yine 19. yüzyılın son yıllarıyla 20. yüzyılın hemen başında inşa edildi. Bunlar o dönenmde Avrupa kentlerinde de benzerleri görülen mimari özelliklere sahip, çok katlı, görkemli, cepheleri süslemeli güzel binalardı. Tepebaşı semtinin güney sınırı sayılabilecek Şişhane Meydanı'ndaki Altıncı Daire-i Belediye binası, Corpi Sarayı olarak bilinen 1880'lerin ilk yıllarında yapılmış Amerika Birleşik Devletleri Elçiliği eski binası, 1890'ların oratalarında açılan ve semte bönemli bir renk kazandıran Pera Palas, Londra Oteli, Bristol Oteli, İtalya Evi, Società Operaia binası, ABD Elçiliği'nin karşısındaki Union Française binası bunların başlıcalarıdır. Tepebaşı, Cumhuriyet'in İlanı'ndan sonra da tiyatrolar, yabancı misyonlar, seçkin sayılan oteller, kafeler semti olarak gelişti. Yine burada bulunan ve bazıları Pera'ya, İstiklal Caddesi'ne açılan çok sayıda pasaj çeşitli dükkânlarla doluydu. Beyoğlu'nun, günümüze kadar görünüm olarak 20. yüzyılın başındaki halini en iyi korumuş semtlerinden biri olan Tepebaşı'nda, 1970'lerde, Tepebaşı Parkı'nın karşısında Etap Marmara Oteli (hâlen The Marmara Pera), Meşrutiyet Caddesi'nin İstiklal Caddesi tarafında da Odakule inşa edildi. 1980'lerin ortalarında da eski Tepebaşı Parkı'nın güney ucuna TÜYAP İstanbul Sergi Sarayı (bugün TRT Tepebaşı stüdyoları) kuruldu. Günümüzde Tepebaşı, eski binaların restore edilmeye çalışıldığı; özellikle Meşrutiyet Caddesi, Meşrutiyet Caddesi'ni dikine kesen Tepebaşı Caddesi ve semtin batı sınırını çizen Tarlabaşı Bulvarı ve onun devamı Refik Saydam Caddesi boyunca ve ara sokaklarda, kimi zaman kenetlenen yoğun bir araç trafiğinin aktığı; konutların giderek azalıp, yok olup yerlerini işyerlerinin, otellerin, turizme dönük işlevde birimlerin aldığı bir Beyoğlu semtidir. Algoritmalar teorisi Algoritmalar teori, bu teoriye göre evrensel algoritmik modellerin 3 türü ele alınmaktadır. Lop dili Lop , (ayrıca Lopnor veya Lopnur olarak da bilinir) Çin'in Sincan Uygur Özerk Bölgesi'nin Lop İlçesi yöresinde konuşulan dildir. Uygurca ve Özbekçe gibi Lop da Türk dillerinin Karluk koluna aittir. Bu dilin aslında bir dil mi yoksa Uygurca'nın bir lehçesi mi olduğu bir tartışma konusudur. Standart Uygurca'ya göre farklılıklar göstermesine rağmen bazı dil bilimciler için Lop, bir Uygur lehçesidir. Teledeporte Teledeporte, (TDP) TVE'nin sahip olduğu İspanyol spor kanalıdır. Teledeporte 14 Şubat 1994'te Hispasat'da açılmıştır. Eurosport'dan sonra, Sportmanía, Canal+ Deporte ve Telecinco Sport'dan önce İspanya'da açılan ikinci spor kanalıdır. Dijital karasal televizyon, Digital+ uydu platformu ve kablo platformu ONO'da izlenilebilir. Dereköy, Gönen Dereköy, Balıkesir ilinin Gönen ilçesine bağlı bir mahalledir. Kafkasya'dan, Soçi yöresinden gelen Dereköy'ün ilk kuruluşu 1864 yılında gerçekleşmiştir. Gönen'e 11 km mesafededir. Midway Games Midway Games, Amerikalı video oyun yayımcısı ve video oyun geliştiricisidir. Mortal Kombat, Bayan Pac-Man, Spy Hunter, Tron Rush serisi ve NBA Jam gibi oyunları yapmıştır. 25 Eylül 2006 sayılı Game Developer dergisinde 20 en iyi oyun geliştiricisinde 19. olmuştur. Arcade Oyunlar Midway Mfg Co 1958 yılında eğlence donanımlarına bağımsız bir üretici olarak başladı.Şirket Bally tarafından 1969'da satın alınmıştır.İlk birkaç yıl bowling ve vahşi batı tarzı oyunlar yaptı. 1973 yılında Amerika'da iyice kendini duyurdu. 1970'li yıllarda Japon oyun dağıtıcısı Taito'yla anlaştı ve Asya'da satışlara başladı. Midway gamesin çıkardığı en güzel oyun Mortal Kombat (MK) dır. Bu oyun şu an dünya da milyarlarca insanın sevimli oyununa çevrilmiştir. Mortal Kombat ilk defa 1991 yılında dünya ya sunulmuştur. 1994 yılında ise Mortal Kombatın sinema filmi çıkmıştır. Cevdet Sunay MÃ¼zesi Cevdet Sunay Müzesi, Trabzon'un Çaykara ilçesinde bulunan, Türkiye'nin 5. Cumhurbaşkanı Cevdet Sunay'ın doğup büyüdüğü ve daha sonra onarılarak müze haline getirilen tarihi mekan. Müze, Çaykara ilçesine 21. km uzaklıkta bulunan Ataköy beldesindedir. 1900 yılında Ataköy'de doğan, Genelkurmay Başkanlığı, Türkiye'nin 5. Cumhurbaşkanlığı ve Kontenjan Senatörlüğü yaptıktan sonra 1982 yılında ölen, Trabzon'un yetiştirdiği devlet adamı Cevdet Sunay'ın doğduğu ev restore edilerek 2001 yılında Cevdet Sunay evi- Müzesi olarak ziyarete açılmıştır. Yapı iki katlı tipik bir köy evi olup dış duvarları kesme taştan, iç bölmeler ahşaptan yapılmıştır. Alt kat depo olarak kullanılmaktadır. Müze olarak düzenlenen zemin katın doğu-batı istikametinde iki kapısı vardır. Girişte geniş bir salon yer almakta, burası geleneksel Karadeniz köy evinin oturma mekanı olarak kullanıldığı biçimiyle düzenlenmiş duvarlar Cevdet Sunay'ın yaşamından kesitleri yansıtan görsellerle süslenmiştir.Çalışma odası olarak düzenlenen mekanda Cevdet Sunay'ın kitapları, fotoğrafları, şilt, berat ve diğer belgelerle çalışma masası ve koltuklar yer almaktadır. Yatak odası, kendi kullandığı karyola, komidin ve diğer özel eşyalarla, misafir odası da yine kendisine ait özgün eşyalarla süslenmiştir. Kuştul Manastırı Kuştul Manastırı, Trabzon ili Maçka ilçesi Esiroğlu Beldesi Şimşirli-Kuştul Köyü sınırları içerisinde bulunan; turizm açısından önem taşıyan bir manastır. Kuştul Manastırı, 752 tarihinde yapılmış olup 1203'te yağmalanıp bir süre terk edildikten sonra 1393'te tekrar faaliyete başlamıştır. 1904'teki yangında tamamen yanınca üçüncü kez yapılmıştır. Günümüze pek az kalıntısı gelen manastırın içindeki mağaranın kuzeyine yaslanmış küçük kiliseciğin çok eski olmadığı bilinmektedir. Manastırın içine girilince, iç avlunun sağında ve solunda iki-üç katlı manastır odaları yerleştirildiği görülmektedir. Kuzeydekilerin misafir odaları, güneydekiler keşiş odaları olarak tanımlanmaktadır. Cumont'un 1903'te çektiği fotoğraftan manastırın; büyük bir kilisenin yanında haç planlı başka bir kilise ile manastır yapılarından oluştuğu anlaşılmaktadır. Batı cephesinden bir merdivenle içine girilen manastır; geniş holleri ve salonlarıyla dikkat çekmektedir. Haç planlı kilisesi zamanla yıkılmış ve hiçbir iz bırakmadan yok olmuştur. Bu yok oluşun manastırın define avcılarınca tahrip edilmesinden kaynaklandığı iddia edilmektedir. Manastırın batıya uzanan dehlizleri olduğu belirlenmişse de bugün kullanılmaz durumdadır. Futurama bölümleri listesi Matt Groening tarafından yaratılan Amerikan bilimkurgu-komedi çizgi-filmi olan Futurama'nın bölüm listesi. Dizi 1999'dan 2003'e 2008'den 2012'ye kadar sürmüştür. Şehitler Hiyabanı Şehitler Hiyabanı" (), 1918 yılında Bakü Muharebesinde öldürülmüş Azerbaycan Türk'ü ve Türkiye Türk'ü askerlerin defnedildiği yer. 1924-1990 yılları arasında Hiyaban adı değiştirilmiş və bolşevikler burada eğlence kompleksleri yaparak adını Dağüstü Park olarak değiştirmişlerdi. 1990 yılında Kara Ocak denilen olaydan sonra bu alan yine "Şehitler Hiyabanı" adını almıştır. 1990 yılında isim değişikliği için resmi izni Bakü Büyükşehir Belediyesi ve ilgili kurumlar vermesi gerekiyordu. Bakü'de olağanüstü hal ilan edilmişti. Resmi devlet kurumlarının yetkilerini şehir komutanlığı almıştı. İdare ve kurumların kapısı mühürlenmişti.O dönemde Azer Nebiyev həmin 26 Bakı Komissarı İl Parti Komitesinin birinci katibi Veli Memmedov və il Belediye kurulunun başkanı Əli Memmedovun yardımı ile bu konuyu halletmişti.Yukarda sözü edilen kurumlar askerlerin kontrolüne geçmiş, ofis kapıları mühürlenmişti. Azer Nebiyev boş bir blank bulmuş, ve aynı blankta çatışmada ölenlerin Dağüstü Parka gömülmesi için izin verildiğini açıklamıştı. 20-21 Ocak'ta mezarlar kazıldı. 120'den fazla mezar hazırlandı. 21 Ocak'ta Azerbaycan Cumhuriyeti Yüksek Sovyeti'nin toplantısı yapıldı. Toplantı çok gergin ortamda, tartışmalarla geçti. Sabah saatlerine kadar süren toplantı sonrasında saat 12.00'de çatışmada ölenlerin cenazeleri insanların omuzlarında Azatlık Meydanı'ndan, başkent sokaklarından büyük izdihamla geçti ve "Şehitler Hiyabanı"na getirildi. Cenaze töreni 5 saat sürdü. 22 Ocak'ta 51 kişi defnedildi. Bunlardan 3'ü 1918 yılı Mart Olaylarında öldürülenler idi. Nazmi Nuri KÃ¶ksal Nazmi Nuri Köksal; Galatasaray Spor Kulübü eski başkanlarındandır. Çok Kısa bir dönem Galatasaray başkanlığı yapmıştır. Başkanlık Görevini 1939 yılının başlarında Sedat Ziya Kantoğlu'ndan devralmıştır. 1939 yılının sonlarında ise başkanlık görevini Adnan Akıska'ya devretmiştir. 1905 Galatasaraylı Yönetici ve İşadamları Derneği 1905 Galatasaraylı Yönetici ve İşadamları Derneği 2000 yılında Galatasaray Spor Kulübüne Maddi ve Manevi Hizmet Amacıyla kurulmuştur. Derneğin kısa adı ise GSYİAD şeklindedir. 150'den fazla kongre üyesi ve divan üyeleri ile iş adamı ve yöneticilerden oluşan bir topluluktur. 2000 yılında ekonomik kriz ortamında kurularak günümüze dek gelen derneğin amacı “Galatasaray'a maddi ve manevi yararlı olmak maksadıyla tanışmalarını sağlamak, karşılıklı dostluk kapsamında sosyal, kültürel ve ticari iş birliğini sağlamak, güçlendirmek ve geliştirmek” olarak belirtilmiştir. Ã‡empionat SSSR Po Futbolu Çempionat SSSR Po Futbolu(Rusça: Высшая лига) , Sovyetler Birliği'nin en üst düzeydeki futbol ligiydi. Kırgızistan ve Türkmenistan Sovyet sosyalist cumhuriyetleri bu ligde temsil edilmemişlerdir. Naypyidaw Naypyidaw (Burmaca: နေပြည်တော်) ya da Nay Pyi Taw Myanmar'ın başkentidir. Naypyidaw, "Kraliyetler Şehri" Anlamına gelir. 6 Kasım 2005'te şehir Birmanya'nın (Myanmar) başkenti ilan edildi. Naypyidaw, Yangon şehrinin 320 km kuzeyindedir. Naypyidaw, Myanmar'ın Yangon ve Mandalay şehirlerinden sonra en büyük 3. şehirdir. Şehirde Naypyidaw Havaalanı vardır. Şehre ulaşım için en çok tercih edilen hava yolları firmaları ise; Air Bagan, Air Mandalay, Myanma Airways ve Yangon Airways'dır. Naypyidaw Şehrinin büyük bir istasyonu vardır. Yangon-Naypyidaw arası düzenli olarak hava,kara ve demir yolları seferleri yapılmaktadır. Şehrin koordinatları ise: 19°45′Kuzey, 96°6′Doğu 'dur. Şehir 4.600 km² üzerine kuruludur. Naypyidaw'ın 930.000 nüfusu vardır. Şehirde yerleşim dağınıktır, merkez belli değildir. 21 (Redd albümü) 21, Redd grubunun 14 Nisan 2009 tarihinde yayınlamış olduğu dördüncü stüdyo albümüdür. Prodüktörlüğünü Redd'in üstlendiği albümün kayıtları Mert Medeni ve Erim Arkman tarafından Modern Müzik Akademisi (MMA) ve Garaj Stüdyoları'nda kaydedilmiştir. Albüm mastering'i Michael Zimmerling tarafından Londra'da yapılmıştır. Albüm kartoneti tasarımı ve kapak grafiği art direktör Adnan Elmasoğlu tarafından hazırlanmıştır. 21'in miksleri de yine Erim Arkman tarafından stüdyolarında yapılmıştır. Albüm konsept bir albüm olup, "21" isimli karakterin doğumundan başlayarak ölümüne kadar uzanan hayat hikâyesi dinleyenlere anlatılmıştır. Albüm hem tamamında hem de parça parça kendi içinde bir bütünlük göstermektedir. Redd bu albümde özellikle işlemiş olduğu karakteri bir ırka, cinsiyete, bir zümreye ait göstermemiş, karakterin bu yönleri saklı tutmuş ve böylece herkesin bu albümde kendinden parçalar bulması amaçlamıştır. 74 dakikalık bir albüm olan "21", 4 bölümden oluşmaktadır. İlk bölüm, albüm 21 kalp atışı ile başlar ve sonrasında Çığlık, Masal, Oyun, Astrotanrı şarkılarıyla devam eder. 21 isimli karakterin dünyaya gelişini, çocukluk dönemini ve hayatı keşfetmeye başlayan evresini anlatır. İkinci bölüm, Don Kişot, Bir Şövalye Var İçinde,parçaları ile 21 isimli karakterin çevresinde olan olaylara karşı verdiği tepkileri, gençlik, asilik ve başkaldırı dönemi anlatılır. Özgürlük Sırtından Vurulmuş şarkısı 19 Ocak 2007 tarihinde öldürülen gazeteci Hrant Dink için yazılmıştır. Öyle Boş Ki Hayat, Tamam Böyle Kalsın şarkılarıyla devam eden 2. bölüm Vicdani Redd parçası ile sona erer. Üçüncü bölüm, 21 isimli karakter artık aşkı bulmuştur. Hayata bakışı artık çok daha farklıdır. 21 isimli karakterin aşkı yaşadığı bu dönem Seni Buldum, Aşk Bu Kadar Zor Mu, Her Neyse, Aşktı Bu, Sevsen De Sevmesen De parçalarıdır. Şarkılar sırası ile karakterin aşık halini, duygularını aşkın bitişinden sonra yaşadığı özlemlerini, aşkı sorgulamasını ve ayrılık acısını anlatmıştır. Dördüncü bölüm, bu son bölümde ise 21 isimli karakter artık olgunluğa erişmiş, hayata ve insanlara bakış açısı değişmiş, yaşadığı hayatı sorgulamaya başlamıştır. Geçmiş güzel günleri özlemekte ve kendisi ile yüzleşmektedir. Yaşandım Daha Çok, Küçük Bir Çocukken, Modern Adımlarla, Plastik Çiçekler ve Böcek, Dekadans, Sukut parçaları ile bu son dönem anlatılmıştır. Albüm Sukut parçasının sonunda yer alan 21 kalp atışı ile sona erer. Albümde yer alan şarkıların sözleri, müziği ve düzenlemesi "Redd" 'e aittir. Middle Tennessee Devlet Ãœniversitesi Middle Tennessee State University, diğer adıyla MTSU, ABD'nin Tennessee eyaletinin Murfreesboro şehrinde yer alan bir devlet üniversitesidir. 1911 yılında kurulan üniversitenin 2008-2009 öğretim yılı itibarı ile yedi adet fakültesi, 35 adet departmanı, 60'tan fazla öğretim programı ve 23,264 adet öğrencisi (19,548 lisans, 2,365 lisansüstü) bulunmakta olup, kadrosundaki 900 adet tam zamanlı öğretim üyesi sayesinde 22 öğrenciye 1 adet öğretim üyesi düşmektedir.. MTSU yedi adet fakÃ¼lteye sahiptir Amerika’nın en iyi iletişim fakültelerinden biri olarak tanınan MTSU Kitle İletişim Fakültesi, kayıt sanatları, profesyonel gazetecilik eğitimi ve elektronik medya iletişimi (radyo, televizyon) alanlarında eğitim vermektedir. Rolling Stone dergisi tarafından alanlarında Amerika’nın en iyilerinden olarak gösterilen kayıt endüstrisi lisans programıyla kayıt sanatları ve teknolojileri yüksek lisans programı bu fakültede yer almaktadır. SSL Duality, API Vision, SSL AWS 900+ gibi en son teknoloji ürünü donanıma sahip çok sayıda stüdyoya ev sahipliği yapan Fakülte sadece ses mühendisliği veya kayıt sanatları alanında değil, görsel ve işitsel laboratuvar, istasyon, araç ve tesisleriyle iletişimin her alanında eğitim vermektedir. Temel ve Uygulamalı Bilimler Fakültesi öğrencilerine hemşirelikten alanında Amerika’daki ilk bölüm olan beton endüstrisi yönetimi lisans programına kadar uzanan geniş bir yelpazede eğitim vermektedir. Profesyonel pilotluk, havacılık teknolojisi, havacılık yönetimi, havacılık bakımı ve uçuş idaresi gibi farklı alanlara yoğunlaşmaya fırsat veren havacılık lisans programı ve havayolu/havaalanı yönetimi, havacılık varlık yönetimi gibi yüksek lisans programlarıyla Fakülte havacılık eğitiminde A.B.D.’nin en iyilerinden biri olarak gösterilmektedir. Fakülte ayrıca bilim ve teknoloji üzerinde yoğunlaşan çeşitli alanlarda programlar sunmaktadır. Beton endüstrisi yönetimi, hemşirelik ve at bilimleri programları da ulusal alanda ün yakalamıştır. Havacılık, bilgisayar bilimleri, hemşirelik ve teknoloji programlarının kaliteleri akreditasyon belgeleriyle onaylanmıştır. Fakülte bünyesinde lisans ve yüksek lisans seviyesinde eğitim veren Bilgisayar Bilimleri Departmanı da bulunmaktadır. İşletme odaklı lisans programı opsiyonu da sunan Departman, tezli ve tezsiz olmak üzere iki ayrı bilgisayar bilimleri yüksek lisans programına sahiptir. Tezli yüksek lisans programı öğrenimlerine doktora (Ph.D.) derecesi ile devam etmek veya belirli bir alanda uzmanlaşmak isteyen öğrencilere yöneliktir. Fakülte’de yer alan diğer bir departman olan Mühendislik Teknolojisi Departmanı, beton endüstrisi yönetimi, mühendislik teknolojisi (bilgisayar mühendisliği, elektro-mekanik mühendisliği ve makine mühendisliği opsiyonlu) ve endüstri teknolojisi gibi lisans programlarına ek olarak mühendislik teknolojisi (mühendislik teknolojisi ve iş sağlığı & güvenliği opsiyonlu) yüksek lisans programına sahiptir. MTSU’nun uluslararası AACSB (İleri İşletme Fakülteleri Birliği) tarafından akredite olan MBA programı halen MTSU’nun en popüler yüksek lisans programıdır. Ekonomi doktora (Ph.D.) programına devam eden öğrenciler ise mezun olduklarında profesörlük, ekonomi araştırmacılığı, firma danışmanlığı veya hükümet müşavirliği gibi kariyerlere yönelik eğitim almaktadırlar. MTSU, öğretmenlik eğitimi veren bir devlet üniversitesi olarak kurulmuştur. Bugün ise MTSU eyaletteki en fazla öğretmen yetiştiren üniversitedir. Eğitimsel liderlik, psikoloji, sağlık ve beşeri verim gibi birçok lisans programlarının yanı sıra sağlık ve beşeri verim yüksek lisans (M.S.) ve beşeri verim doktora (Ph.D.) programlarının sunulduğu Eğitim ve Davranış Bilimleri Fakültesi öğrencilerine spor yönetiminden futbol antrenörlüğüne uzanan geniş bir yelpazede ders seçme şansını sunmaktadır. Fakülte, sosyal çalışma, görsel ve sahne sanatları, tarih, dil ve edebiyat alanlarında profesyonellik öncesi eğitim sunmaktadır. Profesyonellik öncesi eğitim, çok yönlü eğitim alıp profesyonel eğitim öncesi akademik altyapı oluşturmak isteyenler için tasarlanmış dört yıllık lisans derecesi programıdır. Mezunlar daha sonra uzmanlaşmak istediği alanlarda eğitimlerine devam edebilirler. Kampüs, okulun en eski binalarının yer aldığı batı kanadından başlayarak zamanla gelişmiş ve bugünkü modern halini almıştır. 30,000 seyirci kapasiteli Amerikan futbol stadyumu ve 10,000 seyirci kapasiteli basketbol salonuna ev sahipliği eden kampüs, tam teşekküllü spor salonu, kütüphane, kafeterya ve lokantalar, derslikler, yeşil alanlar ve yurtlar gibi birçok yapıyı içinde barındırmaktadır. Bayer belirtmeleriyle yıldız tablosu Bu tablo Bayer belirtmesi ile oluşturulmuş yıldız listesidir. ...Baby One More Time (şarkı) "...Baby One More Time", pop şarkıcısı Britney Spears'ın çıkış teklisidir. Sanatçının aynı isimli çıkış albümünden 1998'in son çeyreğinde ABD'de, 1999'un başlarında ise diğer ülkelerde yayımlanmıştır. Şarkının yazarı ve yapımcısı Max Martin'dir.Tekli dünya çapında 9 milyonu aşkın bir satış grafiği izlemiştir. Şarkı, Max Martin tarafından yazılmış, Martin, Denniz PoP ve Rami üretilmştir. Şarkı, daha önce verdiği ayrılma kararından dolayı pişmanlık duyan ve sevgilisyle tekrar bir araya gelmek isteyen bir kız hakkındadır. Şarkının ilk olarak "Hit Me Baby One More Time" olarak adlandırılması planlanmış, fakat Jive Records şarkının şiddet kullanımına özendirmesinden korkması nedeniyle "...Baby One More Time" olarak değiştirilmiştir. "...Baby One More Time", Rolling Stone ve MTV'nin "Tüm Zamanların En İyi 100 Pop Şarkısı" listesinde yirmibeşinci, Blender dergisinin "Siz Doğduğunuzdan Beri 500 En İyi Şarkı" listesinde dokuzuncu sırada yer almıştır. Şarkı, aslında Amerikalı müPek çok sanatçı, "...Baby One More Time"ın cover versiyonunu kaydetmiştir: August Burns Red, Black Ingvars, Bowling For Soup, Cargo City, Christian Ice, Decco Band, Doll Factory, Dweezil and Ahmet Zappa, Fountains of Wayne, Haddaway, Heretik Sound System, Hog Hoggidy Hog, JLS, Kevorkian, Kiki and Herb, Intwine, P.T. Grimm and the Dead Puppies (çoğunlukla Marilyn Manson ile karıştırılır), Panic! At The Disco, Richard Thompson, Simple Plan, The Dresden Dolls, Ten Masked Men, The Offspring, The Ping Pang Band, Tori Amos, Travis, ve Wise Guys. Şarkının bir cover versiyonu video oyunu Karaoke Revolution Volume 2 için kullanılmıştır. Bir diğer cover versiyon da Karaoke Revolution Presents: American Idol Encore oyununda yüklenebilir içerik olarak yer almaktadır. Nigel Dick'in yöenttiği "...Baby One More Time" müzik videosu, tartışmasız teklinin bu kadar başarılı olmasındaki temel etkenlerden birisidir. Videonun arkasındaki orijinal fikir ise ortaya çıkana tamamıyla zıddı. Videonun, küçük yaştaki çocukları etkilemek için, çizgi film vari bir atmosfere sahip olması planlanmıştı. Fakat Spears buna karşı çıktı ve videonun biraz daha olgun bir tarzı olması gerektiğini söyledi. Böylece ilk planlar iptal edildi ve Spears'ın fikri olan videoyu bir okulda çekmeye karar kılındı. Spears'ın videoda giydiği Katolik okulu üniforması Las Vegas'taki Hard Rock Hotel & Casino'da sergilenmektedir. Video, 7-8 Ağustos 1998 tarihleri arasında, Kaliforniya'daki Venice Lisesi'nde çekilmiştir. Video, Spears günün sonuna doğru sıkıcı bir dersteyken başlar. Öğretmen rolünü Spears'ın asistani Felicia Culotta oynamıştır. Zil çalınca Spears koridora koşar ve dans etmeye başlar. Daha sonra Spears dışarıda bir grup öğrenciyle jimnastik hareketleri sergilemektedir. İçeriye döndüğümüzde Spears spor salonunda bir basketbol maçı izlemektedir. Videodaki sevgilisini, gerçek hayatta kuzeni olan Chad oynamaktadır. Bu sahneden sonra son dans rutini başlar ve daha sonra tüm bunların Spears'ın hayali olduğunu görürüz. Video, MTV ve diğer müzik kanallarında büyük başarıya ulaştı ve TRL'den emekli olmayı başardı. TRL'in son bölümünde video, tüm zamanların en iyi videosu seçildi ve programda yayınlanan son video oldu. Gavin Newsom Gavin Christopher Newsom (Doğum 10 Ekim 1967), Kaliforniya'nın 40. valisi olan ve Ocak 2019'dan bu yana hizmet veren Amerikalı bir politikacı ve iş adamı. 2004-2011 yılları arasında San Francisco kentinin 42. belediye başkanı olarak görev yaptı. 7 Ocak 2019'da California Valisi olarak yemin etti. Newsom 1989 yılında Santa Clara Üniversitesi'nden siyaset bilimi dalından mezun olmuştur. Sahibi olduğu PlumpJack Wine Shop'u 1992 yılında kurmuş ve milyoner işadamları arasına girmiştir. Siyasi yaşamında ise ilk olarak 1996 yılında Willie Brown tarafından San Francisco parklar ve trafik komisyonuna atanmıştır. Ahmet Şükrü Esen Kastamonu'da 18. yüzyılda Münire Medresesi'ni inşa ettiren Reisülküttap Hacı Mustafa Efendi soyundan gelen 1917 doğumlu Ahmet. Şükrü Esen'in annesi Kastamonu mütesellimi torunu Saide Hanım, babası Osmanlı'da 1877 Meclis-i Mebusan milletvekili Salim Efendi'nin torunu Reşit Beydir. Eşi Zekiye Esen ellili yıllarda iki dönem Kastamonu Belediye başkanlığı yapan Muzafferettin bey ile Selanik kökenli Eğriboz müdafisi Ömer Paşa'nın torunu Mükerrem hanımın kızıdır. Şükrü Esen 1938 yılında Kastamonu Abdurrahmanpaşa Lisesi'nden mezun oldu. 1938-1944 yılları arasında İstanbul Tıp Fakültesi'nde Atatürk'ün davet ettiği dünyaca ünlü hocalardan tıp eğitimi aldı. İstanbul Üniversitesi Tıp Fakültesi'nde asistanlık yaptı. Uzmanlığını aldıktan sonra İsviçre'de Basel Üniversitesi ve Almanya'da Frankfurt Üniversitesi Tıp Fakültesi Kulak Burun Boğaz Kliniklerinde çalıştı. 1951'de Kastamonu Devlet Hastanesi'nde Kulak Burun Boğaz Kliniğini kurdu ve 1957'ye değin Kastamonululara klinik şefi olarak hizmet verdi. 1957'de Demokrat Parti'den Kastamonu milletvekili seçildi. 1960'ta yapılan ihtilal akabinde öteki milletvekilleriyle 15 ay Yassıada'da gözetim altında tutuldu. İlk tahliye edilen milletvekilleri arasında bulunan Şükrü Esen tahliyesini şöyle anlatmaktadır: ""Kararlar okundu, bizler tahliye edilmişiz, utandım, hiç birimizin bir kabahati yoktu, hapisleri devam eden ve daha sonra asılan Başbakanımız Adnan Menderes, Polatkan ve Fatin Rüştü Zorlu'yu da çok iyi tanıyordum, hepsi de vatanperver ve değerli insanlardı. Çok üzüldüm. Sonra eşyalarımızı toplamaya koğuşa gittik, adada kalacak öteki arkadaşlarımın yüzüne bakamıyordum."" Şükrü Esen tahliyesi akabinde Prof. Schwartz'ın asistanı olarak görev yapmış ve Türkiye'de ilk zekaca özürlüler derneğini kurmuş olan kız kardeşi Dr. Münire Akdeniz'in davetiyle Almanya'ya gitti. Orada Krefeld Tıp Fakültesi Kulak Burun Boğaz Kliniği şefi olarak görev yaptı. 1967'de yurduna dönen Şükrü Esen Haydarpaşa Numune Hastanesi'nde Kulak Burun Boğaz Klinik şefi olarak göreve getirildi. 10 yataklı bu kliniği 50 yataklı bir kliniğe dönüştürdü. Yurtdışından dünyaca ünlü arkadaşları öğretim üyelerini getirerek yetiştirdiği asistanlarına yeni ameliyatları öğretti. Ve bütün bu süre içinde Kastamonulu hemşerilerine, yazları tatilde Kastamonu'ya köyüne geldiğinde de hizmet vermeye devam etti. 1980 ihtilal hükümeti tarafından Numune Hastanesi Başhekimliğine atanan hekim ile anlaşamadığı için işten el çektirildi. Bakanlık kendisini daha sonra iade-i itibar olarak yeniden eski görevine getirdi. 1982'de emekliye ayrıldı ve sağlığı izin verdiği sürece gerek İstanbul'da gerekse Kastamonu'da köyünde hastalara bakmaya devam etti. Şükrü Esen ve eşi Zekiye Esen Kastamonu'ya hayır işleri yapmışlardır ve yapmaktadırlar. 1998 yılında müzeye aileden kalan değerli giysi ve eşyaları hibe ettiler ve eşyaların bulunduğu odayı tefriş ettiler (Bu eşyalar Sayın Vali Mustafa Kara tarafından şu anda daha iyi korundukları Mimar Vedat Tek Kültür Merkezi, 75. Yıl Cumhuriyet Müzesi'ne taşınmıştır). Ilıca Köyü'nün şadırvanını yaptırdılar. 2001'de Orman Fakültesi'ne ağaç yetiştirilmek üzere 23 dönümlük bir tarla bağışladılar. Bir kısım araziyi de Salim Efendi'nin 1900'de bir cami yaptırdığı Kırcalar Köyü Camisine ve Sağlık ocağı yapılmak üzere köye terkettiler. Damadı yüksek mühendis Aytaç Eruz birikimleriyle, Sayın Kastamonu valisi Mustafa Kara’nın da desteğiyle 2009 yılında 32 derslikli Aytaç Eruz Lisesi'ni yaptırdı. 1957'de DP'sinin en genç milletvekili olan Şükrü Esen yaşayan son DP milletvekillerindendir. Ahmet Şükrü ve eşi Zekiye Esen’in iki çocukları bulunmaktadır, kızı öğretim üyesi, oğlu işletme mezunudur. Freeglut freeglut, ilk olarak Pawel W. Olszta tarafından geliştirilmeye başlanan OpenGL Utility Toolkit (GLUT) in bütünüyle açık kaynak seçeneği bir kütüphanedir. Şu anda Steve Baker tarafından resmi olarak sahiplenilmiştir. freeglut' ta GLUT gibi OpenGL kaynaklı yazılımların, karmaşık ve platforma göre değişkenlik gösteren API' lerle uğraşmadan üretilebilmesi için geliştirilmiştir. Kütüphanenin asıl hedefi, OpenGL ile platform bağımsız pencere oluşturma ve yönetme, fare, klavye ve oyun çubuğu (joystick) giriş çıkışı gibi işlemlerin kolaylıkla yapılabilmesidir. Bu bakımdan OpenGL öğrenimini kolaylaştırır, son derece taşınabilir ve hızlıdır. GLUT, tamamen kapalı kaynak kodlu bir yazılımdır (kullanımı ve dağıtımı serbest). freeglut, GLUT' ta bulunan birçok fonksyionu yenilemiş ve birçok hatayı gidermiştir. Karleen Bradford Karleen Bradford (d. 16 Aralık 1936) Kanadalı çocuk kitabı yazarı. Toronto, Ontario'da doğan Bradford, çocukken Arjantin'e taşındı. Üniversite eğitimi için Kanada'ya geri döndü. Dünyanın çeşitli yerlerinde 34 yıl boyunca dışişleri görevlisi olarak çalıştı. Chrystine Brouillet Chrystine Brouillet, (d. 15 Şubat 1958) Kanadalı roman yazarı. Loretteville, Quebec'te doğan yazar, "Collège Notre-Dame-de-Bellevue", "the Séminaire de Québec" ve "the Université Laval"'da eğitim gördü. Brouillet, çocuklar için yazdığı romanları yanı sıra yetişkinlere yönelik romanları ile de tanınmaktadır. Yazar, özellikle tarihi ve korku konularını işlemektedir. Birçok ödül kazanan yazar, Ordre de la Pléiade ve Popular Choice award/Salon du livre de Montréal ödüllerine layık görülmüştür. 2007 yılında "Order of Canada" üyesi olmuştur. Anket Anket, kişilerin belli konulardaki tutumlarını, düşünce ve duygularını, önerilerini saptamak üzere yazılı olarak hazırlanmış soru listeleridir. Bilimsel değer taşıması için, geçerli ve güvenli sonuç vermesi beklenir. Burada sosyal gruplar dikkate alınmalı farklı gruptaki bireylerin anketlere vereceği cevapların farklılık arzedeceği değerlendirmelerde dikkate alınmalıdır. Anketler şirketlerin yatırımlarını yapmadan önce insanlardan aldıkları bilgi kaynağıdır. Şirketler bu anketler aracılığıyla yatırım yapmakta ve anket sonuçlarına bakarak var olan riski minimum seviyeye çekerler. Anket uygulamanın çeşitli yolları vardır: 1. Yüz yüze görüşmek 2.Â Telefon anketleri 3. Kağıt anketleri 4.Â Online anketler Görüşme yöntemini kullanılarak çok detaylı veriler elde edilebilir. Ancak bu yöntem özel bir eğitim gerekir. Ayrıca ayrıntılı verilerin analiz ve yorumu güç olacaktır. Yazılı anketler ise daha az detaylı veri sağlamalarına rağmen, kısa zamanda büyük miktarlarda veri toplanmak için uygundurlar. Jackie Speier Karen Lorraine Jacqueline Speier, bilinen adıyla Jackie Speier (Doğum 14 Mayıs 1950) Amerikalı Demokrat Parti'li politikacıdır. 1950 yılında San Francisco'da doğmuştur. Üniversitede hukuk bölümünden mezun olmuştur. Speier'in büyükbabası Nazi Almanyası'ndan kaçarak ABD'ye gelen bir göçmendir. Ayrıca Speier Ermeni vatandaşıdır. Günümüzde ABD Temsilciler meclisinde Kaliforniya eyaletini San Francisco kenti üzerinden temsil etmektedir. Geçmişte Kaliforniya Eyalet Senatosu'nda görev yapmıştır. Leland Yee Leland Yee (, doğum tarihi 20 Kasım 1948, Çin), San Francisco kentinin batı bölgesini içeren 8. bölgeden seçilmiş bir Kaliforniya eyalet senatörüdür. Leland Yee San Francisco'ya üç yaşındayken Taishan Guangdong, Çin'den göç etmiştir. Daha sonra vatandaşlık hakkı kazanmıştır. Babası Amerika Birleşik Devletleri Kara Kuvvetleri'ne hizmet etmiştir.. Leland üniversiteyi Berkeley'de, masterını San Francisco Eyalet Üniversitesi'nde, doktorasını ise gelişimsel psikoloji üzerine Hawai Üniversitesi'nde yapmıştır. Leland şu anki eşiyle 1972 yılında evlenmiştir ve dört çocuğu vardır. Siyasi yaşamına ise ilk olarak Kaliforniya Eyalet Alt Senatosu'na girerek başlamıştır. 2002 yılından bu göreve gelen Leland 2006 yılında ise Kaliforniya Eyalet Senatosu'na girmeyi başarmıştır. Günümüzde de Demokrat Parti adına bu görevi sürdürmektedir. Hugo Lloris Hugo Lloris (d. 26 Aral覺k 1986, Nice), Premier League tak覺mlar覺ndan Tottenham Hotspur'da forma giyen Frans覺z kaleci. Lloris, futbola doğduğu şehrin takımı olan OGC Nice'te başladı. Yaklaşık 3 yıl yedek takımda oynadıktan sonra A takıma yükselerek 1 numaralı formayı teslim aldı. Nice'le ilk maçına 18 Mart 2006 tarihinde Nancy ile oynanan ve 1-0 kazanılan maçta çıktı. Nice'te oynadığı dönemde kendisini kanıtlayarak birçok Avrupa kulübü tarafından transfer edilmeye çalışıldı. Özellikle 2007-08 sezonunun sonunda Fransız devi Olympique Lyonnais Grégory Coupet'nin, AC Milan Dida'nın, Tottenham Hotspur ise Paul Robinson'un yerine Lloris'i almak için uğraştı. Ancak Lloris iki büyük kulüp arasında zor bir tercih yaptığını belirterek, kariyeri açısından tercihini Ligue 1 şampiyonu Olympique Lyon'dan yana kullandı. Olympique Lyon'a yaklaşık 8,5 milyon € karşılığında transfer olup, 2013 yılı haziran ayına kadar sözleşme imzalayan genç kaleci, hemen 1 numaralı formayı Grégory Coupet'den teslim aldı. Lyon'la ilk maçına ise 10 Ağustos 2008'de Toulouse FC karşılaşmasında çıkarken, sezon boyunca sakat olduğu üç maç dışında bütün müsabakalarda forma giydi. Sezon sonunda ise kulübü 7 yıl sonra şampiyonluğu kaptırmasına rağmen "sezonun en iyi kalecisi" unvanına layık görüldü. Ayrıca "yılın takımı" kadrosunda da kendisine yer buldu. 31 Ağustos 2012 tarihinde Tottenham'a transfer oldu. Transfer ücreti €10 milyon sabit para ve €5 milyon maç başı. Ayrıca Lyon, Lloris'in bir sonraki transferinden 20% alacak. Tottenham'ta ki ilk formasını 20 Eylül 2012 tarihinde UEFA Avrupa Ligi'nde Lazio ya karşı 0-0 biten maçta giydi. Premier Lig teki ilk maçı ise 7 Ekim 2012 de Aston Villa ya karşı oynadı. Bu maç 2-0 galibiyet ile bitti. Lloris forma giymeye başlaması ile Brad Friedel'in, Primier Ligde üst üste 310 maçta forma giyme serisine son verdi.6 maçta sadece 4 gol yiyerek Primier Lig te 2012 Aralık ayının futbolcusu seçildi. Steve Mandanda ile birlikte Fransa futbolunun yakın geleceğindeki en iyi kalecisi olarak gösterilen Lloris, millî takıma ilk kez 6 Şubat 2008 tarihinde İspanya ile oynanılan maç için çağrıldı. Ancak bu maç yerine aynı gün Fransa B takımının Kongo Demokratik Cumhuriyeti ile yaptığı karşılaşmada oynadı. Ülkesinin millî formasını ise ilk kez 19 Kasım 2008 tarihinde Uruguay ile yapılan ve 0-0 sona eren dostluk maçında giydi. Lloris, 2018 yılında Rusya'da düzenlenen Dünya Kupasında Fransa'nın şampiyon kadrosunda kaptanlık yapmaktaydı. Grand Theft Auto: Vice City OST â€“ Greatest Hits Grand Theft Auto: Vice City OST – Greatest Hits, Epic Records tarafından piyasaya çıkarılan Grand Theft Auto serisinin albümüdür. 8 Eylül 2002 tarihinden itibaren müzik marketlerdeki yerini koymuşlardır. Kuch Kuch Hota Hai Kuch Kuch Hota Hai (Hintçe: कुछ कुछ होता है; Urduca: کچھ کچھ ہوتا ہے, manası: Bir şeyler oluyor) 1998 yapımı olan, başrollerde Shahrukh Khan'ın ve Kajol'un oynadıkları bir Bollywood filmidir. En iyi arkadaş olan Rahul (Shahrukh Khan) ve Anjali (Kajol) St. Xavier Akademisi öğrencileridirler. Günün birinde okul müdürünün kızı Tina, (Rani Mukerji), St. Xavier Akademisi’ne kaydını yaptırır. Anjali’nin zıddı olan Tina güzel, kadınsı ve bilgilidir. Rahul Tina’yı görür görmez aşık olur ve sonra Tinan’nında kalbini kazanır. Fakat tam o sıralarda Anjali’de Rahul’e karşı bir takım duygular beslediğinin farkına varır. Bir gün Anjali bütün cesaretini toplayıp Rahul’e aşkını itiraf etmeye gider. Fakat Anjali tam söylemek üzereyken Rahul Anjali’den önce davranır ve kendisinin Tina’ya aşık olduğunu söyler. Birden Anjali’nin bütün dünyası yıkılır. Ertesi gün Anjali ani bir kararla bu büyük acıyı unutmak için okulu terkeder ve bir daha dönmemek üzere ailesinin yanına döner. Tina ve Rahul evlenirler ve bir kız çocukları olur. İsmini Anjali koyarlar. Fakat Tina doğumdan hemen sonra vefat eder. Tina ölmeden önce sekiz mektup yazmıştır. Bu mektupları ölmeden önce Rahul’un annesine Anjali’nin yaşgününde birer tane vermesi için bırakır. Aradan sekiz yıl geçer ve Anjali sekizinci ve sonuncu mektubu yaşgününde okur. Bu mektupta annesi Anjali’ye adaşı olan Anjali Sharma’yı ve geçmişte olanları anlatır. Rahul Tina’nın ölümünden sonra bir daha evlenmemistir ve küçük Anjali’nin anne ihtiyacını karşılayabilecek tek kişi Anjali Sharma’dır. Küçük Anjali babasını bir tek büyük Anjali’nin tekrar mutlu edebileceğine inanır ve bu yüzden babasının gerçek aşkı olan Anjali Sharma’yı bulmaya karar verir. Bunun için Anjali babaannesinden (Farida Jalal) ve dedesinden (Anupam Kher) yardım ister. Bu komplocu üçlü Anjali Sharma’nın adresini ve telefon numarasını öğrenmek için Rifat Bi’nin evine giderler. Fakat Rifat Bi onlara geç kaldıklarını ve Anjali’nin şu anda başka biriyle nişanlanmakta olduğunu ve düğünlerininde çok yakında olacağını söyler. Bunu duyan küçük Anjali çok üzülür ve orada tanrıya dua eder. Anjali’nin duaları kabul olur ve aniden telefon çalar. Anjali’nin düğünü ertelenmiştir. Küçük Anjali Anjali Sharma’ya telefon açar ve tesadüfen Simla’daki bir yaz kampında yardımcı olarak görev yapacağını öğrenir. Küçük Anjali babasından bu kampa gitmek için izin ister fakat bu izni alamaz. Bunun üzerine Anjali ve babaannesi o kampa Rahul’dan gizlice giderler. Kampa vardıklarında küçük Anjali ve babaannesi büyük Anjali’yi görürler. Bir akşam büyük Anjali tesadüfen televizyonda Rahul’u görür ve kızı Anjali’nin Simla’da bir kampta olduğunu söylemesiyle büyük Anjali adaşı olan küçük Anjali’nin Rahul’un kızı olduğunu anlar. Anjali ve babaannesi babalarına bir oyun hazırlar ve Rahul ve Anjali’nin tekrar bir araya gelmelerini sağlarlar. Rahul Anjali’ye karşı eski duygularının canlandığını hisseder. Fakat her şey Anjali’nin nişanlısı Aman’nın (Salman Khan) kampa gelmesiyle değişir. Ama sonunda Aman’ın kenara çekilip Anjali’yi Rahul’a bırakır. Ve hikâye Anjali ve Rahul’un evlenmesiyle mutlu sonla biter. Aleksandr Orlov Aleksandr Mihailoviç Orlov ("Rusça": Александр Михайлович Орлов) ("Leiba Lazarevich Felbing, Лейба Лазаревич Фельбинг") (21 Ağustos 1895–25 Mart 1973) Sovyet istihbarat yöneticisiydi. 1938 yılında ABD'ye iltica etti. Leon Troçki'yi kendisine karşı yapılacak olan suikast girişiminden haberdar etti. Beyaz Rusya'daki Bobruysk kentinde Yahudi bir ailenin çocuğu olarak dünyaya geldi. Gerçek adı "Leiba Lazareviç Feldbin"’di. Moskova’daki Lazarevski Enstitüsüne devam etse de eğitimini yarıda bırakarak Moskova Üniversitesinde hukuk eğitimi almaya başladı. Ancak eğitimi, I. Dünya Savaşının patlak vermesiyle beraber Çarlık Ordusuna alınmasıyla yarıda kesilecektir. 1917 yılında Ekim Devriminin başarılı olmasıyla Bolşeviklerin safına geçen Orlov, Rus İç Savaşı sırasında Kızılordu’da subay olarak görev yapacaktı. Özellikle Polonya cephesinde düşman hatlarının gerisinde gerçekleştirilen sabotaj harekâtlarına katıldı ve yönetti. Ordu bünyesinde daha sonra Arkhangelsk’de sınır birlikleinde görev yapacak, 1921 yılında ise Kızılordu’dan emekliye ayrılacaktı. Moskova Üniversitesi Hukuk Fakültesinde eğitimine devam eden Orlov, mahkeme heyetlerinde görev aldı. 1924 yılı Mayıs ayında OGPU Ekonomi Departman şefi olan kuzeni Zinoviy Katznelson tarafından göreve çağrıldı, Ekonomi Bölümünde gizli polis olarak işe başladı. Kuzeni OGPU Transkafkasya Sınır Birliklerini denetleme görevine atanınca Orlov ve ailesini de Tiflis’e davet edecek, Orlov ise bu daveti kabul edecekti. Ancak burada kızı romatizmaya yakalanınca kızının tedavisini Avrupa’da yaptırabilmek için yurt dışı görev talebinde bulunacaktır. Böylelikle NKVD’nin yurt dışı kısımına atanan Orlov, Sovyet Ticari Ataşeliği yetkilisi olarak Paris’e gönderilir. Fransa’da geçirdiği bir yılın ardından aynı görevle Berlin’e gönderilir. 1930 yılında Moskova’ya döner. İki yıl sonra ABD’deki akrabaları aracılığıyla ABD pasaportu almak ve Avrupa’da rahatça seyahat edebilmek için bu ülkeye gitmek üzere yola çıkar. Leon L. Nikolaev adıyla ABD’ye 22 Eylül 1932 günü Bremen’den hareket etmiş olan "SS Europe" adlı gemiyle ayak basar. William Goldin adına pasaport aldıktan sonra 30 Kasım 1932 günü tekrar gemiyle Almanya’ya döner. Moskova’ya döndüğünde yeniden yurt dışı görev talebinde bulunur, hasta kızını Viyana’daki Karl Noorden isimli doktora tedavi ettirmek istemektedir. Bu talebi olumlu karşılanacak ve ailesiyle beraber Mayıs 1933'te Viyana’ya gelir. Cenevre’de ve Fransa’da istihbarat faaliyetlerine katılır. Kopenhag ve Londra’da görev yapar. Bu sırada Sovyet istihbaratıyla ilişki kuran ve aralarında ünlü casus Kim Philby’nin de bulunduğu "Cambridge Beşlisi" de faaliyete geçmiştir. Ekim 1935'te görevinden ayrılarak Moskova’ya dönecek, bundan sonra NKVD’nin ardılı olan OGPU’ya bağlı olarak nakliye departmanında daha düşük bir göreve getirilecektir. Haziran 1936’da Orlov, İspanya İçişleri Bakanlığı ile irtibat subayı olarak NKVD bünyesinde İspanya’ya atanır. Madrid’e 15 Eylül 1936 günü ulaşır. İspanya İç Savaşı sırasında Ekim ayında İspanyol altın rezervlerinin Madrid’den Moskova’ya taşınması operasyonunu yönetir. Cumhuriyetçi yönetim bu sayede Sovyetleri Birliğinden alacağı askeri yardım için teminat veya ön ödeme vermiş oluyordu. Bu zor görevi Orlov sevk ve idare etmiş, Sovyet şoförlerince kullanılan kamyon konvoylarıyla taşınan 510 ton altın dağlardaki sığınaklardan Cartagena limanına getirilmiştir. Burada Alman hava saldırısı tehdidi altında dört ayrı Rus gemisine yüklenen önemli kargo Odessa limanına doğru yola çıkmıştır. Altın, Moskova’ya özel zırhlı trenle sevk edilecektir. Bu üstün hizmetindne ötürü Orlov’a Lenin Nişanı verilecektir. Ancak Orlov’un görevi bununla sınırlı değildir. İspanya’daki en önemli görevi özellikle iç savaş sırasında İspanya’da kuvvetli olan troçkistlere karşı savaşmaktı. Bu dönemde Troçki ve yandaşları özellikle Stalin’e yönelttikleri eleştirileri artık Sovyetler Birliğine karşı yöneltmişlerdi. Eski Kızılordu komutanı ve Ekim Devriminin mimarlarından Troçki, Sovyetler Birliği yönetimiyle yaşadığı anlaşmazlıklardan sonra ve özellikle bu dönemde Sovyet deneyiminin artık dejenere olduğunu iddia edecek ve yokedilmesi gerektiğini savunacak kadar ileriye gidecektir. Bu ortam içerisinde görev yapan Orlov, İspanya’da troçikstlere karşı çeşitli operasyonlarda bulunmuştur. İspanya’daki troçkist örgüt "Marksist Birlik için İşçi Partisi" (POUM) lideri Andreu Nin’i öldürdüğü idia edilecektir. Orlov bu süre zarfında NKVD tarafından gerçekleştirildiği iddia edilen cinayet ve adam kaçırma suçlamalarını reddedecektir. 1938 yılında Sovyetler Birliğinde Büyük Temizlik adıyla yapılan tasfiye hareketi sürerken Orlov eski yoldaşlarının birer birer tutuklanarak idam edildiğini İspanya’dan izlemekteydi. Moskova’dan gelen gizli bir emirde Anvers’te bir gemiye binmesi istenince kendisinin de tasfiye edileceğini düşünüp harekete geçer. NKVD kasasından 60.000 dolar çalarak eşi ve kızıyla beraber Kanada’ya kaçar. Kanada’da NKVD şefi Nikolai Yezhov’a bir tehdit mektubu kaleme alacak ve gönderecektir. Eğer kendsini veya ailesinden herhangi birini öldürmek için bir suikastçi görevlendirirse bütün bildiklerini açıklayacağını bildirir. Mektubun ekine ise Avrupa’da gizli olarak görev yapan tüm ajanların kod adlarını ve kimlik bilgilerini koyar. Ayrıca Troçki’ye de ayrı bir mektup yazarak oğlu Lev Sedov’un arkadaşları arasında bulunan bir NKVD ajanının kendisini öldürmeye çalışacağını bildirir. Orlov daha sonra ABD’ye geçecek ve yeraltına çekilecektir. NKVD ise 1969 yılına kadar onu bulmaya çalışmayacaktır. Orlov, Stalin’in Mart 1953'te ölmesinin hemen ardından ve iltica edişinden 15 yıl sonra yeniden ortaya çıkar ve "Stalin’in Suçlarının Gizli Tarihi" adlı kitabı yayınlar. Kitapta daha önce açıklanmayan birçok cinayetin NKVD tarafından işlendiği iddia edilmektedir. Kitap herhangi bir kaynak veya belge göstermeksizin yazıldığı için gayriresmî bir tarih yazımının ötesine geçemeyecektir. Çoğunlukla kulaktan dolma bilgilere ve söylentilere dayalı, çoğunlukla diyalogları içeren bir anlatım tarzı bulunmaktadır. Kitaptaki iddialar adı geçen kişilerin çoğunun hayatta olmamasından ötürü de tutarlı olamamaktadır. Ayrıca Orlov’un bahsettiği tüm eylemler kendisini azade göstermesi de dikkat çekicidir. Kitabın maddi gelir beklentisiyle yazıldığı da iddia edilmektedir. Kitabın basılması ABD’deki CIA ve FBI örgütleri için utanç verici bir durum olarak ortaya çıkar. NKVD’nin üst düzey bir yöneticisi ABD’de gizli servislerin bilgisi haricinde 15 yıl boyunca yaşamıştır. Bundan sonra Orlov FBI ve Senato Komisyonlarında sorguya çekilecektir. Buna rağmen Batıdaki Sovyet ajanlarının isimlerine dair bir bilgi vermeyecektir. Orlov ve eşi ABD’de gizli ve mütevazı hayatlarına devam edecektir. 1963 yılında CIA Orlov’un diğer bir kitabının basılmasına yardım eder. Ayrıca Michigan Üniversitesi Hukuk Fakültesinde işe girmesini sağlarlar. Cleveland’a gidecek olan Orlov 1973 yılında ölür. Son kitabı FBI ajanı Ed Gazur tarafından 2004 yılında basılacaktır. GLEW GLEW (The OpenGL Extension Wrangler Library), açık kaynak kodlu çapraz platform C/C++ kütüphanesidir. OpenGL uzantılarının (extension) sorgulanması ve yüklenmesine yardım eder. GLEW, hedef platformdaki OpenGL uzantılarını saptamak için verimli çalışma zamanı mekanızmaları sağlar. OpenGL çekirdeği ve uzantı fonksiyonelliği açık bir şekilde tek bir başlık dosyasında tanımlanmıştır. Windows, GNU/Linux, Mac OS X, FreeBSD, Irix, and Solaris gibi pek çok işletim sisteminde çalışabilir. GLEW, değiştirilmiş BSD lisansı altında, başlık dosyası jeneratörü ise GNU GPL ile dağıtılmaktadır. Putrajaya Putrajaya veya resmî adıyla Putrajaya Federal Toprağı (), Malezya'nın idari başkentidir. Putrajaya, resmi başkent olan Kuala Lumpur'un hemen güneyinde yer almaktadır. Ülkenin hükûmet merkezi 1999 yılında tıkanıklık ve kalabalık nedeniyle Kuala Lumpur'dan Putrajaya'ya taşınmıştır. Kuala Lumpur yine Malezya'nın resmi başkentidir ve Kraliyet Sarayı ile Parlamento yer alır. Putrajaya'da ise bazı bakanlıklar ve hükûmet ofisleri bulunur. Putrajaya, Kuala Lumpur şehri ve Labuan Adası gibi federal topraktır. Putrajaya şehrine ilk Malezya başbakanı Tunku Abdülrahman Putra'nın adı verilmiştir. Şehir çok hızlı kentleşmekte ve büyümektedir. Putrajaya'da mimari çeşitlilik fazladır. Şehrin bazı bölgeleri Çin ve Hint Mimarisi bazı bölgeleri ise Arap ve Malezya mimari tarzında kurulmuştur. Şehrin su ihtiyacını ise yapay bir göl olan Putrajaya Gölü karşılamaktadır. Putrajaya Kuala Lumpur'daki aşırı kalabalık, yerleşme tıkanıklığı ve burada bulunan bazı devlet işlerinin aksaması nedeniyle tıkanıklığı ve kalabalığı azaltmak amacıyla 19 Ekim 1995 tarihinde kuruldu. Şehir kurulmadan önceki yıllarda ise Putrajaya'nın bulunduğu yerde çiftlik evleri, hurma ağaçları ve kauçuk ağaçları bulunmaktaydı. Putrajaya'nın gelişimi en çok 1997 Doğu Asya Mali Krizi'nde etkilenmiştir. Putrajaya 1 Şubat 2001 tarihinde Malezya'nın üçüncü federal toprağı ilan edildi. Putrajaya'da eğitim, birkaç büyük okul tarafından sağlanır: Bir tanede seçkin bir okul vardır. Putrajaya şehrinde birçok köprü vardır. Bunlar; Bu köprülerin mimari tarzları değişik ve farklıdır. Ayrıca bu köprüler modern köprülerdir. Güneş dışı gezegenler listesi İlk kez 1984 yılında görece genç ve sıcak bir yıldız olan Vega (A tipi, 26,4 ışık yılı uzaklıkta) çevresinde gözlenen Toz diski daha sonra yakınlardaki 100 kadar yıldızın çevresinde de gözlendi. Ancak gezegenlerin bu disk içinde oluşmak için fazlaca bir zamanları yoktur. Uluslararası bir gökbilim ekibince 84 yıldız üzerinde yapılan bir araştırma, 400 milyon yıldan daha genç yıldızların %60'ının toz diskine sahip olduğunu, yaşları 1 milyar yılı aşan yıldızlardaysa bu oranın %10'a düştüğünü ortaya koymuştur. Sonuç: Bir gaz ve toz diskinin ömrü, yalnızca 300 - 400 milyon yıl. Daha sonra toz diski çeşitli öğelerin etkileşimiyle dağılıyor. Disk içindeki toz zerrecikleri, başka zerreciklerle çarpışarak iyice ufalıyor. En küçükleri yıldızdan gelen ışınım basıncıyla uzaya atılıyor. Daha büyükleriyse yıldız ışığıyla etkileşim sonucu sarmal hareketlerle yavaş yavaş yıldızın içine düşüyorlar. Son yıllarda disklerin içinde ya da ergin yıldızların çevresinde saklanan gezegenler birer birer ortaya çıkarılmaya başlandı. İlk gezegen adayı 1995 Ekim ayında, 50 ışık yılı uzağımızdaki 51 Pegasi yıldızının çevresinde belirlendi. Bugün neredeyse gün geçmiyor ki, Güneşimize yakın yıldızların çevresinde dönen bir gezegen bulunmasın. Hatta Güneş Sistemimizde olduğu gibi, çevresinde birden çok gezegen oluşan bir yıldız bile belirlenmiştir. "Ana yıldızın Sağ açıklıkna göre sıralanmıştır. Çoklu gezegen sistemleri sarı renk ile belirtilmiştir." "Ana yıldızın Sağ açıklıkna göre sıralanmıştır. Çoklu gezegen sistemleri sarı renk ile belirtilmiştir." 15 Ocak 2013 itibarıyla Güneş Sistemi dışında bilinen 176 çoklu gezegen sistemi (doğrulanmış en az iki gezegeni olan) vardır. Aşağıdaki yıldız tablosu; koordinatları, tayfsal ve fiziksel özellikleriyle doğrulanmış gezegenlerin bilgisini içermektedir (7 Temmuz 2011 itibarıyla). İki önemli yıldız özelliği kütle ve metallikdir çünkü bu iki veri gezegen sistemlerinin yapısını belirler. Yüksek kütle ve metalliğe sahip yıldızlar, daha fazla gezegene sahip olma eğilimindedirler. "Renkli satırlar en az üç gezegeni olan yıldızları göstermektedir." Güneşdışı gezegenlerin özel listeleri: OpenGL Easy Extension GLee (GL Easy Extension Library), açık kaynak kodlu çapraz platform OpenGL uzantı (extension) yükleme kütüphanesi. GLee, OpenGL 3.0 ile birlikte gelen yeni fonksiyonların tamamına ve 399 uzantıya kusursuz destek sağlar. OpenGL Extension kütüphanelerine bağlantıyı, çekirdek fonksiyonları kullanmayı kolaylaştırmak amacıyla geliştirilmiştir. GLee Windows, GNU/Linux, MacOS ve FreeBSD platformlarına uyumludur. Ayrıca birkaç düzenlemeyle birlikte Unix türevi X Windows kullanan işletim sistemlerinde de çalışabilir. OpenSceneGraph OpenSceneGraph açık kaynaklı, geçişli platformlarda uçuş simülasyonu, oyun, sanal gerçeklikler ve bilimsel sanallaştırmalar gibi yüksek performansta grafik uygulamaları geliştirebilmek için kullanılan grafik araçlarıdır. SceneGraph kaynağının temelini, OpenGL’nin üzerinde bulunarak geliştiriciyi düşük seviyeli grafik çağırımlarını uygulama ve uyumlaştırma gibi işlemlerden kurtaran nesneye yönelik bir framework ile desteklemektedir. Ayrıca grafik uygulamasında hızlı geliştirme için birçok ek özellikleri (utilities) de desteklemektedir. Don Burns 1997 yılında Silicon Graphics Inc. (SGI) şirketine yazılım danışmanı olarak işe girdi. Boş zamanlarında da “Hang Gliding” konusunda çalışmalar yapıyordu. Bilgisayar grafiklerine ve “Hang Gliding” üzerine olan ikili ilgisi, yüksek grafik renderer cihazlarına erişebilir olması yoluyla birlikte, ister istemez scene graph çalıştırıcılarını (SGI mülkiyetindeki) kullanan SGI Onyx sistemlerinde çalışabilen “Hang Gliding” simülatörünü geliştirmesiyle sonuçlandı. Don SG’deki gibi basitleştirilmiş Performer SG yazmaya başladı. Amacı SceneGraph’ın basit ve kolay kullanılabilir olmasıydı. Nihayet, SGI Linux sistem üzerine Performer yükledi, ve Don’ın SG scene graph’ına ihtiyacı kalmadı. Robert Osfield ve Don 1990 lardan önce “Hang Gliding” heveslileri mail listesinden tanışmıştı. Robert Hang Glider üreticileri için tasarım danışmanı olarak çalışıyordu ve modelleme uyumluluğu üzerine deneyimi vardı. Don’ın Performer kullanımından mutlu olmasıyla, SG üzerindeki ilgisi kayboldu ve proje liderliğini Robert’a bırakarak projeyi devir etti. Robert Osfield ile birlikte SG üzerine çalışmalara katılan yeni geliştiricilerle birlikte SG projesinin adını OpenSceneGraph şeklinde değiştirerek geniş kullanım alanları sağlamaya başladı. SG projesi Don tarafından Robert’a bırakıldığında sadece 8 geliştiricisi olan OSG neredeyse 2000 kullanıcının geliştirdiği bir proje haline gelmiştir. OSG çalışma anında (Runtime) dinamik olarak yüklenen kütüphaneler (ya da paylaşımlı nesneler) ve çalıştırılabilir (executables) dosyalar kümesi gibi bulunmaktadır. Bu kütüphaneler beş farklı kaynak olarak bölünür ; OSG’nin asıl amacı scene graph teknolojisinin yararlarını ticari ve ticari olmayan kullanıcı gruplarının her ikisine birden ücretsiz elde edebilmelerini sağlamaktadır. Tamamiyle Standart C++ ve OpenGL üzerine yazılmıştır, STL ve DesignPattern kütüphanelerini kullanabilmektedir, ve açık kaynak gelişim modelinin gücünü son kullanıcıların ihtiyaçları üzerine odaklanan ve ücretsiz olarak kalıtımını sürdüren bir geliştirme kütüphanesini desteklemektedir. OSG’nin özellikleri; performans, üretkenlik, veritabanı yükleyicileri, düğüm araçları ve taşınabilirlik başlıkları altında özetlenecektir. Bunlar ; A - Performans Çekirdek scene graph parçaları olan frustum culling, occlusion culling, small feature culling, Level Of Detail (LOD) nodes, state sorting, vertex arrays, vertex buffer objects, OpenGL Shader Language ve display lists gösterimlerini destekler. Bunların hepsi birlikte OSG’yi mevcut grafik araçları arasında çok yüksek performanslı yapar. Ayrıca OSG scene graph’ın üzerinde bulunan Continuous Level of Detail (CLOD) ağlarının (meshes) uygulanmasında olduğu gibi çizim işlemlerinin kolay uyarlanabilmesini de destekler. (bakınız VTP ve Delta3D). B - Ãœretkenlik Çekirdek scene graph OpenGL’in en son eklentileri ve birçok fonksiyonunu sarmalamaktadır, seçme (culling) ve sıralama (sorting) gibi rendering optimizasyonlarını, ve yüksek performansta grafik uygulamalarını çok hızlı olarak geliştirilmesini olanaklı hale getiren tüm eklenebilir kütüphane kümelerini desteklemektedir. Uygulama geliştiricisi içeriği toplama ve bu içeriği kontrol etmede düşük seviyeli kodlamadan daha fazla bağımsızdır. Bu da kullanıcılara OSG’yi kendi projelerine eklenmede ve uyumlaştırmada kolaylık sağlar. C - Veritabanı Yükleyicileri Veritabanı okumak ve yazmak için veritabanı kütüphanesi (osgDB) geniş çeşitlilikteki veritabanı formatlarını genişletilebilir dinamik eklenti mekanizmaları yoluyla ekleyebilmeyi destekler – güncel OSG dağıtımları çeşitli 3 Boyutlu veritabanı ve resim formatlarını yükleyebilmek için 55 farklı eklentiye sahiptir. 3 Boyutlu veritabanı yükleyicileri ; COLLADA, LightWave (.lwo), Alias Wavefront (.obj), OpenFlight (.flt), TerraPage (.txp) including multi-threaded paging support, Carbon Graphics GEO (.geo), 3D Studio MAX (.3ds), Performer (.pfb), AutoCAd (.dxf), Quake Character Models (.md2). Direct X (.x), and Inventor Ascii 2.0 (.iv)/ VRML 1.0 (.wrl), Designer Workshop (.dw) and AC3D (.ac) and the native .osg ASCII formatlarıdır. Resim yükleyicileri ise ; .rgb, .gif, .jpg, .png, .tiff, .pic, .bmp, .dds (include compressed mip mapped imagery), .tga and quicktime (under OSX). Bütün bölümlerde yüksek kalite, keskinlik yumuşatıcı (anti-aliasing) fontları bağımsız eklentiler yoluyla yüklenebilmektedir, ve resim tabanlı fontlar da .txf eklentisi yoluyla yüklenebilmektedir. Ayrıca kullanıcılar eş projeler (VTP) yoluyla büyük ölçekli uzamsal (geospatial) yüzey (terrain) veritabanlarını oluşturabilirler, ve OSG’nin temel veritabanı sayfalama desteği ile bu veritabanlarını görüntüleyebilirler. D - Düğüm Araçları Ayrıca scene graph uygulamanızla birlikte derlenebilen ya da çalışma ananda yüklenebilen ayrık kütüphanelere de Bağlantı Araçları (Node Kits) kümesi altında sahiptir. Bu kütüphaneler particle systems (osgParticle), high quality anti-aliased text (osgText), special effects framework (osgFX), shadow framework (osgShadow), interactive controls (osgManipulator) ve visual simulation centric effects (osgSim) destekleri için eklemektedirler. E - TaÅŸÄ±nabilirlik Çekirdek scene graph tüm özel ortamlar üzerinde Standart C++ ve OpenGL den biraz daha az gereksinim duyulan ufak farklılıklara sahip olması için tasarlanmıştır. Bu da scene graph teknolojisine geniş çeşitlilikteki ortamlara hızlı bir şekilde eklenebilmesine izin vermektedir – orijinal olarak IRIX için geliştirilmiştir, daha sonra Linux, Windows, FreeBSD, Mac OSX, Solaris, HP-UX, AIX ve şimdi de PlayStation2 ortamına eklenmiştir! Çekirdek scene graph kütüphanesinin tamamen pencereleme (windowing) siteminden bağımsız olması kullanıcıların kendi pencere – özel kütüphane ve uygulamaların üzerinde - sistemlerini ekleyebilmelerini kolaylaştırmaktadır. Dağıtımlarda bulunan osgViewer kütüphanesi Windows (Win32), Unices (X11) ve OSX (Carbon) sistemleri altında doğal pencereleme desteği sunmaktadır. Ayrıca osgViewer kütüphanesi çok kolay bir şekilde sahip olduğunuz pencereleme araçlarıyla bütünleştirilebilir., örneklemek gerekirse Qt, GLUT, FLTK, SDL, WxWidget pencereleme sistemlerinde olduğu gibi. Cocoa ve MFC örnekleri OpenSceneGraph-2.0 dağıtımının bir parçasıdır. Scene graph sadece yüksek düzeyli (multi-core, multi-gpu systems and cluster) tümleşik cihazlar üzerinde çalışması için oluşturulmamıştır. Bu cihazlar içinde tasarlanmış olmasının yanı sıra scene graph OpenGL Display Listler ve kaplama (texture) nesneleri için birçok grafik içeriğini desteklemektedir, ve seçim (cull) ve çizim (draw) aygıtları (traversals) yerelinde render edilen verileri cachelemek için tasarlanmıştır ve scene graph neredeyse tamamen sadece okuma işlemlerini kullanmaktadır. Bu birçok seçim-çizim (cull-draw) çiftlerinin birbirine bağlı olan çoklu grafik alt sisteminde bulunan çoklu işlemci üzerinde çalışmasına izin vermektedir. Çoklu grafik çevrelerine ve multi-threading işlemlere osgViewer aracılığı ile destek verir. Çoklu dil desteğini de Java, Lua ve Phyton gibi diller üzerinden kendiliğinden sunmaktadır. OSG hakkında yapmış olduğumuz bu kısa açıklamalardan sonra OSG üzerine daha detaylı incelemeler ve çalışmalar yapabilmek için izleyebileceğiniz adımlar aşağıdaki gibidir. A - Kaynak Kodlar Geliştiricilerin gözünden açık kaynaklı ürünlerin temel yararı kaynak kodlarının erişilebilir olmasıdır. OSG tabanlı bir uygulama geliştirdiğinizde, karşılaştığınız sorunlar OSG’nin kaynak kodlarında bulunan içsel işlemleri çözebilme yoluyla hızlı ve kolay bir şekilde çözülebilir. Henüz böyle bir deneyimde bulunmadıysanız OSG’nin kaynak kodlarını indirip bilgisayarınızda derleyerek kendi binary’lerinizi oluşturabilirsiniz. OSG yi ilk kez derlemek karışık ve zaman alıcı olabilir, fakat bu keşif uygulama yazılımınızı geliştirirken geliştirme safhasında size mükemmel bir fayda sağlayacaktır. Ayrıca OSG kaynak kodu dağıtımları OSG’nin birçok özelliğini öğreten iyi yazılmış ve bilgi vermeye yönelik örnek programlar gibi zengin koleksiyonlarla birlikte gelmektedir. Bu örnek programlar OSG ile uygulama geliştirecek herkes için çok değerlidir. OSG uygulaması geliştirmek için sadece OSG binary’lerini kullanmak mümkündür, fakat kaynak kod dağıtımlarına erişmek, örnekler, ve binary’leri derlemek geliştirme işlemlerini hızlandırır. B – OSG’nin Web Sitesi (OSG Wiki) OSG Wiki Web sitesi (OSGWiki) OSG’ye ait çok fazla değerli bilgileri içerir. Bunlar; güncel OSG haberler, download işlemleri için ipuçları, OSG kaynak kodlarının derlenmesi ve kurulumu ile ilgili bilgiler, OSG topluluğu üyelerinin katkıda bulunduğu ek belgeler, örnek veriler, OSG topluluğundaki olaylar hakkında bilgiler, OSG topluluğu tarafından yaratılan OSG ile uyumlu araçlar ve destek bilgileridir. C – OSG Kullanıcıları Posta Topluluğu (osg-users E-Mail List) OSG kullanıcıları elektronik posta topluluğu sizin diğer OSG kullanıcıları ve geliştiricileri ile iletişimde olmanızı sağlar. OSG kaynak kodlarını derlerken herhangi bir sorunla karşılaştığınızda, geliştirme sırasında karşılaştığınız problemi algılayamadığınızda, ya da OSG’nin içsel işlemlerinde algılayamadığınız durumlar olduğunda, e-mail topluluğuna gönderilen posta genellikle kullanışlı ve yardımcı bilgilerin geri gelmesini sağlamaktadır. Kahverengi cÃ¼celer listesi Kahverengi cüceler, ilk kez 1995 yılında keşfedilen, ne yıldız ne de gezegen kategorisine konabilen gök cisimleri. Ancak son yıllarda bazı gökbilimciler kütlelerinin büyüklüğüne ve buna bağlı olarak sıcaklıklarına ve buna da bağlı olarak renklerine göre O, B, A, F, G, K ve M olarak sıralanan geleneksel yıldız kategorilerine kahverengi cüceleri de T ve Y sınıfları olarak eklemektedir. Kahverengi cüceler yıldızlararası gaz bulutlarının çökmesiyle oluşurlar, fakat gökcismini yıldız yapacak nükleer tepkimelerin başlayamayacağı kadar hafiftirler. 80 Jüpiter kütlelik sınıra ulaşamadıkları için yeteri kadar ısınamayıp sönerler. İlk keşfedilen kahverengi cüceler Gliese 229 A ve Gliese 229 B. Gliese B diğerine göre daha solgundur. Bu iki sönmüş yıldızın yaşları yaklaşık 10 milyon olarak tahmin ediliyor. Dünyamızdan yaklaşık olarak 1400 ışık yılı uzaklıkta, Büyük Orion Bulutsusunda yer alıyor ve birbirlerinin çevresinde dönüyorlar. Bunların dışında Ülker Takımyıldızındaki çiftlerden biri de Kahverengi Cücedir ve adı Teide 1'dir. Yüksek miktarda Lityum içerir. Aşağıdaki listede doğrulanmış 36 kahverengi cüce bulunmaktadır. Liste tamamlanmamıştır. "Ana yıldızın Sağ açıklıkna göre sıralanmıştır." Burada 6 doğrulanmamış kahverengi cüce listelenmeiştir. Liste henüz tamamlanmamıştır. "Ana yıldızın Sağ açıklıkna göre sıralanmıştır." 3 kahverengi cüce alanı listelenmiştir. Liste tamamlanmamıştır. "Ana yıldızın Sağ açıklıkna göre sıralanmıştır." Afife Tiyatro Ödülleri Nisa Serezli Aşkıner Özel Ödülü Afife Tiyatro Ödülleri Nisa Serezli Aşkıner Özel Ödülü, Afife Tiyatro Ödülleri kapsamında, ödüllerin başlatıldığı 1997 yılından bu yana verilmekte olan özel ödüldür. Nisa Serezli Aşkıner anısına koyulan bu ödül, her sene "Yaşamı boyunca tiyatro dalında başarılı çizgisini sürdürmüş tiyatro sanatçısı" açıklamasıyla verilir. Diğer özel ödüllerde olduğu gibi, bu ödülde de adaylık açıklanmaz. Bunun yerine, seçici kurul o sene ödüle layık görülen kişiyi, tüm özel ödül sahipleri ve diğer kategorilerdeki adaylarla birlikte, ödül töreni öncesinde açıklar. Spirometre Spirometre veya spirometri cihazı, solunum fonksiyon testi yapımında kullanılan bir alettir. Boruya benzeyen bir sistem ve içinden geçen havanın birim zamandaki şiddeti ve hızının ölçülmesi yolu ile test yapılır. Hasta dişlerinin arasına aldığı cihazın içinden derin bir nefes alır, sonra da akabinde derin ve uzun nefes verir. Gerekirse bu işlem birkaç kez tekrarlanır. Yapılan ölçüm bilgisayarda yorumlanır. Kuba Hanlığı Kuba Hanlığı (1726-1806), 1726 yılında Hüseyin Ali Han tarafından kurulmuştur. Oğlu Feth Ali Han (1758-1789) Azerbaycan'ın hanlık sistemini yok ederek birleştirmek gibi büyük emeller peşinde koşmuştur. Rus İmparatorluğu'nun Kafkasya'ya girmesinden sonra bu hanlık da 1806 yılında istiklâlini kaybetmiştir. 1650'de kurulan Kuba Hanlığı yüzölçümü bakımından geniş ancak Safevi Devleti'ne bağlı bir hanlıktı. Dağıstan'ın ve Derbent Hanlığı'nın ortaya çıkıp o bölgeye sahip olan Şirvan Hanlığı'nın güney doğuya kaymasının ardından Kuba Hanlığı'nın toprakları iyice daraldı. Derbent'in 3 Temmuz 1806'da Rusya tarafından işgal edilmesiyle Hanlık da Rusya'ya tâbi oldu. 1820'de hanlığın tüm toprakları Rusya'ya ilhak edildi. İran bu fetihleri 1828 tarihli Türkmençay Antlaşması ile kabul etti. Sam Worthington Samuel Shane "Sam" Worthington (d. 2 Ağustos 1976, Perth, Batı Avustralya), Avustralyalı sinema oyuncusu. 2009 yılında gösterime giren Terminator Salvation adlı filmde "Marcus Wright" karakterini oynadı. En iyi çıkışını Avatar filmindeki "Jake Sully" rolüyle yakalamıştır. Titanların Savaşı filminde Zeus'un oğlu "Perseus" rolüyle de büyük beğeni toplamıştır. Born to Make You Happy "Born to Make You Happy", Kristian Lundin ve Andreas Carlsson tarafından Britney Spears'ın çıkış albümü ...Baby One More Time için yazılan ve prodüktörlüğünü de Lundin'in üstlendiği bir şarkıdır. Başta Avrupa olmak üzere bazı yerlerde albümün dördüncü teklisi olarak yayımlanmıştır. Şarkı, İrlanda ve Birleşik Krallık'ta Spears'ın bir numaraya yükselmeyi başaran ikinci teklisi olmuştur. Sözleri Andreas Carlsson ve Kristian Lundin'e ait olan şarkının yapımcılığını da Lundin üstlenmiştir. Şarkıda Spears düzeltmek istediği bir ilişkiyi hatırlamaktadır. Neyin yanlış gittiğini anlayamamaktadır. CD teklisinde şarkının demo versiyonu da bonus remix olarak yayımlanmıştır. Bu parça tamamen farklı vokaller içermektedir. Şarkının bildiğimiz masum ve saf halinin aksine, orijinal versiyonu cinsel içerikliydi. Şarkının cinsel içeriği o denli fazlaydı ki o sırada 18 yaşında olan Spears şarkıyı kaydetmeye yanaşmadı. Bu nedenle şarkı yeniden yazıldı. "Born to Make You Happy" ile Spears Birleşik Krallık'ta ikinci kez bir numaraya ulaştı ve tekli bu ülkede toplam 305,000 adet sattı. Şarkı İrlanda'da da bir numaraya kadar yükseldi ve diğer pek çok ülkede ilk ona girdi. Kanada'da da ilk yirmibeş tekli arasına girmeyi başardı. Tekli, 2000 yılında dünya çapında 3,673,000 adetten fazla satış yapmayı başardı. Videonun orijinal konseptinde Spears'ın videoda bir rüyada olması ve kendisinden hamile olduğu eski sevgilisinin ardından yas tutması planlanmıştı. Fakat bu konsept basına sızıp olumsuz tepkiler alınca Jive Records hemen konsepti değiştirdi. 24-25 Ekim 1999 tarihinde Los Angeles'ta Billie Woodruff tarafından çekilen video uyumakta olan Spears'ın görüntüsüyle başlamaktadır. Rüyasında Spears içide birkaç farklı basamağın bulunduğu futuristik bir odadadır. Bu sahnenin ardından Spears, odasının bulunduğu apartmanın tepesinde kırmızı üst ve siyah etekle bir dans parçası sahnelerken gösterilir. Rüyasının son kısmında sevgilisi odaya onu görmeye gelir. Videoda çift yastık kavgası yaparken de gösterilir. Video için şarkının radyo sürümü kullanılmıştır. Bu sürüm, biri şarkının ortalarında ve diğeri de sonlara doğru olan, iki enstrümantal köprüyü kaldırmaktadır. Bakü Sovyeti Bakü Sovyeti (Azerice: "Bakı Soveti"; Rusça: "Бакинский Совет"; 2 Kasım 1917 - 26 Temmuz 1918), Rus İmparatorluğu'nda 1917 Ekim Devrimi sonucunda Bakü Guberniyasının arazisinde Bolşevik önder Stepan Şaumyan başkanlığında kurulmuş geçici hükûmet. Hükûmetin çoğunluğunu Rusya Sosyal Demokrat İşçi Partisi'nin Bolşevik kolundan olan görevliler oluşturmuştur. Bakü'de Mart Olayları sonucunda 11. Ordu ile iktidar tamamen Bolşeviklerin eline geçtikten sonra, 13 Nisan 1918'den 26 Temmuz 1918 tarihindeki sonuna kadar Bakü Komünü (Azerice: "Bakı Kommunası"; Rusça: "Бакинская Kоммуна") olarak tanınmıştır. Narayama Türküsü (film, 1958) Narayama Türküsü 1958 Japonya yapımı dramatik filmdir. Özgün adı Narayama Bushiko (楢山節考) olan film uluslararası festivallerde ve İngilizce konuşulan ülkelerde Ballad of Narayama adıyla gösterilmiştir. Japon kadın yönetmen Keisuke Kinoshita'nın yönettiği filmin senaryosunu da yine Kinoshita, Shichirô Fukazawa'nın 1956 yılında yazdığı aynı adlı çok satan ödüllü romanından uyarlayıp yazmıştır. "Narayama Bushiko" Fukazawa'nın ilk romanıydı. Film çok eski bir Japon söylencesi üzerine kurulmuştur. Belirsiz bir zamanda, ücra bir dağ köyünde kıtlık ve yoksulluğun yarattığı bir zorunlulukla, 70 yaşını doldurmuş aile bireylerinin gönüllü olarak Narayama dağına götürülerek ölüme terkedilmelerinin iç buran öyküsü Kabuki tarzında anlatılır. Neredeyse tamamı stüdyoda çekilmiş olan "Narayama Türküsü" nde, toplumun katı kurallarına itaat, örf ve adetlerine duyulması gereken sadakat karşısında, kişisel vicdanın, sevgi ve insanlığın mücadelesi anlatılır. Film 1983 yılında Shohei Imamura tarafından aynı adla yeniden sinemaya aktarıldı. Bu 1983 yapımı yeniden çevrim daha sert sahneler içeriyordu ve Cannes Film Festivali'nin büyük ödülünü kazandı. 1958 yapımı ilk uyarlama ise sadece kendi ülkesinden 6 ödül kazanmıştı. Sinema yazarı Rekin Teksoy, Imamura'nın 1983 tarihli Altın Palmiye'li yeniden yapımının, Kinoshita'nın 1958 yapımı ilk filminin düzeyini tutturamadığını belirtmiştir. Filmin konusu Japonya'nın uzak bir dağ köyünde geçer. Bu dağlık yörede yüzyıllardır süregelen bir adet vardır. Bu geleneğe göre 70 yaşına gelen her aile bireyi, ailenin gençleri tarafından yöredeki kutsal dağ Narayama'nın karlarla kaplı tepelerine götürülerek orada bırakılmakta, yani bir anlamda soğuktan ve açlıktan ölüme terkedilmektedir. Acımasız bir sosyal gelenek gibi görülse de bu davranışın kendilerince mantıklı bir açıklaması da vardır, kıtlık ve yoksulluğun had safhada olduğu bu yörede artık üretemeyen bir yaşlının sofradan eksilmesi, arkadan gelecek gençlerin karnının doyması, yani hayatta kalma şanslarının artması demektir. Ancak bu katı gelenek o çağlarda bile toplumun her kesimi tarafından eşit olarak kabul görmüş değildir. Bazı yaşlılar bu zorunlu sürgüne fiziksel olarak karşı koyarlarken, daha güçsüz olanlar sadece sözlü olarak protesto etmekle yetinirler. Bazı gençler ise bu tartışmalı "temizlik" harekatına hakları olup olmadığını sorgularlar. Büyükanne Orin (Kinuyo Tanaka) de artık 69 yaşını doldurmuştur ve çok yakında diğerleri gibi kaçınılmaz kaderiyle yüzleşecektir. Ancak Orin yaşıtlarına kıyasla daha dinç ve hayata daha bağlıdır. Hatta dişleri bile hala dökülmemiştir. Dul kalmış oğlu Tatsuhei (Teiji Takahashi) annesini kaybetme fikrine tahammül edemez, üstelik annesi giderayak ona yakın köylerden birinden kendisi gibi dul kalmış bir kadın bulmuştur. Torunu Kesakichi (Danko Ichikawa) ise bencil bir şekilde büyükannenin gideceğine sevinmektedir, zira kız arkadaşı Matsu-yan (Keiko Ogasawara) gebedir ve doğum yaptığında sofraya yeni bir boğaz katılacaktır. Torun Kesakichi, çok yemek yediğini ima ederek büyükannenin dişleriyle ilgili sürekli laf dokundurmaktadır. Müstakbel gelini Tamayan (Yûko Mochizuki)'ın eve geldiği gün büyükanne Orin, 'salyalar saçan iştahının gözle görünen bir uzantısı' olarak nitelendirdiği ön dişlerini taşa vurarak kırar, böylece daha az yiyecek tüketecektir. Oysa o hala üretebilen bir kadındır, buna rağmen bazı yaşlı komşularının aksine gönüllü olarak bir an önce Narayama'ya gitmek istemektedir. Tatsuhei ve sırtında taşıdığı annesi Orin uzun bir yürüyüşün sonunda Narayama'ya ulaştıklarında dehşet verici bir manzarayla karşılaşırlar, etraf sayısız insan iskeleti ile doludur. Görüntü tıpkı bir fil mezarlığını andırır. Her kayanın tepesine bir leş yiyen kuş tünemiştir. Annesini orada bırakıp elem içinde geri dönerken yolda birden kar yağmaya başlar ve bu nedenle annesinin şanslı olduğunu düşünür, çünkü ölmesi uzun sürmeyecektir. Köye döndüğünde yeni eşi, 70 yaşına geldiklerinde onların da gideceği yerin orası olduğunu söyleyerek onu teselli eder. Filmin son dakikasında bir buharlı tren görülür (muhtemelen filmde zaman 1958'e gelir) ve trenin geçtiği istasyonun adı ekranda gözükür: "Obasute İstasyonu". Bu olayın geçtiği yörenin adının bu olduğunu anlarız. Filmde anlatılan Japonların bu eski efsanesinin adı da zaten "Obasute efsanesi" olarak bilinmektedir. Filmin konusu Japonya'da uzak bir dağ köyünde geçer. Zaman belirsizdir, ama günümüzden yüzyıllar öncesine ait olduğu izlenimini verir. Çekimlerin tamamen stüdyoda ve dekorlar önünde, tiyatrovari stilize yapay ışıklar altında yapılmış olması, bir anlatıcının ilk başta çıkıp kısaca konuyu izleyicilere anons etmesi ve aralarda balad tarzındaki şarkılarla konuyu pekiştirmesi, ayrıca filmin Japon halk müzikleriyle bezenmiş olması, filmin anlatım tarzının geleneksel bir Japon halk tiyatrosu tarzı olan Kabuki tarzında olduğu izlenimini verir. "Narayama Türküsü", hangi zamanda geçtiği belli olmayan bir masal gibi görünmesine rağmen, II. Dünya Savaşı sonrasındaki Japonya'nın ideolojik duygu karmaşasının, kültürel erozyonunun ve bunun insancıl yansımalarının iç karartıcı bir alegorisidir. Deniz Kavimleri Deniz Kavimleri, ya da Deniz Halkları Tunç Çağı’nın sonlarına doğru, özellikle MÖ 13. yüzyılda, MÖ 1276 – 1178 yılları arasında Anadolu, Suriye, Filistin, Kıbrıs ve Mısır'a yönelen istila hareketlerinden sorumlu görülen, savaşçı ve denizci halklardır. Bu yıkıcı saldırılar, Bronz Çağı Çöküşü’ne yol açan istilaların bir bölümü olarak Doğu Akdeniz’de tüm krallıkların ve Anadolu’da Hitit İmparatorluğu’nun yıkılmasında belirleyici olmuştur. Antik Mısır ise hem denizde, hem de karada verdiği savaşlarla bu saldırıları püskürtmeyi başarmıştır. Bu istilalar sonucu konuya ilişkin kayıtlar yok olduğundan, olayların kesin kapsamı ve istilacıların kimlikleri, geldikleri bölgeler halen kesin bir biçimde belirlenememiştir. Günümüze ulaşabilen belgeler, Mısır yazıtları ve kabartmaları, Hitit belgeleri, Ugarit belge ve mektupları ile arkeolojik buluntulardır. Antik dönem yazıtlarının hiçbirinde deniz halklarından söz edilmez, Mısır hiyeroglifiyle yazılmış olan Karnak Yazıtı’nda “denizin yabancı halkları” denilmektedir. Antik yazıtlarda bu halkların denizden ya da adalardan geldiği ileri sürülür, ama hangi deniz, hangi ada olduğu belirtilmez. “Deniz Halkları”, Türkçedeki ifadeyle Deniz Kavimleri, ilk kez Fransız Mısırbilimci Gaston Maspero tarafından 1881’de önerilmiş ve benimsenmiştir. Tüm bu yıkımlar MÖ 13. Yüzyılın son çeyreğiyle MÖ 12. Yüzyıl boyunca gerçekleşmiştir. Saldırılar ve sonucu yıkımlar, 13. Yüzyılın son çeyreğinde tek tük görülmeye başlamış, MÖ 1190 civarında sıklaşmış, MÖ 1180'li yıllarda en yoğun evreye ulaşmış, MÖ 1175’e gelindiğinde iyiden iyiye seyrekleşmeye başlamıştır. Doğu Akdeniz’deki saldırılar ve yıkımlar hakkında en “taze” bilgiler Ugarit’ten gelmektedir. Ugarit yakılıp yıkıldığında birkaç yüz kil tablet fırınlarda pişirilmekteydi. Dolayısıyla bu belgeler Ugarit’in saldırılara uğradığı günlerden kalan belgelerdir. Bu mektuplardan birinde “hapiru”dan söz edilmektedir. Hapiru, ya da habiru, MÖ 18. – 12. yüzyıllarda kullanılan bir sözcüktür ve kanunsuz, isyancı, katil, haydut, paralı asker gibi “marjinal”, “aşağı” sosyal tabakalardan insanlar anlamında kullanılagelmiştir. Bu mektuplardan bir diğerinde Ugarit kralının Alaşiya kralına yazdığı bir mektuptur, “İşte düşmanların gemileri geldiler, şehirlerim (?) yakıldı, ülkemde kötü şeyler yaptılar. Babam bütün askerlerimin ve savaş arabalarımın (?) Hitit ülkesinde, bütün gemilerimin de Likya’da olduğunu bilmiyor mu? Bu suretle ülke kendi kaderine terk edilmiş vaziyettedir. Babam şunu bilsin; gelen yedi düşman gemisi bize büyük zararlar vermiştir. Mısır istilacılara karşı MÖ 1208 – 1176 yılları arasında, iki firavun zamanında, dört kez savaşmıştır. İlk muharebe Merneptah (h.y. MÖ 1213 – 1203) zamanında, hükümdarlığının beşinci yılında yani 1208 yılındaki muharebedir. Daha sonraki üç muharebe ise III. Ramses (h.y. MÖ 1186 – 1155) tarafından MÖ 1180, 1177 ve 1174 yıllarında yapılmıştır. Her dört muharebe de Mısır kuvvetlerinin kesin zaferiyle sonuçlandı. Dört muharebenin biri deniz muharebesidir. Saldırılar def edilmiş olsa bile Mısır askeri – siyasi otoritesi saldırılar sonucu güneydoğu Akdeniz’den çekilmek zorunda kalmışlardır. Bu bölgedeki son Mısır varlığı, Mısır’ın yirminci hanedanı firavunlarından olan VI. Ramses’in (h.y. MÖ 1141 – 1133) Megiddo’daki tunç heykelidir. Merneptah’ın savaşı bir Libya kralının, “kuzeyli ülkelerden” yardımcı kuvvetlerle birlikte Batı Deltası’na saldırması üzerinedir. Bu yardımcı kuvvetler Merneptah’ın yazıtında Ekveş, Lukka, Şerden, Şekeleş, ve Turşa halkları olarak sayılmaktadır. Libya kralının yanında eşini, çocuklarını ve tahtını getirmiş olması, ya zaferden kesin emin olduğunu, ya da geride bırakamayacağını gösteriyor olmalıdır. Periri’de yapılan muharebeyi Merneptah kazanmıştır. Muharebe alanında düşmanlarının ölülerini saymışlar ve yazıta işlemişlerdir, altı binden fazla Libyalı, 2.201 Ekveş, 722 Turşa ve 200 Şerden savaşçısı. Diğerlerinin sayısı belli değildir. III. Ramses’in hükümdarlığının beşinci senesinde, MÖ 1182’de bir başka Libya saldırısıyla savaşıldı. Yazıtlarda 12.535 düşmanın öldürüldüğü yazılmaktadır. Üç yıl sonra MÖ 1179’da üçüncü Libya saldırısı, bu kez Şekeleş, Denyen, Veşeş ve Turşa savaşçıları ile birlikte gelmiştir. III. Ramses bu orduyu Zahi’de yapılan bir muharebede bozguna uğratmış, bu düşman ittifakının destek kuvveti olan bir donanmayı bir deniz muharebesinde yenilgiye uğratmıştır. Son Libya taarruzu III. Ramses’in hükümdarlığının onbirinci yılında, MÖ 1176’da tekrarlanmıştır. Bu zaferle ilgili yazıtta 2.175 Meşveş savaşçısının öldürüldüğü ve 1.200 tutsak alındığı yazılıdır. Mısır kaynaklarında Deniz Kavimleri’nin kimlikleri hakkında belirsiz de olsa bazı bilgiler vardır. Mısır yazıtlarında sözü edilen denizden gelen saldırganların, Yunanistan, Ege Adaları ve Anadolu kıyılarından geldikleri ileri sürülmektedir. Ancak bu bölgelerin halklarını yurtlarını terk etmeye zorlayan Traklar’dan hiç söz edilmez. Mısır’daki bir dikilitaşta, “Denizden kendi gemilerinde geldiler ve hiç kimse onlara karşı koyamadı” denmektedir. Knossos’un MÖ 14. yüzyıl başlarında yağmalanıp yakıldığı bilinmektedir. Bu yıkıma karşın beklendiği gibi Girit’in ekonomik yaşamı çökmüş değildir, hatta MÖ 13. yüzyılın Minos seramik endüstrisi açısından parlak bir dönem olmuştur. Seramik formlarına bakılarak yüksek düzeyde zeytin yağ, şarap, kokulu yağlar gibi sıvıların ihracı yapıldığına değinilmektedir. Dahası adadan çok sayıda GM IIIB seramiğinin (Geç Minos IIIB, GH IIIB ile çağdaş) ihraç edildiği anlaşılmaktadır. Diğer yandan Linear B yazısı MÖ 1200 civarına kadar kullanılmaya devam edilmiştir. Kıta Yunanistan’ın GH IIIC dönemine karşılık gelen Girit’in GM IIIC dönemi başlarında adanın orta ve doğu kesimlerinde bazı yerleşimlerin boşaldığı anlaşılmaktadır. Knossos’un limanı olan Amnisos ile Mallia, Palaikastro ve Aghios Phanourios gibi yerleşimler 1200’lerin başında boşaltılmıştır. Genel görünüm, MÖ 12. yüzyıl başından itibaren uzak ve yüksek, dolayısıyla daha korunaklı yerleri tercih edildiği anlaşılmaktadır. Bu gözlem, adada güven duygusu sağlayan bir yönetimin bu tarih dolaylarında yıkıldığı şeklinde yorumlanmaktadır. MÖ 1180 civarında yerleşim yerin olarak uzak ve korunaklı bölgelerin tercih edildiği ileri sürülmektedir. Deniz Kavimleri’nin tehdit ettiği devletlerden biri de Hitit İmparatorluğu’dur. II. Şuppiluliuma 1210 / 1209 yılında Deniz Kavimleri’ne karşı bir deniz zaferi kazanmış, önlem olarak Alaşiya’ya (günümüzdeki Kıbrıs) bir deniz seferi düzenlemiştir. Ne var ki tek bir saldırganla mücadele ediyor değildi, saldırganların değişik hedefleri vardı. Nitekim Medinet Habu’daki yazıtlarda “Hatti memleketinden hiçbiri bunların saldırısına karşı duramadı. Kadeş, Karkamış, Arzava, Alaşiya tahrip edildiler. Bunlar Ammurru ülkesi civarında karargah kurdular ve buranın halkını tamamen mahvettiler.” denilmektedir. Kıbrıs’la ilgili arkeolojik buluntular, Miken saraylarını yıkımının hemen ertesinde çok muhtemeldir ki, Peloponnes’den ve Girit’ten olmak üzere bazı Ege halklarının Kıbrıs’a göç ettiklerine işaret etmektedir. Günümüze kalan arkeolojik belgelerde doğal olarak bu kitlesel göçlerin nedenleri belirtilmez. Günümüz araştırmaları yine de farklı hipotezlerle bu göçlerin nedenlerini aydınlatmaya yönelmişlerdir. Bu hipotezler doğal felaketler, Böylesine farklı halkın yurtlarını terk etmesine, geniş alanları etkileyen depremlerin ya da uzun süreli kuraklıkların, dolayısıyla kıtlıkların yol açmış olabileceği ileri sürülmüştür. Schaeffer, [[Ala Pek çok araştırmacı deprem tezine karşı çıkmıştır. Her şeyden önce Mısır yazıtları istilacılardan söz etmektedir. Diğer yandan depremlerde yıkıntılar kaldırıldığında altın, gümüş gibi değerli metaların bulunacağı ileri sürülmüştür. Oysa yıkıma uğrayan yerleşimlerde bulunan altın ve gümüş, sadece çukurlara gömülmüş ya da duvar oyuklarına saklanmış haldedir. En geniş destek gören tez, yıkıma kitlesel göç hareketlerinin neden olduğu tezidir. [[Ekrem Akurgal]], [[Gustav Adolf Lehmann]] ve [[Fritz Schachermeyr]], [[August Strobel]], [[Nancy Sandars]] Tunç Çağı’nın yıkımını “kavim göçü” ile açıklamaktadır. Çöküşün nedeninin sistem çöküşü ya da kuraklık olduğu tezini kabul eden araştırmacılar dahi, bunların doğurduğu göçlerin yıkıma neden olduğunu kabule yatkındır. Göç tezi için çıkış noktası Mısır yazıtları olarak görülür. Oysaki Mısır kayıtlarında “denizin yabancı halkları”ndan, günümüzdeki ifadeyle Deniz Kavimleri’nden söz edilir, fakat deniz kavimlerinin göçü hiçbir yerde geçmez, Mısır kayıtları göçten söz etmez. İstilalarda bu döneme ait Antik [[Yakın Doğu]]'nun tarihi kayıtları yok olduğu için ortaya çıkan tablo detaylı olarak bilinememektedir. Bu döneme ait başlıca kayıtlar, tek taraflı olmakla birlikte [[Antik Mısır|Mısır]] kayıtlarıdır. Bilgilerin bir kısmı da [[Hititler|Hitit]] kayıtlarından ve [[arkeoloji]]k bulgulardan elde edilmiştir. Denizci Halklar'dan [[Antik Filistinliler]], MÖ. 12. yüzyılda bugün [[Filistin]] olarak bilinen bölgeye yerleşmiş ve buranın Filistin olarak anılmasına neden olmuşlardır. [[Kategori:Antik Yakın Doğu]] [[Kategori:Deniz Kavimleri| ]] Narayama Türküsü (anlam ayrımı) HD 13189 HD 13189 Üçgen takımyıldızında bulunan 8. parlak yıldız. Bu turuncu parlak dev, 603 ışık yılı uzaklıkta bulunmaktadır. Kütlesi 4,5 Güneş kütlesi ve B-tipi bir Anakol yıldızıdır. Bu yıldıza eşlik eden bir gezegen veya kahverengi cüce vardır. HD 13189 b kütle aralığı 8 ile 20 Jüpiter kütlesi olan Güneş dışı gezegen veya kahverengi cücedir. Bu nesne, yıldızından 277 Gm (1.85 AU) uzaklıkta yörüngededir ve eliptik turu 472 gün sürmektedir. Tautenburg'da 2005 yılında keşfedilmiştir. Karl Wolff Karl Friedrich Otto Wolff (d. 13 Mayıs 1900 – ö. 17 Temmuz 1984), Nazi SS üyesi ve II. Dünya