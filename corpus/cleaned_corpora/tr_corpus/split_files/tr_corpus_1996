Bahçeye atmadım ama izmariti. Ama bugün... dedi Hülya Çakır. Bugün, dedim onaylarcasına kafamı sallayarak. Galeri ner-de. Esentepe'de, dedi. Yan yana birkaç galeri vardır. Ortadaki. Çakır Otomotiv. Kemal Bey hep orada olur mu. dedim. Bazen çıkar, dedi. Kemal kocaman bir adamdır. Epeyce kilolu. Hemen tanırsınız. Gittiğinizde ikisinden biri mutlaka galeride olur. Ya Selma ya o. Kapatmadılarsa yani... Zarfı nereye koyacağım. dedim. Elini lacivert eşofmanının sağ cebine götürdü Hülya Çakır. Çıkardığında elinde bir zarf vardı. Bana uzattı. İki adım yaklaşıp aldım. Elimin eline değmemesine özen gösterdim. Önünüze çıkan ilk kırtasiyeciye 'bir zarf ver' dediğinizde size uzatacağı, sıradan beyaz bir zarftı. İnce uzun. Üzeri yapıştırılmıştı. Önünde arkasında herhangi bir yazı yoktu. Zarfı elime tutuşturur tutuşturmaz ateşe değmiş gibi hızla çekti elini Hülya Çakır. Eşofmanının kumaşına sürdü parmaklarını. Galeriden içeri girince, dipte iki masa vardır, dedi. Çapraz dururlar. Küçüğünde Selma oturur. Büyüğü. Oturma yerinin iki tarafında çekmeceler var. Soldaki en alt çekmeceye konacak. Aldığınızda başka ne vardı çekmecede, dedim. Hani zarfın alındığı belli olmasın diye... Zarfı elimde çevirip duruyordum. Hülya Çakır düşünür gibi yaptı. Başındaki örtünün gizlemeyi başaramadığı kalın kaşlarını birleştirdi. Hatırlamıyorum, dedi. Boş gibiydi sanki. Ya da bir şeyler varsa da dikkatimi çekmedi. Belki biraz ıvır zıvır. Kilitli değil çekmece inşallah, dedim. Üstünde durur kilidi, dedi. Kilitlediğini sanmıyorum hiç. Zarfı çevirmeyi bıraktım. Salonun duvarlarına, köşelerine baktım. Tam televizyonumun durduğu yerde duruyordum. Hülya Çakır sorumu bekleyerek yüzüme baktı. İçinde ne olduğunu söyleyecek misiniz bana. dedim. Ellerini yeniden eşofmanının kenarlarına sürttü Hülya Çakır. Cevap vermek için fazla düşünmedi. Sanki hazırdı bu soruya. Kusura bakmayın ama, dedi, söylemesem daha iyi. Zarfı avucumun kenarına vurdum öteki elimle. Açıp bakmayacağımı nereden biliyorsunuz. dedim gözlerinin içine bakarak. Bu zarfların yapışkanı zayıftır. Hülya Çakır benimkilerden daha sert bakışlar iade etti gözlerime. Ne diyeceğini çok önceden prova etmiş gibi bir sesle konuştu. Açmayın bence, dedi. Açarsanız hayatınızı karartmak için elimden geleni yaparım. Ciddiyim. Zarfı avucuma vurmayı kestim. İçindekilerin ne olduğunu gözlerimdeki X ışınlarıyla görebilecekmiş gibi baktım. Aklım başka yerdeydi ama. Sonra pantolonumun arka cebine yerleştirdim. Kırıştırmamaya dikkat ederek. O kadar önemli, dedim. O kadar önemli, dedi. Anlaştık, dedim yeniden pencereye doğru ilerlerken. Geri döndüm. Hiç olmazsa yerinden kimseye hissettirmeden nasıl aldığınızı söyleyecek misiniz bana. Hayatımın kararma ihtimalinin ortadan kalktığına sevinmiş gibi gülümsedi Hülya Çakır. Ben galerideyken daha çok. Aklıma soracak başka bir şey gelmiyordu. Pencereyi kapattım. Kolinin yanında duran telefona doğru bir adım attım. Bugün gidecek misiniz. dedi Hülya Çakır bir anlaşmayı pekiştirmek isteyen bir ses tonuyla. Evet, dedim. Ama birini aramam gerek. Ben sizi sonra burada bulamayacağım, dedi Hülya Çakır gözleriyle salonun boşluğunu göstererek. Ben sizi ararım, dedim. İş bittiğinde. Aramayın. Yüzüne baktım. Ne olur ne olmaz, dedi. Aramayın. Bu eve gelecek misiniz bir daha. Gerekiyorsa gelebilirim, dedim. 'Tamam o zaman, dedi. Zarfı yerine koyunca gelip salonun iki penceresini birden açık bırakın. Ben aşağıdan bakıp anlarım. Ne zaman bakayım. Saatime baktım. Gereksizdi ama baktım. Bilmem, dedim. Birkaç saat verin bana. Tamam, dedi Hülya Çakır. Gitmek için bir hareket yapmadı ama. Yüzüne baktım. Bu gibi şeylerin karşılıksız olmadığını biliyorum, dedi. Elini eşofmanının öteki cebine götürdü. Çıkardığı bir başka zarfı bana uzattı. Bana verdiği ilk zarfın aynısındandı. Yalnızca üstüne kocaman bir çarpı işareti çizilmişti. Kapağı yapıştırılmamıştı. Zarfın içindekilerin on Türk liralarından oluşmadığını sezdim. Biraz fazla değil mi. dedim. Değil, dedi Hülya Çakır kapıya doğru ilerleyerek. Yapacağınız şey önemli benim için. Cevap vermeden peşinden yürüdüm. Kapıyı kendisi açtı. Bana döndü. Hoşça kalın, dedi. Kolay gelsin. Pencereleri açacağım, dedim. Kimse kimseye elini uzatmadan çıktı gitti. Yıldız Hanım'a selam melam söylemedi. O da beklemiyordu, eminim. Kapının arkasında dikildim. Mutfak mutfaklıktan çıkmış olmasaydı şimdi kendime bir kahve yapmanın tam sırasıydı. Koyu bir kahve. Üstüne bir sigara. Sigarayı erteledim. Elimdeki çarpılı beyaz zarfın kapağını kenarından kaldırdım. Yanılmamıştım. İçindeki bir dizi Atatürk portresi san zeminin üzerinde bana bakıyordu. Söylediği hiçbir şeye inanmasam da bu çarpılı zarfa inanmak gerekir dedim içimden. Zarfın söylediği her şeye. Kolinin yanında hayal kırıklığı içinde duran telefona doğru eğildim. Kendime bir uke bulmalıydım, cip mip satılan galeriye gitmeden önce. Bölüm 2 Reklamcı arkadaşım önceki yıl aldığı cip azmanı tuhaf aracı değiştirmek için benimle gelmeye kolaylıkla razı oldu. Çalışma sürelerini her dolduruşta sektirmeden girdiği aikido sınavlarında bir daha uke'si olamayacağım yolundaki tehdidim etkili olmuştur belki bunda. Evden duygusal seremonilerle hiç vakit kaybetmeden ayrıldım. Levent'teki iki katlı evlerden birindeki ajansın iki sokak ilerisinde ancak yer buldum otomobilimi park etmek için. Torpido gözünde içinde para bulunan bir zarfı bırakmakla iyi edip etmediğimi düşündüm on saniye kadar. Sonra hızla yürüyüp iki katlı görünen üç katlı sevimli binanın dışında bekledim. Sözleştiğimizden on beş dakika geç geldi, sözleştiğimiz gibi elinde laptop çantasıyla. Ben iki sigaranın belini kırmış oldum bu arada. Son anda bir arıza çıkmış, müşterilerinin birisiyle ilgili. İşlerinin yolunda olduğunu öğrendikten ve herhangi bir galeri sahibinin neden beni cip müşterisi olarak ciddiye almayacağı üzerine bir iki espri patlattıktan sonra, ajansın Japon malı 4x4'üne bindik ve Esentepe'ye doğru ilerledik. Kendisindeki elbette Amerikan'dı. Daha iyilerinin çıktığını duymuştu. Bir bakabilirdi. Hava sıcaktı, trafik yoğundu ve ben kendimi hiç de yeni bir işin kuyruğundan tutmuş biri gibi hissetmiyordum. Emekli olacak bir tapu dairesi memurunun son işinde kendisini nasıl hissettiği üzerine kafa yormaya çalışan reklamcı arkadaşımı susturdum. Ne yapacağımı söyleme gereğini bile duymadım. Bir zarf yerine konacak, o kadar, dedim kendi kendime. Alınmaması gereken bir zarfın çaktırmadan yerine konmasının ne kadar özel detektiflik işi olduğunu bilmiyordum. Muhtemelen değildi. Farkında olmadan hayatımı kurtaran bir kadına, karşılığını yeterince aldığım küçük bir borç ödemesiydi yapacağım. Esentepe'ye kadar çok az konuşarak geldik. İkimizin de düşünecek şeyleri vardı sanki. Ben Yıldız Turanlı'nın kapıdan çıkmadan önceki bakışını düşünüyordum. Tabelayı uzaktan görünce yavaşla dedim reklamcı arkadaşıma, elimle işaret ederek. Aniden frene bastı. Arkamızdaki görmediğim otomobil frene ve küfre başvurmak zorunda kaldı. Burası mı. dedi reklamcı arkadaşım sanki vereceğim cevap onu trafikte zor durumda bırakacakmış gibi. Başımı salladım. Yeniden ehliyet sınavına giriyormuş gibi dikkatli hareketlerle yanaştırdı aracı. Kafasını iki yana doğru salladı. Çakır Otomotiv'in önündeki kocaman alanda hem satılık otomobilleri sergilemek hem de müşterilerin otomobillerini park etmeleri için yeterince yer vardı. Satılık otomobillerin ön camlarına, kocaman rakamlarla içinde bulunduğumuz yıldan bir sonraki yılı müjdeleyen pankartlar konulmuştu. Çoğunun camı simsiyahtı. Eşekten inip ata binmeye niyetli olan bir müşteri aracına benzer bir şey yoktu ortalıkta. Reklamcı arkadaşımın Japon 4x4'ün açtığım kapısından inmeden önce epeydir ertelediğim kararımı bildirdim. Unutmadan, dedim. Gazetedeki ilanlarımı da kestir. İncecik bir kumaştan yapılmış ceketini düzeltti reklamcı arkadaşım ayakları yere basınca. Kravatına dokundu. Otomobili kilitleyen, alarmını ve immobilizerini devreye sokan düğmeye basarken ağzının içinden konuştu. Emrin olur. Sonra ekledi. Bir müşteri daha kaybettim ayaküstü. Allah sonumuzu hayır eyleye. Bilgisayarı unutma. Reklamcı arkadaşım önde, ben elimde laptop çantasıyla bir adım gerisinde, galerinin ön cephesini boydan boya kaplayan camın ortasındaki kapıya doğru ilerledik. Güneş vurduğu için içerde neler olduğu görünmüyordu. Galerinin alınlığında görgüsüz bir büyüklükte, neredeyse gotik harflerle yazılmış olan 'Çakır Otomotiv' yazısına burun kıvırmıştır reklamcı arkadaşım muhakkak, önümde olduğu için görmedim. Çakır Otomotiv'in iki yanındaki iki galerinin de benzer büyüklüklerde tabelaları vardı. Önlerindeki alanlarda benzer otomobiller. Reklamcı arkadaşım birden durdu. Ben de durdum. Giriş kapışma en yakın biçimde park etmiş olan Freelander'daydı bütün ilgisi şimdi. Benim asla fark edemeyeceğim kimi ayrıntılarına bakıyor gibiydi. Hafifçe öne doğru eğilmiş, gözlerini kısmıştı. Elindeki anahtarlığı evirip çeviriyordu bakarken. İki elim önümde, laptop çantasını tutarak uslu uslu bekledim. Camın ortasındaki kapıdan bir adam çıktı. Adamın alnında Kemal Çakır yazıyordu sanki. Alnında değil, göbeğinde Az gelişmiş bir sumo güreşçisi gibi bir vücut bize doğru ilerledi. Yüzünde gergin bir ifade vardı. Verdiği çek karşılıksız çıkmıştı sanki. Tıpkı vücudu gibi toparlaktı yüzü de. İki taraftan aşağıya doğru sarkma eğilimindeki bıyıkları bu toparlaklığa enikonu katkıda bulunuyordu. Bir eli terzisine epey zorluk çıkarttığı belli olan takım elbisesinin pantolonunun cebindeydi. Kravat takmamıştı. Ayaklarında yeni boyanmış ayakkabılar vardı. Bana bakmıyordu bile. Avını gözleyen bir leopar gibi kıstığı gözleriyle reklamcı arkadaşıma bakıyordu. Sanki tanıydı gibiydi. Hangi aracı, hangi modeli tercih edeceğini daha o söylemeden biliyor gibi. Reklamcı arkadaşım da ona bakmadı. Racon gereği herhalde. Kapısını açtı Freelander'ın. Kafasını içeri uzattı. Kemal Çakır oyuna girme zamanının henüz gelmediğini biliyormuş gibi, iki adım ötede sessizce durdu. Sanki Freelander'ı açık artırmada reklamcı arkadaşımın elinden almaya kararlı ikinci bir müşteriydi, öyle bakıyordu arabaya. Reklama arkadaşım kafasını çekti Freelander'ın içinden. Kemal Çakır'a döndü. Onun gözlerinde de bir ava kıvraklığı vardı. Bunun konsolunda epey değişiklikler yapmışlar bu yıl... dedi. Evet, dedi Kemal Çakır. Koca gövdesine uymayan bir nezaket tonu vardı sesinde. Muhtemelen uzun yıllar otomobil satmak sonucu öğrenilmişti. Turbo dizeli daha kıvrakmış diye duymuştum, dedi reklamcı arkadaşım. Doğrudur, dedi Kemal Çakır. İki pası da değerlendirmemişti. Reklamcı arkadaşım oralı olmadı. Freelander'ın öteki tarafında mutlaka görmesi gereken bir ayrıntı varmış gibi hızlı ve kararlı adımlarla hareketlendi. Kemal Çakır da peşinden. Onun kadar hızlı adımlarla değil ama. İşin sonunda kendisinde biteceğinden emin bir esnaf ağırlığıyla. Reklamcı arkadaşım peşinden gelen adamla ilgilenmedi. Aklına dünyanın en önemli şeyi gelmiş gibi birden durdu, yüzüme bile bakmadan bana seslendi. Sen şu senaryoyu gönder istersen iki dakikada Okan, dedi kesin bir otorite sergileyen ses tonuyla. Eczacıbaşı'ndan cevap gelmişse de haberim olsun. Kemal Çakır bana baktı, ben kararsızca etrafıma. İyi rol kesiyor dedim içimden. Reklamcı arkadaşım her şeyi kendisinin düşünmesinden bıkmış bir patron sesiyle Kemal Çakır'a döndü. dedi. Arkadaşım bir iki dakika girsin internete. Kemal Çakır küçük bir yenilgi duygusuyla sarsılmış gibi alçak bir sesle yanıt verdi. Maalesef. Arkasından bir öneri gelir miydi bilmiyordum. Hemen devreye girdim. Bir telefon bağlantısı da işimi görür, dedim. Kemal Çakır rahatladı. Başıyla elbette işareti yaptı, önce bana sonra reklamcı arkadaşıma. Eliyle kapıyı gösterdi. Önden girmeme izin verdi. İçeri girdim. Peşimden geldi. Cepheyi boydan boya kaplayan camın iç tarafında, en az dışarıdaki kadar büyük bir alan vardı. Burada sergilenmesi gereken bütün otomobilleri dışarı çıkarmışlardı anlaşılan, ilkokul üç öğrencisi çocuklar, altışardan çift kale maç yapabilirlerdi boşlukta. Kapının girişinden başlayan kirli sarı yolluk, içeri girenlere nereye yönelmeleri gerektiğini gösteriyordu. Dosdoğru karşıya. Laptop çantası elimde, kafam yukarda yürüdüm. Duvarlardaki billboard büyüklüğündeki cip fotoğraflarına bakmadım bile. Bakacağım başka şeyler vardı. Onlar da bana bakıyordu. Beklediğimden azını gördüm. Yolluk Selma Çakır'ın söylediği gibi iki masanın ortasında sona eriyordu. Soldaki masa sağ çaprazında duran masadan iki kat daha büyüktü. Yanında birkaç sene ısrarla sulanırsa boyu tavana yetişme ihtimali olan bir bitki vardı. Sağdaki masada cep telefonuyla konuşan bir kız. Bizi görünce konuşmasını kesmedi. Gözleriyle takip etti yalnızca önünden geçerken. Masalara iyice yaklaştığımızda durdum. Kemal Çakır kıza döndü. Arkadaş benim masamda biraz çalışacak, dedi benim yüzüme bakmadan. Yardımcı ol gerekirse. Kız cep telefonu hâlâ kulağında, kafasını salladı. Sesimi çıkarmadan büyük masanın arkasına geçtim. Patronun kim olduğunu herkese açıkça ilan eden koltuğa oturdum, laptop çantasını masanın üstüne bırakıp. Kemal Çakır her şeyin yolunda olduğuna kanaat getirince hiçbir şey söylemeden yolluğun üzerinde geldiğimiz yöne doğru yürüdü. Kapıdan çıkmasını bekledim laptop çantasının fermuarını açmadan önce. Sonra kıza baktım. Hâlâ konuşuyordu telefonda. Alçak sesle ama. Gözleri hemen tepemden geçip, sağ tarafımda yükselen bitkinin en üst dallarında bir noktaya kilitliydi. Neredeyse lacivert denecek kadar koyu saçları omuzlarına kadar iniyordu. Uçları dikti saçlarının. Kaşlarını örten bir kâkülü vardı, daha kısa ama aynı diklikte. İki kulağından sarkan metal zinciri tartsanız iki yüz elli gram gelirdi herhalde. Aynı metalden küçücük bir parça da sağ kaşının üstüne iliştirilmişti. Dudakları mordu. Gözlerinin altı da. İncecik askılı bluzunun sergilediği omuzları her hafta sonu ya havuzda ya da solaryum makinesinin altında epey zaman geçirdiğini bağırıyordu. Çantanın fermuarını abartılı bir hızla açtım. Bilgisayarı çıkardım. Hayli gösterişli bir telefon ve deri bir sumen dışında boş olan masanın üzerine yerleştirdim. Çantayı sol tarafımda yere bırakırken, masanın o tarafındaki çekmeceleri gözden geçirdim. Üç çekmece alt alta sıralanmıştı masanın o yanında. En üstte-kinde bir anahtar sallanıyordu. Bilgisayarın kapağını açtım. Gösterişli telefona uzanıp, altındaki hat kablosunu çıkardım. Bilgisayarın yanındaki girişe taktım. Sonra açmak için ekranın altındaki bir dizi düğmeden en büyüğüne dokundum. Sol ayağımı hafifçe sola doğru ilerlettim gövdemin duruşunu değiştirmeden. Kız hâlâ telefonla konuşuyordu. Windows XP açılmaya karar verdiğini ilan etti reklamcı arkadaşımın bilgisayarının hoparlörlerinden. Kız oralı bile olmadı. Ayakkabımın burnunun ucuyla en alttaki çekmecenin tutamağına dokundum. Çıkıntısının altına yerleştirdim ayakkabımın ucunu sonra. Hafifçe çektim dışarı doğru. Çekmece belki bir buçuk santim kadar açıldı. Tamam dedim kendi kendime. Kilitli değil. Kilitli olsa ne yapacağımı bilmediğimi düşününce ürperdim hafifçe. İki dirseğimi masaya dayayıp bilgisayarın kendisine gelmesini bekliyor gibi yaptım. Alt tarafta çalışıyordum oysa. Sol ayağımın ucunu çekmecenin artık ortaya çıkmış olan tabanına dayayıp kendime doğru çektim. Bu kez üç santim kadar açıldı dışarıya doğru çekmece. Ses falan çıkmamıştı, çıksa bile kızın duyma ihtimalinin sıfır olduğuna karar verdim. Bir kez daha hareketlendirdim sol ayağımın burnunu geriye doğru. Aralık biraz daha büyüdü. Sol ayağımdaki kasılmanın geçmesi için biraz beklemeye karar verdim. Sol elim kucağımda, sağ işaretparmağımla bilgisayarın imlecini gezdirdim ekranda. Bacağımı oynattım aşağı yukarı. Kasılmanın geçtiğine karar verince sol ayağımla çekmecenin aralığını biraz daha genişlettim. Bu aralık yeterliydi artık. Gözlerim ekranda imleci sağa sola gezdirdim. Sonra Spider Solitaire programını çalıştırdım. Gövdemi biraz ileri hareketlendirerek ekranda alt alta dizilen oyun kâğıtlarını inceledim. Kıza baktım yeniden. Cep telefonunu kapatmıştı. Göz göze gelince gülümsedim. Oralı olmadı. Yerinden kalkıp, kendi masasının arkasındaki dört katlı dosya dolabına gitti. En üstteki çekmeceyi açtı gürültüyle. İçine baktı. Hafifçe geriye doğru kaykılıp, sağ bacağımı sol dizimin üstüne yarım bağdaş kurar gibi attım. Sağ işaretparmağımı yeniden yerleştirdim imleci kontrol ettiğim yüzeyin üzerine. Sol elimi dizimin üstünde duran pantolon paçasından içeri kaydırdım hafifçe. Çorabımla ayağımın arasında dikine duran beyaz zarfa dokundum. Kız dosya dolabını açtığı gürültüyle kapadı. İçinden bir şey almamıştı. Yine göz göze geldik. Beyaz askılı bluzunun altına daracık deri bir pantolon giymişti. Bu kez gülümsemedim. Masasına oturmasını bekledim. Oturdu. Broşür sandığım bir kâğıt tomarını masasının sol tarafından sağ tarafına aldı. Sonra yeniden eline aldı cep telefonunu. Kulağına götürmeden tuşlarına basmaya başladı. Çorabımın içindeki zarfı sol elimle aldım. Kolumu dikine aşağı doğru uzattım. Küçük bir göz hareketiyle çekmecenin açıklığını ölçtüm. Yeterliydi. Sonra bir F16'dan aşağıya bomba bırakır gibi saldım zarfı. Dikine aşağıya doğru gitti. Aralıktan girdi içeriye. Yalnızca hafif bir tık sesi geldi. Ucu kaydı içeriye doğru, geride kalan kısmı çekmeceye takıldı, verevine kaldı zarf. Hızla sol ayağımı hareketlendirdim. Çekmecenin dışından hafifçe vurdum. Zarf çekmecenin içine düştü. Ses çıkarmadığıma emindim ama yine de kafamı çevirip kıza bakmaya korktum. Telefonunun tuşlarına habire basıp duruyordu gözümün ucuyla gördüğüm kadarıyla. Oturduğum masayı toptan alıp götürsem fark etmeyecek gibiydi. Umarım. Sağ bacağımı dizimin üstünden indirdim. Bilgisayarın ekranına bakmaya devam ederken sol ayağımla çekmeceyi bu kez dışardan itekledim. Yerine oturdu. Outlook Express'i kapadım. Bilgisayara kapanma komutunu verdim sonra. Geriye doğru yaslandım bilgisayar dünyaya küsmeye niyetli olduğunu öndeki küçük hoparlörlerinden ilan ederken. Kız o bildik melodiyi duyunca bana doğru kafasını çevirdi. Bir kez daha gülümsedim. Donuk donuk baktı. Telefonunu masanın üzerine koydu. Windows XP kapanınca bilgisayarın ekranımı indirdim. Telefonun hattını çıkarıp yerine taktım. Yana doğru hafifçe eğilip sol elimle yerde yatan çantayı aldım. Bilgisayarı yerleştirip fermuarını çektim gürültüyle. Ayağa kalktım çantanın sapından tutarak. Kirli sarı yolluğun üstünde kapıya doğru yürüdüm. Girerken fark ettiğim şeye bir daha baktım. Dışarı çıktığımda reklamcı arkadaşımla Kemal Çakır'ı göremedim. Freelander'ın camındaki pankartın arkasında gölgeler vardı. Araca doğru ilerledim. Kapısı açıldı 4x4'ün. Reklamcı arkadaşım yarı aralık kapıdan bana seslendi. Yüzünde pazarlık yolunda gitmemiş gibi bir ifade vardı. Gelmiş mi. Başımı olumlu anlamda salladım. İyi, dedi. Sonra Freelander'dan indi. Kemal Çakır da öteki kapıdan. Reklamcı arkadaşım kapıyı itti. Kapı taze otomobillerin güven ve heyecan veren kapı kapanma gürültüsüyle kapandı. Avucunun içiyle kapıya iki kere vurdu sanki beni ikna etmek ister gibi. Hadi Kemalciğim, dedi adama. Görüşürüz. Dediğim gibi... Ben seni arayacağım. Ben hep buradayım. Beklerim. dedi Kemal Çakır. Bana hiç bakmıyordu. Reklamcı arkadaşım geldiğimiz otomobile doğru yürümeye başladı. Ben de elimde laptop çantası, arkasından. Küçük bir bip sesinden sonra reklamcı arkadaşımın ajansının Japon 4x4'ünün flaşörleri yandı ve söndü. İki kapıdan aynı anda girdik araca. Gerçekten değmez onca parayı adamın avucuna saymaya, dedi çalıştırmaya koyulurken sanki kıskanmasın diye otomobiliyle konuşuyor gibi. Gerçekten vardı içerde kamera, dedim. Bir tane gördüm ama vardı. Çaktırmamışsındır, dedi reklamcı arkadaşım aracını hareketlendirirken. Bir taneyse analog bir şey olmalı. Belki dışarıya bakan da bir tane vardır. Uzaktaydı değil mi içerdeki. Bir yandan da Büyükdere Caddesi'nden gelen araçları kolluyordu sol dikiz aynasından. Ben kendimi düşünmüyordum, dedim sorusuna cevap için başımı sallarken. Arızalı bir durum olmadıkça kimse bakmaz üstelik, dedi ikinci vitese takarken. Hırsızlık mırsızlık. Ben elimi gömleğimin cebine attım sigaramı çıkarmak için. Reklamcı arkadaşım, otobüs durağının on beş metre gerisinde başka bir otobüsün önünde ikinci sıra yapmış duran halk otobüsünü sollamak için gaza bastı. Koltuğuma yapıştım ivmenin etkisiyle. Hop hop. dedim. Daha yaşamak istiyorum. Senin yerine bu Kemal Çakır abim düşünsün, dedi. Allah bilir şimdi gider biri vurur adamı. Yüzüne kötü kötü bakmaya çalıştım. Ne var. dedi geyik damarını yakalamış olmanın bir tür coşkusuyla. Ne var. Senin bir işi ele alıp da birilerinin dünya değiştirmediği vaka var mı. Var bir sürü, dedim. Size her işimi anlatmıyorum. Ben onu bunu bilmem, dedi. Yarın duyarsam bu herifi demişler mesela, şaşmam hiç. Ağzından yel alsın, dedim Kemal Çakır'dan çok Yıldız Turanlı'yı düşünerek. Gerçi o kilosuna bakarsan, kimsenin vurmasına gerek yok herifi, tahtalı köyü boylaması için, dedi reklamcı arkadaşım. Allah adamın karısına kolaylık versin. Ardından kendi kendine kıkırdadı. Ya da sevgililerine dedim içimden. Sonra aniden verdim kararımı. Sağa çek, dedim elimde sigara paketim. Ne oldu. dedi dikiz aynasından arkasına bakarken. Aklıma bir şey takıldı, dedim. Biraz sotaya yatacağım. Ne gördün içerde. Sağ sinyalini yaktı. Hiçbir şey, dedim. Bir tür mesleki deformasyon benimki. Belki son kez. Sen bilirsin, dedi. Hızını iyice azaltıp beni bırakmak için uygun bir nokta aradı ilerde. İnşaatı epeydir süren yeni bir iş merkezi şantiyesinin önünde durdurdu otomobilini. Çok teşekkür ederim, dedim kapıyı açmadan önce. Sıkı uke'ydin. Sen de öylesindir, dedi. İndim, kapıyı kapadım ardımdan. Sigara paketini tutan elimle selamladım kaldırımdan uzaklaşırken. Karşıya geçmek için gözlerimle uygun bir nokta aradım. Trafik ışıklarına bağlı yaya geçidi elli metre ilerideydi. O yöne doğru yürüdüm, aynı anda sigaramı yakmaya çalışarak. Başardım da. Yürürken havanın daha ne kadar ısınacağını merak ettim. Sıcaklık önemli değildi belki, bizi öldüren nemdi. Özellikle akşamları. İnsanı su içmek için salondan mutfağa gitmeye karar verdiğine bile pişman eden nem. Oturduğun koltuktan, giydiğin gömlekten nefret ettiren nem. Gün bittiğinde duş alma imkânımın büyük bir ihtimalle olmayacağını hatırladım sonra. Gerçekten Allah yardımcısı olsun Kemal Çakır'ın dedim içimden. Trafik ışığının altında yeşili beklerken, tek düğmesi ilikli gömleği hani niyetlensen kemiklerinin sayılmasına izin veren kirli saçlı delikanlı, elinde dünyanın en kirli cam silme aletiyle yaklaştı. Bir sigara ver abey... dedi ağzımdaki sigarayı göstererek. Elimi gömlek cebime atıp paketimi çıkardım. İçinden bir tane alıp uzattım. Bir de kulak arkasına abey... dedi uzattığımı alırken. Bir tane daha uzattım. Gerçekten kulağının arkasına yerleştirdi. Işık otomobillere kırmızı, yayalara yeşile döndü. Delikanlı duran otomobillere, ben caddenin karşı yakasına saldırdım. Bir daha görüşmeyecektik herhalde. Karşıya geçince ağır ağır yürüdüm ters yöne doğru. Gözlerim karşı yakadaydı ama. Çakır Otomotiv'in önünde herhangi bir hareketlenme yoktu. Reklamcı arkadaşım haklı çıkmaz umarım diye düşündüm yürürken. Bu kez çıkmaz. İnsanların hayatını değiştirmeye benim kadar uzak duran başka bir özel detektif var mıydı şu dünya üzerinde diye düşündüm. Ne bileyim ben, dedim sonra. Her insanın bir aile laneti vardır. Kader. Utanası kader. Bak, ben kendi hayatımı nasıl değiştiriyorum dedim içimden. Reklamcı arkadaşımın 4x4'ünden neden indiğimi tam olarak bilemiyordum. Biraz kurcalarsam bulabilirdim ama. Kurcalamadım. İnsanın gördüğü bir şey olabilirdi. Duyduğu bir şey. İkisi birleşince manalandırması daha da kolaylaşan bir şey. Bir şey tetiklerdi insanı, o anda bilemezdin. Simitçinin yanından geçerken sigaramı yere fırlattım. Kınayan bakışlarla baktı bana. Haklı olabilirdi. Gözlerim karşı kıyıda ilerledim. Çakır Otomotiv'in önünde kimseler yoktu. Camlarda parlamaya devam ediyordu, güneş biraz aşağı inmiş olsa bile, içerisi görülmüyordu. İnmeden gözüme kestirdiğim kafeden içeri girdim sonra. Boştu içerisi. Çevredeki gökdelenlerin ahalisinin öğle yemeği zamanı çoktan geçtiği için normaldi bu. Finans yöneticisi genç kadınların, genel müdür yardımcısı genç erkeklerin izi yoktu. Onların beğenilerine seslendiği düşünülerek konmuş masalar vardı sadece. Postmodern altı masa. Garson bile yoktu ortalıkta. Pencerenin yanındaki üç masadan en köşedekine oturdum. Tabak gibi karşımdaydı Çakır Otomotiv. Cebimden sigaramı çıkartıp masaya koydum. Arkadaki masaya uzanıp, terk edilmiş Sabah gazetesiyle yanında duran eki Günaydın'ı çektim önüme. Çok oturacaksam gerekebilirdi. Belki falıma bile bakardım. Belki bakmazdım. Hava içeride de sıcaktı. Kapıdan girerken gördüğüm buzdolabı büyüklüğündeki ayakta duran klima, müşteriler işlerine dönünce kapatılmıştı belki de. Olsun, dedim içimden. Oturduğum yerden Çakır Otomotiv'e baktım. Bir şey olmadı. Otomobiller, belediye otobüsleri, bir beton tankeri, sigara, kola, bisküvi dolu dağıtım kamyonları geçti. İnsanlar geçti tek tük. Taksiler geçti. Boş taksiler, dolu taksiler. Bir şey olmadı. Omuz basımdaki hareketlenmeye döndüm. İşe başlayalı daha altı ayını doldurmadığına bahse girebileceğim bir delikanlı tepemde duruyordu elinde bir mönü kartıyla. Saçları iyice jölelenmişti. Bir şey söylemedi ama. Bir kahve, dedim. Sütsüz olsun. Bir şey söylemeden çekildi. Klimayı çalıştırmadığını fark ettim sessizlikte bir değişiklik olmamasından. Arkamda bir yerlerde kayboldu herhalde. Ben Çakır Otomotiv'e bakmaya devam ettim. Hiçbir şey olmadı. Kendi kendime kızmaya başladığımı hissediyordum. Kahvem geldi. Bir yudum aldım. Berbattı. Musluk suyuyla yapılmış olmalıydı. Yanına sigara yakmaya değer bulmadım. Başka bir yudum almaya da. Kendi kendime kızmaya başlıyordum. Elim kendiliğinden Sabah'a gitti. Dünya hallerine canımın sıkılmasını istemediğimi fark ettiğimde Günaydın'a uzandım. İkiye katlanmış birinci sayfanın üst yarısına baktım. Alt yarısını çevirmemi gerektirecek bir şey göremedim. Çakır Otomotiv'in önünde bir taksi durdu. Eh durabilir dedim kendi kendime. Yine de musluk suyuyla yapılmış kahveden bir yudum aldım. Yüzümü buruşturmadım. Taksiden dışarı uğrayan genç adam, ayakta cebini karıştırdı, aradığını ön ceplerinde bulamayınca biraz telaşlanır gibi oldu, sonra arka cebinden çıkardıklarını söyle bir taradı, içinden birini seçti, yolcu tarafının penceresinden şoföre uzattı. Üstünü beklemeyecek diye bahse girdim içimden. Kazandım. Taksi indirdiği yolcunun sanki fikrini değiştirmesinden korkuyor gibi hızla uzaklaştı. Bu arada yüzünü görebildim inen yolcunun. Tanıyordum ben bu genç adamı. Saçları bu hafta sonu acemi birliğine teslim olacakmış gibi kısa kesilmişti. Üzerinde siyah, epeyce bol olduğu için kırışık bir eşofman vardı. Eşofmanın sağından solundan bir şeyler sallanıyordu. Parlak kumaşın üstüne iliştirilmiş küçük metaller güneşte parladı. Dur bakalım dedim içimden. Ben bu oğlanı tanıyorum ama ner-den. Delikanlı kaldırımın kenarında etrafına baktı. Çevrede kimsecikleri görmeyince sanki hayal kırıklığına uğradı gibi bir duygu sezinledim vücut dilinden. Eşofmanının belini yukarıya çekti, Çakır Otomotiv'e doğru yürüdü. Hiç duraksamadan içeri girdi. Gözlerimi boydan boya cam cephenin ortasındaki kapıdan ayırmadan elimi sigara paketime götürdüm. Bir sigara çektim içinden, elimde evirdim çevirdim. 1 Remzi Ünal'ın Son Ceset isimli macerasına bakınız. Bölüm 3 İki kötü kahve yudumu ve elimde evirip çevirdiğim sigaranın iyice yumuşamasına yetecek kadar bir süre bekledim. Beklemesen ne yapacaktın diye sordum kendi kendime. Somut bir cevabım yoktu. Çaresiz bekledim. Kapı açıldı sonra. Eşofmanlı delikanlı ve Kemal Çakır dışarı çıktılar. Sigaramı paketine geri soktum. İyi ki diş macununa benzemiyor dedim kendi kendime. Freelander'a doğru konuşarak ilerlediler. Kemal Çakır karşısındakinden daha çok konuşuyordu. Aracın gövdesine iki kere dokundu söylediklerini kanıtlamak istiyor gibi. Eşofmanlı delikanlı dinliyordu. Arada bir eşofmanının belini yukarı çekiyordu. Reklamcı arkadaşıma bir rakip çıktı diye düşündüm, içimden geçen hafif bir gülümsemeyle. Delikanlı yalnızca dinledi son söylenenleri. Kapıyı açıp direksiyona geçmedi. Kemal Çakır'ı zorlayacak sorular sormadı aramızdaki bu mesafeye rağmen anladığıma göre. Daha çok başını sallıyordu dinlerken. Sonra galeriye doğru ilerlediler. İçeri girdiler. Ben etrafıma baktım. Delikanlı yüze kadar saymadan çıkacak dışarı diye kendi kendime bahse girdim. Parası varsa sonra bir kez daha gelecek. Saymaya başladım. Yoldan geçenlere baktım sayarken. Seksen altıya geldiğimde bahsi kazandım. Birlikte çıktılar. İkisi de gülmüyordu. El sıkıştılar ama. Kemal Çakır döndü, galeriye girmeden önce dönüp yeni müşterisine bir kez daha baktı. Eşofmanlı delikanlı elini kaldırır kaldırmaz bir taksi durdu kaldırımın kenarında. Bindi gitti. Kemal Çakır içeri girdi. Kötü kahvemden arta kalanlarla kalakaldım. İşte bu kadar dedim kendi kendime. Kötü detektif, içine doğan belli belirsiz bir hisse uyarak daha iki saat önce varlığından bile habersiz olduğu bir otomobil satıcısının dükkânının karşısında sotaya yatar. Berbat bir kahve eşliğinde bekler. Sigara yakamaz. Hiçbir şey olmaz. Parası var mı yok mu belli olmayan bir delikanlı, içine atacağı kızların hayaliyle bir cip bakar. Beğenir ya da beğenmez. Parası yeter ya da yetmez. Çeker gider. Kötü detektif kalakalır. Daha ne kadar kalakalır. Neyi bekler. İçinde kendisinin bile kurcalamaktan korktuğu birtakım duygularla, bunca senedir iyi kötü icra ettiği mesleğinin son işinde, mesleğinin son işinin böyle elinden kayıp gitmesine içten içe itiraz mı etmektedir. Uyanık geçinen arkadaşının ölümcül kehanetinde doğruluk payı gördüğü için mi beklemektedir7 Boşalttığı evinin otoparka bakan iki salon penceresini gidip açtıktan sonra ne yapacaktır. Telefonun yanındaki son koliyi kucaklayıp gittiği yeni evde, pencerenin dışındaki çiçekleri sulamaktan başka ne yapacaktır. Yarın ne yapacaktır. Bilmem, dedim kendi kendime. Belki bilirim ama bilmem. Çakır Otomotiv'in karşısındaki umutsuz bekleyişime son vermeye karar verdim ama. Gideyim, kendi zarfımı bankaya boşaltayım, bomboş evimin pencerelerini açıp işaretimi vereyim, evdeki son koliyi kucaklayayım, otomobilimi çalıştırayım ve Rumelikavağı'na kadar uzanayım dedim. Öyle de yaptım. Kafası aşırı jölelenmiş garsona kötü kahvenin karşılığını ödedikten sonra. Bahşiş bırakmadan. Rumelikavağı'nda denizin kenarında, otomobilimin içinde oturdum. Üst üste iki garson gelmiş ama bir kötü kahveye daha cesaret edememiştim. Garsonlar da bir daha gelmeye cesaret etmemişlerdi, yüzümde ne gördülerse. Sıcaktı, evet, ama iki penceremi birden açmış, yalandan gelen Karadeniz esintisine bırakmıştım kendimi. Denizin karşısında ne kadar oturdum bilmiyorum. Saatime bakmadım. Epey oturdum ama. Epey sigara içerek oturdum. Yumuşamış sigarayı da, dipdiri olanları da. Sonra sıkıldım. Kendimden de, sigaralardan da. İçimdeki tatsız duygulardan da. İçimdeki tatsız duyguları tahlil etmeye girişmedim. Kendi başınıza tatsız duyguları tahlil etmenin bir işe yaramayacağını bilecek kadar büyümüştüm. Son zamanlarda iyice büyümüştüm bu konuda. İki kişi karşılıklı yaparsanız belki bir işe yarardı. Son sigaramı pencereden atıp araç telefonumun ahizesini kaldırdım. Yıldız Turanlı'nın cep telefonunun numarasını çevirmeye başladım. Daha beş rakam tuşlamıştım ki çaldı alet. İçimde daha da tatsız bir duyguyla ahizenin konuşma tuşuna bastım, kulağıma götürdüm. Neredesin. dedi Yıldız Turanlı'nın sesi. Duyduğumda içim aydınlanmadı ama. Neden bilmem. Rumelikavağı'ndayım, dedim. Ne işin var orada. Son işimi tamamladım. Düşünüyordum biraz. İki saniyelik bir ara geldi karşı taraftan. Tıpkı evde, kapıda dururken bir şey söyleyecekmiş de söyleyemiyormuş gibi. Sonra konuştu. Ben de düşündüm biraz, dedi normalden alçak bir sesle. Hayırdır. dedim. Hallederim sanıyordum, dedi. Allah bilir hallederim sanıyordum. Üstesinden gelirim. Hayırdır. dedim yeniden. Neyin. Bir sessizlik daha geldi karşı taraftan. Bu kez neye benzediğini gözümün önüne getiremedim. Aloo... dedim sesime komik bir eda vermeye çalışarak. Yapamayacağım... dedi Yıldız Turanlı. Neyi yapamayacağını anladım o an. Ama yine de sordum. Sesim iyiydi ama. Neyi yapamayacaksın. dedim. Bizi, dedi. Tek kelime. İşi komikliğe vurup bir kez deneyeyim dedim kendi kendime. Kadın bana göre değildi, dedim. Gördün türbanını... Derdimin o olmadığını biliyorsun Remzi Ünal, dedi. İşi zorlaştırma. Anladım, dedim. Tek kelime. Bak Remzi Ünal... diye başladı. Duyduklarımı çok iyi anlatamadığımı biliyorum ama... İzin vermedim devam etmesine. Biliyorum, dedim. Biliyorum. Dert etme. Açıklamaya da çalışma. Çok üzgünüm, dedi. Biliyorum, dedim. Bir sessizlik daha oldu. Telefonun ahizesi kulağımda, denize baktım. Hafif çalkalanıyordu. Üstündeki küçük bir sandalın içinde olmak istemezdim. Kadının işi kolay mıydı dediğin gibi. dediğini duydum Yıldız Turanlı'nın sonra. Kıza yardım edeyim biraz dedim içimden. Bilmem, dedim. Biraz karışık. Bakalım ne çıkacak altından. Haklıydın bu kez de. Kolay gelsin, dedi. Kendine dikkat et. Ederim, dedim. Adamlar öylesine yığdılar eşyaları, dedi. Anahtarı kapıcıya bıraktım. İstersen yarın gelir toparlamana yardım ederim. Sen keyfine bak, dedim. Bir şekilde hallederim. Tamam o zaman, dedi. Haberleşiriz. Haberleşiriz, dedim. Özür dilerim Remzi Ünal, dedi Yıldız Turanlı. Cevap vermedim. Belki de aynı anda kapadık telefonları. Telefonun ahizesini yerine koyup geriye doğru yaslandım. Pencereden dışarı baktım. Çok sonra ve kaç sigara içimi bilmiyorum, otomobilimi çalıştırdım. Geri dönüş yoluna vurdum. Otomobilim sanki kendi kendine gidiyordu. Sarıyer'de Hacıosman Bayırı'na sapmasına izin verdim. Bilmem kaçıncı defa çalındığı için yenisini almadığım radyo/teybin yerine, eskilerden kulağımda kalmış bir şarkıyı söyledim kendi kendime, içimden ama Take it easy baby...Take it as it comes... Oto sanayinin yanından geçerken aklımdan tek tek sıraladım otomobilimin bakılabilecek eksikliklerini, sonra vazgeçtim içeri girmekten. Yürüyordu işte. Beni İstanbul'un bir ucundan öteki ucuna götürüyordu. Yolda, tamam biraz öksürüp tıksırıyordu ama götürüyordu işte. Maslak'taki kocaman otelin yanından geçerken bir şeyler hatırladım. Ayazağa'ya sapan yolun yanından geçerken de başka bir şeyler. Dosdoğru ilerledim. Hepsini unutmaya çalıştım. Bir sürü şeyi unutmaya çalıştım. Time to live, time to lie, Time to laugh, time to die. Take it easy baby...Take it as it comes... Take it easy baby...Take it as it comes... Sağa sola sapmadan ilerledim. Trafik sıkıştığında küfrettim, açıldığında yine küfrettim. Küfrede küfrede ilerledim. Tam Kanyon Alışveriş Merkezi'nin önünde araç telefonum Çaldı. Araç telefonumun numarasını bilenler azdır. Ev telefonumun numarasını bilenlerden daha azdır. Yıldız Turanlı'yla konuşmuştum. Hülya Çakır bu telefonu bilmiyordu. Bir kez daha çaldı. Ayağımı gazdan çekip kaldırdım ahizeyi. İlerlemeye devam ettim ama. Reklamcı arkadaşımın sekreterinin artık tanıdığım sesini duydum. Remzi Bey. Çok sevinmiş gibiydi telefonu açtığıma. Buyurun, dedim. Remzi Bey iyi ki buldum sizi, dedi telaşlı bir sesle. Götürdüler... Kimi götürdüler diye sormadım. Kim götürdü. dedim. Polisler, dedi meselenin özünü bir çırpıda söylemiş olmanın verdiği sahte bir rahatlıkla. Ne. dedim otomobilimi MetroCity'nin otoparkından çıkanlara yol vermek için iyice yavaşlatarak. Ne zaman. Yarım saat kadar önce. Bir konuda bilgisine başvurmak istiyorlarmış. Önce avukatını bulmaya çalıştım, talimatı uyarınca. Sonra... İkinci sırada aranmanın beni üzmediğini belli etmeye çalıştım sesimle. Yeşille birlikte hareketlendim. Buna rağmen bir 'acele et' kornası aldım arkadan. Hangi konuda olduğunu biliyor musunuz. Hayır, dedi kız. Çok hızlı gelişti olay. Kapıdan çıkarken bu kadarını söyleyebildi bana... Avukat ne dedi. dedim hafifçe otomobilimi sağa doğru çekerek. Bulamadım ki, dedi kız. Şehir dışındaymış. Telefonu da kapalı. Hay Allah. dedim. Tamam, siz telaşlanmayın. Ne yapabileceğime bir bakayım. Anlaşıldı Remzi Bey, dedi reklamcı arkadaşımın sekreteri. Bir gelişme olursa haber verirsiniz değil mi. Bayağı endişelendim yani. Veririm, dedim kapamadan önce. Aklıma yapacak başka bir şey gelmediği için yavaşladım. Arkadan bir minibüs fırlamasın diye baktım. Sağa sinyal vererek otobüs durağından hemen sonra kaldırıma yanaşıp durdum Dörtlü flaşörleri yaktım. Motoru susturdum. Levent Çarşısı'nın tam karşısındaki otobüs durağının biraz ilerisinde, gelene gidene küçük bir problemim olduğunu belli eden dörtlü flaşörlerimle kalakaldım. Yolun karşısına baktım hafif geriye dönüp. Yaya geçidinde, bu tarafa yönelik bekleyen küçük bir ordu birikmişti. Kanyon'a gideceklerdi, MetroCity'ye gideceklerdi. Ivır zıvır yiyeceklerdi. Vitrinlere bakacaklardı. Birbirlerine bakacaklardı. Ben ne yapabileceğime bir bakacaktım, kıza söylediğime göre. Pek bir şey yapabileceğimi düşünmüyordum açıkçası. Oldum olası uzak durduğum polislere gidip 'hayırdır' diyecek halim yoktu. Desem bile alacağım cevaptan kuşkuluydum. Sorabilecekleri ilave sorulardan daha çok kuşkuluydum. Reklamcı arkadaşımın polisle başının belaya girme potansiyeli taşıyan ve benim ikinci sırada aranmamı isteyeceği meselelerin listesi çok kı saydı. Bir sigara yaktım. Ne cevap vereceksin şimdi Yıldız Turanlı'ya dedim içimden önce otomatik olarak. Cevap vermeme gerek kalmadığını hatırladım sonra. Sigaranın dumanı haftalardır olmadığı kadar lezzetli geldi damağıma. Bu kadar lezzetli olmasından hoşlanmadım. İnsan, otomobil, otobüs, minibüs ve kamyonet denizinin yanımdan akıp gitmesini seyrettim. Damarlarımda varlığını hissettirmeye başlayan adrenalinin durulmasını sağlamayı denedim. Başaramadım elbette. Yapabileceğim bir tek şey vardı. Birkaç saat önceki senaryoyu bozmadan neler söyleyebileceğimi düşünmeye çalıştım lacivert saçlı sekreter Selma'ya. Pek bir şey bulamadım. Biraz daha düşünsem belki bulurdum. Sol dikiz aynasından, elinde ceza makbuzları bana doğru ağır adımlarla yürüyen trafik polisini görünce motoru çalışırdım, flaşörleri kapadım. Gayet efendice sola sinyal verip, kazasız belasız araç denizinin içine sokmayı başardım otomobilimi. Ne yapacağımı tam olarak bilmesem de hedefim yakındaydı. Zincirlikuyu mezarlığından çıkan cenaze arabasına yol verdim. Bunun iyiye mi kötüye mi alamet olduğuna boş verdim. Trafik iyi kötü akıyordu. Esentepe'ye gelince yavaşladım. Ön tarafa bakan bir kamera olması ihtimal dahilinde olduğuna göre, otomobilimi uzağa bir yere park etsem de nasıl olsa girecektim görüntüye kapıya yaklaşınca. O yüzden Çakır Otomotiv-'in önündeki kaldırıma park etmekte bir sakınca görmedim. Görüntüyü nasıl izah edebileceğim üzerinde düşünmeyi sonraya bıraktım. Tam önünde sağ tekerleği kaldırıma çıkarıp durdum. Yolcu penceresinden eğilip baktım Çakır Otomotiv'e. Araçlar yerlerinde duruyordu. Güneşin çok çok daha inmiş olmasına karşın, cepheyi boydan boya kaplayan camlardan içerisini görmek mümkün değildi. Otomobilden indim. Kapılarını kilitlemedim. Bir gözüm sergilenen araçlarda, kapıya doğru ilerledim. Camında markası ve yılı yazan 4x4'lerden birinin eksik olduğunu göz ucuyla fark ettim. Kaşla göz arasında iyi ciro yapmış bizim şişman dedim içimden. Freelander değildi ama giden. O yerinde duruyordu. Battı balık yan gider dedim sonra. Elimi kapıya attım, içeri girmeme izin vermedi. Elimi cama yaslayarak gözlerime siper ettim, içeriye baktım. Herhangi bir otomobil galerisine gelen herhangi biri de kapıyı kapalı bulunca böyle yapardı herhalde. İçeride görülecek özel bir şey yoktu. İki masa. Masanın yanından tavana yükselen bitki. Sekreter kız yoktu. Hayal kırıklığına uğramış birisi gibi iki yanıma baktım geriye çekilip. Dışarıyı gözetleyen bir kamera olmadığını gördüm bu arada. Çakır Otomotiv'in iki yanındaki iki galeride de ses soluk yoktu. Kapılarını tıklatıp Kemal Bey nereye kadar gitti. diye sorma niyetimi bastırdım. Buraya kadar gelmişken bakmadan olmaz tavrıyla Freelander'a doğru ilerledim. Penceresinden içeri baktım. Sonra başımı iki yana sallayarak otomobilime doğru ilerledim. İçine girmeden son bir kez baktım Çakır Otomotiv'e. Kapıyı açıp oturdum sonra. Arka tarafta bir kapısı olma ihtimalinin yüksek, kapının önünde eğilip kilidi kurcalayan birisini görecek başka birilerinin olma ihtimalinin ise düşük olduğu üzerine bahse girip girmemeyi düşündüm direksiyonda ellerimle tempo tutarak. Hemen vazgeçtim. Otomobilimi çalıştırdım. Sola sinyal vererek yola çıktım. Sol şeride geçip ilerledim. Vatan gazetesinin önünde iyice sola girip, geriye dönmek için yeşil ışık bekleyen otomobillerin arkasına takıldım. Benden sigara isteyen cam silicisi delikanlı o noktada görev başındaydı. Benim otomobilimin camını daha da kirletmesine fırsat kalmadan yeşil ışıkla hareketlendik. Eğer polisin reklamcı arkadaşımı alıp götürme gerekçesiyle ilgili bir tahmin yapmam gerekiyorsa ve o tahmin Allah korusun doğruysa, tutabileceğim ipin tek ucu benim eski evdeydi. Galeriyi arkada bırakınca potansiyel problemlerin de bir kısmını arkada bırakmış gibi hızlandığımı hissettim. Evin önündeki otoparka gelinceye kadar şarkı markı söylemedim. Otopark boş sayılırdı. Otomobilimden inmeden önce karşımdaki üç apartmanın pencerelerini inceledim. Dikkatimi çekecek bir şey görmedim. İnmeye niyetlendim. Araç telefonum inmeme izin vermedi. Bir kere daha öttü. Hemen kaldırdım. Böyle hızla kaldırmışlığım azdır. Eşekoğlueşek. diye bağırdı reklamcı arkadaşım. Rahatlamaya benzer bir duyguya kapıldım. Çabuk bırakmışlar, dedim. Eşekoğlueşek. dedi yeniden. Senin yüzünden. Bu kadarını tahmin ediyordum. Bir şey söylememe izin vermeden kulağıma bağırmaya devam etti. Bir gram aklım olsa, senin yanına düşüp, ondan sonra, abidik gubidik işlerine bulaşmadan önce biraz düşünürdüm. Arkadaş hatırına çiğ tavuk yenir dedik, bok yedik. Ulan pezevenk, senin neyine Remzi Ünal denen detektif bozmasıyla... Neredesin. dedim. Nerede olacağım eşşoğlueşşek, taksideyim. Ajansa gidiyorum. Ödleri boklarına karıştı onların da. İyi, dedim. Dertleri neymiş. Reklamcı arkadaşım gülmeye başladı telefonun öteki ucunda. Sinirlerim bozuldu Allah Allah... dedi. Herifi eşek cennetine göndermişler, benim adamım hâlâ 'dertleri neymiş' diyor. .. Bundan iyi dert mi olur başıma saldığın. Hassiktir dedim içimden. Kimi. Kimi olacak, beni götürdüğün o galericiyi. Bir de dalga geçtik kalpten gider adam diye. İnsan az çok bildiği bir haberi nasıl içine sindirirse öyle sindirmeye gayret ettim. Senle ne ilgisi varmış. dedim. Cebinde benim kartım çıkmış, dedi reklamcı arkadaşım. Beyefendinin numarasına biraz gerçeklik kazandıralım diye vermiştim adama. Eeee, dedim. Anlat. Ne anlatayım. dedi reklamcı arkadaşım. Adamlar gayet ciddi. Efendi de. Benim kart çıkınca üstünden... Neyse ki kimin ne olduğunu biliyorlar. Bir de sana teşhis ettirmediler inşallah, dedim. Morgda falan... Yok, dedi. Akmerkez'in önündeki bekleme şeridinde olmuş iş. Oradaki güvenlikçiler mi, trafik polisleri mi, çektirmek için yanaşmışlar cipin yanına. Akmerkez'in önünde ha. dedim. Gündüz gözüyle... Evet, dedi reklamcı arkadaşım. Adam bir araba daha satayım derken canından oldu. Herhalde deneme sürüşü yaptırıyordu. Siyah camların arkasından kimse görmemiştir diye düşündüm. Herifi öldür, ondan sonra kapıyı kapat, gir Akmerkez'e, Starbucks'ta kahveni iç. Gündüz, gece fark etmez. Sen ne dedin. dedim. Korkma, senden bahsetmedim, dedi reklamcı arkadaşım. İşte... Araba bakmaya gittiydim, Freelander'a baktık, kartımı bıraktım falan... İnandılar mı. dedim sesimde hafif bir espri kımıltısıyla. İnşallah telefonunu dinlemeye almamışlardır dedim içimden. Doğruyu söyledim, dedi reklamcı arkadaşım. Öyle olmadı mı. Biraz eksik, eşşoğlueşşek arkadaşımızın yere batası namını kurtaralım diye ama doğru. Zaten ortada bir numara olmadığı açıktı. Bıraktılar. 'Teşekkür ederim, dedim. Sen babana teşekkür et, dedi. Şimdi ne olacak. Bilmem, dedim. Bulacaklar adamı öldüreni, olacağı o... Bulaşmayacak mısın. Bu sorusuna cevap verip kafasını daha çok bulandırmaya hakkım olmadığını düşündüm. Kötüsü gelirse, otomobil galerisinin içindeki kameraların görüntülerine reklamcı arkadaşımın hikâyesinden uzaklaşmadan entegre olabilirdim. Gel gelelim, üzerinde kocaman bir çarpı yoktu çekmeceden içeri ittirdiğim zarfın ama yeterince parmak izim vardı. Onları izah etmeye yeterli senaryoyu ajansının en becerikli reklam yazarları bile yazamazdı. Bilmem, dedim. Bence elleşme hiç, dedi reklamcı arkadaşım. Bir daha ararlarsa haber ver, dedim telefonu kapatmadan önce. Direksiyonun üzerinden hafif eğilip boşalttığım dairenin salonuna ve yatak odasına denk gelen pencerelerine baktım. Perdesiz pencerelerde gözlük takmamış körlerin gözlerindeki boşluktan vardı sanki. Tetik dediğin her zaman küçük bir çelik parçası olmaz dedim içimden. Sinyal yerine geçen açık bir Pencere de olur. Eksik olan mal şimdi emniyetin garajında yatıyordu demek ki. İlk gittiğimizde araçlara alıcı gözle bakmadığıma üzüldüm. Otomobilimden indim. Kapıyı kilitlerken pencerelerine baktım çevredeki apartmanların. Hızla baktım bakmasına ama anormal bir şey görmedim. Ne bana ne evimin pencerelerine bakan küçük, kül yutmaz görünümlü gözler yoktu. Yorgun bir akşamüstü eve dönen herhangi biri gibi ilerledim girişe doğru. Daha bir tam gün bile dolmadan, epeydir oturduğum apartmana yabancılaştığımı hissettim. Sanki biri soracak gibiydi pencereden kafasını uzatıp kime baktığımı. Anahtarlarımı çok önceden çıkardım cebimden. Posta kutum boştu. Aidat borçlarının yazılı olduğu listede adımın karşısında düzgün bir çizgi vardı. Bakalım kimin adı yazılacak gelecek ay diye geçirdim içimden. Merdivenleri telaşsız tırmandım. Eski evimin kapısını açıp girdim içeri. Kaç kere girmiştim bu evin kapısından tek başıma. Kalkere girip bir tek çöpün bile yerinden kıpırdanmadığı salonda etrafa bakmıştım. Nem içeriye de sinmişti. Aklımda bin bir tuhaf düşünce, bin bir kez girdiğim ev bu ev değildi şimdi. Burası İstanbul'un Akatlar semtinde, uzaktan önünde adamlar öldürülen Akmerkez manzaralı herhangi bir boş evdi. O kadar. Boş evin bomboş, terk edilmiş, adama dönmesi için epey mesai gerektiren salonunun duvarının dibinde, kimsenin umursamadığı halının üstünde, mesajım var sana diye göz kırpan telefona doğru ilerledim. Başkasının evinde izinsiz dolaşan bir insan nasıl ürkek adımlarla yürürse öyle. Mesajı dinlemem için basmam gereken tuşa bastım. Önce biraz düşündü makine. Sonra içindeki kız yalnızca bir tek mesajım olduğunu söyledi bana. Saatini söyledi sonra Bunları biliyordum. Tanıdığım bir ses, duyduğum sözleri tekrarladı sonra. Remzi Bey... Remzi Bey... Hay Allah, bulsaydım çok iyi olacaktı sizi. Yardıma ihtiyacım var. Çok. Buldun, dedim içimden. O sırada makinenin ekranında beliren telefon numarasına baktım. Kendi kendimi 'efendim.' derken duyduğumda mandala bastırıp susturdum makineyi. Yere oturdum. Sırtımı duvara verdim. Ekranda görünen numarayı tuşladım. Ahizeyi kulağıma götürüp bekledim. Cenaze evlerinde hemen açılırdı telefon. Hemen açılmadı, ikinci üçüncü zili duydum. Yoksa bana da mı telesekreter çıkacak diye endişelendim. Aloo... dedi bir kadın sesi sonra. Tam iş üstündeyiz, ne rahatsız ediyorsun tonlamasıyla cevap vermişti. Kadındı ama aradığım kadın değil. Hülya Hanım'la konuşabilir miyim. dedim. Kibardı sesim doğrusu. Kimsiniz. dedi kadın. Adımı vermesem olur diye düşündüm. Zarftan da bahsetmeme-liydim bence. Hülya Hanım öğleden sonra... diye başladım. Cümleyi uygun bir palavrayla bitiririm diye umuyordum. İzin vermedi. Hülya Hanım müsait değil... diye neredeyse bağırdı telefona. Lütfen rahatsız etmeyin. Onun da eşi dostu olduğunu bilin artık. Kendisi bana... diye devam etmeyi denedim. Laf anlamaz mısınız siz. dedi kadın, sesini biraz daha yükselterek. Rahatsız etmeyin diyorum size. Bir daha ararsanız farklı konuşurum. Telefon açıldığı gibi kapandı suratıma sonra. Kendi kendime gülümsedim. Adrenalini yükselen bir tek ben değildim ortalıkta. Genellikle bir işle ilgili konuşmaya çalıştığımda bana kaba davrananlara sinirlenmem. Kaba davranmak için bir nedenleri olduğunu düşünürüm. Genellikle de vardır. O neden üzerinden çalışırım. Sonuç verir. Birisinin üstünde çalışmak için konuşabilmek gereklidir ama. Bir kez daha arasam, bir kez daha kapatacaktı yüzüme telefonu, bundan emindim. İşaretsiz zarfın peşine düşebilmek için birisiyle konuşmam gerekiyordu ancak. Yüz yüze konuşurken telefondakinden daha ikna edici olabileceğime güvenmekten başka çare yoktu. Demir tavında dövülür dedim içimden. Oturduğum yerden kalktım. Evden çıktım. Hızlı adımlarla merdivenleri indim. Apartmandan çıkıp C Blok'a yöneldim. Bu apartmanın giriş yolunun, benim eski apartmandan daha temiz olduğu dikkatimi çekti. Apartmanın dışında, iki sütun halinde uzanan zil butonlarının karşısındaki isimleri hızla yukardan aşağıya gözden geçirdim. Aradığımı ilk bakışta bulamadım. C Blok'ta oturanların arasında Kemal ya da Hülya Çakır yoktu buradan anlaşıldığına göre. Bir tanesinin dışında bütün bütanların yanında kimi kartvizitten kesilmiş, kimi küçük kâğıt parçalarına özenle elle yazılmış bir dolu isim vardı. Bazılarında yalnızca erkek isimleri, bazılarında kadın ve erkek isimleri, bazılarında yalnızca soyadı. Aradığım isimler bunların arasında yoktu. Yalnızca sekiz numaranın butonunun yanı boştu. Bu beni yıldırmadı elbette. Çok küçükken babamdan öğrendiğim mantık yöntemini çalıştırdım. Olmayana ergi... Bütanların en üstünde duran küçük hoparlöre bakıp, on altı numaralı dairenin ziline bastım. Haklıysam, bir kez daha refüze edilmek işime gelmiyordu. On altı numarada ya apartmanın güvenliğiyle zerre kadar ilgilenmeyen birileri oturuyordu ya da pizzacıyı bekliyorlardı, demir kapının otomatiği ona kadar saymadan açıldı. İçeri süzülüp kapıyı ardımdan kapadım. Tıpkı benimkine benziyordu C Blok'un girişi. Üzerinde sekiz yazan posta kutusuna bir göz attım. Boştu. Merdiven otomatiğine dokunup, yukarı çıkmaya başladım. Acele etmeden. Teker teker. Sekiz numaralı dairenin kapısının önünde durdum. Sonradan yaptırılmış, epeyce de para harcandığı belli olan ahşap örünümlü çelik bir kapıydı karşımdaki. Üzerindeki metal isimlik de boştu. Ya Settar. deyip zile dokundum. Merdiven otomatiği merdiven boşluğunu aydınlatan lambayı söndürdü. Koridorun ortasına bir hamle edip yeniden yaktım ışığı İçerden terlik sesi falan gelmiyordu. Kapının tam ortasındaki gözetleme deliğinin karşısında suratıma zararsız bir ifade yerleştirip, dikildim. İkinci kez basmama gerek kalmadan açıldı kapı. Yarım açıldı ama. Kapıyı açan kadını tanıyor muydum. Tanımıyordum. Yok, tanıyordum galiba. Evet, evet, tanıyordum. Müşterimdi. Hülya Çakır, yarısını kapının arkasına gizlediği yüzüyle bakıyordu bana. Türbanı kafasında değildi. Alnının üstüne doğru düşüveren iki tutam sarı saç vardı şimdi her şeyi gizleyen o siyah bez yerine... Eşofmanını değiştirmişti aralıktan gördüğüme göre. Koyu renk, dokusunu olduğum yerden sezemediğim bir giysi vardı üstünde. Başınız sağ olsun demek doğru gelmedi o anda bana. Biraz konuşabilir miyiz Hülya Hanım. dedim alçak bir sesle. Kafasını evin içine doğru çevirdi bir an. Sonra yine bana döndü. Gidin, dedi. Zamanı değil. Konuşsak iyi olurdu, dedim. Gidin Remzi Bey, dedi. Uygun değil. Hem zaten konuşacak bir şeyimiz yok. Siz işinizi yaptınız. Başınızı daha fazla belaya sokmayın. Ben de o yüzden konuşsaydık diyorum, dedim. Kötü şeylere yol açtı galiba işimi yapmam. Bir kez daha yarım dönüp içeriye baktı Hülya Çakır. Orası beni ilgilendirir, dedi sesine bir miktar kesinlik kazandırmaya gayret edip. Gözlerine de. Gidin dedim. Artık dayanamadım. Kaba ya da nazik, sürekli reddedilmeye bir son vermem gerekiyordu. Ama zarfın içine baktım ben Hülya Hanım, dedim. Bölüm 4 Söylediğim şeyin bir etkisi olacağını tahmin ediyordum ama bu kadarını değil. Dudaklarımdan çıkanı algılar algılamaz Hülya Çakır'ın gözleri büyüdü, kocaman oldu, inanmaz gibi bakarak. Sonra bulanıklaştı gözbebekleri, elini alnına götürmeye çalıştı, götüremedi. Sanki ağır çekimde gibi yana, kapının içine doğru yığıldı. Hay Allah, dedim içimden. Başını vurmasa bari. Başını vurmadı. Son anda kendiliğindenmiş gibi bir hareketle elini düşme yönüne doğru altına getirmeyi başardı, yumuşattı düşüşünü. Başı hareketin hızıyla yana doğru savruldu, omzunun üstünden temas etti yerle. Ses çıkmadı. Yerimden kıpırdayamamıştım kadın düşerken. Kendi kendime hayıflanmayı kısa kestim. Hemen başına çöktüm gövdemin yarısıyla kapıdan içeri girip. Elimi kafasının altına getirip hafifçe kaldırdım. Görmeme izin vermediği saçlarına dokununca suç işlemiş gibi irkildim bir an. Sonra üstesinden geldim bu duygunun. Gözleri açıktı ama görmüyor gibiydi. Üstümde kafasının altına koyabilecek ceket gibi bir şey olmadığı için etrafıma baktım. Antredeydik, askılıklarda işime yarayacak bir şey olabilirdi. Anne. diye bir çığlık geldi içerden. Bir kız çığlığı. Anne. Ne oldu. Antrenin bağlandığı koridordan yalnızca atkuyruğunu algılayabildiğim bir siluet hareketlendi. Çığlığı sürdürerek tepemize geldi. Anne. Anne. Anneciğim. Aman Allahım. Aman Allahım. Sakin olun, dedim nasıl biriyle konuştuğumu tam olarak anlamadan. Şu ceketi verin oradan. Atkuyruklu siluet sustu. Bir bana baktı galiba, bir annesine. Sonra sesini çıkarmadan biraz ötemizdeki askılıktan sentetik bir kumaştan yapılmış bir yağmurluk verdi elime. Bu olmaz, dedim. Daha kalın bir şey lütfen...Hadi... Atkuyruklu kız biraz daha toparlanmış gibiydi. Bu kez askılığı eliyle taradı. Kafam yukarda, ne yaptığına bakıyordum. Sonra derinlerden kareli, ele gelen dokusu olan anorak gibi bir şey bulup çıkardı. Teşekkür ederim, dedim. Verdiği giysiyi katlayıp Hülya Çakır'ın başının altına yerleştirdim. Sonra yüzüne baktım kadının. Biraz daha çalışsam kendine gelecek gibiydi. Hafif hafif tokatladım yanaklarını. Hülya Hanım... diye seslendim. Hülya Hanım... Kıza döndüm. Bir bardak su getirir misiniz... Atkuyruklu kız ikiletmedi. En azından niyeti oydu. Fazla ileri gidemedi ama koridorda. Bulunduğum yerden yüzünü göremediğim bir kadının sesi engelledi onu. Ne oluyor Nazan. dedi ses. Kim bu. Annene ne oldu. Bir daha ararsan farklı konuşacak olan kadınla tanış Remzi Ünal, dedim kendi kendime. Bayıldı, dedim soru bana yöneltilmiş gibi ama kadının yüzüne bakmadan. Bir bardak su getirse iyi olur. Sesimi az önceki telefonda konuşana benzetti mi bilmem. Yüzünü görmedim. Sen kimsin yaa. dedi tepemden. Sonra tanımış gibi gevşedi yüzünün çizgileri. Bir saniye lütfen, durumuna bakalım önce, dedim. Taksiriz... Ne yaptığımı biliyormuş gibi Hülya Çakır'ın kolunu birazcık sıyırıp nabzını tuttum. Doğru dürüst alamadım kalp atışlarını ama elimi bileğinde tutmaya devam ettim. İşe yaradı. Yana çekildiğini atkuyruklu kızın ayak seslerinden anladım. Bir iki tokat daha attım Hülya Çakır'ın yüzüne. Başım sağdan sola oynattı. İyi haber dedim içimden. Hülya Hanım. Hülya Hanım. diye üsteledim. Inh... diye bir ses çıktı Hülya Çakır'ın dudaklarından. Bu daha iyi haber dedim kendi kendime. Hülya, iyi misin. dedi tepemizde dikilen kadın. Bir bak. Korkutma beni ne olur... Ben dönüp baktım Hülya Çakır yerine sonradan gelen kadına. Artık bakmanın zamanı gelmişti. Sokakta görsem, Başınız sağ olsun Hülya Hanım, diyeceğim kadar benzemiyordu Hülya Çakır'a ama andırıyordu onu Aynı kuaföre yan yana oturmuşlar da aynı dergi fotoğrafına işaret etmişler gibi saçında iki tutam sarı vardı bu kadının da. Benzerlik orada bitiyordu ama. Buruna dokunulmuştu belki Kemeri yok olmuş, ucu biraz daha yukarı kalkmıştı. Küçük gözlere kim müdahale edebilirdi ama yıllar sanki biraz korku, biraz güvensizlik, biraz tedbir getirmişti. Kaşlar inceltilmişti. Benzerlik kıyafette tümüyle ortadan kalkıyordu. Reklamcı arkadaşımın müşteri temsilcisi kızlarda gördüğüm beyaz, minik işlemeli bluz, dar, lacivert bir eteğin altındaki siyah çoraplarla tamamlanmıştı. Eteğin boyu reklamcı kızlarla yarışacak kadar kısaydı. Ayağında kıyafetine uymayan tüylü ev terlikleri vardı. Ben bakınca, Hülya Çakır'a benzeyen kadın da bana baktı. Bir şey söylemedi ama. Durumu derinden kavramaya çalışıyor gibi biraz daha kıstı gözlerini. Hülya Çakır bir kez daha inledi. Yardım edin, dedim kadına, Hülya Çakır'ı koltuklarından tutup oturur duruma getirmeye çalışarak. Otorite numarası da çalıştı. Mini eteğinin izin verdiğince eğildi kadın. Sonra dizlerinin üzerine çöktü. Hülya Çakır'ı hafifçe çekerek oturttuk. Sırtını kapının yanındaki duvara yasladım Başının altına koyduğum anorağı kenara çektim. Atkuyruklu kız elinde kocaman bir su bardağıyla yanımıza eğildi. Bir elimle başının arkasını tutarak bardağı ağzına götürdüm Hülya Çakır'ın. Kadının dudaklarının arasından çok az bir miktar su geçti boğazına. Birazı kenardan aşağı kaydı. Burnu muamele görmüş kadın duvardan destek alarak ayağa kalktı. Eteğini çekiştirdi. Ne oldu. dedi atkuyruklu kıza. Ne oldu da bayıldı annen. Dikkatim Hülya Çakır'da olduğu için kızın cevap yerine ne işaret ettiğini görmedim. Hülya Çakır gözlerini açtı. Eliyle yanağını sildi. Nazan... dedi. Nazan... Buradayım anne/' dedi kız. Buradayım. Ne oldu sana. İyiyim, dedi Hülya Çakır. İyiyim kızım. Sonra beni algıladı. Gözlerinin içinden yarı şeffaf bir bulut geçti sanki. Yine de bir şey söylemeden önce tepemizden bakan kadına çevirdi gözlerini. Duvara doğru daha iyi yaslanmak için kalçasını hareket ettirdi yerde. İçeri gidebilirsin artık bence, dedi öteki kadın. Oturma burada. Atkuyruklu kız bu öneriye benim ne diyeceğimi merak eder gibi yüzüme baktı. Ben Hülya Çakır'a. İyi misiniz. dedim. Bir yudum daha su. Başıyla önerimi reddetti. Sonra kafasını kaldırıp ayaktaki kadına doğru konuştu. Bir sigara getir bana, dedi. Bir iki nefes çekeyim, kendime gelirim. Nedense cebimdeki paketi çıkarmamam gerektiğini hissettim. Öteki kadın ne anlama geldiğini anlayamadığım bir hıhlamayla geri döndü. Koridordan içeriye doğru yürüdü. Hülya Çakır kızına döndü bu sefer. Bir kül tablası getir Nazan, dedi. Bu akıl edemez şimdi, bir de içerden başörtümü. Nazan Çakır da kadını izledi. Ağzından hıhlama çıkmadı ama onun. Hülya Çakır bana baktı. Gözleri hiç de biraz önce bayılmış birinin gözleri gibi değildi. Baktınız mı gerçekten. dedi. Gözlerinde bakmamış olmamı çok dileyen bir şey vardı. Doğruyu söyledim. Hayır, dedim. Beni içeri almanıza yarar diye öyle söylemiştim. Allah'a şükür, dedi Hülya Çakır oturduğu yerden antrenin tavanından sarkan püsküllü abajura bakarak. İnsan içine çıkamazdım bir daha, gerçekten içine baksaydınız, dedi. Ölürdüm. Bir başka ölümü hatırlamış gibi yeniden sislendi gözleri. Bunu söylemek için çok tuhaf bir durumdaydık ama mecbur hissettim kendimi. Başınız sağ olsun, dedim. Arkasından ne diyeceğimi bilemedim. Sağ olun, dedi Hülya Çakır. Puslu gözlerinin daha da puslanmasını engellemek istercesine elinin tersini gözlerinin üstünden geçirdi. Sonra biraz daha toparlanmış gibi doğrudan gözlerimin içine baktı. Gerçekten... dedi. Cümlenin gerisini havada bıraktı. Gerçekten, dedim. Özür dilerim. Böyle olacağını bilemedim. Önemli değil, dedi. Başka bir şey söyleyecekmiş gibi ağzını açtı. Koridordaki hareketlenmeyi hissedince sustu ve o tarafa doğru baktı. Henüz tanışamadığım kadın bir elinde uzun Marlboro paketi öteki elinde peri bacası şekli verilmiş bir mermerin içine oturtulmuş masa üstü çakmağı ve kesme cam kül tablasıyla bize doğru geliyordu. Atkuyruklu kız arkasındaydı. Elinde koyu renkli bir örtü vardı. Desenlerim çıkaramadım. Mini etekli kadın sesini çıkarmadan bana doğru uzattı elindekilerini. Başımı hafifçe sallayarak teşekkür ettim alırken Geriye çekildi. Kül tablasını yere bıraktım. Paketten bir sigara alıp Hülya Çakır'ın dudağına yerleştirdim. Çakmak ancak ikinci seferde yandı cılız bir alevle. Sigarasını yaktım kadının. Biraz geriye çekilip ilk nefesinin keyfini çıkarmasına izin verdim. Hülya Çakır fırsatı kızının elinden aldığı örtüyü başına dolamakla değerlendirdi. Alelacele, köylü kadınlar gibi bağlamıştı. Mini etekli kadın konuşma fırsatını kaçırmadı. Ne oldu Hülya. dedi. Tansiyonun mu düştü. Yoksa. Yok yok, iyiyim, dedi Hülya Çakır sigarasının dumanını kesik kesik savurarak. Ne olduysa, bir anda... Yerimden doğruldum. Sol ayağım biraz uyuştuğu için zor oldu ama başardım. İki ayağım üzerinde dengelendim sonra. Biraz daha iyiyseniz, içeri geçsek de konuşsak, dedim. Hülya Çakır'a elimi uzattım kalkmasına yardım için. Hülya Çakır sigarasını yere bıraktığım kül tablasında söndürdü. Elime uzandı sonra. Avucunun soğuk olduğunu algıladım. Demek el sıkmayan cinsinden değildi. Önce başının dönüp dönmeyeceğini test eder gibi yarım bir kalkış hareketi yaptı, sonra güvenle kalktı ayağa. Elini hemen çekti elimden. Başörtüsünün uçlarını sıkıladı. Anne yavaş. dedi Nazan Çakır. Hülya Çakır iki ayağının üstünde dengeledi kendisini. İyiyim, iyiyim, dedi. Adının Asuman olduğunu öğrendiğim kadın yolu açmak için yana çekildi. Hülya Çakır bastığı yere bakarak koridorda ilerledi. Kızıyla ben arkasından yürüdük. Kül tablası, sigara, çakmak kızının elindeydi. Asuman ikimize de yol verdi. Salon benim eski evin salonunun olduğu yerdeydi. Evin geride kalanının da aynı plana sahip olduğunu anlamak için deha gerekmiyordu. Aynı plan, ters yön. Pencerelerin arkadaki küçük vadiye baktığını, Beşiktaş Kulübü'nün belediyeden devraldığı kapalı spor salonunun çatısını uzaktan görünce anladım. Salon, benimkinin aksine, ağzına kadar doluydu. Kütüphanemin olduğu yerde kocaman bir büfe vardı. Oymalı tahtadan köşeleri olan, içi de ağzına kadar ıvır zıvır dolu bir büfe. Büfenin önünde, kenarında sandalyelerle kocaman bir yemek masası. Masanın üstündeki örtünün işlemelerinden fakir iki kıza iki gelinlik çıkarabilirdiniz. Masanın hemen dibinde kırmızı kadife döşenmiş oturma takımı başlıyordu. Oturma takımının tekli koltukları, ikili kanepesi, üçlü kanepesi pencereye kadar ulaşıyordu. Benim televizyonumu koyduğum iki pencerenin arasında ince uzun bir kütüphane vardı. Kütüphanede herhalde eve geldiğinden beri hiç açılmamış Meydan Larousse ciltlerinin işgal ettiği yerin dışında kalan her yer irili ufaklı fotoğraflarla doluydu. Çerçeveli, çerçevesiz. Oturma takımının ortada bıraktığı boş alanda bej renkli, uzun tüylü bir halı yerleştirilmişti. Televizyon, seyretme mesafesine bakıldığında gözü rahatsız edecek kadar büyük ekranlı bir plazmaydı. Kapalıydı beklendiği gibi. Benim evin kimselerin kalmadığı misafir odasına denk düşen odayı gündelik oturma odası olarak düzenlemişler demek ki diye düşündüm kendi kendime. O odada daha küçük bir televizyon vardır. Telefon kütüphanenin altındaki çıkıntıdaydı. Hülya Çakır salonun girişinde durdu. Ev sahibi olduğunu hatırladı sanki. Buyurun, dedi bana. Sonra elini alnına götürdü. Yine de bekledi önce benim oturmamı. Kendime, kendi evimdeki koltuğumun konumuna yakın duran tekli koltuğu uygun bulup oturdum. Hülya Çakır üçlü kanepeye, çaprazıma oturdu. Asuman arada bir boşluk bırakıp yanma. Eteğini kontrol ederek bacak bacak üstüne atlı Nazan Çakır ayakta kaldı. Ellerini önünde birleştirmişti. Elindekilerini masanın üstüne bırakmıştı. Böyle bir durumda, evin içi girip çıkanla dolu olmalıydı diye geçirdim aklımdan. Yemekler gelmeliydi, telefon susmamalıydı, insanlar birbirlerine cenazenin hangi camiden kalkacağını fısıl-damalıydı. Yok, böyle olmamalıydı. Niye böyle olduğunu tahmin etmek mümkündü ama. Doğru tahmin etmek. Belki. Kapıyı çaldığımdan beri ev sahibime ilk kez doğru dürüst bakabiliyordum şimdi. Üstünde neredeyse siyaha varan koyulukta lacivert bir elbise vardı. Sekreter kızın saçları kadar koyu. Belindeki fiyonk yapılmış şeridin dışında hiçbir eklenti yoktu giysisinde. Ayak bileklerine kadar inen bol etekleri, saatini bile gizleyen uzun kolları vardı. Sanki kim önce konuşacak der gibi kıpırdandı yerinde ev sahibem. Asuman Hanım ona baktı. Kimin kim olduğunu anlamışsınızdır ama tanıştırayım. Asuman. Kardeşim... dedi ev sahibem eliyle yanındakini göstererek. Memnun oldum anlamında başımı salladım kadına doğru. Aynı cevabı aldım. Kızım... dedi sonra kafasını ayakta duran atkuyruklu kıza doğru çevirerek Hülya Çakır. Kıza da başımı eğdim. Atkuyruklu kızın yüzünde hiçbir değişiklik olmadı eve gelen orta yaşlı bir adama takdim edilince. Üzerinde bir blucinle yazısız, mavi bir tişört vardı. Yüzünde Kemal Çakır'ı andıran herhangi bir iz görmedim. Annesinin yirmi yıl önceki haline benziyordu daha çok. Göğüsleri biraz daha gelişmişti. Ev sahibim ona döndü. Bakalım ne isteyecek diye geçirdim içimden. Nazan, birer kahve yap bize, dedi. Remzi Bey'e sor bakalım nasıl içer. Orta lütfen, dedim kız bir şey sormadan. Kız geri döndü. Odadan çıktı. Evlerimizin planına göre çıkınca sola dönüp mutfağa gireceğine, sağa döndü, koridordan yürüdü. Onun için de çok zor... dedi ev sahibem. Başımı anlayışla salladım. Genç kuşağın ergenlikten kaynaklanan ebeveyn çatışmasının sonuçlarını irdelemenin sırası değil diye düşündüm. Kardeşinden de bir şey isteyecek mi diye bekledim. İstemedi. Geriye bir şey isteyeceği bir tek ben kaldım galiba dedim içimden. Remzi Bey, sizden Asuman adına, kendim adına özür dilerim, dedi. Telefonda öyle konuşmamalıydı sizinle. Ama nedeni vardı. Kapıda ben de yanlış davrandım. Hiç önemli değil anlamında başımı salladım. Bazen az konuşmak işe yarardı. Karşınızdaki istim üzerinde olduğu zamanlar özellikle. Kardeşi başı hafifçe yana doğru eğilmiş dinliyordu. Beni koruduğunu düşünüyordu, diye devam etti. Haberi aldıktan beri aklım başımda değildi benim de. Benim korkum ona da yansıdı. Tanıdığım bir avukat falan da yok. Avukata neden ihtiyaç duyduğunu da sormamayı yeğledim. Haberi kimden aldığını da. Böyle durumlarda iş biraz karışık oluyor, dedi ev sahibem. Acınızı bile doğru dürüst yaşayamıyorsunuz. Karşı taraf da sizi suçluyor haliyle... Karşı tarafı da az çok tahmin ediyordum. Neden suçladıklarını değil elbette. Onu da öğrenecektim nasıl olsa. Sessizliğimi korudum. Aslında sizi kapıda görünce sevinmem gerekirdi, dedi ev sahibem. Bana ancak siz yardım edebilirsiniz. Bunu hemen anlamalıydım. Sonra, nasıl yardım edeceğimi anlatmaya nereden başlayacağını bilemiyormuş gibi iki yanma baktı. Kardeşi tedirgince yerinde kıpırdadı. Sırası dedim içimden. Artık hafif bir ittirmenin zamanı gelmişti. Sadece yardımsever bir komşu olmadığımı bildiklerine göre. Teknik olarak hâlâ müşterim sayılırsınız, dedim. Sonra kapının girişinde olanları hatırlayarak ekledim. Belki yalnız konuşmamızda fayda vardır. Kendisini büyük bir zorluktan kurtarmışım gibi aydınlandı yüzü. Kardeşine baktı. Kardeşi yerinden kıpırdamadı. Emin misin. dedi benim yüzüme bakmadan. Lütfen, dedi ev sahibem. Ayrıldığımda böyle değildi ama... dedi kardeşi. Senden yapmanı isteyeceğim şeyler de var, dedi ev sahibim Sonra ama. Asuman Hanım bu kez hiçbir şey söylemeden ayağa kalktı. Kafasını iki yana salladı onaylamadığını göstermek ister gibi. Sonra döndü. Salonun kapısına yöneldi. Tam kapıda durdu. Elinde tepsiyle içeri girmeye niyetlenen atkuyruklu kıza yol verdi Ona da bir şey söylemedi. Salondan çıktı. Kız bize doğru ilerlerken evin içinde açılıp kapanan bir kapının sesini duydum Teyzem nereye gidiyor anne. dedi atkuyruklu kız kahveleri önümüzde eğilerek tutarken. Bana en yakın olan kahveyi aldım. Oturduğum derin koltukta, ağırlık merkezim arkadayken dikkatli olmam gerekiyordu. Kahveyi dökmeden kontrolüme almayı başardım ama. Remzi Bey'le biraz konuşmamız gerekiyor, dedi ev sahibem. Sen de odana lütfen. Teşekkür ederim, dedim kıza. Sen iyi misin. dedi kız annesine. İyiyim iyiyim, dedi kadın. Bir şeyim yok. Biraz konuşacağız. Atkuyruklu kız tepsi elinde odadan çıktı. Hangi yöne gittiğine bakmadım artık. Kahvemden bir yudum aldım. Üstüne sigara eklemek için bir sehpaya ihtiyacım vardı, sesimi çıkarmadım. Kahve de bir şeye benzemiyordu. İçerden sertçe kapanan bir oda kapısı sesi geldi. Ardından evin dış kapısı açıldı, kapandı. Ev sahibem de bir yudum aldı kahvesinden. Yemek masasının üstündeki sigara, çakmak ve küllüğe baktı. Ama yerinden kımıldamadı. Yüzüme baktı. Anlatacaklarının yerine gidip gitmeyeceğini anlamak ister gibi bakıyordu. Tuhaf bir cenaze evi olduğunu fark etmişsinizdir, dedi sonra. Cenazenin nereden kaldırılacağını bile bilmiyorum halbuki. Başımı salladım. Nedenini tahmin ediyorsunuzdur. Başımı bir kere daha salladım. O kadından boşanamıyordu bir türlü, dedi elindeki kahveyi kanepenin üstüne bırakarak. Öne doğru biraz eğilerek dinledim. Biraz geriden alması normaldi. Böyle yaşamak çok zordu zaten, diye devam etti. Kocaman bir kızın var. Beraber yaşadığın adama baba diyemiyor. Senin başka çaren yok. Adam tek dayanağın. Böyle olmaz desen, gelecek ay evin kirasını nasıl vereceksin. Kız bir üniversiteye girerse başını kurtarır diyorsun. Giremiyor. Çalışayım desen ne halt edeceksin. Ne bilirsin ki ne çalışacaksın. Zaten ortalık kıyamet... Bana değil kendine anlatıyordu sanki. Belki sayısız kere anlattığı gibi. Küçük bir aradan sonra derin bir nefes alıp devam etti. Bazı şeyleri kabullenince, işler iyiye gidiyor sanıyorsun. Gitmiyor oysa. Gitmiyor. Yere, tüylü halıya bakıyordu şimdi. Bıraksam ikinci sınıf bir 'hayatım roman' sinopsisi anlatacağını sezdim. Başka bir şeye ihtiyacım olduğunu düşündüm. Nasıl haber aldınız. dedim. Yüzüme baktı. Gülmek ister gibiydi. Gülemedi. Dudağı hafif büküldü yalnızca. Karısı telefon etti, dedi. Dostça bir telefon olduğunu düşünmeyin. Ağzına geleni söyledi. Belki de haklı kadın. Ben olsam ne yapardım bilemiyorum. Ama korkuttu da beni. Asuman'ı çağırdım hemen. Ne işe yarayacaksa... Bir daha ararlarsa o konuşsun diye düşünmüştüm. Kızın bir de iş görüşmesi vardı. Yoldan çevirdim. Başını iki yana doğru salladı. Ne dedi. dedim. Karısı dediğiniz hanım. Kemal'i benim öldürdüğümü... dedi ev sahibem. Kafasını kaldırıp yüzüme baktı benim yargımı merak ediyormuş gibi. Haberi veren polislere de öyle söylemiş. Polisler. dedim. Henüz gelen olmadı, dedi omzunu silkerek. Neden öldürmüşsünüz. dedim. Kendisine döneceğini anlamışım... Artık benim gibi bir orospuya para yedirmeyeceğini anlamışım... Çok affe-dersiz başım örtük, kıçım acıkmış. İşte öyle şeyler. Ağız dolusu hakaret. Ağız dolusu... Bıraksam ağlardı belki. Bırakmadım. Bana kalırsa sizi endişelendiren başka bir şey, dedim. Kafasını kaldırdı yeniden. Gözlerinde ağlamakla ilgisiz izler gördüm. Haklısınız, dedi. O zarfı geri istiyorum. Bana onu getirirmisiniz. Bölüm 5 Müşterilerimin işine gelen şeylerin benim de işime gelmesi enderdir, ne yalan söyleyeyim. Eksik gerçeklerin, yalanların, saptırmaların ve kıvırtmaların arasında kendisine bir yol bulmaya çalışır her iki taraf da. Doğası böyledir bu mesleğin. O yüzden bu da nereden çıktı diye düşünmedim. İki kişinin istediği şey, bir kişinin istediği şeyden daha kolay gerçekleşir diye düşündüm. Getirebilirim, dedim. Belki. Getirebilirseniz hiçbir müşterinizin, eee, olmadığı kadar minnettar kalırım size, dedi ev sahibem. Bazı şeylere bağlı, dedim minnettarlığın beni zerre kadar ilgilendirmediğini belli eden bir ses tonuyla. Nelere mesela. dedi. Herhangi bir şeyi yanlış anlamaya eğilimi yokmuş gibi söylemişti bunu. İçimden bir ses, mümkün olduğu kadar acele etmem gerektiğini söylüyordu. Aldatılan acılı kadın, polise kendiliğinden müşterimden bahsetmese bile, 'eşinizin birisiyle ilişkisi var mıydı.' sorusunun standart ilk üç soru arasında olacağını biliyordum. Suçlamasını ciddiye alsalar da almasalar da, kapı ya da telefon her an çalabilirdi. Gelmelerini daha ne kadar erteleyebilirdi İstanbul trafiği. Sorulara cevap verenler arasında olmayı istemiyordum. Hem de hiç. Saatime baktım. Zarfın içinde ne olduğunu bilmem gerek, dedim. Mesleğim tetiği bulanın onu tutan eli de bulacağını epeydir öğretmişti bana. Ev sahibem gözlerimin içine kararlılıkla baktı. Ondan isteneni yapmayacağı belliydi bu bakışlarda. Ama yine de dikle izlememi emreden bir şey vardı gözbebeklerinde. Hafifçe gülümsedi. Çok hafif. Bunu size söyleyemem, dedi. Daha önceden belirttiğim gibi. Ama hoşunuza gidecek bir anlaşma önerebilirim. Dinliyorum, dedim. Zarfı ele geçirdiğinizde, içine bakmadan geri getirirseniz, sabahkinden biraz daha kalın bir başka bir zarf veririm size, dedi Gülümseme sırası bendeydi. Öyle yaptım. Sıkı motivasyon dedim içimden. Teknik olarak çok kârlı bir teklifti, ama bunun kişisel güvenliğime yönelik tehdidi bir hayli artırdığının da farkındaydım. Zarfın içine bakıp bakmama meselesini biraz daha kurcalamaya karar verdim. Yine de bakabilirim, dedim. Baktığınızı hemen anlarım, dedi Hülya Hanım. Antrenmanlıyım, bu kez bayılmam. Ama kendi zarfınızı kaybedersiniz. Hafifçe gülümsedi. Bu kadını hafife alma Remzi Ünal dedim içimden. Tamam, anlaştık, dedim. Hâlâ koyduğum yerde olduğundan emin miyiz. Herhalde, dedi. Burada gelmeden önce, galerinin önünden geçtim, dedim. Kapı duvardı, içeride de kimse yoktu. Selma'yı götürmüşler midir. dedi gözlerini korkulacak bir ihtimal aklına gelmiş gibi açarak. Başımı salladım. Herhalde dedim kendi kendime. Zarfı koyduğunuzu görmedi değil mi. Başımı yine salladım. Neyse, dedi ev sahibem sanki içi rahatlamış gibi. Zaten sizi bir kez daha görmesi uygun olmazdı. İçeri girmeniz dert. Bendeki anahtarı verebilirim. Saatime bir kez daha baktım. Polislerin cinayet soruşturmalarındaki hızlarını tam olarak bilemiyordum ama içimden bir ses acele etmemi öğütlüyordu. Verin o zaman, dedim. Bir dakika, dedi ev sahibem. Ayağa kalktı. Bir şey söyleyecekmiş gibi duraksadı, sonra vazgeçti. Salondan çıktı. Kahvemden bir yudum daha alma ihtimalini değerlendirdim. Berbat tadının üstüne soğuması da eklenmiştir dedim kendi kendime. Vazgeçtim. Hangimizin o zarfın içindekilere daha çok ihtiyacı var diye düşündüm. Ne fark eder dedim sonra. Ev sahibem içeri girdi tekrar. Elinde Mercedes amblemine bağlı bir anahtar vardı. Yerine oturmadan uzattı anahtarı. Ayağa kalkarken aldım. Bu arka kapının anahtarı, dedi. Binanın arkasına dolanırsanız görürsünüz. Son çıkan alarmı çalıştırdı mı bilmem ama tuvalete giden kapının arkasında kumandası var. Eğer kırmızı ışık yanıyorsa dört kere ikiye basmanız gerekir. Kırk beş saniye içinde. Yoksa çalar. Karakola mı bağlı alarm. dedim. Hayır. Bir şirket var. Onun merkezinde. Güya sinyal gelirse bir adam yolluyorlarmış. Eskidendi karakol. Artık sormam gerekiyordu. Zamanım az olsun, olmasın. Neden gidip kendiniz almıyorsunuz zarfı. dedim. Bu kadar önemliyse... Ev sahibem bir adım geriye attı konuşurken. Eliyle sitenin arkasındaki vadiye, kapalı spor salonuna, iyice gerilerdeki bankaların göğe yükselen yapılarına açılan pencerelerini işaret etti. Pencerelerimin pırıl pırıl olması da önemlidir benim için, dedi. Ama her hafta temizliğe gelen kadına sildiriyorum onları. Aşağı düşmesi benim düşmemden çok daha küçük bir ihtimal. Hak ettin bunu Remzi Ünal dedim içimden. Cevap vermedim. Kadını hafife almama kararım için tebrik ettim kendimi Kapıya doğru ilerledim. Mercedes amblemli anahtarı cebime koydum yürürken. Şimdiye kadar da hiç düşmedi, dedi arkamdan ev sahibem. Sesinde hafit bir gülümseme tonu vardı ama dönüp neye benzediğini denetlemedim artık. Merdivenleri çok fazla düşünmeden indim. Düşünmeye kalksam, mesleğim ve mesleğimi icra edişim üzerine deminki şahane yorumdan fazlasının geleceğini biliyordum. Düşmenin sonunun nereye kadar varacağını kendi kendime bir kez daha söylemenin ne yararı vardı. Yıldız Turanlı yeteri kadar belirtmişti bunu, sözlü ve sözsüz olarak. Artık belirtmek zorunda kalmama kararı almıştı, o başka. Gidip şu lanet zarfı yerinden alayım, sahibine vereyim ve kim kimi öldürmüş diye düşünmekten sonsuza kadar kurtulayım dedim içimden. Apartmanların ortasındaki