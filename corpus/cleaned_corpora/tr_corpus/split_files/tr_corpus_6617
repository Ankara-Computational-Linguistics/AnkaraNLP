AR-15 alt parçayla birleştirilebilir. OİCW programı sonrasında Heckler & Koch Amerikan Ordusu'na XM8'in dışında alternatif bir tasarım sunmak istemesi ve yeni bir silah tasarlamak yerine M4 carbine'i geliştirmeyi tercih etmesiyle üretilen bir silahtır. M4 ile kıyaslandığında daha uzun atış ömrüne sahip bir namlusu bulunur. M4A1'de yaşanan aşırı ısınma problemi, barut gazlarının dipçikten değil, namludan tahliyesini sağlayan pistonlu sistem sayesinde aşılmıştır, sıcak gazlar namludan çabucak tahliye edildiğinden, tam-otomatik modda 30 mermi atıldığında bile hala çıplak elle tutulabilir. Yeni gez ve arpacık sistemine sahiptir. Ayrıca dört namlu setine sahiptir; 267 mm, 368 mm, 419 mm ve 508 mm. Suya ya da kuma maruz kaldıktan sonra ateş edebilir ve Heckler&Koch tarafından yapılan testlere göre çamura gömüldükten sonra bile ateş edebilir. Silaha sahip olduğu MIL-STD-1913 Picatinny Rail'leri sayesinde istenilen her türlü namlualtı bombaatarları takılabilir. Silahın ayrıca HK417 adlı 7.62x51mm NATO mermisi kullanan bir versiyonu da vardır. Muhtemelen HK416 ve HK417 FN firmasının ürettiği ve Amerikan Özel Kuvvetler Komutanlığı (SOCOM) tarafından açılan modüler saldırı tüfeği ihalesini kazanan FN SCAR-H'nin en büyük rakibi olacaktır. Delta Force, DEVGRU, Amerikan Ordusu Asymmetric Warfare Group, Pasukan Gerakan Khas (Malezya Polisi'nin özel harekat birlikleri) tarafından kullanılmaktadır, ancak Amerikan Ordusu tarafından yapılan bir açıklamada yakın bir zaman içerisinde bu silahı M4 Carbine ile değiştirmeyi düşünmediklerini belirtmişlerdir. Boşaltım Boşaltım. Canlıların yedikleri besinleri ürik asit veya posa olarak atmasıdır. Aslında proteinler parçalanınca amonyağa dönüşür ama sonradan zararsız olan üre ve ürik asit haline dönüştürülür. Boşaltım sistemi vücutta homeostazın sağlanmasında çok önemli bir yere sahiptir. Böbrekler, üreterler. ve idrar torbasından oluşan boşaltım sistemi, metabolizma sırasında ortaya çıkan atık maddelerin atılımından sorumludur. Vücut fonksiyonlarının devamı için hücrelerden atık maddelerin atılması gerekir. Katı ve sıvı atıklar, kan içinde erimiş olarak taşınırlar ve böbreğe ulaştırılarak filtre edilirler (süzülürler). Bu atıklar üreterler yoluyla idrar torbasına geçerek, belli aralıklarla idrar kesesinde idrar olarak depolanıp, periyodik olarak vücuttan atılırlar. Böbreklere böbrek atardamarı yoluyla gelen kan "nefron"larda süzülür. Kandaki yararlı maddeler süzülme sırasında emilir ve tekrar kana geçer. Süzülerek temizlene kan böbrek atardamarı ile böbreklerden çıkar.Kalan tuzun ve suyun fazlası ile üre idrarı oluşturur. Böbrekler metabolizma sırasında ortaya çıkar. Atık maddelerin atılımından sorumludur. İdrarın vücuttan atılmadan önce bekletildiği yerdir. Mesane veya İdrar kesesi olarak da adı geçer İdrarın mesaneden alınarak, vücut dışına atıldığı son kanaldır. Kadınlarda 3–4 cm, erkeklerde yaklaşık 15–16 cm uzunluğundadır. Ayrıca boşaltımın en son organıdır. İdrar buradan atılır. Erkeklerin üretrasının her iki yanında prostat bulunur. İdrar, metabolizma sonucu üretilen artık maddelerin taşındığı %92 oranında sudan ve %8 atıklardan oluşan sarı renkli bir sıvıdır. Normal bir insan günde 1200-1700 ml kadar idrar çıkarır. Bu miktar bazı durumlara bağlı olarak değişir. İçilen su miktarı, beslenme tarzı, kullanılan ilaçlar, ortamın sıcaklığı, kan basıncına bağlı olarak idrar miktarı ve niteliği değişir. Mikerinos Piramidi Mikerinos Piramidi, Gize Piramitlerinin en küçüğüdür. Piramit, Mikerinos öldükten sonra oğlu Shepseskaf tarafından bitirtilmiştir. Piramit 65,5 m yüksekliğindedir. Mikerinos'un, Kefren Piramidi ve Keops Piramidinden diğer bir farkı, defin odasının aşağı oda olmasıdır. Geriatric1927 geriatric1927 rumuzundan da anlaşılacağı üzere Ağustos 1927 doğumlu, İngiltere'de oturan, Video paylaşım sitesi YouTube'da tanınan Peter Oakley'in rumuzudur. Ağustos 2006'dan beri YouTube'a kayıtlı olan Oakley, her bölümü 5-10 dakikalık olan "Telling it all" video dizisi ile YouTube'da tanınmıştır. II. Dünya Savaşı sıralarında radar tamircisi olarak çalışmış ve motorsikletlere ilgi duymuştur. Şu an İngiltere'de yalnız ve dul bir pansiyon işletmecisi olarak hayatını sürdürmektedir. 2006 Yaz'ının sonunda NBC'de çalışmaya başlayan Brooke Brodack'ı geçerek YouTube'un en çok takip edilen üyesi olmuştur. 25 Kasım 2006'da 30,000, 6 Nisan 2007'de 40,000'dan fazla kişi Oakley'i takip etmiştir. Fergie Stacy Ann Ferguson (d. 27 Mart 1975; Hacienda Heights, Kaliforniya) veya bilinen sahne adıyla Fergie, Amerikalı şarkıcı, oyuncu ve model. Stacy Ann Ferguson, popüler kültür içinde yer alan hayatına daha küçük yaştayken televizyon ekranlarında yayınlanan Kids Incorporated adlı programla başladı. Bu programda çizdiği ghetto-funk tiplemesiyle akıllarda kalan Ferguson, 1985 senesinde The Charlie Brown And The Snoopy Show adlı animasyon filminde ‘Sally Brown’ karakterine ses verdi. Kids Incorporated dizisinden rol arkadaşları Renee Ilene Sandstrom ve Stefanie Ridel ile beraber Wild Orchid grubunu oluşturan sanatçı, bu grupla 1997 senesinde Wild Orchid ve 1998 senesinde Oxygen adlı iki albüme imza attı. 3. albüm Fire'ın kayıtları sonrası grubun şirketi RCA, grupla olan anlaşmasını bitirirken, Stacy Ferguson da gruptan ayrılma kararı aldı. Wild Orchid sonrası uyuşturucu problemleri yaşayan Stacy Ferguson, 2003 senesinde Nickelodeon kanalında yayınlanan Rocket Power dizisinde "Shaffika" adlı bir pop müzik yıldızının sesine hayat verdi. Aynı sene Black Eyed Peas grubunda Kim Hill’in yerini alan Ferguson, grubun 2003 senesindeki başarılı albümü Elephunk'ta bulunarak ismini müzik dünyasında daha çok duyurabilme şansı yakaladı. 2005 senesinde Black Eyed Peas albümü Monkey Business'in ardından 2006 senesinde Poseidon filmiyle sinema perdelerinde gözüken Fergie, aynı sene ilk solo albümü üzerinde çalışmaya başladı. 2006 Eylül ayında The Dutchess adlı solo albümünü yayınlayan Fergie, bu albümde prodüktör olarak Black Eyed Peas grubundan Will.I.Am ile birlikte çalıştı. Albüm sound olarak Black Eyed Peas albümlerini hatırlatırken, sanatçı bu albümle Amerika listelerinde 3 numara oldu. Albümde Ludacris, Cypress Hill’den B-Real ve Bob Marley’nin dul eşi Rita Marley ile ortak parçalara imza atan Fergie, albümden çıkarttığı ilk single "London Bridge" ile Amerika listelerinde 1 numara olmayı başardı. Albümün ikinci single'ı "Fergalicious" Billboard Hot 100'de 2, Pop 100'de ise 1 numara oldu. Albümün üçüncü single'ı olan Glamorous'da Ludacris ile düet yapan Fergie, yine US Billboard'da 1 numara oldu. Albümün 4. single'ı "Big Girls Don't Cry" ile Amerikan listelerinde 3 numaraya kadar yükseldi. Aynı zamanda Fergie, TV ve sinema oyuncusu Josh Duhamel ile evlidir. 2008 yılında Fergie Michael Jackson'ın Thriller 25 albümü için "Beat It" şarkısını yorumlamıştır. En son 2010 yılında Avon markası adı altında "OUTSPOKEN by Fergie" isimli bir parfüme ismini vermiştir ve bu parfümün tanıtımını yapmak için saçını ilk kez siyaha boyatmıştır. 2007 Eurovision Şarkı Yarışması'nda Gürcistan 2007 Eurovision Şarkı Yarışması'nda Gürcistan. Gürcistan 2007 Eurovision Şarkı Yarışması'nda Eurovision macerasına ilk defa atılan 2 ülkeden biridir. Bu sayı Sırbistan ve Karadağ'ın da katılımıyla 4'ü bulmuştur. Alfredo Stroessner Alfredo Stroessner Matiauda (d. 3 Kasım 1912 – ö. 16 Ağustos 2006), 1954 ve 1989 yılları arasında Paraguay'ı yöneten askeri diktatör. Latin Amerika'da 20. yüzyılın en uzun süren diktatörlüğünü kurdu. Bir Alman göçmenin oğluydu. İspanyol kökenli zengin bir Paraguaylı ailede büyüdü. 1929 yılında Paraguay ordusuna katıldı. 1931 yılında bir teğmen oldu. Asuncion'daki askeri okulu bitirdikten sonra 1932'de kara kuvvetlerinde göreve başladı. Bolivya'ya karşı Chaco Savaşı (1932-1935) sırasında bir topçu askeri öğrencisi olarak askere alındı ve Boquerón Savaşı'nda savaştı. Savaştan sonra rütbesi giderek yükseldi. Paraguay İç Savaşı'nda Başkan Morínigo'ya sadık kaldı. Sonunda bir tuğgeneral oldu ve 1948 yılında Güney Amerika'daki en genç general oldu. 1951'de silahlı kuvvetlerin komutanı oldu. 4 Mayıs 1954 tarihinde Başkan Federico Chavez'i devirdi. Ardından yalnızca kendisinin aday olduğu bir seçimle devlet başkanlığına geldi. Bir yandan kırsal kesimdeki yoksullar ile kent işçilerinin huzursuzluğunu yatıştırmaya çalışırken, bir yandan da büyük toprak sahiplerinin ve iş adamlarının çıkarlarını kolladı. Döneminde para istikrarı sağlandı, enflasyon düşürüldü, yeni okullar, sağlık tesisleri ve yollar yapıldı. Fakat bu arada millî gelirin yarısı iktidarını korumak için oluşturulan askeri örgütlenmeye harcandı. Meclisi ve mahkemeleri yandaşlarıyla doldurdu. Altı kez art arda başkan seçilmesini meşrulaştırmak için 1967 ve 1977'de anayasa iki kez değiştirildi. Rejim karşıtlarına ağır baskılar uyguladı. 1983 ve 1988'de iki kez daha devlet başkanlığına seçildi. Şubat 1989'da bir askeri darbeyle yönetimden uzaklaştırıldı. Darbeden sonra bir sonraki on yedi buçuk yıl sürgünde yaşayacağı Brezilya'ya kaçtı. Asuncion Havalimanı onun rejimi sırasında kendi adını almıştı, ancak daha sonra Silvio Pettirossi Uluslararası Havalimanı olarak değiştirildi. 16 Ağustos 2006 tarihinde 93 yaşında Brezilya'da öldü. Bir fıtık ameliyatı sonrası Pnömoni'ye muzdarip olmuştu. Ülkesinde ölmek istedi ve ölümünden önce Paraguay'a dönmeye çalıştı ama hükûmet tarafından tutuklanma ile tehdit edildi. Sodom ve Gomora Sodom ve Gomora, Eski Ahit'in Tekvin Kitabı'nda sözü edilen günâhkâr kentler. İsrail'de, Lut Gölü'nün güneydoğusundaki el-Lisan Yarımadasının güneyinde sığ suların altında kaldıkları tahmin edilmektedir. Admah, Tseboim ve Tsoar ile birlikte Kitabı Mukaddes'te adı geçen beş "ova kenti"ni oluştururlar. Tekvin'de "işledikleri günahlardan ötürü gökyüzünden yağan ateşle yok edildiği" anlatılan (19:24) bu iki kentin, İsrail'deki Şeria Irmağından Doğu Afrika'da Zambezi Irmağına uzanan Büyük Rift Vadisinde MÖ y. 1900'de meydana gelen bir depremle yok olduğu sanılır. Arkeolojik bulgular bölgenin Orta Tunç Çağında (MÖ y. 2000-1500) ekilebilir olduğunu, tarım yapmaya yeterli tatlı su kaynaklarının da bulunduğunu göstermektedir. Bu nedenle İbrahim peygamberin yeğeni ve ona inanan ilk kişi olan Lut, Sodom ve Gomora'nın yer aldığı Siddim Vadisini (Lut Gölü) hayvanları için otlak yeri olarak seçmiş olmalıdır. Kitabı Mukaddes'te sözü edilen "kükürt ve ateş"in, bölgenin jeolojik yapısını bütünüyle değiştiren deprem sırasında yeraltındaki petrol ve doğalgaz kaynaklarının patlayarak yanmasından kaynaklandığı sanılmaktadır. Sodom kentinin adı, denizin güneybatı ucundaki Sodom Dağından gelir. Stephen J. Cannell Stephen Joseph Cannell, (d. 5 Şubat 1941 - ö. 30 Eylül 2010), Amerikalı senarist, film ve dizi yapımcısı. 21.Cadde, Booker, Büyük Tuzak, A Takımı, Dedektif Hunter, Av Peşinde, Renegade, Stingray gibi dizilerin yaratıcısı ve yapımcısıdır. Cannell ayrıca Columbo, The Rockford Files, Baretta gibi dizilerin idari üreticiliğini yapmıştı. 5 Şubat 1941 doğumludur. Evli ve 3 Çocuk babası olan Stephen J. Cannell 30 Eylül, 2010, tarihinde cilt kanserine yenik düşerek, vefat etmiştir. Berkshire Hathaway Merkezi Omaha, Nebraska olan Berkshire Hathaway dünya'nın en büyük 2. holding şirketidir. Kurucusu 2008 yılında dünyanın en zengini olan milyarder Warren Buffett'tir. Ayrıca yönetimde 2013'te en zengin 1. insan olan Bill Gates de bulunmaktadır. Mil Mi-8 Mil Mi-8, ilk prototip uçuşunu Haziran 1961'de yapan Sovyetler Birliği ile birlikte 40 ülkenin standart orta menzil nakliye helikopteri olmuştur. Gelişmiş modelleri olan Mi-14 ve Mi-17 ile birlikte 10.000’in üzerinde üretilmiştir. Askeri amaçlara ilaveten sivil alanda da kullanım alanı bulmuştur. NATO kod adı “Hip”dir. Ayrıca Türkiye'de yangın söndürme görevlerinde de kullanılmaktadır. Daniel Radcliffe Daniel Radcliffe (d. 23 Temmuz 1989, Londra), Harry Potter filmlerinde canlandırdığı başkarakter Harry Potter rolüyle tanınan İngiliz oyuncu. 2001'den 2011'ye kadar Emma Watson ve Rupert Grint ile birlikte 8 Harry Potter filminde oynayarak yıldız olmuştur. Daniel Radcliffe, Fulham Londra'da doğdu ve büyüdü. Alan Radcliffe ve Marcia Gresham'ın oğludur. Kardeşi yoktur. Annesi Marcia Gresham, BBC için çekilen bazı filmlerde rol almıştır. Bunlar, "The Inspector Lynley Mysteries" ve "Walk Away and I Stumble" 'dır. Annesi Yahudidir ve Westcliff-Essex'de büyümüştür. Babası ise Kuzey İrlandalı bir Protestandır. Radcliffe, 1999 yılının Aralık ayında ilk oyunculuk deneyimini, Charles Dickens'ın bir romanı olan David Copperfield'ın uyarlamasında genç bir çocuğu canlandırarak yaşamıştır. Film iki parça halinde BBC'de yayınlanmıştır. 2000 yılının Ağustos ayında Radcliffe birçok elemeden geçerek "Harry Potter ve Felsefe Taşı" adlı filmde başrolü oynamaya hak kazanmıştır. Filme çok büyük bir bütçe ayrılmıştı ve film İngiliz yazar J. K. Rowling'in kitap serisinden uyarlanmaktaydı. Ayrıca ilk filmden sonra Pierce Brosnan ile "Panama Terzisi" adlı filmde küçük bir rol almıştır. Harry Potter serisinin ilk filmi olan "Harry Potter ve Felsefe Taşı"ndan sonra ikinci filmde de ("Harry Potter ve Sırlar Odası") Radcliffe Harry Potter karakterini canlandırmıştır. Ardından Radcliffe, devam filmlerinde de yer almıştır. Bunlar "Harry Potter ve Azkaban Tutsağı" (2004), "Harry Potter ve Ateş Kadehi" (2005), "Harry Potter ve Zümrüdüanka Yoldaşlığı" (Temmuz 2007) dır. 15 Temmuz 2009'da vizyona giren "Harry Potter ve Melez Prens", "" (2010) ve son olarak ""dir. Harry Potter karakterini Radcliffe canlandırmıştır. Filmler, yaptıkları hasılatlar ile sinema piyasasında ses getirmektedir. Ayrıca filmde Ron Weasley rolündeki Rupert Grint ve Hermione Granger rolündeki Emma Watson da eşlik etmiştir. Radcliffe, Sussex House School, City of London School gibi okullara gitti. Okullarında başarılı oldu ve yüksek notlar aldı. Fakat 17 yaşındayken eğitimine bir süre ara verme kararı aldı. Radcliffe, bas gitar çalmayı sever. Punk-rock dinlemektedir. Ayrıca Fulham futbol takımını desteklemektedir. Çekimler esnasında fırsat buldukça rol arkadaşları ile masa tenisi ve bilgisayar oyunları oynamaktadır . Radcliffe, Sunday Times adlı gazetenin araştırmasına göre 14 milyon poundluk serveti ile Birleşik Krallıktaki en zengin kişilerden biridir. Ayrıca başka bir araştırmaya göre de İngilterede'ki en zengin 33. kişidir. Serinin ilk filmi için 250.000 pound almış, dördüncü film için 5.6 milyon pound almış, ve son film için de 8 milyon pounddan fazla bir para kazandığı söylenmektedir. Ayrıca genç oyuncu bazı hayır kurumlarının aktivitelerinde de yer almaktadır. Örneğin, hayranlarına hediye almaları yerine çocuklarla ilgili bir derneğe bağış yapmalarını istemiştir. Bu dernek, Demelza House Children's Hospice'tir. Daniel Radcliffe Harry Potter rolünü ailesinden aldığı zor izinle oynamaya başlamıştır. Bu onun hayatını tümüyle değiştirecek olan bir seçimdir. Radcliffe, Harry Potter rolünde; ilk filmde küçük olup role tam oturmasına karşılık daha sonraları, yaşı ilerledikçe Harry'nin abisi gibi gözükmekten korktuğunu açıklamıştır. With Love With Love, Amerikalı şarkıcı ve aktris Hilary Duff tarafından seslendirilen bir şarkıdır. Şarkıyı Hilary Duff, Kara DioGuardi ve Vada Nobles birlikte yazmıştır. Ayrıca bu single Hilary Duff'ın Dignity adlı albümünden çıkan ilk single olma özelliğini de taşır. Single, ilk kez Amerika Birleşik Devletleri'nde 19 Şubat 2007 tarihinde yayınlanmıştır. Billboard dergisinden Chuck Taylor, şarkının içerdiği ritimlerin çok hoş olduğunu, Hilary Duff'ın da bu şarkıyla tekrar kendini göstereceğini söylemiştir. Aynı şekilde yine bir müzik dergisi olan Newsround da "Şarkı o kadar etkili ki Madonna ve Kylie bu şarkıyı sonraki albümlerine koymak isteyecek" şeklinde bir yorum yazılmış ve şarkının ilk yirmi içerisinde kendine yer bulabileceğini belirtmiştir. Bir internet sitesi olan About.com'dan Bill Lamb da, şarkıdaki el çarpma ve parmak sesi efektlerinin şarkıya listelerde iyi şeyler yapma olanağı verdiğini ve şarkının kötü eleştiri almayacağını iddia etmiştir. Şarkı ilk kez bir Orange County radyosu olan 102.7 KIIS.FM de Ryan Seacrest tarafından yayınlandı. Şubat ayının ortasında Amerika'da bulunan birçok radyo istasyonu şarkıyı çalma listesine ekledi. 11 Nisan itibarıyla şarkı U.S Mediabase Top 40 listesinde 26 numaraya kadar yükseldi. 26 Mart 2007 tarihinde de şarkı Kanada listelerinde (Top 40) 18.liğe kadar yükseldi. WorldSpace Satellite adlı radyo listesinde de şarkı 2 numaraya kadar yükseldi. Single İngiltere Single listesine altmışıncı sıradan giriş yaptı. 1 hafta sonra şarkının iTunes'de yayınlanmasıyla şarkı 29. sıraya kadar yükseldi. Dünyadaki en önemli müzik listelerinden biri olan U.S. Billboard Hot 100 listesine 42 numaradan giriş yaptı. Şarkının 32500 kez internetten indirilmiş olması bunun nedeni idi. Nisan ayının ortalarında şarkı o hafta en çok indirilen şarkı olarak bir anda 24. sıraya yükseldi (57500 kez indirilmiş). Parça bu listede 6 hafta kalmıştır. Bu verilere göre bu single Duff'ın Amerika'daki en başarılı single'dır denilebilir. "With Love", Pop 100 adlı listede ilk 20'de yer aldı. Ayrıca Duff'ın "Dance Club Songs" listesine giren ilk parçası oldu (Parça listede ilk sıraya kadar yükseldi). Avustralya'da 22 numaraya kadar yükseldi. Latin Amerika Single listesine şarkı 38 numaradan giriş yaptı.(2007 Mayıs ilk haftası). Ayrıca bu şarkı, online olarak oynanan Nexon America adlı multiplayer oyunda da yer almaktadır. Şarkının klibi, ilk kez 8 Şubat 2007'de Amerikan müzik kanalı MTV'de TRL adlı programda yayınlanmıştır. TRL'in listesine 9 numaradan giriş yapmıştır. Ardından üst üste sekiz sayımdan sonra zirveye yerleşmiştir. Klip Kanada'da da "MuchMusic Top 30 Countdown" adlı listede yedinci sıraya kadar ulaşmıştır. Şarkının altmış saniyelik kısa bir klibi bazı televizyon kanallarında Duff'ın parfümü With Love... Hilary Duff'ın reklamını yapmak için yayınlanmaktadır. Klip San Francisco'da bulunan Opera Binasında; Matthew Rolston yönetmenliğinde çekilmiştir. Klip, kalabalık bir salonda insanların Hilary Duff'ı alkışlamasıyla başlar. Alkışlardan sonra Duff kulise gider ve kostüm değiştirir, çantasını alır ve dışarı çıkar. Yolda yürürken Duff, kendisinin genç bir adam tarafından takip edildiğini fark eder. Adımlarını hızlandırır ve çok katlı bir binaya girer. Bu sırada Duff sürekli kıyafet değiştirmektedir. Bir kıyafetini çıkarıp atsa bile altından yeni bir kıyafet çıkmaktadır. Her kıyafetine de parfümünün kokusu sindiğinden ve bunları gerisinde bıraktığından genç adam Duff'ı kolayca takip etmektedir. Çok katlı binanın merdivenlerinin sonunda bulunan asansöre Duff girer ve adamı bekler. Adam Duff'ın siyah renkli peruğunu çıkarır ve birbirlerine yakınlaşırlar. O anda asansör çalışır. Kısa süre sonra asansörün birden ipleri kopar ve ikili hızla aşağı düşmeye başlarlar. O sırada klip biter ve "Devam edecek" yazar. Klipte, Hilary Duff'a Amerikalı aktör Kellan Lutz eşlik etmiştir. Bahsedilen takipçi kişi Lutz'dur. Klip eleştirmenlere göre Madonna'ın bir klibi olan Justify My Love klibine benzetilmiştir. Alternatif bir klip de Radio Disney tarafından yapılmıştır. Bu klip de Duff'ın performansını sergilediği bir kliptir. Not:Listelerin orijinal ismi korunmuş ;yalnızca ülkelerin ismi Türkçe yazılmıştır.Liste isimlerinin Türkçe yazılmama nedeni birçok karışıklığa neden olmasıdır. Mahabharata Mahabharata veya Mahābhārata (/məhɑːˈbɑrətə/; Sanskritçe: महाभारतम्, Mahābhāratam, [məɦaːˈbʱaːrət̪əm] şeklinde okunur) eski Hindistan'da Sanskritçe yazılmış en önemli iki destandan biridir. Diğeri, Ramayana'dır. Mahabharata destanı'nda ilk önce görülenler, Vishnu inancının egemen olmadığı zamanların baş tanrıları Vedik tanrılar, İndra, Agni, Soma vs. dir. Destan, daha sonra, Vishnu mezhebine bağlı din adamlarının egemenliği altında yeniden biçimlendirilmiştir. Ancak destanda, erdem ve adalet tanrısı Dharma'nın ve "Dharma Anlayışı"nın da büyük bir önemi olduğu görülmektedir. Hintler atalarına "Bharata" derler. Mahabharata "Büyük Bharata" savaşını anlatır. Ne zaman olmuştur? Tarihi pek bilinmez; ancak savaşın gelişimi ve oluşumu çok güzel anlatılır. Kahramanlar önce söz, sonra da ok atışırlar bol bol... Yudhishthira bilgeliğin temsilcisidir. Tanrı Dharma'nın oğlu olarak kabul edilir. Bhima'nın babası Vayu, Arcuna'nın İndra'dır. Nakula ve Sahadeva ise, ikiz oldukları için, ikiz tanrı Aşvin'den türemişlerdir. Tanrısal yanları böyle! Oysaki babaları Pandu adında soluk tenli bir insandır. Kardeşi Dhrtarashtra ise kördür. Her ikisi de Kuru soyundandır. Ama sadece Dhrtarashtra oğulları "Kurular" diye çağrılır. Diğerleri "Pandu Oğulları"dır. Kurular, kötü kalpli Duryodhana ile 99 kardeşinden oluşur. Anlaşmazlıklar ve bunu izleyen savaş, işte bu iki akraba kral çocukları arasında olur. Mahabharata'nın konusundan esinlenerek eser yaratmış birçok sanatçı vardır. Örneğin Harsha, Magha ve Bhasa. Bunların içinde en dikkat çeken şair, Kalidasa'dır (MS 3-4. yüzyıl). Onun, destan içindeki bir öyküden (I, 68-75) yola çıkarak yarattığı Şakuntala adlı eseri çok ünlüdür. Mahabharata'yı ilk okuyanlar Sutalar'dı (Arabacılar) Suta, kralın baş danışmanı ve en güvendiği kişiydi. Hukuksal sorunlara karışır, soykütüğü tutar ve saz şairliği yaparlardı. Krshna da bir arabacıdır ve destanda, aklı ve doğaüstü yetenekleriyle, Pandu kardeşlere büyük yardımlarda bulunur. Özellikle Bhishmaparvan (25-42) bölümünde Arcuna'ya okuduğu "Tanrısal Şarkı" (Bhagavadgita) çok önemlidir, izleyen dönemlerde din adamları (brahmanlar), sutaları, bulundukları güçlü konumdan indirerek, yerlerine geçmişler ve destan anlatıcılığı işini de tekellerine almışlardır. 700 beyitten oluşan Bhagavadgita'nın yazarı belli değildir ve büyük bir olasılıkla destana sonradan eklenmiştir. Krshna, tıpkı Rama gibi, tanrı Vishnu'nun insan olarak bedenleşmiş halidir. Bu duruma Avatara denir. Savaş öncesi, cesaretini yitirmiş olan Arcuna'ya cesaret vermek için, ona felsefesini açıklar ve onu yüreklendirir. Buna göre "benlik" diye bir şey yoktur. Sen-ben hep aynı varlığın parçalarıyızdır. Bugün savaşta öldürülecek kişiler, yarın bir başka bedende yeniden doğacaklardır. Bilge kişi, Krshna tarafından belirlenen Yoga yolunu izlemelidir. Bhagavadgita'da Vedalardan, Brahmanalardan, Aranyakalardan ve özellikle de Upanishadlardan izler bulmak olasıdır. Dolayısıyla bu kitap için "Hint düşüncesinin aynasıdır" diyebiliriz. Mahabharata destanında yer yer hayvanların konuşturulduğu (fabl türü) masallara da rastlanır. Bunlar, daha sonra ortaya çıkan Pançatantra masal serisine kaynaklık etmiş olabilir. Peri masallarına veya kahramanlarla ilgili masallara da rastlanır. Bunlara en iyi örnek, Nala ile Damayanti ve Savitri ile Satyavan öyküleridir. Brahmanların gücünü öven ve egemenliklerini pekiştiren brahman efsanelerine en iyi örnekler ise Çyavana öyküsü ile Parikshit öyküsüdür. Güllübağlar, Pendik İstanbul, Pendik ilçesinde bir mahalledir. Güllübağlar Mahallesi, İstanbul'un Pendik ilçesine bağlı bir mahalledir. Mahalle 1985 yılında kurulmaya başlanmıştır. Mahalle Pendik ilçe olmadan önce Kartal ilçesi sınırları içinde Yayalar mahallesine bağlı olarak bulunmakta idi. 1989 yılında Pendiğin ilçe olması ile birlikte Güllübağlar mahallesi adını almıştır. 1985 yılından önce tamamen boş bir arazi durumunda olan mahalle 1985-1999 yılları arasında çok hızlı gelişme sağlamıştır. 1999 Marmara depremi ile birlikte yapılaşma faaliyetleri durdurulmuştur.4 caddesi ve 98 sokağı bulunan ve yaklaşık 12 bin nüfusa sahip Güllübağlar Mahallesi’nde Sivas, Erzincan, Rize, Erzurum başta olmak üzere Türkiye’nin 81 ilinden gelen vatandaşlar mevcut. Mahallede; Muhtarlık binası, PTT şubesi,Sağlık Ocağı, Çocuk oyun parkı bulunmaktadır. Ayrıca Cemile Çopuroğlu İlköğretim Okulu bahçesine 2006 yılında spor salonu inşa edilmiştir. Mahallenin alt yapısı tamamen tamamlanmış olup, Mahallede; doğalgaz, elektrik, su, kanalizasyon ve telefon hatları her eve ulaşmıştır. Mahalleye ulaşım Pendik-Kurtköy güzergâhı üzerinden sağlanmaktadır. Ayrıca yapilmakta olan Kaynarca-Sabiha gökçen Metro hatti ile Güllübağlar Durağında inerek Mahallemize erişim sağlayabilirsiniz. Pendik-Kurtköy güzergâhı üzerinden D100 karayoluna ve İstanbul-Ankara TEM otoyoluna ulaşım sağlanmaktadır. Mahalle içine toplu taşıma 2 farklı otobüs hattı ve bir dolmuş hattı ile 3 güzergahtan sağlanmaktadır. Ayrıca mahallenin kuzeyindeki APenkara Caddesi üzerinden 3 adet Kartala, 2 adette Kadıköye olmak üzere 4 farklı otobüs hattı daha bulunmaktadır. Mahalleden Kaynarca, Pendik, Kartal ve D-100 karayolu üzerinden Kadıköye kadar olan bütün noktalara rahatlıkla ulaşılabilinmektedir. Otobüs Hatları Minibüs Hatları http://www.gullubaglar.com Bengalce Bengalce (Bengalce: বাংলা "Bangla" ) veya Bengal Dili (Bengalce: বাংলা ভাষা "Bangla Bhaşa"), bir doğu Hint-Ari dilidir. Bengalcenin kökeni Güneydoğu Asya'nın Bengal olarak bilinen bölgesidir ve bu bölge, bugünkü Bangladeş'i ve Hindistan'ın Batı Bengal eyaletini ve Tripura ve Assam eyaletlerinin bir kısmını kapsamaktadır. Dili konuşanların sayısı 230, 250 veya kimilerine göre 300 milyon civarındadır ve dünyanın en çok konuşulan (beşinci veya altıncı) dillerinden biridir. Ayrıca, 125.000'den fazla sözcüğüyle dünyanın en zengin beşinci dilidir. Hindistan, Pakistan ve Afganistan'da konuşulan dillerin çoğu (Hintçe, Urdu, Paştu vs.) ve ayrıca Farsça, Kürtçe, Ermenice ve başka birçok dil gibi Sanskritçe kökenli bir dildir. Diğer Doğu Hint-Ari dilleriyle birlikte 800-1200 yılları arasında Magadhi Prakrit dilinden kökenlenmiştir. Bangladeş'in resmî dilidir ve Hindistan'ın ikinci en çok konuşulan dilidir. Bengalce, uzun ve zengin edebi geleneğiyle, yüksek kültürel çeşitliliği barındıran bir bölgenin insanlarını bir araya getirir ve aynı zamanda Bengal milliyetçiliğinde önemli bir rol oynar. Bengalce'nin en önemli kişiliklerinden biri edebiyat Nobel Ödülü sahibi Rabindranath Tagore'dur. Tagore, Nobel ödülü almış ilk Asya'lıdır ve aynı zamanda hem Hindistan hem de Bangladeş Ulusal marşlarını bestelemiştir, bu iki ülkenin de ulusal marşı Bengalce'dir. Bangladeş'in Pakistan'ın bir parçası olduğu bir dönemde, Urdu dili, milli dil olarak her alanda kullanılmak üzere, Bengalce'yi baskılamak amacıyla kullanılmış, ayrıca Bengalce'nin de Arap alfabesiyle yazılması istenmiştir. Bütün bunlar üzerine, güçlü bir dil bilinci olan Bangladeş'liler (o zamanın Doğu Pakistan'lıları) Bengal Dil Hareketi'ni başlatmışlar, 21 Şubat 1952'de Bengal dilinin ve alfabesinin yazımını sürdürmek amacıyla yapılan protestolarda birçok insan ölmüştür. O günden bu yana 21 Şubat Bangladeş'te Dil Hareket Günü olarak anılmaktadır ve 17 Kasım 1999'da UNESCO tarafından Uluslararası Anadil Günü ilan edilmiştir. Bengal yazısı, Latin yazısından farklı olarak, heceseldir. Asamca, Manipuri ve Munda gibi dillerin yazımında da kullanılır. Orijinalde 50 harflik Sanskritçeyi yazmak için tasarlanmıştır. Bengalce'ye has 10 harfin eklenmesiyle de alfabesinde 60 harfe sahip olmuştur. Ancak gramer incelemeleri genelde bu 50 harflik alfabe üzerinden yapılır. Bu harflerin on altısı sesli, otuz dördü sessizdir. Her sessiz harf, ilk sesli harfi "অ" harfini bünyesinde içerir. Yazımda, büyük harf veya küçük harf kavramı yoktur. Soldan sağa yazılır. Söz dizimi, Türkçenin söz dizimine çok yakındır. Örneğin: Türkçe ile ortak birçok sözcük barındırır. Fiil çekimleri, aynen Türkçedeki gibi sondan eklemelidir. Sona gelen ekler zamirin tekil/çoğul oluşuna göre değil, zamirin hangisi olduğuna bağlıdır. Yani Ben ve Biz aynı çekilir. O ve Onlar da "ben ve biz"den farklıdır. Zamirlere bağlı olarak beş çeşit çekim vardır: Bunlardan, kolaylık olması için, sırayla "1", "2a", "2b", "3" ve "S" diye bahsedeceğim. Bengalce'de, fiiller mastar halde -a veya -wa ile biterler. Fiiller çekilirken bunlar kalkıp yerine, çekim ekleri gelir. Örneğin, Yerine koyunca: Nedim UÃ§ar Nedim Uçar (5 Ocak 1945, Hacıbektaş, Nevşehir - 26 Kasım 2018, Eskişehir), Türk şair ve yazar. Üçü İngilizceye de çevrilen on dört şiir kitabı, bir roman kitabı, bir hikâye kitabı ve dört tiyatro kitabı olmak üzere toplam yirmi kitabı vardır. Şiirlerinde; doğa ile birlikte, ayrılık, özlem, sevgi, umut, umutsuzluk ve yalnızlık gibi insanî duyguları işledi. Nevşehir'in Hacıbektaş İlçesi'ne bağlı Köşektaş Köyü'nde doğdu. Ankara Polis Koleji ve Polis Akademisi'nden mezun oldu ardından Ankara Üniversitesi Hukuk Fakültesi'ni ve Ankara Üniversitesi Eğitim Fakültesi’ni tamamladı. 2005 yılında Polis Başmüfettişi olarak görev yaparken emekliye ayrıldı. Gerçek zamanlı strateji oyunu Gerçek zamanlı strateji oyunları (İngilizce: "real-time strategy [RTS]"), oyuncuların birbirlerinin sırasını beklemeden devamlı olarak karşılıklı oynamaya devam ettikleri bilgisayar oyunları. Bunun aksi olan sıra tabanlı strateji oyunlarında oyuncular hamle yapabilmek için karşı tarafın hamlesini beklemek zorundadırlar. Gerçek zamanlı strateji oyunları genellikle savaş oyunları için kullanılan bir tabirdir. Oyuncular, askeri üs kurmak, kaynak toplamak ve ordu yönetmek gibi görevleri, rakiplerine karşı daha başarılı ve daha hızlı yaparak onları yenmeye çalışırlar. Tipik bir gerçek-zamanlı strateji oyununda, savaş sırasında ek binalar kurmak ve askeri birimler üretmek mümkündür. Genellikle üretim, oyuncuyu kaynak yönetimine zorlamak için kısıtlanmıştır. Kaynakların elde edilmesi haritada belli bir bölgeyi kontrol ederek, özel birim veya binalar üreterek sağlanır. Gerçek-zamanlı strateji kavramı ilk olarak 1982 yılında "BYTE" dergisinde ortaya çıkmıştır. Çıkış tarihine göre sıralı, İlk yapılmış gerçek zamanlı strateji oyunu Westwood Studios tarafından 1992'de yapılan Dune II 'dir. BKM BKM, ÅŸu anlamlara geliyor olabilir; Yi Ã‡ing Yi Çing (Pinyin: Yì Jīng), "Değişimler Kitabı", Çin klasik metinlerinin en eskisi kabul edilen bilgeliğin kitabı. Metnin MÖ 2852 - 2738 yıllarında yaşadığı söylenen ünlü bilge Fu Xi'ye dayandığına inanılmaktadır. Fu Xi, gök-öncesi Bagua, ilk 8 trigramı (üçlü-dizim), çember döngüsünde her trigram, karşısına karşıtı denk gelecek şekilde düzenlemişti. Zhou hanedanı Wen ise (MÖ 1152 - 1056), gök-sonrası Bagua adı verilen 8 trigramı, trigramların birbirini takip ediş sırasını, değişim esasına dayanarak yeniden oluşturdu. Wen, ayrıca her Üçlü-Dizim'leri birbiri üzerine koyarak toplam 64 adet hegzegram (Altılı-Dizim) elde etti ve bunları yin ve yang'ın değişim dönüşüm esasları temelinde yorumladı. Onun çalışmaları Yi Çing hakkında en öğretici kaynaklardan biri olarak kaldı ve yıllar içinde geliştirildi. Wen'in oğlu Tan, altılı-dizim yorumlarına yenilerini eklediyse de, en kapsamlı yorumlar sonraki yüz yıllarda Konfüçyüs (Kong Zi) tarafından yapılmıştır. Konfüçyüs tarafından eklenen yorumlamalar ve açıklamalarda yine bilgenin kendi görüşlerinde görünen ahlakçı ve hiyerarşik düzenlemeler baskın olarak kendisini gösterir. Yi Çing'in ayrıca Konfüçyüsçü ahlak anlayışından arındırılmış Taocu yorumlamaları da yine aynı çağlarda ortaya çıkmıştır. Lao Zi tarafından derlenen Tao Öğretisi'ndeki evren düzeni, ondan çok önce halk arasında ortaya çıkmış olan şaman yani göçer toplumların evren anlayışından esinlendiği ileri sürülür. Himalayaları içine alan çok geniş bir bölgede çokça göçer halde hayvancılıkla uğraşan topluluklarda Gök ve Yer öğretisi, ortak evren anlayışı olarak kendini yansıtmıştır. Gök, hava ve uzay tümünü yansıtır. Yerküre için en önemli iki göksel etken ay ve güneştir. Yer, gezegen olarak yerkürenin kendisidir. Yi Çing hegzegramlarında (Altılı-Dizimler) altı dizimin tümü yang halinde olan ilk hegzegram Gök'tür (temel verici); tümü yin halinde olan ikinci hegzegram Yer'dir (temel alıcı). ""Gökten ne yağar da, yer kabul etmez"" dizesinde göründüğü gibi binlerce yıl sonrasında yaşamış Mevlana Rumi'de de gök ve yer ilişkisini açık olarak görebilmekteyiz. Her tek dizim ya kesik çizgi ya da tam bir çizgidir. Kesik çizgi "Yin", tam çizgi ise "Yang"ı temsil eder. Yin veya yang üst üste istiflenen üç çizgiye Üçlü-Dizim (Trigram) denir. Yin veya yang üst üste istiflenen altı çizgiye Altılı-Dizim (Hegzagram) denir. Madeni para veya kamıştan yapılan çubuklarla belli bir mantık çerçevesinde elde edilen altılı-dizimi yorumlarken şu hususlara dikkat etmelidir. codice_1 Hali hazırdaki parantez içindeki sözler doğrudan Yi Çing sözleri değildir. Yi Çing uzun açıklama yapmaz, çok kısa bir resim sunar, yorum yapmaz. Yorumlar sonraki dönemlerde ortaya çıkmıştır. 1. CH'IEN (Temel Verici) 2. K'UN (Temel Alıcı) 3. CHUN (Başlangıç Zorlukları) 4. MENG (Toy Gençlik) 5. HSU(Değerlendirme) 6. SUNG(Çatışma) 7. SHIH(Ordu) 8. PI(Birlik) 9. HASIAO CH'U(Kontrol Altında Tutmak) 10. LU(AdÄ±m Atmak, Ayak Basmak) 11. T'AI(Barış) 12. P'I(Uyumsuzluk) 13. T'UNG JEN(Sosyal Yakınlık, Dostluk) 14. TA YU(Büyük Hakimiyet) 15. CH'IEN(Alçakgönüllülük) 16. YU(Heves) 17. SUI(Takip Halinde) 18. KU(Zehir) 19. LIN(YÃ¶netim) 20. KUAN(Görüş Açısı) 21. SHIH HO(Isırıp Koparmak) 22. PI(Zarafet) 23. PO(Çözülme) 24. FU(Geri Dönüş) 25. WU WANG(Sadelik) 26. TA CH'U(Düzenlenen Güç) 27. I(Beslemek) 28. TA KUO(Aşırı Büyüklük) 29. K'AN(Derinlik) 30. LI(Ateş) 31. HSIEN(Teşvik) 32. HENG(Devamlılık) 33. TUN(Geri Ã‡ekilme) 34. TA CHUANG(Büyük Güç) 35. CHIN(Ä°lerleme) 36. MING I(Işığın Kararması) 37. CHIA JEN(Aile) 38. K'UEI(Ã‡ekimserlik ve Kopukluk) 39. CHIEN(Engelleme) 40. HSIEH(Özgürlük) 41. SUN(Düşüş, Eksilme) 42. I(Artış) 43. KUAI(Kararlılık) 44. KOU(Karşılaşma) 45. TS'UI(Antlaşma) 46. SHENG(Yukarı İtme) 47. K'UN(BaskÄ±, Eziyet) 48. CHING(Kuyu) 49. K0(Devrim) 50. TING(Kazan) 51. CHEN(Uyanma) 52. KEN(Hareketsiz Durmak) 53. CHIEN(Gelişme) 54. KUEI MEI(Evlenen Taze Genç Kız) 55. FENG(Büyüklük, Ululuk) 56. LU(YabancÄ±) 57. SUN(İçe İşleyen Rüzgâr) 58. TUI(Neşe) 59. HUAN(Dağılma) 60. CHIEH(K覺s覺tlama, S覺n覺r Koyma) 61. CHUNG FU(Anlamak)(Gerçek) 62. HSIAO KUA(Küçüğün Aşırılığı) 63. CHI CHI(Tamamlama) 64. WEI CHI(Tamamlama Ã–ncesi) Tamilce Tamilce (தமிழ், "Tamiḻ"), ağırlıklı olarak Hindistan ve Sri Lanka'da yaşayan Tamiller tarafından konuşulan bir Dravid dili. 2000 yıllı aşkın bir yazılı tarihe sahip dil, yaklaşık 75 milyon insan tarafından konuşulur. Dil, Sri Lanka ve Singapur’da resmî dil konumundadır, ayrıca Hindistan'ın Tamil Nadu eyaleti ve Puduçeri Birlik Toprağı’nın da resmî dildir. Malezya'da, 543 ilkokulda Tamilce eğitim yapılır. Tamilce, Dravid dil ailesinin Güney Dravid dilleri koluna mensuptur. Bu dil ailesinde de en yakın olduğu dil batıdaki komşusu Malayalamcadır. Malayalamca ve Tamilce birbirlerinden MS 9. yüzyılda farklılaşmaya başlamıştır. İki dil arasındaki farklar, tarih öncesinde batıda bir lehçeleşmeye işaret etse de, Malayalamca ve Tamilcenin dil olarak ayrılması 13. veya 14. yüzyılda meydana gelmiştir. Tamilcenin kelime dağarcığında komşu dillerden ve Hindustanî, Sanskritçe ve Farsça gibi başka dillerden girmiş pek çok kelime bulunur. Tamilcenin 2000 yılı aşkın bir yazılı tarihi vardır. Yazılı tarihin ilk evresi Sangam edebiyatı ile karakterize edilen ve MÖ 300 ile MS 300 yıllarını kapsayan dönemdir ve hâlâ yaşayan bir Dravid dilinin en eski yazılı örnekleri bu dönemde oluşturulmuştur. Eski Tamilce daha sonra Orta Tamilceye evrilmiştir. Bu süreç 8. yüzyılda tamamlanmıştır ve dilde çeşitli sessel ve dilbilgisel değişimler meydana gelmiştir. Aytam (ஃ) adlı fonem fiilen dilden kaybolmuş, aynı zamanda dilde geniş zamanın ilk kullanımları başlanmıştır. 1578 yılında Portekizli misyonerlerin ilk Tamilce dua kitabını basmaları ile Tamilce, basılan ve yayımlanan ilk Hint dili olmuştur. Orta Tamilce, Modern Tamilceye evrilmiştir. Bu dönemde Avrupa dillerinin de etkisiyle bu dillere özgü noktalama işaretlerinin kullanımı başlamıştır. Ayrıca dilin Sanskritçe elementlerden arındırılması konusunda da çeşitli hareketler baş göstermiştir. Modern Tamil yazı sistemi, bir Brahmi alfabesi olan Tamil-Brahmi kökenli bir abugidadır. Bu yazı sistemi 12 sesli, 18 sessiz ve bir özel harf bulundurur. Tamilcede numaralar ile 10, 100 ve 1000 sayıları için özel harfler bulunmaktadır. Ayrıca gün, ay, yıl ve çeşitli kalıplar için de özel kullanımlar bulunur. SarÄ±mahmut Sarımahmut (Bulgarca: Самуилово / Samuilovo), Bulgaristan'ın kuzeydoğusundaki Dobruca bölgesinde, Dobriç ili'nin merkez ilçesine bağlı bir Kırım Tatar köyüdür. Sarımahmut, Dobruca Ovası'nın Deliorman tarafında bulunan köy, ovaya hakim bir tepeye kurulmuştur. Köy bulgarlar, türkler ve Kırım tatarının birlikte yaşadığı bir köydür. I. Nikolay I. Nikolay, Nikolay Pavloviç (6 Temmuz 1796, St.Petersburg - 2 Mart 1855, St. Petersburg, Rusya), 1825-55 arasında Rus çarı. Klasik otokrat tipinin başlıca temsilcisi ve tutucu politikalarıyla Rusya'nın gelişimini 30 yıl boyunca donduran kişi olarak anılır. Çar I. Pavel ile Çariçe Maria'nın oğluydu. Bebekken büyükannesi Çariçe II. Katerina'nın ölmesinden sonra Büyük Prens adını taşıyan veliaht babası Çar oldu. Zorba, acımasız bir insan olan babasının 1801'de çıkan bir isyanla öldürülmesinden sonra en büyük ağabeyi I. Aleksandr, Çar oldu. Çar I. Aleksandr, Nikolay'da 19 yaş büyüktü. Nikolay, 7 yaşına değin bir İskoçtan ders aldı. 7 yaşından itibaren General Matthew Lamsdorff'tan ders almaya başladı. Nikolay'ın en sevdiği ders askerlikti, iyi bir subay olmak istiyordu. 1814'te Nikolay ve kardeşi Mihail Napolyon Savaşları'nda görev aldılar. 1815'te Prusyalı Prenses Charlotte (Rusçada Aleksandra) ile evlenen Nikolay'ın bu evlilikten geleceğin Çar'ı II. Aleksandr (1818-1881) doğdu. Ağabeyi I. Aleksandr'ın 1825'te ölmesinden sonra yerine öteki ağabeyi Konstantin geçti. Ancak Konstantin, çeşitli nedenlerle tacı kabul etmeyince Nikolay "I. Nikolay" adıyla tahta çıktı (Aralıkçılar İsyanı). Nikolay Çar olduktan sonra tutucu eğilimlerini gösterdi.Önceki çarın aksine Napolyon Savaşları'ndaki gericilik ortamında yetişmiş olan yeni çar, Rus panslavizmi ve milliyetçiliğine derinden bağlıydı. Ancak tüm bunlara karşın 1826'da yasama ve yeni kurulan jandarma kuvvetleriyle ilgili 2. ve 3. daireler, 1828'de yardım ve eğitim kurumlarını yönetmek için 4. daire, 1836'da köylerin durumunu iyileştirmek için 5. daire (sonraları yerini Devlet Toprakları Bakanlığı'na bırakacaktı) ve 1843'te Transkafkasya için bir yönetim planı oluşturmak için 6. dairenin kurulması gibi yönetsel alanlarda reformlar yapıldı. 1833'te Eğitim bakanı Kont Sergey Uvarov tarafından ilan edilen Resmi Milliyet Öğretisi 3 temele dayanıyordu: Ortodoksluk, Otokrasi ve Milliyet. Otokrasi, Rus devletinin vazgeçilmez yönetici sayılan çarın egemenliğinin mutlak olması ve sürdürülmesi anlamına geliyordu; bu temel dış politikada Viyana Anlaşması'nın (1845) savunulmasını sağladı. Ortodoksluk resmi kilisenin Rusya'daki önemli rolünü, topluma ve insan yaşamına anlam kazandıran ahlak ve ideallerin kaynağı anlamına geliyordu. Milliyet ("narodnost") ise, hanedan ve hükümetin güçlü ve sadık destekçisi sayılan Rus halkını ifade ediyordu. Otokrasiyi korumada kararlı olan, her türlü yeniliğe kuşkuyla bakan I. Nikolay dönemi yenilikçilerin hayalkırıklığına uğramasına ve tutucuların güçlenip çarın etrafında yer almasına neden oldu. Çar, Rusya'nın çok gereksindiği temel reformları gerçekleştiremedi. Serfliğin artık çağ dışı kaldığı bu çağda hala serfliği kaldırmamakta inat etmesini örnek gösterebiliriz. Serflik, Nikolay'ın ardılı II. Aleksandr döneminde 1861'de kaldırıldı. Nikolay, 1830 ve 1848 Devrimlerinin yol açtığı liberal havadan korkarak, gerici uygulamalara sıkı sıkı sarıldı. Hükümdarlığının son yıllarında bir zamanlar başarıyla sürdürdüğü Rus dış politikası çöktü. 1853'te Osmanlı Devleti'yle patlak veren Kırım Savaşı (1853-56), büyük devletlerin Osmanlıların yanında yer alması yüzünden Rusya'nın yenilgisiyle sonuçlandı. Resmi kayıtlara göre savaşın kötü gittiği bir an yakalandığı soğuk algınlığının zatürre ye dönmesi ve tıbbi tedaviyi reddetmesi sonucu 2 Mart 1855 de öldü. Ancak bazı kaynaklarda ölümünden kısa bir süre önce, "bu yaptığınız ölümden de beter" uyarılarına karşın çok soğuk bir havada yapılan bir geçit törenini, üstünde hemen hiçbir şey olmadan izlediği bunun da bir çeşit intihar olduğu ve intihar ederek öldüğü konusunda bilgiler vardır. Nükleer reaktör Nükleer reaktör, zincirleme çekirdek tepkimesinin başlatılıp sürekli ve denetimli bir biçimde sürdürüldüğü aygıtlardır. Nükleer reaktörler bazen nükleer enerjiyi başka bir tür enerjiye (genelde elektrik enerjisine) çevrilen santraller olarak kullanılırlar. 2005 itibarıyla dünyada 1100 civarında nükleer reaktör çalışır durumdadır. Bunların yaklaşık 310 tanesi araştırma reaktörüdür. Sanayi ve ilaç için izotop üretiminde kullanılmaktadır. 400'ü aşkın reaktör denizaltılarla ilgilidir. 445 dolayında reaktör ise elektrik enerjisi üretimine yönelik olarak faaliyet göstermektedir. Yeryüzündeki en büyük nükleer güç üreticisi ABD'dir ve 1998 yılı itibarıyla 676.70 TWh nükleer enerji üretmektedir. ABD aynı zamanda çalışır durumda olan 104 santral ile en fazla santrale sahip olan ülke konumundadır. İkinci en büyük üretici Fransa'dır ve 1998 itibarıyla 368.40 Twh nükleer enerji üretmektedir. Bu ülkeleri Japonya 306.94 Twh, Almanya 145.20 TWh, Rusya 95.38 Twh, Birleşik Krallık 91.14 Twh, Güney Kore 85.19 Twh, Ukrayna 70.64 Twh, İsveç 70.00 Twh, Kanada 67.50 Twh izlemektedir. Ülke içinde üretilen enerjinin yüzde dağılımı açısından bakıldığında 1988 itibarıyla Litvanya toplam enerjisinin % 77.21'ini nükleer üretimle karşılarken, bu oran Fransa'da % 75.77'dir. Bu ülkeleri Belçika % 55.16, İsveç % 45.75, Ukrayna % 45.42, Slovakya % 43.80, Bulgaristan % 41.50, Güney Kore % 41.39, İsviçre % 41.07 ile izlemektedir. Yeterli miktarda fisyon reaksiyonu verebilen maddenin, uygun biçimde yerleştirildiği ve bununla da denetim altında zincirleme bir fisyon reaksiyonunun başlatılıp sürdürülebildiği aygıttır. Ağır çekirdeklerin bölünme ürünleri büyük miktarlarda enerji içerirler. Bu enerji ısıya dönüşerek birçok yüksek sıcaklıkta gerçekleştirilebilen işlemler için yararlı olur. Ayrıca, daha önemlisi bu ısıdan aşırı ısınmış ve yüksek basınçlı su buharı elde etmede yararlanılır. Bununla buhar türbini döndürülerek elektrik üretilir. Bu tür tesisler Nükleer Enerji Santralleri adını alırlar. Reaktörlerin çoğu elektrik üretimi için çalışırlar. Bazı küçük boyutlu reaktörler nükleer denizaltılar ve gemilerde kullanılır. Reaktör son derece kusursuz biçimde yalıtılmış ve dışarıya radyasyon sızması önlenmiş olmalıdır. Arif Ersoy Arif Ersoy (d. 1 Ocak 1948, Çorum), Türk akademisyen ve siyasetçi. Ankara Üniversitesi Siyasal Bilgiler Fakültesi Siyaset ve İdare Bölümü'nden 1973 yılında mezun olan Ersoy, aynı zamanda Konya Yüksek İslam Enstitüsü'nü de bitirmiştir. İngiltere Leeds Üniversitesi İktisat Fakültesi İktisadi Kalkınma dalında mastır derecesini 1976'da yapmıştır. Ege Üniversitesi, İktisat Fakültesi, doktora derecesini 1979 yılında tamamlamış ver ardından 1982'de Yardımcı Doçent, 1986'da İktisat Doçenti ve 1992 yılında da İktisat Profesörü olmuştur. 1977 ve 1979 yılları arasında Ege Üniversitesi İktisat Fakültesi’nde Araştırma Görevlisi, yine aynı üniversite de 1979 ve 1982 yılları arasında İktisat Doktoru görevlerinde bulunmuştur. 1982 ve 1986 yılları arasında Dokuz Eylül Üniversitesi İktisadi ve İdari Bilimler Fakültesi, İktisat Bölümünde Yardımcı Doçent, 1982 ve 1983 yılları arasında yine İktisat Bölümü Başkan Yardımcılığı, 1986 ve 1992 yılları arasında İktisat Doçenti, 1992 ve 1994 yılları arasında da yine aynı kurumda İktisat Profesörü görevlerinde bulunmuştur. 1990 yılında Çin Halk Cumhuriyeti başkenti Pekin'deki Renmin Üniversitesi'nde dokuz ay misafir öğretim üyesi olarak bulundu. 27 Mart 1994 ve 17 Nisan 1999 tarihleri arasında ilk dönem Çorum Belediye Başkan'lığı yapmış ve sonrasında ikinci kez 18 Nisan 1999 ve 8 Ağustos 2002 yılları arasında da ikinci dönem Çorum Belediye Başkanlığı görevini yapmıştır. Mayıs 1999 ve Haziran 2002 tarihleri arasında da Avrupa Konseyi Mahalli İdareler Meclisi Üyeliği yapmıştır. Yıldırım Beyazıt Üniversitesi Siyasal Bilgiler Fakültesi, İktisat Bölümü başkanlığından 1 Ocak 2016 tarihinde emekli olmuştur. Halen İstanbul Sabahattin Zaim Üniversitesi İktisat Bölümü başkanlığını ve aynı üniversitenin bünyesinde kurulan Uluslararası İslam Ekonomisi Araştırma ve Uygulama Merkezi müdürlük görevlerini deruhte etmekte ve Ankara’da bulunan Ekonomik ve Sosyal Araştırma Merkezi Genel Sekreterliği görevlerini yapmaktadır. İngilizce, Arapça ve Almanca (orta derece) bilmektedir. Prof. Dr. Arif Ersoy 7 Haziran 2015 genel seçimleri için 20 Şubat 2015'te Adalet ve Kalkınma Partisi Çorum Milletvekili Aday Adayı başvurusunda bulundu. Philip Noel-Baker (Baron) Philip John Noel-Baker (1 Kasım 1889 - 8 Ekim 1982), 1959 Nobel Barış Ödülünü alan İngiliz devlet adamı. Quaker mezhebine bağlı Kanada asıllı bir aileden geliyordu.1926'da soyadının önüne karısının soyadı Noel'i ekledi. Pennsylvania'da Haverford College'da, Cambridge'de King's College'da, Münih ve Paris üniversitelerinde öğrenim gördü. 1912 ve 1920 Olimpiyat Oyunları'nda koşucu olarak başarıyla yarıştı. Quaker inancı gereğince I. Dünya Savaşı'nda askere yazılmadı, ama cephede bir gezici sağlık biriminde çalıştı. Londra Üniversitesi'nin Uluslararası İlişkiler Bölümü'nde ders verdi. 1919 Paris Barış Konferansı'nda İngiliz heyetinde yer alan Baker daha sonra Milletler Cemiyeti sekreterliğinde çalıştı. 1922 Nobel Barış Ödülü'nü alan Norveçli kâşif ve hümanist Fridtjof Nansen'in çalışmalarına katkıda bulundu. 1923-24 Milletler Cemiyeti toplantısında, cemiyetin kurucusu ve 1937 Nobel Barış Ödülü sahibi Lord Robert Cecil'in yardımcısı olarak görev yaptı. 1932-33 yıllarında Cenevre'deki silahsızlanma konferansında başkanlık görevini üstlenen Arthur Henderson'un başyardımcısıydı. Noel-Baker 1929-31 arasında ve 1936'dan 1970'e değin Avam Kamarası'nda İşçi Partisi üyesi olarak bulundu.Sırasıyla devlet bakanı, havacılık ve Uluslar Topluluğu ilişkilerinden sorumlu dışişleri bakanı, enerji ve petrol bakanı olarak çalıştı (1945-61). Birleşmiş Milletler Antlaşması'nın taslak çalışmalarına katıldı. 1960-82 arasında UNESCO'nun Uluslararası Spor ve Beden Eğitimi Konseyi'ne başkanlık etti. 1977'de soyluluk unvanı aldı. Nuku'alofa Nuku'alofa, Tonga'nın başkenti ve başlıca limanıdır. Büyük Okyanusun güney kesimindeki Tongatapu Adası'nın kuzey kıyısında yer alır. Nüfus; 22,400 (1996). Dünyanın en doğusunda, yani Gün değişim çizgisinin yakınında olduğundan yeni günü gören ilk yerleşim yeridir. 2007 Ä°spanya Grand Prix 2007 İspanya Grand Prix, 17 yarışlık 2007 Formula 1 sezonu'nun dördüncü yarışıdır. 12 Mayıs 2007 tarihinde Katalunya pistinde yapılmıştır. Kenarortay Kenarortay üçgende bir kenarın orta noktasını karşı köşeye birleştiren doğru parçası. Kenarortayların kesiştiği noktaya o üçgenin ağırlık merkezi denir ve G harfi ile adlandırılır. Bir üçgende ağırlık merkezi kenarortayı ikiye bir oranında böler. Yani bir üçgende köşeye A, kenarortayın kenarı kestiği noktaya D dersek; formula_1 Bir üçgende kenarortayın uzunluğunu bulmak için; Eğer tüm kenarortaylar için bu eşitlik yazılır ve taraf tarafa toplanırsa şu eşitlik elde edilir: Kenarortayın kenarı kestiği noktada bir açıya x, diğer açıya 180-x yazılırsa ve iki defa kosinüs teoremi uygulanıp taraf tarafa toplanırsa kenarortay teoremi elde edilir. Bir dik üçgende A noktasından hipotenüse ait çizilen kenarortay doğru parçası hipotenüsün yarısına eşittir "(Muhteşem üçlü)": Bir dik üçgende dik kenarlara ait kenarortaylarının karelerinin toplamı hipotenüse ait kenarortayın karesinin beş katıdır: Şu bağıntıyı yukarıda görmüstük: Hipotenüs c kabul edilirse Pisagor teoremi gereği a+b yerine c yazılır. Muhteşem üçlüye göre c yerine 2V yazılıp düzenlenirse eşitlik elde edilir. Eğer bir üçgende herhangi iki kenarortay dik olarak kesişiyorsa bu bağıntılar ortaya çıkar: Bir kenar üzerindeki yükseklik ile kenarortayı birleştiren doğru parçası kenarortayın izdüşümüdür ve uzunluğu(x) şu formülle hesaplanır: Osman Selahaddin Dede Efendi Osman Selahaddin Dede (d. Şubat 1819, İstanbul; ö. 14 Mart 1887, İstanbul) Mevlevî şeyhi, mutasavvıf. Kütahyalı Seyyid Ebûbekir Dede'nin torunu, Abdülbâkî Nâsır Dede'nin oğludur. Şubat 1819'da İstanbul'da Yenikapı Mevlevîhânesi'ne yakın baba evinde dünyaya geldi. Küçük yaşta Beşiktaş Mevlevîhânesi şeyhi Kadrî Efendi'den terbiye alan Osman Salahaddin Efendi, bir taraftan da dergâhın Hünkâr Mahfili Sokağı'nda bulunan Mahmud Ağa Sıbyan Mektebi'ne devam etmiştir. Amcası Abdurrahîm Künhî Dede'nin vefatı üzerine 1831'de genç yaşta Yenikapı Mevlevîhânesi'nin şeyhi olmuştur. Ancak, şeyhin büluğ çağına ulaşmamış olması sebebiyle, Konya'dan gelen bir emirle aynı zamanda Halvetî ve Şehremini Ümmî Sinan Dergâhı şeyhi olan ve Nâsır Dede'den de hilâfet almış Mehmed Sâdık Dede, Mevlevîhâne'ye Ser-tabbahlık (Aşçıbaşılık) göreviyle yeni şeyhe vekil ve mürebbî olarak atanır. Bir taraftan şeyhlik eğitimi alan Osman Salahaddin Efendi, diğer taraftan da normal tahsîline devam etmiştir. Osman Salahaddin Dede, H. 1288/M.1871'de vefat eden Dervîşe Hatice Şöhret Hanım'ın kızı ile evlenmiş, Hacı Kemal ve Mehmed Celâleddin adlarında iki oğlu olmuş, 1886'da vefatından sonra da yerine Mehmed Celâleddin Efendi postnişîn olmuştur. Osmanlı'nın siyâsî ve sosyal açılardan birçok karışıklıklara sahne olduğu bir dönemde şeyhlik yapan Osman Salahaddin Dede'nin adı birçok siyâsî olaya da karışmıştır. Özellikle Mithat Paşa ile samîmî dostluğu sebebiyle, Sultan Abdülazîz'in tahttan indirilerek yerine Sultan II. Abdülhamîd'in getirilmesi olayında etkisi olduğu söylenmektedir. Osman Selahaddin Dede'nin en önemli özelliği, Tanzimat dönemi siyasî kadrolarıyla kurduğu yakın ilişki sonucunda Yenikapı Mevlevîhânesi'ni özgürlük fikirlerinin tartışılabildiği başlıca merkezlerden birisi durumuna getirmesidir. Kendisine intisap eden devlet adamları arasında Tanzimat'ın iki büyük sadrazamı, Keçecizâde Fuad Paşa ile Ali Paşa da vardır. Fuad Paşa'nın intisabı, babası İzzet Molla'nın Abdülbâkî Nâsır Dede mürîdi oluşundan ötürü bu dergâha âilece bağlanmanın bir sonucudur. Her iki devlet adamının âilelerine âit mezarlar, Yenikapı Mevlevîhânesi haziresinde hâlen mevcutturlar. Salahaddin Dede'nin siyasî hayattaki yerini belirleyen kişi, yakın dostu Sadrazam Mithat Paşa olmuştur. Yenikapı Mevlevîhânesi yakınındaki Arap-zâde çiftliğini satın alarak buraya kendisi için bir köşk yaptıran Mithat Paşa, I. Meşrutiyet öncesi anayasa tartışmalarını hiç kuşkusuz Salahaddin Dede'nin toplantılarına da taşımış ve bu durum daha sonra Yenikapı Mevlevîhânesi'nin II. Abdülhamid tarafından kontrol altında tutulması sonucunu doğurmuştur. İlk başta, Salahaddin Dede'ye sarayda kendisine Mesnevî okuması için maaş bile bağlayan II. Abdülhamîd, bir süre sonra bu dersleri kesmiş, daha sonra da şeyhin Mevlevîhâne'den çıkmasını yasaklamıştır. 55 yıl gibi uzun bir süre şeyhlik yapan Osman Salahaddin Dede'nin zamanında Yenikapı Mevlevîhânesi paşa, vezir, âlim, şehzâde ve pâdişâhlardan oluşan çok geniş bir müntesip ve ziyaretçi kitlesine ev sahipliği yapmıştır. Sadrazam Fuad ve Ali Paşa, Yusuf Kâmil Paşa, Prens Mustafa Paşa, Âdile Sultan'ın eşi Mehmed Ali Paşa, Ahmed Midhat Paşa, eski şeyhüslamlardan Saadedin ve Refîk Efendiler bunlardan bazılarıdır. Ayrıca Sultan II. Mahmud, Abdülmecîd, Abdülazîz ve II. Abdülhamîd ile daha sonra pâdişâh olan Şehzâde Hamîd ve Reşâd Efendiler de bu ziyaretçilerdendir. Daha sonra Sultan olan Mehmed Reşad başta olmak üzere çok geniş bir müntesip kitlesi bulunan Salahaddin Dede Tanzimat döneminde şeyhülislamlık makâmına bağlı olarak ve tarîkatların devlet denetimi altında tek merkezden yönetimi amacıyla 1868'de kurulan Meclis-i Meşâyıh'ın kuruluşundan 1880 yılına kadar üç dönem başkanlığını da yapmıştır. Rudolf Nureyev Rudolf Hamit oğlu Nuriyev (Tatarca: Rudolf Xämät ulı Nuriev, Rusça: Рудольф Хаметович Нуриев, d. 17 Mart 1938 - ö. 6 Ocak 1993), SSCB'li balet (1961'de iltica etti ve 1982'de Avusturya vatandaşı oldu). Uzun sıçramaları ve hızlı dönüşleri Vaclav Nijinski'nin efsaneleşmiş gösterilerine benzetilmiş, SSCB'den ayrılmasından sonra Margot Fonteyn'in gözde partneri ve büyüklü küçüklü birçok bale topluluğunun konuk sanatçısı olarak ünlenmiştir. Tatar asıllıdır. Bale çalışmalarına 11 yaşında başladı. 17 yaşında girdiği "Leningrad Koreografi Okulu"nda çok başarılı bir öğrenci oldu. "Komsomol"a (Genç Komünistler Birliği) girmeyi reddetti. 1958'deki mezuniyetinden sonra Leningrad Kirov Balesi'nde solocu oldu ve bu balenin gezici topluluğunda başrollere çıktı. Haziran 1961'de "Kirov Balesi" ile birlikte Paris'e gittiğinde Fransa'dan sığınma hakkı istedi. SSCB'yi terk ettikten sonra, ilk kez ABD'de seyirci karşısına çıktı. Aynı yıl sürekli konuk sanatçı olarak Londra'da "İngiliz Kraliyet Balesi"'ne katıldı. Nureyev "Giselle" 'deki Albrecht, "Marguerite and Armand" 'daki Armand ve "Kuğu Gölü" ndeki Prens Siegfried gibi rollerle Margot Fonteyn'e eşlik etti. Koreograf olarak erkek dansçıyı öne çıkaran bir "Kuğu Gölü" düzenlemesi yaptı. 1977'de "Londra Festival Balesi"nin sahnelediği Prokofiev'in "Romeo ve Juliette" 'inin ve 1978'de "Paris Opera Balesi"nin sahnelediği "Manfred" in koreografisini yaptı. 1980'de "Berlin Balesi" için "Fındıkkıran" ı sahneye koydu. Ertesi yıl La Scala'da sahnelediği "Kuğu Gölü" düzenlemesinde Lady Capulet rolünü Dame Margot Fonteyn üstlendi. Yeteneklerini modern repertuvarlarda da gösteren Nureyev, "Martha Graham"ın, "Murray Louis"in ve "Paul Taylor"ın yapıtlarında dans etti. 1975'te Martha Graham'ın onun için yarattığı "Lucifer" (iblis) rolünde, 1978'de de Murray Louis'in onun için yaptığı koreografiyle ABD'de ilk kez sahnelenen "Canarsie Venus ve Vivace " 'de sahneye çıktı. Nureyev 1973'te "Robert Helpmann"la birlikte "Don Quijote"den (Don Kişot) uyarlanan bir bale filmini yönetti. 1977'de "Valentino" filmiyle sinemada ilk oyunculuk denemesini yaptı. 1982'de Avusturya uyruğuna geçen Nureyev, 1983-89 arasında Paris Opera Balesi'nin dans yönetmenliğini yaptı. Kasım 1989'da, Batı'ya sığındığından beri ilk kez SSCB'de, Kirov Balesi'yle dans etti. Nureyev yıllarca mücadele ettiği AIDS hastalığının yol açtığı kalp yetmezliği sonucu Paris'te öldü. Ölümünden birkaç ay önce kendisine Legion d'honneur nişanı verildi. Demirci, Simav Demirciköy, Simav (eski ismi "Karacalar") olan Demirci köy Simav'a 4 km uzaklıkta 2500 nüfuslu beldedir. 1965 yılında belediye teşkilatı kurulmuştur. Doğal güzellikleri, şelalesi, kestanesi ve fasulyesi ile ünlüdür. Eğitim düzeyinin yüksek olduğu bu belde den generaller, devlet adamları, yazarlar ve eğitimciler yetişmiştir. Demirci köy dogal güzelligiyle, cana yakınlığı ile gezilmesi ve de görülmesi gereken bir beldedir. Akut pankreatit Akut pankreatit, üst abdominal ağrı ve yükselmiş pankreas enzimleriyle karakterize enflamatuvar bir rahatsızlıktır. "Hafif": Organ yetmezliği ve sistemik (örn.: pankreatik nekroz) veya lokal (örn.: koroner arter hastalığı gibi önceki komorbiditenin kötüleşmesi) komplikasyonların yokluğu. "Orta şiddette": Geçici organ yetmezliği (≤48 saatte düzelen) veya kalıcı organ yetmezliği olmadan sistemik veya lokal komplikasyonlar. "Şiddetli": Kalıcı tekli veya çoklu organ yetmezliği. Akut pankreatitin başlıca nedenleri arasında safra taşları (%40-70), alkol (%25-35), idiyopatik (nedeni bilinmeyen) (%10-25), çeşitli ilaçlar (%5) (kortikosteroidler, opioidler, valproat) ve hipertrigliseridemi (%1-4) (laboratuvar bulgularında trigliserit miktarının >1000 mg/dL olması) bulunur. Bunların dışında, Aşağıdaki belirtilerin en az ikisi mevcut olmalıdır: Belirtiler enflamatuvar sürecin şiddetine, hasarın pankreasla sınırlı kalıp kalmadığına ve lokal/sistemik komplikasyonlara bağlıdır. İlkin belirtiler orta dereceli abdominal rahatızlık hissinden şiddetli ağrı, şok ve solunum güçlüğüne kadar gider. Abdominal ağrı %95 oranında görülür, ayrıca ağrı epigastrik bölgede (üst karın bölgesi) görülüp üst kadranlara veya sırta yayılabilir. Ağrı hastalar tarafından “bıçak batıyormuş gibi” şeklinde tarif edilir, hızlı başlar. %85 oranında kusma görülür. Fiziksel bulgular arasında epigastrik hassasiyet, abdominal şişkinlik ve hafif ateş yer alır. gibi bulgular akut pankreatiti düşündürse de tek başlarına yeterli değillerdir. Karın ağrısı varlığının ve görüntüleme sonuçlarının da değerlendirilmesi gerekir. Lipaz ölçümünün amilaz ölçümüne avantajı amilazdan daha uzun süre yüksek kalmasıdır. Lipaz seviyesinin hastalık şiddetiyle ilişkisi bulunmaz Bunların dışında Tedavi hedefleri arasında abdominal ağrıyı ve bulantıyı hafifletmek; sıvı takviyesini sağlamak; elektrolit, glikoz ve lipit bozukluklarını düzeltmek; sistemik komplikasyonları en aza indirmek; pankreatik nekrozu ve enfeksiyonu önlemek yer alır. Akut pankreatit vücudu katabolik bir duruma soktuğu için besin yetersizliği görülür, bu nedenle besin takviyesi önemlidir. Hafif pankreatit hastları bağırsak sesleri geri dönünce ve ağrı geçince oral yoldan beslenebilirler. Ağızdan beslenme tolere edilebiliyorsa damardan beslenmeye tercih edilir. Ağızdan beslenme tolere edilemiyorsa veya mümkün değilse damardan beslenme uygulanır. Safra yolu taşı mevcutsa taşları görüntülemek için endoskopik retrograd kolanjiyopankreatografi uygulanır. Pankreatik psödokist veya apse varsa veya hemorajik/nekrotik madde mevcutsa pankreatik yatağı boşaltmak için ameliyat gerekir. Antibiyotik profilaksisi nekrozsuz hafif akut pankreatitte önerilmez. Enfeksiyonsuz ağır akut pankreatitte (nekrozlu veya nekrozsuz) antibiyotik kullanımı kontrollü deneylerle desteklenmemiştir. Nekrotize akut pankreatitte antibiyotik kullanımı sadece bilinen veya şüphelenilen enfeksiyon varlığında tavsiye edilir. Nekrotik akut pankreatitte enfeksiyon geliştiğinde cerrahi debridman gerekir. Akut pankreatitteki bulaşı kaynağının büyük olasılıkla kalın bağırsak olması nedeniyle enterik aerobik gram negatif basilleri ve anaerobik organizmaları kapsayan geniş spektrumlu antibiyotik tedavisi 48 saat içinde başlanıp 2-3 hafta sürdürülmelidir. İmipenem-silastatin (8 saatte bir 500 mg intravenöz) kombinasyonu yaygın olarak kullanılagelse de meropenem gibi daha yeni karbapenem formülasyonlar bunların yerini almıştır. Penisilin alerjisi olan hastalar için siprofloksasin veya levofloksasin gibi bir florokinolon metronidazol ile kombine bir şekilde düşünülebilir. Malya OvasÄ± Halk arasında "Çöl" ya da "Seyfe Ovası" olarak da adlandırılan Malya Ovası, Kırşehir'in kuzeyinde yer almaktadır. Çiçekdağı ilçesinin Salep Boğazı ve Taburoğlu köyleri doğrultusunda başlayan ova, Mucur topraklarını içine alarak Kayseri il sınırına doğru uzanır. 1100 metre yükseklikte bir ovadır. 400 kilometrekare alana sahip olan ovanın üzerinde, Malya Tarım İşletmeleri (Malya Devlet Üretme Çiftliği) bulunmaktadır. Kırşehir'deki platoların yumuşak yapısı sonucu büyük aşınmalarla ortaya çıkmıştır. Karasal iklimin etkili olması nedeniyle Malya Ovası orman bakımından yeterli değildir. Bitki örtüsü genellikle steptir. Yaz sıcaklığı ve kuraklığı, bitki örtüsünün gelişimini engellemektedir. İlkbahar yağışlarıyla yeşeren seyrek papatya, gelincik, çiğdem, çayır ve ot toplulukları yaz aylarında şiddetli kuraklık ve sıcaklardan sararır yok olurlar. İç Anadolu Bölgesi`nin bozkır kuşağı içinde bulunan ovada yer yer çalılıklar göze çarpmakla birlikte; kavak, söğüt ve benzeri ağaç toplulukları genellikle akarsu boylarında görülür. Fikret Åženses Fikret Şenses Samsun Maarif Koleji mezunudur. Devlet bursuyla gittiği İngiltere'de Warwick Üniversitesi İktisat Bölümünden şeref derecesiyle mezun olmuştur. Yüksek lisansını Lancaster Üniversitesi'nde tamamladıktan sonra Londra Ekonomi Okulu'ndan doktora derecesini almıştır. Doktora Eğitimi sırasında çalışmaya başladığı Türkiye Cumhuriyet Merkez Bankasından, Ekonomik Araştırma Uzmanı ve Ekonomist olarak hizmet verdikten sonra, 1980 yılında ayrılan Fikret Şenses, Merkez Bankası yıllarında yarı zamanlı olarak yürüttüğü Ortadoğu Teknik Üniversitesi İktisat Bölümündeki öğretim üyeliği görevini 1980 yılından itibaren tam zamanlı olarak sürdürmektedir. Fikret Şenses bu süre zarfında Harvard Üniversitesi, Sussex Üniversitesi, Gelişmekte Olan Ekonomiler Enstitüsü ve Columbia Üniversitesinde misafir araştırmacı olarak görev yapmıştır. Çeşitli ulusal ve uluslararası yayınları bulunan Fikret Şenses uluslararası yayınlarına binaen 1989-2004 yılları arasında ODTÜ ve TÜBA tarafından çeşitli defalarca ödüllendirilmiştir. Çeşitli ulusal ve uluslararası akademik dergilerde hakemlik, yayın kurulu üyelikleri ve editörlük görevlerinde bulunmuştur. Prof. Dr. Mustafa Parlar Eğitim ve Araştırma Vakfı tarafından Yılın Eğitimcisi ,iki kez, ve Eğitimde Üstün Başarı Ödüllerine layık görülmüştür. Eylül 2005'ten başlayarak, Üniversiteler Arası Kurul kontenjanından atandığı, YÖK üyeliğini yürüten Fikret Şenses, Ekim 2005'te Avrupa Birliği Tarama Sürecinde Yükseköğretim alanında oluşturulan müzakere heyetine YÖK tarafından seçilmiştir. YÖK'ün Şubat 2007'de yayınladığı "Türkiye'nin Yükseköğretim Stratejisi" adlı raporu hazırlayanlardan biri olan Şenses Eylül 2009'da görev süresinin dolması nedeniyle YÖK üyeliğinden ayrıldı. Fikret Şenses bunlara ek olarak Aralık 2004'ten başlayarak TÜBA Sosyal Bilimler Öngörü Projesi kapsamında İktisat Grup Yürütücüsü olarak görev yapmış, proje kapsamında hazırlanan çalışmalar Şenses'in editörlüğünde "İktisat Öngörü Çalışması 2003-2023" adıyla kitaplaştırılmış ve TÜBA tarafından Eylül 2007'de yayınlanmıştır. The Videos 1989-2004 Metallica'nın 1984 ve 2004 tarihleri arasında çekmiş olduğu DVD albümdür. DVD satışa sunulduğunun ilk haftasında 28,000 tanesi satılmıştır. Warner Bros. tarafından kayda alınmıştır. Ludus Magnus Ludus Magnus ya da Büyük Gladyatör Eğitim Okulu, 81-96 yılları arasında Esquilino ve Celio arasındaki vadide İmparator Domitian tarafından yaptırılan ve aynı zamanda çevresinde Cumhuriyet ve Augustus döneminden de yapılar bulunan Roma'nın en büyük Gladyatör arenası. Yapıya ait hâlâ görülebilen kalıntılar ikinci yapım evresine ait olup Trajan dönemini işaret eder (98-117). Yapılar topluluğunun kalıntıları 1937 yılında keşfedilmesine rağmen, kazılar 20 yıl sonra bitirilmiştir. Ludus Magnus, adının ve inşaat evrelerinin bu derece iyi bilinmesini antik kaynaklara borçludur. Yapıya ait ayrıntılı bir plan, Severus'lar döneminde (3. Yüzyıl başları) yapılmış olan mermer şehir planı Forma Urbis'in bazı parçaları üzerinde çizilmiş olarak bulunmuştur. Her halukârda, bu buluntu sayesinde yapının antik Roma kentinin topografya'sı içinde nerede olduğu yolunda var olan büyük kuşkular, Piazza Iside'de bugün hâlâ görülebilen yapıyla ilişkili olarak giderilmiştir. Ludus Magnus, bu alana Flavian Amfitiyatrosu'nda (Colosseum) yapılacak gösterilerle ilgili olarak kurulmuştur. İki yapı arasındaki bağlantıyı kolaylaştırmak için yapılar bir tünelle birbirine bağlanmıştır. 2.17 m genişliğinde bir girişe sahip bu geçit, amfitiyatro'nun altında başlar ve Ludus'un güneybatı köşesinde sona erer. İki kademeli olarak inşa edilen Ludus Magnus'un merkezinde elips şeklinde, gladyatörlerin antrenmanı için yapılmış bir arena vardı. Etrafında, belki de sınırlı sayıda seyircinin oturabilmesi için yapılmış olan küçük bir cavea'nın basamakları, ayrıca cavea'nın dört tarafında da (her biri yaklaşık 100m uzunluğunda) traverten sütunlu revaklar bulunuyordu. Dış taraftaki çok sayıda oda, gladyatörler tarafından ve etkinliklerin hizmetinde kullanılıyordu. Etrafta görülen birkaç traverten sütun sırası kalıntısının orijinal yerinde durduğu düşünülmektedir. Revağın kuzeybatı köşesindeki dört küçük fıskiyeden biri olan üçgen fıskiye restore edilmiştir. Fıskiye, cavea'nın eğri duvarları ile sütun sırası arasındadır. Dar açıyla birbirine yaklaşan iki tuğla duvar arasından çimento bir blok günümüze ulaşmıştır. Tuğla işçiliğinin büyük bölümü sonradan sökülmüş olan mermer levhalarla kaplıydı. Ludus Magnus'un girişleri ana aks üzerinde kurulmuştur. Binanın kuzey cephesinin merkezindeki via Labicana, belki de cavea'da bulunan onursal yer nedeniyle önemli kişilerin giriş-çıkışları için ayrılmıştı. Ludus Magnus'un varlığı, Flavius amfitiyatrosunda yapılmaktan vazgeçilen gladyatör oyunlarına bağlı olarak sona ermiştir. 6. Yüzyılın ortalarından önce, bölgeye artık eskisi gibi ihtimam gösterilmedi ve nüfusun sürekli azalmasına bağlı olarak birçok kilise inşa edildi. Åžah Şah (Eski Farsça: Khşayath) ya da Şahenşah, Fars ve Afgan hükümdarlarının unvanı. Kral anlamına gelmektedir. Zamanla İslam aleminde hükümdar anlamında yaygın olarak kullanılagelmiştir. "Hükümdarlar hükümdarı" anlamına gelen "şehinşah" unvanı, Perslerin "krallar kralı" saydığı II. Kyros'un (Büyük) anısına 20. yüzyılda Pehlevi hanedanı tarafından kullanılmıştır. Gene Şahtan türetilen Farsça padişah unvanı da "koruyucu, ulu hükümdar" anlamını taşır. Şah unvanı, 1973'te monarşinin yıkılmasına değin Afganistan'da, ayrıca Orta ve Güney Asya'daki başka ülkelerde birçok hükümdar ya da prens tarafından kullanılmıştır. Soyla gelen valiler de bazen kendi adlarına şah sıfatını eklemişlerdir. Öte yandan bazı İslam tarikatları Ali'yi şah sanıyla anarlar. Ali'nin mezarı Necef'te olduğu için Necef sultanı anlamında Şah-ı Necef, yiğitler sultanı anlamında Şah-ı Merdan ve daha yaygın olarak da velilik sultanı anlamında "Şah-ı Velayet" sanları kullanılır. Alevilik ve Bektaşilikte Ali, Muhammed ile birlikte Allah nurunun tecellisi sayıldığı için, çoğu Alevi-Bektaşi gülbanki "Bismillah" yerine, Ali'nin adıyla anlamında "Bismişah" ile başlar. Şah kelimesi Yunus Emre'nin demelerinde de vardır. Safevi Şah'ları ile bağdaştırmak yanlış bir düşüncedir. Şah kelimesi yaradan manasında da kullanılabilmektedir. Gerçek anlamı budur. Sünni Osmanlı düşüncesinde Safevi'ler ile bağdaştırmak için kullanılmıştır. Alevi-Bektaşi edebiyatında şah sözcüğü zaman zaman hem Ali'yi, hem de ilk Safevi ŞahenŞah'ı Şah İsmail Hazretlerini çağrıştıracak biçimde kullanılmıştır. Raj, Raja gibi bilinen Hint hükümdarlarından sonra belirli bazı yöneticilerde ismen hoş ve komşu ülkelerinin sıklıkla kullanması sebebiyle; "şah" unvanınıda benimsemiştir. Örneğin; Shah Devdan Satrançtaki en önemli taş "şah" olarak anılır. Batılı dillerde bunun yerine "kral" kullanılır. Satranç oyunu Hindistan'da ortaya çıkmış olmasına rağmen satranca dair bilinen en eski belgeler 5. yy. Pers belgeleridir. Ayrıca Oğuz Türklerinde de satrancı atası olduğu iddia edilen bir oyun oynandığı bilinmektedir. Oyun günümüzde Anadolu'da da oynanmaktadır. Alfred Tarski Alfred Tarski (14 Ocak 1901 - 1983), genel cebir, ölçü kuramı, matematiksel mantık, kümeler kuramı ve matematik alanlarında yaptığı katkılarla tanınan Polonya asıllı Amerikalı matematikçi ve mantıkçı. Alfred Tarski, 1930'larda mantıkta önemli bir çalışma olan semantik methodunu biçimlendirmiştir. Bu method mânâları ile mânâların gösterdiği simgeler arasındaki bağı ele alarak tartışmaktadır. Daha başlangıçta semantik, dil çalışmalarında yeni imkânlar açmış ve bu gibi nesne-mânâ ilişkilerinin münakaşalarında tabii bir methot sunmuştur. Billy Howerdel Billy Howerdel (18 Mayıs 1970), Amerikalı müzik grupları A Perfect Circle ve Ashes Divide'ın kurucu üyesi, gitaristi, söz yazarı ve prodüktörü olan müzisyendir. New Jersey, ABD doğumludur. A Perfect Circle grubunu oluşturmadan önce Howerdel; Faith No More, Fishbone, David Bowie, The Smashing Pumpkins, Nine Inch Nails, Queen, Guns N' Roses ve birçok grupta gitar teknisyeni olarak çalışmıştır. TeÅŸhircilik Teşhircilik, "Egzibisyonizm" olarak da bilinir, cinsel organlarını başkalarına göstererek haz ve doyum sağlama. Cinsel teşhir hem hayvanlarda, hem de insanlarda cinsel eylemi başlatan davranışlardan biridir. Ama mahrem bir ilişki çerçevesinde yer almadığı sürece bu davranış, psikolojide cinsel sapma olarak değerlendirilir. Teşhircilerin genellikle tehlikesiz olmasına karşın 'kurban' çoğu zaman bu davranışı tehdit edici olarak algılar; teşhirden sonra çok ender olarak şiddet ya da cinsel saldırıya rastlanır. Teşhirci kurbanının iğrenme ya da korku gibi tepkilerinden de haz ve doyum sağlayabilir, ama heyecanlanması için böyle bir tepki gerekli değildir. Zihinsel bir travma ya da çok yakın birinin kaybedilmesinden sonra teşhirciliğe yönelen kişiler görülmüştür. Ama kronik teşhircilerde genellikle ciddi bir kişilik bozukluğu vardır. Teşhircilik olarak nitelenen davranışa hemen hemen yalnızca erkekler arasında rastlanır. Bunda kültürel koşullanmaların da rolü vardır. Kadınların çok çeşitli biçimlerde zaten kendilerini teşhir ettiği ya da kadın bedeninin çeşitli vesilelerle sürekli teşhir edildiği, bu yüzden kadınlar söz konusu olduğunda teşhircilik gibi bir terimin akla gelmediği de ileri sürülebilir. Fakat böylesi bir açıklamanın cinsiyetçi bir yaklaşımın neticesi olduğu aşikardır. U Thant U Thant (d. 22 Ocak 1909 - ö. 25 Kasım 1974) Birleşmiş Milletler'in üçüncü genel sekreteri (1962-1971) olan Birmanyalı eğitimci. 1931-1952 yılları arasında ülkesinde çeşitli kamu görevlerinde bulundu. 1952-53 yıllarında BM'deki Birmanya temsilcileri arasında yer aldı. 1957'de Birmanya'nın BM'deki daimi temsilcisi olan U Thant, 1959'da BM Genel Kurulu başkan yardımcılığına getirildi. BM Genel Sekreteri Dag Hammarskjöld'ün ölümünden sonra ABD ve Sovyetler Birliği tarafından genel sekreter vekilliğine aday gösterildi. 1961'de bu göreve seçilen U Thant, 1962'de daimi genel sekreter oldu. 1966'da da beş yıl için yeniden aynı göreve seçildi. 1971 yılına kadar görevini sürdürdü. Hakan Karahan Hakan Karahan (d. 1 Ocak 1960, İstanbul), Türk yazar, şair, şarkı sözü yazarı, senarist, oyuncu ve film yapımcısı. Bazı çalışmalarında gerçek adı yerine Sinan adını kullanır. İstanbul'da doğan Hakan Karahan, Robert Kolej'i bitirdi ve lisans eğitimi almak için Amerika Birleşik Devletleri'ne gitti. Lisans eğtimini Miami Üniversitesi'nde işletme üzerine yapan Karahan, buradan 1983 yılında mezun oldu. 1984 yılında Cenevre'de Du Pont de Nemours'da işe başlayan Karahan için bu ilk iş deneyimi oldu. Ardından Türkiye'ye döndü ve Sabancı Holding'in bünyesindeki çeşitli kuruluşlarda çalıştı. 2003'e dek aktif olarak sürdürdüğü iş yaşamında murahhas aza olarak görev yapan Karahan, 1990 ila 2003 yılları arasında çeşitli yayın organlarında 70'e yakın makale ve yazı yazdı. "Yeni Başlayanlar İçin Aikido" adlı bir kitap yazan Hakan Karahan'ın, daha sonra "Kafamdaki Ses" ve "İntizar" adlı şiir kitapları çıktı. Yayımlanan ilk romanı, 2001 yılında piyasaya çıkan "Sürüden Ayrı" kitabı oldu. Ardından, Feramuz Güvenlik dizisinin ilk iki kitabı olan "19" ve "Azrail"' kitapları yayımlandı. Hakan Karahan, 2006 senesinde Kanal D televizyonunda yayınlanan "Sağır Oda" adlı dizi de senaryo yazarlığı ve 34 bölüm boyunca var olan "Oğuz Bey" karakterini canlandırarak oyunculuk deneyimlerinde bulundu. Daha önceden de sinema sektörüne atılıp film yapımcılığı ve Türk yazarlarının eserlerini sinemaya aktarmak gibi niyeti olan Hakan Karahan, 2007 yılında edebiyat eserlerinin sinema uyarlamalarını gerçekleştirmek için "Narsist Film" adındaki film yapım şirketini kurdu. İlk iş olarak Hasan Ali Toptaş'ın yazmış olduğu "Gölgesizler", "Kayıp Hayaller Kitabı" adlı eserlerin de dahil olduğu beş edebiyat eserinin film haklarını satın aldı. Uzun zaman profesyonel olarak voleybol oynamış olan Hakan Karahan, 1990 yılından bu yana siyah kuşak 3. Dan Aikidocu'dur. Hakan Karahan, uzun yıllardır şarkıcı Candan Erçetin'le beraberdir. Josh Freese Josh Freese (d. 25 Aralık 1972), Amerikan davulcusu ve şarkı yazarı. The Vandals, Devo ve A Perfect Circle gruplarının süreli üyesidir. Son dönemde Nine Inch Nails turnelerinde de çalmaktadır. Freese 200'den fazla albüm kaydında yer almıştır. şimdilerde ise (2007 yazından bu yana) Black Light Burns grubunda da çalmaktadır.Wes Borland(limp bizkit),Danny Lohner(nine inch nails) ve Josh Eustis(telefon tel aviv) ile birlikte...ashes divide projesinin davullarını çaldı. (grup : a perfect circle dan maynard 'ın ayrılması ile gitarist billy howerdel ın tek basına yürüttügü projesidir.) Paramore isimli gruptan davulcu Zac Farro'nun ayrılmasıyla konserlerde bu gruba eşlik edeceği duyurulmuştur. Malcolm David Kelley Malcolm David Kelley (d. 12 Mayıs 1992, Bellflower, Kaliforniya, ABD), Amerikalı genç oyuncu. 2004 yapımı You Got Served filmi ile oyunculuğa başlamıştır. Lost dizisindeki Walt karakteri ile tanınmıştır. Ayrıca "Judging Amy", "Law & Order: Special Victims Unit" ve My Name Is Earl dizilerinde konuk oyuncu olarak bulunmuştur. Daniel Dae Kim Daniel Dae Kim, (4 Ağustos 1968; Busan, Güney Kore) Kore asıllı Amerikalı oyuncu. Güney Kore'de doğmuştur ancak Easton, Pennsylvania'da büyümüştür. Üniversiteden politika ve tiyatro dallarında lisans eğitimi almıştır. Lost dizisinde canlandırdığı Jin-Soo Kwon karakteri her ne kadar İngilizce bilmese de Kim akıcı bir şekilde İngilizce konuşmakta ancak Kore dilini pek bilmediği ifade edilmektedir. Ayrıca Angel, 24, , , Crusade, dizilerinde de rol almıştır. Seinfeld, NYPD Blue, ve ER dizilerinde konuk oyuncu olarak seyirci karşısına çıkmıştır. Örümcek Adam 2 filminde de ufak bir rolde gözükmüştür. Şu an Eylül 2010'dan beri oynamakta olan Hawaii Five-O'da Chin Ho karakterini canlandırmaktadır. Meydan Meydan ile şunlardan biri kastedilmiş olabilir; Saxon (albüm) Saxon heavy metal grubu Saxon'ın yayımlamış olduğu ilk stüdyo albümüdür. Aayla Secura Aayla Secura, Yıldız Savaşları serisinde, atletik yapısı, etkileyici güzelliği ve derin masmavi görüntüsüyle, sayıca çok olan Jedi rütbeli askerlerden biriydi. Düzen'in Alacakaranlık Seneleri'nde bir Jedi Şövalyesi idi ve Coruscant'taki Jedi Tapınağı'nda hizmet etti. Ayrılıkçı krizin Cumhuriyet'i parçalamak üzere olduğu dönemlerde Secura, 200 Jedi'dan oluşan kuvvetlerin bir üyesiydi ve uzak dünya Geneosis'e kaçırılmış bir Jedi'ı kurtarmak üzere gönderilmişti. Yaklaşan muazzam savaşta Secura, sağ kalanlardan biriydi. Kaba Geonosian savaşçıları tarafından Jedilardan oluşan ve idamı bekleyen grubun arasına götürüldü. Klon Birlikleri’nin ani gelişi onu bu kötü sondan kurtarmıştı. Secura daha sonra Klon birliklerinden oluşan grubunu Geneosis savaşının ortasına götürmüştü. Işın kılıcı, dalga dalga gelen toz içinde eğitimli Cumhuriyet askerlerine adeta bir fener gibi yol gösteriyordu. Secura yandaş olduğu Jedilar gibi Klon Savaşları'nda general olmuştu, Klon birliğini birçok görevde kullanmıştı. Dış Halka Kuşatmaları boyunca Felucia'nın renkli dünyasında mevzilenmişti. Ticaret Loncası gezegeninde, aşırı büyümüş çalılıklarını yararak, cesur Yıldız Kolordusu askerlerine liderlik etmişti. General Secura, karşıt Ayrılıkçı kuvvetlere yaklaştığında, Coruscant’ta Başkan Palpatine Emir 66 ‘nın uygulanması emrini verdi, ve Aayla'nın klon subayı Kumandan Bly'a hologramla ulaştı. Gerçekleştirilmesi gereken emir, Cumhuriyet’e ihanet eden Jedilara karşı gerekenin yapılması yönündeydi. Bly, sadakatle emri uyguladı ve silahını Jedi generaline doğrulttu. Bir anlık dikkat kaybıyla, ki bu kayıp bir Felucian uçağının havalanması sonucuydu, Aayla'nın dikkati göğe çevrildi. Bly ve birliği ateş açtı ve Secura defalarca vurularak öldürüldü. Fontanel Bıngıldak, fontanel denen alanlar olup bebeklerde bulunur. Kafatasının büyüyeceği alanlardır. Bıngıldak bir kemik yapı değildir, kıkırdaktır. Yaş ilerledikçe kafatasındaki kıkırdak alanlar (süturlar ve fontaneller) kemikleşerek kapanır, bu arada kafatasının büyümesini sağlamış olurlar. Yetişkin kafatasındaki sturalar, infantil döneme ait fontanel ve sturların kalıntılarıdır. Bebeklerde Cranial kemiklerin arasındaki suturaların bulunduğu sahada annenin dar doğum kanalından bebeğin geçmesine olanak sağlamak ve beyin büyümesine izin vermek amacıyla oluşmuş bükülebilir membranöz yapıdır. Başlıca dört fontanel vardır: "Fonticulus anterior :" Sütura frontalis ve Sütura coronalis'in birleştiği kavşak. Frontal kemik ve Paryetal kemik'ler arasındaki fontanel. 12-13. aylarda kapanır. (Daha erken olabildiği gibi 18. aya kadar da uzayabilir). "Fonticulus posterior :" Sütura lambdoidea ve sütura saggitalis'in kesiştiği kavşak. Oksipital kemik ve Paryetal kemik arsındaki fontanel. "Fonticulus anterolateralis" : Ala major ossis sphenoidalis'in üstünde, Frontal kemiğin distal alt kısmında, Paryetal kemiğin alt ön kısmında, squama temporalis'in üst ön kısmında yer alan fontanel. Sütura coronalis ile sütura squamoza'nın kesiştiği kavşak. "Fonticulus posterolateralis" : Pars petrosa ossis temporalis, Paryetal kemik ve Oksipital kemik ile Ã§evirili fontanel. Dentin Dentin, dişlerin mezoderma kökenli kemiğe benzer yapıdaki temel tabakasıdır. Kuru ağırlığının %70-75 inin kalsiyum tuzu olması nedeniyle kemikten daha serttir. Dentinin organik matriksi odontoblastlar tarafından salgılanır. Tip I kolajen fibriller, glikozaminoglikanlar ve hidroksiapatit kristalleri şeklindeki kalsiyum tuzlarından meydana gelir. Odontoblastlar, dentinogenezin başından diş ömrünün sonuna kadar dentin salgılayan hücrelerdir. Bu nedenle dentin dokusu içinde odontoblastların kalıntısı olan odontoblast uzantıları (Tomes lifleri) vardır. Bu uzantılar dentin kalınlığı boyunca mine sınırından pulpanın dış tabakasına kadar devam eder. Bu uzantılara dentin kanalları da denir. Odontoblast tarafından salgılanan matriks başlangıçta mineralize değidir, bu nedenle predentin adını alır. Dentinogenezin ileri aşamalarında predentin içine hidroksiapatit tuzları birikerek dentin kalsifiye olur. Dentin, mineden yumuşak ancak kemikten serttir. Diş minesi sadece elmas frezlerle aşındırılabilirken dentin çelikle kesilebilir. Dentin, içinde sinir hücresi veya sinir uzantısı barındırmaz ancak içindeki Dentin kanalları nedeniyle