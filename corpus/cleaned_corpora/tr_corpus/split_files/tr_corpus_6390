ve aydınlatan sözlerinde ana unsur hâline geldi." şeklinde devam etti. "Rolling Stone", "Bad"i görmenin en iyi yolunun "Thriller"ın devamı olarak bakmamak olduğunu belirtti. 2009'da VH1 albümle ilgili olarak şunları yazdı: "New York Daily News" yazarı Jim Farber "Bad" albümünde Jackson'ın "bugüne kadarki en düzgün çalışmasını ortaya koymak için önceki iki albümünün tuhaflıklarını düzene soktuğunu" ifade etti. "The Daily Telegraph"dan bir yazar, ""Bad" dünya çapında ticarî başarı elde etmiş olsa da; Jackson'ın dev ve yorucu dünya turnesine rağmen, albümün "Thriller"la karşılaştırıldığında kaçınılmaz biçimde başarısız olduğunu" savundu. 2009'da bir "The Miami Herald" yazarı "Bad"in yayınlanmasıyla ilgili olarak "tarihin en heyecanla beklenen albümü" yorumunu yaptı. "People" dergisi yazarı Stephen M. Silverman, albümü "Jackson'ın popülaritesi kayma göstermeye başladığı" dönem olarak tanımladı. Kasım 2006'da The Official Charts Company, "Bad" albümünün 3.5 milyon kopya ile İngiltere müzik tarihinin en çok satan dokuzuncu albümü olduğunu tespit etti; "Bad", Jackson'ın "Thriller" albümünün ardında yer aldı. "Bad", Jackson'ın çıkardığı diğer albümleriyle birlikte tüm zamanların en çok satan albümlerinden biridir. 2003'te albüm, "Rolling Stone" dergisinin yayınladığı Tüm zamanların en büyük 500 albümü listesinde 202. sırada yer aldı. Albüm ayrıca "Ölmeden Önce Dinlemeniz Gereken 1001 Albüm" adlı kitapta da yer aldı. 2009'da VH1, albüme "MTV Neslinde Tüm Zamanların En Büyük 100 Albümü" listesinde 43. sırada yer verdi. Albümdeki şarkılar 1980'lerin sonlarından itibaren çok kez çeşitli sanatçılar tarafından yeniden yorumlandı veya parodisi yapıldı. Önemli cover'lar arasında Alien Ant Farm'ın "Smooth Criminal" ve Shakaya'nın "The Way You Make Me Feel" yorumu bulunmaktadır. Önemli parodilerden biri de daha önce Jackson'ın "Beat It" parçasının parodisini yapan "Weird Al" Yankovic'in 1988'de yayınladığı ve aynı yıl En İyi Konsept Video Klip dalında Grammy kazanan "Fat"tir. Bilgiler albüm kitapçığından alındı. Çiftehavuzlar, Kadıköy Çiftehavuzlar, İstanbul'un Anadolu Yakası'nda, Kadıköy ilçesi sınırları içinde bulunan bir semt. Güneyde Sahil Yolu (Caddebostan Plajı) ve Marmara Denizi, kuzeyde Çemenzar, doğuda Göztepe ve Fenerbahçe ve batıda da Selamiçeşme ile komşudur. En işlek caddesi, Bostancı'ya kadar uzanan Cemil Topuzlu Caddesi'dir. Küçük bir semt olmasına karşın, semtte birçok lise ve hastahane bulunur. Fenerbahçe Lisesi, 50. Yıl Tahran Anadolu Lisesi, Feridun Tümer ÇP Anadolu Lisesi ve VKV Amerikan Hastahanesi semtin sınırları içerisinde bulunur. Yolun üst tarafında mandıra, alt tarafında ise sebze bahçesi bulunurdu. Mandıranın yukarısından, belki de kaynağı Davut Paşa Kışlası'nın içinde olan bir su akardı. Bu su, hem mandırayı hem de oradaki bahçeleri beslerdi. Aşağıda, şimdilerde büyük kısmı otopark olarak kullanılan geniş tarlada iki havuz bulunurdu. Bu havuzlar kaynaktan gelen suyla dolu olur ve havuzlardaki su kanallardan geçerek türlü sebzeyi sulardı. Ahali evine marulu, kıvırcığı, lahanayı buradan götürürdü. İşte bu iki havuzdan mahalleye "Çiftehavuzlar" adı kaldı. 1970'li yıllardan önce semtte müstakil evler daha yaygındı. Fakat daha sonraki yıllarda yerlerini lüks apartmanlar aldı. Celâl Bayar, Kemal Sunal ve Ekrem Bora gibi çeşitli kişiler yerleşim yeri olarak semti tercih etmişlerdir. SÃ¼leyman Efendi Süleyman Efendi ile şunlar kastedilmiş olabilir: AS Nancy Association Sportive Nancy-Lorraine, Ligue 1'de mücadele eden Fransız futbol kulübü. 1910 yılında Nancy'de kurulmuştur. Renkleri kırmızı ve beyazdır. Karşılaşmalarını Stade Marcel Picot stadında yapmaktadır. "5 Ağustos 2012 itibarıyla" "14 Ocak 2011 itibarıyla" Moskova Oblastı Moskova Oblastı (), Rusya'yı oluşturan 88 federal bölgeden biridir. Resmî kuruluşu 14 Ocak 1929 olan Moskova Oblastı, Rusya'nın nüfusu en kalabalık federal bölgesidir. 2002 sayımına göre nüfusu 6.618.538 dir. 45.900 kilometrekarelik alanıyıla Rusya'nın nüfus yoğunluğu en yüksek olan bölgelerinden biridir. Metalurji, petrol rafineleri, gıda, enerji, kimya ve ağır sanayi tesisleriyle gelişmiş bir endüstriyel alt yapıya sahiptir. Serpil Çakmaklı Serpil Çakmaklı, (19 Mayıs 1962) Türk sinema oyuncusu. Serpil Çakmaklı, Eskişehir'de doğdu. Gerçek adı Şener Dönmez'dir. Sinemadan önce mankenlik yaptı. 1980'li yılların başında TRT televizyonunda yayınlanan Alçaktan Uçan Güvercin adlı mini dizi filmle üne kavuştu. Birçok sinema filminde rol aldı. İlki 16 yaşında olmak üzere üç evlilik yaptı. Sahnelerde solistlik de yapan Çakmaklı 4 albüm çıkardı. Ludwig Rellstab Heinrich Friedrich Ludwig Rellstab (13 Nisan 1799 Berlin; - 27 Kasım1860 Berlin) Alman gazeteci, müzik eleştirmeni ve şair. Beethoven'in, 14. do diyez minör, Op. 27 No. 2 sonatına 'Ayışığı' adını veren kişi. Yaşam Yaşam ya da hayat; biyolojik açıdan, kimyasal reaksiyonlar veya bir dönüşümle sonuçlanan başka olaylar gibi bazı biyolojik süreçler gösteren organizmaların bir özelliğidir. Organik maddeler gelişme ve üreme yeteneklerine sahiptir. Bazı canlılar birbirleriyle iletişim ya da bildirişim kurabilirler ve birçok canlı iç değişimler geçirerek çevrelerine uyum gösterebilirler. Yaşam bir başka tanımla anlatılacak olursa, canlılık niteliği taşıyan varlıkların hepsinin yaşadıkları süre boyunca kazandıkları deneyimler ve yaşayışlarının bütünüdür. Yaşamın fiziksel bir özelliği negatif entropi ilkesine tabî oluşudur. Biyoloji (Dirimbilim) veya Canlı bilimi, canlıları inceleyen bir bilim dalıdır. "Biyologlar", tüm canlıları; tüm gezegeni kaplayan küresel boyuttan, hücre ve molekülleri kapsayan mikroskobik boyuta kadar onları etkileyen önemli dinamik olaylarla birlikte inceleyen, biyoloji bilimiyle uğraşan kişilerdir. Birçok süreci bünyesinde barındıran hayâtî süreçlerden kimileri: enerji ve maddenin işlenmesi, vücudu oluşturan maddelerin sentezlenmesi, yaraların iyileşmesi ve tüm organizmanın çoğalmasıdır. Hayatın gizemleri, tarihteki tüm insanları etkilediğinden; insanın fiziksel yapısı, bitkiler ve hayvanlar hakkındaki araştırmalar tüm toplumların tarihlerinde yer bulur. Bu kadar ilginin bir kısmı, insanların hayata hükmetme ve doğal kaynakları kullanma isteğinden gelmektedir. Soruların peşinden koşmak, insanlara, organizmaların yapıları hakkında bilgi kazandırdı ve de yaşam standartları, zamanla yükseldi. İlginin bir diğer kısmı ise, doğayı kontrol etme isteğinden çok, onu anlama isteğinden gelmektedir. Bu araştırmaların ilerletilmesi, bizim Dünya hakkındaki düşüncelerimizi değiştirmiştir. Canlıların içerisinde yaşam soyutlamasını yapabilen ve kendi yaşamını anlamlandırmaya çalışan tek türün homo sapiens olduğu kabul edilir. Günümüze dek pek çok filozof yaşamı farklı bakış açılarıyla tanımlamaya, açıklamaya çalışmıştır. Yaşamın anlamı üzerine birçok tartışma sürdürülmüştür. Örneğin spiritüalistlere göre yaşamın amacı ruhsal tekamüldür. Bununla birlikte, kimilerine göre yaşamın bir anlamı olması gerektiği kuşkuludur. Aristo canlının, cansız maddelerden kendiliğinden oluştuğuna inanmaktaydı. Bu görüşe göre döllenmiş yumurtada, kum tanelerinde, çamurda, havada kısaca her yerde canlılığı ve çeşitliliği sağlayan aktif öz (aktif prensip) bulunmaktaydı. Bu aktif öz hava ile etkileşime girerek uygun koşullarda canlıyı meydana getiriyordu. Yani canlı, cansız maddelerden birdenbire, her an meydana gelebiliyordu. İlk canlı basit veya kompleks yapılı olabilirdi. Doğa bilimlerinde abiyogenez, "yaşamın kökeni" sorusu, yeryüzünde yaşamın canlı olmayandan nasıl gelişebildiğinin araştırılmasıdır. Bilimsel uzlaşmaya göre abiyogenez 4,4 milyar yıl öncesi ile 2,7 milyar yıl arasında meydana gelmiştir. Bu zaman aralığının başı olan 4,4 milyar yıl öncesi, su buharının sıvılaştığı zamandır. 2,7 milyar yıl öncesi ise, sabit karbon (C ve C ), demir (Fe, Fe, ve Fe) ve kükürt (S, S, S, ve S) izotop oranlarının mineral ve çökeltilerin biyolojik kaynaklı olduğuna , biyolojik göstergelerin ise fotosenteze işâret ettiği zamandır. Bu konu aynı zamanda, Büyük Patlama'dan beri evrenin 13,7 milyar yıllık gelişimi sırasında gerçekleşmiş olabileceği düşünülen, güneş sistemi veya Dünyâ dışından yaşamın kaynaklandığını öne süren panspermia ve dış kaynaklı ("eksojen") kuramlarını da içermektedir. Yaşamın kökeni çalışmaları biyoloji ve insanın doğal Dünyâ'yı anlaması üzerinde çok büyük etkisi olmasına rağmen sınırlı bir araştırma alanıdır. Bu sâhâdaki ilerlemeler, araştırılan sorunun önemi yüzünden birçok insanın ilgisini çekse de genellikle yavaş ve aralıklıdır. Önerilen birçok kuram içinde demir-kükürt kuramı (önce metabolizma) ve RNA Dünyâsı Hipotezi (önce genler) en çok rağbet görenlerdir. Biyogenez, başka yaşam biçimleri doğuran yaşam biçimi işleyişidir. Örneğin bir örümcek yumurtlayarak başka bir örümcek meydana getirir. Terim aynı zamanda, yaşamın uygun koşullar altında canlı olmayandan üreyebileceğini, henüz bu koşullar bir bilinmez olarak kalsa da, savunan abiyogenez varsayımının tersine, bir canlı maddenin sadece canlı bir maddeden üreyebileceğini iddia eden varsayım için de kullanılmaktadır. Bu görüşe göre ilk canlı dünya dışında, yani başka bir gezegende oluşmuştur. Daha sonra bu canlıların spor ya da tohumları gök taşları ile dünyaya taşınmış ve canlılık başlamıştır. Bu hipotez yaşamın uzayda nasıl başladığı ve uzayda başlayan yaşamın dünya'ya ulaşana kadar uzaydaki canlı yaşamı için zararlı olan koşullardan etkilenmeden nasıl dünyaya ulaştığı konularına açıklık getiremez. Bu görüşe göre, ilk canlı kendi besinini üreten ototrof bir canlıdır. Bunlardan da diğer canlılar meydana gelmiştirler. Ototroflar yapısal bileşikleri ve enerji gereksinimleri için fotosentez veya kemosentez yolu ile inorganik moleküllerden organik moleküller üretirler. Buna göre ototroflar gelişmiş canlılardır. Gelişmiş enzim sistemleri olması gerekir. Ancak bu durum evrim teorisine terstir. Heteretrof görüşü, abiyogenez hipotezinin daha geliştirilmiş bir türevi olup evrim teorisinin kökenini aldığı hipotezdir. Bu hipotez ilk canlının cansız maddelerden uzun süren kimyasal evrim sonrasında özel çevre koşullarında oluştuğunu ve kendi besinini kendisini yapamayan basit bir canlı olduğunu öne sürer. İlk canlı, enerji gereksinimlerini karşılamak için gerekli organik molekülleri dış çevreden hazır alan, tüketici bir canlıdır. Hetetrof görüşüne göre, ilk canlı oluşmadan önce milyarlarca yıl süren kimyasal evrim olmuştur. Bunu biyolojik evrim olan canlıların oluşumu ve değişimi dönemi izlemiştir. Hetetrof görüşü evrim teorisine uygundur. Evrim teorisine göre proteinlerin bir kısmı enzim olarak iş görmüş ve oluşan enzimler diğer moleküllerin oluşumunu hızlandırmıştır. Bu ortamda oluşan nükleik asitler, proteinler ile kümeler oluşturarak nükleoproteinleri oluşturmuştur. Nükleoproteinlerde önce koaservat adı verilen ön hücrelere, sonra da kendi kopyalarını yapabilen basit canlılara dönüşmüştürler. Hetetroflardan otoroflar gelişmiştir. Fotosentez sonucu atmosferde oksijen birikmesi ile oksijenli solunum yapan canlılar oluşmuştur. Canlı oluşmadan önce inorganik maddelerden organik maddeler evrimleşmiştir. İlk atmosferde serbest oksijen gazı yoktu. Oksijen, su ve diğer oksitlere bağlı durumda idi. Canlılar enerjiyi organik maddelerden oksijensiz solunum (Fermantasyon) yaparak elde etmiştirler. Bugünkü atmosferde %78 azot, %21 oksijen, %1 çeşitli gazlar bulunur. Koaservat, iyonlaşan protein veya proteine benzeyen maddelerin su moleküllerini çekerek dış ortamdan bir zarla ayrılmaları sonucu oluşan kümelerdir. Muhtemelen ilk canlı koaservatlardan oluşmuştur. Bu hipotezi desteklemek için Millerin yaptığı deney sonucunda ortama konulan amonyak, metan, hidrojen ve su moleküllerinden, elektrik ile; amino asit, üre, asetik asit, laktikasit gibi organik maddeleri oluştuğunu laboratuvar ortamında görmüştür. Bu deney ilk canlı nasıl oluştuğu sorusuna cevap vermez; ancak canlı oluşmadan önce inorganik maddelerden organik maddelerin nasıl oluştuğuna cevap verir. Yaratılışçılık, insanlığın, yaşamın ve evrenin, varlığı önceden kabul edilmiş doğaüstü bir güç tarafından yoktan meydana getirildiği inancı. Yaratıcı güç tarih boyunca çok çeşitli şekillerde isimlendirilmiştir. Evren'in ve insanın Yehova, Tanrı veya Allah tarafından yaratılışından Tanah'ta, Eski Ahit'te ve Kur'an'da bahsedilir. Eski Ahit hemen hemen Tanah'la aynı olduğu için Hristiyanlıktaki ve Musevilikteki yaratılış kavramı aynıdır. Tanah ve Eski Ahit'te yaratılıştan "Tekvin" (Yaratılış) kısmında bahsedilir . Yaratılışçılık terimi "tanrıcı evrim" inancındaki yaratılışçılık kavramı ile karışıklık yaşanmaması için zaman zaman "dini yaratılış" veya "kitabi yaratılış" olarak da ifade edilir . Bu madde kapsamında "yaratılış" kelimesi "belli bir doğaüstü eylem sonucu yaratılış"ı ifade etmek için kullanılacaktır. Yaratılışçılık terimi genelde karşıtları tarafından kullanılmaktadır. Akıllı tasarım (AT)(İng: "Intelligent design"), evrenin ve içerisindeki canlıların doğal seçilim gibi modern bilimin kabul ettiği süreçlerle oluşamayacağını, bu nedenle zeki ve bilinçli bir varlık tarafından tasarlandığını iddia eden bir görüş. Akıllı tasarım iddiası, bilim çevreleri tarafından "Yeni yaradılışçılık" (İng: "New creationism") olarak anılmaktadır. Bilimsel sınıflandırma veya biyolojik sınıflandırma, biyologların yaşayan veya soyu tükenmiş canlılara ait türleri nasıl gruplandıracaklarına veya kategorize edeceklerine dair bilimsel temelleri ortaya koyar. Modern sınıflandırma, Carolus Linnaeus'un, türlerin fiziksel özelliklerine göre sınıflandırılması sistemini temel alır. Bu sınıflandırma Linnaeus'dan beri Darwinci prensibin genel kuralları ışığında birçok düzenlemeye uğramıştır. Moleküler sınıflandırmanın, kullandığı DNA analizi yöntemi ile bu sınıflandırmanın birçok ilkesi de değişmiştir ve değişmeye devam etmektedir. Bilimsel sınıflandırma bir bilim olarak taksonomi veya sistematik ile ilişkilidir. Dünya dışındaki gökcisimlerinde yaşamın varolup olmadığı astrobiyoloji biliminin konusu dahilindedir ve varlığı hala varsayımsaldır. Henüz Dünyâ hâricinde herhangi bir gökcisminde bilim çevrelerince kabul görmüş, kayda değer bir yaşam kanıtı bulunamamıştır. Dünya dışında yaşamın başlangıcına dair farklı tahminler vardır. Bir görüşe göre yaşam evrenin farklı yerlerinde ayrı ayrı ortaya çıkmıştır. Bir diğer görüş ise panspermiadır, buna göre yaşam evrende bir noktada bir kez ortaya çıkmış ve yaşama uygun gezegenlere yayılmıştır. Sözü edilen dünyâdışı yaşam biçimleri bakteriyel formların basitliğinden insansı akıllı varlıkların karmaşıklığına kadar her seviyede olabilir. Ölüm, bir canlı varlığın (insan, hayvan ve bitkinin) hayâtî faaliyetlerinin kesin olarak sona ermesidir. Canlı varlıkların herhangi bir dokusunun canlılığını kaybetmesine de ölüm denir. Canlının ölümünden bahsedebilmek için, hayati faaliyetlerin bir daha geri gelmemek üzere sona ermesi şarttır. Zira boğulma, donma, zehirlenme tehlikesi geçiren ve kalbi duran kişilerde suni teneffüs ve kalp masajı yapılarak, durmuş gibi görünen solunum ve dolaşım fonksiyonlarının tekrar başlatılması çok kere mümkün olmaktadır. O halde kalp ve solunumun bir süre durması ölüm demek değildir. Soy tükenmesi, biyolojide ve ekolojide, bir türün veya cinsin varlığının sona ermesi, biyosferin küçülmesidir. Fosil, havayla teması aniden kesildiği için korunabilmiş canlı kalıntılarına verilen genel addır. Kabuk, kemik, diş, tohum, yaprak ya da bir hayvan veya bitki fosili milyonlarca yıl öncesindeki canlı yaşam hakkında bilgi verir. Fosilleri ve fosilleşmeyi araştıran bilim dalına paleontoloji adı verilir. Latince "fodare", kazmak sözcüğünden türemiştir; kelime anlamı "kazı sonucu topraktan çıkarılmış cisim" iken, bilimsel anlamı "canlıların taşlaşmış kalıntıları" olmaktadır. Çökelti içindeki kalıntılardır; magmatik yapılarda bulunmazlar. ASIC ASIC (Application Specific Integrated Circuit; "Uygulamaya Özel Tümleşik Devre"), genel amaçlı mikroişlemcilerin ve mikrodenetleyicilerin aksine, belirli özel bir işlemi, görevi yerine getirmek üzere tasarlanmış tümleşik devrelerdir. Örnek olarak bir devre için adc ve adc ile birlikte bir program kullanılıyor olsun eğer satış adedi çok yüksek ise tasarlanacak bir entegre ile daha uygun fiyatlara mal edilebilir işte bu tasarlanan özel entegre devrelere ASIC denir. AkÃ§ay, Edremit Akçay, Balıkesir'in Edremit ilçesine bağlı bir mahalledir. Edremit merkeze 8 kilometre uzaklıktadır. Türkiye'nin ilk turizm beldelerinden biridir. Akçay Mahallesi genellikle yazlık ve tatil bölgesi olmasından dolayı emekli olan kesimin ağırlıklı olarak ikamet ettiği bir tatil bölgesidir. Geçim kaynağı olarak balıkçılık ve turizme yönelik işletmeler hizmet vermektedir. Belde belediye teşkilatı 6360 Sayılı Kanun uyarınca 2014 yılında kapatılmıştır ve Edremit'e bağlı bir mahalle olmuştur. Mahallenin muhtarı Pınar Avcı'dır. Kaz Dağları'nın eteklerinde kurulu olan Akçay, küçük bir turizm kasabası iken günümüzde gittikçe şehirleşmektedir. Akçay'ın uzun ve güzel kıyı kordonunda pek çok çay bahçesi, otel , pansiyon, bungalov evleri ve dükkânlar bulunur. Ayrıca bir de Kaz Dağları'nın simgesi olan Sarı Kız'ın bir heykeli bulunur. 2015 yılında Akçay Işıklar olarak bilinen Akçay'ın girişinde YASA AVM açılmıştır. Jean-Pierre Papin Jean-Pierre Papin (d. 5 Kasım 1963, Boulogne-sur-Mer, Fransa), Fransız eski millî futbolcudur. Club Brugge, Olympique de Marseille, AC Milan, Bayern Münih, Bordeaux ve Guingamp formaları giymiştir. Olympique de Marseille takımında gösterdiği performans ile kulübün efsanevi oyuncuları arasına girmiş ve "Joueur du Siècle" (asrın futbolcusu) olarak adlandırılmıştır. Marseille formasını 254 kez giymiş ve 157 gol atmıştır. 1988 ve 1992 yılları arasında 5 kez üst üste Fransa Ligi Ligue 1'in gol kralı olmuştur. 1991 yılında Avrupa Yılın Futbolcu Ödülü'nü kazandı. Bu sayede Fransa Ligi'nde oynarken bu unvanı alan tek oyuncu olmuştur. Papin, Fransa millî futbol takımı ile 1986-1995 yılları arasında 54 kez millî olmuş ve 30 gol atmıştır. 38 gol ile hâlen Avrupa kupalarında en çok gol atmış Fransız futbolcudur. Yine 28 gol ile Fransa'da UEFA Şampiyonlar Ligi'nin en çok atan oyuncudur. Aktif futbolu bıraktıktan sonra teknik direktörlük yapmaya başlamıştır. Papin FK Dinamo Kyiv FK Dinamo Kiev (Ukraynaca: ФК Динамо Київ), Ukrayna'nın başkenti Kiev'de 1927 yılında kurulmuş olan futbol kulübüdür. Ukrayna futbolunun en başarılı futbol kulübüdür. 1980'li yıllarda "Yüzyılın Takımı", "2000'li Yılların Takımı" olarak nitelendirilmişlerdir. SSCB döneminde de en çok kupa kazanan futbol takımıdır. "Åžampiyon (1):" 1986 Bucak (idari birim) Bucak veya nahiye; coğrafya, ekonomi, güvenlik ve mahalli hizmet bakımlarından aralarında ilişki bulunan kasaba ve köylerden meydana gelen, ilçeden küçük idari bölüm. Osmanlı İmparatorluğu'nda nahiyeler 1871 yılında kurulmuş olup kaza ve köy arasında bölümlerdi ve birer nahiye müdürü tarafından idare edilmekteydiler. 1923-1970 döneminde bucaklar ulaşım ağı yönünden birbiriyle bağlantılı, jeomorfolojik ünite ve birimler itibarıyla aynı coğrafi ortamı paylaşan köylerin (muhtarlık alanlarının) bir sınır içine alınmasıyla oluşturulmuş idari alanlardı. Bu alan içinde merkezi konumlu bir yerleşme (köy, kasaba veya şehir) bucak merkezi olurdu ve bucak müdürlüğü teşkilatı burada yer alırdı. 1949'da kabul edilen 5442 sayılı İl İdaresi Kanununa göre bucak "coğrafya, ekonomi, güvenlik ve mahalli hizmet bakımlarından aralarında münasebet bulunan kasaba ve köylerden meydana gelen bir idare bölümü" olarak tanımlanmıştır. Bucaklar il ve ilçelerde olduğu gibi kanunla değil bir idari işlemle kurulurlar. Bu idari işlem İçişleri Bakanlığının kararı ve Cumhurbaşkanının onayıdır. İçişleri Bakanlığı'na bağlı İller İdaresi Genel Müdürlüğü’nün bünyesinde 1971'de kurulan Dördüncü Şube, “il, ilçe, bucak kurulması, kaldırılması, merkezlerinin değiştirilmesi, mülkiye müfettişlerinin raporlarının izlenmesi ve Genel Müdürlük Yönergesinde belirtilen diğer iş ve işlemlerin yürütülmesiyle” görevlendirilmiştir. 5442 sayılı İl İdaresi Kanununa göre Türkiye'nin en küçük mülki idare birimi olan bucaklar günümüzde (2014) idari olarak da kaldırılmıştır. Bu yüzden, artık Türkiye'nin en alt kademedeki mülki idare bölümü bucak değil ilçedir. Hukuki anlamda 2014'e kadar bucak teşkilatları varlığını sürdürmekteydi, istatistik tablolarda bilgiler bucak düzeyinde veriliyordu. Türkiye İstatistik Kurumu'nun yayımladığı Genel Nüfus Sayımı İdari Bölünüş bültenlerinde ve Harita Genel Müdürlüğü'nün yayımladığı Türkiye Mülki İdare Bölümleri haritalarından hâlâ bucak ve bucak merkezi terimleri geçmekteydi. 1970'li yıllarda bucakların fonksiyonuna son verilmeye başlanmış ve boşalan bucak müdürlerinin yerine tayin yapılmamıştır. 2011 senesi itibarıyla Türkiye'de 634 bucak teşkilatı mevcuttu. Çoğu eski bucak merkezinin belediye teşkilatı dahi yoktur. Eskiden bucaklar, kendilerine bağlı olan köylerin devletle ilişkilerini yerinde çözerek kaymakamlık ve valiliklerin yükünü azaltmaktaydı. Ancak ulaşım ve haberleşme olanaklarının gelişmesi ile bunlara olan gerek azalmıştır. Buna rağmen, bucak teşkilatların tasfiye edilmesinden sonra ilçe teşkilatlarının yükü artmıştır. İçişleri Bakanlığı 1984'te bucak müdürü olmayan köy, kasaba ve bucakta, törenlerde devleti temsil etme yetkisine sahip başka bir "mahalli mülkiye amiri" olmadığını belirtilmiştir. 2012 yılında çıkarılan 6360 sayılı Büyükşehirler Kanunu ile Türkiye'deki en büyük 27 ildeki tüm bucak tüzel kişilikleri ve teşkilatları kaldırılmıştır. 2014 yılında bucaklar resmi olarak da kaldırılmıştır. İl İdaresi Kanununa göre Bucak idaresi bir bucak müdürü, bucak meclisi ve bucak komisyonundan oluşur. Bu terim Sırp Prensliği (1817–1833) ve Karadağ Prensliği'nde (1852–1910) "nahija" (нахија) adıyla ve sonradan bucak adı ile anılmaya başlanana kadar Türkiye Cumhuriyeti'nin ilk yıllarında da kullanılmış olup günümüzde ise Suriye, Irak, Lübnan ve Ürdün, Sincan Uygur Özerk Bölgesi'nde ve Tacikistan'da kullanılmaktadırlar. Şeker pancarı Şekerpancarı, etli kökünden şeker elde edilen, ıspanakgiller familyasından 2 yıllık tarım bitkisi. 1 yıl vejetatif organları, 2. yıl ise generatif organları gelişir. Tohumları birleşik halde bulunur. Boyu yetiştiği yere, iklime ve türüne göre 85–180 cm arasında değişmektedir. Avrupa Birliği, ABD ve Rusya dünya üretiminde ilk üç sırayı alır. Ticari bir bitkidir. Dünyada şeker üretiminin %30'u şeker pancarından elde edilir. Şeker pancarının yapısı %4-5 hücre dokusu, %4-5 kimyasal bağlı su, %90-95 öz suyu'ndan oluşmaktadır. Pancar öz suyunun bileşimi ise %15-18 şeker (sakkaroz), %1,0-1,6 diğer şeker dışı organik maddeler, %0,8 inorganik tuzlardan oluşmaktadır. Türkiye dünya şeker pancarı üretiminde 5. sırada yer almaktadır. Duyu epiteli Duyu epiteli ya da nöroepitel, örtü epiteli içine yerleşmiş bulunan duyu hücreleri (reseptör hücreler=alıcı hücreler) ile, dış ortamdan gelen fiziksel, kimyasal ve mekanik uyarıları alıp, sinir uyarısı haline çevirebilen özelleşmiş bir epitel dokusudur. "Nöroepitel hücreler" olarak da adlandırılan bu özelleşmiş hücreler çevrelerindeki değişiklikleri algılayıp sinir sistemine bilgi verirler. Koku, tat, sıcaklık, basınç, ağrı vb. duyuların alınmasını sağlayan özelleşmiş sinir sonlanmalarını ya da yapılarını içerir. Sıcaklık, temas, basınç, acı, ağrı gibi uyarıların alınmasında epidermis ya da dermis de bulunan sinir sonlanmaları işlev görür. Koku alımında görevli olan ise, burunda salgı epiteli içine yerleşmiş olan, iki kutuplu (bipolar) sinir hücresidir. İnsanda yaklaşık olarak bulunan 1000 farklı koku reseptörü, 10.000 değişik kokuyu saptayabilir.Duyu epitel hücreleri yenilenemezler. Erdinç Utku Erdinç Utku, Cumhuriyet gazetesinde Deniz Som'un "Vaziyet" köşesinde "Yüksek Yerilim Hattı" adında bir köşe yazan yazardır. Gündeme ve genellikle de siyasilere dokunduran aforizmalar yazar. (Sanırım 2009 Mayıs ayından bu yana Vaziyet'te yazmıyor) Utku "Yüksek Yerilim Hattı" adlı köşesini 2010 yilindan beri Cumhuriyet Gazetesi'nin Cumertesi ekinde sürdürüyor. Cumhuriyet döneminin genç mizah yazarlarındandır. Ayrıca dorduncukuvvetmedya.com sitesinde de medya eleştirileri yazıyor. Belçika'da yaşamını sürdürüyor. Oradan Cumhuriyet gazetesine pazar yazıları da yazıyor. Son olarak 8 yaşındaki kızı ile yazdığı "Saint Nicolas, Nasrettin Hoca ve Gülmeyen Kız" oyunu Belçika'da Binfikir Oyuncuları tarafından sahnelendi. Hatta Brüksel gösterilerinden birinde Erol Günaydın da Onur Konuğu oldu.Oyunun öyküsü Efsanevi Gırgır'ın kapak çizeri Gürcan Gürsel tarafından Türkçe-Flamanca ve Türkçe-Fransızca olarak iki ayrı çizgi roman haline getirildi ve Belçika'da yayınlandı. Kassal epitel Kassal epitel ya da Miyoepitel , bazı bezlerin gelişimleri sırasında kasılmak için özelleşmesiyle oluşan bir epitel doku türüdür. Tükürük, ter, gözyaşı ve meme bezlerinin gelişimi sırasında ektodermal kökenli, yıldız şekilli bazı hücreler kassal hücreler olarak özelleşir. Düz kas gibi kasılabilen miyoepitel hücreleri, salgı bezlerinin veya iletim kanallarının etrafında bulunup, kasılarak, salgının ileri doğru atılmasını sağlarlar. Salgı kanalları boyunca uzunlamasına bulunan bu hücreler, salgı hücrelerinin ve salgı kanallarındaki hücrelerin bazal kutupları ile bazal lamina arasında yerleşim gösterirler. Birbirleriyle ve salgı hücreleriyle neksuslar ve desmosomlar ile bağlantı kurarlar. Sitoplazmalarında aktin, miyozin ve tropomiyozin mikrofilamentleri bulunur. Bu hücrelerin kasılması ve salgı bezlerinin salgılama aktiviteleri, sinir sistemi ve dolaşan kandaki hormonlarla kontrol edilir. Ispanak Ispanak ("Spinacia oleracea"), Amaranthaceae familyasından yaprağı etli koyu parlak yeşil, sarımsı yeşil çok sayıda çiçekli tek yıllık otsu bir bitkidir. Asya kıtasının orta ve güneybatı bölgelerinin yerlisi olan bu bitki dünyanın birçok farklı bölgesinde gıda olarak tüketilir. İran'dan 11. yüzyılda Araplar tarafından Avrupa'ya, İspanya'ya götürülmüştür. Akçay Pall Mall Pall Mall R. J. Reynolds Tobacco Company tarafından üretilen sigaralardan birinin markasıdır. Pall Mall marka sigaralar ilk defa 1899 yılında Butler & Butler Şirketi tarafından üst sınıfa hitaben üretilmiştir. 1907'de Pall Mall American Tobacco tarafından Butler & Butler'dan satın alındı. Yeni sahipleri bu markayı sigara yapımındaki yenilikleri test etmek için kullandı. Önce daha büyük boyutlarda (şimdiki 85 mm'lik standart sigara boyutunda) ürettiler ve daha sonra da yeni bir tütün sıkıştırma yöntemini uyguladılar. Pall Mall popüleritesinin zirvesine, Amerika Birleşik Devletleri'nde bir numaralı sigara markası oldukları 1960 yılında ulaştı. Tasarım kumarı tutmuştu ve şirket "uzun"ları yani 100 mm.'lik sigaraları piyasaya sürdü (bu sefer de uzun sigaralar için standardı belirlediler). 1966 yılında Winston sigaraları'nın reklamları ile başedemeyerek tahtından indirildi. Pall Mall 1994'te Brown & Williamson Tobacco Corporation tarafından satın alındığında; tasarım açısından geriye düşmüş ve filtresiz kalmış birkaç sigaradan biriydi. Sonunda 2001'de, filtreli yeni Pall Mall'lar piyasaya sürüldü ve daha önceleri kendi yenilikleri ile şekillendirdikleri endüstriyi bu şekilde yakalamış oldular. 30 Temmuz 2004'te Brown & Williamson, R. J. Reynolds Tobacco Company ile birleşti ve yoluna R. J. Reynolds Tobacco Company olarak devam etti. R. J. Reynolds A.B.D. pazarı için filtreli ve filtresiz sigara yapımına devam ediyor. A.B.D. dışında üretim ve satışı ise British American Tobacco yapıyor. Kurt Vonnegut kendisi de bir Pall Mall içicisidir ve bazı romanlarında bu markayı kullanmıştır. Şöyle demiştir; "intihar için son derece klas bir yol" Süper Uzun Pall Mall Lupin III animesindeki Daisuke Jigen'in favori markasıdır. Stephen King birçok çalışmasında Pall Mall'ı kullanır. Ken Grimwood Sil Baştan adlı romanında Pall Mall sigarasından söz eder. A.B.D.'de ellilerin ortasında yaınlanan televizyon reklamlarında spikerler markanın adını, pakette açıkça "Pall Mall" yazmasına rağmen "Pell Mell" olarak telaffuz etmişlerdir. Bu yüzden o günlerde yaşamış olanlar "Pell Mell" olarak telaffuz ederler ama sadece görsel yollarla bu markayla tanışan yeni nesil ise "Pall Mall" olarak telaffuz eder. Yassı balıklar Yassı balıklar (Pleuronectiformes), kemikli balıklar sınıfına ait, yassı vücut yapıları ile dikkati çeken bir balık takımı. Yetişkin balıkların vücutları, rahatlıkla denizin tabanına yatabilecekleri şekilde yassılaşır. Gözlerinin ikisi de renkli olan üst taraflarında bulunur, beyaz renk olan kör tarafları ile yerde yatarlar. Sırt ve kuyruk yüzgeçleri birleşiktir. Suyun içinde dalga hareketleri ile ilerlerler. Ayrıca yattıkları yerin rengini kendi renkleri ile taklit etme kabiliyetleri vardır. En tanınmışları bayağı pisi balığı, Bayağı dil balığı ve kalkan balığıdır. Bu takıma ait yassı balıklar, yassı olarak dünyaya gelmezler. Yavru balıklar, çoğu diğer balıklar gibi mekik şeklinde bir vücuda, ve kafasının iki ayrı tarafında bulunan iki göze sahiplerdir, ve suyun üst kısımlarında yüzerler. İlerideki gözlerinin birisi suratının diğer tarafına doğru kaymaya başlar. Balığın bir tarafı koyu bir renk almaya başlar, diğer gözsüz tarafı beyazlaşır. Bu gelişme bazı türlerin sağ tarafına, diğer türlerin sol tarafına doğru gerçekleşir. Ayrıca bu metamorfoz'da yüzme keseleri küçülür. Çünkü metamorfozdan sonra dip balığı olarak yaşayacak yassı balığın buna ihtiyacı kalmaz. Pleuronectiformes takımına ait balıklar dünyanın her denizinde bulunurlar, ve bazıları hatta tatlı suda bile yaşarlar. Bu takımın, diğer yassı yapılı balıkları içeren vatozlar takımı ile hiçbir akrabalığı yoktur. Vatozlar kıkırdaklı balıklar sınıfına aitlerdir, ve daha çok köpek balıkları ile akrabadırlar. Alsas-Loren Alsace-Lorraine ya da Alsas-Loren (Almanca: Elsaß-Lothringen), Sedan Savaşı'ndan önce Fransa'nın toprağı olan Alsas-Loren bölgesi, Frankfurt Barış Antlaşması'yla Alman İmparatorluğu'nun bir Eyaleti hâline geldi. Ancak Loren'in küçük bir kısmı Fransa'ya bırakıldı. I. Dünya Savaşı'ndan sonra kısa bir süreliğine, Alsas-Loren Sovyetleri ismi altında bağımsız olsa da, Versay Antlaşması ile Fransa'ya bağlandı. Yeni gelen Fransız Yönetimi hızlı bir şekilde bölgeyi Fransızlaştırmaya başladı. Zamanla Fransızlaşan bölgeye, Fransa pek çok tahkimat, kale ve Maginot Hattı'nı konuşlandırdı. II. Dünya Savaşı'nda Fransa'nın yenilmesiyle tekrar Almanya'ya geçen bölge, Almanların teslim olmasıyla yeniden Fransız yönetimine bırakıldı. Günümüzde ise Fransız yönetimi altındadır. Altunizade Altunizade, İstanbul ilinin Üsküdar ilçesine bağlı bir mahallesidir. Üsküdar-Kısıklı yolu üzerinde, Bağlarbaşı ile Millet Bahçesi adı verilen park arasında kalan bölgenin güneye, Koşuyolu'na doğru uzanan kesimi. Altunizade semtinin üzerine kurulduğu alan 19. yüzyıla kadar İstanbul'un doğal yaşam alanlarından birisi idi. Bu dönemde semte komşu olan ve 17. yüzyılda kurulan Bağlarbaşı semti İstanbul'un doğudaki sınırlarından birisini oluşturmakta idi. Altunizade Mahallesi, 19. yüzyılın ikinci yarısında Altunizade İsmail Zühdi Paşa tarafından kurulmuştur. Semtin adı da Altunizade İsmail Zühdi Paşa'dan gelmektedir. İstanbul'un köklü ailelerinden birisine mesup Seyyîd İsmâil Zühtü (Altûnîzâde), altmış dört gemisi olan ve Mısır ile kereste ticareti yapan babasının 1829 tarihinde âni vefatı ile deniz ticaretini bizzat idareye başlar. Bu arada devletin otuz bin altın lira navlun borcunu hazineden tahsil etmek için, komşusu bulunan serasker Hüsrev paşa ile berâber Sultan II. Mahmut'un huzuruna çıkarlar. Sultan kendisine "vay Altunizade vay" diye hitap ederek iltifatta bulunur ve böylece İsmail Zühtü efendi "Altunizade" lakabını almış olur. Sohbetleri sırasında Altûnizade'nin bina inşaat işleri ile ilgilendiğini öğrenir ve bunun üzerine enderûn'a kaydedilmesini ister. Cuma günleri namazda kendisi ile beraber bulunmasını irâde ile taltif eder. Enderûn'da iki sene tahsil eden Altunizade, 1831 tarihinde mezun olur. O esnada inşa edilmekte olan Mekteb-i Tıbbiye Mekteb-i Sultani (şimdiki Galatasaray Lisesi)'nin nezareti ile kendisine mimar ağalığı unvanı verilir. İsmail Zühdi Paşa; semtin camisini, karakolunu, hamamı ve akaretlerini 1866 yılında inşa ettirmiştir. Camii'nin minaresinde ve kubbesinde bulunan altın hilaller Altunizade'den Kırım Savaşı'na gidenlerin anısı üzerine Sultan tarafından semte hediye edilmiştir. Caminin önünde bir çesme, Altunizade ailesine ait bir mezarlık yer alır. Mezarlıkta Zühtü Paşa, esi Habibe Nevres Hanım, kız kardeşi Emine Şerife Hanım, oğlu Ali Necip Bey ve torunu Emine Rabia Hanım yatmaktadır. Caminin bitişiğindeki akaretler adı verilen evlerde kira ödemeden imam ve müezzinler otururdu. Diğer evlerin, dükkanların fırın ve hamamın iradı camiye verilirdi. Altunizade 19. yüzyıl sonunda Küçük Çamlıca'nın mesire yeri olması üzerine yol üzerinde kaldığı için hareketlenmiştir. Bu dönemde semtte pek çok köşk yaptırılmıştır. Altunizade Köşkü, Sürre Emini, Behiç Bey Köşkü bunlardan bazılarıdır. Hüseyin Haki Köşkü 1922'de gazeteci yazar Burhan Felek'in amcası tarafından satın alınmış, 1947'de Burhan Felek tarafından Emniyet Genel Müdürlüğü'ne satılmıştır. Bu köşk, hâlen Polis Prevantoryumu olarak kullanılmaktadır. Adile Sultan Kasrı ve Abdülaziz Av Köşkü hâlen bakımlı olarak ayakta durmaktadır. Abdülaziz Av Köşkü girişinde Mimar Balyan tarafından inşa edilen ve günümüze kadar gelen su sarnıcı bulunmaktadır. Altunizade'nin diğer ünlü köşkleri arasında Nafiz Köşkü, Rauf Paşa Köşkü, Sermet Efendi Köşkü ve "Mazlum Ağa" konağı (127 dönüm arazi içerisindeki (eski) Küçük Çamlıca Caddesi'ne cepheli, çift giriş kapılı ve şu an T.C. Kültür Bakanlığı uhdesindeki I. derece tarihi eser) sayılabilir. Muhlis Bey'in Köşkü’nün yerinde Marmara Üniversitesi Hastanesi ve Huzur Evi bulunmaktadır. Saffet Bey’in köşk ve bağının yerinde ise STFA sirketinin genel müdürlük binaları yükselmektedir. Millî Egitim Bakanlıgı’na ait Validebağ Prevantoryumu’nun bahçesinin kuzey kesimine son yıllarda yapılan okul binasına Haydarpaşa Lisesi yapılmıştır. Altunizade Camii’nin arkasındaki İptidai Mektebi’nin adı Cumhuriyetin İlanı’ndan sonra Altunizade İlkokulu'na dönüstü. Bu okul 1923 –1938 arasında Millet Bahçesi'ne yakın bir yerde bulunan, Kısıklı Tramvay Caddesi üzerinde, oldukça harap halde, ahşap bir binaydı. Bina yıkılınca okul, Yeniyol adlı kavşaktaki kagir bir binaya taşındı. 1954’te İsmail Zühtü Paşa’nın torunu Saime Altunigil Altunizade‘de köşke ait kırk dönüm bahçeyi parselletti ve 1800 m² büyüklüğünde bir arsayı okul yapılması koşuluyla Türkiye Cumhuriyeti Millî Eğitim Bakanlığı'na bağışladı. Millî Egitim Bakanlığı buraya bir okul inşa etti. Altunizade'deki ilk okul, günümüzde semtin önemli alışveriş merkezi Capitol'ün yanında yer almaktaydı. Altunizade semtinin Üsküdar-Kısıklı tramvay caddesinin bulundugu kuzey kesimine eskiden Tophanelioglu denirdi. Günümüzde Tophanelioğlu adı, bilinmeyen bir nedenle Koşuyolu’na inen caddeye verilmiştir. Bu dönemde, Kalfayan Manastır ve Yetimhanesi semtin sınırıydı. 19. yüzyıl sonunda mahallenin Bağlarbaşı sınırında kurulan Frères Maristes Saint Vincent Okulu, 1934 yılında kapanana kadar semtteki azınlık öğrencilerine Fransızca eğitim vermiştir. Bu bina günümüze dış yapısı itibarı ile ulaşabilmiştir. Ayrıca 1870-1898 yılları arasında semte Bar ve Burrel, Albania Veneta'dan gelen Marios Renovatio klanlaretleri semtin gelişmesinde önemli rol oynamıştır. Klanlaretler değişik klanlardan gelen ailelerin toplu ismidir. Günümüzde bu dönemi özetleyen bir bronz heykel Altunizade'de bulunmaktadır. Mahallenin ismi, günümüzde İstanbul Boğaz Köprüsü'nün Anadolu Yakası çıkışı olmasıyla meşhurdur. Üsküdar ilçesine bağlı olan Altunizade mahallesi; Büyük ve Küçük Çamlıca'yı, Kısıklı'yı, Koşuyolu'nu ve Acıbadem'i, Üsküdar merkez ve sahile bağlayan bir ara geçiş görevi de üstlenmiş durumdadır. Avrupa Yakası'ndan gelen birçok şehir otobüsü Altunizade durağını yoğun şekilde kullanır. Özellikle 1980'lerin sonundan itibaren çehresi çok hızlı değişen Altunizade; mahalleye açılan birçok iş merkezi ve alışveriş merkezleri nedeniyle kalabalıklaşmış, bahçeli yazlık köşklerin gözde olduğu eski havasını tümüyle yitirmiştir. Her sene altyapı yatırımlarına ihtiyaç duyar hale gelen semte bu nedenle Üsküdar ve İstanbul Büyükşehir belediyeleri her sene yatırım yapmaktadır, Altunizade her sene yatırım yapılan ender mahallelerdendir. İstanbul Anadolu yakasında ilk açılan büyük alışveriş merkezi olan Capitol, Altunizede'de bulunmaktadır. Ayrıca Altunizade'de Üsküdar Üniversitesi, 29 Mayıs Üniversitesi ve İstanbul Şehir Üniversitesi'nin kampüsleri bulunmaktadır. Altunizade'de iş merkezleri ve üniversiteler haricinde Başkent Üniversitesi İstanbul hastanesi ve Esteworld estetik cerrahi hastanesi bulunmaktadır. Altunizade'de 1960'lı yıllarda semtteki sosyal ve sportif faaliyetlerin merkezi Altınyurt Spor Kulübü olmuştur. Semtte doğmuş ve yaşamış ünlülerin arasında Selahattin Taşpınar, Nâzım Hikmet, semtin kurucusu Altuni ailesinin yanı sıra Albania Klanterleri şefi ve II. Abdülhamid iltifatı mazharı Mazlum Ağa köşkünün banisi - Mazlum Ağa ve damadı, İstanbul'un 1963 yılında seçilen ilk Belediye Başkanı ve İstanbul milletvekili mütefekkir, hukukçu Nuri Eroğan, Altınyurt Spor Kulübünün yetiştirdiği voleybolcu, hukukçu, iş adamı Ömer Eroğan, Üsküdarlı eczacı ve İstanbul'un fikir hayatının önemli ismi Nihat Çavuşoğlu; millî voleybolcu, yayıncı ve düşünce adamı Selim Çavuşoğlu, edebiyat ve musiki üstadı Yesarioğlu Ailesi ve mütefekkir İsmail Hakkı Baltacıoğlu ahvadı bulunmaktadır. Son yıllarda Altunizade'den geçen Metrobüs ve M5 (Üsküdar, Ümraniye, Çekmeköy metrosu) hatlarının açılmasıyla Altunizade, ulaşım açısından birçok alternatife sahip olmuştur. Simone Barone Simone Barone (d. 30 Nisan 1978) Ä°talyan eski futbolcudur. 2006 FIFA Dünya Kupası'nı kazanan İtalya millî futbol takımı kadrosunda yer almıştır. AC Sparta Praha AC Sparta Prag, Çek Cumhuriyeti'nin en popüler ve en başarılı futbol takımıdır. 1893 yılında kurulan kulüp Çekoslovakya döneminde de Çek Cumhuriyeti döneminde de millî takıma en çok oyuncu veren takım olmuştur. Maçlarını 20,854 kişilik Generali Arena'da oynayan kulüp bordo-beyaz renklere sahiptir.1992'de Şampiyon Kulüpler Kupası'nda yarı final oynamıştır. Marco Amelia Marco Amelia (d. 2 Nisan 1982), İtalyan millî kaleci. Şu anda Milan formasını giymektedir. Amelia İtalya'nın 21 yaş altında şampiyon olan takımının as kaleciliğini yapmıştır. Ayrıca 2006 FIFA Dünya Kupası'nda şampiyon olan İtalya millî futbol takımınında kadrosunda yer almıştır. Umut Bulut Umut Bulut (d. 15 Mart 1983, Yeşilhisar), Süper Lig takımlarından Yeni Malatyaspor'da forma giyen ve forvet mevkisinde oynayan Türk millî futbolcudur. Umut Bulut, 1983 yılında dört çocuklu bir ailenin son çocuğu olarak Kayseri'de doğdu. Bir yaşındayken ailesiyle birlikte Ankara'ya yerleşti. Futbola 11 yaşında Petrol Ofisi GSK'da başladı. 17 yaşında A Takıma yükseldi ve 3. Lig'de futbol oynamaya başladı. İlk resmi profesyonel maçına 17 Mayıs 2000'de Eskişehir Şekerspor karşısında çıktı. Petrolofisi SK'da 28 maça çıkıp 5 gol attıktan sonra 2001-02 sezonu başında 18 yaşındayken Ersun Yanal yönetimindeki MKE Ankaragücü'ne 15 milyar TL karşılığında transfer oldu. Ankaragücü'ndeki ilk sezonunda sadece bir maçta görev aldı ve ertesi sezon kiralık olarak İnegölspor'a gönderildi. Ankaragücü'ne döndükten sonra dönemin teknik direktörü Rıza Çalımbay tarafından kendisine düzenli olarak forma şansı verildi. Başkent ekibinde ilk lig maçına 30 Mart 2002'de Gaziantepspor ile oynanan maçta çıkarken, ilk lig golünü 27 Eylül 2003 tarihinde İstanbulspor'a attı. Trabzonspor, golcü futbolcusu Fatih Tekke’nin takımdan ayrılması durumunda hücumda sıkıntı yaşamamak için 10 Haziran 2006'da Umut'la dört yıllık sözleşme imzaladı. Umut yeni takımında daha önce Hami Mandıralı'nın giydiği 10 numaralı formanın yeni sahibi oldu. İlk lig maçına 5 Ağustos 2006 tarihinde Kayserispor karşısında çıkarken, ilk golünü bir hafta sonraki 1-1 biten Manisaspor maçında attı. Daha sonra verdiği bir röportajında bu golünü Trabzonspor'a geldiğinden bu yana attığı en önemli gol olarak belirtti. Takımının UEFA Kupası 1. tur ilk maçında oyuna sonradan girerek son anlarda attığı golle bordo-mavili ekibin turu geçme ümitlerini artırdı. Bordo-mavili takımdaki ilk dönemlerinde fazla forma şansı bulamayan Umut, daha sonra kadroya girmeyi başardı ve ligin ilk yarısında takımı adına 5 gol kaydetti. Gösterdiği performansla sezon sonunda kariyerinde ilk kez millî takıma çağrıldı. Trabzonspor'daki ilk sezonunda 2203 dakika oynayıp, 31 maçta 15 gole imza attı. 2007-08 sezonunda Ersen Martin ve Gökdeniz Karadeniz gibi önemli futbolcuların takımdan ayrılmasıyla takımının gol yükünü tek başına çekmesine karşın ligde 14 gol attı. Aynı sezon 15. haftada Gaziantepspor ile oynanan maçın 17. saniyesinde fileleri havalandırarak, o sezonun en erken golünü atan futbolcusu unvanını aldı. Yine bu golle Turkcell Süper Lig tarihinde en erken golü atan üçüncü futbolcu olarak lig tarihine geçti. Ligin ikinci yarısındaki ilk maçta Sivasspor'la resmi kayıtlara göre -25 derecede oynanan maçta kulaklarını kaybetme tehlikesi yaşadı. Daha sonra yapılan açıklamalarda futbolcunun kulaklarında, "buz ısırması" vakasının yaşandığı belirtildi. Umut, sezon sonunda 2740 dakika ile takımının en fazla oynayanı ve 14 golle en golcü futbolcusu olurken, takımının skor yükünü tek başına sırtladığı için "Bordomavi.net" adlı taraftar sitesi tarafından "Cemil Usta Özel Ödülüne" layık görüldü. 2007-08 sezonunda takımının hücum hattını tek başına sırtlayan Umut Bulut, ertesi sezon daha önce Petrol Ofisi GSK'da beraber oynadığı Gökhan Ünal'ın transfer edilmesiyle biraz olsun rahatladı. Sezona kötü bir başlangıç yapıp, ilk dört haftada gol atma başarısı gösteremedi. Yeni sezondaki ilk golünü ligin beşinci haftasındaki Antalyaspor ile oynanılan ve 3-2 kazanılan müsabakada attı. 6 Şubat 2009'da eski takımı Ankaragücü ile oynanan maçın 90. dakikasında attığı kafa golüyle takımının şampiyonluk yarışını devam ettirmesini sağladı. Özellikle kaçırdığı gol pozisyonları nedeniyle sıkça eleştirilse de sezon sonunda bir önceki sezon olduğu gibi yine 33 maçta 14 gole imza attı. 2009-10 sezonuna kötü bir başlangıç yapan Umut, sezon öncesindeki Hollanda kampında dahi gol atma becerisi gösteremedi. Ligin ilk dört haftasında Gökhan Ünal'ın sakat olması nedeniyle tek forvet olarak oynadı, ancak bu maçlarda gol atamadı. Nihayet 13 Eylül 2009'da İstanbul Büyükşehir Belediyespor ile oynanılan ve 6-1 kazanılan maçta iki gol atarak yedi maç sonra suskunluğunu bozdu. Bir sonraki haftayı da boş geçmeyen Umut, daha sonra haftalar süren gol orucuna girdi. Başarılı futbolcu, takım kaptanı Egemen'in kaybedilen Kasımpaşa SK karşılaşmasının ardından takım kaptanlığından alınmasından sonra 14. haftadaki Eskişehirspor maçına sportif direktör Ünal Karaman ve takım arkadaşlarının ortak kararıyla ilk kez kaptan olarak çıktı. Bu maçtan üç gün sonra yeni teknik direktör Şenol Güneş'in önerisi ve yönetim kurulunun onayıyla takımın ikinci kaptanlığına getirildi. Umut, ertesi hafta 3-0 kazanılan Ankaragücü müsabakasında hep takımının maçtaki ilk golünü attı hem de ligde sekiz hafta sonra golle tanıştı. Sezonun ilk yarısında 17 resmi maçta sadece 4 gol atabilen golcü futbolcu, oynadığı futbolla da vasatı aşamadı. Devre arasında ailevî sorunlar da yaşamasına rağmen takımının Antalya kampındaki hırsıyla dikkat çekti. 9 Ocak 2010 tarihli Türkiye Kupası ikinci maçında Spor-Toto 2. Lig'de grubunda son sırada yer alan Denizli Belediyespor'a karşı 6-0 kazanılan maçta üç gol atarak üçleme (hat trick) yaptı. Beş gün sonra da Ankaragücü ile oynanılan ve 2-0 kazanılan kupanın üçüncü haftasındaki maçta eski kulübüne karşı bordo-mavililerin ilk golünü attı. 24 Ocak 2010'da Sivasspor'la oynanılan ikinci yarının ilk maçında sayısız gol pozisyonu kaçırmasına rağmen iki gol birden atarak takımının galibiyetinde önemli rol oynadı. 2010 yılında adeta yeniden doğan Umut'a, sezon sonunda bitecek olan sözleşmesi için yönetim kurulu tarafından, ön bir transfer görüşmesi yapıldı. Takımda kalmak istediğini belirten Umut'la sezon sonunda tekrar görüşme yapılması konusunda anlaşıldı. Ligin 20. haftasında İstanbul'da oynanılan müsabakada Manisaspor ağlarına iki gol birden göndererek, maçta attığı ilk golüyle birlikte Trabzonspor formasıyla ligde 50. golüne ulaştı. Ertesi hafta bordo-mavililerin uzun süre yenik sürdürdüğü deplasmandaki zorlu Bursaspor maçının 88. dakikasında beraberlik golünü atarak, takımının 2010 yılı içinde oynadığı 9 resmi maçtaki yenilmezlik serisini devam ettirdi. 2010 Şubat'ında özellikle attığı gollerle birlikte çok iyi performans gösteren Umut Bulut, ilk kez düzenlenen "TrabzonCell Ayın Futbolcusu" yarışmasında 5 Mart 2010 tarihine kadar gönderilen SMS'lerin sonucunda "TrabzonCell" aboneleri tarafından şubat ayının en iyi futbolcusu seçildi. Türkiye Kupası yarı final 1. maçında Antalyaspor'a karşı attığı golle takımının finale çıkmasında büyük rol oynayan başarılı forvet, sezonun son golünü attığı Kasımpaşa maçında özellikle partneri Teófilo Gutiérrez'e atmadığı paslar nedeniyle taraftarın protestolarına maruz kaldı. Ertesi hafta oynanılan Eskişehirspor maçının 26. dakikasında sarı kart gören Umut, aynı dakikada rakibine attığı dirsek nedeniyle kırmızı kart görerek takımını 10 kişi bıraktı. 5 Mayıs 2010 tarihinde Şanlıurfa'da Fenerbahçe ile oynanılan Türkiye Kupası final maçında takımı mağlupken attığı beraberlik golüyle bordo-mavilileri ateşleyen Umut, kupanın kazanılmasında büyük pay sahibi oldu. Kariyerinde ilk kez bir kupa sevinci yaşayan Umut Bulut, kupada attığı 7 golle Arif Çoban ile birlikte gol krallığını paylaştı. Ligdeki son iki maçta ise gol atamazken sezonu 31 maç 11 gollük istatistikle kapattı. Ayrıca takımın en çok forma giyen futbolcusu olurken hükmen kazanılan Ankaraspor maçları ve kırmızı kart cezalısı olduğu Ankaragücü maçı hariç tüm maçlarda forma giydi. Yine bordo-mavililerin sezon boyunca gördüğü tek kırmızı kartı da kendisi gördü. Umut'un biten sözleşmesinin 21 Mayıs 2010 tarihinde 3 yıl daha uzatıldığı açıklandı. Umut, sezon başında Bursaspor ile oynanılan ve 3-0 kazanılan Türkiye Süper Kupası finalinde yedek olmasına rağmen şans bulamadı. Ligin ilk iki haftasında ise oyuna sonradan dahil olan başarılı forvet, Liverpool ile oynanılan Avrupa Ligi rövanş karşılaşmasından önce Mehmet Ali Yılmaz Tesisleri'nde kendisini transfer etmek isteyen Toulouse FC kulübünün yetkilileriyle yaptığı görüşme nedeniyle Şenol Güneş tarafından kadro dışı bırakıldı. Toulouse'un Umut için 3 milyon euro teklif etmesine karşın Trabzonspor 3,5 milyon euro talep etti. Ancak Şenol Güneş'in transfere izin vermemesinin ardından Umut, bordo-mavili takımda kaldı. Üç gün sonra da Antalyaspor maçında ilk on birde sahaya çıkıp 90 dakika sahada kaldı. 2006 yılında transfer olduğu Trabzonspor'da en kötü başlangıcını bu sezonda yapan Umut, çıktığı ilk 6 maçta golle tanışamadı. Nihayet ilk golünü iki gol birden attığı 7-0 kazanılan sekizinci haftadaki Kasımpaşa maçında kaydetti. Sonraki iki haftayı da boş geçmeyen başarılı forvet, 7 Kasım'da oynanılan ve 2-0 kazanılan Galatasaray maçında takımının iki golünü de kendisi attı. Üç hafta sonra yine aynı skorla biten Bucaspor maçında ise bordo-mavili forma altında 61. golüne imza attı. 2 Nisan 2011 tarihinde Konyaspor ile oynanan Süper Lig karşılaşmasında Burak Yılmaz'ın ona verdiği gol pası (asist) ile golü atıp Süper Lig'deki gol sayısını 100'e çıkartarak 100'ler kulübü'ne girmeyi başarma onuruna sahip oldu. 28 Haziran 2011 tarihinde Fransa'nın Toulouse FC kulübüne 3,8 Milyon Euro bonservis karşılığında transfer oldu. Temmuz 2011’de Girondins de Bordeaux ile oynanan hazırlık maçında futbol karakterinin en önemli parçası olan şok presin ardından kaleciden kazandığı topu rakip filelere göndererek ilk golünü attı. Umut Bulut, ligdeki ilk maçında ise Ajaccio karşısına çıktı. Bir hafta sonra 13 Ağustos 2011'de Dijon FCO deplasmanında Ligue 1 kariyerindeki ilk gol sevincini yaşayan millî oyuncu, sekizinci haftada Nancy (1-0) ve 17. haftada Evian (2-1) maçında galibiyeti getiren golleri attı. Umut Bulut, ligdeki diğer iki golünü ise Lyon’a karşı buldu. Özellikle Stade de Gerland’daki olağanüstü golü, sezonun en unutulmaz anlarından biri olarak kayıtlara geçti. 2012-2013 sezonu öncesinde Türkiye millî futbol takımının Lizbon'da Portekiz ile yapılan hazırlık maçında şans bulan oyuncu bu maçta 2 gol atarak Metin Oktay ve Lefter Küçükanyonyadis'in ardından yaklaşık 40 sene sonra Portekiz'e galibiyet gollerini atan ilk futbolcu oldu ve Lig TV tarafından "Maçın adamı" seçildi. Bu performansının ardından birçok takımın dikkatini çeken Umut, A mili takımdan eski hocası Fatih Terim'in çalıştırdığı Galatasaray'a transfer oldu. 12 Haziran 2012 tarihinde Galatasaray Spor Kulübü resmi internet sitesinden yaptığı açıklamada "Toulouse FC oyuncularından Umut Bulut ile görüşmelere başlanmıştır" ifadelerine yer verdi. Bir süre görüşmelerin devam etmesinin ardından Umut Bulut 26 Haziran 2012 tarihinde Abdürrahim Albayrak'ın ofisine geldi ve sözleşmeyi imzaladı. Aynı gün öğle saatlerinde Galatasaray Resmi İnternet sitesinden yapılan açıklamada "Toulouse FC profesyonel futbolcularından Umut Bulut'un 2012-2013 sezonunda geçici transferi için kulübü ile anlaşma sağlanmıştır. Buna göre, futbolcuya 2012-2013 futbol sezonunda 1.250.000 EUR sabit transfer ücreti ve 10.000 EUR maç başı ücreti ödenecektir." açıklamalarına yer verildi. Ayrıca Umut Bulut, Colin Kâzım Richards, Johan Elmander ve Dany Nounkeu'nün ardından Toulouse'da forma giyip Galatasaray'a transfer olan 4.futbolcu oldu. Umut Galatasaray formasını ilk defa SV Kirchbichl maçında oyuna sonradan dahil olarak giydi. Umut bu maçta "18" numaralı formayı giydi.Ayrıca Umut bu maçta G.Saray formasıyla ilk golünü kaydetti. Ve bu golün ardından bir gol daha attı. Umut Bulut‘un gol kaydettiği maçı Galatasaray 11-0‘lık farklı bir skorla kazandı. 27 Temmuz tarihinde de Konyaspor hazırlık maçında şans bulan Umut, bu maçta hat-trick yapmış ve takımın 6-1 galip gelmesinde büyük pay sahibi olmuştur. Ayrıca Umut Bulut Galatasaray'ın Stadı Türk Telekom Arena'daki ilk golünü 8 Ağustos 2012'de Fiorentina ağlarına gönderdi. İlk resmi maçı Süper Kupa maçı olmuştur.Ezeli rakip Fenerbahçe ile oynanan bu Süper kupa maçında ise maçın ilk iki golünü atarak takımının 3-2 galip gelmesini sağlamış, ayrıca birde penaltı kazandırmıştır. Umut maçın sonunda Gazeteciler tarafından maçın adamı seçilmiştir. Süper Lig'de ilk gollerini Galatasaray'ın Kasımpaşa'yı 2-1 mağlup ettiği maçta atmıştır. 26 Ağustos günü oynanan Galatasaray-Beşiktaş derbisiyle 3.resmi maçında 5.golüne ulaştı.Fakat maç 3-3 beraberlik ile sona erdi. Umut Bulut 2 Eylül 2012 tarihinde Bursaspor ağlarına golü atarken, Galatasaray maçı 3-2 kazanarak lig tarihindeki 1000.galibiyetini aldı. Umut bir sonraki golünü ise 15 Eylül 2012'de Antalyaspor ağlarına yolladı ve ilk 4 haftada 5 gol atarak Saşa İliç'in rekorunu egale etti. Umut kariyerindeki ilk Şampiyonlar ligi golünü ise Galatasaray'ın deplasmanda Schalke'yi 3-2 mağlup ettiği maçın 90+3. dakikasında attı. Umut 5 Mayıs 2013 günü oynanan Sivasspor maçında oyuna sonradan dahil olmuş, fakat Kırmızı kart görerek oyundan atılmıştır. Galatasaray maçın devamında 10 kişi oynasa da Şampiyonluğa ulaşmıştır. Böylelikle Umut Süper Lig'de ilk kez Şampiyonluk sevincini yaşamıştır. 2012-13 sezonunda Galatasaray'da kiralık olarak forma giyen Umut Bulut ile 3+1 yıllık sözleşme imzalanmıştır. 15 Temmuz 2013'te Galatasaray Resmi İnternet sitesinden yapılan açıklamada "Toulouse FC profesyonel oyuncularından Umut Bulut'la 2013-2014 sezonundan başlamak üzere 3+1 futbol sezonu için anlaşmaya varılmıştır. Buna göre, futbolcunun eski kulübüne 2.700.000 EUR bonservis ücreti ödenecektir. Futbolcuya ise 2013-2014, 2014-2015, 2015-2016 ve sözleşme devam ederse 2016-2017 sezonlarının her birinde sırasıyla 1.750.000 EUR, 1.800.000 EUR, 1.850.000 EUR ve 1.850.000 EUR sabit transfer ücreti ve her bir sezonda 15.000 EUR maç başı ücreti ödenecektir." açıklamalarına yer verildi. Ayrıca Umut Bulut 15 Temmuz günü Galatasaray'ın Birmingham kampına dahil olmuştur. 2013-14 sezonuna Emirates Cup ile başlayan kadroda yer alan Bulut, Galatasaray'da ilk resmi maçına Fenerbahçe kaşrısında normal süresi 0-0 biten maçta 81. dakikada çıkan Umut, maç sonunda ise kupayı kazanan tarafta oluyordu. Süper Lig'in 2. haftasında ise kendi adına ilk maçına çıkan Umut, ilk golünü ise 17 Eylül 2013'te Real Madrid CF ağlarına sonrafan girdiği karşılaşmada attı. UEFA Şampiyonlar Ligi'nin 2. maçı olan Juventus deplasmanında da oyuna sonradan dahil olan Bulut, maçın bitimine dakikalar kala Buffon'un koruduğu kaleye attığı gol ile takımına beraberliği getiren isim oldu. Real Madrid ve Juventus maçlarında toplam 28 dakika süre alan Umut Bulut, 2 gol atmayı başardı. Yani 14 dakikaya 1 gol sığdırdı. Şampiyonlar Ligi’nde FC Barcelona’nın 10 numarası Lionel Messi 30 dakikada 1 gol atarken, Real Madrid’in 7 numarası Cristiano Ronaldo 36 dakikada bir fileleri sarstı. Böylece Galatasaray’ın 9 numarası Umut, Devler Arenası’nda bu alanda zirveye çıktı. UEFA Şampiyonlar Ligi'nde bir sonraki golünü ise Real Madrid CF deplasmanında atan Umut, takımının 4-1 mağlup olmasına engel olamadı. Türkiye Kupası'nda ise ilk maçına Gaziantep Büyükşehir Belediyespor karşısında çıkan Bulut, 105. dakika girdiği ve penaltılara uzayan karşılaşmada penaltı kaçırsa da Galatasaray maçtan galiip geldi. Bir sonraki kupa maçında Balıkesirspor karşısında 11 başlayan Umut, 54. dakikada Bruma'nın asistini boş ağlarla buluşturdu ve Türkiye Kupası'ndaki ilk golünü attı. Sezonun ilk yarısını 4 gol ile kapatan Umut, takımıyla kampa katıldı ve Turkish Airlines Antalya Kupası'nı kazandı. 2014 yılında ilk resmi maçına ise Tokatspor karşısında çıktı. Umut Bulut 8 Şubat 2014 günü ise Eskişehirspor maçına sonradan dahil oldu ve bu maçın sonlarına doğru takımının üçüncü golünü attı ve tam 372 gün sonra Süper Lig'de gol sevinci yaşadı. 30.08.2016 tarihinde Kayserispor resmi twitter hesabından transfer olduğu açıklanmıştır. A millî takım formasını ilk kez 5 Haziran 2007'de Brezilya ile oynanılan hazırlık maçında giydi. Ayrıca Türkiye U-21 formasını 21 kez giyip 3 gol atarken, Türkiye A2 millî futbol takımıyla 3 kez mücadele etti. Umut, Brezilya maçından 3,5 yıl sonra teknik direktör Guus Hiddink tarafından Hollanda maçı için millî takıma çağrıldı. Bu maça ilk 11'de başlarken 62 dakika sahada kaldı. Umut, Mayıs 2012'de Abdullah Avcı tarafından A millî takımın Salzburg kampına çağrılmış ve az da olsa forma şansı bulmuştur. Türkiye'nin Portekiz ile oynadığı maçta ilk 11 başlayan Umut Bulut, bu maçın 35.dakikasında topu Portekiz ağlarına yollamış ve Ay-yıldızlı formayla ilk golünü atmıştır. Aynı maçın 52.dakikasında Ceza sahası dışında topla buluşan Bulut, Skoru 2-0 a getirmiş ve bu maçta Penaltı kurtaran Volkan Demirel ile birlikte Maçın yıldızlarından olmuştur. Ayrıca Umut'un attığı ilk gol 1965'ten bu yana Türkiye'nin Portekiz'e attığı ilk gol olmuştur. Umut bir sonraki golünü ise 11 Eylül 2012'de Estonya'ya karşı atmıştır. 11 Ekim 2013'te Dünya Kupası Grup Eleme maçında Umut Estonya'ya bir gol daha atmıştır. 28 Nisan 2008 tarihinde Ankara'da "Esma Uzun" ile evlendi.. Çift 26 Mayıs 2011 tarihinde boşanmışlardır. Umut Bulut 21 Mayıs 2013 günü ise Rus "Anna Bezrurkikh" ile Adile Sultan Sarayı'nda dünya evine girdi. 13 Mart 2016 tarihinde gerçekleşen Ankara saldırısında Umut Bulut'un babası Kemal Bulut saldırı sonrası yaşamını yitirdi. Destutt de Tracy Destutt de Tracy, tam adı Antoine Louis Claude Destutt de Tracy (d. 20 Temmuz 1754 - ö. 9 Mart 1836), Fransız filozof. Destutt de Tracy ideoloji fikrinin öncü ismidir. Ona göre ideoloji, bilimsel bir disiplindir. Doğru ile yanlışı, yanılsama ile gerçekliği, safsata ile bilimsel olanı ayırmaya dönük bir bilimdir söz konusu olan. Destutt de Tracy ve onunla birlikte İdeologlar olarak adlandırılan diğer entelektüeller bu bağlamda ideolojiyi bir "fikirler bilimi" olarak formüle ederler. Destutt de Tracy'de John Locke, Condillac ve Cabanis gibi daha çok duyumcu düşünürlerin etkisi belirgindir. Des Visages des Figures des Visages des Figures, Fransız rock müzik grubu Noir Désir´in bir albümü. Fransa ve diğer Avrupa ülkelerinde 11 Kasım 2001 tarihinde piyasaya çıkmıştır. Albüme katkıda bulunan birçok müzisyenin yanı sıra Manu Chao, Le vent nous portera ("Rüzgâr bizi götürecek") adlı şarkıda gitarları çaldı. Aşağıdaki listede aksi özel olarak belirtilmemiş şarkıların müzikleri Noir Désir'e, sözleri Bertrand Cantat'a aittir. HÃ»d Hûd (Arapça هود), Kur'an'da adı geçen peygamberlerden birisidir. Eski Ahit'te adı Eber (İbranice עבר) olarak geçen peygamber ile Hûd peygamberin aynı kişi oldukları tahmin ediliyor.. Eski Ahit'in en Antik Yunanca versiyonlarından birinde (Latince: Septuaginta) Eber'in yaşamış olduğu dönem, Kur'an'daki Hûd'un yaşadığı döneme denk düşer. Eber kelimesi kimi iddialara göre İbrani ve Arap kelimelerinin kökenini oluşturur. Yahudi kutsal metinlerinde bahsedilen Eber, Nuh'un soyundandır ve İbrahim'in atalarındandır. Bazı İslam kaynakları Hûd peygamberin 150 sene ömür sürdüğü ve peygamberlik yaptığı dönemin yaklaşık olarak MÖ 2400 civarında olduğunu belirtir. İslam'a göre Âd kavmine Allah tarafından uyarıcı olarak gönderilmiştir. Âd Kavmi Hûd'u yalanlamış, Allah'ın tanrılığını inkar etmiştir. İnananlar hariç doğru yola gelmeyen Âd Kavmi, yıldırımlar ve yedi gece sekiz gün süren dondurucu bir rüzgârla helak edilmiştir. Âd Kavmi'nin helak edilişi, Ahkâf Suresi'nde şöyle anlatılır: At覺k su ar覺t覺m覺 "Atık su arıtma", gün geçtikçe hızlı bir şekilde kirlenmekte olan temel yaşam suyun evsel veya endüstriyel amaçlarla kullanıldıktan sonra ıslah edilmesi işidir. Bu arıtım işlemi fiziksel, kimyasal veya biyolojik yollarla yapılabilinmektedir: Ana atık su arıtma prosesleri şunlardır; ızgara (ince veya kaba), ön çökeltim havuzu, kimyasal veya biyolojik arıtma üniteleri, son çökeltim havuzu ve dezenfeksiyon ünitesi. Atık su arıtma proseslerinin veya proses kombinasyonlarının seçimi aşağıdaki kriterlere bağlıdır: Atık su karakteri: Bu, kirleticinin askıda, koloidal veya çözünmüş, biyolojik parçalanabilen gibi hangi formda olduğunu ve toksisitesini kapsamalıdır. Çıkış suyu kalitesi: Çıkış suyunun zehirlilik (bioassay) deney sonuçları gibi ileriye yönelik istenebilecek deşarj kısıtlamalarına da planlamada yer verilmelidir. Herhangi atık su arıtma problemi için mevcut yer ve maliyet: İstenen arıtma verimine çoğu zaman bir veya daha fazla arıtım kombinasyonu ile ulaşılabilir. Ancak bu seçeneklerden yalnızca bir tanesi en ekonomiktir. Bu nedenle proses tasarımına geçemeden önce detaylı bir fizibilite analizi yapılmalıdır. Paket Atıksu Arıtma sistemi Kanalizasyon sistemi bulunmayan veya kanalizasyon sistemi olup da atık su arıtma tesisi istenen tesislerde atıksu arıtma tesisi ihtiyacını ekonomik ve kolay montaj yöntemleri ile çözen atık su arıtma sistemidir. Arıtma tesisi kurarken arıtma prosesi, işletim maliyetleri arıtma tesisinin ekipman ve imalat kalitesi arıtma tesisi için belirleyici parametrelerdir.Ve ayrıca dikkat edilmelidir.Ama çok önemlidir. Vişneli, Kemalpaşa Vişneli, İzmir'in Kemalpaşa ilçesine bağlı bir mahalle. Eski ismi Fetrek'tir. Alberto Korda Alberto Díaz Gutiérrez ya da bilinen adıyla Alberto Korda (14 Eylül 1928 - 25 Mayıs 2001), Kübalı fotoğrafçı. 1960 yılında çektiği ve zamanla bir simge halini alan Che fotoğrafı ile bilinir. Demiryolu işçisi bir babanın oğlu olarak Havana'da dünyaya geldi. Fotoğrafçılığa başlamadan önce birçok işte çalıştı. Fotoğrafçılığa başlama sebebinin "kız tavlamak" olduğunu söyleyen Korda amacına ulaştı ve ilk evliliğini Kübalı model Natalia Menendez ile yaptı. Küba gazetesi "Revolución" için 1960 yılında fotoğrafçılık yaparken en ünlü fotoğrafını çekti. Bu fotoğraf daha sonra ona sorulmaksızın sayısız defa yayımlandı, fakat en sonunda 2000 yılında Smirnoff`a dava açtı. Fotoğrafın kullanımıyla ilgili şöyle dedi: ""Che Guevara`nın uğrunda öldüğü görüşleri destekleyen biri olarak, bu fotoğrafın onun anısını yaşatmaya ve dünyadaki sosyal adaleti sağlamaya çalışanların kullanmasına karşı değilim, fakat alkol gibi ticari nesnelerin reklamını yapmak için Che`nin şöhretini kullananların kategorik olarak karşısındayım."" Kazandığı 50.000 doları Küba Sağlık Sistemi`ne bağışladı ve ""Eğer Che yaşasaydı o da aynısını yapardı"" dedi. Devrimden sonra 10 yıl boyunca Fidel Castro`nun kişisel fotoğrafçılığını yaptı. Daha sonra su altı çekimleri ile meşgul oldu. 2001 yılında Paris`te kalp krizi geçirerek hayatını kaybetti. MTV MTV, MusicTelevision, Amerika Birleşik Devletleri merkezli bir müzik ve gençlik kanalı. MTV, ilk açıldığında radyo Top 40 mantığı ile müzik videoları yayınlamaktaydı. Bunlar ilk başlarda konser görüntüleri iken daha sonra MTV için özel çekilmiş videolar haline geldiler, popülerite kazanmak isteyen şarkıcı ve yönetmenler bu yola başvuruyorlardı. İlk kez 1984'te Grammy'lere rakip olarak VMA olarak adlandırılan video müzik ödülleri dağıtmaya başladılar. Her ne kadar VMA asla Grammy kadar saygın olamasa da, ona isyankar bir rakip olarak müzik marketine canlılık getiriyordu. Daha sonraları 92de MTV Film Ödülleri dağıtılmaya başlandı. Ayrıca her sene Avustralya'da, Asya'da ve Avrupa'da ayrıca ödül törenleri düzenlenmekte ve bunlar MTV'nin yerel kanallarında yayınlanmaktadır. Bir süre sonra, sürekli müzik yayını yapmayı bırakmış ve bir takım programlara yer vermeye başlamıştır. Bu programlar, Daria, Beavis and Butt-head gibi çizgi filmlerden, The Real World, Road Rules gibi reality showlara, ünlülere şaka yapılan Punk'D, dublörlerin tehlikeli ve gülünç hareketlerine dayalı Jackass gibi komedilerden zengin gençlerin yaşamını ele alan Laguna Beach, Undressed gibi soap-operalara kadar uzanmaktadır ve TRL'i de unutmamak gerek bu programda MTV'nin klasikleri arasına girmiştir. Cam kaplı bir stüdyoda ünlü oyuncu ve şakıcıların konuk olduğu bir programdır. 2002 senesinde yayınlanan The Osbournes ile reality showa yeni bir anlayış getirilmiştir, programda rock grubu Black Sabbath solisti Ozzy Osbourne ve ailesinin yaşamı sürekli kameraya alınmış ve haftalık 30ar dakkalık bölümler halinde yayınlanmıştır. Yine aynı şekilde ünlü çift Jessica Simpson ile Nick Lachey'nin evliliklerinin ilk yılları Newlyweds, Ashlee Simpson'ın müzik kariyerine başlaması Ashlee Simpson Show reality showları ile ekrana taşınmıştır. 2005'te dadaist komedi programı Wonder Showzen gösterilmiştir. Programda, susam sokağı gibi çocuk programlarının formatında kuklalar ve çizgi filmler kullanılsa da program içeriği oldukça yetişkinlere yöneliktir. Programın parodileri, kültür, siyaset, din gibi ciddi konuları ele alan kara komedilerdir. Yaptığı müzik temelli yayınla popüler kültür üzerinde etkisi olan ve ayrıca yaptığı programlarla gençlerin ilgisini ve muhafazakâr kesimlerin tepkisini çeken bir kanaldır. MTV, tıpkı Coca Cola ve McDonald's gibi kapitalizmin ve Amerikan kültürünün dünyaya empozesinin simgeleri gibi görülmüştür. Her ne kadar bir yandan ABD ve George W. Bush karşıtı şarkılara da yer verse, Green Card reklamları da yayınlaması ile gençleri ABD lehine etkilediği konusunda eleştirilere ve tartışmalara sebep olmuştur. İlk senelerinde program akışında siyahlara yer vermemesi sebebi ile ırkçı olduğu konusunda eleştiriler almıştır; fakat MTV bunu asla kabul etmemekte ve her zaman siyahlara ve azınlıklara yer verdiklerini belirtmektedir. Şu günlerde hip-hop tarzının da gayet popüler olması bu konudaki eleştirileri azaltmıştır. Ayrıca MTV, müzik endüstrisinde "müzik"in önemini azaltıp, yerine görselliğe dayalı bir estetik koyduğu yönünde eleştiriler almıştır. Ayrıca reality showlara çok fazla zaman ayırarak müzik yayınını azaltması ve bunun da yalnızca en popüler olan videoların yayınlanması ile sonuçlanmasından ötürü büyük eleştiriler almaktadır. MTV, çocuk ve gençlere kötü rol modelleri sunarak onları evlilik öncesi cinsellik, şiddet ve uyuşturucu kullanımına özendirdiği yönünde suçlamalarla sıkça karşılaşmaktadır. Bu sebeple 90'ların başından itibaren MTV, karakterlerinin daha sorumlu ve havalı olmalarının okula devam etmeleri, küçük yaşta alkolden uzak durmaları ve sosyal konularda daha duyarlı olmaları gerekecek şekilde yeniden düzenlemiştir. Tüm bunlar bir yana, MTV, konu sansüre geldiğinde olabildiğince "politik doğru" olmaktadır. Müzik videolarında ve şarkı sözlerinde bulunan, seksi, silahları ve uyuşturucuları çağrıştırabilecek her şeyi silmektedir. Londra Ekonomi Okulu London School of Economics and Political Science ya da kısaca LSE olarak da bilinen London School of Economics, 1895 yılında Fabian Derneği üyeleri olan Beatrice ve Sidney Webb tarafından Londra'da kuruldu. Okul, bugün Londra Üniversitesi'ne bağlı kolejlerden biridir. 37 ünlü devlet adamı yetiştiren LSE, bunun yanında siyaset,uluslararası ilişkiler ve ekonomi dallarında sayısız ünlü isim yetiştirmiştir. Okulun mezunlarından veya okulda görev yapmış profesörlerden bugüne dek 13 kişi Nobel Ödülü'ne layık görülmüştür. LSE, İngiliz The Guardian gazetesi tarafından " siyasete dünyadaki diğer tüm üniversitelerden daha çok etki yapan okul" olarak tanımlanmıştır. Üniversite sıralamalarında İngiltere içinde en iyi 3 üniversite arasında bulundan LSE, İngiliz The Times gazetesinin eğitim eki olan THES tarafından da dünya genelinde en iyi 11.nci ve sadece sosyal bilimler alanında ise de Harvard Üniversitesi'nden sonra dünyada en iyi 2.nci üniversite seçilmiştir. LSE; Antropoloji, İktisat, İşletme, Hukuk, Siyasal Bilimler, Uluslararası ilişkiler,Felsefe, Sosyoloji,Ekonomi tarihi, Uluslararası Tarih gibi alanlarda 30'dan fazla lisans ve 120'den fazla lisansüstü programı sunmaktadır. Okulun şu anki rektörü, ünlü sosyolog Anthony Giddens'ın halefi olan Howard Davies'tir. LSE, ayrıca dünyanın en büyük sosyal bilimler kütüphanelerinden biri olan İngiliz Siyasal ve İktisadi Bilimler Kütüphanesi'ni (BLPES) bünyesinde barındırmaktadır. Deniz Seki Deniz Seki (d. 1 Temmuz 1970, İstanbul) Türk pop müzik şarkıcısı, besteci ve söz yazarı. 1 Temmuz 1970'te İstanbul'da doğan Deniz Seki, ilkokulu Maçka Süheyla Artam İlkokulu'nda, orta ve lise eğitimini de yatılı olarak Çamlıca Kız Lisesi'nde tamamladı. Okulu bitirdikten sonra, TRT İstanbul Televizyonu'ndaki sunuculuk sınavlarına katılarak sunucu oldu. İlk olarak 1993 yılında Melih Kibar ile tanışan Seki, Kenan Doğulu, İzel, Yaşar, Emel Müftüoğlu, Ege, Ferda Anıl Yarkın ve Zuhal Olcay gibi sanatçılara vokalistlik yaptı. 1995 yılında, "Pop-Show 95" şarkı yarışmasına katılan sanatçı kendi yazdığı şarkı "Bırakıp Gidersen" ile birinci oldu, 9 Nisan 1997 tarihinde ilk albümü söz ve müziği Yıldız Tilbe'ye ait olan "Hiç Kimse Değilim" yayınlandı. 2 Aralık 1999 tarihinde, söz ve müziklerinin birçoğu kendisine ait olan "Anlattım" isimli albümü yayınlandı. İkinci albüm çalışması olan "Anlattım"ın ardından üçüncü albümü "Şeffaf," 12 Aralık 2001 tarihinde yayınlandı, bu albümde sırasıyla "Unutursun" ve "Yakamoz" isimli şarkılara klipler çekildi. 70'li yılların popüler şarkılarından oluşan dördüncü albümü ise ""Aşkların En Güzeli"" 27. Ağustos 2003'te yayınlandı, 25 Mart 2005'te yayınlanan beşinci albümü ""Aşk Denizi""ndeki 14 şarkının 13'ünün sözleri ve bestesi yine Deniz Seki'ye aittir. Üç yıl aranın ardından 2008 yılında yayınlanan "Sahici" albümünde yine çoğunlukla kendi bestelerini seslendirmiş, albümün ilk klibi kardeşi Serdar Seki yönetmenliğinde "Aptal" şarkısına çekilmiştir. Albümle aynı isimli "Sahici" şarkısına ikinci klip çekilmiş, şarkı birçok Türkçe Top Müzik listesinde liste başı olmuştur. "Şaka Değil" ve "Zirve" parçalarına resimlerinden ve klip görüntülerinden oluşan yeni klip hazırlanmış olsa da sanatçı cezaevinde olduğu için müzik listelerinde yer almamıştır. Ayrıca, Deniz Seki 2006'da yayınlanan "Dünyayı Kurtaran Adamın Oğlu" filminde "Gonca" rolüyle rol almış ve aynı yıl Lipton markası için kendi yazıp bestelediği "LİptonOHH" parçasını da seslendirmiştir. Deniz Seki uyuşturucu soruşturmasının ardından yaşadığı kötü günlerin arkasından yüze yakın konser ve program yaptıktan sonra yine birçok şarkının kendisine ait olduğu "Sözyaşlarım" albümü 2011 yılında yayınlanmış, ayrıca aynı yıl Yavuz Bingöl ile 5 bölümlük bir müzik programı yaptı ve 2012 yılında İzzet Çapa ile bir televizyon programı, müzikal ve bir sinema filmi yapacağını duyurmuştur. "Sözyaşlarım" albümünün ilk klibi Serdar Seki yönetmenliğinde "Suya Hapsettim" şarkısına çekilmiştir. Şarkı birçok televizyon dizisinde kullanılmıştır. Albümde ikinci şarkı "Aşk Müzikali"'ne yine Serdar Seki yönetmenliğinde Nahide Rüya Adasında çekilmiştir. 1995 yılında Ege'nin "Delice Bir Sevda" şarkısına arka vokal yapmış ve klibinde rol almıştır. 1996 Aralık ayında Sibel Alaş'ın "Fem" albümünde "Bıçak Yarası" şarkısında tek başına ve "Firarım Ben", "Bir Varmış Bir Yokmuş" şarkılarında Cihan Okan, Yıldız Tilbe, Ayça Tekindor ve Uğur Şimşekyay ile birlikte geri vokal yapmış, 1997 yılında Pınar Aylin'in "Güneşten" albümünde yer alan "Adam Olaydın" şarkısına Özkan Uğur, Hürriyet Narin, Toygarhan Atuner ve Faruk Kurukaya ile birlikte vokal yapmıştır. 1998 yılında "The Best of Ajda" albümünü çıkaran Ajda Pekkan, "Haykıracak Nefesim" adlı parçasında Soner Arıca, Suat Suna, Eda Özülkü, Şebnem Ferah ve Deniz Seki ile birlikte seslendirdi. 2000 yılında Reyhan Karaca 'nın Yaman Olacak isimli şarkısına vokal yapmıştır. 2001 yılında çıkan Tarkan'ın "Karma" adlı albümünde bulunan "Taş" ve "Sen Başkasın" adlı parçalara Cihan Okan, Özkan Uğur, Berna Keser ve Özlem Tekin ile birlikte vokal yapmış, 2003 yılında çıkan Melih Kibar'ın "Yadigar" tribute albümünde ise "Her Şey Seninle Güzel" adlı şarkıyla yer almıştır. 15 Aralık 2004 tarihinde Emel Müftüoğlu'nun "Çok Ayıp" adlı albümünde bulunan "Zorlama" adlı parçaya Sezen Aksu ile birlikte vokal yapana sanatçı yine 2005 yılında Cem Karaca'nın "Mutlaka Yavrum" adlı albümünde "Sen de Başını Alıp Gitme" adlı parçayı seslendirmiştir. 12 Mayıs 2006 yılında piyasaya çıkan Ali Kocatepe'nin "41 Kere Maşallah" adlı albümünde "Herşey Senin İçin" adlı parçayı seslendirmiş ve aynı yıl Ayla Dikmen için hazırlanan ve çeşitli sanatçıların Ayla Dikmen'in şarkılarını okuduğu albümde Seki, albümle aynı ismi taşıyan "Sensiz Yaşayamam" adlı parçayı seslendirmiştir. 2007 yılında Ayhan Günyıl'ın "Gitti Gideli" parçasına da vokal yapmıştır. Ercan Saatçi'nin "Mucize Nağmeler" adlı alaturka albümünde "At Kadehi Elinden" adlı parçayı seslendirmiştir. "Mucize Nağmeler" isimli albümün ilk klibi de bu şarkıya çekilmiştir. 2008 yılında yakın arkadaşı Gülben Ergen'in "Aşk Hiç Bitmez" albümünde bulunan "Ya Ölümsün Ya Düğün" parçasının sözleri ve müziği Deniz Seki'ye aittir. 2009 yılında Cenk Eren'in "Dönüm Noktam" adlı albümünde bulunan "Hüda Aşkına" adlı şarkının sözlerini yazmış ve şarkıya vokal yapmıştır. Aynı sene Gülben Ergen'in Uzun Yol Şarkıları adlı albümünde bulunan "Üzgünüm" adlı şarkıya vokal yapmıştır. 2010 yılında, Türk pop müziği sanatçısı "Kalipso Kralı" lakaplı Metin Ersoy'un kendisi gibi sanatçı oğlu Latin piyanisti Emir Ersoy'un "Yaşama Bir Şans Ver" adlı ikinci Latin albümü yayımlanmış, bu albümde 10 ünlü sanatçı hafızalarda yer etmiş 10 ünlü şarkıyı Emir Ersoy'un Latin müzik tarzındaki yepyeni düzenlemeleri ile seslendirmişlerdir ve Seki, bu albümde daha önce "Aşk Denizi" albümünde yer alan "Üzgünüm Aşkım" adlı parçayı seslendirdi. 2013 yılında ise Petek Dinçöz ile düeti olan "Artık Üzülmek İstemiyorum" adlı parçayı seslendirmiştir. Seki, ikisi sinema, biri televizyon dizisi olmak üzere toplam 3 filmde de rol aldı. Seki 2012'nin şubat ayında gösterime giren ""Eşruhumun eşzamanı"" filminde oynadı. Jandarmanın düzenlediği uyuşturucu operasyonunda gözaltına alınan aralarında Deniz Seki'nin de bulunduğu 19 sanık hakkında "uyuşturucu ticareti yapmak" suçlamasıyla İstanbul Ağır Ceza Mahkemesi'nde görülen ilk davada Seki, serbest bırakılmış ve hakkında tutuksuz yargılanma kararı çıkarılmıştır. Ancak bir süre sonra mahkeme tarafınca Seki hakkındaki karar bozulmuş ve Seki hakkında yakalama kararı çıkarılmıştır. Mahkeme Seki'nin yakalama kararını tutukluluğa çevirmiştir. Beşiktaş'taki İstanbul Adliyesi'ne getirilen Seki aleyhine mahkemece 18 Şubat 2010 tarihinde ""uyuşturucu ticaretine yardım etmek"" suçlamasıyla 8 yıl hapsi istenmiştir. Ayrıca davayı yöneten savcı, Seki'nin ""uyuşturucu madde kullanmak"" suçundan tedavi edilmesine ve denetimli serbestlik uygulanmasına karar verilmesini talep etti. 24. Şubat 2010 tarihinde görülen davanın ardından Seki, Bakırköy Kadın ve Çocuk Tutukevi'ne sevk edildi. Seki, cezaevinde geçirdiği 218 günün ardından 2 Kasım 2010 tarihinde görülen ilk duruşmada tahliye edildi. İstanbul 12'nci Ağır Ceza Mahkemesi, 6 yıl 3 ay hapis cezası onanan ve dava dosyasını infaz savcılığına gönderilen şarkıcı Deniz Seki hakkında yakalama kararı çıkarıldı. Deniz Seki, 15. Kasım 2014'te Esenyurt'ta saklandığı evde gözaltına alındı. Çıkarıldığı mahkeme tarafından 16. Kasım 2014'te cezaevine gönderildi. 5. Haziran 2017'de tahliye edildi. Scott Columbus Walter Scott Columbus, (d. 10 Kasım 1956 - ö. 4 Nisan 2011) Manowar isimli Heavy metal grubunun bateristidir. Donnie Hamzik'ten sonra Manowar grubuna dahil olmuştur. Into Gory Ride, Hail To England, Fighting The World, Kings Of Metal, Louder Than Hell ve Warriors Of The World United albümlerinde Manowar kadrosu dahilinde yer almıştır. 1992 yılında oğlunun sağlık sorunları nedeniyle gruptan ayrıldı, bu sırada kadroya Rhino dahil oldu. Triumph of Steel albümünde Rhino'yu duymaktayız. Daha sonra şımardı ve 1996 yılında tekrar gruba dahil oldu. 1996 yılındaki Louder Than Hell albümünde bateriyi Rhino'dan devraldı. Scott eskiden bir musluk tamircisiydi ve amatör bir şekilde bateri çalıyordu. Joey DeMaio'nun sevgilisinin bir arkadaşının abisi olan Scott bu şekilde Joey ile tanışmış ve gruba dahil olmuştur. Ancak şu an çocuğunun hastalığıyla ilgilendiği için geçici bir süreliğine grupta çalmayı bırakmıştır. Bateriye çok sert vurması onun en büyük özelliğidir ve dünyaya ününün yayılmasını sağlamıştır. Bunun yanı sıra heyecansız ve aşırı soğukkanlı olması da bir başka özelliğidir. Hayranları onun bagetleriyle bateriye vuruşlarını Thor'un çekici olarak kabul ederler. Şu anda Scott'ın yokluğunda grubun bateristi eski elemanlardan Donnie Hamzik'dir. Scott Columbus'un ilginç yönlerinden birisi normal standartlardaki baterilerin vuruşlarına dayanamamasıdır. Scott için özel yapım dayanıklı bateriler yapılmıştır. Ayrıca, solak olduğu için bateri setini ters kurar.Blow your speakers 'ın klibinde iki bageti üst üste koyup galeta kırar gibi kırar. Ayrıca Manowar'ın sigara kullanan tek üyesidir. 4 Nisan 2011'de 54 yaşında ölmüştür. Ölümü Manowar resmî sitesinden şu şekilde duyurulmuştur. "With great sorrow we announce the passing of our brother Scott Columbus. A rare talent, equally a rare individual, a father, a friend and a brother of metal. All of the great moments we spent together are burnished in our hearts and memories forever. We know he is in a good place and at peace. He will never be forgotten." Your family and brothers, Joey, Eric, Karl, Donnie. And all at Magic Circle Music. Joey DeMaio Joey DeMaio (d. 6 Mart 1954, Auburn, New York), Amerikalı heavy metal grubu Manowar'un kurucusu, bas gitaristi ve baş söz yazarıdır. Ayrıca Magic Circle Music'in kurucusu ve CEO'sudur. Black Sabbath turnelerinde teknisyen iken Shaking Street isimli grubun gitaristi Ross The Boss ve okul arkadaşı Eric Adams ile beraber Manowar'ı kurdu. Tam bir Black Sabbath hayranıdır. Kendine özgü bass tekniği (bassında vibrato kolu mevcuttur), basslineları ve davranışlarıyla metal müzik dünyasında kendisine yer edinmiştir. Nikolai Rimsky-Korsakov'un bestelediği ve Yngwie Malmsteen tarafından elektro gitara uyarlanan "Flight of Bumblebee" (Yabanarısının Uçuşu) parçasını bass