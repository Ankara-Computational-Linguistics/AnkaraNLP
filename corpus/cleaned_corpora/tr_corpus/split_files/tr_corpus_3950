da kral olmadan öldürülmüş olması muhtemeldir. Kurunta'nın Hitit devletinde kral olup olmadığı tartışmalıdır. Sevgi Gönül Sevgi Gönül (d. 5 Haziran 1938 - 12 Eylül 2003, İstanbul) Vehbi Koç'un 3. çocuğudur. Arnavutköy Amerikan Kız Koleji'nden mezun olmuştur. İstanbul Sadberk Hanım Müzesi'nin başkanlığını yaptı. Hürriyet Gazetesinde köşe yazıları yazdı. Kocası Erdoğan Gönül'ün ölümünden çok kısa bir süre sonra kanserden öldü. Anısına her yıl Koç Özel Lisesi nde Sevgi Gönül Sanat Gecesi düzenlenmektedir. Üç Şerefeli Cami Üç Şerefeli Cami, Edirne'deki Osmanlı döneminden kalma camidir. Kimin tarafından hangi tarihte yaptırıldığı tartışmalıdır. Bazı iddialara göre Yıldırım Bayezid'ın oğullarından Musa Çelebi tarafından 1410 yılında yaptırılmıştır. Diğer bir iddiaya göre ise II. Murat tarafından 1437'de yaptırılmıştır. Bazı kaynaklar yapım tarihi olarak 1447 yılını da vermektedir. Mimarı Sinan'ın ustası Müslihiddin Ağa'dır. Daha önce yapılan camilerden ayrı olarak geniş bir şadırvan avlusu vardır. Orta kubbesi yüksek ve büyüktür. Açılma gücüne karşı sekiz payandası vardır. Caminin dört minaresi avlunun dört köşesindedir. Bu minarelerden en yüksek ve üç şerefeli olanı, camiye adını vermiştir. Bu şerefelerin her birine ayrı merdivenle çıkılır. Osmanlı'nın Zafer Mirası Üç Şerefeli Cami MÃ– 545 MÃ– 334 MÃ– 336 MÃ– 333 Nero Burning ROM Nero Burning ROM eski adı Ahead Software olan Nero AG yazılım şirketinin ürettiği, Microsoft Windows ve Linux işletim sistemleri üzerinde çalışabilen bir disk yakma yazılımıdır. Genellikle CD ve DVD yazmak için Nero Express aracı bulunur. Yazılımın adı bir sözcük oyunundan gelir. CD ve DVD ortamlara veri kaydetmek İngilizcede sıklıkla "Optik Disk Yakmak" olarak bilinir ve popüler tarihe göre Roma İmparatoru Nero, Büyük Roma Yangını'nda lir çalıp, şarkı söylemiştir. Almancada "Roma", "Rom" olarak yazılır. Yazılımın adı İngilizce olsaydı,"Nero Burning ROM e" olarak yazılacaktı. Yazılım simge olarak da kendisine ateşler içinde yanan ünlü Kolezyum'u seçmişti. Artık "nero" yazısını simge olarak kullanıyor. Sürüm 6'ya kadar Nero, diğer yan yazılımlarla beraber satılmaktaydı. ("Nero Wave Editor", "Nero ImageDrive", "Nero BackItUp" ve "Nero Recode" gibi...) Sürüm 7'den itibaren "Nero Vision" (DVD Authoring Aracı) Premium pakete eklendi. Bu paket şimdilerde değişik ülkelerde; "Nero" ana sürüm sayısı ve sürüm isminin geçtiği değişik şekillerde anılmaktadır. (Örneğin, ABD'de Nero 7 Ultra Edition Enhanced ya da Birleşik Krallıklar (İngiltere) ve Avustralya'da Nero 7 Premium Reloaded) Sonuçta ana yazılım Nero Burning ROM olarak anılmaya devam ediyor. Nero, ISO ve NRG formatlarında CD Görüntü belgeleriyle çalışır. Nero Burning ROM 7.5.1.1 sürümüyle LightScribe'ı ve Blu-ray Disc yazma uyumluluğu kazandı. Nero StartSmart, Nero Burning ROM 6'nın bir parçası olarak çıktı ve kullanıcıya kolaylık getirmesi amaçlandı. Sürücüye bir disk takıldığında da etkin olabiliyor. Not: Nero AG, kendi sitesinde sürüm geçmişii yayınlamıyor. Bilgiler başka sitelerden derlenmiştir. NRG (açılımıyla Nero Burning ROM), Nero ürün ailesinin öntanımlı disk kalıp biçimidir. NRG kalıp dosyaları NEro dışında farklı CD/DVD yazdırma aracları aracılığıyla da disklere yazdırlabilir. Gazprom Gazprom (kimi zaman Gasprom olarak da geçer), Rusya'nın en büyük şirketi ve dünyanın en fazla doğalgaz çıkaran kuruluşudur. 2011 yılında 513 milyar metreküp doğal gaz üretimi gerçekleştiren şirket, 44,6 milyar dolar kar etmiştir. Avrupa ülkelerinde pazar payı %27'dir. Bu pazar payıyla 150 milyar metreküp doğal gaz satmıştır. Gazprom başkanı Dimitri Medvedev'in tahminlerine göre 2017 itibarıyla Gazprom'un hisse değeri dörde katlanıp bir trilyon dolara ulaşacak ve bu da onu dünyanın en büyük şirketi yapacaktır. FC Schalke 04 ve FK Zenit adlı kulüplerin sponsorudur. Alâeddin Camii, Sinop Sinop Alaeddin Camii, Sinop ilinde, şehir merkezinde yer alan Selçuklu devri yapısı. Adını ünlü Anadolu Selçuklu Devleti sultanı I. Alaeddin Keykubad'tan alan cami, Kuzey Anadolu’da da en büyük Selçuklu camisidir. Merkezde, Sakarya Caddesi üzerinde; Hükûmet Meydanı'na yakın mesafededir. Tarihi Sinop hamamı ve Pervane Medresesi yakınındadır. “Arap camileri” adı verilen, uzun saf tutmaya uygun, enine nefli ve geniş avlulu en eski cami tipinde bir yapıdır. “"Ulu Cami"” olarak da anılmaktadır. Camin yapım yılı, plan özellikleri ve yaptıranı ile mimarının kimlikleri kesin olarak bilinmiyor. Tahtını kaybettikten sonra Selçukluların hizmetine girmiş olan eski Ahlatşah hükümdarı Atabeg Ayas’a Sinop’un fethinden sonra Selçuklu hükümdarı I. Alâeddin Keykubad tarafından inşa ettirildiği; 1261’deki Trabzon Komnenosları’nın saldırısı sırasında tamamen yıkıldığı, 1268’de de Pervâne Muineddin tarafından eski temelleri üzerine yeniden yapıldığı kuvvetli bir ihtimal olarak öne sürülmektedir. 1376 ve 1861 yıllarında kapsamlı onarımlar geçiren yapı, 2008-2009 yılında restore edilmiştir. Avlusunda Candaroğulları türbesi bulunur. Caminin en eski kitabesi 1268 tarihlidir ve bu kitabede caminin Pervâne Muineddin tarafından yaptırıldığını yazar. İç Kalede eski Ahlatşah hükümdarı Atabeg Esedüddin Ayas’ın kitabesi bulunur. Ahlatşahlar Beyliği’ne II. Sökmen’in veliaht tayin ettiği Atabeg Ayas, birkaç gün tahtta kaldıktan sonra bir saray darbesiyle hükümdarlıktan uzaklaştırılmış ve bir müddet sonra Anadolu Selçukluları’nın hizmetine girmişti. I. İzzeddin Keykavus’un yanında Sinop’un fethine katılan Atabeg Ayas’ın bir yıl sonra şehrin surlarının tamir ve yenilenmesi konusunda görevlendirildiği anlaşılmaktadır. 1215’ten 1230’a kadar inşa edilen en önemli Selçuklu yapılarında mütevelli olarak görev yapan Atabeg Ayas’ın inşaatlarda Güneydoğu Anadolulu veya Suriyeli mimar ve ustaları çalıştırıldığı bilinmektedir. Sinop’taki camide de Arap mimarisi etkisindeki Artuklu modeline uygun olarak inşa ettirilmiştir. 1261’deki Trabzon Komnenosları’nın saldırısı sırasında iç kale dışında kalan bütün binaların tahrip edildi. Alaeddin Camisi’nin de o sırada yıkıldığı düşünülür. Cami, 1268’de de Muînüddin Pervâne tarafından eski temelleri üzerinde yapılmıştır. Avlunun batı kapısı üzerindeki kitabeden, Candaroğlu Celâleddin Bayezid Bey tarafından 1376 yılında esaslı bir onarım yaptırıldığı öğrenilmektedir. Avlunun kuzeydoğu köşesinde yer alan Candaroğulları Türbesi de bu onarım sırasında yapılmıştır. Kuzey avlu duvarı ortasındaki minaresi de sonradan eklenmiştir. Cümle kapısı içine konulan 1430 tarihli kitabeden mihrap ile minberin İsfendiyar Bey tarafından yaptırıldığı öğrenilmektedir. 1709 ve 1725 yıllarında mihrap önü kubbesiyle çatı tamir edilmiştir. 1853 depreminde caminin kubbesi çökmüş, İsfendiyar Bey tarafından mihrap ile birlikte yaptırılan ve Evliya Çelebi'nin de methettiği minber yıkılmış ve bazı parçaları İstanbul'daki Çinili Köşk'e götürülmüştür. Kötürüm Bayezid'in kitabesi üzerinde yer alan ve Abdülmecid'in tuğrasını taşıyan 1851 tarihli kitabe ise 1848’de başlayan tamiratın bitiş tarihini verir. Sinop mutasarrıfı Tufan Paşa tarafından yaptırılan bu uzun onarım sırasında yapı kâgir olarak sağlamlaştırılmış ve direkler üzerine oturtulan ahşap son cemaat yeri ile kadınlar mahfili ve minber yenilenmiştir. Camii 1946 ve 1950 yıllarında da onarım görmüştür. Cami, avlusuyla beraber en son 2008–2009 yılında onarımdan geçmiştir. Cami erken dönem İslam mimarisi eseridir. 66 m uzunluk, 22 m genişlikle dikdörtgen planlıdır. Mihrap üzerinde ortadaki biraz daha yüksek üç kubbe, batı ve doğu kenarlarında birer kubbe olmak üzere beş kubbesi vardır. Cami önünde 66X44 m ebatında geniş bir avlu bulunur. Camiden avluya üç kapı, avludan dışarıya beş kapı ile çıkılır. Mermer mihrap, Selçuklu tarzında girift süslemelere sahiptir. Üçtaraftan "Ayet-El Kürsi" çevrelenmiştir. Evliya Çelebi'ye Bursa Ulu Cami minberine benzettiği bitki motifleriyle bezenmiş orijinal minberin yerine 19. yüzyılda yapılmış minber bulunmaktadır. Pervane Medresesi Pervane Medresesi, Sinop'taki tarihi bir medresedir. Medreselerin kapatılmasından beri medrese olarak kullanılmamaktadır. Şu an içindeki açık mekanda kafe, restoranlar ve hediyelik eşya satan mağazalar bulunmaktadır. KahramanmaraÅŸ Ulu Camii Kahramanmaraş Ulu Cami, Dulkadiroğulları`ndan kalan bir camidir. Yanında Taş Medrese ve Kapalıçarşı bulunur. Kahramanmaraş Kalesi'ne yakın bir konumdadır. Taçkapı üstündeki yazıttan Dulkadiroğulları'ndan Süleyman oğlu Ala Üd-Devle Bey'in 1496'da yaptırdığı anlaşılmaktadır. Üst kısmı onarılarak sürekli değiştirilmektedir. Ana mekanı dikdörtgen şeklindedir. Mihrab üçgen şeklindedir. Mukarnas, Palmet, Lotüs motiflerinden oluşmuştur. Minaresi camiden bağımsız şekildedir. Taban kısmı karedir. Askerî tıp Askerî tıp, askeriye ile ilgili sağlık konuları üzerinde yoğunlaşan tıp alanı. Sıhhiye bölüğü, sağlık hizmetleri konusunda hizmet veren askerî birimdir. Doktor, sağlık astsubayı, hemşire ve sıhhiye erlerinden 1 bölük karargahı ve en az 2 takımdan oluşmuştur. Bulunduğu yapıdaki tüm askerî hayati unsurların sağlığından sorumludurlar. Komutanları genellikle yüzbaşı veya üsteğmendir. Geri görevde iken sivil halkın sağlığı ile de ilgilenip yardımcı olurlar. Krizalit Krizalit, bazı böceklerde tırtılın kendi çevresine ördüğü koza içindeki devinimsiz, kelebeğe ya da böceğe dönüşme evresindeki durumu. pupa olarak da bilinir. Birçok kelebek türünün tırtılı, gelişimini genellikle beş büyüme evresinden sonra tamamlar. Her evre bir deri değişimiyle tamamlanır. Olgunlaşan tırtıl, beslenmeyen bir krizalit evresine geçer. Krizalit genellikle toprak üzerinde, bir bitki sapına bağlı olarak gelişir. Bu sırada krizalit içinde kelebek olgunlaşır. Bir süre sonra krizalit çatlar, ıslak bir ortamda içinden kısa kanatlı bir kelebek doğar ve kelebek oluşur. Uğur böceği de bu döngüyü yaşayıp başkalaşım geçirir. Uğur böceği yaprağa veya benzeri bir nesneye yumurta bırakır. Yumurtalardan çıkan Larvalar 30-60 gün sonra koza oluşturmaya başlar. Kozada Krizalit sonrası uğur böceği çıkar. Krebs döngüsü Krebs döngüsü, trikarboksilik asit döngüsü veya Sitrik asit döngüsü, canlı hücrelerin besinleri yükseltgeyerek enerji elde etmesini sağlayan ve bütün yaşam biçimlerinde önemli bir yer tutan kimyasal süreçlerin son aşamasıdır. TCA devri olarak da bilinir. 1937'de Hans Adolf Krebs tarafından açıklığa kavuşturulan tepkimelerin hayvan, bitki, mikroorganizma ve mantar gibi birçok hücre türünde oluştuğu saptanmıştır. Krebs döngüsü, hücresel oksijenli solunumun, glikoliz evresinden sonra gelen ikinci aşamasıdır. Enzimatik bir reaksiyondur. Bunun için ısı, sıcaklık, ph değeri gibi dış etmenlerden kolayca etkilenebilir. Bu evre oksijen varlığında gerçekleşir. Glikozdan başka diğer organik moleküller bu evrede solunuma katılır. Krebs döngüsü, ökaryot hücre yapısına sahip canlıların mitokondrisindeki matriks sıvısında, prokaryot hücre yapısına sahip canlıların sitoplazmasında gerçekleşir. Ökaryot hücre yapısına sahip canlılarda reaksiyonlar başlamadan önce glikoliz tepkimelerinde oluşan 2 molekül pirüvik asit mitokondriye geçer. Burada bir dizi tepkime sonucu Asitin CoA'ya dönüşür. Bu sırada 2 mol pirüvik asitten 2 CO ve 2NADH açığa çıkar. Bu tepkime Krebs'e hazırlık evresini oluşturur. Asitin CoA'lar Krebs döngüsü ne katılmak için oksaloasetik asit ile birleşerek sitrik asite dönüşür. Sitrik asit bir dizi reaksiyonun ardından tekrar oksaloasetik asite dönüşür. Bu olayın sürekliliği yüzünden döngü ya da çember olarak ifade edilir. Krebs döngüsü sonrası 2 mol pirüvik asitten 2 ATP, 4 CO, 6 NADH ve 2 FADH oluşur.Döngüde basamaklarda oluşan her NADH ve FADH2 , Elektron Taşıma Sistemi'ne aktarılır. Krebs döngüsüne dikarboksil ve trikarboksil asitler katılırlar.Döngü 8 reaksiyondan oluşur. Özer Hurmacı Özer Hurmacı (d. 20 Kasım 1986, Kassel), Alman-Türk futbolcudur. Süper Lig takımlarından Bursaspor'da forma giymektedir. Trabzonspor'un eski futbolcusu ve kaptanı Lemi Çelik'in yeğenidir. 2007-2008 sezonu ortasında, Galatasaray'la sezon sonu için anlaşmış ancak daha sonra Galatasaray'ın, sözleşme şartlarını yerine getirmemesi üzerine protokolü iptal edilmişti. 2004-2005 sezonunda Ankaraspor altyapısın da oynamıştır. PAF Liginde 24 maçta 5 gol atmıştır. Ertesi sezon kiralık olarak gönderilmiş bir sezon sonra Ankaraspor'a geri dönmüştür. Ankaraspor formasıyla 3 sezon Süper Lig'de mücadele vermiş 69 maçta 5 gol atmıştır. 2005-2006 sezonunda Ankaraspor'dan kiralanmıştır. Bir sezon Keçiörengücü'nde oynayan futbolcu diğer sezon Ankaraspor'a geri dönmüştür. Keçiörengücü'nde 27 maç oynamış ve 3 gol atmıştır. 15 Haziran 2009 tarihinde Fenerbahçe Spor Kulübü'nün resmi internet sayfasında Fenerbahçe (futbol takımı) kadrosuna transfer olduğu bildirildi. 22 Haziran 2009 tarihinde Fenerbahçe Spor Kulübü ile 4 yıllık sözleşme imzaladı.. Fenerbahçe forması altındaki ilk gollerini 23 Aralık 2009 tarihinde oynanan Türkiye Kupası grup maçında Altay takımına karşı atmıştır. Süper Lig'deki ilk golünü Denizlispor'a karşı atmıştır.2011-12 sezonunda ise Mersin İdman Yurdu'na 45 metreden bir gol atmış ve gol yılın golü seçilmiştir. Özer 27 Ağustos 2012'de Fenerbahçe ile sözleşmesini karşılıklı olarak feshetmiş ve Kasımpaşa'ya transfer olmuştur. Kasımpaşa'da "18" numaralı formayı giymektedir.Ayrıca Özer ilk röportajında "Çok değerli bir Başkanla, yönetimle, teknik heyetle ve oyuncularla bir arada çalışacağım için son derece memnunum. Özellikle Metin hocamızla bir arada olmak beni mutlu ediyor. Önemli olan iyi bir takım yaratmak. Bunu başaracağımıza inanıyorum çünkü çok sıcak bir ortam var burada. Bu sezon umuyorum üst sıralarda yer alıp, adımızdan uzun seneler bahsettireceğiz. Bana kendimi değerli hissettirdikleri için herkese teşekkür ediyorum" açıklamalarında bulunmuştur. Takıma katılır katılmaz Süper Lig'in 3. haftasında oynanan Elazığspor maçının bitmine 20 dakika kala bu takım ile ilk maçına çıkmıştır. İlk golünü ise bir sonraki hafta Gaziantepspor ağlarına atmış ve takımı 3-0 kazanmmıştır. 1 Kasım tarihinde ise bu takımla ilk Türkiye Kupası maçında Kocaelispor karşısında çıkmıştır ve 2 asist yapmıştır. Sezon boyunca Süper Lig'de 27 maça çıkan Özer, 6 gol atmış ve 2 asist yapmıştır. Türkiye Kupası'nda ise 2 maça çıkan Özer bir gol atmış ve 2 asist yapmıştır. 2013-14 sezonu başında ise Trabzonspor gündemine gelen oyuncu takımında kalmıştır. Sezon başında Ryan Babel, Ezequiel Scarione ve Sanharib Malki gibi oyuncuları kadrosuna katan takımda ilk 3 hafta aralıksız şans bulmuş ancak 4.haftadan 7.haftaya kadar sakatlığı nedeniyle forma giyememiştir. 8. hafta sahalara Gençlerbirliği maçının bitimine 7 dakika kala dönmüştür. Ancak bu maçın ardından takımda düşünülmeyen Özer, kadro dışı bırakılmıştır. Aslen Trabzonlu bir ailesinin olması nedeniyle Trabzonspor'lu olan Özer, 2013-14 devre arasında tıpkı sezon başında olduğu gibi Trabzonspor takımının gündemine geldi. Trabzonspor'da kadro dışı kalan Volkan Şen ile takası gündeme gelen oyuncu, Volkan Şen'in eski takımı Bursaspor'a transfer olması üzerine bu takasta kullanılmamıştır. Bu gelişmeler üzerine Trabzonspor oyuncu ile 1,5 yıllığına kiralık anlaşmış ve görüşmelere başlandığını borsaya bildirmiştir. Özer 28 Ocak 2014 günü akşam saatlerinde ise memleketi Trabzon'a dönmüştür. Kasımpaşa' dan satın alma opsiyonlu kiralanmış olan Hurmacı, sözleşmenin bitmesi üzerine Trabzonspor ile 07.07.2015 tarihinde üç yıllık anlaşma imzaladı.. 24 Nisan 2016 tarihinde Trabzon'da oynanan ve yaşanan olaylar nedeniyle yarıda kalan Fenerbahçe maçından sonra kendisi ve 5 futbolcuyla birlikte kadro dışı bırakıldı. Daha sonra alacakları nedeniyle TFF'ye başvuran futbolcu, 24.08.2016 tarihinde sözleşmesini tek taraflı feshetti. Trabzonspor'dan ayrılan futbolcu transfer sezonunun son gününde Süper Lig ekiplerinden Akhisarspor ile 3 yıllık sözleşme imzaladı. 2005 yılında 2 kez U-20 formasını giymiştir. 2006-2008 yılları arasında ise U-21 formasını 18 kere giymiş ve 1 gol kaydetmiştir. 2007 yılında ise Fatih Terim tarafından 2008 Avrupa Futbol Şampiyonası grup elemesi maçı olan Türkiye-Norveç maçında A Milli formayı ilk kez giyme hakkını kazanmıştır. Avrupa 2012 grup eleme maçları kadrosuna dahil edilmiştir. Özer, 1 Şubat 2015 tarihinde Mihriban Dinçer ile evlendi. Meteoroloji uyduları Meteoroloji uyduları, (hava durumu uyduları) Dünya’nın çevresindeki bulutların resimlerini çeken, sıcaklık ölçümleri yapan ve bu verileri Dünya’daki merkezlere gönderen uydulardır. Bilim insanları, meteoroloji uydularından aldıkları bilgilere dayanarak, önümüzdeki günlerde havanın nasıl olacağına ilişkin tahmin yürütürler; fırtına ve kasırgaların olası güzergâhlarını çıkartırlar. Bu tahminler televizyon, radyo ve gazete gibi iletişim organlarınca bize ulaştırılır. Meteoroloji haritaları bu uydulardan gelen verilere göre oluşturulmaktadır. İlk meteoroloji uydusu olan Vanguard 2, 17 Şubat 1959'da fırlatılmıştır. Uydunun amacı bulutların yoğunluğunu ve rezistansını ölçmektir ancak çok sınırlı bilgi edinilmiştir. İlk başarılı uydu 1 Nisan 1960'ta NASA tarafından fırlatılan TIROS-1 olarak kabul edilir. Wu Yi Wu Yi, (d. 1938 Vuhan, Hubei) Ã‡inli siyasetÃ§i. Çin'de üst düzey liderler arasında yer alan tek kadındır. Çin Komünist Partisi Politbüro üyesidir. Parti hiyerarşi sıralamasında 15'incidir. Pekin'deki Kuzeybatı Teknik Enstitüsü ve Petrol Enstitüsü'nde mühendislik eğitimi gördü. Meslek hayatının büyük kısmında petrol teknisyeni olarak çalıştı. 1981'de Pekin büyükşehir belediye başkan vekilliğine atandı. Bu görevini 10 yıl boyunca sürdürdü. 1991 - 1998 yılları arasında Dış Ticaretten sorumlu Devlet Bakanlığı'nı önce vekaleten yürüttü. Daha sonra bu göreve aslen atandı. 1998'de Devlet Konseyi üyeliğine, 2003'te ise Başbakan yardımcılığına getirildi. Çin'in Dünya Ticaret Örgütü'ne katılım görüşmelerinde yer aldı. ABD'nin patent hakkı ihlali iddialarını dikkate alarak Çin gümrük sistemini yeniden düzenledi. SARS krizi üzerine görevden alınan Sağlık Bakanı Zhang Wenkang'ın görev alanına giren işleri üstlendi. Forbes dergisi tarafından 2004, 2005 ve 2007 yıllarında dünyanın en güçlü kadınları listesinde ikinci sıradan gösterildi. 2006'da bu listenin üçüncü sırasında yer aldı. İsmail Hakkı Birler İsmail Hakkı Birler (d. 1927, Suşehri, Sivas, Türkiye - ö. 22 Ocak 2009, Şişli, İstanbul, Türkiye), Türk siyasetçi. Ankara Üniversitesi Hukuk Fakültesi'ni bitirdi. Savcılık, Hâkimlik, Serbest Avukatlık, 3.(XIV) ve 4.(XV) Dönem Tokat Milletvekilliği ile Devlet Bakanlığı yaptı. Evli ve bir çocuk babasıdır. Prince of Persia: Warrior Within Prince of Persia: Warrior Within, ""'ın devamı olan bir video oyunudur. Ubisoft firması tarafından Aralık 2004 tarihinde piyasaya sürülmüştür. Xbox, GameCube, PlayStation 2 ve Windows için üretilmiştir. Oyun, "Sands of Time"'ın kaldığı yerden devam eder. İsmi hala belirtilmeyen Prens artık aynı anda iki silah taşıyabilmekte, düşmanlarından silahlarını çalabilmekte ve onları fırlatabilmektedir. "Warrior Within" serinin önceki oyunlarına göre daha karanlık bir atmosfere sahip olmakla beraber oyuncuya, düşmanını daha şiddet içeren yeni hareketlerle yok etme olanağı tanır. Bunun gibi sebeplerden dolayı PEGI'dan 16+, ESRB'den ise Mature sınıflandırmasını almıştır. Prince of Persia'nın devam eden başarısıyla, "Sands of Time" ve "Warrior Within"'in senaryosuna bağlı bir devam oyunu daha yapılmıştır. Kasım 2005 senesinde piyasaya sürülmüştür. 2005 yılında Pipeworks firması, oyunu Sony PlayStation Portable (PSP) için küçük yeniliklerle Prince of Persia: Revelations adıyla değiştirmiştir. Revelations, orijinal oyunda olmayan üç yeni bölüm içermektedir. Oynanış, birkaç değişiklik dışında önceki oyundakine çok benzer. Prens iki silah kullanabilmekte ve ikincil silahını fırlatabilmektedir. Ayrıca silahlarıyla kombolar yapabilmekte ve şarj atakları gerçekleştirebilmektedir. Bunların haricinde duvardan sıçrayarak düşmanını öldürmek gibi, çevreyi kendi avantajına kullanabilmektedir. Zamanı geri çevirip yaşananların hiç yaşanmamış olmasını sağlamak için Sands of Time'ı "(Zaman Kumları)", Kum Saati'ne geri doldurmasından yedi sene sonra, Prens kendini zamanın bekçisi Dahaka tarafından aranırken bulur. Prens'in kaderini değiştirmeye uğraşmasından, ve bir bakıma da bunu gerçekleştirmesinden dolayı Dahaka onu öldürmeye ve zamandaki düzeni tekrar sağlamaya çalışmaktadır. Yaşlı bir bilgeden nasihat almaya giden Prens, Empress of Time "(Zamanın İmparatoriçesi)" tarafından yönetilen ve içinde Sands of Time'ın bulunduğu Island of Time "(Zaman Adası)" adında bir ada olduğunu öğrenir. Sadece kendisini ve kurtuluşunu düşünen Prens, adayı bulmak ve kumların hiç yaratılmamasını sağlamak amacıyla adaya yelken açar. Eğer kumlar hiç yaratılmamış olursa; hem Maharajah'ın onları asla bulamayacağını, hem de Dahaka'nın onu avlaması için hiçbir sebebi olmayacağını düşünür. Gemi ile ilerlerken Prens'in karşısına adaya ulaşmasını engelleyen büyük bir engel çıkar. Shahdee adında siyah kıyafetli ve gizemli bir kadının emrindeki askerler; Prens'in gemisine saldırır ve tüm tayfasını kılıçtan geçirir. Prens, kadınla savaşır; fakat kadın onu gemiden atmayı başarır. Prensin gemisi batar; ancak kendisi kurtulur ve adaya sürüklenir. Adada içerilere ilerlerken, Shahdee ile tekrar karşılaşır ve onu adanın kalesine kadar kovalar. Fakat bunu yaparken; kalenin, geçmişi ve şimdiki zamanı birbirine bağlayan birçok geçidinden "(Time Portals)" birine kazara girer. Shahdee'yi geçmişte kovalamaya devam ederken, onu, oyunun ilerlerinde adının Kaileena olduğunu öğreneceği, kırmızı kıyafetli bir kadını öldürmeye çalışırken bulur. Shahdee ile bir kez daha dövüşen Prens onu öldürür ve Kaileena'yı kurtarır. Prens'in Empress of Time ile görüşmek istediğini öğrenen ve bunun üzerine kendi kimliğini açıklamayı reddeden Kaileena, Prens'e; İmparatoriçe'nin saklandığı gizli taht odasınının yolunu bulabilmesi için adadaki iki kuleyi, Water Tower "(Su Kulesi)" ve Mechanical Tower'ı "(Mekanik Kule)" aktif hale getirmesi gerektiğini söyler. Kaileena, Prens'e Serpent Sword'u "(Yılan Kılıcı)" verir. Bu kılıç, kulelere giden köprüleri aktif hale getirecektir. Kaileena, Prens'e daha sonradan Lion Sword'u "(Aslan Kılıcı)" da verecektir. Prens adayı keşfe başlar ve gizemli, karanlık görünüşlü garip bir yaratık görür. Taht odasına varmadan kısa bir süre önce Dahaka çıkagelir ve Prens'e saldırır. Tam onu öldürecekken, gördüğü o karanlık yaratık Prens'in önüne geçer ve Dahaka Prens'in yerine onu öldürmüş olur. Dahaka Prens'e saldırmadan geri gider. Ardından Prens taht odasına gitmeyi başarır ve Kaileena'nın aslında İmparatoriçe'nin ta kendisi olduğunu öğrenir. Kaileena, Shahdee'yi Prens'i öldürmesi için görevlendirmiş, ancak Kaileena'yı kurtarmak için aldığı görevin başarısızlıkla sonuçlanmasından sonra Shahdee, Kaileena'nın amacını sorgulamaya başlamış, nihayetinde de kaderini değiştirmesinin imkânsız olduğunu söyleyerek, boş yere uğraşıp kendi canını da tehlikeye atmakla suçladığı Kaileena'ya meydan okumuştur. Kaileena, Prens tarafından kurtarıldıktan sonra, yolda öleceğini umduğu Prens'i kulelerde ölümcül görevlere yollamış, ve hatta ona lanetli kılıçlar vermiştir; fakat Prens hala hayattadır. Bu karşılaşma esnasında Kaileena'yı harekete geçiren asıl sebepler de ortaya çıkar. O da Prens gibi kaderini değiştirmeye çalışmaktadır. Çünkü kendi kaderini zaman çizgisinde görmüş, ve günün birinde uzak diyarlardan gelen bir Prens tarafından öldürüleceğini öğrenmiştir. Bu yüzden onu ilgilendiren tek şey, Prens'ten ne şekilde olursa olsun kurtulmaktır. Prens isteksizce Kaileena'yla dövüşür ve onu öldürür. Kaderini değiştirdiğini zannederek kendi zamanına geri döner; fakat Kaileena'yı geçmişte öldürmesiyle Sands of Time'ın onun vücudundan dünyaya saçıldığını ve aslında kendi zamanındaki şartların oluşmasını sağlayan halleri kendi eliyle inşa ettiğini fark eder. Engellemeye çalıştığı şeye sepep olduğunu anlayarak umudunu kaybeder ama Dahaka'dan kaçışı sırasında kendini eski bir mezarlıkta bulur ve Mask of the Wraith'i "(Ruh Maskesi)" ele geçirir. Bu maske, kendisini takan kişiye, kendi aslıyla aynı anda var olma şansı vermektedir. Maskeyi taktığında Sand Wraith'e "(Kum Hayaleti)" dönüşür, ki bu da oyunun başından beri rastladığı, hatta kendisini öldürmeye çalıştığını zannettiği siyah kıyafetli yaratıktır. Yeni haliyle Dahaka'nın Prens'i öldürmeye çalıştığı, fakat onun yerine Sand Wraith'i öldürdüğü o ana geldiğinde, Dahaka'nın Prens'i öldürmesine izin verir ve yola kendisi devam eder. Diğer prensin ölmesi gereklidir, çünkü o Kaileena'yı geçmişte öldürmek istemekte ve yapacaklarının nereye varacağını bilmemektedir. Eğer Sand Wraith bunu durdurmasaydı, yine aynı şeyler yaşanacaktı. Bunu yapınca diğer Prens öldüğünden yedek durumdaki Sand Wraith'in maskesi yok olur ve tam da taht odası girmeden önceki ana geri dönmüş olur. Prens Kaileena'yı geçmişte değil de şimdiki zamanda öldürürse, hem kumların yaratılışını engellemiş, hem de kaderini değiştirmiş olacağını düşünür. Prens kadınla tekrar karşılaştığında onu bir zaman geçidine, oradan da şimdiki zamana getirir. Bu anda oyunun sonu, oyuncunun kendisine bağlıdır. Eğer oyuncu, oyun içindeki tüm Life Upgrade'leri "(Sağlık Geliştirmeleri)" toplayıp en güçlü silah olan, efsanevi Water Sword'u "(Su Kılıcı)" aldıysa, farklı bir son ile karşılaşacaktır. Water Sword olmadan (alternatif son): Prens ve Kaileena'yı ikna edemez ve onunla tekrar dövüşüp onu tekrar öldürür. Dövüşten sonra Dahaka gelir ama Prens'i görmezden gelerek kadının vücudunu alır, çünkü artık kadın o zaman ait değildir ve yok edilmesi gerekmektedir. Sonra Prens'e doğru ilerler, ama sadece Amulet'ını (Muska) alır. Kaderini değiştirmiş olan Prens, Babil'e doğru yelken açar ama Babil savaş halindedir. Water Sword ile (gerçek son): Prens, Kaileena'yı, olayların bu şekilde son bulması gerekmediğine ikna eder. İkisi birlikte Babil'e geri dönecekken Dahaka gelir ve Kaileena'ya doğru ilerler. Çünkü artık kadın o zamana ait değildir ve yok edilmesi gerekmektedir. Fakat Prens, Dahaka'nın Water Sword'a karşı dayanıksız olduğunu anlar ve onunla dövüşerek onu yener. Böylelikle hem Prens, hem de Kaileena kaderlerini değiştirmiş olarak, birlikte Babil'e doğru yelken açarlar. Babil savaş halindedir. Jordan Mechner, Prince of Persia karakterinin yaratıcısı, The Sands of Time'da çalışmış olmasına rağmen Warrior Within'in yapımında yer almamıştır. Prince of Persia: Warrior Within hakkında Mechner, Aralık 2005 sayılı Wired Magazine dergisine "Artistik yöneliminin veya ona M kategorisini kazandıran şiddetinin fanatiği değilim. Hikâye, karakter, diyaloglar, seslendirme veya görünüş stili bana uygun değildi." açıklamasını yapmıştır. Muslihittin YÄ±lmaz Mete Muslihittin Yılmaz Mete (1920, Ceyhan, Adana - 4 Ekim 2002), Türk siyasetçi. Ankara Üniversitesi Hukuk Fakültesi'ni bitirdi. Kazanlı'da Nahiye Müdürlüğü, Feke, Saimbeyli ve Kilis ilçelerinde stajyer kaymakam olarak görev aldı. 1945 yılından sonra Manavgat, Köyceğiz, Fethiye ve Savur ilçelerinde kaymakamlık görevinde bulundu. 1954 yılında memuriyetten ayrılarak Ceyhan ilçesinde avukatlık yaptı. Türkiye Ziraat Odaları Birliği Hukuk Müşavirliği, Güreş Federasyonu Başkanlığı, Gençlerbirliği ve Ankara Eskrim Kulüpleri Başkanlığı, Serbest Avukatlık, Çiftçilik, XI., 5.(XVI) Dönem Adana Milletvekilliği, Cumhuriyet Senatosu Adana Üyeliği (5 Haziran 1966 - 12 Ekim 1975) ile Gençlik ve Spor Bakanlığı yaptı. Evli ve üç çocuk babasıdır. Mahmut Türkmenoğlu Mahmut Türkmenoğlu (1933 Urla, İzmir, Türkiye - 20 Temmuz, 1992), Türk siyasetçi. İTÜ Makine Mühendisliği Fakültesi'ni bitirdi. Serbest Mühendislik ve Müteahhitlik, İzmir Köy Kooperatifleri Birliği Başkanlığı, 4.(XV) ve 5.(XVI) Dönem İzmir Milletvekilliği ile Gümrük ve Tekel Bakanlığı yaptı. Evli ve üç çocuk babasıdır. Hasan Ferda GÃ¼ley Hasan Ferda Güley (1916, Aybastı - 18 Kasım 2008 ,İstanbul), Türk asker ve siyasetçi. Harp Okulu ve İstanbul Üniversitesi Edebiyat Fakültesi Türkoloji Bölümünü bitirdi. Harp Okulu Öğretmenliği, XI, 1.(XII), 2.(XIII), 3.(XIV) ve 4.(XV) Dönem Ordu Milletvekilliği, Kurucu Meclis Cumhuriyet Halk Partisi Temsilciliği (6 Ocak 1961 - 25 Ekim 1961) ile Ulaştırma Bakanlığı yaptı. Ulaştırma Bakanlığı yaptığı sırada Türk Hava Yolları 981 Sefer Sayılı Uçuş kazası oldu. Evli ve dört çocuk babasıdır. Mustafa Ok Mustafa Ok (d. 22 Mart 1925, Saruhanlı, Manisa - 5 Ocak 2009, İzmir), Türk asker ve siyasetçi. Saruhanlı ilçesine bağlı Koldere köyünde Bulgaristan göçmeni bir ailenin oğlu olarak dünyaya geldi. İlk ve orta okulu Turgutlu'da okudu. Maltepe Askeri Lisesi'nin ardından, 1944 yılında Kara Harp Okulu'ndan mezun oldu. 1955-1956 yılları arasında 6. Kore Türk Tugayı'nda görev yaptı. 1959 yılında Harp Akademisi'nden Kurmay Yüzbaşı olarak mezun oldu. 1962 yılında Türkiye Ortadoğu Amme İdaresi Enstitüsü'nü bitirdi. Enstitü mezuniyeti, Kurmay subay olması ve Kore görevi kendisine TSK'da 6 sene kıdem kazandırdı. Orduda çeşitli görevlerde geçen 18 yıllık hizmet sonunda 22 Şubat 1962 tarihinde Talat Aydemir harekâtı sonucu TSK'dan emekli edildi. 21 Mayıs 1963 tarihinde Talat Aydemir ve arkadaşlarının ihtilal girişimi nedeniyle bu sefer idam istemiyle yargılandıysa da beraat etti. Cumhuriyet gazetesinin düzenlediği "Türkiye'nin en önemli sorunu nedir?" konulu “1961-1962 Yunus Nadi Yarışması”na katılıp "Köylerin Kuruluş Konusu" isimli makalesi ile birincilik ödülü aldı. 1964 yılında CHP'ye girerek siyasete başladı. 1965 seçimlerinde CHP'den Manisa Milletvekili seçildi. 1965-1977 yılları arasında (2.(XIII.), 3.(XIV.), 4.(XV.) dönem) CHP Manisa Milletvekili olarak ve 37. TC Hükümetinde (1. Ecevit, CHP-MSP Hükümeti) Köy İşleri ve Kooperatifler Bakanı olarak görev yaptı. "Ortanın solu" hareketinin geliştirilmesinde ve yaygınlaştırılmasında Bülent Ecevit ekibinde aktif rol oynadı. 1974 Kıbrıs Harekâtı'nda, kabine üyesi ve eski bir kurmay subay olarak belirleyici rol aldı. 1977 yılında siyaseti bıraktıç Kamuda kendisine teklif edilen hiçbir görevi kabul etmedi. Emekliliği süresinde "Jeopolitiğe Diyalektik Yaklaşım" konusunda uzun süre çalıştı, ancak Sovyetler Birliği'nin dağılması nedeniyle çalışmasını kitap haline getirmedi. Çeşitli gazetelerde makaleler yazdı, anılarını kaleme aldı. 5 Ocak 2009 tarihinde İzmir'de vefat etti. Evli olup 3 çocuğu vardı. Abdülkerim Doğru Abdülkerim Doğru (d. 1927, Ardahan, Türkiye), Türk siyasetçi. İTÜ Makine Mühendisliği Fakültesi'ni bitirdi. Azot Sanayi Genel Müdürlüğü, Sanayi Bakanlığı Müşavirliği, İPA Gıda ve İhtiyaç Maddeleri A.Ş. İdare Meclisi Başkanlığı, 4.(XV), 5.(XVI) ve XIX. Dönem Kars Milletvekilliği, TBMM Başkanvekilliği ile Sanayi ve Teknoloji Bakanlığı yaptı. Evli ve dört çocuk babasıdır. Ayrıca MÇP Genel Başkanlığı'da yapmıştır. Cahit Kayra Cahit Kayra (1917, İstanbul, Türkiye), Türk siyasetçi, yazar. Siyasal Bilgiler Okulu'nu bitirdi. İş Bankası Yönetim Kurulu Üyeliği, 4.(XV) Dönem Ankara Milletvekilliği ile Enerji ve Tabiî Kaynaklar Bakanlığı yaptı. Evli ve 2 Çocuk babasıdır. Orhan Birgit Orhan Birgit (1927, Kars, Türkiye - 16 Ekim 2019), Türk gazeteci ve siyasetçi. İstanbul Üniversitesi Hukuk Fakültesi'ni bitirdi. Meşhur Tan Gazetesi ve Matbaasının tahrip edildiği baskını düzenleyen ekibin liderlerindendi. Öğrenciliği sırasında başladığı gazeteciliğini Ulus Gazetesi’nin İstanbul temsilcisi, Dünya ve Yeni Sabah Gazeteleri’nin muhabiri olarak sürdürdü. Hürriyet ve Cumhuriyet'te çalıştı, yazılar yazdı. 6-7 Eylül 1955 olaylarında etkili olan “Kıbrıs Türktür Cemiyeti”nin üyelerindendi. Haftalık Kim Dergisini yayımladı. Serbest Avukat olarak çalıştı. Hürriyet Vakfı'nda hukuk müşavir ve başkan olarak görev aldı. Cumhuriyet Halk Partisi’nde fiilen siyasete girdi. CHP’de Ocak ve ilçe başkanlıkları yanında İstanbul İl Yönetim Kurulu Üyeliğinde görev aldı. 27 Mayıs 1960 darbesi öncesinde öğrenci nümayişlerinin tezgâhlanması sürecinde faal rol aldığını kendis ifade etti. Bu sırdada, "öğrencilerin Et ve Balık Kurumu'nda kıyma makinelerinde kıyıldığı" yolunda düzmece haberler yayınladığını, haberlerin yalan olduğunu daha sonra öğrendiğini söyledi. Dokuz Subay Hadisesi'nin faili darbecileri CHP il sekreteri İlhami Sancar'ın emriyle müdafaa edip kurtardığını açıkladı. 2.(XIII), 4.(XV) ve 5.(XVI) Dönem İstanbul, 3.(XIV) Dönem Ankara milletvekilliği TBMM CHP Grup Yönetim Kurulu üyeliği ve Parti Grup Sözcülüğü görevini yürüttü. 18.Kurultayda CHP Parti Meclisi Üyeliğine ve Merkez Yönetim Kurulu üyeliğine ve aynı zamanda Partinin sözcülüğüne getirildi. Turizm ve Tanıtma Bakanı olduğu hükümetin sözcüsü olarak da görev yaptı. Eskişehir Anadolu, Bilgi, İstanbul ve Galatasaray üniversiteleri iletişim fakültelerinde ders verdi. Kendisine Anadolu Üniversitesi Senatosu’nca Fahrî Doktora tevdi edildi. Aydın Doğan Vakfı yürütme kurulu üyeliği yapmış ve Basın Konseyi başkanlığını da bir dönem yürütmüştür. Cumhuriyet Gazetesi'nde köşe yazarlığı yaptı. Evli ve bir çocuk babasıydı. Orhan Birgit, 92 yaşında hayatını kaybetti. Cenazesi Edirnekapı Şehitliği'nde defnedildi. Hermann von Helmholtz Hermann von Helmholtz (31 Ağustos 1821 - 8 Eylül 1894) Alman fizyolog ve fizikçi. Çok yönlü ilgi alanları ve çalışmalarıyla, özellikle de sinir iletimi, işitme ve görme üzerine yaptığı klasikleşmiş araştırmalarla yaşadığı dönemde "fiziğin başbakanı" olarak adlandırılan araştırmacı. Helmholtz babasının lise öğretmeni olarak çalıştığı Potsdam'da doğdu. Sağlık durumu elvermediği için ilk eğitimini önce evde gördü. 17 yaşında Berlin'de Friedrich Wilhelm Enstitüsü'nde tıp eğitimine başladı. Tıp eğitiminden sonra 1843'ten başlayarak orduda doktor olarak çalıştı. Bu süre boyunca çok sayıda bilimsel makale yayınladı. Enerjinin korunumu kanunu matematiksel olarak gösterdi. 1848'de ordudan terhis edildikten sonra önce Berlin Sanat Akademisi'nde anatomi dersleri verdi. Sonra 1849 yılında Königsberg Üniversitesi'nde fizyoloji profesörü olarak çalışmaya başladı. Daha sonra 1855'te Bonn ve 1858'de Heidelberg'de fizyoloji, 1871'de Berlin'de fizik alanlarında profesörlük elde ederek çalışmalarda bulundu. 1870'te Prusya Bilimler Akademisi'ne seçildi. Fizyolojik optikler üzerine yaptığı çalışma sırasında gözün retina tabakasını incelemek için kullanılacak "optitalmoskop" adında bir alet geliştirdi. 1856-1866 yılları arasında yayınladığı "Fizyolojik Optikler" adlı üç ciltlik çalışması önemli bir etki yarattı. 1863 yılındaki "Ses Duyumları Üzerine" çalışmasında da akustik bulgularını yayınladı. Bu konuda özellikle bileşik ses algısı ve harmoni üzerine önemli çalışmalar yaptı. Özellikle sinir akımlarının hızı, görme ve duyma araştırmaları psikolojiye önemli bir katkı sağladı. Helmholtz sinir boyunca sinir iletim hızını ölçme teşebbüsünde bulunan ilk kişidir.Bilim adamları önceleri bu iletimin tellerde ortaya çıkan iletimle aynı olduğuna inandılar(yaklaşık ışık hızında)Helmholtz sinir iletim hızının daha yavaş olduğunu buldu.Sinir akımının sanılanın aksine ölçülemeyecek kadar hızlı olmadığını kurbağa bacağında yaptığı deneyle ortaya koydu. Sinir hızının ortalama olarak saniyede 83 metre olduğunu bulguladı. Bu bulgulara dayanarak insan bireylerinin duyu organlarının uyarılmasına verdiği motor tepki süresini ölçmeye çalıştı. Ancak hem bireysel farklılıklar, hem de aynı bireyin farklı zamanlarda farklı performanslar sergilemesi üzerine bu deneylerinden vazgeçti. Dış ve iç göz kaslarının göz merceğinin odaklanması üzerine etkisini araştırdı ve 1802'de Thomas Young tarafından yayınlanan görme gücü teorisini geliştirdi. Turhan Esener Turhan Esener (1924), Türk akademisyen, siyasetçi. Ankara Üniversitesi Hukuk Fakültesi'ni bitirdi. Cenova Üniversitesi Hukuk doktorası yaptı. Ankara Üniversitesi Hukuk Fakültesi, Ankara İktisadi ve Ticari İlimler Akademisi, Fransa ve Strasbourg'daki üniversiteler dahil birçok üniversitede ders verdi. 12 Mart ve 12 Eylül dönemleri sonrası kurulan hükûmetlerde Çalışma Bakanı olarak görev almıştır. Şu anda Boğaziçi Üniversitesi'nde hukuka giriş dersi vermektedir. İstanbul Kültür Üniversitesi Senato üyesi olarak görev yapmıştır hâlen aynı üniversitenin hukuk fakültesi İş ve Sosyal Güvenlik Hukuku Anabilim Dalı başkanıdır. Evli ve iki çocuk babasıdır. Eski başbakanlardan Suat Hayri Ürgüplü'nün kardeşi Münip Hayri Ürgüplü'nün damadı, Eczacıbaşı Holding'in üçüncü kuşak patronu Bülent Eczacıbaşı'nın da kayınpederidir. Mukadder Ã–ztekin Mukadder Öztekin (1919, Niğde - 30 Ocak 1995), Türk bürokrat ve siyasetçi, eski Türkiye İçişleri Bakanı ve Bayındırlık Bakanı. Siyasal Bilgiler Okulu İdari Şube Bölümü mezunudur. İstanbul Burgazada Bucak Müdürlüğü, İstanbul İl Maiyet Memurluğu, Şebinkarahisar, Şereflikoçhisar, Elmalı, Çine Kaymakamlıkları, Mülkiye Müfettişliği, Adana ve Merkez Valilikleri, Adana Belediye Başkanlığı, Cumhuriyet Senatosu Adana Üyeliği (5 Haziran 1966 -12 Ekim 1975), Avrupa Yerel Yönetimler Konferansı Daimi Komitesi Türkiye Temsilciliği, Türkiye-Avrupa Ekonomik Topluluğu Karma Parlamento Komisyonu Türk Grubu Üyeliği, 33., 34. ve 35. Hükûmet Bayındırlık Bakanlıkları, 36. ve 38. Hükûmet İçişleri Bakanlıkları yaptı. Evli ve iki çocuk babasıdır. Roque Santa Cruz Roque Luis Santa Cruz (d, 16 Ağustos 1981, Asunción), Olimpia kulübünde forma giyen Paraguaylı bir futbolcudur ve forvet mevkisinde görev yapmaktadır. Futbol hayatına 9 yaşında Olimpia Asunción genç takımında oynayarak başladı. Birkaç yıl boyunca bu takımda başarılı olan ve her sezon en çok gol atan oyuncu olan Santa Cruz'u 15 yaşında, Olimpia Asunción kulübünün teknik direktörü Luis Cubilla, A takımla antrenmanlara çıkmaya davet etti. İlk profesyonel maçını da 27 Temmuz 1998 tarihinde Olimpia Asunción formasıyla Paraguay 1. Ligi ekiplerinden Cerro Porteño karşısında henüz 16 yaşındayken oynadı. Daha sonra Santa Cruz, bu kulüpte daha çok şans buldu ve Olimpia Asunción ile 1998 ve 1999 yıllarında Paraguay 1. Ligi şampiyonu oldu. Ayrıca bir defa da Paraguay'da Yılın Futbolcusu ödülünü aldı. Santa Cruz, 28 Temmuz 2007 tarihinde Blackburn Rovers'ın dört yıllık sözleşme teklifini kabul etti. Blackburn Rovers, ayrıca Bayern Münih kulübüne de futbolcu için £3.5 milyon pound ödedi. 2007-2008 Preimer League sezonunun açılış maçı olan Middlesbrough FC-Blackburn Rovers maçında sakatlanan Benni McCarthy'nin yerine oyuna giren Santa Cruz, oyuna girer girmez bir gol attı ve hem Rovers'a maçı kazandırdı hem de Blackburn Rovers formasıyla ilk golünü kaydetti. Santa Cruz, 26. yaşını kutladığı günde ve Blackburn Rovers formasıyla 90 dakika oynadığı ilk maçta UEFA Kupası'nda MyPa47 takımına bir gol attı. Santa Cruz Blackburn ile ilk hat trickini 15 Aralık 2007'deki Wigan Athletic'e 5-3- kaybettikleri maçta yaptı, 17 milyon sterlin karşılığında Manchester'e gelen ve Blackburn'deki ilk sezonunda 43 maçta 23 gol atmayı başaran Cruz, geçen sezon ise sadece 4 kez fileleri havalandırabilmişti. Santa Cruz, 1999 yılında yapılan Dünya 20 Yaş Altı Futbol Şampiyonası'nda isim yaptı. Turnuvada Paraguay 20 yaş altı millî futbol takımı adına üç gol atan Santa Cruz, Paraguay millî futbol takımı antrenörlerinin de dikkatini çekti ve henüz 17 yaşında millî takımın Copa América kadrosuna çağrıldı. Santa Cruz, henüz 17 yaşındayken Paraguay formasıyla ilk büyük turnuvası Copa América'da 3 gol attı. Daha sonra millî takımda düzenli olarak forma giymeye başlayan Santa Cruz, 2002 FIFA Dünya Kupası ve 2006 FIFA Dünya Kupası elemelerinde tam 7 gol attı. 2002 FIFA Dünya Kupası'nda attığı golle millî takımının gruplardan 2. Tur'a kalmasını sağladı. Santa Cruz, 2006 FIFA Dünya Kupası öncesinde dizinden geçirdiği bir sakatlıkla boğuşuyordu. Ama turnuva öncesi sakatlıktan kurtuldu ve millî takımının oynadığı üç maçta da forma giydi. Turnuvada Santa Cruz, gol atamadı ama bir maçta Nelson Cuevas'a 1 asist yaptı ve o maçta Paraguay, Trinidad ve Tobago'yu 2-0 yendi. Her ne kadar o maçta Paraguay, galip gelse de 2006 FIFA Dünya Kupası'nda 2. Tur'a yükselemedi. Santa Cruz, 2007 Copa América'da Kolombiya karşısında üç gol attı ve Paraguay, Kolombiya'yı 5-0 yendi. Karnataka Karnataka (Kannada dili: ಕನಾ೯ಟಕ) Hindistan'ın dört güney eyâletinden biridir. 1956 yılında Hindistan'ın eyâletlerinin yeniden organize edilmesiyle kurulmuştur. İlk kurulduğunda adı "Mysore" olan eyalet 1973 yılından itibaren "Karnataka" olarak değiştirilmiştir. Batısında Umman Denizi, kuzeybatısında Goa, kuzeyinde Maharaştra, doğusunda Andhra Pradeş, güneydoğusunda Tamil Nadu ve güneybatısında Kerala bulunur. Eyâletin yüzölçümü 191.791 km² ve Hindistan yüzölçümünün 5,83%'dir. Yüzölçümü açısından Hindistan'ın sekizinci , nüfus açısından ise dokuzuncu büyük eyâletidir. En çok kullanılan dil olan Kannada dili aynı zamanda resmî dildir. Eyâletin adının nereden geldiği konusunda birçok etimoloji önerildiyse de genel olarak kabul gören teoriye göre "Karnataka" sözcüğü Kannada dilinde "yüksek topraklar" anlamına gelen "karu" ve "nādu" sözcüklerinden türemiştir. "Karu nadu" aynı zamanda "Karu" (siyah) ve "nadu" (bölge) olarak da okunabilir, bunun kaynağı olarak da Karnataka'nın Bayaluseeme bölgesinde bulunan kara toprak gösterilir. Paleolitik çağa kadar dayanan bir tarihe sahip olan Karnataka, Orta Çağ döneminde Hindistan'ın en güçlü imparatorlukluklarından bazılarına evsahipliği yapmıştır. Bu imparatorlukların hamiliğinde yetişen büyük düşünür ve ozanların başlattığı dinsel ve edebî akımlar çok uzaklara kadar etkisini hissettirmiştir. Karnataka Hindistan'ın iki klasik müzik tarzına da önemli katkılarda bulunmuştur: Karnatik ve Hindustani geleneksel müzik tarzları. Hindistan'da en çok Jnanpith ödülü alan yazarlar Kannada dilinde yazmaktadır. Eyâletin başkenti olan Bangalore, hızlı bir ekonomik ve teknolojik gelişme içinde olan Hindistan'ın önde gelen şehirlerindendir. Haldun Menteşeoğlu Haldun Menteşeoğlu (1916, Yangı, Köyceğiz, Muğla - 7 Temmuz, 1988), Türk siyasetçi, eski Türkiye İçişleri Bakanı ve İmar ve İskân Bakanı. İstanbul Üniversitesi Hukuk Fakültesi mezunudur. İstanbul Vilayet Mektupçuluk Kalemliği, Kocaeli İl Maiyet Memurluğu, Anadolu Hisarı Bucak Müdürlüğü, Kaş, Saray, Eğil, Seferihisar, Eminönü, Mudanya, Üsküdar, Kadıköy Kaymakamlıkları, Sinop Valiliği, Mülkiye Müfettişliği, Cumhuriyet Senatosu Muğla Üyeliği (15 Ekim 1961 - 12 Eylül 1980), Cumhuriyet Senatosu İçişleri Komisyonu Başkanlığı, 30. Hükûmet İmar ve İskân Bakanlığı, 31. ve 32. Hükûmet İçişleri Bakanlığı yapmıştır. Evli ve iki çocuk babasıdır. TBMM VII. Dönem Muğla Milletvekili Feridun Osman Menteşeoğlu'nun kardeşidir. Eklenti Plug-in, kendi başına çalışabilen bir program için, genellikle çok özel bir alanda duyulan gereklilik üzerine geliştirilen, programa yeni özellikler ekleyen yazılımdır. Plug-inler ana programdan bağımsız çalışamaz. Uygulamalar çok çeşitli nedenlerden dolayı plug-inlere destek verirler. Bunlardan bazıları şöyledir: Ana program pluginler tarafından kullanılacak bâzı servisler sağlar. Bu servisler plug-inin ana uygulamaya kayıt olmasını sağlayacak yolları ve plug-in ile ana uygulama arasındaki veri alışverişini düzenleyecek protokolleri içerir. Edward Furlong Edward Walter Furlong (d. 2 Ağustos 1977 Kaliforniya) Amerikalı sinema oyuncusu. En bilinen rolleri arasında 'deki John Connor ve American History X filmindeki Daniel Vinyard karakterleri yer alır. Annesi Elanoe Torres, erkek kardeşi Robert Furlong'dur. Edward Furlong, çocukluğundan beri müziğe ilgi duymaktaydı. İyi gitar çalan Edward, Japonya'da "Hold on tight" adıyla bir albüm çıkararak sevilen bir şarkıcı olmuştur, fakat albüm Amerika'da beklenen ilgiyi almamıştır. Sinemaya 14 yaşındayken Terminatör 2 filmi ile adım atmış ve bu rolü ile MTV Sinema Ödülleri ve Saturn Ödülleri'nde ödül kazanmıştır. 2009 yılı Almanya, Güney Afrika ve Kanada ortak yapımı filmde Adrian Archer rolünü oynamıştır. Geçmiş yıllarda yüksek dozda uyuşturucu kullanmaktan birçok kez hastaneye kaldırılmış ve uyuşturucu bağımlılığı yüzünden birçok rolü diğer Hollywood oyunculerine kaptırmıştır. Geçmişte Paris Hilton, Natasha Lyonne ile birlikte olmuş; 2006 yılından itibaren ise oyuncu Rachael Bella ile evlidir ve Ethan Page Furlong adında bir oğlu vardır. 16 Mayıs 2013'te Furlong, eski kız arkadaşı tarafından açılan bir yasaklama emrini ihlal ettiği için tutuklandı. Polis onu bir merdiven altında saklanırken bulduktan sonra tutuklandı. 18 Mayıs'ta öğleden sonra serbest bırakıldı. 100.000 $ kefaletle serbest kalmıştır. Selahattin Ã‡etiner Selahattin Çetiner (1922, Lapseki, Çanakkale), Türk asker, siyasetçi, eski Türkiye İçişleri Bakanı. 1940 yılında Harp Okulu'ndan mezun olduktan sonra 1941 yılında Topçu Okulu'nu bitirdi. 1960 yılında Kayseri'de tabur komutanı olarak bulunduğu sırada kendisine muhalefet partisi lideri İsmet İnönü ve heyetinin Kayseri'de yapılacak parti il kongresine katılmasının önlenmesi görevi verildi. Himmetdede istasyonunda tren ve İncesu'da kara taşıtları durdurularak, İnönü ve heyetinin Anayasal seyahat özgürlüğü engellendi. Bu olaydan hemen sonra Anayasa'ya aykırı olarak görevlendirildiğini açıklayan bir dilekçeyle ordudan istifa etti. 4 Nisan 1960 tarihinde tutuklandı ve Ankara'da Soğukkuyu Askeri Cezaevi'ne hapsedildi. 1960 askeri müdahalesinden sonra tekrar Silahlı Kuvvetler'e alındı. 1960-1962 yılları arasında Madrid'te Silahlı Kuvvetler Ataşesi olarak görev yaptıktan sonra karargâh subaylığı, Alay ve Zırhlı Tümen 9. Kolordu Komutanlığı, Kara Kuvvetleri Kurmay Başkanlığı gibi görevlerde bulundu. 22 Eylül 1980 - 13 Aralık 1983 tarihleri arasında Bülend Ulusu Ka­bi­nesi'nde İçişleri Bakanlığı yaptı. Bakanlığı döneminde başta Bülent Ersoy olmak üzere bazı sanatçıların sahneye çıkması yasaklandı. Yaban Ã‡ilekleri Yaban Çilekleri, İsveçli yönetmen Ingmar Bergman'ın 1957 yılında çektiği film. Yaşlı bir profesörün ölümle ve kendisiyle olan hesaplaşmasını rüyalar üzerinden anlatır. Kafkavari rüya sahneleri ile dolu film, yüzyılın belki de en etkileyici yapıtları arasında yer alıyor. Usta ile Margarita Usta ile Margarita / Üstat ile Margarita, (Rusça özgün adı: "Ма́стер и Маргари́та") Mihail Afanasyeviç Bulgakov'un yazdığı roman. Toplumsal eleştiriyi fantastik bir kurgu üzerinden yapmasıyla pek çok yazarı derinden etkilemiştir. 1930'lu yıllarda kaleme alınan roman 1966-67 yıllarında Sovyetler Birliği'nde tefrika olarak yayımlandı, Türkçedeki ilk çevirisi ise 1968'de yapıldı. Roman, bir dergi yöneticisinin göl kıyısında Şeytan'la karşılaşmasıyla başlar. Şeytan, Moskova'da kaldığı süre içerisinde insanların iki yüzlülüklerini gözler önüne serer. İki farklı zaman diliminde ilerleyen romanda olayların büyük kısmı Stalin dönemi Moskova'sında geçerken, bir yandan da İsa'nın çarmıha gerilmesi olayı, İncil'de gösterilen olaylardan farklı bir şekilde anlatılır. Bulgakov, Gogol'un bir takipçisi olarak, ironik üslubuyla Stalin döneminin fantastik bir panoramasını çizer. Toplumsal eleştiri romanın merkezine yerleşmiş olmasına rağmen, Usta olarak anılan kahraman ile Margarita arasındaki sıradışı aşk öyküsü romanın sonuna doğru yoğunluk kazanır; başlangıçtaki ironik hava sonlara doğru hüzünlü bir anlatıma dönüşür. İki farklı zaman dilimi arasındaki benzerliklerin yanı sıra, roman içinde roman tekniğiyle de Bulgakov postmodern edebiyata öncülük etmiş olur. Hoysala İmparatorluğu Hoysala İmparatorluğu (Kannada dili: ಹೊಯ್ಸಳ ಸಾಮ್ರಾಜ್ಯ) 10. ve 14. yüzyıllar arasında, günümüz Hindistanı'nın Karnataka eyaletinin bulunduğu bölgede hüküm sürmüş olan bir Güney Hindistan imparatorluğudur. İmparatorluğun başkenti önce Belur sonra da Halebidu olmuştur. Hoysala hükümdarları Batı Ghat sıradağlarının yüksek bir bölgesi olan Malnad'dan çıkmıştır. 12. yüzyılda hüküm süren Batı Çalukyalar ile Kalaçuri krallıkları arasındaki kanlı savaşlardan yararlanarak günümüz Karnataka bölgesinde ve günümüz Tamil Nadu eyaletinde Kaveri nehri deltasının kuzeyinde idareyi ele geçirdiler. 13. yüzyıla gelindiğinde Karnataka'nın tamamına yakın bir bölgeyi, Tamil Nadu'nun bazı kısımlarını ve Andra Pradeş'in batı bölümlerini yönetimleri altına aldılar. Hoysala çağı, Güney Hindistan'da sanat, mimarlık ve dinin gelişimi açısından önemli bir dönemdir. İmparatorluk günümüzde asıl olarak tapınak mimarisiyle anılmaktadır. Karnataka bölgesinde yüzü aşkın sayıda tapınak günümüze kadar ayakta kalabilmiştir. Bunların arasında Belur'daki Çennakeşava tapınağı, Halebidu'daki Hoysaleşvara tapınağı ve Somanathapura'daki Keşava tapınağı sayılabilir. Hoysala hükümdarları aynı zamanda güzel sanatlar hamiliği de yapmıştır. Bu teşvik ve koruma sonucunda Kannada dili ve Sanskritçe edebiyat gelişmiştir. Kılıçoğlu Toprak İşleme Fabrikası Kılıçoğlu Toprak İşleme Fabrikası, Türkiye'nin ilk kiremit fabrikasıdır. Eskişehir'de Hoşnudiye Mahallesi İsmet İnönü Caddesi'nde bulunan fabrika, Atatürk'ün talimatı ile kurulmuş ve 1927-2007 yılları arasında faaliyet göstermiştir. Bu fabrikada üretilen kiremitler, cumhuriyetin ilk yıllarından itibaren demiryolu ağı ile ülkenin her yerine ulaştırılmış ve Türkiye'nin pek çok önemli yapısının çatısında yer almıştır. Türkiye Cumhuriyeti'nin ilk yıllarında yaşanan kiremit kıtlığı nedeniyle Fransa'nın Marsilya kentinden kiremit ithal edilmek zorunda kalınmasına çok içerleyen cumhurbaşkanı Atatürk'ün Eskişehir'de birkaç kişiyi toplayarak "Şu kiremit işini halledin, aleme rezil oluyoruz" demesi üzerine fabrika kurulma çabası başlamıştı. Toprağı uygun olduğu için yer olarak Eskişehir seçilmişti. Fabrikayı 1927 yılında Bulgar bir aile kurdu ve üretime başladı. 1930'lu yıllarda Bulgar ailenin elinden alınan fabrika Bulgaristan göçmeni Sabri Kılıçoğlu'na verildi. 1940'lı yıllardan itibaren genel müdürlük görevini üstelenen Murat İnce tarafından profesyonel bir anlayışla yönetilen fabrika, 1980'lerin sonunda Murat İnce ve Sabri kılıçoğlu'nun art arda ölümleri üzerine inişe geçti. 1992'de Sabri Kılıçoğlu'nun damadı ve Endel Şirketler Grubu'na bağlı Kılıçoğlu Toprak A.Ş'nin yönetim kurulu başkanı olan Savaş Özaydemir şirketi devraldı. Fabrika, 2007 yılında Eskişehir Belediyesi'nin kentsel dönüşüm projeleri kapsamında üretimi durdurdu. Kılıçoğlu Kiremit, üretimini Eskişehir Organize Sanayi Bölgesi içindeki fabrikada sürdürmektedir. Şahap Kocatopçu Şahap Kocatopçu (1916, İstanbul - 26 Nisan 2012), Türk iş adamı, siyasetçi. Şahap Kocatopçu, Massachusetts Teknoloji Enstitüsü'nden mezun oldu. Seramik ve cam konusunda doktor derecesi vardı. Türkiye Şişe Cam Fabrikaları A.Ş. genel müdürlüğü, İstanbul Sanayi Odası meclis başkanvekilliği, TÜSİAD ve TİSK başkanlığı yaptı. 27 Mayıs Darbesi'nden sonraki süreçte (6 Ocak 1961 - istifa: 13 Temmuz 1961) kurucu meclis ve bakanlar kurulu üyeliği yaptı. 12 Eylül Darbesi sonrasında kurulan hükûmette de sanayi ve teknoloji bakanlığı yapmıştır. 26 Nisan 2012 tarihinde vefat eden Şahap Kocatopçu, evli ve iki çocuk babasıydı. Hasan SaÄŸlam Hasan Sağlam (1931, Balıkesir, Türkiye - 6 Ekim 2002, İstanbul, Türkiye), Türk asker ve siyasetçi. Harp Akademisi'ni bitirdi. Çeşitli karargâh ve kıta komutanlıkları görevlerinde bulundu. Cumhurbaşkanlığı Başyaverliği ve Muhafız Alay Komutanlığı da yaptı, 1977'de tuğgeneralliğe terfi etti. Ardahan'da Tugay Komutanlığı ve 12 Eylül darbesi'nden sonra bir süre Millî Güvenlik Konseyi Genel Sekreter Yardımcılığı ve Millî Eğitim Bakanlığı yaptı. 1981 yılında emekli oldu. 1986 yılında İlim Yayma Cemiyeti Başkanlığı'na seçildi, vefat ettiği güne kadar 16 yıl bu görevi aralıksız sürdürdü. Evli ve iki çocuk babasıdır. Safa ReisoÄŸlu Safa Reisoğlu (1929, İstanbul, Türkiye), Türk akademisyen. İstanbul Üniversitesi Hukuk Fakültesi'ni bitirdi, Lozan Üniversitesi Hukuk Fakültesinde Doktora yaptı. Medeni Hukuk Profesörüdür. Ankara Üniversitesi Siyasal Bilgiler Fakültesi Öğretim Üyeliği, Ankara Üniversitesi Rektör Yardımcılığı, Cumhuriyet Senatosu Cumhurbaşkanınca Seçilen Üyeliği (21 Ekim 1977 - 12 Eylül 1980), Millî Eğitim Bakanlığı yaptı. Evli ve bir çocuk babasıdır. "Uluslararası Boyutlarıyla İnsan Hakları", "Borçlar Hukuku Genel Hükümler" isimli kitapları bulunmaktadır. Dost (kitap) Dost, Türk yazar ve şair Vüs'at O. Bener'in öykü kitabı. Sonraki yıllarda Yaşamasız adlı kitapla birlikte basılmış ve Türk edebiyatının en önemli öykü kitaplarından biri olarak kabul edilmiştir. İlk hikâye kitabı olan Dost'ta, küçük kentlerdeki sıradan insanların iç ve dış dünyasını anlatan yapıtlar ortaya koymuştur. Orhan Dengiz Orhan Dengiz (1929, Uşak, Türkiye - 11 Ocak 1983), Türk siyasetçi. İstanbul Üniversitesi Edebiyat Fakültesi Coğrafya Bölümü'nü bitirdi. Öğretmenlik, Orta Öğretim Genel Müdürlüğü Şube müdürlüğü, müfettişlik, kültür ateşeliği, X., 2.(XIII), 3.(XIV), 4.(XV) Dönem Uşak Milletvekilliği, TBMM Başkanlık Divanı İdare Amirliği, Millî Eğitim Bakanlığı yaptı. Evli ve iki çocuk babasıdır. Vefatından sonra ismi Uşak'ta bir bulvara verilmiştir. , tam olarak "kılıç teknikleri" şeklinde çevrilebilir. Bu kılıç için kullanılan oldukça genel bir Japonca kelimedir ve dikkate değer bir yan anlamı yoktur. "Tōjutsu" terimi nadiren savaş sanatları kaynaklarında kullanılır veya tercih edilir. "Tōjutsu" sıklıkla Kenjutsu ile karıştırılır. Bununla birlikte "tōjutsu" sadece kılıç kullanma sanatıdır. Genel bir kavram olduğundan kenjutsu terimini de içinde barındırır. YouTube'a Türkiye'den erişimin engellenmesi YouTube'a Türkiye'den erişimin engellenmesi, Türkiye kanunlarına dayanılarak Türkiye Cumhuriyeti mahkemeleri tarafından ilki 6 Mart 2007'de, ikincisi ise 17 Ocak 2008'de olmak üzere birkaç kez engellenmiştir. Bu engelleme, Türkiye'de ve dünyada çeşitli yankılar uyandırmıştır. 31 Ekim 2010 tarihinde ise bir telif ajansı Atatürk'e hakaret eden videoların hakkını satın aldı ve sonra siteden kaldırdı. Savcılığın isteğiyle Telekomünikasyon İletişim Başkanlığı YouTube'a erişim engelini kaldırdı, fakat kısa bir süre sonra yasak tekrar işleme konulmuştur. Servisleri en çok kullanılan internet siteleri arasında yer almıştı. 18 yaşındaki Yunan öğrenci Kostas Papafloratos tarafından "Stavreatos" takma adıyla 3 Mart 2007'de YouTube'a yüklenen ve Mustafa Kemal Atatürk'e hakaret içeren video, Türkiye'de tepkilere neden oldu. İlgili haberlerin 5 Mart günü basında yer alması üzerine harekete geçen T.C. İstanbul Cumhuriyet Başsavcılığı Basın Savcısı Nurten Altınok, İstanbul Emniyet Müdürlüğü'ne talimat vererek, konuyla ilgili görüntüleri istedi. Söz konusu görüntüyü inceleyen Altınok, 25 Temmuz 1951 tarihine ait gereğince T.C. İstanbul Nöbetçi 1. Sulh Ceza Mahkemesi'nden videoya erişimin engellenmesini talep etti. 6 Mart 2007 tarihinde başvuruyu karara bağlayan mahkeme, 2007/384 sayılı kararında ""Mustafa Kemal Atatürk'ün fotoğrafı, Türk Bayrağı üzerine İngilizce küfür içeren yazılar yazılarak aşağılandığı anlaşıldığından talebin kabul edildiği""ni belirtti. Bu kararın ardından Türk Telekom, YouTube'a erişimi engelledi. Siteye doğrudan erişmeye çalışanlar, hem Türkçe hem de İngilizce olarak ""Bu siteye erişim mahkeme kararıyla engellenmiştir!"" yazısı ile karşılaştı. Bununla beraber, erişimin durdurulduğu bu dönem içerisinde, herhangi bir uluslararası vekil sunucu ya da anonim kullanımı sağlayan web siteleri kullanılarak siteye bağlantı sağlanabildi. Erişim engelleme kararının ardından YouTube yetkilileri, gerekenin yapılacağını bildirdi. İstanbul 1. Sulh Ceza Mahkemesi'ne tekrar başvuran Savcı Nurten Altınok, sitedeki hakaret içeren unsurların kaldırılması durumunda erişim yasağının da kaldırılması talebini iletti. Videonun kaldırılması üzerine YouTube sitesine erişim olanağı 6 Mart 2007 tarihinde tekrar verildi. 2007'deki olayın ardından Türkiye, bir kez daha Youtube'a Türkiye'den erişimi engelledi. Türk Ulusu ve Atatürk'e karşı hakaret ve küfür içeren videoların barındırılması gerekçesiyle, T.C. Ankara 12. Sulh Ceza Mahkemesi'nin 17 Ocak 2008 tarihinde aldığı 2008/55 nolu kararıyla, YouTube'a erişim ikinci kez engellendi. Kararın dayanağı "İnternet Ortamında Yapılan Yayınların Düzenlenmesi ve Bu Yayınlar Yoluyla İşlenen Suçlarla Mücadele Edilmesi Hakkında Kanun"dur. İkinci yasak kalkmadan üçüncü yasak da Sivas'tan geldi. YouTube sitesine erişim yasağı 25 Ocak 2008 tarihinde kaldırıldı. Siteye erişim 13 Mart 2008 günü bir kere daha Atatürk'e hakaret eden görüntüler nedeniyle Ankara 1. Sulh Ceza Mahkemesi'nin kararıyla engellendi. Bu engellemede önceki seferlerden farklı olarak, farklı DNS sunucuları kullanarak bağlanılmaya çalışıldığında bağlantı sağlanılamamakta ve kullanılan İnternet tarayıcısı siteden cevap gelmediğini belirtmektedir. Siteye erişim 5 Mayıs 2008 günü Ankara 11. Sulh Ceza Mahkemesinin, 24 Nisan 2008 tarihli kararı ve Ankara 5. Sulh Ceza Mahkemesinin 30 Nisan 2008 tarihli kararı gereği engellenmiştir. Bu engelleme 12 Mayıs tarihinde sona ermiş ve engelleme bir süreliğine kalkmış olsa da aynı tarihte bu sefer Ankara 5. Sulh Ceza Mahkemesinin 30 Nisan 2008 tarihli kararı gereği tekrar engellenmiştir. Ankara 5. Sulh Ceza Mahkemesinin kararı kaldırılmadan bu sefer Ankara 1. Sulh Ceza Mahkemesi'nin, 5 Mayıs 2008 tarihli kararı ile zaten engelli olmasına rağmen yeni bir engelleme kararı çıkmıştır. Ankara Cumhuriyet Savcılığı Basın Savcısı Nadi Türkaslan 18 Haziran 2008 tarihinde yaptığı basın duyurusunda,YouTube'daki görüntülerin sadece Türkiye veritabanının kaldırıldığını, dünya üzerindeki veritabanının kaldırılmaması ve Temmuz 2008'e kadar sitenin Türkiye'den yetki belgesi almaması halinde süresiz erişimi engelleneceği duyuruldu. 4 Haziran 2010 tarihinde Türkiye kullanıcıları Google'ın çeşitli hizmetlerini erişim zorluğu yaşamaya başladılar. Çeşitli işyerleri ve KOBİ'lerin kullandığı Google Apps hizmetleri, Google Harita hizmetleri ve Google'ın çeviri sitesi Google Translation etkilenen hizmetler arasındaydı. Binali Yıldırım 5 Haziran 2010'daki açıklamasında Google'ın diğer hizmetleri için yasaksız olan IP'leri, Youtube sitesine verdiğini ve bu sayede Türkiye'de yasaklanmış olan IP'leri kullanmayarak Türk kullanıcılara erişim sağladığını ve yasağı etkisiz kıldığını iddia etti. Youtube'un kullandığı yeni IP'leri yetkililerin yasaklamasının sonucu olarak bu IP'leri kullanan diğer hizmetlere erişim de istem dışı engellenmişti. Merkezi Almanya'da bulunan International Licencing Service isimli şirket ilgili videoların telif haklarını satın alıp kaldırılmaları için Youtube'a başvurmuştur. İlgili videoların Youtube'dan kalkması ile 30 Ekim 2010 tarihinde Youtube erişime açılmıştır. Fakat YouTube Şirketi'den yaptığı yazılı açıklamada, sorunun International Licencing Service isimli şirketin mevcut "otomatik telif hakları şikayet" mekanizmasını kullanarak, siteden bu videoları ortadan kaldırması ile çözüldüğünü, oysa söz konusu videoların telif hakları politikalarını ihlal etmediğini ve bu nedenle videoları yeniden yükleme yaptıkları belirti. Yasağın kaldırılmasından 3 gün sonra, 2 Kasım 2010'da eski politikacı Deniz Baykal'ın avukatlarının başvurusu sonucu Ankara 11. Sulh Ceza Mahkemesi savcısı Bülent Yücetürk'ün cevaben 5651 sayılı kanunun 8'e 1 maddesinin 5. fıkrası çerçevesinde Baykal'a ait olduğu iddia edilen görüntülerin yer aldığı Youtube'a erişimin engellenmesi kararı alması uygulanmasını teminen TİB'e (Telekomünikasyon Kurumu Başkanlığı) gönderdiği ile ilgili haberler basında yer aldı. Fakat 5 Kasım 2010 günü Ankara Cumhuriyet Savcısı Bülent Yücetürk sadece ilgili videoların kaldırılmasının Youtube'a yazılı dilekçe ile talep edilmesi kararına vardıklarını açıkladı. Savcı YouTube'un kapatılması için tebliğde bulunmadığını ve sadece Baykal'ın avukatlarının talebi sonucu YouTube'e ihtar yazısı yazdıklarını açıkladı. Savcı 5 Kasım'ın sonuna kadar videolar Youtube'dan kalkmazsa Telekomünikasyon İletişim Bakanlığı (TİB) 'a yazı iletileceğini ve TİB de videoların kaldırılmadığını tespit ederse YouTube'a ihtar gönderileceğini ifade etti ve aynı gün içerisinde YouTube'dan cevap olarak "ihtar tenkit yazısının alındığı" teyidinin geldiğini belirterek "YouTube özgür kalacak" dedi. Youtube'un 9 Kasım 2010 tarihinde kendileriyle temasa geçen Telekomünikasyon İletişim Başkanlığı'na (TİB) 'na söz konusu görüntüleri siteden kaldırdığını bildirmesine rağmen site Kasım 2010'dan 2011'in ilk aylarına kadar yasaklı kaldı. 27 Mart 2014 Perşembe günü Dışişleri Bakanı Ahmet Davutoğlu, Bakanlık Müsteşarı Feridun Sinirlioğlu, MİT Müsteşarı Hakan Fidan ve Genelkurmay 2. Başkanı Orgenaral Yaşar Güler'e ait olduğu öne sürülen ses kayıtlarının internette yayınlanmasının ardından, TİB, video paylaşım sitesi Youtube'un idari kararla aşamalı olarak erişime kapattı. 6 Nisan günü sabahı kullanıcılar Youtube, Twitter ve Facebook adlı sitelere bağlanmakta zorluk yaşadı. Şehit Cumhuriyet Savcısı Mehmet Selim Kiraz'ın rehin alınmasıyla ilgili görüntüleri içeren sitelere İstanbul Sulh Ceza Hakimliği tarafından erişim engeli konuldu. Facebook ve Twitter'ın bunun üzerine konuyla ilişkin videoları kaldırmasıyla erişim engeli kaldırıldı. Youtube'daki erişim engeli devam etmemektedir. Erişim engelinin akıllı cihazlarda bulunan Youtube uygulamasına bir etkisi bulunmamıştır. Tayyip Erdoğan ve Ulaştırma bakanı Binali Yıldırım 5 Haziran Cumartesi 2010 günü Demokratik Açılım Toplantıları'nın sonuncusunu İstanbul'da internet medyası yöneticileriyle yaptı. 60 kadar internet sitesi sahibi ile buluşuldu ve Binali Yıldırım konu hakkındaki görüşlerini açıklarken kendi görüşüne göre sorunun Google'ın Türkiye ofisi olmamasından kaynaklandığını açıklamıştır. BBC Türkiye'de ifade özgürlüğünün durumunu, 301. maddenin halini ve Orhan Pamuk dahil olmak üzere 50 yazarın düşünceleri yüzünden yargılandığını ve bunun Avrupa Birliği'nin aday Türkiye'ye ısrarına rağmen gerçekleştiremediğini iletti. Erişim engelleme kararına alınan tepki ve eleştiriler, hedefleri bakımından 5651 sayılı kanunun Kasım 2007'de yürürlüğe girmesinden önceki eleştiriler ve Kasım 2007'den sonraki eleştiriler olarak ayrılabilirler. Bianet haber sitesinde yer alan 12 Mart 2007 tarihli yazıda "Youtube ve Atatürk'e Hakaret" isimli yazıda Fikret İlkiz erişim kararının hukuka aykırı olduğunu ifade etmiştir. 28 Mayıs 2003 tarihli Avrupa Konseyi Bakanlar Komitesi'nin 840. toplantısında kabul edilen İnternet'te İletişim Özgürlüğü Deklarasyonu'na göre; "Devletin önceden kontrolde bulunmaması" ilkesini kabul etmiştir. Fikret İlkiz bunun sonucu olarak "devletler kamu kurumları, genel filtreleme veya engelleme tedbirlerine başvurarak İnternet'te bilgi ve diğer iletişimlere, sınırlara bakılmaksızın, kamunun erişimini engellememelidirler." demektedir. Ayrıca o tarihte "erişimin engellenmesini" ya da "içeriğin kaldırılmasını" düzenleyen bir yasamız olmaması sebebi ile erişimin tamamen engellenmesi kararının hukuka aykırı olduğu iddia edilmekteydi. Bu nedenle Fikret İlkiz İstanbul 1. Sulh Ceza Mahkemesi'nin erişimin engellenmesi kararının hukuka aykırı olduğunu, ayrıca basın savcılığının ikinci talebi olan hakaret içeren unsurların siteden kaldırılması halinde erişimin engellenmesi kararının kaldırılmasının da bu sebeple hukuka aykırı olduğunu ifade ediyordu. 20 - 22 nisan 2010 tarihlerinde Kartepe’de düzenlenen 5651 sayılı kanunun çalıştayına çok çeşitli kollardan katılım sağlanmıştır: Başbakanlık, Adalet Bakanlığı, Kültür Bakanlığı, Yargıtay, İçişleri Bakanlığı ilgili birimlerinden temsilciler ile Korsan Partisi, Netdaş, SansüreSansür gibi sivil oluşumlar da çalıştaya katılmıştır. Sonuç olarak Kartepe Kriterleri yayınlanmış ve yorumlara açılmıştır. Yayınlanan kriterlere göre 5651 sayılı yasadaki katalog suçların kapsamı gözden geçirilmelidir. Ayrıca bir sitenin tamamının kapanması yerine sadece zararlı içeriğe erişimin engellenmesi ve bu içeriği üretenlerin yargılanması sağlanmalıdır. Bu konuda kriterlerde belirten gereklerden Avrupa Konseyi Sanal Suçlar Sözleşmesi, çalıştay'dan 5 ay sonra Ekim 2010'da imzalanmıştır. Bilgi Üniversitesi Bilişim ve Teknoloji Hukuku Enstitüsü tarafından 05 Ağustos 2010 tarihinde hazırlanan 5651 sayılı kanuna ilişkin değerlendirme raporuna göre erişimin engellenmesi hem ölçülülük ilkesi hem de ceza sorumluluğun şahsiliği ilkesine aykırılıklar oluşturmaktadır. Teknoloji yöntemleri olarak engellemenin çeşitli yolları olmasına rağmen çoğu zaman en ağır ve kapsamını aşan engelleme yöntemleri kullanılmaktadır. Raporda, erişimin engellenmesi yöntemi ile hem ölçülülük ilkesi hem de ceza sorumluluğun şahsiliği ilkesine aykırılıklar oluşturulmakta olduğu iddia edilmektedir. Erişimin engellenmesi 5651 sayılı kanunun temel amacı olan "aileyi, çocukları ve gençleri İnternet dâhil elektronik iletişim araçlarının kötüye kullanılmasıyla uyuşturucu ve uyarıcı madde alışkanlığı, intihara yönlendirme, cinsel istismar, kumar ve benzeri kötü alışkanlıkları teşvik eden içerikten korumak" a ulaşmaya yönelik elverişli bir yöntem olmadığı ifade edilmektedir. Mahkeme kararı ile işleme konulan engellemeleri aşmak için gerekli tekniklerin gizli olmadığı belirtilmektedir ve engelleme kararlarının kısa sürede etkinliklerini yitirdiği belirtilmektedir. Bilgi Üniversitesi Bilişim ve Teknoloji Hukuku Enstitüsü raporunda ayrıca 5651 sayılı kanun'a göre engelleme kararlarının tedbir niteliğinde olduğu belirtilmektedir, bir ceza ya da bir idari yaptırım niteliğinde değillerdir. Hukuk devleti ilkesinin temellerinden birinin "temel hak ve hürriyetler"'e geçici bile olsalar sadece adli makamlar tarafından sınırlama getirilmesi olduğu belirtilmektedir. Adli makamların sınırlama getirmesi asıl, idari makamların ise istisnadır. İdari makamların sadece acil durumlarda sınırlama getirmeye yetkili olduğu belirtilmektedir. "Böylece TİB acil uyguladığı engelleme kararlarında esasında başka yollar varsa önce bunları uygulamalıdır, örneğin uyarı ya da şikayet mekanizmalarını kullanmalıdır" denilmektedir. Uyarı mekanizmalarının geliştirilmesi TİB için olduğu kadar mahkemeler için de geçerli olduğu belirtilmektedir. Rapora göre Türk Ceza Kanunu’nun 20. maddesi ceza sorumluluğunun şahsi olduğunu ve kimsenin başkasının fiilinden dolayı sorumlu tutulamayacağını öngörmektedir oysa IP ve DNS engellemesi teknikleri kullanılarak yapılan erişimin engellenmesi ile bir sunucunun birden fazla web sitesini barındırması yaygındır böylece aynı sunucuda barının diğer masum siteler de mağdur olmaktadır. Bu da Türk Ceza Kanunu’nun 20. maddesi Ceza sorumluluğunun şahsiliği ilkesine aykırıdır ayrıca Hakkaniyete, ölçülülük ilkesine aykırılık teşkil etmektedir. Raporda belirtildiği üzere "İfade özgürlüğü demokrasinin vazgeçilmez şartı olmasına rağmen ifade hürriyeti ancak özgür ortamlarda olgunlaşabilmektedir ve internet sitesi engellemeleri ifade hürriyetinin önünde bir engeldir. Bireysel tercih hakkı, devletin her türlü ahlaki değeri topluma doğrudan veya dolaylı yollarla zorlamasına izin vermez." denilmektedir. Türkiye'de YouTube'un engellenmesine pek çok medya organı kapatılmaya tepki vermektedir. Özellikle internet medyası konuyu komplo teorileri bağlamında ele almaktadır. Bu teorilerin arasında bant genişliği koruması, Yerel sitelere yönlendirilmesi ve benzeri mevcuttur. Ekşi Sözlük: Türkiye'nin en popüler sosyal ağ sitelerinden Ekşi sözlük ve kurucusu Sedat Kapanoğlu daimi olarak sansüre ve sansüre karşı olan oluşumlara desteklerini bildirmiş ve bu doğrultuda sitede görülen logolarını siyah bir bant ile kapatmışlardır. Ayrıca çeşitli "sözlük zirvesi" adı verilen toplu buluşmalar site üzerinden organize olmaktadır. Eylem 2.0: Sansürlemenin zararları konusunda bir bilinç oluşturmak ve kanun değişikliğiyle Türkiye'de web sitesi sansürleme sürecinin zorlaştırılması amaçlı oluşum İnternet sayfası olarak başlayıp Facebook sayfası altına taşınmıştır. http://www.facebook.com/pages/Eylem-20/192383699240 Sansüre Sansür: Anonim bir grup "öğrenci, öğretmen, karikatürist" vs. tarafından kurulmuş sansürün kalkmasını isteyen hareket grubu. https://web.archive.org/web/20110925040623/http://www.sansuresansur.org/index.php Ayrıca Facebook sayfaları üzerinde hareket etmektedirler: http://www.facebook.com/sansuresansur ve email haberleşme listeleri de mevcuttur: https://groups.google.com/forum/?hl=tr&lnk#!forum/sansuresansurhareketi http://sansuresansur.blogspot.com/ Sansüre karşı yürüyüş: 17 Temmuz 2010 tarihinde Taksim'de yoğun katılımla yapılmıştır. http://www.facebook.com/pages/sansure-karsi-yuruyus/132397150110683 https://web.archive.org/web/20110208105318/http://sansurekarsiyuruyus.com/ YP-KC Yeşiller Partisi Korsan Cephesi https://web.archive.org/web/20100619235640/http://ypkc.org/ Sansüre Karşı Eylem email grubu: http://groups.google.com/d/forum/sansure-karsi-eylem?hl=tr&pli=1 İnternet Yayıncıları Derneği: 2006 yılında kurulan oluşum düzenli olarak yayınladıkları araştırma ve raporlar ile Türkiye'deki internet erişim engellemelerine dikkat çekmektedir. http://www.iyad.org.tr/ 5816 sayılı Atatürk Aleyhine İşlenen Suçlar Hakkında Kanun:5816 sayılı Atatürk Aleyhine İşlenen Suçlar Hakkında Kanun: Youtube'a Atatürk'e hakaret edilen videolar yüklenilmesi sonucu ilk erişim engellemesine sebep olan kanundur. Bu erişim engelleme kararı yürürlülüğe girdiğinde Türkiye'de internet ortamında yapılan yayınların düzenlenmesi konusunda herhangi bir kanun yoktur. İnternet'te İletişim Özgürlüğü Deklarasyonu: Avrupa Konseyi Bakanlar Komitesi'nin 840. toplantısında kabul edilen İnternet'te İletişim Özgürlüğü Deklarasyonu Türkiye'nin de arasında bulunduğu Avrupa Konseyi’nin üye devletleri tarafından 28 Mayıs 2003 tarihinden kabul edilmiştir. 5651 sayılı kanunun: İnternet Ortamında Yapılan Yayınların Düzenlenmesi Ve Bu Yayınlar Yoluyla İşlenen Suçlarla Mücadele Edilmesi Hakkında Kanun Avrupa Sanal Suçlar Sözleşmesi: Convention on Cybercrime - Avrupa Sanal (siber) Suçlar Sözleşmesi Tayyip Erdoğan ve Binali Yıldırım 5 Haziran Cumartesi 2010 günü Demokratik Açılım Toplantıları'nın sonuncusunu İstanbul'da internet medyası yöneticileriyle yaptı. 60 kadar internet sitesi sahibi ile buluşuldu ve Binali Yıldırım konu hakkındaki görüşlerini açıklarken kendi görüşüne göre sorunun Google'ın Türkiye ofisi olmamasından kaynaklandığını açıklamıştır. Eylem 2.0 grubu 14.01.2010 tarihinde yaptığı konferansın sonuçlarına göre yasaklar için alınabilecek çözümleri şöyle listelemiştir: Bilgi Üniversitesi Bilişim ve Teknoloji Hukuku Enstitüsü tarafından 05 Ağustos 2010 tarihinde hazırlanan 5651 sayılı kanuna ilişkin değerlendirme raporunda 5651 sayılı kanunun tamamen kaldırılması veya yapılacak bazı temel revizyonlarla Yasanın uygulamada sorun yaratan hükümlerinin bertaraf edilmesi temel öneriler arasındadır. Çözüm önerileri ana maddeler olarak şöyle listelenmiştir: Orhan Oğuz (sinemacı) Orhan Oğuz (d. 24 Mart 1948, Kırklareli, Türkiye), Türk sinemacı. On altı yaşında kamera asistanlığı ile sinemaya başladı. Arkadaş gruplarıyla dört kısa film gerçekleştirdi. Fotoğraf ve resim sergileri açtı. 1978 yılında görüntü yönetmeni olarak birçok ünlü yönetmenle çalıştı ve onların yönlendirmeleri ile 1987 yılında “her şeye rağmen” fimini sinemaya aktardı. Filmlerinde toplumun her kesiminden yalnız suskun kenara itilmiş insanların hayatlarını anlatmayı seçti. Bulgaristan-Türkiye ilişkileri Bulgaristan-Türkiye ilişkileri, Türkiye ile Bulgaristan'ın sürdürdüğü uluslararası politikaları içerir. Bulgaristan ile Türkiye birçok konuda birbirine paralel politikalar izlemektedirler denilebilir. "Batı tarzı" politikalar konusunda belirli seviyelerde uyuşma söz konusudur. İnsan hakları, kuvvetler ayrılığı ve demokratik ilkeler bağlamında ise Bulgaristan Batılı modele daha yakın olduğu bu konudaki uluslararası değerlendirme raporlarından anlaşılmaktadır. NATO'ya 2004'ten beri üye olan Bulgaristan ile Türkiye arasında askerî iş birliği mevcuttur. Her ne kadar geçmiş yüzyıldan yaşanan bir dizi sorun olsa da günümüzde bunlar pek fazla gün yüzüne çıkmamakta politik ilişkiler orta düzeyde devam etmektedir. Ticari ilişkiler ise son derece iyi seyretmekte yıldan yıla ticari hacim artmaktadır ancak Türkiye aleyhine bir ticari denge olduğu söylenebilir. Osmanlı Devleti İmparatorluğu'nun Bulgarlarla karşılaşması 14. yüzyıl ortalarına dayanır. 1362 yılında Filibe Osmanlı Devleti'nin eline geçti. 1364 yılında Sırplarla birlikte Osmanlı Devleti'ne karşı yaptıkları Sırpsındığı Savaşı'nı kaybeden Bulgarlar Osmanlılar tarafında vergiye bağlandılar. 1382 yılında Sofya Osmanlı Devleti'nin eline geçti. 3 ay süren bir kuşatma sonunda 17 Temmuz 1393 tarihinde Tırnova kenti de düştü. 1396 yılında Osmanlı padişahı Yıldırım Bayezid Niğbolu Savaşı'nı kazanarak Vidin'i Osmanlı topraklarına kattı. 1402 yılında Osmanlı tarihinde başlayan Fetret Devri'nden yararlanan Bulgar kralı II. Konstantin Vidin'de 1422 yılına kadar hüküm sürdüyse de bundan sonra Bulgar Çarlığı tamamen tarihe karıştı ve Bulgar tarihinde 456 yıl sürecek olan Osmanlı dönemi başladı. Osmanlı dönemi Bulgaristan topraklarında derin bir iz bıraktı. Bulgarlar daha çok köyler ve kasabalarda yaşamaya devam ederken, Sofya, Filibe ve Varna gibi büyük şehirler Osmanlı kimliğine büründüler. Bulgaristan topraklarında büyük bir Türkleşme süreci yaşandı. Buna karşılık çok sayıda Bulgarlar da İstanbul ve Anadolu'ya yerleştiler. Bulgarlar kendilerine ait Bulgar Ortodoks kilisesini kurarak kendi dinlerini serbestçe uygulamaya devam ettiler. 1789 yılındaki Fransız Devrimi ile başlayan özgürlük dalgaları, özellikle 19. yüzyılda Yunanlar ve Sırpların bağımsızlıklarını kazanması Bulgarları da etkiledi. Çarlık Rusyası'nın da kışkırtmasıyla Bulgarların arasında bağımsızlık istekleri ortaya çıktı. 1876 yılının Nisan ayında Panagürişte bölgesinde başlayan Bulgar isyanları bütün Orta Dağ bölgesine yayıldı. Bu dönemde bölgeye Rusya tarafından Kafkasya'daki yurtlarından zorla atılmış birçok Kafkasyalı (Çerkes, Abaza, vs.) Müslüman yerleştirilmişti. Ruslar gibi Slav olan Bulgarlarla, Ruslardan büyük eziyet çekmiş Kafkasyalı Müslümanlar arasında karşılıklı katliamlar yaşandı. Osmanlılar bu isyanları kısa zamanda bastırdılar. Ancak batı dünyasında Osmanlı Devleti'nin bu isyanların bastırılmasında kullandığı yöntemler büyük eleştirilere neden oldu. Bulgarların uğradığı katliamlar tek taraflı olarak yansıtıldı. Müslümanların uğradığı katliamlar göz ardı edildi. Avrupa'da Bulgarların lehinde bir kamuoyu oluşmasına neden oldular. Rusların Bulgarlar için istediği özerlik talebi 1877-1878 Osmanlı-Rus Savaşı'nın (93 Harbi) nedenlerinden biriydi. 93 Harbinin büyük bir bölümü Bulgaristan topraklarında çarpışıldı. Osmanlıların uğradığı ağır yenilgi sonucu 3 Mart 1878 tarihinde Ruslarla imzalanan Ayastefanos Antlaşması'yla Bulgaristan Osmanlılardan özerkliğini kazandı. 1912 yılında Bulgaristan, Yunanistan, Sırbistan ve Karadağ ile birlikte Osmanlılarla yaptığı I. Balkan Savaşı'nı kazanarak Edirne dahil Doğu Trakya'nın büyük bir bölümünü ele geçirdi. Trakya'daki Türk toplumuna karşı büyük katliamlar yaparak İstanbul sırtlarındaki Çatalca'ya kadar ilerleyen Bulgarlar Osmanlı topraklarını ele geçirmek için çalıştılar. Ancak II. Balkan Savaşı sonrasında Bulgaristan, bu toprakların büyük bir bölümünü Osmanlı Devleti'ne geri verdi. 29 Eylül 1913 tarihinde Osmanlı Devleti'nin Bulgaristan'la imzaladığı İstanbul Antlaşması ile belirlenen Türkiye-Bulgaristan sınırı günümüze kadar geçerliliğini korumaktadır. Bulgaristan'daki Türk azınlığın hakları Türkiye'nin Bulgaristan'la olan dış ilişkilerinde ortaya çıkan en büyük sorundur. 2001 yılında yapılan nüfus sayımına göre Bulgaristan'da 756.664 sayısında Türk yaşamaktadır. Başta Kırcaali, Razgrad, Şumnu, Eski Cuma, Silistre, Dobriç, Burgaz, Rusçuk, Sofya şehirleri olmak üzere birçok yerleşim bölgesinde Türkler yaşamaktadır. Bulgaristan Türkleri bazı dönemlerde Bulgar Devleti sınırları içinde nispeten özgür bir yaşam sürebilmişlerdir. Ancak bazı dönemlerde din ve dillerinden dolayı ağır bir baskıyla karşılaşmışlardır. 1984-1989 yılları arasında Bulgaristan'ın Komünist cumhurbaşkanı Todor Jivkov Türklere karşı ağır bir Bulgarlaştırma siyaseti başlattı. Türklerin adları zorla Bulgar adlarla değiştirildi. Türkçe konuşma, gelenek ve gorenekler yasaklandı. 1989 yılında Bulgaristan Türkiye'yle olan sınırlarını açarak bu siyasetten hoşnut olmayan Türkleri Türkiye'ye göçe zorladı. 1989 yılının ikinci yarısında 300.000 Bulgaristan Türkü Türkiye'ye göç etti. Aynı dönemlerde Bulgaristan'daki komünist yönetim sona erdi. Yeni yönetim Türklerin eski adlarına geri dönmesine izin verdi ve Türkleri etkileyen diğer ağır koşullar yürürlükten kaldırıldı. Türkiye'ye göç eden Bulgaristan Türklerinin bir kısmı Bulgaristan'a geri döndü. Bulgaristan Meclisi, 2007 yılında sözde Ermeni Soykırımı'nı tanımayı içeren yasayı reddetti. Ayrıca Bulgaristan Meclisi, Nisan 2012 tarihinde Todor Jivkov rejiminde uygulanan Türkleri Bulgarlaştırma politikasını kınadığını deklare etti. Günümüzde Türkiye-Bulgaristan ilişkileri dostluk zemininde gelişmesine devam etmektedir. İki ülke arasında geniş bir ticaret ilişkisi mevcuttur. Bulgaristan Türkleri iki ülke arasında önemli bir köprü rolü oynamaktadırlar. , "kılıç çekme teknikleri" anlamına gelen Japonca bir terimdir. Bu kelime sıklıkla "iaijutsu" , "battōdo" veya "iaido" terimlerinin yerine kullanılır. Böyle olmasına karşın her terimin Japonca’da küçük farkları vardır. Ve bu terimler Japon savaş sanatlarının farklı "ryu"(okul)larında teknikleri birbirinden ayırmak için kullanılır. "Battoujutsu" eğitiminde kılıç ile kesmenin üzerinde durulur. Tüm bu terimler genel olarak "kılıç teknikleri" anlamına gelen kenjutsu veya kendo terimlerinden daha spesifiktir. Ve genellikle kılıcın "saya(kın)"nın dışında olduğu teknikleri ifade etmek için kullanılır. "İaido" çalışmalarında kılıcı hızlı ve eksiksiz bir şekilde çekme üzerinde durulur. Kılıç çekilir ,hamle yapılır ve "saya"ya (kınına) geri döner. "Battoujutsu" teknikleri kılıç çekildikten sonraki çoklu kesme tekniklerini de içine alır. "İaido" formlarından herhangi biri genelde kılıcın "saya"dan çekilerek kesme hareketinin yapılması merkezlidir (ilk olarak kılıç "saya"dan çekilir ve düşmana kesme/bölme hareketi yapılır). Karl Friday "Legacies of the Sword" adlı kitabında kılıç sanatlarını tanımlamak için Japonca birçok terimin geçmişteki kullanımını ele almıştır. Fakat hala birçok insan farklı lisanlar için "–do" veya "–jutsu" terimlerinin kullanımını tartışmaktadır veya bu terimlerin "battou" ve "iai" gibi spesifik farklılıklara sahip olduğuna karar vermişlerdir. Ancak bu terimler orijinal lisanlarında da yeterince açık değildir ve sıklıkla birbirlerinin yerine kullanılır. Bununla birlikte "–do" terimi için "...nın yolu" , "-jutsu" terimi içinse "...nın sanatı" şeklinde çeviri yapılabilir. "–do" eki almış bir dövüş veya savaş sanatı genellikle zihinsel ve ruhsal çalışmaları kapsar. "–jutsu" eki almış olanlar ise stilin asıl formlarını ve tekniklerini kapsar. Kılıcı "saya"dan çekme ve çekerken kesmenin tekniklerinin kökenleri aslında karanlıktır. Japonya’daki çok sayıda bulunan savaş geleneklerinin efsanevi bulucuları için yıllar öncesine gitmek gerekmesine rağmen çoğu inanışa göre bu tekniği ilk bulanın ismi Hayaşizaki Jinsuke. Bugün Japonya’nın "Tohoku" bölgesindeki bir tapınakta türbesi bulunmaktadır. O türbede ismi "Hayaşizaki Jinja" olarak geçmektedir. Çoğuna göre "iai" için en önemli tapınak olma özelliğini taşımaktadır. "Battoujutsu" kavramı bu zamandan önce de var olabilir , fakat bu terimi ilk kullananın kim olduğu hala bilinmemektedir. "Battoujutsu" öğreten "ryuha" veya Japon savaş gelenekleri Japonya’da göreceli olarak daha nadirdir ve diğer ülkelerde daha az sıradandır. Bu tezatlığın sebebi karate ve aikido gibi