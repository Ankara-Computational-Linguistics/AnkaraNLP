karşı savaş ilan edilmesinin ertesi günü (18 Nisan 1897) Milona Geçidi'nde Yunan Orduları'nı mağlup ederek 25 Nisan'da Larissa'yı, 12 Mayıs'ta Tırhala'yı ele geçirdi. 17 Mayıs'ta Dömeke Muharebesi'nde Yunan Orduları'nı bir kez daha büyük bir bozguna uğrattı. Alman kurmayların "altı ayda geçilemez" diye rapor verdikleri Termopil Geçidi'ni 24 saatte aşarak Yunanistan'ın başkenti Atina'ya doğru ilerlemeye başladı. Savaşların başından beri elde ettiği başarıların yanında gösterdiği sadakat ve cesaretinden dolayı Padişah II. Abdülhamid tarafından "Gazi" unvanına lâyık görüldü ve Murassa İmtiyaz Nişanı ile taltif edildi. Bu başarılardan sonra askerî teftiş komisyonu başkanı iken II. Meşrutiyet'in ilanı ile 1908 yılında Meclis-i Âyân azalığına getirildi. Hastalığına rağmen II. Abdülhamid tarafından 31 Mart İsyanı'ndan (13 Nisan 1909) bir gün sonra kurulan Ahmed Tevfik Paşa kabinesinde harbiye nazırlığına tayin edildi. Askerlerin Hareket Ordusu'na karşılık vermeden silâhı bırakmalarında büyük gayretleri görüldü. Bu görevinde ancak iki hafta kalabildi. Sağlığı bozulduğundan Mısır'a gitti ve çok geçmeden 17 Aralık 1909 tarihinde orada vefat etti. Cenazesi İstanbul'a getirilerek Eyüp'te defnedildi. Ä°slam devleti İslam devleti ya da İslamî devlet, İslamî yasalara (Şeriat) dayalı devlet biçimidir. İslamiyet'in ilk yıllarından itibaren İslam devleti denilen devletler olmuştur, bunlardan ilki ve en önemlisi, Muhammed tarafından kurulan ve ölümünden sonra halifeler tarafından yönetilen Hilâfet devletidir. 20. yüzyılda İslam devleti ifadesi özel bir anlam kazanmıştır. Modern bir İslam devleti fikri Cemaleddin Afgani, Seyyid Ebu'l A'lâ el-Mevdudî, Ayetullah Ruhullah Humeyni, Seyyid Kutub gibi ideologlar tarafından öne sürülmüş ve savunulmuştur. İlk İslam devleti, Medine Sözleşmesi'ne dayanan, Muhammed yönetimindeki Medine şehir devletidir. Muhammed'in ölümünden sonra yerini alan halifeler devleti yönetmeye devam etmiş, İslam'ın yayılışı sonucu geniş alanlara egemen olmuştur. 632-661 arasında Raşid halifelerin yönettiği devlet, 661-750 arasında Emevî halifeliği, 750-1258 arasında Abbasî halifeliği birer İslam devleti sayılırlar. İslam devleti kavramı, 20. yüzyıl öncesinde hiç kullanılmamıştır. Kavramın oluşturulması, Pakistanlı yazar Ebu'l A'lâ el-Mevdudî'ye atfedilir. Özellikle Batı'ya ve sömürgeciliğe duyulan tepkinin etkisiyle bu fikirler Ayetullah Ruhullah Humeyni'yi ve diğer İslamî devrimcileri etkilemiştir. İslam devletlerinin yönetim şekli monarşi ya da cumhuriyet olabilir. Günümüzde beş ülke (Afganistan, Pakistan, Moritanya, İran, Gambiya) resmi olarak ülke adlarında kendilerini İslam Cumhuriyeti olarak tanımlamaktadırlar (örneğin "Afganistan İslam Cumhuriyeti"). Buna karşılık, Brunei, Katar, Umman ve Suudi Arabistan İslamî monarşilere örnek olarak gösterilmektedir. Daedalus Projesi Daedalus Projesi, 1973'le 1977 yılları arasında British Interplanetary Society tarafından finanse edilmiş olan, mâkul yıldızlararası uzay için insansız bir uzay aracını tasarlamayı hedef alan projedir. Alan Bond'un etrâfında topladığı bir düzine araştırmacıyla ve bilim adamıyla bu projede çalıştı ve füzyon roketi kullanmaya karar verdiler. Proje kriterleriyle güncel ya da yakın gelecekte mevcut olacak teknolojilerin kullanımı ve uzay aracının da bir insan ömrü içinde (50 yıl) hedefine varmasını kararlaştırılmıştı. Fakat yukarıda da ifâde edildiği gibi insansız uzay aracı araştırma hedefi güdecekti. Hedef olarak o zamanlar en az bir gezegeni olduğu sanılan 5,9 IY uzaklıktaki Barnard'ın Yıldızı seçilmişti. Fakat tasarım, başka bir yakın yıldızı hedefleyebilecek şekildeydi. Daedalus, dünyâ yörüngesinde yapılıp başlangıçta kütlesi 54.000 t olacaktı. Bunun 50.000 tu yakıt, 500 tu da bilimsel malzemeydi. Roket, iki kademeli olacaktı. Birinci basamağı iki yıl süreyle kullanılacak ve uzay aracını ışık hızının % 7,1'ine çıkaracaktı (0,071 "c"). Bundan sonra birinci kademe fırlatılır ve ikinci kademe, 1,9 yıl çalışarak roketin hızını ışık hızının %12'sine çıkarır (0,12 "c"). Bu süreden sonra motor, 46 yıllık yolculuk süresince durdurulur. Motorların yapıldığı çan şeklindeki çıkışlarıyla destek yapısı, etkisinde olduğu aşırı derecede büyük sıcaklık aralığından dolayı (3 – 1900 K) kriyojenik sıcaklıklara dahî tahammül eden berilyum kullanılacaktı. Hedeflenen hız kimyâsal roketlerin, hattâ Orion Projesi sırasında incelenen nükleer darbe tepkisinin kapasitesini fazlasıyla aştığından Daedalus'da döteryum/helyum-3 karışımından oluşan yakıt tabletleri kullanan bir füzyon roketi kullanılmaya karar verildi. Yakıt, elektron ışınlarıyla içten sınırlı füzyonla ateşlenecek, her sâniye 250 yakıt tableti patlatılacak, oluşan plazma da manyetik roket motoruyla yönlendirilecekti. Helyum-3ün az bulunmasından dolayı bu hammadde Jüpiter'in atmosferinden büyük sıcak hava balonlarıyla desteklenen robotlarla yönetilen fabrikalarda 20 yılı aşkın bir sürede toplanacaktı. İkince kademeyle iki 5 metre açıklığı olan optik teleskop ve iki 20 metre açıklığı olan radyo teleskobu olacaktı. Kalkıştan takrîben 25 yıl sonra bu teleskoplar, hedeflenen Barnard'ın Yıldızı etrâfındaki bölgeyi inceleyerek dolanan gezegenler hakkında detaylı bilgi almaya çalışacaktı. Bu bilgiler Dünyâ'ya 40 metre çapındaki ikinci basamağın motor çıkışını bir haberleşme anteni olarak kullanarak yollanacak, enteresan bulunan hedefler burada tespît edilecekti. Uzay aracı, Barnard'ın Yıldızı'na yaklaştığında yavaşlayamayacağı için Daedalus, 18 otonom uzay aracını berâberinde götürecek ve bu tâlî araçlar, ana uzay gemisi hedefe varmadan 7,2 ve 1,8 yıl önce ondan ayrılacaklardı. Bu tâlî araçlar nükleer enerjiyle çalışan iyon motorları ve kameraları, spektrometreleri ve başka sensörleri olacaktı. Hedeflerinin yanından ana uzay gemiyle aynı hızda, yâni ışık hızının % 12'siyle geçecek ve bulgularını artık ikinci kademeden ibâret olan ana gemiye ileteceklerdi. Ana uzay gemisinin berâberinde taşıdığı alt araçları, teleskoplar ve başka donanım âletleri, 50 yıllık seyahat sırasında yıldızlararası uzayda zarar görmemeleri için 50 ton kütleli, 7 milimetre kalınlığında bir berilyum disk tarafından korunacaktır. Erozyona karşı olan bu kalkanın berilyumdan yapılması, bu metalin hem hafif oluşu, hem de buharlaşma sıcaklığının yüksek oluşudur. Hedef yıldızı geçerken karşısına çıkabilecek daha büyük engellere karşı yapay bir bulut oluşturulacaktır. Bu bulut, ana uzay gemisinin 200 km ötesinde bulunan destek araçlarının toz püskürtmeleriyle oluşacak. Uzay aracı, bir miktar robot "bekçileri" de berâberinde götürecek, bu bekçiler uzay gemisini kendi kendilerine tâmir edeceklerdir. Niceliksel mühendislik analizi sonucu Daedalus Projesi'nin kendini kopyalayan bir biçimi 1980'de Rober Freitas tarafından yayınlandı. Kendin kopyalayamayan tasarım, burada değiştirilerek "çoğalma" için gerekli bütün alt sistemler eklendi. Kütlesi 443 ton olan alt sistem uzay aracı, bir "tohum" fabrikası olarak uzak yerlere göndererek orada çoğalması plânlanmıştı. Bu çoğalmanın ilk basamağında toplam üretim kapasitesini arttırıcı adımlar atar ve ortaya çıkan otomatik endüstri kompleksiyle üzerinde yine bir "tohum" fabrikası olan çok sayıda uzay aracını 1000 yıllık bir sürede üretir. Her REPRO 10 milyon tonu geçecek ve çoğunlukla ışık hızının % 12'sinden gezegene inmek için gereken frenleme yakıtından oluşacaktı. Panama Terzisi (film) Panama Terzisi, 2001 ABD-İrlanda ortak yapımı politik komedi filmidir. Özgün adı The Tailor of Panama olan film, ilk gösteriminin üzerinden yaklaşık 11 ay geçtikten sonra 30 Kasım 2001 tarihinde Türkiye'de de vizyona girmiştir. John Boorman'ın yönettiği film, İngiliz casus romanları yazarı John le Carré'ın 1996 tarihinde yayımladığı aynı adlı 16. romanından uyarlananmıştır. John le Carré da bu romanını yazarken başka bir İngiliz romancı Graham Greene'in "Our Man in Havana" (Havana'daki Adamımız) adlı romanından esinlenmiştir. Senaryoyu bizzat John le Carré kendi romanından uyarlayarak yazmıştı. Senaryonun yazılmasında John Boorman ve Andrew Davies'in de katkıları olmuştur. Filmin başlıca rollerinde Pierce Brosnan, Geoffrey Rush ve Jamie Lee Curtis oynamışlardır. Nobel ödüllü ünlü İngiliz oyun yazarı Harold Pinter'la Harry Potter filmlerinin başrol oyuncusu Daniel Radcliffe'in de bu filmde küçük birer rolü vardır. "Panama Terzisi" ilk gösteriminin yapıldığı Berlin Uluslararası Film Festivali'nde Altın Ayı ödülüne aday gösterilmiştir. İngiliz gizli ajanı Andy Osnard (Pierce Brosnan) bir büyükelçinin metresi ile ilişkisi olduğu için sürgün olarak Panama'ya gönderilir. Burada önemli bir iş başararak amirlerinin gözüne girebilmek ve tekrar Londra'ya dönebilmek için fırsat aramaya başlar. Geçmişi karanlık biri olan terzi Harold Pendel (Geoffrey Rush) ile bağlantıya geçer. Andy'nin amacı Panama Kanalı'nın yönetimini ele geçirmeye çalışan güçleri ortaya çıkarmaktır. Pendel'in eşi Louisa (Jamie Lee Curtis), Panama Kanalı'nda görev yapmaktadır. Andy, büyük miktarda borcu olan terzi Harold'a bir teklif yapar ve kendisine kanal hakkında bilgi sızdırması karşılığında onu borçlarından kurtaracağını söyler. Harry Pendel (Geoffrey Rush), Panama'ya yeni gelen Andy Osnard'ı (Pierce Brosnan) şehrin seçkinlerinin gittiği kulübe götürür. Aralarında geçen şu konuşma Panama'nın filmde konu edilen politik ve sosyo-ekonomik durumunu da özetlemektedir; Filmin Soundtrack Albümünde şu parçalar yer alıyor; Otoyol 1 Otoyol 2 Otoyol 2 (O2, 2. Çevreyolu), İstanbul'u çevreleyen ikinci otoyol. Birinci çevreyolu olan 'den daha daha geniş bir yay çizer. Çift yönlü, sekiz şeritlidir. gibi İstanbul Boğazı´nın üzerinden geçer. Boğazı geçerken Fatih Sultan Mehmet Köprüsü'nü kullanır. Bu otoyolda ücretli geçiş yalnızca köprü üzerinde, Avrupa - Asya yönünde bulunmaktadır. 'den , ve 'e direkt geçiş olanağı vardır. Çiftçi Çiftçi yiyecek ya da hammadde elde etmek için hayvan yetiştiren ve tarımla uğraşan kişidir. Terim genellikle tarla bitkileri, meyve bahçeleri, üzüm bağları, kümes hayvanları ya da diğer çiftlik hayvanları alanlarının bazı kombinasyonlarını birlikte yapan kişiler için kullanılır. Bir çiftçinin kendi çiftlik arazisi olabilir veya işçi olarak bir toprak sahibinin toprağında çalışabilir. Gelişmiş ekonomilerde bir çiftçi genellikle bir çiftlik sahibi iken, toprak sahibinin toprağında çalışan kişiler rençper, çiftlik işçisi ya da ırgat olarak bilinir. SK Brann SK Brann, Norveç'in Bergen kentinde 26 Eylül 1908 tarihinde kurulan futbol kulübüdür. Maçlarını Brann Stadı'nda yapmaktadır. 2006 yılında maçlarındaki ortalama 16,707 seyirciye oynamıştır ve kulüp Norveç genelinde bu alanda birincidir. Ekim 2007'de kazanılan şampiyonluk ise kulübün 1963 yılından beri kazandığı ilk şampiyonluktur. Kulübün taraftar grubuna "Bataljonen" yani "Tabur" ismiyle hitap edilir. SK Slavia Praha SK Slavia Prag (Çekçe: "Sportovní Klub Slavia Praha "), Prag şehrinde bulunan bir Çek futbol kulübüdür. 1892'de kurulan bu kulüp maçlarını 21,000 kapasiteli Synot Tip Arena'da oynamaktadır. Şu an Çek Gambrinus liga'da oynamaktadır. Otoyol 3 Avrupa Otoyolu, Otoyol 3 (), sınır kenti Edirne ile İstanbul'u birbirine bağlayan otobanın adıdır. Bu yol sınır kapısı Kapıkule'den İstanbul doğrultusundadır. Havsa kavşağı Çanakkale'yi, Babaeski kavşağı Kırklareli'ni otoyola bağladığından önemlidir. Edirne-Silivri arası kesintisiz, Silivri-İstanbul arası yer yer 3x2=6 şerittir. Bazı kesimler eski "Kınalı-Sakarya Otoyolu projesi"ne dahil olduğundan 2x2=4 şerittir. Otoyol Mahmutbey gişelerinde 'ye dönüşür ve bu yolla Fatih Sultan Mehmet Köprüsü üzerinden Ankara istikametinde olan 'e direkt geçiş mümkündür. Bu yol ücrete tabidir. İclal Aydın İclal Aydın (d. 14 Eylül 1971, Nevşehir), Türk oyuncu, yazar, gazeteci ve sunucu. Çerkes kökenli bir anne ile Kürt bir babadan dünyaya gelen İclal Aydın, memur olan ailesinin görev yeri olan Nevşehir'de doğdu. Bir yaşındayken tayin nedeniyle Ankara'ya taşındılar. İlkokuldan sonra bir süre Elazığ Anadolu Lisesi'nde yatılı okudu. Annesiyle babasının ayrılması üzerine yeniden Ankara'ya döndü. Ortaokul ve lise yıllarını yazarak ve tiyatro çalışmaları yaparak geçirdi. Orta üçüncü sınıftan itibaren bir yandan okuyup bir yandan çalışmaya başladı. 1989 yılında Ankara Üniversitesi Dil ve Tarih-Coğrafya Fakültesi Tiyatro Bölümü'nü kazandı. İkinci sınıfta okulu bırakıp Berlin'e yerleşti. Almanya'da altı yıl profesyonel tiyatroculuk yaptı. Çeşitli sosyal çalışmalara, kurslara katıldı. 1996 yılında tiyatroyu bırakarak Türkiye'ye döndü. 1997 yılında televizyona geçti. 1997 yılında Ayna grubunun ölünce sevemezsem seni klibinde rol aldı. Rol aldığı "Sıcak Saatler" dizisi çok sevildi. HBB'de gündüz kuşağında, ""2'den 4'e"" adında kadınlara yönelik bir program sundu. Bir süre Kanal D'de, 1998-2000 yılları arasında da Radyo D, Radyo Cumhuriyet, Radyo Kent, BRT FM'de program yaptı. Çeşitli dizilerde oynadı. 1999'da "Hayat Güzeldir" programıyla BRT'ye geçti. "Zirvedekiler"; 2000 En İyi Sabah Programı ödülünü aldı. "Hayat Güzeldir" programı için yazdığı günlükleri ve metinleri bir araya getirerek ilk kitabını oluşturdu. Star TV'de yayınlanan "İki Aile" dizisinde Eda rolünü Emre Kınay ile oynamıştır. 2013'te Kanal D'de yayımlanan "Veda" dizisinde Behice karakterini canlandırdı. 2014'te ise Arkadaşım Hoşgeldin adlı komedi programında konuk oyuncu oldu. Bunun ardından bir süre O Hayat Benim dizisinde rol alan İclal Aydın şu sıralar Show TV'de "İclal Aydın'la Yeniden" adlı programın sunuculuğunu yapıyor. Üç kere evlenen Aydın'ın Kemal Başbuğ'dan Zeynep Lal adında bir kızı vardır. Boşanmış olduğu üçüncü eşi ise Tuna Kiremitçi'dir. Hapoel Tel Aviv (futbol takımı) Hapoel Tel Aviv İsrail'in önde gelen futbol kulüplerinden birisidir. Kırmızı-beyazlı ekibin 13 lig şampiyonluğu 13 de lig kupası bulunmaktadır. Hapoel Tel Aviv hâlen mücadelesini İsrail'in 1. Ligi olan Ligat ha'Al'da sürdürmektedir. "25 Eylül 2019 Fiat Palio Fiat Palio, ilk olarak 1996'da Brezilya'da üretilen Fiat'ın otomobil modelidir. 2002 ve 2006 yılları arasında 2 kez makyajlanmıştır. Birinci nesil Palio'da 1.4 litre 8 supaplı tek nokta enjeksiyonlu 71 hp, 1.6 litre 16 supaplı çok nokta enjeksiyonlu 103 hp'lik motorlar kullanılırken, 2000 yılından itibaren 1.4 ve 1.6 motora ek olarak 1.2 litre 8 supaplı çok nokta enjeksiyonlu 75 hp motor eklenmiştir. 2. Nesil Palio'da (2002, 2005) çok çeşitli motorlar kullanılmıştır. Bunlar 1.2 8V 60 hp, 1.2 16V FIRE (Fully Integrated Robotized Engine) 80 hp, 1.6 16V 120 hp (Sporting), 1.3 16V 70 hp Multijet (Dizel) şeklindedir. 1.4 8V 71 hp SPI (Single Point Injection) motor kulanımı sona ermiştir. 3, Nesil palio'da 1.2 16V 80 hp, 1.2 8V 60 hp ve 1.3 16V multijet dizel motor kullanılırken; 2008 yılı itibarı ile 1.2 16V ile birlikte 1.2 8V benzinli motorların kulanımı sona ermiş, sadece 1.4 8V'lik motor modernize edilmiş ve FIRE teknolojisi sistemi ile üretime (Fully Integrated Robotized Engine) 77 HP çok nokta enjeksiyolu olarak başlanmıştır. MK1 kasalarında sadece opsiyon olarak güvenlik paketi altında alınabilen hava yastığı (airbag), şimdi MK2 ve MK3 modellerde (sürücü tarafı) standart hale gelmiştir. 1.3 Multijet dizel yakıt olmasından dolayı en çok tutulan motordur. Türkiye'de Palio Active, Dynamic ve Premio seçenekleri ile satışa sunulmuştur. 2012 yılı son çeyreği itibarıyla üretimi sonlandırılmıştır. Otoyol 4 Otoyol üzerinde toplam beş adet tünel olup bunların en uzunu 2006 yılında trafiğe açılan Bolu Dağı Tüneli'dir. Dryope Dryope Yunan mitolojisi'nde Apollo'nun aşık olduğu bir su perisinin adı olarak geçmekte Dryop (Meşe ağacı adamlar) veya Eurytus’un kızı olduğu sanılmaktadır Tomb Raider: The Angel of Darkness Tomb Raider: The Angel of Darkness, Tomb Raider serisinin altıncı video oyunudur. Core Design tarafından geliştirilip Eidos Interactive tarafından piyasaya sürülmüştür. Core Design şirketinin geliştirdiği son Tomb Raider oyunudur. Her ne kadar serinin önceki iki oyunu 'Last Revelation' ve 'Chronicles' ile bağlantılı olsa da konsept ve hikâye bakımından oldukça farklıdır. Mısır'da başına piramit çökmesi sonucu enkaz altında kalan Lara Croft, esrarengiz bir şekilde enkazdan kurtulmayı başarmıştır ve başına gelenlerden, amcası, arkeolojist Werner Von Croy'u sorumlu tutmaktadır. Lara'nın kurtulduğunu öğrenen Von Croy, Lara'yı, Paris'teki evine gelmesi için ikna eder ve ona kendisini tehdit eden bir müşterisinden bahseder. Bazı talimatlar verir. Ancak Von Croy'a kızgın olan Lara aldırış etmez ve ufak çaplı bir tartışma çıkar. Tartışmanın ardından Von Croy silahını çıkarır ve ateş eder. Birkaç dakika sonra kendini yerde yatarken bulan Lara kendine geldiğinde amcası Von Croy yerde cansız olarak yatmaktadır. Daha neler olup bittiğini anlamadan polisler Lara'nın peşine düşer. Hiç bilmediği Paris sokaklarında yalnız ve donanımsız olan Lara polislerden kaçarak Von Croy'un talimatlarına göre hareket edip neler olup bittiğini çözmek ve adını temize çıkarmak zorundadır. Core Design tarafından hazırlanan ve Eidos Interactive tarafından yayınlanan Tomb Raider: The Angel of Darkness, 20 Haziran 2003 tarihinde, PC, PlayStation 2 ve MAC platformlarında satışa sunulmuştur. Aynı zamanda oyunun DVD Player oynatıcıları için özel olarak 2006 yılında satışa sunulan aldı özel bir iDVD sürümü de bulunmaktadır. Tomb Raider oyunlarının popülaritesini yitirmeye başladığı bir dönemde, seriyi kurtarmak amacı ile önceki oyunlardan farklı bir konseptin denendiği The Angel of Darkness, gerek yenilenen grafik motoru ile, gerek her zamankinden daha çekici Lara Croft'u ile, gerek hikâyesi ile oldukça iddialı bir şekilde geliyordu. Üç oyunluk muhteşem bir senaryo hazırlanmıştı. Lakin işler yolunda gitmedi. Kendilerine verilen sürede oyunu tamamlayamayan ve zaten Eidos Interactive ile çeşitli anlaşmazlıklar yaşayan Core Design ek süre ve fon gerektiğini söylüyordu, ancak daha fazla dayanamayan hayranlar ise oyunun bir an önce çıkmasını istiyorlardı. Core Design, The Angel Of Darkness için yepyeni bir grafik motoru hazırlıyordu. Aynı zamanda oyunun senaryosu ve geçtiği geçtiği mekanlar da titizlikle hazırlanıyordu. Ancak senaryo ve grafik motoru hazırlama aşamalarının uzun sürmesi nedeniyle oyunu test edecek ve hataları temizleyecek zaman kalmamıştı, bunun üzerine yapımcılar oyundaki birçok bölümü, can alıcı özelliği, silahları oyundan çıkarmak zorunda kalmıştı. Böylece oyun tamamlanmadan satışa sunulmuş oldu. Oyun enteresan bir şekilde Tomb Raider hayranlarını ikiye böldü. Bir tarafda The Angel of Darkness'ı çok sevenler, bir tarafta oyunu başarısız bulan karşıtlar. Nitekim oyun bug'larıyla, tamamlanmayan bölümleriyle, zor kontrolleriyle eleştirmenlerce başarısız bulundu. Ayrıca oyunun başarısız bulunmasının bir büyük nedeni de The Angel of Darkness'ın üç oyunluk bir seri olarak planlanması idi, dolayısıyla The Angel of Darkness giriş ve tanıtım niteliğindeydi ve fazla hareket yoktu. The Angel of Darkness'ın istenilen başarıya ulaşamaması Core Design'ın da sonunu getirdi. Eidos, kendilerini dünyaya tanıtan ve büyük paralar kazandıran Tomb Raider serisinin sonunu getirmek istemedi ve beklenmeyen bir şekilde Tomb Raider oyunlarını hazırlama hakkını Crystal Dynamics adlı firmaya verdi. Bunun üzerine Core Design firması da büyük ölçüde dağıldı. Dryas Dryas (Yunanca Δρύας, gen. Δρύαντος, ← δρῦς "meşe ağacı"). Yunan mitolojisinde anlamına gelen bu adı taşıyan pek çok kahramana rastlanmaktadır. Otoyol 20 Otoyol 20 (), Türkiye'nin başkenti Ankara'nın etrafında inşa edilmiş olan Çevre Otoyoludur. Kullanımı ücretsiz olan 110 km uzunluktaki yol, iki yönde dörder şeritten toplam 8 şeride sahiptir. Bu çevre yolundan ´e geçerek kesintisiz otoyol ile İstanbul, Bursa ve Edirne'ye ulaşmak mümkündür. Ayrıca, yapımı planlanan Ankara-Tarsus, Ankara-İzmir ve Ankara-Samsun otoyollarının başlangıç noktaları Ankara Çevre Yolu üzerinde yer alacaktır. Otoyol 21 Otoyol 21, Türkiye'nin başkenti Ankara ile Kapadokya ve Çukurova'yı birbirine bağlayacak olan otoyolun adıdır. Yolun Kulu ve Ulukışla yakınlarındaki bağlantı yollarıyla Konya'ya ve Kırşehir yakınlarındaki bağlantı yoluyla Kayseri'ye ulaşımı da kolaylaştırması hedeflenmektedir. Yolun Toros Dağlarından geçen Tarsus-Niğde kesimi ve Ulukışla Bağlantı Yolu trafiğe açılmıştır. Niğde-Ankara kesimi ve Kırşehir Bağlantı Yolu için YİD ihalesi, 14 Nisan 2017 tarihinde gerçekleştirilmiştir. Otoyol güzergâhında yaban hayvanları için ekolojik köprü yapılmıştır. Daedalus (anlam ayrımı) Daedalus ÅŸu anlamlara gelebilir: Devrim Yakut Devrim Yakut (d. 27 Mayıs 1968), Türk tiyatro, sinema ve dizi oyuncusu. Ankara Üniversitesi DTCF Tiyatro Bölümü'nden 1992 yılında mezun oldu. DTCF Tiyatro Bölümü'nde önce tiyatro kuramları, sonra da oyunculuk eğitimi aldı. 1994 yılında Adana Devlet Tiyatrosu kadrosuna oyuncu olarak katıldı ve 2003 yılına dek burada görev aldı. Kuruculuğunda bulunduğu Adana Tiyatro Atölyesi'nde çalıştı. Bu kurumda oyunculuğun yanı sıra yapımcı ve eğitmen olarak da görev yaptı. 2003 yılında Ankara Devlet Tiyatrosu'na atandı. 2005 yılından bu yana Ankara Üniversitesi DTCF Tiyatro Bölümü'nde "Temel oyunculuk" dersleri vermektedir. 2007'de Ankara Devlet Tiyatrosu müdür yardımcılığı, 2007-2008 yılarında Ankara Devlet Tiyatrosu Müdürlüğü görevini yürütmüştür. 2006-2007 tiyatro sezonunda Kocasını Pişiren Kadın oyunu ile Aysa Prodüksiyon Tiyatrosu'na misafir oyuncu olarak katılmıştır. Halen Bahçeşehir Üniversitesi'nde Yüksek Lisans programında oyunculuk eğitimi vermektedir. Hacı Ahmed Efendi Hacı Ahmed Efendi, (d. 1822, Kastamonu, Türkiye) - (ö. 1876 İstanbul, Türkiye), Osmanlı siyasetçi. Hayriye tüccarlarından Mehmed Efendi’nin oğludur. İlk tahsilini Kastamonu’da tamamladıktan sonra İstanbul’a gelerek medreselere devam etmiş, ayrıca özel muallimlerden ders almıştır. Karantina Başkatipliği görevinde de bulunan Ahmed Efendi, 30 Temmuz 1861 - 27 Eylül 1861 tarihleri arasında İstanbul Şehremaneti (Belediye Başkanı) olmuştur. İki ay sonra, Hüsameddin Bey’in Sultan Abdülaziz tarafından Şehremaneti’ne getirilmesi üzerine bu görevden azledilerek aynı yıl İstinaf Reisliği’ne tayin edilmiştir. Daha sonra Divan-ı Muhasebat, Divan-ı İstinaf, Divan-ı Zabtiye reislikleri, Hukuk Reisliği, Cinayet Reisliği, İcra Reisliği ve Şura-yı Devlet Reisliği yapmıştır. Cenazesi, Yenikapı Mevlevihanesi avlusuna defnedilmiştir. Osman Raşid Paşa Osman Raşid Paşa, (d. 1802, İstanbul Türkiye) - (ö. 1880), Osmanlı siyasetçi. Önce ilmiye mesleğine girip Bab-ı Meşihat’a devam etmiş, sonra Kapan Naibi, Miri Katibi ve Muhallefat Kassamı olmuş, Hicri 1250 (1834-35) senesinde İzmir Mevleviyyetine tayin edilmiş, 3 yıl sonra sürgün cezasına çarptırılmıştır. Sürgün döndükten sonra mülkiye mesleğine alınmıştır. Aydın Kaymakamlığı, Meclis-i Ahkam-ı Adliye azalığı ve İhtisab Nazırlığı yapmıştır. 1847’de İzmir Muhassılı, 1851’de Trabzon Müfettişi, 1854’te Zimemat Komisyonu Reisi, 1854’te de Zabtiye Muavini olmuştur. Zabtiye Muavinliğinden azledilen Osman Bey, 1855-56 senesinde Zahire ve Ağnam Müdürlüğü’ne getirilmiştir. 7 Mart 1856 - 30 Haziran 1858 tarihleri arasında İstanbul Şehremini (Belediye Başkanı) olmuştur. Şehremaneti görevinden sonra 1860’ta vezaret rütbesiyle İzmir Valiliği’ne tayin olmuştur, kısa bir süre sonra azledilmiş, ardından Cezayir-i Bahr-i Sefid vilayetine tayin olunmuş ve bu görevinden emekli edilmiştir. Cenazesi, Rumeli Hisarı’ndaki Kayalar Kabristanı’na defnedilmiştir. HÃ¼seyin Hasib Bey Hüseyin Hasib Bey, (d. 1800 - ö. 1871), Osmanlı siyasetçi. Devlet kademelerinde, Hazine-i Hassa nazırlığı da dahil olmak üzere önemli görevlerde bulunmuş olan Mehmed Tahir Paşa’nın oğludur. 1800 yılında İstanbul'da doğdu. İhtisab Ağası Hüseyin Bey namıyla tanınmıştır. Hükûmet hizmetine önce babasının yanında ve refakatinde başlamış 1835 tarihinde kapıcıbaşı rütbesiyle İhtisab Nezareti’ne tayin olunmuştur. Birkaç kez İhtisab Nazırlığı’na da getirilen Hüseyin Bey, 1267 Şaban’ında İhtisab Nezareti’nin lağvedilmesi üzerine Meclis-i Has ve Umumi'ye memur edilmiş, 1 yıl sonra İhtisab Nezareti’nin yeniden ihdası üzerine dördüncü kez İhtisab Nezareti’ne atanmıştır. 1 Temmuz 1858’de Şehremanetliğine tayin edilmiş, 28 Eylül 1859 tarihinde azledilmiştir. Ancak, 27 Eylül 1861 - 16 Mart 1868 tarihleri arasında ikinci kez İstanbul Şehremini (Belediye Başkanı) olmuştur. İkinci döneminde yeni belediye nizamnamesinin neşri üzerine İstanbul’un on dört belediye dairesine bölünmesi, Beyoğlu Belediye Dairesi’nde tecrübe edilen yeni usul belediyeciliğin İstanbul’un diğer kısımlarına da yayılması, bütün bunlar için de Batı memleketlerini görmüş bir şehreminine ihtiyaç duyulması sebebiyle bu görevinden alınarak Şura-yı Devlet Azalığı’na getirilmiş, yerine Server Paşa tayin olunmuştur. Hicri 1287 (1871) yılında vefat etmiş ve Eyyüb’de Bostan İskelesi’ne gömülmüştür. Tepeli sumru Tepeli sumru ("Sterna bengalensis"), sumrugiller (Sternidae) familyasından bir kuş türü. Yaz erişkininin, bir siyah başlığı, siyah bacakları ve uzun keskin bir portakal rengi gagası vardır. Kanat üstleri, sağrı ve merkezi kuyruk tüyleri gridir ve alt parçalar beyazdır. İlk uçuş tüyleri, yaz esnasında kararmıştır. Kışta, alın beyaz olmaktadır. Bu kuşun birkaç coğrafi alt türü vardır, boyut ve küçük kuş tüyü ayrıntılarıyla ayrılırlar: Akdeniz formları, Avrupa'ya nadir bir serseridir ve (Kara gagalı sumruyla) saf veya karışık çiftler halinde İtalya, İspanya ve İngiltere'de görülürler. Bu türün kuşları, kıyılar ve adalarda yoğun kolonilerde görülürler. Bir yer kazımasında yuva yaparlar ve bir-iki yumurta (nadiren üç) koyarlar. FIVB Dünya Sıralaması FIVB Dünya Sıralamsı, voleybolda kadın ve erkek millî takımlar için kullanılan bir sıralama sistemi. Dünya voleybolunun yönetim organı olan FIVB, organın üyesi olan ülkelerin takımlarını, maçlarının sonuçlarına göre sıralamaktadır. Puanlar sadece FIVB tarafından tanınan uluslararası maçların sonuçlarına göre verilmektedir. FIVB, Kadın ve Erkek millî takımlarının yanı sıra, U21 Erkek takımlarını, U20 Kadın takımlarını, U19 Erkek takımlarını ve U18 Kız takımlarını da sıralamaktadır. Refik Ali RÄ±za Bey Refik Ali Rıza Bey (ö. 1878), Türk siyasetçi. Memuriyet görevine Sadaret Mektubî Kalemi'nde başlamıştır. Dahiliye Müsteşarlığı, Hazine-i Hassa Nazırlığı gibi görevlerden sonra Sadaret, Bahriye ve Serasker Müsteşarlığı yapmıştır. İkinci kez Serasker Müsteşarlığı'na getirildikten sonra 20 Ocak 1876 tarihinde Şehremini olmuştur. 11 Şubat 1876 tarihinde yeniden Sadaret Müsteşarlığı'na getirilmiştir. Hicri 1295 (1878) yılında vefat etmiştir. Kabri, Eyyüb Sultan'da, Ebussuud Efendi Türbesi civarındadır. Talat Bulut Talat Bulut (d. 23 Mart 1956, Sarıkamış, Kars), Türk tiyatro, sinema, dizi oyuncusu ve seslendirme sanatçısı. Eğitimini, Hacettepe Üniversitesi, Elektronik Mühendisliği bölümünde sürdürürken 2. sınıfta yarıda bırakan Talat Bulut, sanat yaşamına 1975 yılında Ankara Sanat Tiyatrosu'nda "Dimitrov" adlı oyunda sahneye çıkarak başladı. Uzun süre AST bünyesinde çalışan sanatçı, Türkân Şoray'ın teşvikiyle kamera karşısına geçerek "Hazal" filmiyle sinemaya adım attı. Bir dönem Türk sinemasının üretkenliğinin azaldığı süreçte etkinliklerine ara verdi. Kaliteli filmlerde oynamayı tercih eden Bulut; hâlen sinema ve dizi filmlerde rol almanın yanı sıra seslendirme çalışmaları da yapmaktadır. Geniş izleyici kitlesiyle tanışmasına neden olan film "Manisa Tarzanı"'dır. İletişim bilimleri İletişim bilimleri, insan iletişimlerini inceleyen bilim dallları ailesidir. Bilim dalları ailesinin ilki Wilbur Schramm tarafından 1950'de Amerika Birleşik Devletleri'ndeki Michigan State University'de kurulmuştur. İletişim bilimleri, Sosyal bilimler arasında sınıflandırılan bilim dallarındandır. Martin McDonagh Martin McDonagh (d. 26 Mart 1970), İrlandalı çağdaş oyun yazarı, Oscar ödüllü film yönetmeni ve senaristtir. İrlandalı bir ailenin çocuğu olarak Camberwell, Londra'da doğmuştur. Annesi ve babası daha sonra İrlanda'nın Galway şehrine taşınmış, Martin ve kardeşi (senaryo yazarı John Michael McDonagh) ise Londra'da kalmıştır. McDonagh, 16 yaşından itibaren aldığı işsizlik ödemeleriyle yaşamını sürdürmüştür. Yazları Galway'e yaptığı seyahatlerde, İngilizce'nin Batı İrlanda şivesini öğrenen McDonagh, bu konuşma tarzını daha sonra oyunlarında kullanmıştır. Bu kaba köy şivesinin yanı sıra ilkel simgesellik ve kara mizah da içeren oyunları; John Millington Synge, Harold Pinter ve David Mamet'in oyunları ile İngiliz televizyon komedilerinin bir karışımı gibidir. Tiyatro eserleri arasında iki kara mizah üçlemesi (Galway Üçlemesi ve Aran Adaları Üçlemesi) ile bir kara fantezi ("The Pillowman - Yastık Adam") ve iki de radyo oyunu bulunmaktadır. McDonagh ayrıca sinema ile uğraşmaktadır. Çektiği "Six Shooter - Altıpatlar"isimli kısa filmle 2005'te en iyi kısa film dalında Oscar kazanmıştır. Hiç evlenmemiş bir kadın ile baskıcı annesi arasındaki ilişkiyi anlatan oyunda kadın son aşk şansı ile karşılaşırken annesini ise kötü bir ölüm bekler. Connemara'lı bir adamın işi eski mezarlardaki iskeletleri parçalamaktır. Son müşterisi ise yıllar önce kazara - ya da bilerek - öldürdüğü karısıdır. İki kardeş, babalarını vurup olaya kaza süsü verdikten sonra tartışmaya başlar. (Sam Shepard'ın "True West - Gerçek Batı" oyununa gönderme) "Man of Aran - Aran Adamı" (Robert Joseph Flaherty - 1934) isimli filmde rol almaya çalışan sakat bir çocuğun kara mizaha dönüşen öyküsü Bir IRA birliğinin çılgın lideri, en iyi arkadaşı olan kedinin öldürüldüğünü öğrenince vahşi bir şamata başlar. Aran Adaları Üçlemesi'nin henüz yayınlanmamış ve sahnelenmemiş finali Bir korku kitabı yazarı birçok çocuğun öldürülmesi sonrasında sorgulanır. Oscar ödüllü kısa film "Six Shooter - Altıpatlar" Martin McDonagh'ın ilk sinema çalışmasıdır. Filmde Brendan Gleeson, Ruaidhri Conroy, David Wilmot ve Aisling O'Sullivan gibi önemli İrlandalı oyuncular rol almıştır. Filmde Gleeson, eşinin ölümü sonrasında evine dönmek üzere hüzünlü bir tren yolculuğuna başlar. Ancak yolda ruhsal bozuklukları olan bir gence rastlar. Bu kısa filmden sonra McDonagh, senaryosunu da kendi yazdığı "In Bruges" isimli filmi yönetmeye başlamıştır. İki kiralık katilin saklanmaları için gönderildikleri Bruges'da olay örgüsünün kurulduğu, Colin Farrell, Ralph Fiennes ve Brendan Gleeson'ın rol aldığı film 2008'de gösterime girdi. Film 2008 Sundance Film Festivali'nin ve Jameson Dublin Uluslararası Film Festivali'nin açılış filmi olarak gösterildi. Son olarak McDonagh, 2013 yılında gösterime giren , konusunu yedi tane psikopattan alan bir senaryo yazmak için uğraşan yazarın öyküsünü anlatan "Seven Psychopats" adlı filmin yönetmenliğini üstlenmiştir. Carpe diem Carpe diem, Latin edebiyatının ünlü ozanı Horatius’un bir dizesinde geçen (Od’lar I, xi?) "gününü gün et", "zamanın tadını çıkar", "günü yakala", "anı yaşa" veya "günü yaşa" gibi anlamlardaki özdeyiş. Bu özdeyiş hazcı felsefenin bir savunucusu gibi gözükse de aslında gelecek hakkında endişelenmek yerine yaşanılan anın değerine vurgulamak için yapılan bir uyarıdır. 19. yüzyıl başlarında Byron’ın yapıtlarında sık sık geçen "günü yakala" (seize the day), deneyimdeki hazzı, yaşanmış yaşanmıştaki önemi gözden kaçırmamayı salık verir. Kimi Hristiyan manzumelerindeyse "günü anlamlı yaşa" anlamında kullanılan özdeyiş, insanların bedenlerini uykuya hazırlamak yerine, ruhlarını ölüme hazırlamaları gerektiğini vurgulama konusunda örtük bir uyarı barındırır. Yarının (geleceğin) ne olacağı bilinmediği için, içinde bulunulan zamanın kıymetinin bilinmesi, yarına (geleceğe) mümkün olduğunca az güvenilmesi gerektiği vurgusu var. Bu sözün çok geçtiği Ölü Ozanlar Derneği filminde ""Sadece bir tane hayatınız var ve şimdi yapmayacaksınız da ölünce mi yapacaksınız?"" ifadeleri ile anın değerinin bilinip ona göre hareket edilmesi gerektiği anlatıyor. NÃ¼ Wa Nü Wa (veya Nüwa) veya Nü Gua (veya Nügua) (Geleneksel Çince: 女媧; Pinyin: nǚwā), Çin mitolojisindeki bir yaratıcı tanrıça. İnsanlığın yaratılışına ilişkin bir mite konu olmuştur. Bu mite göre yalnızlıktan sıkılan tanrıça Nü Wa yeni bir yaratık olarak insanı sarı topraktan, kendi elleriyle şekillendirerek yaratır. Bununla birlikte zaman içinde bu işlemin çok uzun sürdüğünün ve eğer tüm Dünya'yı insanlarla kaplamak istiyorsa çok uzun bir süre bu işle uğraşması gerektiğinin farkına varır. Bunun üzerine bir ip alır ve ipi çamura batırır; daha sonra da bu ipi etrafında sallar. Etrafa saçılan çamur damlalarından insanlar oluşur. Mitlere göre bu işlem sonucu oluşan insanlar fakir insanların atası olurken, başta kendi elleriyle yaptığı insanlar zengin insanların atası olurlar. Nü Wa'nın eşi ve/veya kardeşi olarak geçen bir tanrı da mevcuttur ve ismi Fu Xi'dir. Fu Xi ile birlikte tanrıça Nü Wa sıklıkla beline kadar insan vücuduna veya boynuna kadar insan vücuduna, daha sonrasında ise yılan vücuduna sahip bir şekilde betimlenir. Stanislav Petrov Stanislav Yevgrafovich Petrov ("Rusça: Станислав Евграфович Петров"), (d. 7 Eylül 1939 ö. 19 Mayıs 2017), Rusya Stratejik Roket Kuvvetleri'nden ("İng. Strategic Rocket Forces") emekli Rus yarbay. Petrov, 26 Eylül 1983 tarihinde yaşanan ve bir bilgisayar hatasından kaynaklanan sanal füze saldırısını önceki tecrübelerine dayanarak tanımlamış ve Rus ordusu prosedürünün dışına çıkarak olası bir karşı atak girişimini fiilen engelleme cesaretini göstermiş bir askeri kişiliktir. Petrov'un bu kararı, kendisinin askeri kariyerini bitirmekle beraber ABD'ye SSCB tarafından yapılması olası bir nükleer saldırıyı önlemiş ve bu sayede SSCB ile ABD arasında meydana gelebilecek katastrofik bir nükleer savaş engellenmiştir. Stanislav Petrov, 26 Eylül 1983 tarihinde Moskova yakınlarında bulunan "Serpukhov-15" istasyonunda görev yapmaktaydı. Petrov'un ana görevi orduya ait füze erken uyarı sistemini izlemek ve herhangi bir saldırı alarmı verildiğinde en hızlı yoldan üstlerini durumdan haberdar etmekti. Soğuk savaş yıllarında Sovyetler Birliği'nin resmi prosedürü, herhangi bir erken füze saldırısı uyarısı alındığında otomatik bir karşı atağın hayata geçirilmesi ("İng. Launch On Warning") ve bu sayede karşı tarafa (ABD'ye) kesin kayıp verdirilmesi idi. Rus füze erken uyarı sistemi, sabaha karşı 00:40 sularında SSCB'ye ABD'den gönderilmiş 1 adet kıtasal balistik füze algılandığı uyarısını vermeye başladı. Petrov, bu uyarının bir hata olduğunu ve saldırının gerçekten olması halinde ABD bilgisayarlarının erken uyarı sistemini şaşırtmak için sanki aynı anda yüzlerce füze gönderilmiş gibi bir aldatma yöntemi kullanacağını öne sürdü. Ayrıca halihazırda Rus füze erken uyarı sisteminin çalışma doğruluğuda daha önceleri çeşitli Rus makamlarınca sorgulanmıştı. Petrov bu düşünceleri doğrultusunda üstlerine herhangi bir bilgilendirmede bulunmadı. İlk yanlış alarmın ardından sistem bu sefer ayrıca 4 adet füzenin daha Rusya'ya doğru geldiği uyarısında bulundu. Petrov, hiçbir dayanağı olmamasına rağmen bir kez daha sistemin uyarısından şüphelenerek füzelerin varlığından kesin olarak emin olmak adına yerde bulunan Sovyet radarlarından ufuk çizgisinden alacağı sinyalleri beklemeye başladı. Bu bekleme süreci, Sovyet ordusunun olası bir karşı atağın gerçekleştirmesini neredeyse imkânsız duruma getirmişti; zira yer radarlarının füzeleri algılamaya başlaması, söz konusu füzelerin; ancak radarın görebildiği ufuk çizgisi sınırını geçmesi ile mümkün olacaktı ve bu durumda herhangi bir karşı atak yapılamadan ABD füzeleri SSCB'deki hedeflerini bulacaklardı. Ancak bu ciddi olasılığa rağmen Petrov üstlerini uyarmadı ve önceki askeri tecrübelerine dayanarak beklemeye devam etti. Sonuç olarak ilk uyarıdan dakikalar geçmesine rağmen füzelere ait herhangi bir kanıt görülemedi ve Petrov haklı çıktı: Ortada herhangi bir füze yoktu ve uydular ile iletişimde olan erken uyarı bilgisayarları hata yapmıştı. Hemen sonrasında yapılan incelemelerde bu hatanın oldukça nadir görülen bir sorun sonucunda meydana geldiği, uyduların Molniya yörüngesi ile yüksek atmosferde bulunan bazı bulutların üzerine düşen günışığı arasındaki bir hizalanma ile oluştuğu anlaşıldı. Petrov'un üstleri, her ne kadar ilgisiz olsa da meydana gelen olaydan tamamen Petrov'u sorumlu tutmuşlardır. Bunun en önemli sebebi Petrov'un davranışlarının Soğuk Savaş döneminde Rusya için çok önemli olan füze erken uyarı sisteminin hatalarını açıkça ortaya koyması ve bu yüzden Rus ordusunun dünyaya küçük düşmesidir. Bu olay sonucunda Petrov'a Sovyet ordusu tarafından "belgeleri eksik bırakmak" suçu altında bir kınama cezası verilmiş ve bu sayede bir anlamda kasıtlı olarak askeri kariyer yapmasının önüne geçilmiştir. Kendisi olaydan kısa bir zaman sonra daha az önemli bir göreve atanmış ve bir süre sonra da sağlık sorunlarını bahane göstererek kendi isteği ile emekli olmuştur . Petrov şu an emekli olarak Moskova yakınlarında aylık 200 USD maaş ile yaşamaktadır. 21 Mayıs 2004 tarihinde San Francisco'da faaliyet gösteren Association of World Citizens kurumu tarafından "Dünya Vatandaşı" ödülü ile ödüllendirilmiş ve ayrıca bir faciayı önlediği için kendisine 1000 USD'lik sembolik bir para ödülü de verilmiştir. 17 Şubat 2013 tarihinde Almanya'nın savaş karşıtı Dresden Ödülü'ne layık görüldü. 1945'te Dresden'in bombalanmasının yıl dönümü vesilesi ile düzenlenen törenler için Almanya'ya davet edilen Petrov'a 25 bin Euro (32.000 USD veya 21.000 GBP) hediye çeki verildi. Hasan Ali Mete Hasan Ali Mete (d. 24 Ekim 1966, Erzincan), Türk aktör. Almanya'da yaşamaktadır. Oyunculuğu dışında spiker, tercüman ve barmen olarak da çalışmaktadır. Ailesiyle birlikte 1971 yılında Almanya'ya taşınan Hasan Ali Mete 1979 yılında Türkiye'ye dönerek lise eğitimini İstanbul'da tamamladı. 1991 yılında tekrar Almanya'ya gitti. Berlin'deki Berlin Hür Üniversitesi'nde Alman Dili Edebiyatı, Sahne Sanatları ve Siyaset Bilimi öğrenimi gördü. Dram türünde başladığı tiyatroya İstanbul gençlik tiyatrosunda değişik baş rollerde oynayarak devam etti. 1993 yılında Berlin'deki Türk Tiyatrosunda rejisör yardımcılığı yapan Hasan Ali Met,e sonraki yıllarda değişik tiyatro rollerinde yer aldı. Mete, 1993'ten sonra çeşitli TV dizilerin ile kısa ve uzun metrajlı sinema filmlerde oynamıştır. Godiva Chocolatier Godiva Chocolatier, seçkin bir çikolata ve çikolata ürünleri üreticisidir. Godiva 1926 yılında Pierre Draps tarafından kurulmuştur. 2007'de Ülker grubunun da sahibi Yıldız Holding tarafından 850 milyon dolara satın alındı. Şu anda Amerika, Avrupa ve Asya'da toplam 84 ülkede 450'den fazla butik mağazaya sahip olan marka 10.000'in üzerinde toptancıya da ürün vermektedir. Godiva'nın kökeni 1926 yılında Brüksel'de Joseph Draps tarafından kurulan çikolata toptancılığına dayanır. Joseph, II. Dünya Savaşı sonrasında şirketi devraldıktan sonra , Brüksel'de kendi satış dükkânına şimdiki ismi olan Lady Godiva adını vermiştir. Lady Godiva ismi, efsanevi İngiliz leydisinden gelmiştir. Lady Godiva'nın eşi halktan ağır vergiler istemiştir. Lady Godiva da vergileri hafifletmesini istemiştir.Bunun üzerine eşi Lady Godiva'nın çıplak olarak atın üzerinde şehrin sokaklarında dolaşmasını,dolaşır iken halktan kimse ona bakmazsa vergileri hafifleteceğini söylemiştir. Lady Godiva atın üzerinde çırılçıplak şehrin sokaklarında dolaşmış ve çok sevdiği halkından kimse ona bakmamıştır. Belçika dışındaki ilk mağaza 1958 yılında Paris'te açıldı. 1966 yılında ise ürünler ABD'de pazar bulmaya başladı ve lüks mağazalara girdi.. Yagudaev ailesinin sahip olduğu ve Campbell ile ortak olan Pepperidge Farm şirketinin ilgisini çeken marka , iki yıl sonra Reading, Pennsylvania'da üretime başladı. Godiva 1966 yılında ABD'de Campbell Soup Company'nin bir yan kuruluşu olmuştur. Godiva 1988'de dünya çapında 100 milyon USD, 2007'de ise 500 milyon USD'lik satış cirolarına ulaşmıştır. Ağustos 2007'de Campbell Godiva'nın elden çıkarılabileceği yönünde bir stratejik karar aşamasında olduklarını açıkladı. 20 Kasım 2007 tarihinde ise 850 milyon USD'ye Türkiye'den Ülker Grubu'na satıldığını açıkladı. Ülker tarafından 2007'de 850 milyon dolara satın alındıktan sonra. 20 Şubat 2008'de Brüksel'in en meşhur meydanı Grand Place'da bulunan ilk satış yeri Godiva'nın yeni tasarımına göre düzenlendi. "Kendi Başına" denilen bir yönetimle Ülker fazla bir etki etmeksizin sadece beş yönetici atayarak ve kurumun teknik altyapısını güçlendirerek etkinliklerine devam etmesini sağlamıştır. Bu yöntemle kurumun ana alıcı topluluğu aynı kalmış ve kurum aynı çizgide gelişmeye devam etmektedir. Seçkin bir çikolata ve çikolata ürünleri üreticisi olan Godiva'nın, çikolata dışında çikolatalı trüf, kahve, kakao, biskuvi, meyve kaplaması ve karışık ürünlerden oluşan zengin hediye paketleri de üretip satmaktadır. Godiva, ayrıca Gold Ballotin markası ile küçük çok şık ambalajlı bir markaya da sahiptir. Sezonluk özel ürün ve ambalajları ile bu konuda lider bir marka olan Godiva, dondurma, likör vb. ürünlere de sahiptir. Önemli girişimlerinden biri ise, Coca-Cola ile yapmış olduğu "Godiva Belgian Blends." markalı çikolata/kahve karışımlı içecektir. Bir NumaramsÄ±n Bir Numaramsın, Nil Burak'ın, 32. sanat yılında yayınlanan içinde yepyeni şarkılarının yanı sıra Nil Burak'ın en sevilen dört şarkısının yeni duzenlemelerinin de yer aldığı albümüdür. "Bir Numaramsın", En İyileriyle Nil Burak (1975-1985) albümü ile birlikte çift albüm olarak da yayınlanmıştır. Ã‡ay ninesi Çay ninesi - Türk ve Azeri halk kültüründe çaylarda (derelerde, ırmaklarda) yaşadığına inanılan ruhani bir varlık. Su merasimi ile bağlantısı olan olan mitolojik bir ruhtur. "Çay iyesi -> Çay inesi -> Çay ninesi" şeklindeki bir dönüşümle oluşmuş bir sözcüktür. Azerbaycan Türklerinin geleneksel inançlarında yaşlı kadın kılığında, çayda (ırmakta) yaşadığına inanılır. 'Çay ninesi', köprüden geçerken suya çok bakılırsa kızar ve insanın başını döndürür. Başı dönen insanın gözleri kararır ve çaya düşer. Azerbaycanlılar, sabah suya gidildiğinde, "su sahibi"ne selam verilmesi gerektiğini düşünürler. Suya çöp ve pislik dökmek yasaktır. Bu "Çay ninesi"ni sinirlendirir ve insanlara zarar verir. Diğer Türk halklarında da, "Çay ninesi"ne benzer varlıklar bulunur. Kazan ve Sibirya Tatarlarında, Kumuklarda ve Karaçaylardaki "Su Anası"na (Suğ Anası, Suv Anası) çok benzer. Başkurtlara göre, Su Sahipleri'nin hepsi suda yaşarlar. İnsanlara da hiçbir zarar vermezler. Onların yaşadıkları sarayın girişi, nehirlerin derinliklerinde bir taşın altındadır. Kazaklar "Su Perisi", Türkmenler "Suv Adamı", Özbekler "Su Alvastısı" adı verirler. Kayış (mitoloji) Kayış - Çocukları korkutmak için uydurulmuş kötücül varlık. Kayış Baldır veya Kayış Bacak da denilen, ayakları kayıştangulyabanidir. O, kendi ayakları üzerinde durup yürüyemez. Bunun için de yoldan giden insanları aldatıp, onun boynuna biner. Sonra kayış ayaklarını onun beline dolayıp, yolu bitinceye kadar onu bırakmaz. Elsiz ve ayaksız bir ihtiyar görünümünde olan bu varlık, ırmak kenarında oturup, gariban bir görünüş sergileyerek, oradan geçenlerden, onu omuzuna alarak ırmağın diğer kıyısına geçirmelerini rica eder. Kim onu omuzuna alırsa, 'Kayış Baldır'ın karnından bir anda yılana benzer üç arşın uzunluğunda iki ayak çıkıp, yolcunun bedenine sarılır. Elleriyle de sıkı sıkıya sarılıp, ""Ne dersem, onu yapacaksın"" diyerek, o insanı kölesi yapar. Söylentilere göre 'Kayış Baldır' uzadıkça uzanan, başı bulutlara değen korkunç bir canlıdır. O, akşam ezanından sonra ortaya çıkar. Bir yoruma göre, böyle bir hikâye anlatılarak, çocukların akşam karanlığında evden çıkmalarının ve yaramazlık yapmalarının önüne geçilmek isteniyormuş. Aleksey Kosıgin Aleksey Nikolayeviç Kosigin (Rusça: Алексе́й Никола́евич Косы́гин)-(21 Şubat 1904, Sankt-Peterburg, Rusya Çarlığı - 18 Aralık 1980, Moskova, SSCB) - Rus siyasetçi. Rusya Federatif Sovyet Sosyalist Cumhuriyeti Halk Komiserleri Konseyi Başkanı (1943-1946). Sovyetler Birliği Bakanlar Kurulu Başkanı (1964-1980). Sovyetler Birliği Komünist Partisi üyesi (1927'den ölümüne dek). Komünist Parti Merkez Komitesi üyesi (1939-80). Politbüro üyesi (1960-1980). Yüksek Sovyet meclisi üyesi(1946-1980). Soğuk Savaş sırasında uluslararası devlet adamı. Aleksey Nikolayeviç, 21 Şubat 1904'te Rus İmparatorluğu'nun Sankt-Peterburg ilinde doğdu. Babası Nikolay İlyiç esnaftı. Aleksey 15 yaşındayken 1919'da Kızıl Ordu saflarında iç savaşa katıldı. Leningrad Kooperatif Teknik okulunu bitirdi(1924). Sibirya’da kooperatifçiliğin geliştirilmesi için altı yıl görev yaptı. 1927’de Sovyetler Birliği Komünist Partisi’ne (Bolşevik Partisi) üye oldu. Leningrad Kirov Tekstil Enstitüsü’nde öğrenim gördükten sonra Leningrad’taki tekstil kuruluşlarını yönetti. 1939’da Tekstil Sanayisi Halk Komiserliği’ne seçildi. Aynı yıl Sovyetler Birliği Komünist Partisi XVIII. Kongresinde Merkez Komitesi’ne girdi. 1940'ta Bakanlar Konseyi (Halk Komiserleri) Başkan yardımcısı oldu. Nazi işgali sırasında, Devlet Savunma Bakanı olarak savunma sanayisinin geliştirilmesine önemli katkılar yaptı. Rusya Sovyet Federatif Sosyalist Cumhuriyeti’nin başbakanlığını (Halk Komiserleri Konseyi Başkanlığı) da üstlendi (1943-1946). Savaştan hemen sonra ekonomik zorluklardan en çok etkilenen bölgelere gıda yardımı yapılması için çaba sarf etti. 1948'de SBKP Politbüro üyesi seçildi. Önce Maliye Bakanlığı'na getirildiyse de daha sonra buradan alınarak Ticaret ve Sanayi Bakanı yapıldı. 1953'te Stalin'in ölümüyle Başbakan Yardımcılığı'ndan alınarak Gıda Sanayi Bakanlığı'na getirildi. 25 Aralık 1956'da Sovyetler Birliği Ulusal Ekonomik Planlama Dairesi Başkan Vekilliği'ne atandı. 1957'de de Devlet Planlama Komitesi Başkan Yardımcısı olarak görevlendirildi. 1959’da Devlet Planlama Komitesi başkanı oldu ve üretimin düzenlenmesinde önemli görevler yaptı. 1960'ta Sovyetler Birliği Başbakan yardımcılığına getirildi. 20 Şubat 1964'te 60.doğum yıldönümü nedeniyle Komünist Parti ve Sovyetler Birliği'ne hizmetlerinden dolayı "Sosyalist Emek Kahramanlığı" ile ödüllendirildi. Kruşçev'in azledilmesi ve Komünist Parti Genel Sekreterliği'ne Brejnev'in getirilmesinin ardından 1964’te Kosigin de başbakanlığa getirildi ve Ekim 1980'e dek sürdürdüğü bu görevi sırasında ülkesinin iç ve dış siyasetinde etkin rol oynadı. Görev yaptığı süre boyunca ekonomik reformlar, endüstriyel kalkınma, üretimin artması için ekonomik planlamalar ve teşvikler konularıyla meşgul oldu. Ekonomik alanda merkeziyetçilikten vazgeçilerek işletmelerin bağımsızlığı ve karlılık esası üzerinden değerlendirilmesi gerektiğini savundu ve bu yönde reformlar yapmaya çalıştı. 1966-70 yılları arasını kapsayan VIII.Beş Yıllık Plan'ın en önemli hazırlayıcısı oldu ve bu Sovyet tarihinde en yüksek verimin alındığı en başarılı plan oldu. Bu dönemde millî gelir yükseldi ve tüketim malları üretimi 2 misli arttı. İşletmelerin özerkliğinin genişletilerek üretim performansı ve karlılık oranı üzerinden değerlendirilmesi verimliliğin artmasında etkili oldu. 1970'te SSCB ile Almanya Federal Cumhuriyeti arasında saldırmazlık paktını Brandt ile imzaladı. 1972’de Moskova’da ABD Başkanı Richard Nixon’la görüştü ve stratejik silahların sınırlandırılması konusunda bir antlaşma imzaladı. Çin ile tekrar dostane ilişkiler kurulması ve Sovyet-Çin sınır çatışmasının çözülmesi için çaba sarf etti. 1974'te 70.yaş gününde ikinci kez "Sosyalist Emek Kahramanlığı" ile ödüllendirildi. 1979'da Sovyetler Birliği'nin Afganistan'a asker göndermesini desteklemeyen Politbüro'daki tek üye oldu. Ancak bu muhalefeti Brejnev ile çatışmasına sebep oldu. 1980 Moskova Olimpiyatları'nın hazırlanması ve yürütülmesine büyük katkı sağladı. Sağlığının bozulması üzerine Ekim 1980'de Politbüro üyeliğinden ve Başbakanlıktan istifa ettiğini açıkladı. Bu istifasında 1981-1985 arası dönemi kapsayan XI.Beş Yıllık Plan'ın hazırlanmasında olumsuz rol oynamak istememesi de etkili oldu. Türkiye-Sovyetler Birliği yakınlaşmasında da emeği geçen Kosigin, imzalanan iktisadi antlaşmalar ve Sovyetler Birliği işbirliğiyle gerçekleştirilen İskenderun Demir-Çelik tesisleri'nin açılışı nedeniyle birkaç kez Türkiye’yi ziyaret etti. 18 Aralık 1980'de Moskova'da öldü. Cenazesi 24 Aralık'ta düzenlenen törenle Kremlin Duvarı Mezarlığı'na defnedildi. Sovhoz Sovhoz, SSCB’de devlet mülkiyetindeki tarım işletmeleridir. Sovhozlar 1917 Ekim Sovyet Devrimi’den sonra, Kooperatif mülkiyetini gerçekleştiren kolhozların yanında devlet çiftlikleri olarak kuruldu. Sovhozlar, Tarım sanayisini gerçekleştiren tarım fabrikaları niteliğindeydi. Doğrudan tarımsal üretimin yanı sıra kolhozlara örnek olma işlevi de vardı. Traktör ve makine bakımından tam donanımlı, çok sayıda teknisyen, mühendis, tarım ve hayvancılık uzmanının çalıştığı çiftliklerdi. Yöneticileri devletçe atanır ve çiftliğin bağlı olduğu bakanlığa karşı sorumluydu. Sovhoz çalışanları, sürekli işçilerdi. Tarımsal üretimin elde edildiği sovhozlar, 5 yıllık planlara bağlı orak işletilirdi. Ortalama bir sovhoz 16.300 hektardır; bunun 5.300 hektarı ekilir. Bir sovhozda yaklaşık 62.000 hayvan, 57 traktör, 18 hasat makinesi, 25 kamyon vardır. Attila Durak Attila Durak (d. 1967, Gümüşhane), Türk fotoğraf sanatçısı. Üniversite yıllarında fotoğraf ile ilgilenmeye başladı. Ortadoğu Teknik Üniversitesi Ekonomi Bölümü`nden mezun olduktan sonra bir yandan fotoğraf çalışmalarını sürdürürken öte yandan da İstanbul`da NCR ve Leo Burnett firmalarında çalıştı, ardından ‘Eylül Caz Kulübü’nün işletmeciliğini yaptı. 1997 yılında New York`a yerleşen sanatçı New York International Center of Photography, School of Visual Arts - Fotoğraf Bölümü ve New York Hunter College - Güzel Sanatlar Bölümü`ne devam etti. Sanatçının portfolyosunu İran, Pakistan, Hindistan, Nepal, Suriye, Ürdün, Mısır, Yunanistan, İspanya, Macaristan, İngiltere, Kanada, Amerika, Peru ve Türkiye`de çekilmiş sosyal dokümanter fotoğrafların yanı sıra ağırlıklı olarak alternatif fotoğraf çekim ve baskı tekniklerini kullandığı deneysel çalışmalar oluşturmaktadır. Attila Durak`in belli başlı sergi ve gösterileri arasında, 2006 yılında Bodrum Galeri Jazz Now Art Center`da düzenlenen `Echoes of the Street` solo sergi, 2005 yılında Antalya Galeri Ozan Orhon`da düzenlenen `Echoes of the Street` solo sergi, 2005 yılında Ankara Galeri Siyah Beyaz`da düzenlenen `Echoes of the Street` solo sergi, 2004 yılında New York’ta Avrupa Komisyonu’nun Birleşmiş Milletler Delegasyonu tarafından düzenlenen ‘Europe Day 2004 - Celebrating EU Enlargement through Art, Benefiting Adopt-A-Minefield’ isimli karma sergi; 2003 yılında İstanbul Galeri Artist`de düzenlenen `Echoes of the Street` solo sergi, 2000 yılında New York Duggal Underground Gallery`de düzenlenen `Echoes of the Street` solo sergi, 2000 yılında Dallas, Texas`da `Hata-ograf` isimli solo sergi, 1999 yılında New York Marcus Garvey Park Gallery X organizasyonu olan `Xtreme Xteriors` isimli karma sergi, 1999`da New York Madison Square Garden`da düzenlenen, International Independent Film and Video Festival kapsamındaki karma sergi, 1993 yılı, İstanbul FOTOĞRAF EVİ’nde ‘Yunanistan: Görsel Dokümantasyon’ saydam gösterisi,1990 Ankara Orta Doğu Teknik Üniversitesi’nde ‘Geçmişte Ankara’ solo sergisi, 1989 Ankara Orta Doğu Teknik Üniversitesi’nde ‘Mısır`da Yaşam’ saydam gösterisi sayılabilir. Durak’ın son çalışmaları arasında `Ebru` projesi olarak anılan, Türkiye`nin çok kültürlü toplumsal yapısını irdeleyen, etnografik bir fotoğraf ve kitap projesi yer almaktadır. Proje Türkiye`yi eski ya da güncel, çok renkli toplumların, etnisitelerin, tarihlerin, uygarlıkların, gelenek ve kültürlerin buluşma noktasında gösteren bir fotoğraf serisiyle farklı bir Türkiye öyküsü anlatıyor. Attila Durak’ın çalışmalarını 2000-2006 yılları arasında tamamladığı Ebru projesi ilk olarak 3 Mayıs-2 Haziran 2007 tarihleri arasında New York’ta Soho Photo Gallery’de, ardından da 19 Haziran – 21 Temmuz tarihleri arasında Binbirdirek Sarnıcı’nda sergilendi. Ardından Diyarbakır, İstanbul, Kars, Antakya, Samsun, Mersin, Van, Bursa ve İzmir içeren bir Türkiye turuna çıkan sergi, Türkiye turnesi sürerken proje iki ayrı başlık altında Amerika’da Uluslararası Memphis In May Festivali’nde sergilendi. Türkiye turnesi 17-31 Mart 2009’da Ankara’da sona erdi. Avrupa turnesinin ilk etabını 26 Eylül – 4 Kasım 2008’de Frankfurt Kitap Fuarı’nda, 1-31 Ekim tarihleri arasında Leipzig’de ve 11-27 Kasım tarihleri arasında da İsviçre’nin Basel kentinde açtığı sergilerle tamamlayan Durak, ikinci etaba Almanya’nın Duisburg ve Rinteln şehirlerinde açtığı sergilerle başladı ve Arles, Bordeaux, Die, Metz, Stains ve Lyon’da açtığı sergilerle Fransa’da Türkiye Mevsimi kapsamında yer aldı. Attila Durak Eylül 2010`da Münih’te, Ocak 2011’de Brüksel`de ve Mayıs ayında Ermenistan’da, 2012 Nisan ve Haziran ayları arasında da Hollanda`nın Deventer ve Lahey şehirlerinde Ebru projelerinin son sergilerini açtı. 2013 ve 2014 yıllarında `Echoes of The Street` fotoğraflarını Balıkesir, Alaçatı ve Bursa`da sergiledi. 2014 Mayıs`ında fotoğraf sanatçısı Kemal Aslan’ın Gezi direnişi fotoğraflarından oluşan ‘Bu Daha Başlangıç / Direniş Sergisi`nin küratörlüğünü yaptı. 17 Ekim - 18 Kasım 2014 tarihleri arasınında küratörlerinden de olduğu Foto Istanbul füotğraf festivalinin ilkini gerçekleştirdi. EBRU PROJECT ATTÄ°LA DURAK Finasterid Finasterid, bir antiandrojen olup testosteronu dihidrotestosterona(DHT) çeviren tip2 5-alfa redüktaz enziminin inhibitörüdür. Düşük dozlarda benign prostat hiperplazisi (BPH) tedavisinde, yüksek dozlarda prostat kanseri tedavisinde kullanılır. Mayıs 2008'de yapılan bir çalışmanın sonuçlarına göre finasterid, prostat kanseri riskini %30 azaltmaktadır (aşağıya bakınız). BPH ilerlemesini durdurmak için doksazosin ile kombine olarak kullanılmaktadır. Ayrıca birçok ülkede androjenik alopesi yani erkek tipi kellik tedavisi için onayı bulunmaktadır. Finasterid ilk olarak 1992'de prostat büyümesini önleyici ilaç olarak 1 mg dozda Proscar® adıyla onaylanmıştır. 22 Aralık 1997'de FDA finasteridin erkek tipi kellik tedavisinde kullanımını da onaylamıştır. 2005'te yapılan Prostat Kanseri Önleme Denemelerinde (PCPT) 5 mg dozda kullanıldığında prostat kanseri riskini %25 azalttığı gösterilmiştir. Ayrıca Gleason skoru artışı sağlamış ve prostat kanseri tanısında özgüllük ve seçicilğin artmasını sağlamıştır.2008'de yapılan bir çalışma prostat kanseri riskini %30 azalttığını göstermiştir.Biyopsiyle yapılan incelemelerde kanserli alanlarda gerileme olduğu gösterilmişir.Ayrıca High-Grade prostat kanseri riskini artırmamaktadır. Kullananların yaklaşık %1'inde gözlenen yan etkiler şunlardır: erektil disfonksiyon, daha az sıklıkla jinekomasti. (meme bezi büyümesi). Tedavi kesildiğinde yan etkiler de durmaktadır. Hafif ve orta derecede saç kaybı olan erkeklerle yapılan 5 yıllık bir çalışmada, Propecia® (finasterid 1 mg) ile tedavi edilen deneklerin %48'inde saç büyümesi olduğu, %42'sinde yeni saç kaybı olmadığı saptanmıştır. Propecia yalnızca sürekli kullanımda etkilidir,tedavi bırakılırsa 6-12 ay içinde ilaca bazı saç folikül düzelmeleri kaybolur. Minoksidil gibi bu da özellikle kafanın en tepe merkez bölgesinde etkisini maksimum olarak gösterir. b Bazı kullanıcılar maddi tasarruf sağlama umuduyla Propecia yerine Proscar® satın alırlar ve Propecia®'ya benzemesi için tabletleri üç ila beş parçaya bölerler. Eğer evde gebe bir kadın varsa bu çok zararlı bir eylemdir çünkü erkek fetusta ufak derişimlerde bile doğum defektlerine yol açmaktadır! Özellikle erkek genital sistem gelişimini olumsuz etkilemektedir. Gebeler ilaçtan havaya saçılan tozdan bile uzak tutulmalıdırlar! Propecia®'nın bayanlarda saç kaybını önelemede bir yararlılığı gösterilmemiştir. Ama ilacın üreticileri ilacın östrojenin azalıp testosteron salınımının arttığı postmenopozal bayanlarda etkili olabileceğini savunmaktadırlar. Postmenopozal bayanlara birçok doktor tarafından yazılmakta olan bu ilaç, bayanın hamile kalabilme olasılığı olduğunda asla yazılmamalıdır! UC Berkeley Wellness Letter tarafından ilk kez Mart 2003'te ilacın uzun süreli kullanımı ile oluşabilecek sorunlarla ilgili bir çalışma başlatılmıştır. Ayrıca ilacın dozunun çok fazla olduğu öne sürülmüştür. Bu iddia FDA'nın ilaca onay vermeden önce yaptığı çalışmalarla desteklenmektedir çünkü bu çalışmalarda ilacın 1 mg ve 0,2 mg kullanımları arasında büyük bir tedavi farkı olmadığı gösterilmiştir. Bazı kişiler FDA'yı ilaç dozlarının düzeltilmesi konusunda uyarmış fakat bir sonuç alınamamıştır. Oysa FDA ilacın 0,2 mg ve 1 mg dozlarıyla yapılan tedavi arasında bir fark olmadığını kabul etmiş ama 1 mg dozun yan etkileri artırmadığını söylemiştir. Yapılan başka bir çalışmada da 0,01 mg dozun tedavide başarısız olduğu gösterilmiştir. Prostat Kanseri Önleme Denemeleri'nde (PCPT), ilacı kullananlarda prostat kanseri gelişme riskinin %25 azaldığı gösterilmiştir. Ama prostat kanseri gelişmiş olanlarda ilacın kullanımına devam edildiğinde yayılmayı hızlandırdığı bildirlmiştir. DHT, testosteron türevi bir hormon olup saç folüküllerinde bozulmaya ve erkek tipi kelliğe yol açtığı gösterilmiştir. DHT, tıpkı testosteron gibi bir steroid hormondur ama androjen almaçlarına daha yüksek affinite göstermektedir. Bundan dolayı testosteronun DHT'ye dönüşmesinin erkek tipi kelliği tetiklediği bilinmektedir. Ancak erkekte saçın dökülmesine neden olan tek faktör DHT değildir. Testosteron ve dehidroandrosteron gibi diğer androjen hormonlar da erkeklerde saçı dökmektedir fakat içlerinde saçı en çok dejenere eden DHT olduğu için saçın dökülmesine yol açan tek hormon DHT sanılmaktadır. Bu yüzden DHT'yi belli oranda azaltan finasterid'in saça olan etkisi sınırlıdır. Diğer 5 alfa redüktaz inhibitörleri gibi finasterid'in de etki sahası vertex bölgesi ile sınırlıdır. DHT'nin saça ne şekilde zarar verdiği bilinmemekle birlikte, DHT'nin saç folikül hücrelerinin sitoplazmalarında androjen reseptörlerine bağlandığı gösterilmiştir. Oluşan reseptör-hormon dimeri daha sonra çekirdeğe giderek saç proteinlerini sentezleyen genlerin ekspresyonunu baskılamaktadır.(Şubat 2007) Oysa, DHT beyin işlevleri için de önemlidir, ayrıca testis, prostat, kas dokusu gelişiminde de payı büyüktür. DHT fiziksel güçten, cinsel güçten ve pozitif konsantrasyondan sorumludur. Araştırmalara göre DHT, ruh ve beyin sağlığı açısından da öneme sahiptir. Finasterid, DHT'yi tamamen yok etmediğinden net bir tehdit oluşturmaz erkekler için ancak kimi erkekler, zamanla finasterid'den çok olumsuz olarak etkilenebilmektedir. DHT, erkek vücudundaki en güçlü androjen hormondur. DHT temel olarak fetus döneminde cinsel organların oluşmasından ve beyinde erkeksi kimliğin oturmasından ve ergenlik çağında sekonder seks karakterlerinin (sakal, bıyık çıkması, ses kalınlaşması vs.) oluşumundan sorumludur. Ancak ergenlik döneminin sona ermesi ile DHT'nin görevi bitmemekte, gerek erkek beyninde, gerekse cinsel fonksiyonlar üzerinde etkisini bir ömür boyu sürdürmektedir. Yapılan araştırmalar, testosteron'un birçok dokuda DHT'ye dönüşmeden etki edemediğini ve testosteron'un etki sağlayabilmesi için 5 alfa redüktaz enzimi ile DHT'ye dönüşmesi gerektiğini ortaya koymaktadır. DHT, testosterona göre çok potent bir androjendir. Androjen reseptörlerine bağlanma oranı çok daha fazladır testosterona göre. Ayrıca testosteron, aramotase isimli bir enzimle belli oranda estrogen hormononuna dönerken DHT, hiçbir şekilde estrogene dönmez ve aromatase olmaz. Bu bağlamda, erkek metabolizmasında en güçlü erkeklik hormonu olduğu rahatlıkla söylenebilir. DHT, aynı zamanda estrogen'in istenmeyen yanetkilerine karşı da erkeği korur. DHT azaldığı zaman ortaya empotans (iktidarsızlık), libido azalması, sperm sayısında azalma, orgazmın tatmin ediciliğinde düşüş, meni hacminde azalma gibi yanetkiler çıkmaktadır. Her ne kadar bu yanetkilerin geri dönüşümlü olduğu söylense de, serum DHT oranları labortuar ortamında azaltılan hayvanların, dişileri hamile bırakma oranları son derece düşmüş ve ilişki sırasında süreklilik sağlayamamış ve ilişkiye konsantre olamamışlardır. Ergenlik dönemi sekonder seks karakterlerinin tam olarak oturması ile erkekte son bulmaktadır. Ancak sekonder seks karakterlerinin tam olarak oturması bazen 18 yaşını fazlası ile aşmakta ve 20 hatta 25 yaşına kadar süren bir zamana yayılmaktadır. Sakal ve bıyığın tam bir biçimde gür olarak çıkması, sesin tam olarak erkeksi ton alması, kas ve yağ kitlesinin tam olarak gelişmesi bazen uzun zamanlar almaktadır. Bu yüzden ergenlik dönemi takvim yaşından ziyade organik yaşla alakalı olan hormonal ve biyokimyasal bir süreçtir. Ne zaman biteceği kişiden kişiye farklılık gösterir. Kimi insanda 18 yaşında sona ererken kimi insanda 25 yaşına kadar sürebilir ergenliğin bitişi. DHT, aynı zamanda erkek metabolizmasını estrogen hormonunun oluşturabileceği yanetkilere karşı korur. Sistemde DHT azalınca, estrogen hormonu karşılıksız kalır ve dolaşımdaki miktarı çok fazla artabilir. Özellikle kilolu kişilerde bu durum çok daha fazla görülebilir. The Sims 3 The Sims 3, The Sims adlı yaşam simülasyonu oyun serisinin üçüncü ana oyunudur. The Sims Studio (Maxis) tarafından geliştirildi ve Electronic Arts tarafından dağıtıldı. En çok satan bilgisayar oyunlarından The Sims 2'nin devamı niteliğindedir. Öncelikle PlayStation 3 ve Wii için Kasım 2006'da duyuruldu ve sonra OS X ve Microsoft Windows platformları için de sürümleri çıkacağı belirtildi. OS X ve Microsoft Windows platformları için 2 Haziran 2009'da yayımlandı. Aynı oyun diski, iki platform için de uygun haldedir. "The Sims 3" ardından oyun konsolları ve telefonlara (PlayStation 3, Wii, Xbox 360, Android, iOS ve Nintendo DS) 26 Ekim 2010'da geldi. Windows Phone versiyonu ise 15 Ekim 2010'da Windows Phone Store üzerinden yayınlandı. Nintendo 3DS versiyonu 27 Mart 2011'de yayınlandı. Ayrıca mobil telefon platformlarına ve basit kodlu telefonlara ise Java aracılığı ile oynama imkânı sunuldu. "The Sims 3", ilk haftasında 1.4 milyon satarak büyük bir ticari başarı gösterdi. Metacritic sitesi, 100 üzerinden yaptığı puanlama sisteminde oyuna 86 puan verdi. Oyun 2009'da yayınlandığından beri dünya genelinde on milyon kopya satarak tüm zamanların en çok satan bilgisayar oyunları listesine girdi. "The Sims 3", öncül oyunları gibi aynı konsepte ve oynanış tarzına sahiptir. Oyuncular Simlerin kontrollerini ellerine geçirerek etkileşimlerini, ilişkilerini ve aktivitelerini yönetir. Oyunun sonu yoktur. Simlerin hayat arzuları, ilişkileri ve meslekleri yaşam tarzlarını oluşturur. Kariyer tercihleri sonucu ilişki yükselmeleri ve puanlar kazanır. Simlerin yetenekleri de yaşam stratejilerine bağlıdır. Eğer okul çağındaki bir Sim, okulla ilgili bir yetenek geliştirirse bu Simin okul hayatındaki başarısını artırır. Yeni ödül sistemi Dilekler, önceki oyun "The Sims 2"deki İstekler ve Korkular bölümüyle değiştirilmiştir. Simlerin isteklerini yerine getirmek, Hayat Mutluluğu puanlarını yükseltir. Oyunda ayrıca isteğe bağlı olarak farklı bir yere gidildiğinde Simlerin hayatının devam etmesi seçeneği de bulunur. Simlerin yaşam adımları da güncellenmiştir. Bebek, yürümeye başlayan çocuk, çocuk, genç, genç yetişkin, yetişkin, ve yaşlı olarak yedi ayrı evre vardır. Simler yaşlılıktan ya da ek paket dahilinde mumya lanetinden ("World Adventures"), meteor çarpmasından ("Ambitions"), vampir tarafından ısırılmadan ("Late Night"), suda boğulma, açlık, yangın, elektrik çarpması gibi sihirbazlık hatalarından ("Showtime"), cadı avı sonucu lanetlenmekten ve zehirli puding yiyip altına dönüşmekten ("Supernatural"), donmaktan ("Seasons"), katlanabilir yataklardan ve otomatlardan ("University Life"), köpek balığı saldırısı sonucu ya da deniz kızı yüzünden su kuruluğundan ("Island Paradise") ve jetpack ile uçarken gökyüzünden düşerek veya zaman yolculuğundaki paradokslardan etkilenerek ("Into the Future") ölebilir. "The Sims 3", önceki oyun "The Sims 2"ye göre daha bol seçenekli Sim Yaratma ekranı sunar. Oyuncular Simlerin vücut tipini kaslı olarak ya da vücut şekillendirici ayarı kullanarak vücut ölçülerini değiştirerek yapabilir. Fakat toddler (yürümeye başlayan çocuk) evresi bu ekranda değiştirilemez. genişleme paketinde göğüs ve kas büyütme gibi seçenekler, oyuna eklenir. Çoklu ten rengi seçenekleri de oyuna eklenmiştir. Her ten rengii açıktan koyuya doğru sıralanmıştır. Önceki oyunlar olan The Sims ve The Sims 2'den ayrı olarak ayakkabı değiştirme özelliği de bulunur. Toplamda yirmi iki kadın, on yedi erkek saçı eklenmiştir. Ayrıca genişleme paketleri, eşya paketleri, Sims Store ve üçüncü parti custom content'lerle de oyuna sçalar eklenebilir. Şapkalar ve aksesuarların da rengi ve deseni değiştirilebilir. Her Simin saç rengi sekiz temel renge göre ayarlanabilir. Ayrıca yeni renk skalası ile de değiştirilebilir. The Sims 3, oyunculara çok çeşitli Simlerle oynama ve vücut ayarı değiştirme gibi özellikler sunar. Oyuncular ayrıca Simlerine çil, ben ve dövme ekleyebilir. Oyunda birçok yetenek vardır ve seviye yükseldikçe Simlerin yaptıkları fiilleri etkiler. Bunlardan bazıları; yüksek etkileyicilik seviyesindeyken daha çok sosyal etkileşim yapabilme, yüksek gitar seviyesinde özel şarkılar çalabilme ve yüksek beceri seviyesinde araç gereçleri (kendi kendini temizleyebilme, daha çok televizyon kanalı) bir üst seviyeye çıkarabilme gibi özelliklerdir. Ana yetenekler zeka, yemek pişirme, resim yapma, bahçıvanlık, yazmak, gitar çalmak, spor, el becerisi, etkileyicilik ve balık tutmaktır. Eklenti paketleriyle birçok yeni yetenek eklenir. Simler yeteneklerden herhangi birini onuncu seviye yaptığında, posta kutusuna sertifika aldıklarına dair zarf gelir. Her beceri, yetenek bölümünde detaylı şekilde Simlerin hangi görevleri yapması gerektiği ve zaman zaman özel görevleri gösterir. Görevler tamamlandığında Simler ödül kazanır. eklenti paketinde gizli yetenekler de, beceri bölümünde gösterilir. Necdet Ã–zkan Necdet Özkan, (d. 1936, Kayseri, Türkiye) - (ö. 5 Ağustos 2008, İstanbul, Türkiye), Eski başbakan yardımcılarından Hüsamettin Özkan'ın ağabeyidir. CHP gençlik kollarında siyasete atıldı. Aytekin Kotil'in İstanbul Belediye Başkanlığı döneminde yatırımlardan sorumlu belediye başkan yardımcılığı görevinde bulundu. 12 Eylül Darbesi'den sonra DSP'de siyasete devam etti. 1990 yılında Bayrampaşa Belediye Başkanlığına seçildi. Daha sonra DSP'nin İstanbul Büyükşehir Belediye Başkan adayı oldu ama seçilemedi. Empire Earth III Empire Earth III (aynı zamanda EE3), Mad Doc Software tarafından geliştirilen ve Sierra Entertainment tarafından yayımlanan bir gerçek zamanlı strateji bilgisayar oyunu. 16 Kasım 2007 Avrupa içinde satışa sunulmuştur. Empire Earth serisinin üçüncü ve son oyunudur. Oyunda beş çağ bulunmaktadır; diğer serilere göre daha az çağ bulunmaktadır. Oyunda üç grup bulunmaktadır: Orta Doğu, Batı, Uzak Doğu. Her bir grubun farklı teknolojileri, askerleri ve binaları vardır. Empire Earth III gayet kolay bir oynanışa sahiptir, oyunda birçok hazine bulunmaktadır bir kişi gönderip kaynağa kolayca ulaşabilmektedir. Oyunda iki çeşit kaynak bulunmaktadır; bunlar hammaddeler ve sermayedir. Hammaddeler herhangi bir yerde bulunan odun kaynağı veya maden kaynağından elde edilecek kaynaktır. Hammaddede kaynaklarının yanlarına kurulan ambarlar sayesinde bu kaynaklar toplanabilirler. Kurulan ambardan çıkan işçiler maddeyi işlememektedirler. Sermaye ise hammaddenin yanında giderek artan bir kaynaktır.Hammaddeler yerleşim yerine yakın olup oyuncuyaAge of Empires III'teki gibi bu oyunda da oynanabilir ırklar arasında Osmanlılar mevcuttur. Ancak oyunda Türkçe seslendirme bulunmamaktadır. Osmanlılar'ın yanında birçok Orta Doğu, Batı ve Uzak Doğu ırkları da bulunmaktadır. Oyun içerisinde gayet gerçekçi bir tasarım yapılmış, tüm ırkların askerleri, binaları büyük ustalıkla ayrıntılandırılmıştır . Yaklaştırılma yapıldığında dahi gerçekligini yitirmeyen grafikler kullanılmıştır. 1989-90 TÃ¼rkiye 1. Futbol Ligi Türkiye 1. Futbol Ligi 1989-1990 Sezonu, Türkiye 1. Futbol Ligi'nin 32. sezonudur.2 Eylül 1989'da oynanan ilk hafta maçlarıyla başlayan lig, 20 Mayıs 1990'da oynanan 34. hafta maçlarıyla tamamlandı. O yıl şampiyonluğu 75 puanla Beşiktaş kazanırken, Malatyaspor, Altay, Samsunspor, Adana Demirspor ve Sakaryaspor ligden düştüler. 18 takımla oynanması planlanan 1. Lig, geçen sezon Samsunspor'un özel durumu nedeniyle 4 yerine 3 takımın düşmesi sonucunda 19 takımla oynanacaktı, ancak 2. Lig'de grup şampiyonluğunu kazanarak 1. Lig'e yükselme kakkını elde eden Bursaspor A2 takımının 1. Lig'e alınmaması ve böylece 2. Lig'den sadece 2 takımın yükseltilmesi üzerine 18 takımla oynandı. Pirometalurji Pirometalurji ekstraktif metalurji dallarından biridir. Temel amacı; kıymetli metalleri kazanmak için, cevhere bir dizi ısıl işlem uygulamak ve malzemenin bu işlemler sonucu fiziksel ve kimyasal olarak değişime uğramasını sağlamaktır. Bu şekilde kıymetli metallerin kazanılması hedeflenir. Temel pirometalurjik işlemler: Kurutma işlemi, malzeme üzerinde bulunan nemi (kimyasal olarak bağlı olmayan) uzaklaştırmak için uygulanır. Genelde nemli katılar, fosil yakıtların yanması sonucu ortaya çıkan sıcak gazlarla kurutulur. Bir kurutma işleminde gereken ısı miktarı, katı malzeme üzerindeki nemi buharlaştırmak için gereken ısıya eşittir. Kurutma işleminde, sıcaklık genelde, suyun buharlaştığı 100 C'nin üzerinde bir değere ayarlanır. Yüksek sıcaklık katı malzemeye de zarar verebileceğinden, bu işlem için belirlenen sıcaklık genelde 105 C'dir. Bununla birlikte, bazı durumlarda ise 120 C üzerinde sıcaklık gerekebilir. Endüstride kurutma işlemleri için kullanılan birçok farklı ekipman vardır. Bunlardan bazıları: Döner kurutucular, akışkan yataklı kurutucular ve flaş kurutucular'dır. Bunun dışında kullanılan sprey kurutucularda ise, malzeme önce içinde çözünmeyeceği bir sıvı ile karıştırılır. Sıvı ile karıştırılan malzeme, özel enjektörlerle ısıtılmış bir odaya püskürtülür. Burada sıvılar buharlaşırken, katı alttan alınır. Ancak bu tür kurutucularda kullanılacak malzeme için belirlenmiş olan tane boyut aralıkları vardır. Bu sebeple kullanılacak malzeme önce klasifikatörlerle sınıflandırılabilir. Kalsinasyonun uygulanma amacı, malzemeye kimyasal olarak bağlı suyu uzaklaştırmaktır. Malzemenin yüksek sıcaklıklardaki fırınlarda indirgenmesi şeklinde yapılır. Bu amaçla kullanılan ekipmanlar: Döner fırınlar ve akışkan yataklı reaktörlerdir. Kavurma işleminde, katı malzeme sıcaklık etkisiyle belli kimyasal değişimlere uğrar. Kavurma işlemi sırasında, metal temel olarak oksitlenir. Kavurma işleminin en tipik uygulaması sülfürlü metallerde görülebilir. Sülfürlü metaller, kimyasal yapıları sebebiyle, ileri rafinasyonda ve yüksek fırınlarda problem çıkartmaktadırlar. Ayrıca tepkimeye girme süreleri uzun olduğu için enerji ve zaman giderlerini arttırmaktadırlar. Ancak kavurma işlemi ile, metal sülfürün üzerine O üflenmesiyle malzeme tepkimeye girer. Tepkime sonunda SO gazı oluşurken, metal oksitlenmiş olarak reaksiyondan çıkar. Bu işlem sırasında, metaldeki tüm sülfür oksitlenirse, bu olaya “"Tam kavurma (dead roasting)"” adı verilir. Bazı durumlarda ise, kavurma işlemi ön hazırlık olarak tercih edilir ve metaldeki tüm sülfürün oksitlenmesi istenmez. Bu tür kavurmaya da “"Kısmi kavurma"” adı verilir. Bunun dışında ikiden fazla metalin ortamda olduğu durumlarda, bir metal oksitlenirken, diğeri sülfat formuna dönüşür. Buna da “"Selektif kavurma"” denir. İzabe aşaması, en az bir metalin sıvı faza geçtiği aşama olarak tanımlanabilir. Ancak bu aşamada metal sadece ergitilmez. Bununla birlikte belli kimyasal reaksiyonlara girer. Bu reaksiyonu gerçekleştirmek için gereken ısı genelde kömür ve türevlerinden elde edilir. Metal oksit içindeki oksijen ise indirgeyici bir madde ile indirgenerek, CO formunda metalden uzaklaştırılır. Diğer malzemelerde ise ortama genelde curuf yapıcılar eklenerek, oksitli cevherin ergimesi kolaylaştırılır. Curuf yapıcı malzeme reaksiyona girerek safsızlıkları, malzemeden uzaklaştırılır. Ergitme işlemi genelde metalin ergime sıcaklığının üzerindeki bir sıcaklıkta gerçekleşse de, tüm işlemin hangi sıcaklıkta yapılacağını etkileyen birçok değişken vardır. Son aşama olan rafinasyon ise, metal içinde kalan son safsızlıkları uzaklaştırmak için uygulanır. Ancak rafinasyon aşamasında gerçekleşen ve birden fazla farklı fırın kullanılan birçok işlem bulunmaktadır. Pirometalurjik işlemler sonucu oluşan SO, CO gibi gazlar, hava kirliliği gibi çevre sorunlarına yol açmaktadır. Bazı işletmelerde ortaya çıkan bu gazlar değerlendirilse de (örneğin, bazı işletmelerde SO'nin toplanarak sülfürik asit üretilmesi, gibi), pirometalurjik işlemlerin çevreye zarar verdiği bir gerçektir. Özellikle 20. yüzyılın başlarında, pirometalurjik işlemlerin kontrolü yok denecek kadar azdı. Bunun en büyük örneği Queenstown, Tazmanya'da görülmüştür. Kavurma işlemi sonucunda ortaya çıkan atık gazlar çevredeki tüm bitkileri öldürmüş ve toprak üst katmanının erozyonuna sebep olmuştur. Sonuç olarak, bölgedeki toprak yapısı tamamen değişmiştir. İşletmeden atmosfere karışan baca gazı ise, bölgede yaşayan insanlar için çok büyük sağlık sorunlarına yol açmıştır. Bu duman sadece kömür külü değil, aynı zamanda arsenik, kadmiyum, kurşun, çinko gibi ağır metaller de içerebilmektedir. Ancak son yıllarda uygulanmaya başlayan kurallar ve denetimler sayesinde, atmosfere salınan bu ağır metaller çok büyük ölçüde azaltılmıştır. Ayrıca baca gazı emisyonuna belli standartlar getirilmiştir. Bu tür kontroller ve önlemler, işletmeler için kısa vadede çok pahalı gibi görünse de, atmosfere vermek yerine geri kazandıkları metalleri ve gazları işlemeleri sonucu, uzun vadede hem kendileri hem de çevre için faydalı olmaktadır. Orta mesafe koşuları Atletizmde orta mesafe koşuları, engelli koşular da dahil 800 metre ile 3000 metre arasındaki koşulardır. Antrenman teknikleri ve fiziksel gereklilikler benzer olduğu için, birçok atlet hem 800 hem de 1500 metrede yarışır. Taktikleri, çoğu son birkaç adımda kazanılan ya da kaybedilen bu yarışlarda önemli rol oynar. Orta mesafe koşuları, Olimpiyatların ve atletizm şampiyonlarının esas yarışları arasında olmuştur. Dutasterid Dutasteride (müstahzar adlar Avodart®, Avidart®, Avolve®, Duagen®, Dutas®, Dutagen®, Duprost®) bir 5-alfa redüktaz inhibitörü ilaçtır, testosteronun dihidrotestosterona (DHT) dönüşümünü engellemektedir. Benign prostat hiperplazisi gibi DHT'nin sorumlu olduğu tıbbi durumlarda kullanılır. Dutasterid 5-alfa redüktaz inhibitörleri sınıfına ait bir ilaçtır, finasterid ile aynı gruptadır. Dutasterid hem tip 1 hem tip 2 üzerine finasterid ise yalnız tip 2 üzerine etkilidir. Ama GlaxoSmithKline tarafından yapılan bir klinik deneme, EPICS denemesi, dutasteridin finasteridden daha etkili olmadığını ortaya koymuştur. Dutasterid prostat bezinin istenmeyen büyümesini önlemek için çıkarılmış bir ilaç olmasına rağmen, saç kaybında kullanımı da düşünülmüştü ancak 2002 yılının sonlarında vazgeçildi. Bunun sebebi tam olarak bilinmiyor. Yapılan spekülasyonlara göre ilacın finasteridden daha etkili ve ucuz olmadığı için bu kullanımına yönelik klinik denemelerin durdurulduğu söyleniyor. Oysa 12-24 haftalık bir denemenin sonuçlarına göre 2,5 mg dutasteridin saç kaybını önlemede 5 mg finasteridden bile daha etkili olduğu gösterilmiştir. Aralık 2006'da, Avodart® üreticisi GlaxoSmithKline yeni bir Faz3 çalışma başlatmıştır, Kore'de başlatılan 6 aylık klinik denemede günde bir kez 0,5 mg dutasterid kullanımının Hamilton-Norwood ölçeği tip 3,4,5 erkek vortex (kafanın en tepesi) kelliğinin önlenmesinde güvenilirliği,tolere edilebilirliği ve etkisi araştırılmıştır. Bu çalışmanın erkek tipi kellik tedavisinde ABD'de FDA'nın ilacı onaylayıp onaylamayacağı üzerine nasıl bir etkisi olacağı bilinmemektedir. Dutasteridin prostat kanseri riskini önelemede de kullanımı düşünülmekte ve araştırılmaktadır. Dutasterid kullanımına bağlı olarak ortaya çıkan yanetkiler, finasterid gibi diğer 5 alfa redüktaz inhibitörlerinde de görülebilse de, dutasterid kullanımında bu yanetkilerin insidansı çok daha yüksektir. Bunun nedeni finasteridin DHT hormonunu tek yönlü olarak serumda yüzde 70 bloke ederken, dutasteridin standart dozajda DHT hormonunu serumda çift yönlü olarak yüzde 90 bloke etmesidir. Bu nedenle dutasteridin yanetkileri, serum DHT oranlarını dramatik bir biçimde düşürmesine bağlı olarak finasteride oranla bariz bir biçimde daha fazladır. Dutasteridin, yarılanma ömrünün de fazla olması, hepatik sistemi olumsuz etkileyebilmektedir. Ereksiyon olamama ya da ereksiyonların ani şekilde kesilmesi. Kaliteli sertleşme sağlayamama Karşı cinse karşı olan seksüel isteğin, cinsel içerikli rüyaların ve fantezi kurma olayının azalması veya yok olması. Sperm hareketliliğin ve doğurtganlık gücünün azalması. Bazı kişilerde geçici kısırlık dahi oluşabilmektedir. DHT'nin azalmasının cinsel ilişki sırasındaki cinsel konsantrasyon üzerinde negatif etkide bulunduğu, hayvanlar üzerinde yapılan deneylerden ve insanların yanetki bildirimlerinden bilinmektedir. DHT'nin azalması ani cinsel isteksizliğe, cinsel ilişkiden alınan hazzın azalmasına veya konsantrasyonun tamamen kaybolmasına yol açabilmektedir. Meni hacminin azalması,renginin saydamlaşması veya kuru boşalma. Erkekte meme büyümesinin meydana gelmesi İlişki sırasında ani ereksiyon kaybı, ani isteksizlik, ilişkiye konsantre olamama gibi yanetkilerdir. DHT, kulak içini tozdan,kirden ve bakterilerden koruyan buşon isimli maddenin salgılanmasından da sorumludur. Bu madde hiç salgılanmadığında ya da yeteri kadar salgılanmadığı zaman orta kulağa kadar ulaşan bakteri ve çeşitli mikroorganizmalar, orta ve hatta iç kulak iltihabına yol açabilmektedir. (Buşon maddesi halk arasında Kulak kiri ya da sarı madde