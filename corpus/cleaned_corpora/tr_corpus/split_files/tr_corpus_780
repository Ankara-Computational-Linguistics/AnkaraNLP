kendi için korkak olandır. İçgüdüler korku duygusunda gerçeklik kazansalar da öfke, tamah, bencillik, hırs ile korkular maskeler arkasında gizlenirler. Her insanın bilinçaltının derinliklerinde, nefsi emmaresi sebebiyle korku hep gizilde bekler. Nefsi emmarede korku olmasaydı, insanı insanlık vasıfları edinmesine sebep sınırlar edinilemezdi. Böyledir. Ve hırs, tamah, öfke vb. duygular korkunun bir biçimde dışa vurumun belirimidirler. Bastırılmış, bilinç dışı kılınmaya çalışılan birçok korkularımız bu duygularda saklı kılınır. Korku, sonuçlara bağlı olarak bilinç dışılığı görünür kılan duygu olsa da hayatta kalma güdüsü üzerinden savunma refleksleri de geliştirdiğimiz duygumuzdur. Bunun ile beraber cezaya, meşru olmayana bağlı olarak kaygı bağlamında hissettiğimiz korkular hayatta kalma güdümüz sebebiyle toplumsal yapıda hem yerleşik olmamız, birey olarak kabul görmemiz, toplumda sürdürebilir bir yaşamın gereği olarak görülür. Bu da insan olarak ötekinin hukuku üzerinden kendimizi gerçekleştirmemizin gereğidir. Bu bağlamda korku kendi gerçeğimizi –hikmetimizi bulmamıza da sebep duygumuzdur. Böyledir. Ama nefsi emmare ile insan, kaybedeceklerinin, sahiplendiklerin korkusu ile beraber tekbenci iken kendiliğinde bencilliği de bulur. Allah'tan korkan için böylesi korku yiğitlik ile aşılması gerekendir. Yiğit korkusunu/ korkularını yenene denir. Nefsi emmare korkak yaradılışlıdır. Yiğit olan korkuyu cesaret, öz güven ve azim ile aşarken kendini hakkı ile yaşamanın da afiyetini edinir. Yiğide Allah kendi bağışlar. Allah ile afiyette yaşandığında cennet de gönülde bulunmuş olunur. Umut, cennetin kapsına taşır. Yaşamın amaca bağlı değer kazandığı duygusu olur. 129 Tevhid Okumaları Azim ile geleceğe tutundukça insan, yiğitlik ile –olması gerekeni yapmak ile cennete girer. Böyledir. Ama nefsi emmarenin içgüdüsel korkuları özellikle hayatta kalma korkusu, sahiplendirirken nesnelerini, bencilikte –zılli tecellide- yaşanırken kendilik, korku bir nebze unutulur. Böyle olsa da unutulan korku, ölümün yalın gerçeği karşısında insanın hep önünde durur. Bu durumda korku yaşamı anlamsız ve tatsız kılar. Böyle olsa da yaşamın değerini açık eden korku ile ölüm, yaşamın değer kazanmasının da değer belirimi olur. Ölüm korkusu ile yaşam değerli olduğunun duygusunda bulunur. Kısacık hayatta yaşamın değerlere bağlı olarak daha da anlamlı kılmanın ilkesel yolu edinilir. Böyledir. Ve içgüdüler korkuda karşılık bulurlarken, yaşamın ölüm karşısında ki çaresizliği değil de yaşamın değerli olduğunu kanıtı olarak görünüş bulurlar. Ahret yaşamına iman ise ölüm korkusuna aşkın geleceğe göre yaşamayı da öncelerken, yaşama güdüsü korkusuna da aşkın yaşanır. Böyledir. Ama nefsi emmare sebebiyle bulunan korku mücadele etmenin, şartlar karşısında yenilenmenin, yaşam da nesnel olgusal olana göre gerçekçi olmanın da bilincini edinmeye sebeptir. Korku, afiyeti bozar. Önemli olan ise gerçek olanı yaşarken, gerçek olan ile eminlik bulurken, korkulana aşkın yaşamın da edinilmesidir. Korku tüketirken, umut ile canlanır insan. Yiğitlikte gençlik bulurken de cenneti kendinde bulur. Böyledir, insan. Korkarken kendini gerçekleştirmenin fırsatını edinir. Gerilirken kendinde nurun azamet ile tecellisi gereği, kodlarında yazılı olan yazgısının da açılımına, melekelerinin gelişimine ve yeni olarak ne verilecek ise kendisinde bulmaya da sebep korkuyu, insan olmanın ilk evre duyguları içinde en önemlisi olarak bulur. İnsan olmayı ise vicdan melekesi üzerinden bulur. Us, dil, irade vb. melekeleri üzerinden ve duyguları doğrultusunda insan olmanın yazgısını yaşar. Demem o ki korku dahi birçok durumda ve ilişki sonucunda insan olmamızın bir gereği olarak önümüze çıkmakta. Her yönü ile bakıldığında yaşananların, tek bir tanım ile sınırlanamayacak kadar önemli olduğuna da tanık olmaktayız. Cihadı Ekber, İmtihan ve Fütüvvet İnsan nefsi emmare sahibi olarak sadece kendi için olması, nesne ve dayanaklarını sadece kendi için kılması sebebiyle tekbencidir. Nefsi emmare biyolojik sebepgerekçeler zemininde içgüdü, arzu ve menfaat belirimlerinde ruhsallığa bağlı 130 Tevhid Okumaları olarak şahsiyet kazanmış şeytani melekemizdir. Hazreti Allah, bu melekemizi sadece- kötülüğü emreder ifadesi ile tanımlar. İnsan, ruhunda ise rahmeti kendine farz kılan Allah'ın emri üzeri ilkelere bağlı olarak ruhsal –irade ve duygusal belirimleri kendinde bulur. Bu durumda insan, tekbenci olarak sadece kendi için olan değil, hakkaniyet ilkesi üzeri ötekisi için de nesnesi üzerinden edim ve üretimlerde bulunandır. İnsan, Allah'a iman ve tasavvufta kendine insanı kâmili bulmak ile yol bulursa eğer nefsi emaresini sınırlayıcı olan hak belirimi ile de karşı karşıya kalır. Zaten her öteki, insanın insani sınırlarını meşru hak belirimlerine göre belirli kılar. Böylece öteki, nefsi emmarenin önündeki engel olarak insanın kendi iç dünyasındaki savaşının da başlangıç nedeni olur. Bu durumda iken insan, vicdanın da uyanması ile ötekinin meşru hak-had belirimlerinden de kendini mesul kılar. Böylece nefsi emmare ve vicdan üzerinden gerçekleşen bir savaşın içinde kendini bulur. Ötekini vicdanı ve sevgisi ile kendi iç dünyasında bulan insan için bu savaş kaçınılmazdır. Öteki, tekbenciliği aşmanın nedeni olarak insanın önünde durur. Savaş öteki ile başlar. İnsan için en büyük savaş ise nefsi emaresini sınırlayan ötekini yok etmek olarak insanlığından kaçışı değil, insanca yaşamanın gereği olarak nefsi emmaresini zapturapt altında tutmasıdır. Bu da zor olanı tercih etmektir. Zor olan, nefsi emaresi ile insanın mücadelesidir… Ki Hazreti Nebi insanın nefsi ile savaşı en büyük cihattır (cihadı ekber) demiştir. Dinin özü gereği tasavvufta, Allah'a iman ile ereğe –ahrete/ akıbete bağlı olarak ilkelerin idealize edildiği salih ameller olan erdemlerde yaşanması öncelenerek, bir yaşam biçimi oluşumu içinde insanın inşası amaçlanır… İnsan geçmişi doğrultusunda ötekiyle ve Hakk'ın hukuku sebebiyle de kendini vicdan melekesi üzerinden bir savaşta bulur. Bu savaşta insan kendi nefsi emmaresini öz eleştiri yaparak –kınayarak (levm ederek) tanımaya da olanak bulur. Savaşın ikinci bölümünde ise insan karşılaştığı olay ve olgular karşısında vicdanı ile hak ve batılı ayırırken haktan yana kararlar alarak, feragatte bulunması doğrultusunda edim ve üretimlerde bulunur. Bu durumda da insan, ilkelerin yaşamında idealize edilmesi ile hanif olarak dış dünyadan iç dünyasına kapı aralar. İnsanın fıtri sebep-gerekçeleri olan üreme, hayatta kalma güdüleri doğrultusunda nefsi emmaresinin kaybedilecek nesnelerinin -dayanaklarının kaygısı ve ilahi olanın cazibesi çekimi –olması gerekenin yapılması istenci- arasında gerildiği görülür. Bu gerilimi, olması gerekeni yapmak ile aşan yiğit, kaygı yerine huzuru, keder yerine sevinci gönlünde bulur. 131 Tevhid Okumaları Savaşın üçüncü bölümünde ise insan, nefsi emaresi ile değil, vicdanı üzerinden bakışımdayken, gelecek belirimlerine göre kendi için olmaktan daha çok ötekinin hak-had belirimlerini gözeten olarak hakkaniyet ilkesi ile rıza üzeri feragat ahlakında bulunur. Bu durumda insan, fedayı nefs veya fedayı can mertebelerinde imanında sınanan olarak kendinde tekbencilikten eser kalmadan rahmet ahlakında Allah'ı kendinde bulur. Feragat ve fedakârlık yiğidin ahlakı olur. Savaşın dördüncü bölümünde yiğit, insana hizmet etmek ile vazifeli ise halktan gelecek zorluklara karşı insanın hayrı uğruna mücadelesine –savaşına devam eder. Savaşı dava gütmek değil, hizmetinde Hakk'ı hakkınca yaşamak olur. Ötekinin hakkı gereği yaşamak üzerinden naif, latif olmak, yiğidin asaletinden dolayı zorunlu bulduğu/ bulması gereken ahlakı olur. Haksızlık karşısında ise yiğit, zulme itiraz edeceği cesareti öz varlığından hareket ile kendinde bulur. Sonuç özgüvene teslim olmakta, huzuru Allah ile bulmaktır. Yiğit denilen başta kendi ile kavgalı, yaşam ilişkilerinde zulüm ile kavgalı iken kavgalarını bitirmiş, olması gerekeni ahlakı edinmiş, fazilet –erdem sahibi kişiye denir. Savaş cesaret ister ve korkaklara göre değildir. Yol savaşırken, kendinde diyalektiği olduğu içindir ki hep öteki ile aşılası engeller ile doludur… Ve engeller üzerinden nefsi emmare ile savaşırken, kötülüğü, kaygıları sav-aşmak ile yürünür. Bu da insanı imkânlarına bağlı olarak potansiyelinde olanı açığa çıkmasına sebep veren imtihan, sınanma ile baş başa bırakır. Sınanmak kendini savaşta bulmaktır. İmtihan, insanın kendi ile imkânlarına bağlı olarak yüzleşmesine de nedendir… Ve her insan kendisi ile yüzleşmekten yana, kaygılandıkları üzerinden çekimser davranır veya kaybedecekleri sebebiyle korkar. Bu bağlamda sınanmak, kaygı ve korkulara neden olduğu doğrultuda savaşı kızıştırır. İnsan için kaygı ve korkular savaşın gerçeği olarak bilincinin önünde bulduğudur. İnsandan istenen ise içsel olan ve kendinde yaşadığı öznel diyalektikte kaygı ve korkularda kalması değil, hak ve hakikate bağlı olarak hakkaniyet ilkesi gereği çözüm üretmesi ve olması gerekeni yapmasıdır. Bunun için gerekli olan ise cesarettir. Cesaret de insanı, azim esmasına bağlı olarak yaman ve yiğit kılar. Feta, yani yiğit olmak nesnesine, karşıt olarak önünde duran ötekine, nefsi emmareye aşkın olarak öznelliğin ilkesel düzeyde tecrübesine olanak verir. İbrahim nebi, Eshabı Kehf, İsa nebi, Muhammed Mustafa efendimiz, Ali efendimiz, Sıddık efendimiz vb. birçok nebi ve veliyi bu yiğitlik mecrasında görebiliriz. Fütüvvette içe dönük olarak Allah ile dışa dönük olarak da insana hizmet ile insan, nefsi emmaresini -içgüdülerini, haz, arzu ve menfaatlerini- aşmış olarak rabbi olan 132 Tevhid Okumaları Allah ile kendiliğini bulur. Allah ile duygusunda yaşadıklarında varoluşunun zevkine erer. Yiğit -genç delikanlı olmak, zor olanın sorumluluğunu almak ile olur ki Allah'a iman etmekte sınanmak ile ne kadar yiğit olduğumuz açığa çıkar. İnsan yiğitliği erdemleri yaşarken bulur. Erdemler yaşanası en zor olanlardır ki nefsi emmare her daim muhalefettedir. İnsan kendindeki savaşta muhalifini ilkeye, amaca bağlı olarak her yendiğinde ise yenilenmenin ruhunu eyleminde kendine üflemiş olarak Allah'a yükselir. Fütüvvet yani yiğitlik, nefis emmareyle sav-aşırken hak olanın gerçekleştirilmesi ile kötülüğün aşılması ile eylemde kendini yenilemek ve yeniden üretmeyi de beraberinde getirir. Demem o ki fütüvvet ehli olduğumuzda hak olanı ne pahasına olursa olsun gerçekleştirmek icap etmektedir. Her yiğitlikte ise gönlümüzde hayrın sevinci ve eylemdeki zikrin verdiği mutmainlikle nesnenin getirdiği gınalıktan kurtulmuş olarak gınası olmayan zevkte, yaşam sevincinde ve huzurda varoluşumuzu hissederiz. Böylesi sonuç aldıkça yaşanılanın gerçek olduğunun idraki ile beraber sevinç ve mutmainlik, sonuçta özgüven bulmamıza da nedendir… Ki bu durumda özgüven nesnesinden -dışsal dayanaklarından hareketle değil, kendilikten hareket ile varlığını yaşamaktır. Yiğitlik özde genç durmanın, değişen ahkâma göre yenilenmenin ve dirilikten nefes almanın gereğidir. Yiğitlikte esas olan sorumluluk ve aidiyet belirimine göre değerler çizgisinde hareket etmektir. Yiğit değer olanı nam-usu edinmiş olandır. Evrensele bağlı edinilen değerler namus olunca, namus korunması gereken olarak takvaya sebeptir. Takva değerlere bağlı edinilen namusta biçimlenir ve görünüş bulur. Takvada öncelen de namus edindiğini korumasıdır ki bu da insanın, insanlık haysiyetini koruması olarak görülür. İnsanlık haysiyetini koruyan için şeref ise değerleri hakkı ile yaşamasıdır. Her kötülük veya zulüm, insan haysiyetini alaşağı eder. İnsan hissiyatında duyarlılığında namus edindiğini öncelemekte ise zulme, kötülüğe, ahlaksızlığa karşı kendisini vicdanı gereği rahatsız hisseder. Bu da insanın vicdanı üzerinden şecaat bularak cesur olmasını gerektirir. Yiğitlik cesarette görünür ve yiğit zulmün önünde de durandır… Kendi insanlığının hikâyesinin de kahramanıdır. Çünkü yiğitlik ile elde edilen, insan haysiyetinin korunmasıdır ki insanda kendine değer edindikleri ile duyarlı olan Allah'tır. Yiğitte kendi namusunu korurken Rabbi olan kendi namusuna sahip çıkmaktadır. Bu durumda yiğit Rabbi Allah'ı Celil, Malik, Rabb, Mevla esmaları ile duygusunda bulur. 133 Tevhid Okumaları Zaten şehitleri şehit kılanda yiğitlikleridir… Kendi fedayı can ile tekbenciliği aşarken Hakk'ı böylesi bulmalarıdır. Sufileri veli kılanda fedayı nefste –fütüvvet sahibi olarak tekbenci olmayı aşarken Hakk'ı kendilerinde hizmetlerinin gereği olarak bulmalarıdır. Fütüvvete sebep, vicdan ve nefsi emmaresine hâkim olmakta görülen şecaattir. Vicdan ile sorumluluklar edinen, şecaat ile aidiyet duygusuna bağlı olarak yiğitliği kendinde bulur. Yiğit olan haksız yere iş görmez, nefsi emmaresini –tekbenciliğisalih amel ile aşandır. Kör cesaret öfke ve nefrette görünüş bulurken, hak olan – olması gereken- için hareket etme duyarlılığı gerektiren basirete bağlı cesaret ise vicdan ve şecaatte görünüş bulur. Önemli olan ise olacağa göre temkinli olarak cesaretin us ile sınırlarını da çizmektir. Bu nedenle olsa gerek ki bir ayette ne elini fazla sık, ne de elini fazla aç. Ola ki yerinenlerden olmayasın denilmiştir. Çünkü cesaret, duygusunda olanbitene odaklı olmayı gerektirirken olacağa kör kılabilir. İnsan, olması gerekeni vicdana bağlı olarak nur ile basiret sahibi olarak görür. Yiğitliğin gereği olarak ise olması gerekeni yapabilmenin cesaretini kendinde bulabilir. Önemli olan ise gelecek ihtimalleri de göz ardı etmeden olması gerekeni Allah için yapabilmektir. Olabilecek ihtimaller hesabı –us- ise nefsi emmareyi uyandırdığında olması gerekene karşı cesaretin yitirilmesine sebep verebilir. Bu nedenle olası tehlikeler, kalp kırmalar, insanın zararına olacaklar öngörülerek, cesaret yitirilmeden olması gerekenin yapılaması stratejik olarak hareket etmeyi zorunlu kılar. Bu durumda tekbenciliğe geri dönüş olsa da fütüvvet ehli bunu, ötekinin hak ve hukuku için hakkaniyet ilkesi ile öngörülü olarak tutum ve davranışlarda bulunması ile aşar. Bu da evliyayı kibar ve evliyayı latifin görünmesine nedendir. Zaten her veli sorumlu kılındığı ilahi sıfatın –insanlığının, emanetin- hakkı için fütüvvet sahibi olmak zorundandır. Sebep-sonuç bağıntısında nesnelliğe –yasaya- iye zorunlu olanın zemininde, sebep-gerekçe dairesinde fıtrata iye içgüdüsel davranışlarda, psikolojik düzlemde arzu ve menfaatlere iye beklentide –yönelmişliklerde ve tinde gerekli olan ilkeler ile erdemlerde insan olma sürecinde kendimizi buluruz. Önemli olan ise tinde gerekli olanlar ile nesnesine aşkın değer belirimlerinde biçimlenen iç dünyada edindiğimiz ve yaşadıklarımıza göre anlamlı kıldığımız yaşamı hakkı ile yaşamamızdır. Tinde gerekli olanlar ile zorunlu olana aşkın olarak nesnesine bağlı gerekçelendirileni ve dışsal yönelmişliğe sevk eden ve nesnesinde takılı bırakan 134 Tevhid Okumaları arzuları hakkı olan değerinde yaşama olanağı buluruz. Hakkı dışında yaşananlar insanı zillete iter –sürükler. Hakkı gereği yaşananlar ise insanı izzet sahibi kılar. Yiğit izzetini, insanlık haysiyetini koruyana denir… Ki salih ameller ve zulmün önünde aydınlık bir fener gibi durması onu şerefli kılar. Kendi özvarlığından hareket ile nedenini kendinde bulan için yiğitlik, kendi dışında olana secdeyi haram kılar. Fütüvvette dikkat edilmesi gereken, müminin nefsi emmaresi ile kendi iç dünyasında mücahid sıfatını da edinmesidir. Tasavvufun arınma ve hizmet seviyelerinde nesnesi üzerinden öznel düzeyde gerçekleşen sibernetik diyalektiğe tanık olunur. Bu gerçekleşirken de öz varlığı ile edim ve üretimler üzerinden kendilik bilinci edinilirken, nesnesi üzerinden Allah'tan karşılık görülmesi ile sibernetik spekülatif -aynalaşmaya- tanık olunur… Ki yapılanlar ile yüzleşmek öz varlığın rabb sıfatları ile görünüşüne ayna olduğu gibi sohbet ve muhabbetullaha ermek ile de Rabbi ile kendilik bilinci edinmeye doğruda aynalaşma gerçekleşir. Sohbet –kelam varlık aynasıdır… Ve mücahid kendindeki savaşa aşkın ve dava edindiklerini bıraktığında Hakk'ı görmeye ayrıca kendini Hakk ile bulmaya yol edinmiş olur. Demem o ki mücahid olan yiğit kendindeki savaşı ile yol kat ederken, kendindeki savaşa helalinde ve hak-had belirimlerinde edim ve ürettikleri üzeri aşkın yaşamayı öğrendiğinde, Allah'ı görmek ile nasiplenir… Ve kendini Allah ile bulması da an meselesidir. Savaşırken savaşa aşkın yaşamak, dava edindiğini bırakmak –terki dava- yiğitliğin gereğidir… Ama kendiliğini Rabbi ile bulan için hizmet -davayı Hakkyiğidin kaçınılmazı olarak bulduğu olur. Yiğit rahmetten bir nefestir… Ve hizmetinde görülen nefesinde, âdem olan canlar insan olandan ruhlanarak nefes alır. Nefsi ile davasını bitirmeyenden, rahmetin nefesinden –nefsinden, şahsındannasiplenilemez. Fütüvvette öncelenen bir durumda nebi efendimiz Muhammed Mustafa'nın ahvali –sireten sünnetidir. Efendimizin suretten sünneti sakal bırakmak, cübbe giymek, misvak kullanmak vb. olup zamanın koşul ve durumlarına göre değişen tavırlarıdır. Yerel, kültürel birçok etken neden ile suretten sünnetin gerçekleştiğine tanık olunur. Böyledir ve zaman kaydına göre suretten sünnetin uygulanması veya uygulanmamasında bir önceleme yoktur… Zorunlu da değildirler. Sirette sünneti ise hakikate bağlı olarak ahvaline ait olup, muhammediyet dairesinin zorunluluğudur, olmazsa olmazıdır. Her zamanda ümmet olabilmenin yapılması, yaşanması gerekli olanlarıdır. 135 Tevhid Okumaları Bunları birkaç şıkta toparlarsak Hüznü zan Hikmete vakıf olmanın ön ayağı ve ötekine yabancı durmayı aşabilmenin ön koşuludur. Hizmet Karşılıksız, Allah için yapılan amellerde Allah'ı bulmanın, emek verdiğinde Allah'ı yaşayabilmenin koşuludur. Fakr Olduğu gibi olurken, bencilliğe düşmeden hakikati olduğu gibi yaşamanın insanın kendi nefsi ile aslına örtünmeden yaşamanın ön koşuludur. Orta yol Her işte hakikate bağlı olarak hak-had belirimlerine göre amacında tutarlı ve ilişkilerinde uyumlu ahlak üzeri basiretli olmanın gereğidir. Güzel ahlakın gereğidir. Her aşırılık, taassup, güzelliğe örter. Hakkı gereği yaşamak Her durum ve mertebeyi hak ve had belirimlerine göre hakkı gereği yaşamaya çalışmak ise sulhun, selametin ön koşuludur. Bunda öncelenen ise iç dünyada Hakk ile olunurken, dış dünyada ihtiyaçlar ve talepler üzeri ilişkilerde bulunurken ahvalin –iman, sadakat, vefa vb.- bozulmamasıdır. Dışı halk ile içi Hakk ile olmak. Dışta mülke ait olanı Hakk için hizmetin nesnesi kılmak bu sünnette olması gerekenlerdir. Değerlerin öncelenmesi Yaşanan veya yaşanacak olan her türlü ihtiyaç, koşul ve şart karşısında hak olanın ve hakikatin öncelenerek yaşamına yön vermek bu sünnette görünür olandır. Bu sünnette görünüş bulan ise erdem sahibi bir karakterdir. Bunlar dâhilinde peygamber efendimizin yeni olarak insanlığa kattıkları ise şunlardır 136 Zatın bilgisine vakıf olmak ve öz varlığı ile kendilik bilincini edinirken varsayılanlara -inanılanlara göre edinilen benlik bilincine aşkın olmak ve yaşamak. Her nebi ilahi sıfatların idealize edildiği ihtisasa sahiptir. Âdem nebi, dil – us ve emek vermenin İbrahim nebi ilkeli düşüncenin -mantıklı olmanın, değerler edinimine göre yaşayabilmenin ihtisasına sahiptir. Musa nebi adaletin –hukukun Yakup nebi sonuçsal olana göre düşünmenin, psikolojinin –nefsi emmarenin Yusuf nebi iktisadın, suretlerin Tevhid Okumaları arketipindeki/arkeformundaki –melekûtundaki anlamların, zekânın ihtisasına sahiptir. Davut nebi mülke hükmün, iktidar olmanın Süleyman nebi emeğe hükmetmenin ve mülkü kontrol edebilmenin kullanabilmenin ihtisasına sahiptir. İsa nebi esmaların, ferdiyetin vb. ihtisasına sahiptir. Efendimiz ise Nebilerin ihtisas alanlarını nedenlere bağlı anlamlarına göre değil de amaca bağlı değer belirimine göre umumi kılandır. Bu bağlamda güzel ahlakı tamamlamaya geldim demektedir. Nebilerin uzmanlık alanları, muhammediyette değer belirimlerine göre yaşanılan olsa da nasılına örtülü kalınır. Çünkü nedenler, amaçsallıkta beliren değer belirimlerine göre nesnel kılınırlarken ne için olduklarını da bulmuş olurlar. Ne için olduğu belirli olana göre yaşanılan da nasıl olunduğunun sorgusu geriden gelir… Öncelenen değildir. Nebi efendimiz nedenlere göre belirli olan ihtisas alanlarına göre değil de değer belirimleri üzerinden yaşama biçim verendir. Nedenselliğe – nesnesine aşkın, Allah ile her şeyi gören, değerlendiren ve anlamlı kılandır. Bundan olsa gerek ki Ya Rabbi bana eşyanın sırrını öğret/ göster demiştir. Bir sıfatta takılı kalmamak, öğrenme şevkinin devamlı olması ile ilme öncelik verilmesi önemlidir. Dikkat edilecek olunursa ereğe/ sonuçlara/ amaca bağlı olarak nesnel olanın nasıl olduğu sorusu muhammediyette sonradan görünüş bulur. İradeye –amaca bağlı olarak ne için ise olması gerekende yaşananın, nasıl olmak olduğu sonradan üzerine düşünülendir. Hazreti nebinin en önemli gösterdiği -katkısı ise bütün insanlığa evrensel hitabıdır. Geldiği kavmi veya ırkı öncelemeden sadece insanı öncelemesi bu bağlamda önemlidir. Arabın aceme, acemin de araba üstünlüğü yoktur ve Arab geldim ama arabtan değilim hadisi şeriflerinde de kültüre ait aidiyetler ve mesuliyetleri aştığını görmekteyiz. Özellikle ilim, insan, güzel ahlak, hukuk vb. tümelleri öncelemesi sebebiyle insanlığa insanca yaşamanın, insanın hikmetine bağlı olarak kendisini gerçekleştirmesinin evrensellerini -izleklerini göstermesi de onu, küresel ölçekte değerli kılar. İnsanlığa mirası ise bu bağlamda ortak yaşamın neleri önceleyerek sürdürebilir olduğunu göstermesi adına da önemlidir. Zaten Âdem'den Hatem'e İslam, insanı, ötekinin hukukunu, ilmi, hikmeti, güzel ahlakı, idealde olanı yaşamın her alanında görünüşe taşımayı, akıbete göre yaşamı vb. öncelerken bütün insanlığın dini olarak en önemli teklifi insanoğluna sunar. En önemlisi de bütün insanlığın ve mevcudatın 137 Tevhid Okumaları ortak evrenseli olan Allah'ı hakkı ile nasıl yaşanması gerektiğinin aklını verir. İslam, mesajı ile insanlığa ortak bir gelecek vaat eder… Ve bu gelecekte varsayılan önceliklere göre edinilen değerler doğrultusunda yer edinmek değil de insan olarak gerçeğinin edim ve üretimlerde gerçekleştirilmesi sonucunda yer edinmenin mümkün olduğu vurgulanır. Öncelenen insandır… Ve insan tümellere bağlı olarak kendini gerçekleştirdiğinde selameti de bulacak olandır. İslam, evrenselleri öncelerken teklifi gereği zamansızdır. Bu bağlamda küresel ölçekte galip düşünce olarak insanoğlunun edinmesi gerektiği – edineceği gerçekliğini de kendinde barındırır. Böylesi geleceğin ismine ister cennet deyin, isterseniz hayal deyin fark etmez. Evrenseller –zamansızlar, sonuçta kendilerinin gerçekleştirmesinin zorunlu olduğunun idrakini verirler. Bu doğrultuda küresel ölçekte İslam'a duyarlılığın artması da kaçınılmazdır… Ama çıkar ve şer odaklarının boş durmayacağı da kesindir. Zaten İslam, hem akıbete/ ahrete göre yaşamı öncelemesi ve insanoğlunun karşıt ilişkide –diyalektikte gerçeği bulması ve ilerlemesi sebebiyle gerçekleşmekte olanlar –olup bitmekte olanlar ile de hikmet gereği barışmayı da önceler. Böyledir. Öyle ise öncelikli olarak yapılması gerekenleri önceleterek, gerçekçi bir yaşamın kapısı İslam ile aralanır. Gerçek olan, küresel düzeyde bütün insanlık için olandır. Bu bağlamda İslam, başta evrensellerin öncelenmesi gerektiğini bu doğrultuda da yaşam sürecinde olması gerekenleri öğütler ve sonuçta da olacakların öngörülmesi gerektiğini mesajı verilirken gerçekçiliği her alanında barındırır. Bu doğrultuda da varsayılan değer belirimlerine göre suni olan her türlü sınırlanmaya/ sınırlandırmaya karşıdır. Bu nokta da küreseldir/ küresel olarak da gerçekleştirilmesi gerekendir. Zaten nebi efendimiz ile gösterilmek istenen de budur. Her nebi kendi kavmine gönderilmiştir. Ben ise bütün insanlığa gönderildim. Hadisi şerifi ile âlemlere rahmet olarak gönderilmesi ile de anlamamız gereken evrenseller ile küresel çapta nasıl bir yaşamın istendiği -öngörüldüğüdür. Evrensellerin dışında ve şiddetin öncelendiği bir İslam düşünülemez. Şiddet ile İslam'ı bağdaştırmaya çalışmak ise İslam'ın gerçeğine ters düşer. Şiddet ve İslam kavram olarak da bağdaşmaz iken şiddeti önceleyerek İslam olunacağının zannında ve eylemlerinde bulunmak, İslam olmanın dışındadır/ sığdır. Amasöz konusu olan, yaşam ve değerlerin hiçe sayılarak 138 Tevhid Okumaları yok edilmeye çalışılması -zulüm ise İslam olmak için şiddete başvurmak, en son çare olarak insan olmanın, insanlık haysiyetini korumanın gereği olması nedeni ile İslam olanın önünde durur. Nebi efendimizin yaşamı ile de bu, en güzel biçimde anlatılmıştır. Zalimin önünde susan dilsiz şeytan gibidir Tasavvufta Öğreti, İrfan- Doğuş ve Kalb/Gönül ve Kendini Gerçekleştirmek Tasavvufta öncelenen, âdem denilen beşerin insan olmasıdır. Bu noktadan hareketle, değerler edinimi ile vicdan sahibi insan yetiştirilmeye çalışılır. Tasavvuf bir tarafı ile irfana dayalı ilmi ve ahlak yönü ile öğretidir. Böyle olsa da ilkelerin varoluşsal talim yönü ile de kendilik tecrübe edilirken ve ereğe bağlı insan kendini gerçekleştirirken ussallığa aşkın ruhsal bir deneyimler yolu olarak tasavvufta kendini bulur. Yolda insan, yaşadığını deneyimledikçe yol bulan ve yürüyendir. Yol öğreti tarafı ile sınırlı değildir… Amaca bağlı olarak yaşanacaklarda haddini bilerek kendini gerçekleştirme yoludur. Öğretiye aşkın talim etmek, kendini gerçekleştirirken Rabbi olan Allah'ı bulmaktır. Talim edilen ile Âlim olunur. İlmi edinilen ile anlayış ve selamete bağlı olarak yol kendinde genişler. Yolun genişlemesi ise insanın, kabul yelpazesine göre kalbininanlam-değer-duygu zenginliğine göre de göğsünün genişlemesidir. İçte gönlün genişliği, dışta göğsün genişliğine de nedendir.Ruhsal olanın bedensel belirimleri olduğundan, tasavvufta iç dünyanın güzelliğine dikkat edilir. Öncelenen insanın iç dünyasıdır… İç dünyasında iyi yaptıkları ile doğru oldukları ile güzelliği bulan için, dış dünya da yalın güzelliği ile görülmeye başlar… Ve daha güzel bir dünya için güzel duygu, niyet ve eylemlerde bulunulur. Tasavvuf öğreti yönü ile nesnel idealizm çizgisinde görülür. Talim yönü ile de mitler, duyguların canlı tutulması ve bu doğrultuda hak hakikat öncelenirken romantik yönü ile de dikkat çekicidir. Her şeye rağmen ise yaşamın olumlu veya olumsuz gerçekleri karşısında tutarlılık (sabır), metanetle vb. sağlam bir karakter edinimi ile beraber, tutum ve davranışlarda akıbet/ ahret öncelenirken hakiki olmakla gerçekçiliği zorunlu olarak kendinde bulur. Geçmişin acı tecrübeleri ve özellikle gelecek -olacak, gerçekçi olmayı öncelemeyi gerektirir… Ve bu nedenle tecrübe edilenler ile olacağa göre yaşam, gerçekleri ile usun –bilincin önünde her daim durur. Mümin iki defa yanılmaz mealindeki hadisi şerifle de bu anlamlıdır. 139 Tevhid Okumaları Tasavvufta öğretinin sorunsal kılınması, öğretinin öncelenenleri ile ussal çizgide kendiliğe dışsal bırakan yönü ile nesnesi odaklı gerçekleşmesidir. İrfan, nurlanma (enerji) ile anlayışa bağlı sezgisinde edinilen ve duygusunda -hâlinde yaşanan ilme vakıf olmaya denir. İrfan nesnel idealizm çizgisinde öncelenenleri ve ahlak yönü ile sohbete bağlı olarak öğreti biçiminde de verilmeye çalışılır. Böyle olsa da öğretilerde ussal olarak öncelenenler belirleyici iken sohbet ile irfan edinmede ise kalbi olarak öncelenen doğuştur. Doğuşta, hatırın veya sezginin verdiği anlayışın duygusunda ilmine vakıf insan doğar. Bu durumda sorunsal olan kendiliğe dışsal ussal belirimlere göre insanın sınırlar edinerek tek tip biçimde mi görünüş bulduğu veya irfana bağlı olarak doğaçlamada bulunurken, akan doğuşta tasarımsız olarak mı doğduğudur. İnsan bir yönü ile ilmin işlevsel kılındığı bilinç sahibi olarak ilmi zeminde halk edilendir. Böyle olsa da insan meleke, anlayış ve duygu yönü ile de bilinç alanında ruhsal tecrübeleri olan gönül (kalp) alanına sahiptir. Bilinç her ne kadar ussal zeminde görülse de meleke, anlayış ve duygu yönleri ile de gönül âleminin zeminidir. Her iki yönü ile de bilinçte insan öğreti ile olgusuna bağlı olarak –us, dil, ilkeler vb.- öncelenenleri ve yaşam ilişkilerine göre de deneyimledikleri –meleke, duygu, anlayış vb.- ile oluşta halk edilendir. Bu nedenle tasavvufta insan, her ne kadar ilmi yönü ile öncelense de teknik bilgi noktasında öncelemelerden uzak, irfana dayalı bir öğretiye bağlı olarak öncelenir. Teknik bilgi yasasına veya ilkesine bağlı olarak nesnesini anlamlı kılarken, kullanıldığı ölçüde doğada yaşam kolaylığı sağlar. Bu da medeniyet kurabilmenin ön koşuludur. Böyle olsa da insan, yaşam ilişkilerinde kalpte –gönülde buldukları ile iç dünyada her an bir oluşta halk edilendir. Bu durumda öğreti her an bir oluşta doğuş buldukları ile halk edilen insanın, hangi çizgide oluşa bağlı gerçekleşmesini yaşaması gerektiğini öğütler. Tasavvufta öğreti öğütten ibarettir. Öğüdü tutan – dersini alan kendini hangi öznel belirimlere göre gerçekleştireceğinin zeminini – yaşam çizgisini- edinir. Tasavvufta insana teklif edilen ise asli kendiliğidir… Aslı ile kendini bulurken, akıbete göre değerlerde önceledikleri doğrultusunda yaşaması ve hüviyeti Hakk olduğunun bilincinde olarak yaşamasıdır. Böyle olduğunda emanet hakkı ile sahibine verilmiş olarak varsayılan benliğe aşkın kendilik bilinci -Ben bilinci ile varoluşun nihayetinde bulunulur. Bu durumda âlemlere dönüldüğünde her iş ve nesne hikmeti gereği hakkı ile görünürken hakkı gereği yaşanır. Olgusuna – nesnesine bağlı öncelenenlere göre her daim oluştaki değişimler belli bir çizgide yaşanırken insan kendini aslına bağlı olarak gerçekleştirme olanağı bulur. 140 Tevhid Okumaları Kur'an çizgisinden tasavvufa bakıldığında yolda gerçekleşenler kişisel değil, kişinin fıtratına bağlı olarak mizaç ve meşrebine göre karşılaştığı olay ve olgular karşısında istidadında olanı gerçekleştirmesi içindir. Sınanmak, elde olanların yitirilmesi, ilkeye –ereğe bağlı olarak bırakılması gerekilenlerin rıza ile bırakılması, geçmişte örneklenen yaşamların ilkelerine bağlı olarak yaşamda örneklenmesi ve insanın aslına bağlı olarak kendini gerçekleştirmesi kişisel değil, yolun töresindendir. Yolun töresinde, -yani öğretisinde- istenen ise yolun töresine takılı kalınması değil, insanın deneyimledikleri üzerinden iç dünya –gönüle kapı aralamasıdır… Dışa yönelmişliklerin de terbiye edilirken, içe yönelmişlikte kendini, aslını araması ve sonuçta bulması ve ermesidir. Demem o ki tasavvufun amaca bağlı yönelmişliğinde öncelenenlerine bağlı olarak edinilen töre ve terbiyeye göre öğreti yönün olmasıdır… Ve öğretiye bağlı olarak duygusunda yaşananlar ile insanın doğuş buldukları ile doğmasını sağlamaktır. Bu da yapılırken her insanın fıtratı gereği kendini gerçekleştirmesi öncelenir. Her insan taklit olamayacak kadar özeldir ve kendini ardıl ve taklit olmadığı oluşta gerçekleştirmelidir. Tasavvufun sorunsal kıldığı ise sistemleşen insan ilişkilerinde, sistem içinde insanın bulunmayacağıdır. İnsan, anlamından –manada halk edilendir… Ve iç dünyaya aittir. İnsan kendine dışsal kendi ürettiklerini tapınılası kıldığında (eli ile ettiklerine toparlar), kendine yabancılaşır… Nesnesinde kaybolur. Ussal olanı kendini gerçekleştirmesinin nesnesi kılmaması, ussal olanı öncelemesi sebebiyle insanda, eli ile ettiğine tapınmaya, öznelliğe –şahsiyete yitik olmaya Allah müdahildir. Çünkü kendini nesnesi üzerinden gerçekleştirirken nesnesinde –ussal olup da ürettiğinde öznelliğini yitirmeyen Allah'tır. İnsanın ve her mevcudun Rabbi olması sebebiyle evrenseli olması nedeni ile zorunlu olanı -evrenseli Allah olduğu içindir ki olması gereken kendiliğin –özneliğin öncelenmesidir. Kâinat Allah'ın medeniyet yapısıdır ve bu yapı içinde insan öncelenirken öznelliğin de öncelendiğini görmek gerekir. Bu duruma süreçte tanık olduğumuzda ise İbrahim'in dogmalar ve batıl ile sınırlı olan özgür düşünceye engel kültüre itirazı, Musa'nın iktidar, bürokrasi, sermayeye bağlı medeniyet üçlü sisteminde ezilen – köle- insanlığın sesi olması sebebiyle sisteme, güce bağlı medeniyet yapılanmasına itirazı dikkate değerdir. Özellikle yapı merkeziyetçiliğe, tek tipliğe, olgusallıkta sonlanmaya/ sonlandırmaya ve sistemleşirken ötekileştiren modernizmin, sorunsal olduğunun haykırışı olan postmodernizm de bu bağlamda dikkate değerdir. 141 Tevhid Okumaları Sistemin -yapının/ yapısal kılınanın- öncelenmesi ile her daim yeni bir oluşta varoluş gerçekleştirilirken -özne değil, öznellik edimde gerçekleştirilirken- nesnel olgusal -ussal olan ile kendini özgürce ve özgünce gerçekleştirmenin önüne geçilmesi sorunsaldır. Önemli olan ise ussal olanın insanı kendini had-hak belirimleri doğrultusunda ötekinin de hukukunu gözeterek özgürce ve özgün biçimde insanın kendini gerçekleştirmesin önü açılmalıdır. Değerler ile şevk – motivasyon verilirken, vicdan üzerinden de ötekinin hukukuna dikkat edilmelidir. Yapısal olanda, sistemde, sistemi amaçlayan insanların çıkması kendine yitik öznelerin çıkmasına nedendir. Sistemin amaçlanması –öncelenmesi ile otorite kurulduğunda, sistemin çarkları –elamanları- olan özneler, sistemin nesneleri, sistemi kullananlarının da köleleri olurlar. Sistemleşmek, medenileşmenin bir gereği olsa da sistem içinde kendini gerçekleştirme olanakları iyileştirilmiş ve sağlanmış olmalıdır… Ki insan, sistemi kendini gerçekleştirmenin nesnesi olarak bulsun. Bunun için de sistemi belli kişi ve grupların tekelinden, hegemonyasından da özgürleştirmiş olmanın da hukuki zeminini edinmelidir. Toplumsal yapıda öncelenen/ öncelenmesi gereken kolektif bilincin gereği olarak ötekinin hukuku ve hukuki olanın –meşru olanın- tesis edilmesidir. Tasavvufta öncelenen ise insani ilişkilerde rızadır… Hukuk vicdanın gereği olarak hakkaniyet ilkesi gereği zaten öznel kılınması ile yaşanandır. Allah'ı ve insanı sevmek fedakârlığı ahlak edinmeye de sebeptir. İrfan ile vicdan üzerinden doğuş gerçekleşirken insan vücud bulur, Allah da insanın edimleri ve ürettikleri üzerinden kendini veçhelendirir. Bu gerçekleşirken de insan, rabbi olan Allah ile özgün biçimde özgürce yaşadığı olarak kendini bulur. Ussal olan, özneyi kendine dışsal kılar. Bu nedenle usun ilkeler ile çalışması ile vicdanın edinilmesi önemlidir. Çünkü vicdan melekesi ile insan, kendi üzerine dönecek ussal melekesini de edinmiş olur. İnsan kendilik bilincini –benlik bilincini-, irade melekesi üzerinden ve usun görünüşü olan dil melekesi üzerinden kendiliğini nesnesine aşkın ifade etmesi doğrultusunda edinir. Tasavvufta bu bağlamda öncelenen ise sohbet ile vicdanın uyandırılması doğrultusunda nesnesinde takılı bırakan iradeden yana Allah'a olan sevgi -aşk ile fakra erişirken, varsayılan benlikten kurtulmuş olarak Ben olan ile kendiliğin bulunmasıdır. Sonuçta ise Ben olan irade ederken insan üzerinden edim ve üretimlerde, insandan kendi gerçekleştirdiğine tanık olunur. 142 Tevhid Okumaları Bağlı olunan iradenin amacına bağlı olarak iş görmek, insani hürriyet haklarının gereği gibi yaşanmaması köleliğin sonucudur. Köle kendi dışında başkası olanın, gölgesi altında, iradesine bağlı olarak yaşayandır. Bireyin köleleştirilmesi, toplum ve ülkelere yapılan sömürgecilik ve devlet ilişkilerinde de emperyalizm kölelik biçimleri olarak görünüş bulur. Sömürgecilikten ileri, gelişmiş olan -kültür yayılımcılığını da kendinde barındıranmodern emperyalizmde, çıkar hedeflerine ulaşmak için, kendi gibi olmayanı, kendi için, kendi gibi kılmaya çalışmak da köleliğin bir biçimidir. Bu kölelik biçimlerinin ortak özelliği, hakkı –kendinin- olmayanın kendi için kılınmasıdır. Bu bağlamda hürlük ise iradesini kendi dışında duranın gölgesi altında bulunmadan, kendi için iradenin gerçekleştirilmesi olarak anlamlı kılınır. Bu da hürlüğün, nedenine bağlı başlangıç tanımı olsa da daha önce de dediğimiz gibi hürlük, insani hak-hadler çerçevesinde ortak yaşam alanında sorumluluklar edinerek egemenliği kendinde/ kendinden olarak yaşayabilmektir. Bu, hürlük tanımında dikkat edilmesi gereken ise hürlüğün bireyin özerkliği ile alakadar olduğu görülür… Ama ereğe bağlı anlamı ile hürlük hak-had belirimlerin gereği doğrultusunda yaşamanın sonucunda sonuçta ceza hükmü ile karşı karşıya kalınmayacak olunmasının gereği ile yaşam alanlarında özerkliğin edinilmesidir. Bu durumda hürlük ötekinin hak-had belirimleri üzeri de yaşamak gerektiği anlamını da içerir. Yaşam alanı edinilmemiş hürlükte, eksik ve sınırlı kılınmış bireysel özerklikten bahsedilebilinir… Yaşam alanı edinilmemiş yerlerde tam bir özgürlükten de bahsedilemez. Vatan ve aile bunun için iki güzel örnektir. İlkesine bağlı olarak yapısal olanda ödevler ve sorumlulukla sınırlı kılınmışlık, yaşam alanlarında sürdürebilir bir toplumsal yaşam için de gereklidir. Böyle olsa da özne olarak insanın kendini bulması ve ilkesine bağlı amacı doğrultusunda kendini gerçekleştirmesi için de özerklik alanlarına sahip olanların (devlet, işveren, aile, kavim vb.) esnek, yapıcı, olumlayıcı, destekleyici olması gerekir… Ki insan kendisini toplumsal olan ortak değerler çatısı altında evrenseline –aslına/ özüne- bağlı olarak gerçekleştirebilsin. 143 Tevhid Okumaları İnsan, kendini öteki ile gerçekleştirir ve bulur. Bu nedenle insan, kendini bulduğu anlam ve edindiği –ürettiği- değerlere göre aidiyet bağlamında intisaplı (nispetli, bağlı kılınmış,) olduğu öteki ile bulur. Aile, çalışılan kurumlar, vatan vb. olgular bu anlamda örnektir. İntisaplı olmak insan için gereklidir. Önemli olan ise intisaplı olunanın özeklik alanında insanın, kendisini ne kadar gerçekleştirdiği veya sonuçta edindikleri ile gerçekleştirme olanağı bulduğudur. İnsan, değer edindiklerine ‘öyledir' kanaati ile inanır. Bu nedenle de intisaplı olduğuna itikat etmeyi, aidiyet hissi ile kendiliğinden bulur. Bu doğrultuda da itikat (inanma) ettiğine itimat (güvenme) etmeyi de bulunduğu yapı içinde bulur. Bu doğrultuda da amaca bağlı olarak ifade edilen her söze itaat etmek gerekli görülür… Ve sözün ise itimat ile içselleştirilmesi sonucunda, tabi bir biçimde kabul görmüş olarak gerçekleştirilmesi beklenendir. İnsan, anlam-değer bağıntılığında yapısal kıldıkları içinde iken itaati, köleliğe benzer biçimde iradesi dışında gerçekleşenler doğrultusunda bulmuş olsa da kabul ettiği yönelmişlikleri doğrultusunda kıble edindiği değerlere göre gönüllü olarak bulur ve yapar. Böyle olsa da insan için itaat, nefsi emmaresi sebebiyle diğerinin iradesine bağlı olmayı getirdiği içindir ki itiraz ile de karşı durduğudur. Ayrıca bulunulan yapının değerler sıralaması dışında, öncelikleri olarak farklı değerleri tercih etmesi ile de itaate itirazı kendi içinde bulur. Ortak değerler, yaşamsal gereksinimler, amaca bağlı menfaatler ile de insan, itaat etmeyi kendine gerekli görür ve intisap ettiği yapı içinde, yapının amacına bağlı olarak kendisini gerçekleştirmeye çalışır. Bu durumda insan, amaca bağlı olarak olağan had belirimleri ile uyması gereken sınırlar edinmiş olarak kendini gerçekleştirmek zorunda kalır. Öteki ile hukuk, böylece zemin bulmuş olur… Ve hukuk ile yapısallık kazanmak da böylece gerçekleşir. İnsan için yapısallığın en önemli nedeni karşılıklı hak-had belirimlerine göre bağlayıcı olan ortak hukukun edinilmesidir. Ortak hukuk, bağlayıcı olduğu kadar, hükmünde yaptırıma da sahip ise itaat insan için kaçınılmazdır. İnsanın toplumsal kılınması, sürdürebilinir ve sürekli bir biçimde öteki ile beraber yaşaması ortak hukuk edinimi ile mümkün kılınmış olunur. Bu da itaati, ortak değer edinimi ile üst yapı kurumları edinilmesi sonucunda insanın, kendi için nesnel kıldıkları – neden edindikleri- üzerinden olması gereken olarak bulmasını sağlar. Bu da kölelikteki itaatten farklı olarak insanın kendi için olan doğrultusunda amaç edindiğini gerçekleştirmesinin ve tür olarak neslinin devamlılığının gereği olarak görünür. Böyle olsa da önemli olan, karşılıklı ilişkilerde beraber yaşamdan sonuç 144 Tevhid Okumaları almış olarak itaatin karşılıklı gerçekleştiriliyor olmasıdır. Bu bağlamda ortak hukuk, itaati belirli kılandır. Kulluk ise ortak hukuk gereği karşılıklı ilişkilerde taraflar için evrensel kılınmış olan sözün gerçekleştirilmesi olarak görünür olur. Bu nedenle söz, taraflar arasında bağlayıcı olarak itaate sebeptir. Bu bağlamda sözünde doğru olan Allah'ın dahi verdiği sözleri gerçekleştirirken ve kullarının itaat ile sözünü gerçekleştirilmesine bağlı olarak da kendi sözüne, ortak hukukta itaat ettiğini de vurgulamak gerekir. Bu bağlamda söze itaat, sözün gerçekliğine bağlı olarak gerçekleştirilmesi sonucunda sıddîkkıyeti görünür kılar. Şeriatın (hukukun) gereği olarak böyle olsa da hakikatin gereği olarak bakıldığında itaat ve itaat ile edinilen kulluk, kendi dışında durana köle olmaktan öte, kulu olunanı yaşamanın gereğidir. Kölelik, edinilmemiş hürlüğün kulluğudur. Kulluk ile kast ettiğimiz ise öz varlığın hakkı ile yaşanmasının kapısını aralayan olarak insanın kendini evrenseline bağlı gerçekleştirirken hürlüğünü bulmasıdır. Kulluk, ötelerde durandan ve kölelikten öte, insanın kendisi olanı kendiliği olarak bulması ve yaşaması ile nedenini öz kendiliğinde bulmasının ön gereğidir. Demem o ki insanın kendisini evrenseline (Allah, Allah'ın sıfat, esma ve ayetleri) bağlı olarak gerçekleştirmesine olanak bulmasına sebep olan kulluk, kendisini hakikatinde tatması, yaşamasıdır. Kölelikte insan kendini tadamaz, yaşayamaz ama Allah'a kullukta insan, özünden gelen, cömertliğe, merhamete, af etmeye, sevmeye itaat –teslimiyet- sonucunda kendini en yalın durumu ile yaşama olanağı edinir. Şeriat ile bağlı kılınan sözden amaç edinilen de zorunlu olan evrenselin değer edinilmesi ile gerçekleştirilmesine olanak edinilmesidir. Bu nedenle sonuçta insanı evrenselini yaşamaktan öteleyecek yapı veya yapılanmalara itaat beklenemez. Bu nedenle hak ve hakikate kıyasen insanı kendini yaşamaktan öteleyecek yapı ve yapılanmalara karşı itaatsizliği asilik olmaktan öte, kendini yaşayamamanın haksızlığına karşı bir başkaldırıdır. Zulmün önünde insanın kendi asaletini, insanlık haysiyetini korumasıdır. İnsanı kendi irade ve çıkarlarına bağlı olarak özekliğinin gölgesi altında tutmaya çalışmak insana zulümdür. İnsan uyanık olmalıdır. Kendisini hakkı ile yaşamaktan mahrum bırakacak, evrenseline bağlı bulduğu iradeyi gerçekleştirmesinden uzaklaştıracak ve sonuçta pişman kılacak yapı veya yapılanmalardan uzak durması gerekir. Elbette ki intisap etmiş bulunacağız… Ama kişi, grup veya kurumlara değil, hak ve hakikate, tümelimizde –evrenselimiz- olana intisaplı olacağız. Hak ve hakikat 145 Tevhid Okumaları ışığında yaşamaya olanak edinilen ve insanın kendi ile ayağa kalkmasına sebep olacak ile evrenselini yaşamayı olanaklı kılacak olana intisaplı olunması gerekir. Öteki ile var olunduğunun bilinci ile ötekinin de haklarını, hadlerini gözetleyici olan ve güvence altına alan ve itimat edilen hukuka da dikkat etmek gerekir. Vicdanda da tesis edilmeyen hukuk, zorbaların kendi için kıldıkları hukuktur ki bu da insan tininde meşru olmayan hukuksuzluktur. İnsan neye/ kime kul olduğuna dikkat etmelidir. Akıl ile evrenseli kıyasınca değerlendirme yapmalıdır… Ve sonuçlarını değerlendiremediğinden, öngöremediğinden ayrıca evrenseller ile tesis edilen vicdanı ile kabul edemediğinden uzak durmalıdır. Yani insan kendinde, itaate karşı itiraz hakkını feta olarak hep saklı tutmalıdır. Ola ki kendisini hak ve hakikaten, hak ve hakikate olan sorumluluk ve ödevlerinden yana uzak kılacak olanlara karşı durmuş olsun… Ve batıldan uzaklaşmış olarak da insanlık haysiyetini korumuş olsun. İnsan sorgulamalı ve vicdanı ile doğru olanda karar vermelidir. Kur'an'a dikkat edilecek olunursa eğer sorgulayan insan istenir ve sorgulaması gereken insana seslenilir… Vicdanı doğrultusunda doğru kararlar alan ve yaşaması gereken ideal insan tipi ders olarak ifadelerinde örneklenir. Aklı ile sorgulamayanlar, vicdanı ile karar vermeyenler sonuçta hüsran ile karşı karşıya kalırlar. Hürlük veya hüsran, insanın önünde durur. İdeal olan hürlüktür ve hüsran, hürlüğün kıymetinin göstergesidir. Bireysel ve toplumsal düzeyde sonuçta hür kılmayan ve hüsrana sebep veren her türlü intisap ve itaatlerden uzak, kul olmak gerekir. Kul hakikate kuldur, hakkı gereği yaşamayı haddi doğrultusunda edindiğinde kuldur. Hakikat her ne kadar insandan haklar üzeri tezahür etmekteyse de önemli olan hakikate intisaplı olmaktır, kişi veya guruplara değil. Her şey ve her iş Allah'ta başlayıp bitmekte iken, kişi ve gruplarda bitirmemek gerektiğinin idraki ile intisaplı olmak gerekir. İnsan bir biçimde hep intisaplıdır… Ama intisaplı olduğu kişi, gurup ve yöntemlerden hak olana ve hakikate yetiştirici sonuçlar görmemekte, edinmemekte ise insan olmanın haysiyetini yitirmemek için uzaklaşmalıdır. Hak ve hakikate uzak kılınmış olarak hüsran bulmak, insan haysiyetinin yitirildiği yerde görülür. İnsan haysiyeti, hürlükte görünür. Hürlük ise hak ve had belirimlerine göre hakikatin, gereği üzeri yaşanması sonucunda edinilendir. Hakikatten gafil bırakan nefsi emmarenin iradesi üzeri yaşamak ise hürlük olmaktan öte, sonuçları itibarı ile insanı hüsranda bırakır. Önemli olan ise sonuçta hüsran kılmayacak olan hürlüğün edinilmesidir. 146 Tevhid Okumaları Tasavvufta, dinde hürlük amaç edinilen değil, Allah'a kulluğun, hizmetin sonucunda edinilendir. Evrenselinde kendini yaşamanın mutmainliği hürlüğün duygusudur. Hürlük idealin yaşanması olarak görünse de duygusu mutmainliktir. İnsan aklen tutarsız gördüğü, vicdanen kabul etmediği ve sonuçta da kalben mutmain olmayacağından öte, kendini korumalıdır. Bu da insan haysiyetinin aslına bağlı olarak korunmasının gereği olarak takva denilendir. Takva, kulluk çizgisinde evrenseli olana bağlı olarak insan olmanın yaşanmasıdır. İnsanı da tininde üstün kılan, takvasıdır ve takvası ile bulduğu hürlüğüdür. Takvası olmayanın hürlüğünden de bahsedilemez. Takva ile ödev ve sorumluluklarında bütünlenen insan, fedakârlığı ölçüsünde kendini evrenselinde gerçekleştirmenin sonucunda mutmainliğini edinmiş olarak hürlüğün duygusunu edinmiş olur. Ayrıca ahrette/ akıbetinde kendini ceza hükmünden kurtarmış –korumuş- olarak da sürekli hürlükte (selamette) kendini bulur. Nefsi emmaresine tutsak olanlar ise geçici olanın hazzında, -kendini yaşamanın tadı değil- haz duyduklarının esiri olarak sonuçta kaybettikleri ile kendilerini hüsranda bulurlar. Elbette ki manevi düzeyde de intisap ettiğimiz büyükler olabilir… Sonuçta evrenselin yaşanmasına olanak veren irşadı ile bize ayna olarak bizi bize gösteren birileri gerekir… Bizleri hak ve hakikatte örten ruhbanlar değil, irşadı ile bizi kendimizi gerçekleştirirken kendimiz ile ayağa kalmayı gösterecek, öğretecek mürebbi edinmemiz gerekir. Bizleri kendi menfaatlerinin gerçekleşmesinin aleti kılacak olanlardan da uzaklaşmak gerekir. Amaç, hak ve hakikate varmak ise menfaate dair karşılık beklemeden hizmet eden mürebbiler bulmak şarttır… Bizi bize gösterecek kâmil insanlar bulmak gerekir. Bizi bize örtecek kişilerden de uzak durmak olması gerekendir. Dinde ruhbanlık dinde köleler edinmeye sebeptir. Bu da dinden amaç edinilenden uzaktır. Çünkü dinden murat edilen insanın aklı, vicdanı ve kalbi ile başkasının gölgesi altında kalmadan kendini gerçekleştirmesidir. İnsanın kendini gerçekleştirmesi ise hakikati, hak ve had belirimleri üzeri–istidadı kadarı ileyaşamasıdır. Velilikte insan, Allah'a yakin geldiği sıfatı hakkı gereği yaşamaktan mesuldür. Velilik ise öznel olarak sıfatı gereği iç dünyasında Allah'a yakin olmanın duygusunda yaşamaktır. Velilikte öncelenen Allah'tır. Mürşitlik ise Allah'a yetişen için insana yönelme ile Allah'a hizmet öncelenir… Ve hizmet edilen insanında sorumluluğu üstlenilir. 147 Tevhid Okumaları Demem o ki mürşitlik, irşat görevi durumdan vazife çıkarmak değildir.Allah'a erenin, merhamet, şefkat vb. duygular ile insana yönelmesi, insanı aslına yetiştirmenin gereğidir. Bu bağlamda mürşit, veliliğini de aşikâr edendir.Mürşide intisap ise insanın aslına yol bulmasının gereğidir. İnsan, kâmil insan ile varlık aynasını bulmuş olarak kendi nedenini -hikmetini gerçekleştirmenin doğru yolunu bulmuş olur. Sevgi ile Allah'a ermeye doğru yol bulanlar veliliği edindikten sonra irşadı, şefkat ve merhametin sonucunda insana hizmet etmekten mesul olmalarında bulurlar. İrşat, insanın mesuliyetini üstlenmektir. İnsanın insana ayna olması ile insanın insana olan mükellef kılındıkları doğrultusunda yardım etmesidir. İnsanları kendine köle, eleman edinmek ise irşattan öte, nefsi emmarede bencilce hareket etmeye sebeptir. Elbette ki insan intisaplıdır, intisaplı olduğuyla vardır. Ama bağlı olunan yerlerin hangi amaca bağlı olarak iş görmekte olduğunu, insanı nereye sevk ettiğini sorgulamak, değerlendirmek ve öngörmek gerekir. Körü körüne bağlılık ve adanmışlık vb. gibi kişiyi, hikmetten, haktan, hakikatten uzaklaştıracak her türlü olay ve olgu aklen, vicdanen sorgulanması gerekir. Akıletmez misiniz. Biz atamızdan böyle görmedik ifadesine karşılık, Onlar hata yapmış olsa da mı. ayetleriyle bu açıktır. Mümin öngörülü olandır. Bizden istenen aklıyla, vicdanıyla sorgulayan insan olmamızdır… İtikadımıza sunulan her fikri, peşin kabul etmememizdir… Ön yargılar ve ön yargıları belirleyen değer yargıları doğrultusunda sığlaşan, yozlaşan ve dinidar olarak anlam darlığında düşünen insan olmamız beklenmemektedir. Kişi ve gruplara göre değil, hak ve hakikate göre yaşar isek hürlüğü mutmainlik duygusunda bulacağızdır. Kişi ve grupların gölgesinde kalmışlıkta ise gölgeye sebep dayanak yitimi, insan için hüsranı kaçınılmaz kılar. Hüsran ise zillette ve kaygı duygusunda insanı rahatsız eder. İnsanın dayanak edindiği öz varlığı olan Allah ise, kişi zaten hürlüğe kapı aralamıştır. Dayanaklarımızı yitirdiğimizde kıyametimizi yaşamaktayızdır. Öyle ise kişi, grup ve nesnel olan her dayanak yitimini, hak ve hakikat ile ayağa kalkmamıza neden olan fırsat bileceğiz… Ve kendi özümüz olan Allah ile ayağa kalkmasını bilip, hak ve hakikate göre yaşamamız gerektiğini öğreneceğiz. Kişi, gurup, kavim, nesnel her türlü dayanağı değil, Allah'ı yaşamayı, Allah ile yaşamayı öğreneceğiz. İman ile belirli kılınan ise Allah'a intisaplı olarak Allah'a itaat edileceğidir kendi arzularının (hevalarının) peşinde koşan kişi, grup ve kavimlere itaat değil. 148 Tevhid Okumaları Allah var ne dert var, ne de gam var. Evvelimiz O, ahirimiz O iken kendisine hakkı ile dönenlerden olalım… Kendi hevasının gölgesinde kalanlardan, kişi ve grupların menfaatinin uzantısında iş görenlerden değil. Ondan geldik, geri Ona dönücüleriz… İnsan olarak Allah'a gafil kalmak insanın değerli kıldığıyla şereflenmesi ile nam-us edinmesinden dolayı, gerçek şerefini yitirmek olur. Çünkü Allah katında en değerlisi insan iken insan için en değerli olanın Allah olması gerekirken, insanın şerefini Allah ile bulması olağandır. Allah dışında edinilen her türlü namus ve şeref ise insanı özvarlığı olan Allah'ı hakkı ile yaşamaya öteler… Ve Ona dönüşünden uzaklaşmış olarak gölgelerde insan, kendine, insanlığa, gerçek nedeni olan amacından yana yoksun kalarak gafil kalır. Ya Rabbi. Bizleri, varlığında seni en güzel biçimde yaşamaktan mahrum kılma senden mahrum ve gafil de bırakma. İmanımız haktır… Ama akli olan ile sınırları çizilmiş, vicdan ile yürünen doğru yolda yaşanması gerekendir. Böylesi iman ile hakkıyla yaşayalım, hür yaşayalım ve yaşadığımızdan mutmain olarak yaşayalım… Birisinin gölgesi altında olan değil, birilerini gölgesinde bırakarak menfaatler doğrultusunda kullanmak için de değil. Peygamber Rahmaniyet dairesinde uzantısızdır… Mademki peygamber ümmetiyiz O'nun gibi uzantısı olmayan gölgesizlik mertebesinde bulunmamız gerekir. İnanç, amaca bağlı olarak değer belirimlerine göre kendini geliştirmenin ve keşfetmenin gereğidir… Sonuçta ise basiret sahibi olmanın gereğidir. Gerçeğe doğru yürürken, gerçek ile aydınlanmak ve gerçek olan doğrultusunda yaşamak içindir. Varsayılan inanılanlar ile gerçeğe kör olmanın ve gerçeğe ermenin nesnelerinde takılı kalmanın değil, basiret sahibi olmanın gereğidir. Sevgi ve Güzellik Öğretilerde duygular öncelenebilinirler ama idealize edilmezler. Duygular öğretide değil de eğitimlerde –terbiye etmede- idealize edilirler –öncelenirler. Her duygu, nesnesi üzerinden ilişkinin sonucunda oluşta öznelde görünüş bulur. Oluşta yaşanan ise kavramında her ne kadar idealize edilmeye çalışılsa da gerçekliği yaşandığında deneyimlenendir. Bu nedenle öğretilerin öncelediği duyguların, her insanda da gerçekleşmesi de beklenemez. İnsani ilişkilerin çeşitliliği ve içte deneyimlenenlerin ardı sıra gerçekleşirlerken süreksizliği sebebiyle de her duygu ardı sıra gerçekleşecek olan duyguya zemin olur… Ama her duygudan sonra ardı sıra gerçekleşecek olanın kestirilmesi de insan 149 Tevhid Okumaları melekesi ve ilişkilerinin çeşitliliği sebebi ile zordur. Bu nedenle tasavvufta sevgi, aşk, şevk, korku vb. duygular öncelense de insan fıtratındaki meşrep ve mizaç farklılıkları, meleke çeşitliliği ve ilişki durumu kestirilemeyeceği içindir ki öğreti olarak uygulanan değil, yaşamsal olarak beklenendirler. Bunlar görüldüğünde ise amaca bağlı olarak istikamet edinildiği de belirmiş olur. Kalpte insan her mertebede türlü türlü hâlden hâle geçer. Sevgi bu bağlamda hedeften, istikametten sapılmamasını gereği olarak insanda görünüş bulur. Sevgiliye yürünürken, nefsi emmarede meşru sınırlarına çekilmek zorunda kalır. Sevgi bir öğreti olmaz ama sevgi –aşk yoldan sapmamanın –terbiyenin, imkânda olanın gerçekleşmesinin- gereği olarak yaşanması beklenendir. Böyle olsa da sevgi, öteki -başkası olarak önünde duranı, ulaşılmaz kabul edileni kendine taşımanın, yabancılığından kurtulmanın, duygusunda tadına -zevkine varmanın duygusudur. Öteki sevgi ile içselleştirilirken, kendisi ile bağ kurulur ve birbirinden böylece beslenilmesine de neden olur. Sevdiğinde tükenen sevdiğini kendinde bulur. Sevdiği ile yeniden doğar. Sevgi, bağ kurulan içselleştirildiği ölçüde de yetişilememesi veya kaybedileceği kaygısı ile korkuya nedendir… Ama korktukça sevgi, yaşama tutunmanın ve yaşamı anlamlı kılmanın da duygusu olur… Korkularımızı da aşmamızın duygusu olarak kendimizde bulduğumuz olur. Zaten duygular ile bakarken yaşananlara, duyguda bütünlediklerimize nesnelliğinden farklı olarak değer beliriminde öznel kıldığımız ölçüde bakarız. Bu bağlamda sevgi, duygusunda bütünlenen insanın, metafizik iç dünyasında da bütünleyenidir. Korkularda insan, iç dünyasında bütünlüğünü yitirir… Ama sevgi ile iç dünyasında amaçta bütünlenmiş olarak sevgisinin nesnesine doğru yürür. Sevgi, sevenin kendini bütünlükte bulurken varoluşunu da güzellik ideasında yaşamanın, zevkine varmanın duygusudur. Güzel olanı cazibesinde görmenin ve yaşamanın da duygusudur. Güzellik cazibede görünüş bulurken, duyguda aranacaksa eğer duygusu sevgidir… Sevgi ile idealinde öznel kılınan olarak yaşanandır. Sevgi, güzelliğin idealinde görünüş bulmasının duygusudur. Nesnel olgusal olanın biçimselliğinde güzellik, uyum ve bütünlükte aranır. Öznel ve edimsel olanın oluşta belirişinde ise güzellik, nesnesi üzerinden ilkenin, eylemde bütünlükte ve ilişkide uyumda (armoni) en yalın bir biçimde görünüşünde görünür. Böyle olsa da güzel olan, cazibesinde görünür olurken, sevgi duygusunda idealinde tanık olunan olması ile görünüş bulur. Güzellik, sevgide kendini görünüşe taşır. 150 Tevhid Okumaları İdeanın en yüksek görünüş biçimi güzellik ideasıdır. Sevgi olmaz ise güzellik, duygusunda yaşamsal değil, sadece akli olandır. Güzellik, akli iken kâinatta cazibede görülen ve sevgi duygusunda da öznel kılınması ile yaşanandır. Bilmekten öte, tanışmanın, kavuşmanın, kaynaşmanın da gereğidir. Güzeli severken yaşarken güzelleşmenin de gereğidir. Yaşananlardan/ yaşadıklarından hoşnut –razı olmanın da sevgi ile mümkün olduğuna tanık olunur. İyi olmak, kendilikte bütünlenmek ve öteki ile kaynaşmak için doğru olmak, özünde olan ile bir olmak ve öteki ile birlikte olabilmek/ yaşayabilmek için gereklidir. Güzellik ise kendini zevk etmenin, ötekiyi iyi kılmanın gereğidir. Güzel olarak ideal kabul edilen değerler doğrultusunda ise doğru olmak gerekli kılınır. Güzel, cazibesinde sevgi ile karşılık gördüğünde iyi kılar ve değer belirimine göre doğru olana sevk edicidir. Ötekiden emin kılarken, birbirini kabul ettirirken toplumda birey olmanın gereğidir. Sevgi ile yer edinen, yokluğunda gözlere kendini de arattırandır. Belki de bu nedenlerden olsa gerek ki hazreti Muhammed Mustafa güzele bakmak sevaptır –mükâfattır demektedir. Özde güzel olan Allah'tır eylemde güzel olan güzel ahlaktır sözde güzel olan hakikatin yüksek belagat, şiirsel veya musiki ile ifadesidir biçimde güzel olan ise duyularda tanık olunan, özellikle algıda seçili kılınandır. Güzel olan, cazibesinde –dirimsel eylem bütünlüğünde kendine çektikçe sevgiyi zorunlu kılar. Bu durumda sevgi, güzelin değerinde görünüş bulmasının da gereğidir. Cazibesinde güzel görülen, diriliğini sunmaktadır. Sevgi, eylemde beliren cazibeye teslim olmaktır. Cazibedeki diriliği bulmaktır. Böyle olsa da güzellik, kendi gerçeğinde cazibeli iken ötekinin sevgisi ile görünür kılınır. Güzellik sevgi ile onandığında gerçekliğine değerinde tanık olunur. Duygu karşılığı ile onan, gerçekliğine –hikmetine de tanık ettirir. Bundan olsa gerek ki Âşık Veysel Şatıroğlu güzelliğin on para etmez bendeki bu aşk olmayınca diyerek nazını da ifade etmiştir. İlkeler zamansızdır ve zamansızlığa taşırlar. İnsan ise iç dünyada andadır, zamansızdır ve tümeline bağlı olarak özünde tektir/ biriciktir… Ve yönelmişliklerinde, edim ve üretimlerinde kendini zamanda görünüşe taşırken imkânlarına bağlı olarak kendini çeşitlilikte gerçekleştirir. Böyledir. Ama iyilik ile zamana iner, doğruluk ile zamanda olur. Güzelliği kendinde bulduğunda ise zamansızlığa -evrensele taşınmıştır. Güzellik baki olanda kendini bulmak olduğunda, zamansızlığa ermek olur. Seven, suretin güzelliği değil de özün güzelliği 151 Tevhid Okumaları ile zamansız kılınır. Suretin güzelliği ile sevmek zamanlı kılsa da seveni seven, suretten öze doğru sevdikçe çekilir. Sevmek, zamansızlığa doğru uzanmanın da adı olur. Miraç hadisesi ile de bu, misal edilmektedir. Böyle olsa da biçim ve içerik güzellikte bütünlenir. Biçim ve içerik, biçim ve bütünlük, biçim ve ilişki, ilişki ve seçicilik, algı ve öncelik, istenç ve yönelmişlik güzelliğin, değer belirimi üzerinden yaşamsal etkileri sonucunda görünüşü sürecinde görülenlerdir. Sevgi ise güzelliğe yönelmişliğin gereği olarak olması gerekendir. Güzele yönelmek, cazibesi gereği Allah'ın emri gibidir. İnsan bu nedenle olsa gerek ki hep güzele doğru yönelir… Ve kemali de güzellikte bulur. Güzel olan ile bütünlenmek, birleşmek, özde ise ermek gerçekleştiğinde, güzellik kendine taşırken, kendine de aşkın kılandır. Güzel çekiciliği ile nedene bağlı nesne olmaktan öte, idealde durandır. Bu nedenden olsa gerek ki unutturdukları ile kendine taşırken, kendini de içsel kılarken, kendinin aşılmasına da neden olur. Bu da sanatın, eserin kendi gerçeğidir. Kendine yönelttiremeyen ve aşkın bakışa neden olmayan eser, estetik olmaktan öte, iğretiye nedendir.Zaten güzel olanın gerçeği, değer belirimi ile kendi olgusal gerçekliğine aşkın bakışıma nedendir. Bubağlamda güzellik, sonuçta istenene duygusunda ermenin de gereğidir. Böyle olsa da güzellik, öteki ile kendini gerçekleştirmenin decazibeli hilesidir. Güzellik ideasında, iyi ve doğru olan idealinde biçim kazanır. İyilik, ihlâsın ve Kuddüs olanın ihlâs üzerinden görünüşüdür doğruluk vicdanın ve adalet sahibinin adil olarak görünüşüdür. Güzellik ise ihlâs ve vicdan üzerinden en yalın hali ile görünüş bulan şahsın özdeki niteliğidir. Nesnesine -mevcudata yansıttığında ise nesnesini dahi cazibeli kılar. Güzel olana yönelmek, güzel olanın değer kabul edilmesi belirimidir… Ve değer olanın da paylaşılmak istenmemesi sebebiyle güzel olandan dolayı kıskançlık ile güzeli sakınmak ve nefret ile değerlerin alaşağı edilmesi de kaçınılmazdır. Sevgiden, güzellikten kötülük doğar mı. Belki de en büyük kötülükler, güzel olana haset ve sevenine nefretten dolayı görünür olandır… Ki nice sevenin, güzel olanında katledilmesi de bundandır. Habil ve Kabil hikâyesinde de ilk örnek olarak güzellik ve sevgi ilişkisine tanık olunur. Böyle olsa da güzel olanın güzel olanı hak ettiği hikâyede, hak edilmişliğin kıskanılması ve nefret ile karşılık görmesi nedeni ile insanın, biçimlerin gölgesinde kalırken, iç dünyasının kapılarını kapatmasına da tanık olunur. 152 Tevhid Okumaları Bu yönü ile de görünse sevgi, en kötü olanın dahi içindeki ilahi nefesin görünmesine vesiledir. En kötü olan dahi severken güzel olanı, içindeki iyiliği de masumiyette gösterir. Bazen de olur ki o masumiyette, sevdiği için doğru olanı yapıverir. Bazen de olur ki sevdiği için kendini feda eder. Belki de kötü olan ne ise geçmişe ait, hepsinden kurtuluverir. Sevgi, iyi veya doğru değil, sadece güzeldir… Ve güzelliğin insanda karşılığı olan duygudur… Ama değerde paylaşılmaz olarak nam-us edinilen olduğu içindir ki kıskançlık ve nefrete karşı, saklı ve korunması gerektiği doğrultuda daha da değerli kılınırken, gizilde de tutulması gereken özel olandır. Sevgi ile hak edilmiş her güzelliğe karşı elbet bir Kabil bulunur. Yaşamın gerçeği ise Kabil olanın, güzelliği alaşağı ettiğidir. Öz güzelliğinden de soyunduğudur. Böylece sevilecek bir şeyinin de kalmamasıdır. Sonuç çirkinlik ve iticilik… Cazibesi kalmayanın, ruhsuzluğu diyebileceğimiz duygusuzluğu ve duyarsızlığıdır. Bundan olsa gerek ki güzellik, bazen olur ki karşılık görmeyecek bir sevgi sebebiyle başa beladır. Böyle olsa da güzellik, yönelmişliğe ve edimselliğe sebep olacak olan değer edinmenin de ilk kıpısıdır. Sevgi sevenin özeli iken güzel olanı da özeli -değeri kılar… Ama her özel olan gibi muhafaza etmeyi, gözünden sakınmayı da gerekli kılar. Bu da güzel olanın gizlenmesine –örtünmesine sebeptir. Güzel herkes için değildir… Ki güzellik pazar malı olsun. Sevgi ilk evresinde böyledir ama sevgi ile hak edenler güzel olana sahip olmaktan öte, ona ait ve mesul kılınmış olarak kendilerini sevginin güzel kılan evresinde kendilerini bulmalıdırlar. Bu gerçekleştiğinde sevgi, güzele iyi ve doğru olan yönelmişlikler ve edimlerde yürünürken güzelliğin de edinilmesine sebeptir… Ve güzel olan sevilen, kendisi için mücadele edilmesini de hak edendir. Güzel olan Allah'tır. Bu neden ile sevilmeye layık olarak sevilmesi ile güzelliğine doğru yürünmesi ve erişilmesi gereken de Allah'tır. Aşkı ilahi ile Allah'a erişildiğinde O'nun ile güzellik bulacaktır. Güzel olan, en yalın hali ile arı, saf -Kuddüs- da olandır. Kendinde olanı maskelemeden, olduğu gibi yansıtandır. Bundan olsa gerek ki insan için en güzel kıvam dır ifadesinde bulunulmuştur. İnsanda en güzel olan ise Allah'ı –öz varlığınıedim ve üretimleri üzeri olduğu gibi doğrudan yaşayan ve yaşadıklarında gösterendir. Allah nefsi emmare ile maskelenmeyecek kadar güzel olandır. Nefsi emmaresi ile dışa dönük, nicelin dünyasında haz, arzu ve menfaatleri ile sürüklenen için aslının güzelliğine varmak -içsel olana, öze, öznelliğe, ilkelere yönelmişlik ise uzaklaştıkça uzak bir ihtimal olarak geride bıraktığıdır. 153 Tevhid Okumaları Daha da ötesi en güzel kıvamdan, varsayılan yalanların değerler dünyasından iblisliğe kadar inmektir. Güzellik nefsi emmarenin ideali olmaktan öte, kendi için kılmaya çalıştığıdır. Önemli olan ise gerçek güzel olanın kendi için kılınmayacağının idraki ile aidiyet duygusu ve mesul olmanın gereği doğrultusunda güzel için olmaktır. Böyle olduğunda güzellik hak edilmiş olarak yaşamın, varoluşun gerçeği olması ile elde edilen olmaktan öte, sadece edinilendir. Bazen de sevgi, kendimiz için kıldığımız güzel olanlardan vazgeçmeyi de gerekli kılar. Bu sevilenlerin yararına olan bir nedenden dolayı olabilir… Sevilenler, varsaydığımız değerler olarak bizi hakikate örtmekte ise kendi rızamız ile bıraktığımız/ verdiklerimiz veya cebren elimizden alınanlar da olabilir. Dinde öncelenen ve tasavvufta ahlak olarak beklenen fedakârlık denilen ise sevdiğimizi zan ettiğimiz beğendiklerimizden verdiğimizde görünüş bulur. Nesnel olan beğenilse de sevgiye layık olan öznedir. Özne ise güzel ahlakta –fedakârlıkta kendini görünüşe taşıdığında sevilendir, sığınılandır, yönelmiş olunandır ve sonuçta tinde örnek olandır. Fedakârlık, bağışlamak ile ilişkilendirildiğinde kerim olmak, ahlakta güzel olmanın gereğidir. Her doğru olan veya iyi olan bilinmelidir ki feragati de kendinde önceler. İyi ve doğru olan, zor olup da yapılması tinde olması gerekli olandır ve yiğitliği de görünür kılandır… Yapıldığında ise Allah ile hem nurunda vücud bulmak, hem ahlakında şahsiyet kazanmak, hem de hizmetinde kendisinden beslenmek nedeni ile güzellik insanın kaçınılmazı olur. Ahretinde de iç dünyasında güzel olan, iç dünyasının güzelliğine bağlı olarak aidiyetinde bulduğu ve mesul olduğu sıfatlar doğrultusunda güzel biçimde halk edilir. Bu da keşifler ile tanık olunan olduğu gibi özü ve amelinde güzel olanın ileriki yaş haddinde güzelliğe haiz cazibesi ile biçim bulmasında da tanık olunabilinecek olan bir durumdur. Sevgi, şafi esmasının da yansımalarından bir yansımayı da kendinde barındırır. Seven, sevdiği ile nefsi emmarenin kendi için olması –bencil olması- ahlakını da aşar.Kötülükten beri olunurken ötekinin yabacılığı da ortandan kaldırılır. Kendi için değil, severken yakin gördüğü için var olur… Ve sevgi bencilce yaşanası olmayandır. Şafi esmasının gereği olarak sevgi ile kötülüğe sebep korkulardan –nefsi emmarenin her türlü kötü huyundan arınanlar, kendilerinde karakter bütünlüğünü de ideaları gerçek değerinde yaşamak ile bulur. Karakterinde, tutumları ile bütün olduğunu gösteren, kişilik belirimi olan davranışlarında da kendinden emin kılması sebebiyle güzel olduğuna kanaat getirtir. 154 Tevhid Okumaları Güzellik bir değer belirimi olarak sevgide karşılık görürken, iyi ve doğru olan üzerinden idealde olmanın edinilmesidir. Karakterde ki güzellik, öznenin hakiki olması doğrultusunda olduğu gibi görünüşünde belirir ikenkişilikteki güzellik, öznenin etki ettiği değer de öteki üzerinde karşılık görmesi doğrultusunda görünüş bulur. Bu durumda karakteri ile tutumlarında güzel ve güzelliği bu açıdan gösteren örnek olması sebebi ile hazreti Hasan'ı ayrıca kişiliğinde güzel ve güzelliği davranışlarında gösteren hazreti Hüseyin'i de hatıralarına hürmeten anmak gerekir. Sevgi de diğer duygular gibi bilincin üç zamanlı olması sebebiyle üç zamanlı yaşanır. Geçmişin hatıraları, güne tutunmak ve yarına yönelmişlikte geleceğin inşası sevgi üzerinden de gerçekleşir. Elbette ki korkular, öngörülebilinir bir geleceğe insanı sevk ederler ve sevgi günde güzel bulduğuna tutunmaktır… Ama sevgi, güzellik idealine bağlı olarak yaşamı değerli kılarken –anlamlı kılarken, değerinde yaşananı –güzel olanı- yarına taşımanın mesuliyetini de kazandırır… Ve güzel olana, sevilene göre geleceği yeniden inşa etmemizin de duygusu olarak görünüş bulur. Kaderi gayrette yaşamak, sevgi ile zevk olur. Acılar ise kendini gerçekleştirmenin fırsatları iken sevginin de ne kadar değerli olduğunu gösterirler. Acılar içinde kaybolurken sevgi, korkuların neden olduğu ümidin doğmasına ve yeniden hayata tutunmaya nedendir. Güzellik ise o esnada yaşama ilkeler ile tutunmakta saklıdır. Bazen olmaza tutulmaktır bazen de oluru görmemektir. İhtiyaç varsa eğer sevgiye olmazı, oluru bahane kılmak olur sevgi. İhtiyaç duyulan ise bir parça duyarlılıktır. Duyarlı değilsek eğer güzele, güzelliğe, sevgi kendini arattırır. Bam teline dokunulmuş insanın, gerçek nedenine –fabrika ayarlarına, dönmesinin gereğidir. Güzellikte görülecek olan gerçeğe de uyandırır. İhtiyaç duyulan sevgi ile en olmaz görülen dahi olur kılınır. Hiç beklemedik yerde, itici ve çirkin görülene öfke kusulurken sevgi, gönül kapısını aşındırır. Ötekini vazgeçilmezi kılar. Belki öfkeye bir ders vermenin gereği belki de öfkede birbirini paylaşmanın, kaynaşmanın sonucudur. Belki de insan olarak birbirini güzelce paylaşmanın, kaynaşmanın mümkün olduğunu gösterir. Böyle olsa da sevgi, bazen de ulaşılmaz olan güzelliğe duyulan hasretin acı tadı olur… İsmi aşk olur. İnsanı kendi içinde yakan şiddetli sevginin adı olan aşk ile Allah'a yakin olunur. Böylesi derdin adıdır sevgi, sever iken kendini unutturur. Ne varsa varsaydığı değerlerden yana, hepsinden yükselerek aslına tutundurur. 155 Tevhid Okumaları Böylesi derdin, dermanı ise ulaşılmaz olanın acısı ile yanarken sevginin tatlı tatlı yakışı olur. Sevgiliden gelen her esinti gönlü kuşatırken, sevgi yeniden tazelenmenin adresi olur. Sevilene, güzel görülene tutunurken, yaşam yaşanacak kadar güzel olur/ güzel görünür/ güzelliğin gereği olarak değerinde anlamlı kılınır. Acılar çekilmez kılarken yaşamı, sevgi yeniden tutunmaya neden olur. Hem akıl, hem de nefsi emmare hem de insan bedeni, sevgi ile korunmaya alınır. İdeal olan sevilirken, amaca bağlı tutkuda bütünlük de sağlanmış olunur. Sevmek neden olsa da idealde olana yetişmeye sonuçta amaç değil, araçtır. Bu nedenle olsa gerek ki bu şarap misali cennet nimetinden uzun mühlet istifade edilmek istense de vazifesini gördükten sonra bırakmak zorunlu olur. Sonuçta sevgi şefkate, merhamete, saygıya vb. dönerken, ötekini kendi aslı ile tanımaya neden olur… Ötekinin gerçeğini görmeye ve ona da hakkı gereği yönelmeye, el uzatmaya nedendir. İnsan, kendi aslına dönmesinin elini de böylece bulmuş olur. Böyle olsa da sevgi, aşırılıkta tutkuya döndü ise gizli şirke sebeptir… Sevilen ne kim ise insanı gerçekten uzak, haz veya tutkuda takılı kıldığında, hakikatine bağlı olarak kendini gerçekleştirmesinden ötelemektedir. Bu durumda sevgi, insanın gözünü de kör edendir. Körlük, korkular veya sevgi ile çoğu gerçeğe gözünü yummak olsa da hakikate, olması gerekene gözünü yummak, görmemeye çalışmak, gerçek ile yüzleşmek zorunda kalındığında insanın kıyameti olur. Seven kördür… Önemli olan ise gerçeğe, hakikate tanık kılacak sevgi ile varsayılanlara kör olabilmektir… Varsayıp da sevdiklerimiz elimizden alındığında veya bırakmak zorunda kaldığımızda gerçek olan ile yaşamaya devam etmek daha kolay olur. İnsan sevgi ile neye –kime hakkının dışında değer vermekte ise kâbusu olarak bulur. Acı olan ise hakkının dışında değer verdiğinin gerçekte değerine tanık olmasıdır… Emek verdiğinin elinden kayıp gitmesi, gönlünde ise çıkmasıdır. Elbette ki seveceğiz… Ama değerinde sevmek, insanlığımıza örtünmememizin de gereğidir. Bazen olur ki hakkının dışında sevilenler sebebiyle insanlığımızdan uzak tavırlarda, insanlığımızı katleden zulümlerde buluruz kendimizi. Elbette seveceğiz… Ama ötekinin hukukunu hiçe saymadan, hakkımız gereği kadar seveceğiz. Bazen de sevgide önemli olanın, fedakârlıkta bulunmak olduğunu bilecek, sevgiyi değerlerin belirli kıldığı sınırlarda yaşamak zorunda kalacağız. Böylece sevgi gerçekçi olmamızın kapısını aralayacak… Hüzün, hasret veya acı çekmek kendisine karışsa da olması gerekenin yolunu gösterecektir. Bir vazgeçilmez olarak sevgi, insanın insanlığını duygusunda yaşamasının, kendi tadına varırken Allah'ın güzelliğinin de zevkinin edinilmesinin gereğidir. Bilinmeyi 156 Tevhid Okumaları isteyene doğru yürümenin gerekliliğidir. Bu nedenle olsa gerek ki tasavvufta güzel insan yetiştirilmek istenirken, sevgi beklenendir. Geldiğinde ise seveni tarumar eder. Allah bir kulunu severse eğer iç dünyaya, kendisine döndürecek musibetler ile evvela kulunu kahreder, dışa yönelmişlikten –masivadan yana kulunu arındır… Ve diyeti kendisinin olduğu ölümle, canını kendisine alır. Kendisi ile de güzel ve cazibeli kılar. Seven, cazibesinde sevilen olarak Allah kullarına uzattığı rahmet ellerinden bir el olarak sonunda güzellikte görünüş bulur. Sürecinde ise hakiki seven ise eğer ihlâs ile eyleminde iyi ve tutumlarında ise doğruluğu vazife edinmiş olarak sevdiğine samimidir. İyilik ile O'na koşar, doğruluk ile O'nu kendinde muhafaza etmektedir. Sonunda ise koştuğunu kendinde bulur ve muhafaza ettiği ise sevgi ile kendisini muhafaza etmesinden öte değildir. Rabbi O'nu sevgi ile muhafaza eder, dokunulmaz kılar. Zaten sevgi ile sevilen değerli kılınırken sevenin dokunulmazı olmaz mı. Seven değer edinendir. Sevdiğini de değeri olarak dokunulmazı kılar. Bundan olsa gerek ki her güzel olanı sahiplenmek isteyen, muhafaza edecek olan birileri hep bulunur. Bulunmaz ise eğer sevgi ve güzellik insanın ruhsal elbisesi olmaktan öte, arzularını tatmin etmenin aracı olarak takıntıları olur. Hakiki olarak iç dünyaya ait olan dış dünyada aranır olur. Bulunacak olan ise tapınılan nesnelerinde arzu ve kendi nefsine zulüm olur. Sevgi, yeniden sevgi, gönülde yenilenirken –tazelenirken yaşama tutunmanın adı olur. Yaşam sevgi ile değerli bulduklarımızla anlamlı iken, anlamlı kılınırken güzel görmenin, güzel olmaya doğru yürümenin gereği olur. Güzellik, kendi bütünlüğünde imkânlarını olduğu gibi yaşamaktır. Maskelerden uzak, en yalın hali ile kendiliğini bulmaktır. Böyle olsa da seven, severken savunmasızdır. Sevgiliye teslim olunur, bağlı kılınır. Bu doğrultuda da kırılmak da sevginin kaçınılmazlarındandır. Korkuda savunma refleksleri ile bakan, sevgi ile verilen emeğin karşılık bulmayışında yıkılmayı öngöremez. Emek vermek, sevmenin sonucunda edinilen lütuf iken yıkılmışlıkta kalmak sevgiye ihanettir. Aşkı hayvaniden -şehvetten, aşkı mecaziye –kul aşkına, aşkı mecazdan aşkı ilahiye doğru sürecinde seven için aşk, kendini aşarken yeniden kendini üretebilmenin nedeni olur. Seven sevdiği ile olan ilişkide kendini yeniden üretmenin de sebebini bulur. 157 Tevhid Okumaları Sevgi, korku, kaygı, aşk vb. her duyguyu ve melekeyi çeşitli renklerde türlü türlü yaşarız. Bu nedenle tek bir açıdan duygu ve melekeleri anlamlı kılmaya çalışmak eksik olur. Şahsın diriliğine bağlı olarak melekelerin, anlamın ve duyguların dirimselliğine bağlı olarak bakıldığında bunları halk ederken kendini yaşayan, kendine şahsiyet veren ve mevcudat olarak halk ettiklerine de bu bağlamda anlam katan Allah'a tanığızdır. Sevgiyi, merhameti, af etmeyi vb. yaratmak ve duygusunda yaşamak, kendiliğine şahsiyet kazandırırken, değer de katmaktır. Bunun ile beraber, mevcut olarak halk ettiğine de kendisi ile değer katmak ve anlamlı kılmak mümkün olur. Kendinde tek ve yanında kimse olmayanın duygusu yalnızlık olsa gerek. Halk ettiğinde, tinde duygusu ile anlam kattığıyla beraber yaratılanın nesnelliğine aşkın anlamlı kılınması da yalnızlığı aşmanın yoldur. İnsana bakıldığında da kültür, medeniyet değer belirimlerinde halk ettikleri ile doğaya –nesnelliğe yabancılığı (garipliği), aştığı ve duygusunda buldukları ile yakinlik elde ettiği görülür. Baba, anne, millet, vatan vb. sevgi ile bağlı olunanlar, yabancı iken onlara duygusunda yakin gördüklerimizdir. Aidiyet duygusu ile mensubu olduklarımız ve mesul kılındıklarımızla gariplikten karibliğe, yalnızlıktan beraberliğe, bütünlüğe, dostluğa, kardeşliğe vb. ile duygusunda bulduklarımız ile tekâmül ederiz. Bu tekâmül de yabancılık ve yalnızlık sevgi ile aşılması gerekendir. Allah, baba, anne, vatan, millet vb. duygusunda kendilerine yakinliğin elde edilerek yalnızlıktan, yabancılıktan kurtulmanın değer belirimleridir. Değerlerden ve değer olanın duygusundan yoksunluk –nihilizm- yalnızlığa mahkûm olmanın, anlamsızlıkta her şeye yabancı kalmanın bir diğer adıdır. Değer üreten, değer edindiği ile yalnızlığını aşar. Anlamsızlık ile değerli kılmanın duygularından yoksunlukla boşluğa düşmek, kendini konumlandıramamak aidiyetten, mesuliyetten ve mensubiyetten yoksunluğun da sonucudur. Çare ise aidiyet, mesuliyet ve mensubiyet değerlerine, duygularında geri dönüştür… Ve emek verdiği ile insanın kendini yeniden üretirken, ürettikleri ile de kendine anlam katarken yalnızlığını aşması ve nesnelerini de anlamlı kılması ile sevdikçe yabancılıktan kurtulmasıdır. İnsan dünyaya garip gelmiştir. Ürettikleri ile duygusunda edindiği değerler sonucunda yabancılığı aşmış ve yalnız kalmaktan kurtulmuştur. Mümin ise dünya da gariptir… Ve idealde olan tanrısallığı edim ve üretimleri üzerinden 158 Tevhid Okumaları gerçekleştirdikçe yabancılığını aşar… Ayrıca Allah'a yakin gelmesi ile iç dünyasında yalnızlığını da aşar. İnsan yalnızlığı kendisine dışsallıkta bulur. Yabancılığı ise iç dünyasında duygusunda yaşarken bulur. Sevmek ile de değerli kıldıklarıyla yalnızlık ve yabancılığı aşandır. Sevgi ile duyarlı olduklarına da değer edindiği ölçüde bakandır. Sevgi, nesnesine kör olmak için değil, yabancılıktan, yalnızlıktan kurtulmanın çaresi olarak halk edilmiş olandır. Sevgi imanda biçim kazandığında, nedenselliğe –nesnelliğe aşkın hakikate yönelmenin ve tanık olmanın gereği olarak bulunur. Her nesne ve iş, hakikat idraki ile biçimlenen sevgi sonucunda, hakkı gereği değerinde yaşanır. Bu durumda iken insan, nesnesi olan dayanaklarından da feragat eder, fedakârlıklarda bulunur. Nefsi emmareye bağlı oluşan korkularımız sıkı sıkıya nesnelerine, dayanaklarına tutunmaya neden iken sevgi, fedakâr olmanın ilke nedenlerinden olan duygudur. Sevgi ile yapılan fedakârlık, vicdanda insanın kendinden bahşetmesinin –kendini vakfetmesinin de gereğidir. Olması gereken yapılmadığında, vicdan da ilkesine mahkûm kılınmak gerçekleşendir. Sevgi ile yapılan fedakârlık, kendini vicdanda bağışlamanın da gereğidir. Bahşetmeyenler bağışlamaktan/ bağışlanmaktan mahrumdurlar. Sevgi, bahşetmenin duygusunda insanın kendini de bağışlamasının, ötekini de bağışlamasının gereğidir. Sevgi ile paylaşmak, yaşamı kolay kıldıkça, yaşamı daha da yaşanır kılar… Paylaşan ötekini, değerli