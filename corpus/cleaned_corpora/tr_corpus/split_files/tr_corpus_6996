serin yerlerde yaşamaktan hoşlanan köpeklerdir. Newfoundland büyük bir köpektir. Güçlü, zarif, uyumlu, çevik ve dayanıklıdır. Dikkat çekici özellikleri olan bir köpektir. İyi, cesur, cömert, zeki ve insana yakın. Lord Byron bu cins hakkında şunları yazmıştır: "... Cesareti vahşilikten uzaktır. İnsana ait kusurları taşımaz, fakat onun tüm erdemlerine sahiptir." Aynı zamanda sabırlı bir köpektir. Yabancılara karşı iyi davranır ve efendisine karşı son derece dikkatlidir. Newfoundland, içgüdüleri sayesinde bir suda kurtarma köpeğidir. Pek çok kişi hayatını bu cinsin üyelerine borçludur. Bir gemi kazasından sonra cankurtaran sandalına sığınan yirmi kişiyi güvenle sahile çeken bir Newfoundland'a 1919'da altın madalya verilmiştir. Bu köpek suların Saint Bernard'ı olarak anılmıştır. Günümüzün daha güvenli gemileri ve gelişmiş iletişim araçları bu köpeğin profesyonel faaliyetlerini sınırlandırmıştır, ama gene de Newfoundland güzel, vefalı ve hoş bir arkadaşın tüm özelliklerini taşımaya devam eder. Kökeni hakkında birbiriyle çelişen görüşler vardır. Newfoundland'a 1600 yılında getirilen kutup köpeklerinden türetildiğini iddia edenler vardır. Bazıları da Britanya kökenli olduğunu, ortaya çıktığı tarihin, Newfoundland Adası'nın bir İngiliz mülkü haline geldiği 1700 yılına kadar uzandığını düşünürler. Bu teoriye göre İngilizler Tibet Mastiff'ini Newfoundland Adası'na getirdiler ve Newfoundland, burada mastifflerle yerli köpeklerin uzun süre çiftleştirilmesiyle elde edildi. Üçüncü bir görüşe göre de, Newfoundland, Labrador'un yakın akrabasıdır. Bu teori iki cins arasındaki benzerliğe dayanır. Bu iki köpek gerçekten de birbirine çok benzer. Mükemmel bir yüzücü olan Labrador'un Belle Boğazı'nı yüzerek geçmiş veya buz tutan boğazı yürüyerek aşmış olması mümkündür. Meskalin Meskalin (3,4,5-trimetoksifenetilamin) fenetilamin grubundan halüsinojen bir alkaloiddir. Peyote kaktüsü ("Lophophora williamsii"), San Pedro kaktüsü ("Echinopsis pachanoi"), Peru meşale kaktüsü ("Echinopsis peruviana") ve kaktüsgiller (Cactaceae) ailesinin bazı üyelerinde doğal olarak bulunur. Meskalin ilk olarak 1897 yılında Alman Arthur Heffter tarafından bulunmuş ve izole edilmiştir ve ilk olarak Ernst Späth tarafından 1919 yılında sentezlenmiştir. Peyote, kızılderililer tarafından Meksika'da kullanılmaya başlandı ve 3000 yıldır hala kullanılıyor. Avrupalılar peyotenin özellikle Meksika'daki Huicholler olmak üzere yerliler tarafından dinsel seremonilerde kullanıldığını ilk keşif zamanlarında gözlemlemiştir. Yapısında meskalin bulunduran bir diğer bitki San Pedro ise, Peru'dan Ekvador'a Güney Amerika tarihinde uzun bir yer tutmuştur. Eski Şaman Ritüellerinde de sıkça kullanılan bir kaktüs türüdür. Amerikanın yerli halkı 7 yaşındaki çocuklara 3. gözü açılsın diye Peyote veya San Pedro tattırırlar. Geleneksel peyote hazırlanışında, kaktüsün düğmeye benzeyen tepe kısmından toprak seviyesine kadar, daha sonra yeni "başlar" büyütebilmek için ana kökler bırakılarak kesilir. Ardından bu "başlar" plak şeklinde sürgünler yapmak için kurutulur. Sürgünler meskalinin efektlerini üretmek için çiğnenir ya da içkiler için suda ıslatılır. Fakat kaktüsün tadı acı olduğundan, kullanıcılar bu acı tattan kurtulmak için sürgünleri iyice öğütüp toz haline getirirler ve kapsüllere boşaltırlar. Normal bir insanın dozajı; meskalin sülfat için 200-400 miligram ya da meskalin hidroklorid için 178-356 miligramdır. Aşağı yukarı 76 mm (3 inch)'lik bir sürgün 25 miligram meskalin içerir. Peyote bitkisinin insanı etkileyecek kadar gerekli meskalini bulundurması için gerekli zaman yaklaşık 7-8 yıldır. Bitki Tüylenmeden önce yani meskalin içeriği olmadan önce Tüketilirse Yan etkilerinin yanı sıra Görsel duyuda Keskinleşme, Artış olacaktır. Aldous Huxley meskalinle olan deneyimini Algının Kapıları (The Doors of Perception) adını verdiği kitabında anlatmıştır. Aleister Crowley ise bu deneyimleri günlüğüne yazmıştır. Ayrıca Carlos Castaneda'nın Birçok kitabında'da peyote ve türevi meskalin içeren kaktüslerle deneyimler aktarılır. Seks psikiyatristi Havelock Ellis de meskalin deneyimini tatmıştır. Hunter S. Thompson da meskalinle olan deneyimlerini Las Vegas'ta Korku ve Nefret (Fear and Loathing in Las Vegas) beyaz perdeye aktarmıştır. Meskalin kullanan kişilerde aşağıdaki etkilerden bazıları görülebilir. Gideros, Cide Gideros, Karadeniz Bölgesi'nde, Cide ilçesi sınırları içerisinde yer almakta ve Cide ilçesi ile Bartın iline bağlı olan Kurucaşile ilçesi arasındaki karayolu üzerinde bulunan bir koydur. Denize açıldığı ağız ancak büyükçe iki tekne genişliğindedir. Eskiden korsanların saklanma yeri olduğu söylenir. Cide yönünden ve Kurucaşile yönünden gelinerek iki ayrı koldan sahile kıvrıla kıvrıla inilir. Balık yiyilebilir. Sandal ile Osmanlı hamamı ve boğaz görülebilir. Küçük plajında denize girilebilir. Gideros isminin nereden geldiği kesin değildir. Kökeninin Latince ve Yunanca olduğu düşünülmekle beraber, Bilge Umar’ın önerisine göre Luvicedir. İsim, Strabon’un verdiği bilgilere göre Phrixus’un oğlu Kytoros’tan gelmektedir. Eustathius, Kytoros isminin Kytorieus, Kytorites ve Kytorios şeklinde evrildiğinden, kendi zamanında ise Kydoron olarak anıldığına dikkat çeker. Cide’de 2009-2011 yılları arasında Leiden ve Glasgow Üniversiteleri tarafından “Cide Archeological Project” adı altında yüzey araştırmaları yapılmıştır. Bu yüzey araştırmasının açıklanmış sonuçlarından anlaşıldığı kadarıyla, Gideros’ta bulunan Çadır İni ve Ballıcı İni mağaralarında Orta Kalkolitik'e ait çanak çömlek parçaları; Gideros Mağarası 1 olarak adlandırılan mağarada Bizans dönemine ait çanak çömlek ve mabet kalıntıları; Gideros Kalesi etrafında bir kısmı yıkılmış yapılar ve surlar ile Bizans dönemine ait çanak çömlek; Gideros Köyünde Roma-Bizans dönemine ait duvar kalıntıları; Filyos Mağarasında Erken Tunç Çağına ait çanak çömlek keşfedilmiştir. Ayrıca Demir Çağı ve Helenistik Devre ait yapı ve kalıntılar da keşfedilmiştir. İlyada Destanında Kytoros kentinde Truva Savaşı esnasında Enetlerin yaşadığı ve bu halkın savaşa katıldığı anlatılır. Bölge, içinde sayıldığı Paflagonya bölgesiyle paralel olarak MÖ. 7. yüzyılda Kimmer istilasına uğrar. Daha sonra sırasıyla Lidya, Pers, İskender ve Pontus İmparatorluklarına bağlı hale gelir. Bölge, MÖ. yaklaşık 60'larda Roma hakimiyeti altına girdi. Kytoros'un bazı antikçağ kaynaklarında Sinope'ye bağlı olduğundan, Helen ya da Miken kolonisi kolonisi olduğu anlatılır. Ayrıca "polis" olduğundan da bahsedilir. Gideros Kalesi, 1284 yılının Eylül-Ekim Aylarında Çobanoğulları Beyi Muzaffereddin Yavlak Arslan tarafından fethedilmiş olup, bu fethi anlatan fetihname İran Milli Kütüphanesinde bulunmaktadır. Bu fetihnamenin bir kopyası ise 2019 yılında Cide'ye getirilmiştir. Fetihnameye göre Gideros Kalesi fitne ve fesat mekanı olup bu kalenin fethine karar kılınmıştı ve nihayet 683 senesinin Recep Ayının 4. gününde harekete geçilmişti. Yavlak Arslan'ın ordusu 4.000 civarında idi. Diğer yandan Gideros Kalesi önünde Trabzon İmparatorluğu ve Bizans birlikleri gelmiş bulunmaktaydı. Yavlak Arslan'ın kuvvetleri ile Bizans ve Trabzon İmparatorluğu birlikleri kale önünde savaşmış ve birlikler yenilerek kaleye çekilmek zorunda kalmışlardı. Neticede 24 Eylül - 3 Ekim 1284 tarihlerinde kale hisarlarına yapılan direkt saldırılar sonucunda kale düştü ve fetih gerçekleşti. Candaroğulları Beyliğinin Osmanlı İmparatorluğuna katılmasıyla birlikte Cide ve onun içerisinde bulunan Gideros, Osmanlı idari sistemine dahil oldu. Gideros'un öne çıkan özelliği, kereste nakli ve gemi yapımı amacıyla kullanılmasıydı. Gideros’un ismi ve kuruluşu Yunan mitoslarından Altın Post Efsanesi ile bağlantılıdır. Strabon’un verdiği bilgilere göre kent altın postlu koçu kaçıran Phrixus’un oğlu Kytoros tarafından kurulmuş olup ismini de kendisinden almaktadır. Eustathius, kenti şimşir ağaçlarıyla özdeşleştirir. Virgil ve Apollonius ise kenti ormanlık Kytorus olarak anmış, şimşir ağaçlarının Kytoros’tan Amastris’e kadar uzandığından söz etmişlerdir. Ovidius Naso, yazdığı mitoslarında Kytoros şimşiri ile yapılmış bir taraktan ve Athena’nın Arakne’ye Kytoros şimşiri ile yapılmış bir mekik ile vurduğundan bahseder. Gaius Valerius Catullus, şiirlerinde Kytoros’ta şimşirden yapılmış bir tekneden ve bu teknenin tüm Akdeniz’i gezdiğini anlatır. Homeros, İlyada Destanında Paflagonya’dan gelen Pylaimenes ve ordusundan bahsederken Kytoros’un da adını zikretmekte, Sesamon kenti de dahil olmak üzere Enetlerin burada yaşadığını ve vahşi katırlarının meşhur olduğundan bahsetmektedir. Spitz Spitz; sık ve uzun kürklü; dik ve sivri kulaklı; kuyruğu geriye (sırtına) doğru kıvrılan bazı kuzeyli ırkların toplandığı bir köpek grubu. Chow chow, Pomeranian ve samoyed bu gruba örnek verilebilir. ABD'de "spitz" sözcüğü zaman zaman küçük cüsseli ve uzun, beyaz kürklü tüm köpekleri tanımlamakta kullanılır. Almanca kökenli "spitz" sözcüğü "sivri" anlamına gelir ve bu türdeki köpeklerin sivri burunları nedeniyle bu ismi aldıklarına inanılır. Spitzler Dünya Köpek Federasyonunun köpek kategorilendirme sisteminde 5. grupta ("spitzler ve ilkel ırklar") değerlendirilir. Avrupa spitzleri FCI grup 5, bölüm 4'te toplanır: Asya spitzleri FCI grup 5, bölüm 5'te toplanır: Soyuz programı Soyuz programı (Rusça: Союз, "birlik") 1960'lı yılların başında Sovyetlerin Ay projesi kapsamında başlatılan insanlı uzay uçuşu projesi. Bu proje kapsamında Soyuz uzayaracı ve Soyuz roketi geliştirildi. ABD'nin Ay'a daha önce ayak basması üzerine Sovyetlerin Ay projesi iptal edildi. Ancak bu görev için özel olarak geliştirilen Soyuz, kendisine başka uygulama alanları buldu. Özellikle uzay istasyonlarına mürettebat ve malzeme taşımakta kullanıldı. Soyuz tasarımı, bir kısmı asla gerçekleşmeyen pek çok projeye temel oluşturdu. Başlangıçta Soyuz Sovyetler'in insanlı ay programı kapsamında Ay'a insan götürmek için tasarlanmıştı. Bunu ABD'nin Saturn V veya Sovyetler'in N1 roketleri gibi dev bir roket kullanmadan, dünya yörüngesine gönderilen modüllerin kenetlenerek bir uzayaracı oluşturması yoluyla yapacaktı. Bu ilk tasarımlar baş tasarımcı Sergey Korolyov ve onun tasarım bürosu tarafından yapıldı. Korolyov, Soyuz'un uçtuğunu göremeden vefat etti. Çeşitli askeri modeller tasarım sürecinde ön plana çıktı ancak asla gerçekleşmedi. Zond uzayaracı, Dünya ve Ay çevresinde sekiz şekli çizecek şekilde bir yörünge için geliştirilen bir diğer insanlı Soyuz türeviydi ancak asla bu görev için yeterli güvenilirlik seviyesine ulaşamadı, siyasi ihtiyaçlar da bunu zorlamadı. Son olarak Salyut ve Mir istasyonlarının ikmâli için geliştirilen Progress serisi insansız yük gemileri, otomatik seyir ve kenetlenme mekanizmaları içeriyordu, dünyaya dönüş için gerekli donanımları yoktu. 2006 yılında Soyuz türevleri hala Rusya'ya uzaya güvenle insan taşıma kabiliyeti sağlamaktadır. Uluslararası Uzay İstasyonu'na personel ve yük taşıyan başlıca araç, Soyuz'dur. Bahreyn bayrağı Bahreyn'in ulusal bayrağında kırmızı zemin üzerinde, sol yanında beş üçgen çıkıntı bulunan beyaz kısım bulunur. Beyaz Bölümün kırmızı tarafın içine giren her bir çıkıntısı İslâm'ın beş şartından birini simgeler. Zemin rengi kırmızı tarih boyunca İran liman kentlerinin geleneksel rengi olmuştur. Bilinen ilk Bahreyn bayrağı tamamen kırmızı olmasına rağmen, daha sonraları beyaz bölümde daha fazla üçgen çıkıntı bulunan modellerde ortaya çıkmıştır. 2002 yılında İslam'ın beş şartını sembolize etmesi göz önünde bulundurularak bu üçgenlerin sayısı yasal olarak belirtilmiştir. Manevi zarar Moral hazard ya da manevi zarar; sözleşmenin taraflarından birisinin, diğer taraf aleyhine sözleşmeden yararlanacak biçimde, davranışını değiştirmesi durumunda ortaya çıkan sorun. Örneğin yangına karşı evini sigorta eden eve sahibinin yangını önlemede daha az dikkatli davranması, sağlık sigortası olan bir kimsenin ilaç kullanımı konusunda savurganca hareket etmesi gibi. Enzo Francescoli Enzo Francescoli Uriarte (d. 12 Kasım 1961 Montevideo) Uruguaylı 1997'de emekli olmuş futbolcudur. Futbola Uruguay'da Montevideo Wanderers'da başlamış; ardından River Plate'e transfer olmuştur. 1986 ve 1990 FIFA Dünya Kupası'na katılmıştır. Fransa'da RC Paris ve Marsilya takımlarında oynamış, İtalya'da da Cagliari ve Torino takımlarında oynamıştır. Francescoli'nin futbol becerileri her zaman ilgi çekmiştir. Bu özellikleri Zinedine Zidane için de öncü olmuştur. Francescoli'nin lakabÄ± "El Principe" (Prens) idi. Arjantin taraftarları tarafından beğenilen nadir yabancı oyunculardan biridir. Pele tarafından tüm zamanların en iyi 125 oyuncusu arasında gösterilmiştir. Hâlen GOL TV ve Tenfield'in asbaşkanıdır. TÃ¼rk Kara Kuvvetleri Türk Kara Kuvvetleri, Türkiye'yi karadan gelebilecek her türlü saldırıya karşı korumakla görevlidir. Türk Silahlı Kuvvetleri komutası altındaki en büyük kuvvettir. Ayrıca asker sayısı bakımından NATO'nun dördüncü ve dünyanın beşinci büyük kara ordusudur. Bir Türk devletine âit ilk organize ordunun kuruluş tarihi olan MÖ 209 yılı, Kara Kuvvetleri Komutanlığının da kuruluş yılı olarak kabul edilir. 9 Kasım 2016 tarihinde değiştirilerek kabul edilen Olağanüstü Hal Kanun Hükmünde Kararnamesi ile bu tarihe dek Genelkurmay Başkanlığı kuruluş ve kadrolarında bulunan Komutanlık, Millî Savunma Bakanlığı kadro ve kuruluşuna geçirilmiştir. Ayrıca aynı Kararname, cumhurbaşkanı ve başbakanın kuvvet komutanı ve astlarına emir verebilmesini ve bu emirlerin hiçbir kurum, kuruluş veya kişinin onayı olmaksızın yerine getirilmesini de hükme bağlamaktadır. 28 Haziran 1963'te Türk Ordusu 600. kuruluş yıldönümünü kutladı. O tarihlerde, Türk Kara Kuvvetleri'nin kuruluş tarihi, yeniçeri ordusunun kurulduğu 1363 yılı olarak kabul ediliyordu. Aynı yıl, turancılık fikrini savunan Nihal Atsız, bunu eleştirerek Hiung-nu hükümdarı Mete'nin onluk sisteme dayalı bir ordu kurduğu düşünülen tarih olan MÖ 209 yılının "Türk Ordusu"nun da gerçek kuruluş tarihi olduğunu iddia etti. 1968'te Yılmaz Öztuna ise, genelkurmay başkanı Cemal Tural'a bu öneriyi sundu. 1973'te ordunun kuruluşunun 610. yıldönümü kutlanırken Atsız bu iddiayı yeniden öne sürdü. 12 Eylül Darbesi'nden sonra bu iddia benimsendi. Hâlen, MÖ 209, Kara Kuvvetleri Komutanlığının kuruluş yılı olarak kabul edilmektedir. I. Dünya Savaşı'nda Osmanlı Devleti 7 cephede savaşa 2.850.000 kişiyi silah altına alarak girdi. Bu ordu 70 piyade, 2 süvari tümeninden oluşan 24 kolordulu 9 ordu birliğiydi. Mondros Mütarekesi'nden sonra zorunlu terhislerle 50.000 kişiye inmişti. Osmanlı Ordusu'nun kalan iki kolordusundan biri Suriye cephesinden Ankara'ya nakledilen Ali Fuat (Cebesoy) komutasındaki 20. Kolordu, diğeri ise Kafkas Cephesinde Erzurum'da konuşlandırılmış Kâzım Karabekir komutasındaki 15. Kolordu'ydu. Kurtuluş Savaşı milis ve gönüllülerinden oluşan Kuva-yi Milliye, Türk Ordusu'nun temelidir. Düzenli Ordu birliklerinin Yunanlara yapılan ilk savaş I. İnönü Muharebesi'nde mevcudu 6.000 kişiydi. Bu savaşta Türk Ordusu kendisinden 3 kat üstün olan Yunan Ordusu'nu geri çekilmeye mecbur etti. Çerkez Ethem İsyanı'nın bastırılmasından sonra Çerkez Ethem birliklerinin düzenli orduya katılması ile birlikte mevcudu 10.000 kişiye yükseldi. I. İnönü Muharebesi'nin zaferle sonuçlanması Düzenli Türk Ordusu'na katılımı hızlandırdı. 2 ay sonra II. İnönü Muharebesi'nde ordunun mevcudu 15.000 kişiye yükseldi. Bu savaşın da zaferle sonuçlanması sonucu ordunun mevcudu hızla artmaya devam etti. 3 ay sonra yapılan Kütahya-Eskişehir Muharebeleri'nde ordunun mevcudu 55.000 kişiye ulaştı. Bu muharebelerin kaybedilmesi sonucu kaçak sayısı 30.000 ulaştı. Ordu mevcudu 25.000 kişiye düştü. TBMM, asker kaçaklarının "vatan haini" sayılarak İstiklal Mahkemeleri'nde yargılanması kararı aldı. Ayrıca Kütahya-Eskişehir Muharebeleri'ndeki başarısızlıktan sonra TBMM başkanı Mustafa Kemal Paşa'yı Türk Ordusu Başkomutanlığına getirdi. Mustafa Kemal Paşa ilk iş olarak Tekalif-i Milliye Emirleri'ni yayınlayarak halka, savaşa katılma çağrısı yaptı. Bir dizi emirler yayınladı ve emirlerin uygulanması için Tekalif-i Milliye Komisyonları kuruldu. Mustafa Kemal Paşa'nın çağrısı sonuç verdi ve Türk Ordusu'nun mevcudu, Sakarya Meydan Muharebesi öncesi 101.727 kişiye ulaştı. Sakarya Meydan Muharebesi'nin kazanılmasıyla birlikte Yunanların kesin olarak mağlup edilebilmesi için Genel Seferberlik ilan edildi. 1901 ve 1902 doğumlular asker altına alındı. Ordunun mevcudu Büyük Taarruz öncesi 186.000 kişiye ulaştı. Büyük Taarruz sırasında yapılan Dumlupınar Meydan Muharebesi'nde Yunan Ordusu'nun büyük bir bölümünün imha edilmesi ile birlikte ordu, İzmir'e doğru ilerlemeye başladı. İzmir'in kurtarılması ve Batı Anadolu'nun tamamen Yunanlardan temizlenmesi sonucu Kurtuluş Savaşı'nda çatışma dönemi fiili olarak sona erdi. Kurtuluş Savaşı sonrasında 9 kolordu ve 3 süvari tümeninden oluşan 1., 2. ve 3. Ordu müfettişliği kuruldu. Ordu Komutanlıkları 1 Temmuz 1949'da kurulan Kara Kuvvetleri komutanlığına bağlandılar. 1950'de Türkiye'nin Kore Savaşı'na katılmasıyla kara kuvvetlerinden 5090 kişilik bir tugay Kore Türk Tugayı adıyla Kore'ye gitti. Türk Tugayı 8 nci ABD Ordusu'na bağlandı. Tugaya "North Star- Kutup Yıldızı" kod adı verildi. Tuğgeneral Tahsin Yazıcı komutasındaki 259 subay, 18 askerî memur, 4 sivil memur, 395 astsubay, 4414 erbaş ve er olmak üzere 5090 kişilik 1. Türk tugayı, 17 Eylül 1950'de İskenderun limanından hareket ederek 12 Ekim 1950'de öncü takım Pusan limanına ulaştı ve 17 Ekim'de ana birliği de Pusan'dan karaya çıktı. Aynı gün Pusan'dan hareket ederek 20 Ekim'de Taeg'a varıp, süratle kuzeye doğru ilerleyen Birleşmiş Milletler ordularına iştirak etti. 10 Kasım'da Taeg'dan hareket ederek 21 Kasım'da Kunuri'ye vararak Amerikan 9. Kolordusu'nun sağ kanadında konuşlandırıldı. 24 Kasım 1950 sabahı kuzeye Çin sınırına doğru ilerleme emrini alan tugay Kunuri'den hareket ederek Kaechon, Sinnimni, Wawon boyunca Tokchon'a doğru yola çıktı. Ancak "Çin Halk Gönüllü birlikleri" cephenin arkasına sızmaya başladı. Durumu fark eden Amerika ve Güney Kore birlikleri ricat etmeye başladılar. Ancak Türk tugayına ricat emri geç ulaştı. 1. taburun etrafı kuşatılıp süngülü çatışmaya girmek zorunda kaldı. "Ricat harekâtı"nı sağlamak için sonuna kadar direnen 3. Tabur 9. Bölük imha edildi. Geri kalan Türk birlikleri ise Chongchon nehri boyunca geri çekildi. Savaş 3 yıl sürdü, savaşın başından itibaren stratejik noktalarda görev alan Türk tugayları kendisine verilen görevleri mümkün olan en iyi şekilde yerine getirmiş ve katıldığı muharebelerde; 37 subay, 26 astsubay, 658 er olmak üzere toplam 721 şehit. 2147 yaralı, 346 hasta, 234 esir ve 175 kayıp vermiştir. 462 Türk şehidi Güney Kore'de Seul-Pusan Kasabası yakınlarındaki Tanggok mezarlığı içerisinde bulunan Pusan Şehitliği'nde bulunmaktadır. Türkiye Cumhuriyeti'nin bu savaştaki personel kaybı bölgeye giden ABD ve Birleşik Krallık'tan sonra 3. sıradadır. 1952'de NATO'ya giren Türkiye, ordusunu modern silahlarla donattı. Kara Kuvvetleri son olarak 20 Temmuz 1974'te Kıbrıs Harekâtı'nı yaptı. Türkiye'de "Türk Kara Ordusu"'nun kuruluş tarihi, Yeniçeri Ocağının kurulduğu 1363 yılı olarak kabul edilmekteydi. Hüseyin Nihal Atsız 1963 ve 1973'te Kara ordusunun kuruluş tarihinin Mete Han'ın tahta geçtiği MÖ 209 olması gerektiğini yazmıştır. Atsız, "MÖ 200 yıllarından beri tarihi belgelerde bahsi geçen bir milletin, 16 yüzyıl süresince ordusu olmadan yaşadığını söylemenin, Doğu Roma İmparatorluğu'na karşı galibiyet kazanılan Malazgirt Savaşı gibi ve benzeri büyük savaşları düzenli Türk Ordularının değil gayri muntazam çetelerin yapmış olacağını kabul etmenin hatalı olduğunu" yazdı. Atsız ayrıca, "MÖ 209 yılında Mete tarafından orduların 10, 100, 1000 kişilk birimlere ayrıldığını bu birliklerin komutanlarının buyruklarının kayıtsız şartsız uygulandığını" yazdı. Atsız'ın görüşlerini benimseyen Yılmaz Öztuna da 1968'de dönemin Genelkurmay Başkanı Cemal Tural'a Türk Kara Kuvvetleri'nin kuruluş tarihinin MÖ 209 olması teklifini yaptı. Sonraları, K.K.K kuruluş tarihini MÖ 209 olarak değiştirdi. Toplumcu gerçekçilik Toplumcu gerçekçilik, Marksist ideolojinin sanatçıya yansıması ve eserlerinde uygulanmasıdır. Toplumcu gerçekçilik, sanatçıyı toplumsal bir varlık olarak kabul eder. Sanatçının gelişimi, zaman içinde oluşmuştur. Bu nedenle sanatçı, toplumsal bir varlık, onun sanatsal ürünü de toplumsal eserlerdir. Bu sanat anlayışının temelinde "sanat toplum içindir" anlayışı vardır. Her sanatçı, yaşadığı, kendisini ve eserlerini şekillendiren zaman zarfına karşı bir sorumludur. Bu sorumluluk, sanatçıyı toplumsal olaylara ve çağına karşı etkin kılar. Sanatçı toplumsal eşitsizlikleri ve sömürüyü eserlerinde estetize ederek ortaya koyar ve toplumun hizmetine sunar. Toplumcu gerçekçilik, sanatı ve onun eserini tarihsel bir sürecin ürünü olarak görür. Beyazıt Öztürk Beyazıt Öztürk ya da kısaca bilinen adıyla Beyaz (12 Mart 1969, Bolu), Türk sunucu; şovmen, televizyon ve radyo programcısı, şarkıcı, oyuncu, komedyendir. Aslen Artvinli olan Beyazıt Öztürk, 12 Mart 1969 tarihinde Bolu'da, memur bir ailenin ikinci oğlu olarak dünyaya geldi. Baba tarafından Gürcü asıllıdır. Babasının polis olması nedeniyle, ilk ve orta öğrenimini Anadolu'nun farklı illerinde tamamladı. Gemlik Lisesi mezunu olan Beyazıt Öztürk o zamanlar iki aşamalı olarak yapılan üniversite giriş sınavının ilk aşamasını geçip ikincisini kazanamayınca, resim yeteneğini değerlendirebileceği düşüncesiyle güzel sanatlara yöneldi. Eskişehir Anadolu Üniversitesi Güzel Sanatlar Fakültesi'nin Seramik-Heykel bölümü'nü kazandı. Aynı zamanda lisanslı basketbolcu olan Öztürk, üniversite eğitimini sürdürürken bir yandan da radyo programcılığıyla ilgilenmeye başladı. Özel televizyon kanallarının ve radyoların sayısının hızla arttığı bir dönemde, ev arkadaşıyla birlikte Eskişehir radyolarında çalışmaya başladı. Ancak "r" harfini telaffuz edememesi nedeniyle, sunuculuk isteği reddedildi ve sadece program hazırlamakla yetindi. Yine de kuralları aşarak sesini dinleyicilere ulaştıran Öztürk, farklı ve esprili tarzıyla beğeni topladı. Sonrasında, ev arkadaşının kurduğu "Genç Radyo"da program sunmaya devam etti ve arkadaşlarıyla birlikte, siyasi içerikli bir mizah dergisi olan "Gına"yı çıkarmaya başladı. "Beyaz" takma adını ilk defa bu dergi için çizdiği karikatürlerin altında kullandı. Eskişehir'de geçirdiği bu dönemde, iki heykel, iki seramik, bir karikatür sergisi açan Öztürk, son olarak da bir karma seramik sergisine katıldı. Ömer Karacan'ın kurduğu Radyo Klas'tan gelen teklif üzerine, amatör radyocunun yolu İstanbul'a düştü. Burada, "Gece Tavuğu" adlı programla profesyonel yayıncılığa başladı ve geniş bir dinleyici kitlesi oluşturdu. Yine Karacan tarafından, 1995'te kurulan Number One TV'ye geçen Öztürk'ün yıldızı burada parladı. Webcam aracılığıyla stüdyodan, "Beyaz" adıyla canlı yayın yapmaya başladı. Programında yüzü görünmeden, karanlık bir silüet olarak izleyiciye seslendi ve büyük ilgi gördü. 1990'lı yılların ortalarında, kariyerinde radyoculukla başlayan bu süreç, televizyon programları ve stand-up gösterileriyle devam etti. Number One TV'de geçirdiği uzunca bir zamandan sonra, başka bir televizyon programı için Kanal 6'ya geçti. Ancak, Öztürk'ün adının ülke çapında bilinir hale gelmesinin nedeni olan ve de 22 sene(1996-2018) sürdürdüğü "Beyaz Show"dur. Bir "talk-show" niteliğinde olan programın ilk konukları, Hande Ataizi ve Okan Bayülgen'di. Beyaz Show, komedi ve eğlence unsurlarını da içermesiyle Türk halkı tarafından büyük beğeniyle karşılandı. İlk olarak 1996 yılında Kanal D'de yayınlandıktan sonra 2000-2001 sezonunda Star TV'de ekranlara gelen program, 2001 yılının sonbaharında eski kanalına dönmüştür. Öztürk, birçok televizyon kanalında farklı türlerde programlar da sundu. TRT 1'de "5+1 Şans Topu" programının yanı sıra bir dönem Kanal D'de "Aileler Yarışıyor" adlı yarışma programını ve güncel konular üzerine sohbet türünde NTV'de 2006 yılında Kadir Çöpdemir'le "Biri Bana Anlatsın" ile CNN Türk'te Meral Okay ile birlikte "Nası Yani?" adlı programları sundu. Bu arada ilk göz ağrısı olan radyoculuktan vazgeçmeyerek, Best FM ve Radyo D'de çeşitli programlar yapmaya devam etti. 2009 yılında "Yetenek Sizsiniz Türkiye" yarışmasının jüri üyesi Hülya Avşar'ın ayağını kırmasının ardından yakın dostu Acun Ilıcalı'nın özel isteği üzerine sadece bir bölümde jüri üyesi olarak yer aldı. 1997 yılında, yapımcılığını Atıf Yılmaz'ın üstlendiği, Haluk Bilginer ve Türkân Şoray'ın başrollerini paylaştığı "Nihavend Mucize" adlı filmde oynayarak, sinema sektöründe de yer almaya başladı. 2005 yılında, "O Şimdi Mahkum" adlı filmdeki rolünün ardından, yine aynı yıl, Haluk Bilginer 'le birlikte başrollerini oynadığı "Hacivat Karagöz Neden Öldürüldü?" filminde, oyunculuk yeteneğini tam olarak sergileme fırsatı buldu. Bu filmdeki performansıyla, Sadri Alışık adına düzenlenen sinema ödüllerinde, "En İyi Erkek Oyuncu" dalında ödüle layık görüldü. Kanal D'de 2002'de yayınlanan "Biz Size Aşık Olduk" adlı dizide Cem rolüyle ve 2004'te yayınlanan "Karım ve Annem" dizisinde Levent rolüyle ekranlarda karşımıza çıktı. 2005 yılında Candan Erçetin ile beraber "Yıldızların Altında" müzikal tiyatrosunda başrolde yer aldı. Televizyon çalışmalarının yanı sıra 1999 yılında "Beyaz Türküler" adlı bir de türkü albümü çıkardı. Birçok reklam ve müzik klibinde oynamasının yanında, Aktüel dergisinde, "Kardan Adam" adını verdiği köşe yazıları yazmıştır. Üniversite yıllarında heves ettiği radyo programı sunuculuğundan, modern kültürün yeni eğlence stillerinden biri haline gelen stand-up'çılığa ve oradan televizyon ekranlarına sıçrayan ilginç bir kariyere sahip olan Öztürk; ironik bir biçimde "r" harfini telaffuz edememesine rağmen program sunuculuğu yapmış ve beklenilenin aksine oldukça büyük ilgi görmüştür. Eğlence ve komedi unsurlarına ağırlıklı olarak yer verdiği talk-show'unu yıllardır sürdürmekte ve popüler kültürün bir parçası olmasına rağmen, değişmeyen çizgisiyle Türk halkından büyük beğeni toplamaktadır. Sahne ve televizyon yaşamının başlangıcından beri adının kısaltılmış hâli "Beyaz"ı kullanmaktadır. Ayrıca Okan Üniversitesi Danışma Kurulu üyesidir. 8 Ocak 2016 günü Beyaz Show esnasında kendini öğretmen olarak tanıtan Ayşe Çelik telefon ile programa konuk olması ve programda Türkiye'nin doğusunda güneydoğusunda neler olduğunun farkında mısınız? Burada doğmamış çocuklar, anneler insanlar öldürülüyor, demesi büyük bir kesim tarafından devleti ve askeri suçlu gibi göstermek ve terör örgütü PKK propagandası yapmakla ilişkilendirildi. ve Beyaz'ın bu konuşmayı alkışlatması büyük tepki gördü. Ertesi gün 9 Ocak 2016'da Kanal D'den bu durum hakkında açıklama geldi, Açıklamada arayan kişinin programda sanatçılara farklı sorular soracağını belirttiği ancak yayında tam tersini yaptığı, olayla alakalarının olmadığı söylenerek provokasyon olduğu belirtilmiştir. Türkiye Cumhuriyeti Millî Eğitim Bakanlığı'ndan yapılan açıklamaya göre arayan kişinin öğretmen olmadığı duyurulmuştur. Beyaz açıklama yapmak üzere Kanal D Ana Haber bültenine konuk oldu. "Ben bir polis çocuğuyum","Şaşkınım, üzgünüm... Canlı yayında kendi iç sesimi dinlemekten arayan kişinin konuşmasını dinleyemedim." dedi. Bakırköy Cumhuriyet Başsavcılığı, terör propagandası yapmaktan Beyazıt Öztürk ve Beyaz Show hakkında soruşturma başlattığını açıkladı. Canlı yayına bağlanan kişinin de soruşturma kapsamına alındığı belirtildi. 11 Ocak 2016 tarihinde Diyarbakır'da yaşadığı tespit edilen kişi gözaltına alınarak emniyet müdürlüğüne götürüldü. Ayşe Çelik ifadesi alındıktan sonra serbest bırakıldı. Tüm bu yaşananların ardından Beyaz Show'un 15 Ocak 2016 tarihli yayını başlarken, Beyazıt Öztürk açılış konuşmasında eliyle kalbini işaret edip 'Beni buradan bilen herkese canıgönülden teşekkür ediyorum' diyerek programa başladı. İlerleyen saatlerde canlı yayın sırasında seyircilerin içinden bir grup 'Ayşe Öğretmen yalnız değildir' sloganı atarak, 'Ayşe Öğretmen Benim Kolektif' yazılı pankart açmış ve bu sırada yayına VTR girilerek grup stüdyodan çıkarılmıştır. Bunun üzerine Beyazıt Öztürk, programı erken bitirmiştir. Treonin Treonin (Thr, T) canlıların yapısında yaygın olarak bulunan 20 aminoasitten biridir. Beslenme açısından insanların yiyecekler yoluyla dışarıdan almaları gerekli olan aminoasitlerdendir. Treoninde iki optik merkez bulunur, dolayısıyla 4 farklı stereoizomeri olabilir, diğer bir deyişle L-treoninin iki diastereoizomerinin olması mümkündür . Fakat L-treonin ismi yaygın olarak sadece bir enantiomeri için kullanılmaktadır, (2S, 3R)-2-amino-3-hidroksibütanoik asit. Doğada çok nadir olarak bulunan ikinci diastereoizomeri (2S, 3S), L-allo-treonin olarak adlandırılmaktadır. Hücre içi modifikasyonlarla treoninin yan zincirine O-glikozilasyon ile şeker grupları eklenebilir. Treonin, treonin kinaz adlı enzimler vasıtasiyle hidroksil grubundan fosforile (P eklenmesi) edilebilir. Fosforile edilmiş haline fosfotreonin de denilmektedir. Zengin treonin içeriğine sahip olan yiyecekler peynir, et ve balık ürünleri, mercimek ve susamdır. Yetişkin bir insan günlük Treonin ihtiyacı vücut ağırlığının kg başına ortalaması 16 mg'dır. Bu yazıda ya da bilimsel makalelerde Treonin L- ya da D- olarak hiçbir ön ek almayarak sadece Treonin diye bahsedilmişse, burada bahsi geçen -Treonin’dir. Treonin insan vücudu tarafından sentezlenemediği için dışarıdan beslenme yoluyla alınması hayati önem taşımaktadır. Fakat bitkiler ve mikroorganizmaların çoğu aspartik asitten yola çıkarak treonin sentezleyebilme yetisine sahiptirler. Treoninin sentezlenişi sırasındaki kritik aşamalar aşağıdaki şemada özetlenmiştir. MÃ– 1 MÃ– 2 MÃ– 3 MÃ– 6 MÃ– 5 MÃ– 4 MÃ– 7 MÃ– 8 Küba millî futbol takımı Küba millî futbol takımı, Küba'yı uluslararası düzeyde temsil eden futbol takımıdır. Mavi-Beyaz-Kırmızı renklere sahip takımın uluslararası arenadaki en büyük başarısı, finallerine 1 kez katılabildiği FIFA Dünya Kupası'nda 1938'de çeyrek finale yükselmek olmuştur. MÃ– 9 MÃ– 10 Afganistan millî futbol takımı Afganistan millî futbol takımı, Afganistan'ı uluslararası arenada temsil eden futbol takımıdır. 1922 yılında kurulan millî takım, 1948 yılında FIFA'ya katıldı. 1954 yılında kurucu üyelerinden biri olarak AFC'ye katıldı. Afganistan millî futbol takımı Kabil'deki Ghazi Stadyumu'nda maçlarını oynamaktadır. 1984 yılından 2003 yılına kadar FIFA Dünya Sıralaması için uluslararası maçlar oynayan Afganistan millî futbol takımı, 1996-2001 yılları arasındaki Taliban rejimi altında maç yapamadı. Afgan millî takım sonunda 2002 yılında, Asya Oyunları'nda Güney Kore ile oynayarak uluslararası arenaya geri dönmüştür. Bu maçı 2-0 kaybetmişlerdir. Uluslararası futbol maçlarında yeniden ortaya çıkmalarından beri, Nisan 2013 yılındaki FIFA Dünya Sıralamasında 139. sıraya ulaşmıştır. Şu anda, ülke içinde güvenlik sorunları olması nedeniyle futbola katılım düşük bir seviyede bulunmaktadır. Futbol Afganistan'daki en popüler spordur. Aşağıdaki 23 oyuncu, 14 Kasım 2019'da Hindistan ve 19 Kasım 2019'da Katar'a karşı 2022 FIFA Dünya Kupası eleme maçlarına çağrıldı. "The following players have also been called up to the Afghanistan squad within the last 12 months." MÃ– 11 MÃ– 12 MÃ– 13 MÃ– 14 MÃ– 15 MÃ– 16 MÃ– 17 MÃ– 18 MÃ– 20 MÃ– 21 MÃ– 24 MÃ– 25 MÃ– 26 MÃ– 23 MÃ– 27 MÃ– 22 MÃ– 101 MÃ– 29 MÃ– 28 Çin millî futbol takımı Çin millî futbol takımı, Çin'i uluslararası arenada temsil eden futbol takımıdır. Aşağıdaki oyuncular 10 Eylül 2019'da Maldivler'e karşı 2022 FIFA Dünya Kupası eleme karşılaşması için çağrıldı. Ortahisar Etnografya MÃ¼zesi Ortahisar Etnoğrafya Müzesi, Ürgüp'e bağlı Ortahisar, Nevşehir kasabasında yer alan, Kapadokya yöresinin yaşam biçiminin mankenlerle canlandırıldığı bir özel müzedir. Yörenin ilk etnoğrafya müzesi olma özelliğini taşır. 2004 yılından bu yana ziyarete açıktır. Müze, Berrin Yıldız ve Murat Sarıkaya isimli iki girişimcinin çabaları oluşturulmuştur. 12 odadan oluşur. Odalarda; kayaların kilise ve ev haline getirilmesi, tarım hayatı ve tarımda kullanılan aletler, eski kayıt damı (mutfak), pekmez yapımı, dokuma odasında yünden ipin elde edilişi, halı ve kilim dokumacılığı, baskı teknikleri, Türk hamamı, eski bir köy meydanı, köy odası, kız isteme, kına gecesi, gelin odası sergilenmektedir. Müze yapıları, kasabadaki eski belediye hizmet binası ve kasabanın artık kullanılmayıp harabe haline gelmiş ilk turistik otelinin restore edilmesi sonucu oluşturulmuştur. İçinde lokanta ve kafeterya bulunur. Asya Otoyolu Projesi Asya Ana Karayollar Projesi (İngilizce: Asian Highway Project-AH), Asya'daki ana karayollar sistemini geliştirmek hedefli olarak Asya ve Avrupa'da bulunan 32 ülke ile Birleşmiş Milletler Asya ve Pasifik Ekonomik ve Sosyal Komisyonu (ESCAP) arasında yapılmış olan bir kooperatif projedir. Bu proje Komisyonu'nun 48. Toplantısında 1992'de kabul edilmiş olan Asya Kara Ulaşımı Altyapı Geliştirmesi (ALTID) ana projesinin üç genel kısmından biridir. Bu kısımlar şunlardır: "Asya Ana Karayollar Projesi" Asya kıtasında uluslararası karayolu ile taşımanin geliştilmesini teşvik etmek hedefiyle 1959da başlatılmıştı. Projenin 1960-1970 arasındaki birinci aşamasında önemli gelişmeler başarılmıştır; ama 1975de finansal destek kesildikten sonra gelişmeler çok yavaşlamıştır. Ancak 1992de yeni (ALTID) projesi kabul edildikten sonra "BM Asya ve Pasifik Ekonomik ve Sosyal Komisyonu" Asya Anayollar Projesine katılan üyelerle aşama aşama işbirliği yapmayı öngören birkaç proje çalışmasına girişmiştir. 'Asya Ana Karayollar Ağı üzerinde Hükümetlerarası Anlaşma (IGA)' 13 Kasım 2003'teki Hükümetlerarası Toplantı'da kabul edilmiştir. Bu anlaşmadaki Ek I, 32 üye ülkede toplam olarak yaklaşık 140.000 km (87.500 mil) uzunlukta bir Asya Ana Karayollarını tanımlamaktadır. Ek II ise 'Sınıflandırma ve Tasarım Standardları'nı tespit etmektedir. Bu IGA Anlaşması Nisan 2004'te 23 ülke tarafından imzalanıp kabul edilmiş ve 2007de ise bu sayı 28 ülkeye çıkmıştır. Kabul edilen 'Asya Ana Karayolları'nin başında AH1-yolu gelmektedir. Bu yol Tokyo'dan başlayıp her iki Kore'den, Çin'den, Orta Asya, Guneydoğu Asya ve Güney Asya ülkelerinden geçip İstanbul'un batısındaki Edirne'ye kadar uzanmaktadır. Bu yol koridoru Çin, Rusya ve Hindistan gibi büyük arazili ve büyük nüfuslu Asya ülkeleri arasındaki ticaret bağlantılarını çok geliştireceği ön görülmektedir. Bu yolu tamamlamak için halihazırda mevcut yollar yenilenecek ve ağı daha yoğunlaştırmak için yeni yollar inşa edilecektir. Bu hedefle 26.000 km uzunlugundaki karayolunu yenilemek veya geliştirmek için 2007'ye kadar bu yol için 25 milyar ABD doları harcanmış veya harcama bütçelerine konulmuştur ve 18 milyar ABD doları daha harcama yapma planı bulunmaktatır. Tek basamaklı numaralar tüm Asya kıtasının bir ucundan diğer ucuna giden yolları gösterir: Güney-Doğu Asya içindeki yollar için 10-29 ile 100-299 numaraları kullanılmıştır : Doğu Asya ve Kuzey-Doğu Asya içindeki yollar için 30-39 ile 300-399 numaraları kullanılmıştır : Güney Asya içindeki yollar için 40-59 ile 400-599 numaraları kullanılmıştır : Kuzey Asya, Orta Asya ve Güney-Batı Asya içindeki yollar 60-89 ve 600-899 numaraları kullanılmıştır: "Asya Ana Karayol Ağı" toplam olarak 140.479 km (87.799 mil) uzunlukta olacağı öngörülmüştür. Bu ağın ülkelere göre dağılımı şöyledir: Belarusfilm Belarusfilm (Belarusça: Беларусьфільм, Rusça: Беларусьфильм) Beyaz Rusya'nın ana film stüdyosudur. 1928 yılında Sovyet Belarus Stüdyosu olarak Leningrad'da kurulmuştur. Stüdyo 1939 yılında Minsk'e taşınmış ve II. Dünya Savaşı sırasında faaliyetlerine ara vermek zorunda kalmıştır. 1946 yılında tekrar faaliyete geçen stüdyo Belarusfilm ismini almıştır. Sovyetler döneminde Nazi işgalini konu alan birçok filme imza attığı için stüdyoya Partizanfilm lakabı da takılmıştır. Sovyetler Birliği'nin dağılmasından sonra da faaliyetlerine aynı isimle devam etmektedir. Işığın Savaşçısının Elkitabı Işığın Savaşçısının Elkitabı, "(Portekizce: Manual do Guerreiro da Luz)" Brezilyalı yazar Paulo Coelho'nun bir romanıdır. Roman, Türkçede İlknur Özdemir'in çevirisi ile 2003 yılında Can Yayınları tarafından neşredildi. Jay-Z Shawn Corey Carter (d. 4 Aralık 1969), sahne adıyla Jay-Z, Amerikalı hip hop müzisyeni ve iş adamı. Def Jam Recordings şirketinin eski ve Roc-A-Fella Records'un şimdiki CEO'sudur. Ayrıca, The 40/40 Club ve New Jersey Nets şirketlerinin kurucularındandır. Amerika Birleşik Devletleri'nde yirmi altı milyondan fazla albüm satan ve çeşitli Grammy Ödülleri'nin sahibi olan Jay-Z; ABD'nin finansal anlamda en başarılı hip hop sanatçıları ve girişimcilerden biridir. Finansal ve müzikal başarılarının yanı sıra, Nas gibi bazı rapçilerle olan anlaşmazlıklarıyla da gündeme gelmektedir. Jay-Z'nin ilk stüdyo albümü "Reasonable Doubt", "Rolling Stone" dergisinin hazırladığı Tüm zamanların en büyük 500 albümü listesinde 248. sıradadır. Ayrıca Billboard 200 listesinde bir numara olmuş 12 adet albümüyle solo sanatçılar içinde bir rekora imza atmıştır. Büyük beğeni toplayan "The Blueprint" albümünü iki günde yazdı. 2003 yılında müzik piyasasında emekliye ayrıldığını açıklayan Jay-Z, 2006 yılında "Kingdom Come" albümüyle geri dönüş yaptı. Albüm piyasaya çıktığı ilk hafta 680.000 kopya satarak, Jay-Z'nin en büyük ilk hafta başarısını elde eden albümü oldu. MTV'nin "Tüm zamanların en büyük MC'leri" listesinin zirvesinde yer aldı. Nisan 2008'de, Jay-Z'nin Live Nation şirketiyle 150 milyon dolarlık sözleşme imzalamak üzere olduğu söylentisi ortaya çıktı ve bu, bir sanatçıyla gerçekleştirilmiş en pahalı sözleşmelerden biriydi. 4 Nisan 2008'de, BeyoncÃ© ile evlendi. Profesyonel müzik kariyerinin başından beri hiçbir plak şirketiyle anlaşamayan Jay-Z, 1996 yılında Dame Dash ve Kareem Biggs ile bir araya gelerek Roc-A-Fella Records şirketini kurdu. Dağıtım için Priority Records şirketiyle anlaştı ve 1996 yılında "Reasonable Doubt" adını taşıyan ilk stüdyo albümünü yayımladı. DJ Premier ve Clark Kent gibi isimlerin yapımcılığını üstlendiği albümde; The Notorious B.I.G. ve Mary J. Blige gibi sanatçılar konuk sanatçı olarak yer aldı. Albümüyle birçok müzik eleştirmeninden övgüler toplayan müzisyen, "Billboard" 200 listesinde 23. sıraya yerleşti. 1997 yılında Def Jam Recordings ile anlaşan rapçi, "In My Lifetime, Vol. 1" adlı ikinci stüdyo albümünü Diddy yapımcılığında piyasaya sürdü. Jay-Z daha sonra albümün yapım aşamasının hayatının en kötü dönemlerinden biri olduğunu ifade etti. O yıl, yakın arkadaşı The Notorious B.I.G.'i kaybetti. Albümün tarzında ilk albüme göre daha fazla pop öğesi kullandı. Albümde Too Short, Blackstreet, Kelly Price, Sauce Money, Babyface, Lil Kim ve Pain In Da Ass gibi isimler konuk sanatçı olarak yer aldı. Albüm, "Billboard" 200 listesinde üç numara olmayı başardı. Albümden çıkan ilk tekli "Who You Wit", "Billboard" R&B listesinde yirmi beş numaraya ulaştı. 1998 yılında "Vol. 2... Hard Knock Life" adlı üçüncü stüdyo albümünü yayımladı. Albümün yapımında Bad Boy ile değil, Swizz Beatz ve Timbaland gibi yapımcılarla çalışarak bir önceki albümdeki pop tarzından uzaklaşan Jay-Z, albümle "Billboard" 200 listesinde zirveye oturdu. Albümdeki konuk sanatçılar arasında Memphis Bleek, Da Ranjahz, DMX, Too Short, Foxy Brown ve Jermaine Dupri yer aldı. İlk tekli olan ve Ja Rule ile Amil'in eşlik ettiği "Can I Get A...", "Billboard" Hot 100 listesinde on dokuz numara oldu. İkinci tekli "Hard Knock Life (Ghetto Anthem)" ile de aynı listede on beş numaraya yükseldi. ABD'de beş kez platin plak kazanan ve tüm dünyada sekiz milyonu aşan satış rakamı elde eden albüm, En İyi Rap Albümü dalında Grammy Ödülü'ne lâyık görüldü. 1999 yılında "Vol. 3... Life and Times of S. Carter" albümünü DJ Premier, Timbaland ve Swizz Beatz yapımcılığında piyasaya sürdü. Dr. Dre, Mariah Carey ve UGK'in konuk olduğu albüm, "Billboard" 200 listesinde bir kez daha zirve oldu. ABD'de üç kez platin plak kazanan albüm, tüm dünyada 5.6 milyonu aşkın sayıda kopya sattı. UGK'in eşlik ettiği "Big Pimpin'" parçası ilk tekli olarak yayımlandı ve ABD'de üç numaraya yükseldi. Ayrıca, "En İyi Rap Düet Performansı" kategorisinde bir de Grammy kazandı. 2000 yılında Memphis Bleek, Amil ve Beanie Sigel gibi isimleri Roc-A-Fella Records bünyesine katan Jay-Z, bu sanatçıların albümlerinin yapımcılığını üstlendi. O yıl, "" adındaki beşinci stüdyo albümünü yayımladı. Just Blaze, Rick Rock, The Neptunes ve Kanye West'in yapımcılığında kaydedilen albümdeki birçok parçada Beanie Sigel ve Memphis Bleek de konuk olarak yer aldı. Albüm, yalnızca ABD'de iki milyon sattı ve zirveye oturdu. Albümden çıkan ilk tekli "I Just Wanna Love U (Give It 2 Me)" ile "Billboard" R&B listesinde zirveye oturan müzisyen, aynı şarkı ile "Billboard" Hot 100 listesinde on bir numaraya ulaştı. Jay-Z, 2001 senesinde tamamını iki günde yazdığı "The Blueprint" adlı altıncı stüdyo albümünü piyasaya sundu. Albümün yayımlandığı gün gerçekleşen 11 Eylül saldırılarına rağmen, albüm ilk haftasında 427.000 sattı ve "Billboard" 200 listesinde zirveye ulaştı. Timbaland, Kanye West ve Eminem gibi isimlerin yapımcılığını üstlendiği albümde; Q-Tip, Slick Rick, Biz Markie, Kanye West ve Eminem de konuk müzisyen olarak yer aldı. İlk tekli "Izzo (H.O.V.A.)", ABD'de sekiz numara olurken; ikinci tekli "Girls, Girls, Girls" on yedi numaraya ulaştı. Jay-Z'nin bir sonraki albümü "", iki disklik bir albüm olarak yayımlandı. Önceki albümün başarısını da geçen bu albüm, 545.000 adet sattı ve ABD'de Jay-Z'yi bir kez daha zirveye taşıdı. Sonraki yıl, albümdeki parçaların yarısını içeren bir toplama albüm piyasaya sürüldü: "The Blueprint 2.1". "The Blueprint²: The Gift & the Curse" albümünde iki büyük hit piyasaya çıktı: "Excuse Me Miss" ve sevgilisi Beyoncé'nin eşlik ettiği "'03 Bonnie & Clyde". Lenny Kravitz'in eşlik ettiği "Guns & Roses" ve "Hovi Baby" parçaları da radyolardan büyük istek aldı. "The Blueprint 2.1" albümü, albümün orijinalinde yer almayan dört parça içeriyordu: "Stop", "La La La (Excuse Me Again)", "What They Gonna Do, Part II" ve "Beware". 2003 yılında Jay-Z, "The Black Album" adını verdiği sekizinci stüdyo albümünü Kanye West, The Neptunes, Timbaland, Eminem, Rick Rubin ve Just Blaze'in yapımcılığında yayımladı. Albüm, büyük beğeni topladı ve Jay-Z'yi "Billboard" 200 listesinde bir kez daha zirveye taşıdı. Albümün ilk teklisi "Change Clothes" ile ABD'de on numaraya yerleşti. Diğer tekli "Dirt Off Your Shoulder" ile de aynı listede beş numaraya ulaştı. Aynı yıl sevgilisi Beyoncé'nin "Crazy in Love" parçasında Beyoncé'ye eşlik etti. Parça, "Billboard" Hot 100 listesinde zirveye yerleşti ve ayrıca "En İyi R&B Parçası" ve "En İyi Rap Düet Performansı" kategorilerinde Grammy Ödülleri kazandı. Ayrıca "The Black Album" içerisindeki "99 Problems" ile de "En İyi Rap Solo Performansı" kategorisinde Grammy kazandı. 2004'te Jay-Z, Linkin Park ile iş birliği yaptı. "Collision Course" adını taşıyan altı parçalık EP, Jay-Z ile Linkin Park'ın şarkılarının mash-up remixlerini içermektedir. "Numb/Encore" parçası "En İyi Rap İş Birliği" kategorisinde Grammy kazandı. Linkin Park, şarkıyı Grammy ödül töreninde Paul McCartney ile birlikte seslendirdi. EP, sadece ABD'de iki milyon kopya sattı. 25 Kasım 2003'te Jay-Z, Madison Square Garden'da bir konser verdi. Konser, "emeklilik partisi" olarak adlandırıldı. Konserden elde edilen tüm gelir, yardım kuruluşlarına bağışlandı. Gecede Jay-Z'nin yanı sıra The Roots, Missy Elliott, Memphis Bleek, Beanie Sigel, Freeway, Mary J. Blige, Beyoncé, Twista, Ghostface Killah, Foxy Brown, Pharrell ve R. Kelly de sahne aldı. Ayrıca, The Notorious B.I.G. ile Tupac Shakur'un anneleri Voletta Wallace ile Afeni Shakur da geceye konuk oldu. Jay-Z, emekliye ayrıldığını doğrulasa da, çeşitli organizasyonlarda yer almaya devam etti. Bir greatest hits albümü yayımladı, çeşitli mash-up projelerinde yer aldı ve R. Kelly ve Linkin Park ile sahne aldı. Ayrıca, Fort Minor'un "The Rising Tied" adındaki ilk ve tek stüdyo albümünün yapımcılığını üstlendi. Jay-Z, 2006 yılında solo kariyerine geri döndü ve 21 Kasım 2006'da "Kingdom Come" albümünü piyasaya sundu. Yapımcılığını Just Blaze, The Neptunes, Kanye West, Dr. Dre ve Coldplay grubu solisti Chris Martin'in üstlendiği albümde; Beyoncé, Chrisette Michele, Ne-Yo ve Usher konuk olarak yer aldı. Albüm, yayımlandığı ilk hafta 680.000 kopya sattı ve ABD'de bir numaraya yerleşti. ABD'de iki milyon kopya satışına ulaştı. Haziran 2007'de, Rihanna'ya eşlik ettiği "Umbrella" şarkısı ABD'de bir numara oldu ve Jay-Z'nin Beyoncé'ye eşlik ettiği "Crazy in Love"dan beri ilk bir numarası hâline geldi. Jay-Z, onuncu stüdyo albümü "American Gangster"'ı 2007 yılında yayımladı. Konsept albüm olarak nitelendirilen albümün yapımında Diddy, Hitmen, The Neptunes ve Just Blaze çalıştı. "Billboard" 200 listesinde zirveyi gören bu albümde; Lil Wayne, Nas, Bilal, Beanie Sigel ve Pharrell konuk sanatçı olarak bulundu. Jay-Z, albümden en iyi çıkışı "Roc Boys (And the Winner Is)..." teklisinin "Billboard" R&B listesinde on beş numaraya yükselmesiyle yakaladı. Jay-Z, yeni bir albüm üzerinde çalışmaya başladığını açıkladı. Bundan önce, Timbaland albümün tümünün yapımcısının kendisi olacağını söylemişti. Ancak Jay-Z, albümün tümünde Timbaland ile çalışmasının kesin olmadığını ifade etti. Kanye West'in 6 Ağustos 2008'de Madison Square Garden'da verdiği bir konserde, Jay-Z ile Kanye West yeni bir şarkı seslendirdiler ve şarkının Jay-Z'nin yeni albümü "The Blueprint 3" için kaydedilmiş şarkılardan biri olduğunu ifade ettiler. 21 Mayıs 2009'da Jay-Z, Def Jam Recordings şirketi ile yollarını ayırdığını açıkladı. Daha sonra Live Nation şirketiyle anlaştı. "The Blueprint 3" albümü 11 Eylül 2009 tarihinde Live Nation etiketiyle piyasada yerini aldı. Zahir (roman) Zahir, Brezilyalı ünlü yazar Paulo Coelho'nun romanıdır. 2005 yılının Eylül ayında Can Yayınları ile Türkiye'de çıkmıştır. Önceki kitabı "Simyacı" ile benzer şekilde haccı konu alır. Kitap aşk, yenilgi ve tutku temaları üzerine kuruludur. Coelho'nun Portekizce yazdığ kitap 44 dile çevrildi. Kitap ilk olarak İran'da Farsça olarak yayımlandı.Korsan ile mücadele için olağandışı bir durum yaşanarak kitap ilk önce bir yazarın anadili dışında yayımlandı. Ancak 18. Tahran Uluslararası Kitap Festivali sırasında İran'da yasaklandı. Hikâye genellikle otobiyografik olmasına rağmen kurgusal olarak tasarlandı. Ünlü, başarılı, zengin bir yazarın savaş muhabirliği yapan karısı Esther bir gün ansızın ortadan kaybolur. Esther kaçırılmış mıdır, öldürülmüş müdür, yoksa kocasını mı terk etmiştir? Çok sevdiği karısını bulmak için yanıp tutuşan yazar, Esther'in en son birlikte görüldüğü Kazak genci Mikhail'le birlikte Fransa'dan İspanya'ya, Hırvatistan'dan Orta Asya steplerine uzanan bir yolculukta bulur kendini.Ahmet Güneş Fossa dei leoni Fossa dei leoni, ("FDL" ya da "Fossa" olarak anılır) Milan takımının taraftar grubudur. 1960 yılında kurulup 2006 yılının başlarında 5000'e yakın üyesiyle dağılma kararı almışlardır. Milan taraftarı bir grup insan bir taraftar grubu kurmaya karar vermişler ve grubun adını da Milan takımının eski antrenman tesislerinden almışlardır. Fossa'nın tribünlerdeki yeri San Siro Stadı'nın "curva sud"u yani güney kale arkası tribünüydü. Önceleri sadece küçük bir grpken sayıları gittikçe artmış ve önem kazanmıştı. Özellikle ezeli rakipleri FC Internazionale Milano ve Juventus ile yapılan maçlar için çok ilginç koreografiler hazırlamışlardı. Ama üye sayısı arttıkça çok saldırgan bir taraftar grubu olmaya başladılar. Son dönemlerinde 5000 civarında aktif üyesi ve 15 kişiden oluşan yönetim kurulu vardı. 2000'li yıllarda tüm Avrupa tarafından tanınmaktalardı. Başına buyruk hareketleri ve saldırgan tutumu herkesi rahatsız etmekteydi. Herkes bu taraftar grubunun çok uzun ömürlü olmayacağını düşünmekteydi. Tarihler 29 Ekim 2005'i gösterdiğinde ligdeki iki namağlup takım olan Milan ile Juventus'un derbi maçı oynanacaktı. Maç başladığında FDL'nin bulunduğu tribünde Milanolu Juventusluların oluşturduğu Viking Juve'nin pankartı açılmıştı. Yani Viking Juve'nin pankartı çalınmıştı. Ancak FDL'nin çaldığı bir türlü kanıtlanamıyordu. Viking Juve bunu kendine yediremeyerek 1 Kasım'da Milan'ın PSV ile yapacağı deplasman maçında Viking Juve üyeleri Fossa'nın pankartlarını çalarak pankartla beraber çekilen görüntülerini İnternette yayınlamışlar ve öclerini böylece almışlardı. Daha sonra Fossa Dei Leoni bunu kendine yediremeyerek aktif çalışmalarını bir süreliğine durduracak ve bir süre sonra da dağıldığını resmi sitelerinden açıklayacaklardır. Bu herkesi mutlu etmişti. Ancak geriye Milan - İnter derbisi sırasında İnterli bir taraftarın Fossa hakkında söylediği şu sözler kaldı: ""Onlardan nefret ediyordum. Ama San Siro'da onlarsız bir maç izlemek artık eskisi kadar keyifli olmayacak. Bunu söyleyeceğimi hiç düşünmemiştim ama sanırım onları özleyeceğim."" Heikki Kovalainen ! Toplam pole pozisyonu ! En hızlı tur ! İlk Yarışı ! Ä°lk Podyum ! 2009 Pozisyonu Heikki Kovalainen (d. 19 Ekim 1981; Suomussalmi, Finlandiya), Fin Formula 1 pilotu. 2005 yılında GP2'de ikinci oldu. 2006 yılında Renault takımında test pilotluğu yaptı. Fernando Alonso'nun McLaren Mercedes'e geçmesiyle pilotluğa başlamıştır.Renault'da en iyi derecesi 2.'likti.Sezon sonunda Mclaren Mercedes takımına transfer oldu.Macaristan GP'sinde Massa'nın motor patlatmasıyla F1 kariyerinin ilk 1.'liğini aldı. Heikki Kovalainen'in aynı zamanda tır şöförlüğü ehliyeti vardır. Anthony Davidson Anthony Davidson (d. 18 Nisan 1979, Hemel Hempstead) Ä°ngiltere. Formula 1 pilotu. Sekine Sekine, ""zihnin ve düşüncelerin toplu olması"" anlamına gelmektedir. Ancak Sekine, bir dua olarak da bilinir. Aslının, vahye dayanan yüksek, sırlı, feyizli ve kuvvetli dualardan birisinin de Sekine olduğu kabul edilir. Bir rivayete göre, Cebrail, Muhammed huzurunda bir sayfa indirmiş, Allah`ın altı ismi yazılı bulunan bu esrarlı dua sayfası, Ali'ye tebliğ edilmiştir. Ä°nebolu Feneri İnebolu Deniz Feneri İnebolu'da denizi gören bir yamaç üzerine kurulmuştur.Gündüzleri kapısı kilitli olarak durur.Geceleri ise kapı açılıp fener yakılır ve böylece gemiler yolunu bulur.İnebolu Fenerinin daha yukarısında ise pembe köşk adlı bir köşk vardır. Yeri: Ä°nebolu Burnu Yapılış yılı: 1863 Mevkii: 41° 58'42" N - 33° 45'54" E Denizden Yüksekliği: 38 metre Yerden Yüksekliği: 9 metre Işık Menzili: 11 mil Bayram Åžit Bayram Şit (1930, Denizli - 29 Mayıs 2019, Ankara), Türk eski güreşçi. 1952 Yaz Olimpiyatları'nda altın madalya kazanmıştır. 1930 yılında Denizli'nin Acıpayam ilçesi, Akşar köyünde doğdu. 1951 Akdeniz Oyunları'nda ve 1952 Yaz Olimpiyatları'nda altın, 1954'te Japonya'nın Tokyo şehrinde düzenlenen Dünya Güreş Şampiyonası'nda gümüş madalya kazandı. 1956 Yaz Olimpiyatları'na katıldı ve dördüncü sırada tamamlayarak aktif spor yaşamını sonlandırdı. 2 yıl Fransa Hükûmeti'nin davetlisi olarak Fransa'da antrenörlük yaptı ve Fransız güreşçilerine dünya şampiyonlukları kazandırdı. Daha sonra kulüplerde ve millî takımda antrenörlük yaptı. Yaşamını Ankara'da sürdüren sporcu burada 29 Mayıs 2019'da 89 yaşında vefat etmiştir. Hasan Gemici (güreşçi) Hasan Gemici, (d. 1927, Samsun - ö. 25 Haziran 2001, Kocaeli) Olimpiyat Oyunları Şampiyonu Türk Güreşçi. 1949 yılında İzmit’te güreşe başladı. 1951 yılında İskenderiye Mısır'da Serbest stilde 52 Kg Akdeniz Oyunları 1., 1952 yılı Helsinki Olimpiyatlarında Serbest stilde 52 Kg'da 1. oldu. Kendine has en iyi uyguladığı güreş teknikleri "ters sarma"dır. 1955 yılında güreşi bıraktı. Daha sonra Romanya’da antrenörlük yaptı. Hasan Gemici, 25 Haziran 2001 yılında Kocaeli'nde vefat etti. Kocaeli'nde adına bir spor salonu yaptırılmıştır. Arama robotu Arama robotu (web robotu ve web crawler olarak da bilinir), Web'i otomatik olarak gezen bir program veya betiktir. Hedef bir adresten başlayarak girdiği sitelerdeki yeni adresleri kendi listesine ekler. Daha sonra, listesindeki adresleri sırayla dolaşmaya ve yeni adresleri listeye eklemeye devam eder. Günümüz ülkelerinin en yüksek noktaları listesi Bu liste, deniz seviyesine kıyasla ülkelerin ve bazı özerk bölgelerin en yüksek noktalarını içermektedir. YaÅŸar Erkan Yaşar Erkan (d. 1912, Erzincan - ö. 18 Mayıs 1986 İstanbul), Türkiye Cumhuriyeti'nin olimpiyatlarda aldığı ilk altın madalyayı kazanan sporcu, güreşçi. Yaşar Erkan, 1936 Yaz Olimpiyatları'nda altın madalya aldıktan sonra “Şampiyonluk kürsüsünde şanlı bayrağımız şeref direğine çekilirken kendimi tutamadım, gözlerimden yaşlar sel gibi aktı. Yüz yirmi bin kişinin ve Hitler’in önünde bayrağımızı şeref direğine çektirmek ve ayakta güzel marşımızı dinletmek zevklerin en güzeli ve en büyüğüdür.” diyerek büyük bir coşkuyu yaşadığı saatlerde Türkiye’de bir memur da Mors alfabesi ile tıkır tıkır bir telgraf çekmektedir Berlin’e... “Kendin küçüksün; ama memleket için önemli bir iş yaptın. Artık adın Türk spor tarihine geçti. Çok yaşa Yaşar!”. Telgraf Mustafa Kemal Atatürk'ten gelmektedir. Daha sonra Erkan’a Atatürk tarafından bir ev armağan edildi, aynı zamanda sporcunun soyadı olan ve çaresiz anlamına gelen Naçar Atatürk tarafından bir topluluğun ileri gelenlerinden anlamındaki Erkan olarak değiştirilmiştir. Yaşar Erkan aynı zamanda bir terziydi. 1940 yılında da Balkan şampiyonluğunu kazandıktan sonra güreşi bıraktı. Erkan 18 Mayıs 1986'da vefat etti. Mezarı Zeytinburnu'ndaki Merkezefendi Mezarlığı'ndadır. Alphonse PÃ©naud Alphonse Pénaud (d. 31 Mayıs 1850, Paris – ö. 22 Ekim 1880) Fransız havacı havacılığın en önemli öncülerinden biriydi. Kendisi kauçuk (lastik) güçlü model uçağı bulan ve aynı zamanda havacılık endüstrisini kuran kişidir. Pervaneli Ornithopterler üretmiş ve satmıştır. Aynı zamanda Paul Gauchot ile birlikte toplanabilen iniş takımları olan bir amfibik (su üzerinde hareket edebilen) tek kanat (monoplane) tasarlamıştı. İntihar ederek ölmüştür. Patrice Evra Patrice Latyr Evra (; d. 15 Mayıs 1981) Fransa millî takımı forması giymiş Fransız eski futbolcudur. Aslen bir hücumcu olarak, öncelikle sol bek olarak oynamaktadır ve sahip olduğu "hızı, atletizmi ve hırsıyla" tam olarak "modern bekin klasik bir örneği" olarak tanımlanmaktadır. Evra "sol kanattan ciddî ataklar yapabilmektedir" ve boyu gözle görülür bir şekilde kısa olmasına rağmen "hava hakimiyeti" iyidir. Sir Alex Ferguson'un liderliğinden övgüyle bahsettiği Evra, Fransa'nın kaptanlığını yapmıştır. Bir diplomatın çocuğu olan Evra, Senegal'de doğdu ve Avrupa'ya bir yaşındayken geldi. Fransa'da büyüdü ve futbol kariyerine yaşadığı şehrin takımları CO Les Ulis ve CSF Brétigny gibi Île-de-France bölgesinde yer alan çeşitli futbol kulüplerinde başladı. 1997'de, bir süreliğine Paris Saint-Germain'de futbol oynadı. Bir yıl sonra, Sicilya'daki Marsala takımıyla ilk profesyonel olarak anlaşma imzaladı. Bu takımda ilk resmi maçına çıktı ve sonraki sezon Monza'ya trasfer oldu. Monza'da bir yıl top koşturduktan sonra Nice'e transfer olarak Fransa'ya döndü. Önceki kulüplerinde orta sahada oynamasına rağmen, Nice'de tam anlamıyla bek oyuncusuna dönüştü. 2002'de Monako kulübü Monaco'ya transfer oldu ve takımın 2003'teki Coupe de la Ligue'i kazanmasına büyük katkı sağladı. Kariyerinde ilk kez bir Avrupa kupası maçında yer aldı. 2003-04 sezonunda Evra takımıyla beraber 2004 UEFA Şampiyonlar Ligi Finali'ne çıktı. Yine aynı sezonda, Evra Ulusal Profesyonel Futbolcular Birliği (UNFP) Ligue 1 Yılın Genç Oyuncusu ödülünü kazandı. Aynı organizasyonda Ligue 1 Yılın Takımı'na seçildi. Evra'nın Monaco'daki bu performansı Ocak 2006'da İngiliz kulübü Manchester United'a transferiyle sonuçlandı. Manchester United'daki ilk sezonunda, EFL Cup dahil olmak üzere Evra çok miktarda kupa kazanmıştı. İkinci sezonunda, sol bekte ilk seçim olarak vatandaşı Mikaël Silvestre ve Gabriel Heinze'yi gölgede bıraktı ve bu zamana kadar dört Premier League şampiyonluğu, bir UEFA Şampiyonlar Ligi şampiyonluğu, bir FIFA Kulüpler Dünya Kupası, üç Lig Kupası, ve dört Community Shield şampiyonluğu kazandı. Evra üç kez Profesyonel Futbolcular Derneği (PFA) Yılın Takımı'na seçildi. 2008-09 sezonundaki performansı sırasında, FIFPro World XI ve UEFA Yılın Takımı'na seçildi. Aynı zamanda Fransa forması giyen Evra, Fransa millî takımında oynamadan önce, 21 yaş altı seviyesinde oynadı. Fransa millî takımı ile ilk maçına Ağustos 2004'te Bosna-Hersek ile oynanan hazırlık maçında çıktı. Evra Fransa ile üç büyük turnuvada mücadele etti; 2008 Avrupa Futbol Şampiyonası, 2010 FIFA Dünya Kupası ve 2012 Avrupa Futbol Şampiyonası. İlk turnuvasında, iki grup maçına çıktı. 2010 FIFA Dünya Kupası'nda, Evra Domenech tarafından kaptan seçildi ve kaptanlık pazubandını ilk kez Mayıs 2010'daki Kosta Rika maçında taktı. Turnuvada, oyuncular eylem yapınca Fransa bir felaket yaşadı. Bu olayların Evra için sonucu olarak, olaylara liderlik ettiğinden dolayı beş maç ceza aldı. Evra Gine asıllı Senegalli bir babayla Yeşil Burun Adaları'ndan olan annenin çocuğu olarak Senegal'in başkenti Dakar'da dünyaya geldi. Evra'nın babası bir diplomattı ve babası Brüksel'deki Senegal konsolosluğunda çalışmak için Evra henüz bir yaşındayken ailesiyle Belçika'ya yerleşti. İki yıldan uzun bir süre Belçika'da yaşadıktan sonra, Evra üç yaşındayken, aile Fransa'ya taşındı ve güney Paris'teki Les Ulis komününe yerleşti. Aile ilk başta Bergeries mahallesinde yaşamıştı fakat çok kısa sürede Hautes-Plaines mahallesine taşındılar. Evra Senegal kültürüyle yetiştirilmişti ve değerleri hızlı bir şekilde "Batılılaştırıldı". On yaşındayken, Evra "iyi bir deneyim olmadığı" şeklinde bir tanımlama yaptığı kısa bir dönem cesaret edip sünnet olmak için Senegal'e döndü. Okul döneminde notları çok iyiydi. Geniş bir aileye sahip olan Evra'nın iki kardeşinin ölmüş olmasına rağmen, 25 kardeşi vardı. Evra futbol kariyerine şehrinin takımı CO Les Ulis'de başladı. Yıllarca sokaklarda oynadıktan sonra, kulübün teknik direktörünü "Sana yeni Romário'yu getirdim." şeklinde bilgilendiren arkadaşı Tshymen Buhanga sayesinde kulübe kazandırıldı. Evra bir yıl boyunca daha sonra kulübe yardımcı başkanlıkta yapacak olan teknik direktör Jean-Claude Giordanella'nın gözetimi altında kaldı. Giordanella Evra'yı "çok sessiz ve biraz utangaçtı. Fakat iyi bir çocuktu." sözleriyle ifade etmişti. Evra forvet pozisyonunda oynamaya başlamıştı ve Les Ulis'de antremanlara çıkarken, Rennes ve Lens gibi profesyonel kulüplerle de antremanlara çıkıyordu. Değerlendirmelerin sonuçlarından sonra, Evra boyundan dolayı reddedildi. 1993'te, Brétigny-sur-Orge yakınlarında yer alan amatör futbol kulübü CSF Brétigny'e katıldı. Anlaşması Les Ulis ile aynı olduğu gibi, Evra Toulouse ve Paris Saint-Germain gibi birkaç kulüple antremanlara çıktı. En sonunda kulübüyle anlaşmayı imzaladı ve bu zamandan sonra kanat oyuncusu olarak oynamaya başladı. Evra birkaç aylığına Camp des Loges'de de antremanlara çıktı fakat daha sonra gönderildi. Futbolcu olarak sahip olduğu kabiliyeti Paris Saint-Germain yetkililerini ikna etmede başarısız olduktan sonra, Evra Brétigny'e geri döndü ve arkadaşı tarafından Juvisy-sur-Orge spor merkezinin organize ettiği beş kişilik takımlardan oluşan futbol turnuvasına katılması için davet edildi. Burada oynarken, profesyonel futbol kulübü Torino'da antremanlara çıkması için teklif sunan İtalyan bir yıldız avcısı tarafından izleniyordu. Evra on günlüğüne kulüple antremanlara çıktı ve antremanlardan sonra, kulübün altyapı takımında oynaması için yetkililer tarafından teklif götürüldü. Daha sonraları, kendisine profesyonel olabileceğini söyleyen Serie C1 kulübü Marsala yetkilileri ile görüşmelere başladı. Evra ikinci seçeneği seçti ve 17 yaşındayken ilk profesyonel kontratını imzaladı. O anı "futbolda yaşadığım en iyi an" olarak belirtmişti. Evra kulüpte bir sezonda 27 toplam maça çıktı ve iki gol attı. Bundan sonra Serie A kulüpleri Roma ve Lazio ile potansiyel anlaşmaları gerçekleşmeyince, 250,000 Euroluk bir fiyata Serie B seviyesindeki Monza takımına transfer oldu. Burada sadece üç maça çıktı. Kulüpteki ilk maçı 29 Ağustos 1999'da deplasmanda 2-1 yendikleri Alzano maçıydı. İlk sezonunun ardından fazla forma şansı bulamadığı için takımdan ayrıldı. Evra Fransa'ya döndü ve Ligue 2 takımlarından profesyonel futbol kulübü Nice'e transfer oldu. İlk sezonunu Fransa futbolunda dördüncü seviye olan Championnat de France amateur'da oynayan altyapı takımında geçirdi. O zamanlar takımda orta sahada oynuyordu ve 18 maçta 1 gol atmıştı. Sezonun ortalarında, Evra teknik direktör Sandro Salvioni tarafından birinci takıma çağrıldı. 26 numaralı formayı giydi ve 7 Ekim 2000 tarihinde Châteauroux'u 7-2 yendikleri maçta kulüpteki ilk maçına çıktı ve maçta sol kanat olarak oynadı. Evra ligde oynadığı dört maçın Cannes ve Nancy maçlarına sonradan dahil oldu, 3-0 yendikleri Laval ve sezonun son maçında 1-0 kaybettikleri Le Havre maçlarına ilk 11'de başladı. Evra forma giydiği maçlarda forvet olarak oynamaktaydı. 2001-02 sezonunda, Evra 17 numaralı formayı giymeye başladı ve ilk takımda oynamaya başladı. Takımın Laval ile oynadığı sezonun ilk maçında, ilk 11'de başladı ve takımı 2-1 kazandı. Maçın sonuna doğru, José Cobos'un yerine maça başlayan yedek sol bek Jean-Charles Cirilli sakatlanınca, oyundan çıkmak zorunda kaldı. Bu olayın sonucunda, Evra bek olarak oynamaya başladı ve maçın sonuna kadar bu pozisyonda devam etti. Maçtan sonra, Cobos ve Cirilli'nin sakatlıklarından dolayı, Salvioni Evra'ya bu mevkiyi almasını söyledi. Evra forvet oynadığını söyleyerek teknik direktörün kararını kabul etmedi, ancak, Salvioni Evra'ya "Takımda olmak istiyorsan burada oynayacaksın" deyince, Evra bek oynamayı kabul etti. Evra bu mevkideki ilk maçına 3-0 kazandıkları Strasbourg maçında çıktı. Düzenli olarak forma giymeye başladı ve Cobos'un takıma dönüşünden sonra, tercih ettiği sol açık olarak oynaması kararlaştırıldı. Kulüple mevki savaşının ortasındayken, Nice'deki son maçı olan ve 4-3 kazandıkları Laval maçında, kulüpteki ilk ve tek golünü attı. Bu zaferle Nice üçüncü sıraya yerleşti ve 1997'den beri ilk defa Ligue 1'e çıkma başarısını kazandı. Bu performansıyla, Ulusal Profesyonel Futbolcular Birliği (UNFP) Ligue 2 Yılın Takımı'nda sol bek pozisyonunda yer aldı. Bir sonraki sezon, Evra Nice'nin Derby de la Côte d'Azur'daki rakibi Monaco'ya transfer oldu. Yine sol açıkta oynamak istemesine rağmen, teknik direktör Didier Deschamps Evra'ya sadece sol bekte oynayabileceğini söyledi. Evra, başlangıçta bu mevkinin iyi olmadığını açıklamasına rağmen, daha iyi bir savunma oyuncusu olmasını Deschamps'ya borçlu olduğunu belirtti. Evra merkez defans oyuncuları Rafael Márquez ve Sébastien Squillaci ve sağ bek Franck Jurietti'den oluşan defans hattına sol bek olarak dahil oldu. Evra 3 numaralı formayı giymeye başladı ve ilk maçına 2002-03 sezonunun açılış maçı olan Troyes maçında çıktı. 4-0 kazandıkları maçın tamamında oynadı. 28 Eylül'de, 2-1 kazandıkları Rennes maçında takımına galibiyeti getiren golü attı. Bu aynı zamanda Monaco formasıyla ilk golüydü. 22 Mart 2003'te, 3-0 yendikleri Le Havre maçında ikinci golünü attı. Galibiyet, kulüp Lyon ve Marsilya ile üçlü çekişmenin içindeyken, kulübün ligi birinci sırada devam ettirmesini sağladı. Mayıs ayında Lyon, Monaco'dan ilk sırayı aldı ve tarihinde ilk defa Ligue 1 şampiyonu oldu. Monaco ligi ikinci sırada bitirdi, ve bu sayede UEFA Şampiyonlar Ligi'nde boy göstermeyi başardı. Kulüp aynı zamanda bu performansıyla Coupe de la Ligue'de finale kalmayı başarmıştı. Evra'nın da oynadığı maçı Monaco Sochaux'u 4-1 yenmeyi başardı. Lig kupası şampiyonluğu Evra'nın kariyerindeki ilk büyük şampiyonluk olmuştu. Sezon sonunda, Marquez İspanyol kulübü Barcelona'ya ve Jurietti de Bordeaux'a transfer olmuştu. Yerleri Gaël Givet ve kiralık gelen Hugo Ibarra ile dolduruldu. 2003-04 lig sezonunda, Deschamps Evra'yı ikinci kaptan olarak görevlendirdi. Evra çıktığı 33 maçta dört gol pası verdi. Monaco Eylül'den Mart'a kadar geçen altı ayda lider kaldı fakat önceki sezondaki gibi, liderliği yine Lyon'a kaptırdı. Evra UEFA Şampiyonlar Ligi'ndeki ilk maçına 17 Eylül 2003'teki grup aşamasının açılış maçında Hollanda kulübü PSV karşısında çıktı. Evra 2-1 kazandıkları maçta sonuna kadar sahada kaldı. Monaco'nun birinci bitirdiği grupta Evra altı maçın hepsinde forma giydi. 2003-04 sezonunun ilk yarısında gösterdiği performansıyla, 2004 kış transfer döneminde İngiliz kulübü Arsenal, İtalyan kulüpleri Juventus ve Milan, ve İspanyol takımı Barcelona ile adı anıldı. Takımda sürekli forma şansı buluyorken, 24 Mart 2004 tarihinde İspanyol kulübü Real Madrid ile oynanan Şampiyonlar Ligi çeyrek final maçı ilk ayağında ayak bileğinden sakatlandı. Evra ligde oyndıkları iki maçı da kaçırdı fakat sakatlığı geçince çeyrek finalin ikinci ayağında takımdaki yerini aldı ve Monaco ikinci maçı Madrid karşısında 3-1 kazandı. Kulüp dış saha golü avantajıyla Madrid'i eleyip Şampiyonlar Ligi yarı finaline çıktı. Yarı finallerde, Monaco İngiliz kulübü Chelsea ile eşleşti. Evra'nın iki maçta da oynadığı eşleşmeyi Monaco toplamda 5-3 kazandı ve finale çıkmaya hak kazandı. 2004 UEFA Şampiyonlar Ligi Finali'nde, Monaco Portekiz temsilcisi Porto ile karşılaştı. Maç Gelsenkirchen'deki Arena AufSchalke'de oynandı ve Porto maçı 3-0 kazandı. Evra maçta 90 dakika boyunca sahada kaldı. Sezon bitiminde, Evra UNFP Yılın Genç Oyuncusu ödülünü kazandı ve bu ödülü 1997 yılından beri kazanan ikinci (ilki Philippe Christanval'dır) defans oyuncusu oldu. Ayrıca organizasyonun Ligue 1 Yılın Takımı'na seçildi. 2004 Avrupa Futbol Şampiyonasında oynayamamasına rağmen, İngiltere'den Manchester United ve İtalya'dan Juventus ve Internazionale kulüpleriyle adı geçtiği için hareketli bir yaz geçirdi. Tekliflere rağmen Monaco'da kalmaya karar verdi. 24 Eylül 2004'te, kulüple bir yıllık kontrat imzaladı fakat kontratı 2008'e kadar uzatıldı. Sezon boyunca 52 maçta görev yaptı ve bir gol attı, yedi asist yaptı. Monaco Fransa Lig Kupası ve Coupe de France'da yarı finale kadar ulaştı. Evra bu sezondaki tek golünü 8 Ocak 2005 tarihinde Fransa Kupası Son 64 turunda amatör bir kulüp olan Seyssinet-Pariset karşısında attı. Bu gol, 7-0 kazandıkları maçın ilk golüydü. Şampiyonlar Ligi'nde ise, Monaco ilk tura kadar çıktı fakat PSV'ye toplamda 3-0'lık skorla elendiler. Evra takımının turnuvada oynadığı on maçın dokuzunda yer aldı. Nisan 2005'te, kulüpten ayrılmayı düşündüğünü söyledi. Daha sonra "Kariyerimin geri kalanı için bir karar vereceğim" ve "İlgi çekici bazı kulüpler ilgi gösterirlerse ciddi bir şekilde düşünürüm" şeklinde açıklamalar yaptı. Bazı kulüpler Evra ile ilgilendiklerini açıklasalar da, Deschamps Evra'nın satılmayacağını söyledi. 2005-06 sezonunun ilk bir ayında, Monaco 15. sıraya kadar düştü. Eylül ayında Deschamps, medyanın o ve kulüp başkanı ile değişmeyen anlaşmazlıkları olduğunu söylemesine rağmen, kulübün kötü başlangıcını söyleyerek sürpriz bir şekilde teknik direktörlük görevinden ayrıldı. 21 Aralık 2005 tarihinde, Evra takımının Fransa Lig Kupası'nda karşılaştığı ve 1-0 yendiği Lille maçında Monaco formasını son kez giydi. 27 Aralık 2005'te, Fransız kaynakları Manchester United'in Evra ile anlaşma imzalamak istediklerini yazdı. Monaco'nun İtalyan kulübü Internazionale ile anlaşma imzaladığı dedikoduları çıksa da Evra, 3 Ocak 2006'da Manchester United'te oynamayı tercih ettiğini söyledi. Sonraki gün, Manchester United resmi olarak oyuncu için teklif sundu. 6 Ocak'ta, Manchester United teknik direktörü Alex Ferguson Evra ile anlaşmanın sağlandığını söyledi. Evra'nın Manchester United'a transferi dört gün sonra, 5.5 milyon sterlin civarı bir değerle gerçekleşti ve Evra takım ile 3.5 yıllık bir anlaşma imzaladı. Evra'nın gelişi Ferguson'un niyetinin Gabriel Heinze'nin sakatlığından dolayı defans hattını desteklemek olduğuna işaret ediyordu. Kulübe katıldıktan sonra, Evra Manchester'ın ileride varacağı tek nokta olduğunu söyledi ve "Arsenal, Liverpool ya da Real Madrid ile ile konuşmaya kesinlikle hevesli değildim. Sadece iki yıl önce menajerimle konuşmuşlardı. Fakat benim için bu iş bitmişti. Monaco yetkililerine sadece Manchester ile ilgili şeyler duymak istediğimi söyledim" şeklinde bir açıklama yaptı. Evra İngiliz oyununa uyum sağlama ile ilgili bazı problemler yaşadı. Kulüpteki ilk maçını 14 Ocak'ta 3-1 kazandıkları Manchester City'ye karşı oynadı. Fakat pek fazla bir etki yapamadığı için ilk yarının sonunda oyundan alındı. Maçın bitmesinin ardından, oyuncu "Manchester United'da oynamak için hazır olmadığım bir şeydi" diyerek hatasını kabul ettikten sonra Ferguson "Belki bu biraz Evra'yla kumar oynamak gibiydi" dedi. Bu ilk aksiliğe rağmen, Evra takımın bir sonraki maçı olan ve 1-0 kazandıkları Liverpool maçında da görev aldı. Maçtaki performansıda takım arkadaşı Rio Ferdinand tarafından övgü aldı. 26 Şubat'ta, United'in 2006 Football League Cup Finali'nde Wigan'ı 4-0 yendiği ve şampiyon olduğu maçta oyuna sonradan dahil oldu. 2 Mart'ta, Liverpool defans oyuncusu Steve Finnan'ın maç esnasında Evra'ya karşı ırkçılık yaptığı rapor edildi. Bu taciz iki sağır televizyon izleyicisinin polise şikayette bulunmasıyla ortaya çıktı. Maçı izleyen iki kişide Finnan'ın dudaklarını okuduklarını ve Evra'ya ırkçılık yaptıklarını söyledi. Finnan suçlamaları reddetti ve soruşturmanın ardından, İngiltere Futbol Federasyonu (FA) oyuncuya karşı hiçbir yapmadığına karar verdi. Evra lig bitene kadar bazen maçlara yedeklerde bazen de ilk on birde başladı. Kalan yarım sezonda 14 kez forma giydi. Evra'nın Manchester United oyuncusu olarak ilk tam sezonunda, Ferguson Mikaël Silvestre'yi tercih edince, sezonun ilk bölümlerinde ilk on birde yer almak için durmadan mücadele verdi. United'ın ilk iki Şampiyonlar Ligi maçında yedeklerde kaldıktan sonra, 17 Ekim 2006'da, Evra Avrupa Kupaları'ndaki ilk maçına grup aşamasında Danimarka kulübü Kopenhag'a karşı oynadıkları ve 3-0 kazandıkları maçta çıktı. 18 Kasım'ta, takımın 2-1 kazandığı Sheffield United maçında Wayne Rooney'e galibiyeti getiren golün asistini yaptı. Sekiz gün sonra, Evra 3-0 kazandıkları Everton maçında kulüpteki ilk golünü attı. Ayrıca aynı maçta bir de asist yaptı. Aralıktan itibaren, Evra düzenli olarak ilk onbirde yer almaya başladı. 6 Aralık'ta United'ın Portekiz kulübü Benfica'yı 3-1 yendiği Şampiyonlar Ligi galibiyetinde, üst üste ilk onbirde başladığı dokuzuncu maçına çıktı. Evra Rooney'e 2-1 yendikleri Arsenal maçında ve 2-0 yendikleri Charlton maçında asistler yaptı. 10 Nisan 2007 tarihinde, Evra takımının 7-1 kazandığı Şampiyonlar Ligi çeyrek final ikinci maçında son golü attı. Bu onun ilk Şampiyonlar Ligi golüydü ve yarı finale çıkmasında büyük rol oynadı fakat takım yarı finalde turnuvanın şampiyonu olacak olan Milan'a yenildi. Sezon bittikten sonra, Manchester United altıpuan farkla şampiyon oldu ve Evra sadece 24 maçta görev almasına rağmen Profesyonel Futbolcular Derneği (PFA) Yılın Takımı'na seçildi. Evra 2007-08 sezonuna sol bekte ilk seçim olarak başladı. Sezona ezeli rakipleri Chelsea'yi 2007 FA Community Shield'de normal süresi 1-1 biten maçta, penaltılara giden maçta penaltılarda 3-0 yenerek kupayla başladılar. Evra kulübün ilk 12 maçında yer aldı. Isınma esnasında baldırından sakatlanınca, sezonun ilk maçı olan Dinamo Kiev maçında forma giyemedi. Evra birkaç gün sora Arsenal ile yaptıkları lig maçında formasına tekrar kavuştu. Maçta Cristiano Ronaldo'nun 82. dakikada attığı takımı ve 2-1 öne geçiren golün asistini yaptı. Ne var ki Evra'nın millî takım arkadaşı William Gallas Arsenal için durumu eşitleyen golü attı ve maç 2-2 bitti. Şampiyonlar Ligi'nde Dinamo Kiev ile eşleşmelerinin ikinci maçında 4-0'lık galibiyette bir golün asistini yaptı. Tüm turnuvalarda toplma 48 kez forma giyse de, Evra gol kaydedemedi. Manchester United Chelsea'yı iki puanla geçince, son günde üst üste ikinci Premier League şampiyonluğunu perçinledi. Aynı kulübü bu sefer 2008 UEFA Şampiyonlar Ligi Finali'nde penaltılarla yenince United duble yapmış oldu. Evra turnuvada on maçta görev aldı ve finalde 120 dakika boyunca sahada kaldı. Sezon sonunda, 12 Haziran tarihinde kendisini 2012'ye kadar Old Trafford'ta tutacak olan dört yıllık sözleşme imzaladı. 2008-09 sezonunun başlamaasından önce, 18 Temmuz 2008'de, Evra dört ayrı uygunsuz davranıştan dolayı FA tarafından suçlandı. Suçlamalar 2007-08 sezonu esnasında Chelsea saha görevlisi ile maç sonrasında yaşadığı münakaşa ile ilgiliydi. Evra suçlamaları reddetti ve bazı takım yetkilileri tartışmadan önce saha görevlisinin Evra'ya ırkçı sözler söylediği yorumunu yaptı ve oyuncuya destek verdi. Evra Temmuz 2008'de yapılan suçlamalara rağmen mahkemeye çağrılana kadar United'da oynamaya devam etti. Lige geçen sezon olduğu gibi 2008-2009 sezonunda da Community Shield kupasıyla başladılar. Maçta Portsmouth'u penaltılarda 3-0 yendiler. Evra Manchester United'ın ilk 22 maçında hep sahadaydı ve bunların 19 tanesinde ilk onbirdeydi. 18 Kasım olan mahkeme tarihi 5 Aralık'a ertelendi. Evra mahkemede, uygunsuz davranış açısından suçlu bulunduktan sonra dört maçlık ceza aldı, cezası 22 Aralık 2008'de başladı ve ek olarak kendisine 15,000 sterlinlik para cezası verildi. Cezasına rağmen, kulüp 2008 FIFA Kulüpler Dünya Kupası'nda katıldığında, o da Manchester United ile birlikte yer aldı. Takımın oynadığı iki maçta da yer aldı ve United Ekvador kulübü LDU Quito'yu finalde yenip şampiyonluğunu ilan etti. Evra 11 Ocak 2009'daki Chelsea maçında şans eseri sahalara geri döndü. Maç içerisinde, Evra 3-0 galibiyetteki ikinci golün asistini yaptı. Fakat daha sonra ciddi olduğu anlaşılan bir ayak sakatlığından dolayı maçı bırakmak zorunda kaldı. Bir ay hiç oynayamadı ve dönüşü 15 Şubat'ta Manchester'ın Fulham'ı 3-0 yendiği maçta oldu. Evra United'ın Nisan'da Sunderland'i yenerek üst üste üçüncü Premier League şampiyonluğunu kazandığı maç, EFL Cup'ı kazandığı maç ve ligdeki ezeli rakibi Arsenal'i toplamda 4-1 ile geçerek 2009 UEFA Şampiyonlar Ligi Finali'ne ulaştığı maçlar dahil olmak üzere her maçında görev aldı. Arsenal karşısında ikinci ayak maçından sonra, Evra sesli beyanda bulundu. Kendisine 3-1'lik galibiyetle ilgili fikri sorulduğunda, Evra "11 bebeğe karşı 11 adamla oynadık. Bundan asla şüphemiz yok" şeklinde bir açıklama yaptı. Manchester United'ın Barcelona ile çıktığı final maçı, Evra'nın üçüncü finaliydi. Maçta, United her bir yarıda gelen gollerle 2-0 yenildi. Sezon sonunda, Evra ikinci defa PFA Yılın Takımı'na seçildi. Kariyerinde ilk kez, 2009-10 sezonunda, Evra 38 lig maçında da yer aldı. Sezon 2009 FA Community Shield'de Chelsea'ya penaltılarda kaybettikleri maçta penaltıyı kaçırınca, kendisi için kötü başlamıştı ve medyada bazılar bunu "berbat" bulmuştu. Rio Ferdinand, Gary Neville ve Ryan Giggs'in sakatlıklarında dolayı takıma bazı maçlarda kaptanlık yapmıştı ve Manchester United kariyerinde ilk kez pazubandını VfL Wolfsburg'a karşı 3-1 kazandıkları Şampiyonlar Ligi galibiyetinde giydi. Aralık 2009'da, Evra diğer üç Manchester United oyuncusuyla birlikte FIFPro World XI'de yer aldı. Bir sonraki ay, UEFA Yılın Takımı'nda yer aldı. 28 Şubat 2010'da, Evra Aston Villa karşısında 2-1 kazandıkları 2010 Football League Cup Finali'nde Manchester United'a kaptanlık yaptı. Ligkupası