finali oynamasında diğer yabancı oyuncu Kevin Rankin ile önemli rol oynayan Smith takımının 1994 yılında Cumhurbaşkanlığı Kupası ile Ülker 50. Yıl Kupası'nı kazanmasına da katkı sağladı. 1995-96 yılında Netaş'a transfer oldu. Bu takımdaki başarılı performansı, takımının 9. olarak play-off'a kalmasını sağladı. Bir sonraki sezon da Kayseri Meysu'da oynadı ve bu takımın da 11. olarak play-off'a kalmasında pay sahibi oldu. Smith 1998-99 sezonunda Türkiye'deki ilk takımı olan Karşıyaka'da oynayarak aktif basketbol yaşantısını noktaladı. Ateş püskürtme Ateş püskürtme veya ağızdan ateş çıkarma, bir alev üzerine yanıcı bir sıvı püskürterek büyük bir alev oluşturma esasına dayanan gösteri. Bazen ateş yutma gösterisi ile eş anlamlı kullanılır ve sanatçılar genellikle her iki gösteriyi birlikte gerçekleştirir. Başarılı bir gösteride alevin uzun olması gerekir. Bu sanatın kökeninin Hindistan olduğu söylenir. Barış Küce Barış Küce, eski Türk basketbolcu. 1962-1979 yılları arasında Altınordu, Fenerbahçe ve TED Kolejliler formalarını giydi ve skorer oyunuyla Türk millî takımının da değişmez oyuncularından oldu. Sarı-lacivertli formayla oynadığı 1966-67 sezonunda bu takımın Türkiye Kupası şampiyonu olmasında önemli rol oynadı. Ay-yıldızlı formayı 1971 ve 1973 Avrupa şampiyonalarında giydi. 1967 yılında Tunus'ta düzenlenen Akdeniz Oyunları'nda bronz ve 1971 yılında İzmir'de düzenlenen Akdeniz Oyunları'nda gümüş madalya kazanan takımlarda yer aldı. Avrupa sayı kralı olduğu 1978-79 sezonunda aktif basketbol yaşantısını noktaladı ve 1970 yılında girdiği hazır giyim sektöründe ticaret hayatına devam etme kararı aldı. Oğlu Cömert Küce ise babasının izinden giderek 1. Ligde önemli süreler alan ve millî takıma kadar yükselen bir basketbolcu oldu. Ekim 2000'de Barış Küce'nin sahibi olduğu Limon Company, Boyner Holding tarafından satın alındı. Kemal Dinçer TÃ¼rk basketbolcu. 2 Eylül 1963'te doğdu. Fenerbahçe ve Modaspor'da oynayan eski yıldız basketbolcu Altan Dinçer'in oğludur. Basketbola Fenerbahçe'nin altyapısında başladı ve 1983-84 sezonunda A takımda oynamaya başladı. 1986 yılına kadar sarı-lacivertli takımda ter döktü ve 1984-85 sezonunda Klasman Ligi birinciliği, Türkiye Basketbol Ligi ikinciliği ve Cumhurbaşkanlığı Kupası finali yaşadı. 1986-1990 yılları arasında iki kez play-off finali oynayan Çukurova Sanayi takımında oynayan Dinçer, 1990'da iddialı bir takım kuran Fenerbahçe'ye döndü. 1993'e kadar bu takımda oynayan Dinçer, 1991 yılında lig şampiyonluğu ve Cumhurbaşkanlığı Kupası, 1992 yılında Gençlik ve Spor Genel Müdürlüğü Kupası ve 1993 yılında lig ikinciliği sevinçlerini yaşadı ve basketbolu bu takımda bıraktı. 2001-03 yılları arasında Fenerbahçe futbol takımının menajerlik görevini yürüttü. 2012-13 sezonunda Aydın Örs'ün yerine tekrar basketbol takım koordinatörlüğüne getirildi. Yorgos Lillikas Yorgo Lillikas (Yunanca: Γιώργος Λιλλήκας, 1 Haziran 1960, Panagia, Baf), Kıbrıs Rumu siyasetçi. 1993'ten 1996'ya kadar bir reklam şirketinde kamu ilişkileri ve pazarlama müdürlüğü görevi yaptı. 1996 yılında AKEL'den ilk kez yasama seçimlerinde aday olarak olarak Temsilciler Meclisi'ne girdi. Tasos Papadopulos'un devlet başkanı olduğu 2003 Kıbrıs Cumhuriyeti cumhurbaşkanlığı seçiminden sonra ticaret ve sanayi bakanı olarak atandı. Daha sonra ise 2006 - 2007 yılları arasında dışişleri bakanı olarak görev aldı. Ayrıca Ocak - Haziran 2006 arasında hükûmet sözcülüğü yaptı. Bradley James Bradley James (11 Ekim 1983, Devon), İngiliz aktör. İlk televizyona çıkışı 2008 yılında ITV kanalının Lewis adlı dizisiyle oldu ve Merlin dizisindeki Arthur Pendragon rolüyle tanındı. Mart 2010'da dizinin 3. sezonu için çekimlere başladı. 4. sezonu da televizyon kanallarında verilen dizinin 5. sezon çekimleri 2012 yılında tamamlandı ve BBC One'da gösterime girdi. Henry Turner Henry Turner, Türkiye'de de forma giyen Amerikalı basketbolcu. Henry Frank Turner, 18 Ağustos 1966'da Kaliforniya'nın Oakland kentinde dünyaya geldi. California State University takımında oynadıktan sonra 1989 yılında NBA takımlarından Sacramento Kings'e transfer oldu . 2.00 metrelik oyuncu bu takımda çok süre alamamasından dolayı şansını Avrupa basketbolunda denedi. 1995 yılında transfer olduğu Fenerbahçe'de forvet mevkiinde skorer oyunuyla bu takımın 1996 ve 1998 yıllarında play-off yarı finali oynamasında, 1996 yılında tarihinde ilk kez gruplardan çıkarak Koraç Kupası çeyrek finaline yükselmesinde, 1997 yılında Saporta Kupası'nda grup lideri olarak tur atlayarak son 16'ya kalmasında ve son olarak 1998'de aynı kupada yine grup müsabakalarını başarıyla geçmesinde önemli rol oynadı. Özellikle İbrahim Kutluay ve Dallas Comegys ile hücum gücü yüksek müthiş bir üçlü oluşturdu. Sarı-lacivertli takımdaki üç sezonunda sırasıyla 22.4, 23.1 ve 17.5 sayı ortalamalarıyla oynadı. Son senesinde Türk vatabdaşlığını da alarak, Hakkı Uzun adıyla potalarda boy gösterdi . 1998-2002 yılları arasında İtalya takımlarında oynadı ve basketbolu Adecco Milano takımında bıraktı. 2006 Voleybol Erkekler Avrupa Ligi 2006 Voleybol Erkekler Avrupa Ligi, 21 Temmuz-20 Ağustos tarihlerinde oynandı. Üçüncüsü düzenlenen bu lige sekiz Avrupa ülkesi katıldı. Dörtlü final maçları İzmir’de yapıldı ve şampiyonluğunu Hollanda kazandı. Ankara Lamia Valladolid Rotterdam Rakvere Zagreb Presov Berlin 19 AÄŸustos 2006 20 AÄŸustos 2006 20 AÄŸustos 2006 Dallas Comegys Dallas Alonso Comegys, Türkiye'de de oynayan Amerikalı basketbolcudur. 17 Ağustos 1964'te ABD'nin Philadelphia kentinde doğdu. DePaul Üniversitesi'nde oynadığı basketbolla (13.1 sayı ve 6.1 ribaund ortalamaları) yıldızlaştı. 1987 NBA Seçmeleri'nde Atlanta Hawks takımı tarafından birinci turda 21. sırada tercih edildi. 1989 yılına dek New Jersey Nets ve San Antonio Spurs takımlarında 6.0 sayı ortalamasıyla oynayan Comegys, daha fazla süre bulmak için Avrupa basketboluna yöneldi ve İtalya'ya transfer oldu. 1995 yılında Fenerbahçe ile anlaşarak Türkiye'ye gelen Comegys, 1998 yılına dek sarı-lacivertli formayı terleti. Henry Turner ve İbrahim Kutluay ile birlikte müthiş bir üçlü oluşturan Comegys, bu takımın 1996 ve 1998 yıllarında play-off yarı finali oynamasında, 1996 yılında tarihinde ilk kez gruplardan çıkarak Koraç Kupası çeyrek finaline yükselmesinde, 1997 yılında Saporta Kupası'nda grup lideri olarak tur atlayarak son 16'ya kalmasında ve son olarak 1998'de aynı kupada yine grup müsabakalarını başarıyla geçmesinde önemli rol oynadı. 1995-96 sezonunda Koraç Kupası'nda ribaund kralı oldu. 1998-99 sezonunda İtalya'ya döndü ve SNAI Montecatini takımında oynadı. Bir sezon sonra transfer olduğu Maccabi Tel-Aviv takımında EuroLeague finali oynama gururuna ulaştı. 2001-02 sezonunda tekrar Türkiye'ye dönerek Pınar Karşıyaka'da forma giydi ve 38 yaşında 17.0 sayı ortalaması gibi müthiş istatistiklere ulaştı. Karayüzler Karayüzler (Rusçası: Чёрная сотня, черносотенцы), 20. yüzyılın başlarında Rus İmparatorluğu'nda faaliyet göstermiş Çarlık rejimi yanlısı ve gelişmekte olan sosyalist devrimci harekete karşı örgütlenmiş bir hareketti. Özellikle devrimcilere karşı uyguladığı şiddet, aşırı milliyetçilik ve Yahudi karşıtlığıyla öne çıkmış, çok sayıda pogrom gerçekleştirmiştir. Karayüzlerin öncülleri olarak Sankt-Peterburg’da kurulmuş olan Kutsal Tugay (Rusçası: Священнaя дружинa) ve Rus Meclisi (Rusçası: Русское собрание) örgütleri sayılabilir. 1900 yılına gelindiğinde iki örgütün içinde de muhafazakâr aydınlar, devlet yetkilileri, kilise mensupları ve büyük toprak sahipleri bulunuyordu. 1905 Devrimi sırasında ve sonrasında irili ufaklı çok sayıda Karayüz örgütü kurulmuştur. Bunlardan bazıları aşağıda sıralanmıştır: Örgütün üyeleri toplumun değişik sınıflarından gelmekteydi. Büyük toprak sahipleri, kilise mensupları, büyük ve küçük burjuvazi, tüccarlar, zanatkarlar, işçiler ve aşağı tabaka olarak adlandırılan kişilerden oluşuyordu. Karayüzlerin eylemleri bir merkezden yönetilmekteydi. Çarlık rejimi bu eylemleri destekliyor ve maddi yardımlarda bulunuyordu. Karayüzler Çara, kiliseye ve vatanlarına bağlılıklarıyla övünürlerdi. Farklı örgütlerin farklı programları olsa da ortak düşman Rusya İmparatorluğunda görülen ve yükselmekte olan devrimci sosyalist hareketti. Örgüt özellikle kilisede yapılan propagandayla, okullarda verilen derslerde ve Çarlık yanlısı eylemlerde öne çıkartılırdı. Propagandanın önemli bir bileşeni de Yahudi karşıtlığı idi ve bu yüzden Yahudilere karşı çok sayıda pogrom olarak adlandırılan katliam ve yağma eylemi yapılmıştır. Ayrıca önde gelen devrimci liderlere karşı suikast eylemleri de gerçekleştirilmiştir. Karayüzler çok sayıda basılı yayın organına sahipti. Bayrak (Znamya), Rus Bayrağı (Russkoye Znamya) ve Pochayev Gazetesi (Pochayevsky listok), Zemschina, Zil (Kolokol), Gökgürültüsü (Groza), Veche bunlardan bazılarıdır. Çok sayıda sağ basın organı da örgüt yanlısı haber de yapmaktaydı. Hareketin önde gelen liderleri arasında Alexander Dubrovin, Vladimir Purishkevich, Nikolai Markov, Pavel Bulatzel, Ivan Vostorgov, A. I. Trischatiy, Sergei Trufanov ve M. K. Shakhovskoy sayılabilir. Örgütün yaptığı genel yağma ve katliam eylemlerinin yanı sıra önde gelen kişilere karşı düzenlediği suikastler bilinmektedir. Kadetler üyesi iki Duma delegesi Grigori Borisovich Iollos (Poltava vekili) ve Mikhail Herzenstein Karayüzler üyeleri tarafından suikast sonucu öldürülmüştür. Cinayetlerden sonra Karayüzlere ait Rus Bayrağı (Russkoye Znamya) gazetesi cinayetleri açıkça üstlenmiş ve bu vekillerin vatansever Ruslar tarafından öldürüldüğünü açıklamıştır. Karayüzler, Ukrayna’nın otonom olmasına karşı da eylemler düzenlemiş, imparatorluk topraklarının bölünmesi olarak algıladıkları kültürel hakların ve Ukraynaca dilinin resmî olarak tanınmasına karşı çıkmışlardır. Karayüzler tarafından düzenlenen kongreler imparatorluk çapında birbirinden görece bağımsız olarak hareket eden örgütleri bir araya getirmek ve eylemlerini koordine etme amacıyla toplanıyordu. 1906 yılında kongrede üst yönetim kurulu görevinde bir yapı oluşturulduysa da uzun soluklu olmayacaktı. 1907 yılından sonra örgüt gerilemeye ve güç kaybetmeye başladı. 1917 yılında meydana gelen Şubat Devriminden sonra resmî olarak varolan Karayüzler örgütleri kapatılmıştır. Ekim Devriminin ardından Bolşeviklerin iktidarı almasına karşı başlayan Rusya İç Savaşı sırasında Beyaz Hareket içinde yer alan örgüt savaştan sonra dağılacaktır. Yurt dışına kaçan bazı temsilcileri Beyaz Hareketi eleştirecek ve monarşiye sahip çıkmamakla suçlayacaktır. Ricky Winslow Rickie O'Neal Winslow, 26 Temmuz 1964 doğumlu ve 1995-2000 yılları arasında Türkiye'de de oynayan Amerikalı basketbolcudur. 2.04 metrelik boyuyla gard mevkiinde oynayan Winslow, 1988-89 sezonunda NBA'in Milwaukee Bucks takımında forma giydiyse de şansını daha çok Avrupa takımlarında denedi. 1995 yılında Fenerbahçe tarafından transfer edilerek Türkiye'ye gelen Winslow, burada Türk vatandaşlığını da kazanarak Reşat Fırıncıoğlu adını aldı . NBA'de Miami Heat forması giyen Justise Winslow'un babasıdır. Temmuz GÃ¼nleri Temmuz Günleri, 1917 yılında Rusya’da Sankt-Peterburg şehrinde 3 - 7 Temmuz günleri (Jülyen takvimine göre) arasında meydana gelen olayları anlatır. Olaylarda askerler ve sanayi işçileri Geçici Hükûmete karşı yoğun protesto gösterileri düzenlemişlerdir. Gösterilerin örgütlenmesinde bulunmamalarına rağmen Bolşevikler çoğu kendi parti sempatizanlarından oluşan gösterilere öncülük yapmaya çalışmışlar ve kontrol altına almaya çalışmışlardır. Geçici Hükûmete bağlı ordu birlikleri göstericileri ateş açarak dağıtmış ve Bolşeviklere karşı saldırılarda bulunmuşlardır. Bolşeviklerin lideri Lenin yeraltına çekilmiş ve çok sayıda Bolşevik önder tutuklanmıştır. Temmuz Günleri, Ekim Devrimi öncesinde Bolşeviklerin büyümesinde ve etkisinde bir düşüş dönemine karşılık gelir. Olayların doğrudan sebebi Haziran ayı sonunda ve Temmuz ayı başındaki gelişmelerdi. 1917 Şubat Devriminden sonra Çarlık devrilmiş ve yerine hem Çarlık Duması'ndaki milletvekillerinden oluşan Geçici Hükûmet, hem de Çarlık rejimine karşı ayaklanan işçi, köylü ve askerlerin örgütlendiği Sovyetler iktidarı oluşmuştu. Bu ikili iktidar döneminde Geçici Hükûmet halkta büyük yılgınlık yaratan savaşa son vermemiş, tersine cepheye asker sevkiyatını artırmıştır. İtilaf Devletlerine verdikleri sözlerine yerine getirmek isteyen ve halkın barış çağrılarına kulak vermeyen hükûmetin ve özellikle Savaş Bakanı Aleksandr Kerenski’nin aldığı karar cepheden gelen yenilgi haberleriyle birlikte büyük kargaşaya ve gösterilere yol açar. Geçici Hükûmetin önemli bir kanadını oluşturan Kadetler hükûmetten çekilmekle tehdit ederek hükûmetteki Menşevik ve SR’ları hükûmeti düşürmekle tehdit edecektir. Hükûmet bir kriz içindedir. 16 Temmuz günü Petrograd’da kendiğinden bir gösteri patlak verir. Gösteri şehirdeki 1. Makinalı Tüfek Birliği tarafından başlatılır. Bu birliğin çağrısı şehirdeki diğer birlikler tarafından da benimsenir ve "Bütün İktidar Sovyetlere" sloganıyla gösteriler başlar. Gösterilere fabrika işçileri dahil olur. Sovyetlerde yönetimde bulunan Menşevik ve SR’lar ise gösterileri yasadışı ilan eder ve engellemeye çalışır. Bolşevikler çoğunluğu kendi partisinin tabanını oluşturan göstericilerin eylemlerini kontrol altına almak ve barışçıl bir gösteri yapılmasını sağlamak için eylemlere örgütlü bir şekilde katılma kararı alır. 17 Temmuz akşam üstü 500 bin işçi, asker ve halktan oluşan göstericiler barışçıl bir şekilde istekler,ini dile getirirler. Moskova, Nijniy Novgorod, Krasnoyarsk ve diğer şehirlerde de benzer gösteriler yapılır. Ancak gösteriler sürerken Geçici Hükûmete bağlı Rus Ordusuna bağlı askeri birlikler barışçıl göstericilere silahlarla saldırırlar. Müdahale soucunda 700 kişi hayatını kaybeder. Çok sayıda yaralı vardır. Geçici Hükûmet ve Sovyetlerde çoğunlukta olan Menşevik ve SR’lar gösterilerin dağıtılmasını savunurlar. O döneme kadar gelişen Bolşevik örgütlenmesinden ve devrimci propagandanın yayılmasından şikayet eden Geçici Hükûmet bileşenleri bu olayları fırsat bilerek Bolşevikleri bastırmaya yönelirler. Bolşevikler liderler yakalanmaya başlar, işçiler toplu şekilde tutuklanır. 18-19 Temmuz günlerinde Bolşevik yayın organı Pravda’nın basıldığı matbaa basılarak tahrip edilecek, daha sonra Bolşevik Merkez Komitesinin toplandığı bina saldırıya uğrayacaktır. 19 Temmuz günü Geçici Hükûmet bir emir yayınlayarak Lenin’in yakalanması talimatı tüm güvenlik güçlerine iletilir. 20 Temmuz günü Petrograd’da tamamen kontrolün sağlanması için cepheden gönderilen Geçici Hükûmete bağlı birlikler şehre girer. Göstericilerin eylemlerde attıkları slogan Bolşeviklerin soganıdır. Bolşevikler tarafından Geçici Hükûmete karşı kullanılan “Bütün İktidar Sovyetlere” sloganı eylemlerde benimsenmiş ve etkili olmuştur. Gösterilere Bolşeviklerin katılımı sıradan Bolşevik üye ve sempatizanlarının Merkez Komiteye baskıları sonucu gerçekleşmiş ve Merkez Komite eylemlerin kontrol altına alınabilmesi için dahil olma kararı almıştır.Merkez Komitesinin katılım kararının ardından cepheden Bolşevik birlikler destek amacıyla getirilmiş, şehirde kilit yerlerde güvenlik önlemleri alınmıştır. Temmuz Günleri sırasında Bolşevik Merkez komitesindeki iç tartışmalara dair herhangi bir belge elde yoktur. Bu dönemde iktidarın alınmasının denenmesini önerenler olduğu ileri sürülmektedir. Bu yönde görüş bildirenlerin Bolşevik Askeri Örgütünden Nikolai Podvoisky ve Vladimir Nevsky, Petersburg Parti Komitesinden Volodarsky, Vyborg İlçe Örgütünden Martin Latis olduğu ve Merkez komitenin kitlelere engel olma yönündeki kararını eleştirdikleri ileri sürülmektedir. Parti yönetimindeki diğerleri ve özellikle Lenin olayları izleyerek henüz iktidarın alınmasına teşebbüs etmek için erken olduğuna karar vererek eylemlerin kontrol altına alınmasını savunmuşlardır. Geçici Hükûmetin artık başında olan Kerenski, Lenin ve diğer önde gelen Bolşeviklerin tutuklanmasını emreder. Buna gerekçe olarak bu kişileirn Alman ajanı olduklarını ve olay çıkartmak için alman desteğine sahip olduklarını iddia eder. Lenin yeraltına inecek ve Finlandiya’ya kaçacak ancak Bolşevik liderlerden Troçki ile Anatoli Lunaçarski başta olmak üzere çoğu yakalanacaktır. Kornilov Olayına dek hapiste kalacaklardır. Geçici Hükûmetin içinde bulunduğu kriz Başbakan Prens Lvov’un istifasıyla tırmanır. 21 Temmuz günü Kerenski başbakan olur. Sovyet yönetimindeki SR ve Menşevikler de Geçici Hükûmetin otoritesini tanıması üzerine Sovyetler resmen boyun eğmiş olacaktır. Gösterilerin bastırılmasıyla ikili iktidar dönemi sona erecek ve Geçici Hükûmet iktidarı kesileşecektir. Bolşevikler açısından devrimin barışçıl yollardan akması engellenmiş ve Sovyet yönetimi de işbirliğine girmiştir. Kornilov Olayını izleyen ve Ekim Devrimine giden dönemde Bolşevikler doğrudan parti örgütlenmesine çağrı yapacak ve sovyet seçimlerini kazanarak iktidarı aldıklarında sovyet iktidarını ilan edeceklerdir. Frank Williams Sir Francis Owen Garbatt Williams (d. 16 Nisan 1942), Williams Formula 1 yarış takımının kurucusu ve patronu. Güney Shields, Tyne & Wear, İngiltere'de Kraliyet Hava Kuvvetleri memuru bir baba ve özel eğitmen bir annenin çocuğu olarak dünyaya gelen Frank, ailenin dağılmasının ardından Jarrow'da yaşayan teyzesi ve eniştesi tarafından yetiştirilmiştir. Eğitim yaşamına İskoçya'da başlayan Williams zamanının büyük bölümünü St. Joseph Koleji'nde geçirmiştir. 1950'lerin sonunda arkadaşının Jaguar XK150 model arabasıyla ilk kez şoför koltuğuna oturan Williams, profesyonel kariyeri boyunca içli dışlı olacağı motor sporlarıyla böylece tanışmış oluyordu. Tüm Rusya Merkezi Yönetim Komitesi Tüm Rusya Merkezi Yönetim Komitesi veya VTsIK (Rusçası: Всероссийский Центральный Исполнительный Комитет , ВЦИК, Latin harfleriyle VTsIK) Rusya Sovyet Federatif Sosyalist Cumhuriyetinde Sovyet Kongreleri ara dönemlerinde ülkedeki en yüksek otoriteydi. Anayasal değişiklik yapmaya yetkili tek organdı. Tüm Rusya Sovyetler kongresi tarafından seçilirdi. 1917 – 1937 yılları arasında görev yapmıştır. İlk Tüm Rusya Merkezi Yönetim Komitesi, VtsIK Sankt-Peterburg’da 3-24 Temmuz 1917 tarihlerinde yapılan kongrede seçilmiştir. İlk VtsIK yönetim organı değildi ve başkanı da Rus devlet başkanı değildi. Bu durum Ekim Devriminin yapıldığı güne denk gelen 2. Tüm Rusya Sovyetler Kongresi'nde değişti. Tam adı Tüm Rusya İşçi, Köylü, Kızılordu ve Kazak Vekilleri Merkezi Yönetim Komitesiydi (Rusçası: Всероссийский Центральный Исполнительный Комитет Советов рабочих, крестьянских, красноармейских и казачьих депутатов). Ekim Devrimi ile birlikte iktidarı alan Bolşevikler iktidarı toplanmakta olan 2. Tüm Rusya Sovyetler Kongresine verecek, kongre de Merkezi Yönetim komitesini seçecektir. Bu kurum daha sonra ülkenin Sovyet Sosyalist Cumhuriyetleri Birliğinden önceki hali olan Rusya Sovyet Federe Sosyalist Cumhuriyetinin yönetici kurumu olacaktır. Bu komite 62 Bolşevik, 29 Sol SR ve 10 Menşevik ve SR’dan oluşmaktaydı. İlk başkanı Lev Kamenev idi. 1922 yılında Sovyetler Birliğinin kurulmasından sonra bu kurum federal ve cumhuriyet seviyelerinde de temsil edilecektir. Ayrıca 1936 Anayasasının kabul edilmesinden sonra kurumun adı Yüksek Sovyet olarak değiştirilecektir. Kurum ve kurumun başkanlığı daha çok törensel bir anlama sahiptir. Çekoslovakya'nın dağılması Çekoslovakya'nın dağılması Çekoslovakya'nın 1 Ocak 1993 tarihinde barışçı bir şekilde Çek Cumhuriyeti ve Slovakya adında iki ülkeye ayrılması olayıdır. Bu olay aynı zamanda Kadife Boşanma olarak da bilinmektedir. Çekoslovakya I. Dünya Savaşı'nın sonunda Avusturya-Macaristan İmparatorluğu'nun parçalanması üzerine kuruldu. 1917 yılında ABD'nin Pittsburgh kentinde Çekoslovakya'nın ilk devlet başkanı Tomáš Garrigue Masaryk ve diğer Çek ve Slovak siyasetçiler toplanarak iki ulusun eşit bir şekilde temsil edildiği bir devletin kurulmasını kararlaştırdılar. Böylece Çekoslovakya kuruldu. Ancak birçok Slovak bu birleşmeye karşıydı. 1939 yılında Alman devlet başkanı Adolf Hitler'in teşvikiyle ilk Slovak Cumhuriyeti kuruldu. Ancak 1945 yılında II. Dünya Savaşı'nın sonunda bölgeyi işgal eden Sovyetler Birliği Çekoslovakya Sosyalist Cumhuriyeti'ni kurdu. 16 Kasım-29 Aralık 1989 arasında meydana gelen Kadife Devrimi ile Çekoslovakya'da komünizm sona erdi. Václav Havel devlet başkanı seçildi. 1990'lara gelindiğinde Çek Cumhuriyeti'nin GSMHsi Slovakya'dan %20 fazlaydı. Çekoslovakya sürekli olarak Slovakya'ya parasal yardım yapıyordu. Bu yardım 1991'de durduruldu. 25 Aralık 1991 tarihinde Sovyetler Birliği'nin dağılmasından sonra Çek ve Slovak siyasetçileri arasında ülkenin birliği konusunda büyük bir tartışma başladı. Václav Havel ülkenin parçalanmasına karşı olup Çeklerin ve Slovakların federal bir yapı olarak kalmalarını desteklediği için görevinden istifa etti. Çek siyasetçi Václav Klaus ve Slovak siyasetçi Vladimír Mečiar arasındaki görüşmeler sonucu 23 Temmuz 1992 tarihinde iki ülkenin ayrılması konusunda anlaşmaya varıldı. Böylece 31 Aralık 1992 tarihinde ülke barışçı bir şekilde iki ülkeye ayrıldı. Mariya Spiridonova Maria Aleksandrovna Spiridonova (Rusçası: Мария Александровна Спиридонова) (16 Ekim 1884 – 11 Eylül 1941), Rus devrimci. Ekim Devrimi döneminde Sol SR’ların lideri konumundaydı. Hemşirelik yüksek okulunda öğrenciyken SR’lara katıldı. 1905 Devriminin sürmekte olduğu dönemde Ocak 1906’da Polis Müdürü General G.N. Luzhenovsky’yi öldürdü. Polis müdürü özellikle bastırılan devrimci girişim döneminde köylülere yaptığı eziyetlerle tanınmıştı. Spiridonova, polis müdürünü Borisoglebsk tren istasyonunda çok yakın mesafeden doğrudan suratına ateş ederek öldürdü. Suikastten sonra yakalandı ve tutuklu kaldığı dönemde çok ağır işkence ve cinsel tacize uğradı. Yapılan ağır işkenceler o kadar tepki çekti ki Çarlık rejimine bağlı bazı çevreler müdahale ederek uygulamalara son verilmesini talep etti. Bu tepkilerin sonucunda idam cezası o dönemin genel uygulaması olan sürgün cezasına çevrildi. Cezasını çekmeye Sibirya’ya gönderildi. Buradaki Maltzevskaya Hapishanesine kondu. O dönem siyasi suçlulara davranışta adet olmamasına rağmen hapse kondu ve sürekli işkence gördü. 1917 yılındaki Şubat Devrimi sonucu özgürlüğüne kavuştu. SR üyeleri onun kaldığı hapishaneyi dinamitlerle yıkacak ve bir daha kullanılamayacak hale getirdi. Derhal Sankt-Peterburg’a dönerek siyasetin içine katıldı. Siyasete yeniden döndüğünde SR’lardan ayrılan ve Bolşeviklere daha yakın duran Sol SR’ların lideri konumuna geldi. Ekim Devriminin başarılmasından sonra Bolşeviklerle birlikte ilk Sovyet Hükümetinde Sol SR’ların yer almasını sağladı. Yapılan seçimlerin ardından 1918 Ocak ayında toplanan Kurucu Meclise SR vekil olarak katıldı ve Bolşevikler tarafından Meclis başkanlığına aday gösterilse de kazanamaz. Kurucu Meclis’in Bolşevikler tarafından kapatılmasını onayladı. Bolşeviklerle olan ortaklık 1918 yılı başında Almanya İmparatorluğu ile imzalanan Brest Litovsk Antlaşmasına kadar sürdü. Bu antlaşmaya karşı çıkan Sol SR’lar hükümetten çekileceklerdir. Ayrıca Bolşeviklerin kırdaki uygulamalarına da karşı çıkmaktadır. Almanya ile imzaladığı antlaşmanın bozulması için Sol SR yönetimiyle beraber Bolşeviklere karşı ayaklanma kararı alınma sürecinin içindeydi. Temmuz 1918’de Alman Elçisi von Mirbach’ın öldürülmesi, Lenin dahil olmak üzere önde gelen Bolşevik liderlere suikast ve iktidarı alma girişimi başlatıldı. Alman elçisi ölecek, Lenin suikastten ağır yaralı olarak kurtulacak ve Sol SR ayaklanması ise Bolşevik yanlısı askerler ve Çeka tarafından bastırılacaktır. Spiridonova tutuklandı. Mahkeme sürecinde idam cezası savcılık tarafından talep edilse de hiçbir Sol SR üyesi idam edilmeyecektir. Cezasını çekmek için yeniden sürgüne gönderildi. Stalin dönemindeki Büyük Temizlik adıyla anılan tasfiye hareketi sırasında sürgünde yaşadığı Ufa’da 12 diğer Sol SR liderle beraber yeniden tutuklandı. Köylüleri isyana kışkırtmak suçuyla itham edildi ve 8 Mart 1937 tarihinde 25 yıl hapse mahkûm edildi. II. Dünya Savaşı sırasında 1941 yılında Nazi Almanyasının Sovyetler Birliğine saldırmasından sonra Oryol’da 11 Eylül 1941 tarihinde 157 Sol SR üyesi ile birlikte (içlerinden biri sürgünde evlendiği eşi) NKVD tarafından Medvedev ormanında kurşuna dizildi. Jean-Christophe Boullion Jean-Christophe "Jules" Boullion (d. 27 Aralık 1969, Saint-Brieuc, Côtes d'Armor, Fransa), Sauber takımı için yarışmış olan eski Formula 1 pilotu. Yarış kariyerine 1982'de başlayan Boullion 1988 yılında Paris'teki bir yarış okuluna kayıt yaptırmıştır. 1989'da Formula Ford 1600 yarışlarında da boy gösteren pilot bu dalda Şampiyonluğu elde etmiş ve Formula 3'e geçmiştir. Boullion 1993'te Formula 3000'de yarışmaya başlamış ve 1994 FIA Uluslararası Şampiyonası'nı kazanma başarısı göstermiştir. Williams takımında test pilotu olmasına karşın Sauber'e kiralanan pilot 1995 sezonunun büyük bölümünde Karl Wendlinger'ın yerine yarışmıştır. Takım arkadaşı Heinz-Harald Frentzen'e oranla daha başarısız olan pilot sonraki sezonda yeniden test pilotluğuna dönmüş, Tyrrell takımında da bu görevde bulunmuştur. Varat Eyaleti Varat Eyaleti veya Varat Beylerbeyliği, 1661 yılında IV. Mehmed zamanında kurulan Osmanlı İmparatorluğu eyaleti. 1596'da kurulan Eğri Eyaleti'nin toprakları 1661 yılında gerçekleştirilen Erdel Seferi sonucunda bu beylikten koparılan bazı topraklar birleştirilerek Varat Eyaleti kurulmuştur. 1685'te Eğri'nin Müttefik kuvvetlerce alınmasıyla eyalet tehlikeye düşmüş, 1692'de eyaletin sınırları içindeki son kalelerin de Avusturya birliklerince alınmasıyla, eyalet de tarihe karışmıştır. Osmanlı İmparatorluğu, bu durumu 1699 tarihinde imzalanan Karlofça Antlaşması ile tanımıştır. Suzuka Pisti , kısaca Suzuka Pisti Ino, Suzuka, Mie, Japonya'da yer alan bir motor sporları yarış pistidir. Mobilityland tarafından işletilen pistin sahibi Honda Motor Co. Ltd. şirketidir. 2010 Kanada Artistik Patinaj Şampiyonası 2010 Kanada Artistik Patinaj Şampiyonası Kanada Artistik Patinaj Şampiyonalarının 2009-2010 sezonunda düzenlenenidir. Patenciler dört disiplinde; erkekler, kadınlar, çiftler ve buz dansında yarışmaktadır. Gençler düzeyinde yarışmada düzenlenmektedir. Resmi Uluslararası Paten Birliği terminolojisi tekler kategorisinde yarışan kadın patencileri "ladies" olarak adlandırırken bu şampiyonada Skate Canada "women" kullanmaktadır. Yarışmalar 11 - 17 Ocak 2010 tarihleri arasında London, Ontario'da yapılmıştır. Büyüklerde yarışmalar John Labatt Centre ve gençler/ yıldızlar düzeyinde yarışmalar Western Fair Sports Centre'da yapılmıştır. Bu yarışmanın sonuçlar 2010 Kış Olimpiyatları, 2010 Dünya Artistik Patinaj Şampiyonası, 2010 Dört Kıta Artistik Patinaj Şampiyonası ve 2010 Dünya Gençler Artistik Patinaj Şampiyonasına katılacak Kanada takımlarını belirlemek için kullanılacaktır. Belirtilen tüm saatler Doğu Zaman Dilimi (UTC-05.00) zaman dilimine göredir. Olimpiyat takımı şu şekilde açıklanmıştır: Ã‰mile Benveniste Émile Benveniste (1902, Halep (Suriye) – 1976) Fransız yapısalcı dil bilimci. Benveniste, Ferdinand de Saussure tarafından kurulan dilbilimsel paradigmaları genişletmesi ve Hint-Avrupa dilleri üzerine çalışmaları ile tanınır. Başlangıçta Sorbonne Üniversitesi'nde Ferdinand de Saussure'un eski bir öğrencisi olan Antoine Meillet'yle çalıştı. Daha sonra École Pratique des Hautes Études'de öğretmenliği başladı. On yıl sonra 1937'de Collège de France'a dil bilimi profesörü olarak seçildi. 1969 yılında sağlığının bozulması sebebiyle bu okuldan emekli oldu. 1969-1972 yılları arasında Uluslararası Gösterge Bilimi Derneği'nin birinci başkanlığını üstlendi. Kariyerinin başlangıcında, derin uzmanlığı ve teknik çalışmalarıyla sınırlı bir akademisyen grubunu etkisi altına aldı. Onun anıtsal yayını, problèmes de Linguistique générale (Genel Dil Bilimi Sorunları) alanında çok daha geniş kitlelerce tanınmasını sağladı. Schumacher (futbolcu) Thiago Maier dos Santos ya da bilinen adıyla Schumacher (d. 31 Ağustos 1986, Curitiba, Brezilya) Brezilyalı futbolcudur. Forvet mevkiinde oynayan oyuncu, Udinese'dan kiralık olarak Austria Wien forması giymektedir. Magere Brug Orijinal adıyla Magere Brug, Amsterdam şehir merkezinde yer alan ve Amstel Nehri üzerinde bulunan açılır kapanır özellikli bir köprüdür. Kerkstraat (Kilise Caddesi) ile Keizersgracht (İmparatorluk Kanalı) ve Prinsengracht (Prenses Kanalı) arasını birbirine bağlamaktadır. Köprünün beyaz rengi, yapımında beyaza boyanmış ahşap kullanılmasından kaynaklanmaktadır. İlk yapım tarihi olan 1691'de, köprü çok dar inşa edilmiştir ve adı halk arasında "sıska köprü" olarak anılmıştır. 1871'de ise köprü yeniden ve bu kez ağaçtan yapılmıştır. Bu tarihten sonra da bir takım hasarlara bağlı değişiklikler geçiren köprü 1934 yılında ve son büyük değişiklikle 1969 yılında bugünkü halini almıştır. 1994 yılına kadar el ile açılıp kapanan köprü, artık otomatik olarak açılıp kapanmaktadır. Köprü, Amsterdam'daki bu tür pek çok köprüde olduğu gibi sadece yayaların ve bisikletlilerin kullanımına açıktır. Köprünün ismi ile ilgili olarak çeşitli söylenceler mevcuttur. Köprü ilk yapıldığında dar olması nedeniyle adına sıska denmesinin yanında, Amstel Nehri'nin iki yakasında oturan, varlıklı fakat sağlıkları yerinde olmayan (vakit bulamadıkları için de denilmektedir) zayıf iki kız kardeşin birbirlerini görebilmek adına bu köprüyü inşa ettirdikleri söylencesi de mevcuttur. Söylencenin bir başka türevi ise bu iki kardeşin maddi güçlerinin ancak dar bir köprü inşa ettirmeye yetmesidir. Köprü ayrıca, 1971 yapımı Ölümsüz Elmaslar (film) gibi birçok filmde görülebilir. Revolver (şarkı) "Revolver", Madonna'nın üçüncü derleme albümü "Celebration"dan çıkan ikinci tekli ("single") çalışmasıdır. Şarkıda rap müzik sanatçısı Lil Wayne de yer almaktadır. Eserin söz yazımı Madonna, Carlos Battey, Steven Battey, Dwayne Carter, Justin Franks ve Brandon Kitchen tarafından üstlenildiği gibi yapımı da Madonna ve DJ Frank E ikilisi tarafından üstlenildi. Şarkı albümün resmî yayımlanış tarihinden önce internette satışa sunuldu. Aralık 2009'da ise şarkının, derleme albümüyle aynı adı taşıyan ilk tekliden sonraki ikinci tekli olarak yayımlanacağı duyuruldu. Elektropop türünde bir şarkı olan "Revolver", vokallerde baştan sona Madonna'yı içermesinin yanı sıra, son kısımlara doğru rapçi Lil Wayne'in vokallerine de yer vermektedir. Şarkının sözleri, aşk ile silahlanmayı yan yana koyan bir tema üzerinedir. Çağdaş müzik eleştirmenleri, şarkıya karışık eleştirilerde bulundu. Bazıları nakarat kısmını överken, bazıları da bu bölümün yetersiz olmakla beraber eski Madonna şarkılarıyla örtüşmediğini belirtti. Şarkı Belçika, Kanada, Finlandiya ve Birleşik Krallık gibi çeşitli dünya müzik listelerinde alt sıralarda yer aldı. Şarkı ayrıca 2000'li yılların son Madonna şarkısı olma özelliğini taşımaktadır. Mart 2009'da, Madonna'nın temsilcisi Liz Rosenberg, Madonna'nın 2009 sonbaharında bir derleme albümü çıkaracağını açıkladı. Rosenberg, ayrıca sanatçının bu derleme albüm için yeni materyaller hazırladığını da belirtti. Bir sonraki gün, Madonna'nın menajeri Guy Oseary, Twitter'daki hesabından sanatçının hayranlarına albümdeki içerik hakkında görüş toplayan bir gönderi yolladı. Daha sonraları, sanatçının albüm için üç yeni şarkı hazırladığı doğrulandı. Ayrıca albümdeki bu yeni şarkılardan ikisinin yapımcılığının Paul Oakenfold tarafından üstlenileceği belirtildi. Warner Bros. Records da, sonraki dönemde albümün adının "Celebration" şeklinde olacağını duyurdu. Bu açıklamalarda bir Lil Wayne düeti olan "Revolver"ın da yer alacağı belirtildi. Öyle ki, şarkının bir demosu internette "Celebration" ile beraber tanıtıldı. Albüm 29 Eylül 2009'da yayımlanmadan önce, "Revolver"ın asıl sürümü internette yer aldı. Aralık 2009'da "NME", şarkının ikinci tekli olarak yayımlanacağını duyurdu. Tekli, Birleşik Krallık'ta 14 Aralık 2009 tarihinde dijital yükleme formatında yayımlanırken 29 Aralık 2009'da da dünya çapında çeşitli yerlerde maksi tekli olarak yayımlandı. Bu sürümlerde David Guetta, Paul Van Dyk ve Tracy Young tarafından hazırlanan remiksler yer aldı. Bir elektropop olan "Revolver"ın yazımı Madonna, Carlos Battey, Steven Battey, Lil Wayne, Justin Franks ve Brandon Kitchen tarafından; yapımı Madonna ve DJ Frank E tarafından üstlenildi. Şarkının adı, Wayne'nin 2009 çıkışlı yedinci albümü "Rebirth"de yer alan "Hot Revolver" adlı şarkıya ithafen verildi. Müzikal olarak şarkı, Britney Spears'ın 2009 çıkışlı "Radar" şarkısıyla benzerlik gösterir. Wayne, şarkının sonlarında doğru bir bölümde vokalde yer alarak silahları çağrıştıran sözlerle şarkıyı söyler. Wayne'in vokallerinde auto-tune efekti yer almaktadır. Şarkının nakaratında ise Madonna aşağıdaki dizeleri söyler: MTV'den Shaheem Reid, şarkıyı "tatlı basit şarkı" olarak nitelendirdi. Şarkının özgün sürümünün internete düşmesiyle beraber "Rolling Stone" dergisinden Daniel Kreps, "bu yeni sürümdeki siren gibi enstrümanlar, Pop'un Kraliçesi'ne yakışmış" şeklinde bir yorum yaptı. Kreps ayrıca şarkıyı gelmiş geçmiş en haşin aşk şarkısı olarak nitelendirdi. Yine aynı dergiden Rob Sheffield, "Madonna'nın başarılı şarkı yapmadaki dehası benzersiz ve halen eksilmemiş" şeklinde bir yorum yaptı. "Entertainment Weekly" dergisinden Joseph Brannigan Lynch ise, şarkının kendisini hayal kırıklığına uğrattığını ve şarkının etkileyici olmadığını belirtti. Lynch ayrıca "Lil Wayne ile yapacağı bir düetin Madonna'ya yeni bir tarz katacağını düşünenler hayal kırıklığına uğrayacaklar. 'Revolver' sıklıkla duyulan ve özellikle 'Hard Candy' albümünde görülmesi olası olan ilk kırka girmiş sıradan R&B ve elektro şarkılardan pek farklı değil. Yine şarkı hiçbir çevreye göre kötü olarak tanımlanamaz. Ayrıca şarkı, sanatçının bir on yıl sonra yayımlayacağı derleme albümü için son materyal olmayacak" şeklinde bir yorum yaptı. "Entertainment Weekly" dergisinde albümün incelemesini yapan Leah Greenblatt, şarkıyı "geçici dans nesnesi" olarak nitelendirdi. About.com'dan Bill Lamb, ise albümün incelemesini yaparken, şarkının aynı anda hem çağdaş hem de güncel olmayı çağrıştırdığını belirtti. "Houston Chronicle"dan Joey Guerra ise şarkıyı "büyüleyici sözcüğünden daha doyurucu" olarak nitelendirdi. Pitchfork Media'dan Douglas Wolk, şarkının Madonna'nın "Justify My Love" ve "Erotica" gibi önceki cinsellik temalı şarkılarından daha sönük olduğunu belirtti. "Slant Magazine"den Eric Henderson, şarkıyı beceriksiz bir birliktelik olarak tanımladı. "The Daily Telegraph"dan Sarah Crompton, şarkının bir şarkıcı olarak Madonna'dan daha çok Lil Wayne'in yeteneklerini göz önüne çıkardığı yorumunu yaptı. Şarkı ilk defa 17 Ekim 2009'da Kanada müzik listesine doksan beş sıradan giriş yaptı. Ancak bir sonraki hafta listeden düştü. 16 Ocak 2009 tarihinde yayımlanan "Billboard" dergisine göre şarkı listeye tekrar giriş yaparak, kırk yedinci sıradan kendine yer edindi. Şarkı, bu sıralarda Finlandiya'nın resmî müzik listesine on dokuzuncu sıradan giriş yaptı. Birleşik Krallık müzik listesinde şarkı ilk hafta 188. sırada kendine yer edindi ve birkaç hafta içinde 130. sıraya kadar yükseldi. David Guetta tarafından yapılan remiks sürümü ise Belçika'daki Flanders listelerinde ilk haftasında otuz yedinci sırada yer buldu. Birkaç hafta içinde şarkı bu listede yirmi altıncı sıraya kadar ilerledi. Bu sıralarda aynı ülkenin Valonya listelerinde şarkı yirmi beşinci sırada yer almaktaydı. Şarkı 16 Ocak 2010 tarihinde Amerika Birleşik Devletleri'nde "Billboard" dergisinin dans müzik listesi olan Hot Dance Club Songs'a kırk birinci sıradan giriş yaptı. Bu sayede o hafta bu listeye ilk girişini yapan şarkılar içinde en üst sırada yer alan şarkı oldu. Şarkı aynı listede bir süre sonra yirmi sekizinci sıraya kadar yükseldi. 1998 Kuzey Kıbrıs Türk Cumhuriyeti genel seçimleri 1998 Kuzey Kıbrıs Türk Cumhuriyeti genel seçimleri, sadece Türkiye tarafından tanınan Kuzey Kıbrıs Türk Cumhuriyeti'nde 6 Aralık 1998 tarihinde gerçekleşen parlamento seçimleridir. 1983 yılında KKTC'nin tek taraflı olarak ilanından sonra beşinci kez Kıbrıslı Türkler milletvekili seçimi için sandık başına gitmişlerdir. 50 milletvekilinden oluşan meclise siyasi partilerin milletvekili sokabilmeleri için %5'lik seçim barajını geçmeleri gerekiyordu. Sadece Ulusal Birlik Partisi, Cumhuriyetçi Türk Partisi, Demokrat Parti ve Toplumcu Kurtuluş Partisi olmak üzere dört siyasi parti geçebilmiştir. Ulusal Birlik Partisi, oyların %40.4'ünü alarak 24 milletvekili çıkardı. Daha sonra UBP, DP ile koalisyon hükûmeti kurdu. 6 Aralık 1998 tarihinde yapılan seçimlerde 501 seçim sandığı bulunan Kuzey Kıbrıs'ta, kayıtlı 120 bin 758 seçmenden 106 bin 331'u oy kullanırken, 14 bin 227 seçmen sandığa oy kullanmaya gitmedi. Seçime katılım oranı yüzde 88.05 oranında gerçekleşti. Oyların ise sadece 99 bin 568'i geçerli sayıldı. Suzuka, Mie Suzuka ( "Suzuka-shi"), Japonya'nın Mie prefektörlüğünde bulunan bir şehirdir. Şehir Nara'nın 83 km doğusunda ve Nagoya'nın 62 km güneybatısında yer almaktadır. Yüzölçümü 194.46 km² olan şehrin nüfusu Ağustos 2015 tarihi itibarı ile 196,835'tir. Suzuka 1 Aralık 1942 tarihinde kurulmuştur. Suzuka'da Honda ve Sharp fabrikaları bulunmaktadır. Suzuka Pisti 1987 - 2006 yılları arasında ve 2009'da Japonya Grand Prix'sine ev sahipliği yapmıştır. Yarış takvimindeki pistler arasında sekiz biçimindeki tek yarış pisti olan Suzuka Pisti pilotların da beğenisini kazanmıştır. Pistin yanında bulunan Honda Güvenli Sürüş Okulu'nda ise dünyanın dört bir yanından gelen öğrencilere sürüş eğitimi verilmektedir. Air France'ın 4590 sefer sayılı uçuşu Air France'ın 4590 sefer sayılı uçuşu 25 Temmuz 2000 tarihinde meydana gelen bir uçak kazasıdır. Concorde'un önünden kalkan Continental Airlines'a ait bir McDonnell Douglas Dc 10-30 tipi uçaktan düşen bir parça Concorde hızlanıp kalkarken sol arka tekerleğini parçalamış, tekerleğinden çıkan parça tekerin hemen üstündeki benzin deposuna gelip sızıntı yaratmasıyla uçağın arkasından alevler çıkmıştır. Uçak kalkıştan 1.5 dakika sonra, bir otele düşmüştür. Sadece uçaktakiler değil, oteldeki insanlardan bazıları da hayatını kaybetmiştir. 109 yolcu ve mürettebattan kurtulan olmamıştır. Bu kazadan sonra Concorde, güvenlik önlemleri sebebiyle emekliye ayrılmış, son uçuşunu 2003 yılında yapmıştır. 2 Şubat 2010 tarihinde bu 10 yıl önceki trajedinin davası başladı. Paris'in Pontoise banliyösünde başlayan bu davaların sonucunda Mahkeme, Continental Airlines'ı ve bir çalışanını suçlu bulundu. Amerikan firmasına 200.000 Euro para cezası kesildi. HÃ¼rremabad Hürremabad (Farsça: خرم آباد; Lurca: Xormuve, خورمووه), İran'ın Luristan Eyaleti'nin yönetim merkezi olan şehir. 2005 yılı itibarıyla 339,759 nüfusa sahiptir. Şehir Zagros Dağları'nın bulunduğu engebeli bir arazide kurulmuştur. Kentin havalanı olan Hürremabad Havaalanı şehrin 3 km. güneyinde bulunur. Şehir halkını Lurlar ve Lekler oluşturur. Kent yakınlarında Eski Taş Çağı'na ait yerleşimlerin tespit edildiği 5 antik mağara bulunmaktadır. Ayrıca kent merkezinde Sasani dönemine ait bir kale bulunur ki içinde bir müze bulunur. Kentte önemli bir sanayi tesisi yoktur. Halkın geçim kaynağını tarım ve tarıma dayalı yerel üretim faaliyetleri oluşturur. Hürremabad'ın yıllık sıcaklık grafiği aşağıdaki gibidir. Şehirde bulunan yükseköğretim kurumları ve web siteleri aşağıda belirtilmiştir. Mie (prefektörlük) Mie prefektörlüğü ( "Mie-ken"), Japonya'nın prefektörlüklerinden biridir. Prefektörlük Kansai bölgesinde yer almaktadır. Yüzölçümü 5,777.22 km² olan prefektörlüğün nüfusu 1 Nisan 2010 tarihi itibarı ile 1,855,177'dir. Prefektörlüğün merkezi Tsu şehri olup en büyük şehri Yokkaichi'dir. Mie prefektörlüğü, 14 şehir ile yedi ilçeye (15 kasaba) ayrılmaktadır. Lewis yapısı Lewis yapısı, iyonik bileşiklerin oluşumu Elektron Nokta formülü ile gösterilebilir. Değerlik elektronlar (atomun son yörüngesinde bulunan elektron sayısı) elementin sembolü etrafında noktalar ile gösterilir. Kimyasal tepkimelerde değerlik elektronlarını izlemek ve toplam elektron sayısının değişmediğinden emin olmak için Gilbert Newton Lewis tarafından geliştirilen Lewis nokta simgeleri kullanılır. Bu sembol nokta, çarpı vb. şekilde olabilir. Milenko Ačimovič Milenko Ačimovič (d. 15 Şubat 1977; Ljubljana, Slovenya), Sloven eski futbolcudur. Sırp bir ailenin çocuğu olan Ačimovič, profesyonal futbol kariyerine Slovenya'nın Olimpija Ljubljana kulübünde başladı. 17 yaşına geldiğinde FC Ljubljana kulübüne transfer oldu ve üç maçta forma giydi. 1996'da tekrar Olimpija Ljubljana'ya döndü. Burada iki yıl forma giyen Ačimovič, 34 maçta 7 gol attı. 1998 yılına gelindiğinde Sırbistan'ın Kızılyıldız kulübüne transfer oldu. Milenko, Belgrad'da 3,5 yıl boyunca top koşturdu. Slovenya millî takımı forması altında 2000 Avrupa Futbol Şampiyonası ve 2002 FIFA Dünya Kupası'nda gösterdiği üstün performans ile Avrupa kulüplerinin dikkatini üzerine çekti. 2002 yazında Premier League ekiplerinden Tottenham Hotspur'a transfer oldu. İlk sezonunda fazla forma şansı bulamazken, ikinci sezonunda kulübeye mahkûm kaldı. Ocak 2004'te Fransız kulübü Lille'e sezon sonuna kadar kiralandı. Ačimovič'in gelmesiyle kulüp, üst üste başarılı sonuçlar aldı ve 14.'lükten 2.'liğe kadar yükselerek UEFA Şampiyonlar Ligi'ne katılmaya hak kazandı. 2,5 yıl Fransa'da top oynadıktan sonra 2006 yılında sürpriz bir şekilde Suudi Arabistan ekiplerinden Al-Ittihad'a transfer oldu. Fakat ülkeye uyum sağlayamadığı gerekçesiyle kontratı karşılıklı olarak feshedildi. 2007 yılında Austria Wien'e transfer oldu. 15 Eylül 2010'da, dizinden yaşadığı sakatlık sebebiyle aktif futbol hayatını sonlandırdığını açıkladı. Slovenya millî futbol takımı adına ilk maçına 22 Nisan 1998'de Çek Cumhuriyeti karşısında çıktı. Forma giydiği maçlarda takımına önemli katkılar sağladı. 2000 Avrupa Futbol Şampiyonası ve 2002 FIFA Dünya Kupası'nda oynama başarısını gösterdi. Slovenya adına son maçına 28 Mart 2007'de, 2008 Avrupa Futbol Şampiyonası elemelerinde Hollanda karşısında çıktı. 1-0'lık mağlubiyetin ardından Ağustos 2008'de millî takımı bıraktığını açıkladı. Gottlob Berger Gottlob Christian Berger (16 Temmuz 1896 - 5 Ocak 1975), II.Dünya Savaşı esnasında Nazi Almanyası'nda Obergruppenführer rütbesinde bir Nazi savaş suçlusu. 1940'tan itibaren Waffen-SS komutanı ve SS-Hauptamt'ın başıydı. I. Dünya Savaşı'nın ardından savaş suçlusu olarak mahkûm edildi ve toplamda altı buçuk yıl hapis yattı. Birinci Dünya Savaşı sırasında Alman Ordusunda görev yaparken dört kez yaralandı ve Birinci Haç Demir Haç ödülünü kazandı. Savaştan hemen sonra, Kuzey Württemberg'deki Einwohnerwehr milislerinin lideriydi. 1922'de Nazi Partisine katıldı ama 1920'lerde sağcı siyasete olan ilgisini kaybetti. Beden eğitimi öğretmeni olarak eğitim aldı ve çalıştı. 1920'lerin sonunda, Nazi Partisine tekrar katıldı ve 1931'de paramiliter Sturmabteilung (SA) üyesi oldu. SA'nın diğer liderleriyle çatıştı ve 1936'da Allgemeine-SS'e katıldı. Öncelikle bir SS bölgesindeki beden eğitiminden sorumlu kısa süre sonra spor ofisi başkanı olarak Reichsführer-SS Heinrich Himmler'in personeline transfer edildi. 1938'de SS Merkez Ofisi'nin (SS-HA) işe alım bürosu başkanı olarak atandı ve ertesi yıl SS-HA'nın başına geçti. Berger, Waffen-SS'nin babasıydı, çünkü sadece işe alım yapıları ve politikaları uygulamakla kalmadı. Waffen-SS'nin Wehrmacht'ın üzerindeki kontrolünü atlatmasına yardımcı oldu, ancak Waffen-SS'te işe alma sürecini önce İskandinavya ve batı Avrupa'dan "Cermen" gönüllülere genişletti, sonra Reich'ın dışındaki Volksdeutsche (etnik Almanların) ve sonunda Himmler'in "ırksal saflık" fikrini hiçbir şekilde yansıtmayan halklara kadar genişletti. Gottlob Berger, Waffen-SS için sürekli olarak daha fazla ideolojik eğitimi savunuyordu, ancak SS ideolojisini dinin yerine koymadı. Ayrıca hüküm giymiş bir suçlu olan ve birimlerinin komutanlığına getirdiği arkadaşı Oskar Dirlewanger'a sponsorluk yaptı ve onu korudu; SS-Sonderkommando olan Dirlewanger, daha sonra birçok savaş suçu işledi. Berger sık ​​sık Wehrmacht'ın kıdemli subaylarıyla ve hatta işe alım yöntemleri konusunda kıdemli Waffen-SS subaylarıyla fikirleri çatıştı, ancak Waffen-SS'i savaşın sonuna kadar 38 tümene kadar büyütmek için sunulan fırsatlardan yararlandı. Berger, SS-HA'nın şefi olarak devam ederken savaşın son aşamalarında birkaç görev daha üstlendi. 1942 ortalarından itibaren Reich İşgal altındaki Doğu Bölgeleri Bakanlığı'nda önemli bir rol oynamış ve SS'nin doğudaki ekonomik faaliyetlerin çoğunu yönetmesine izin vermiştir. Bu görevde Heuaktion kod adı altında 10 ila 14 yaş arası 50.000 Doğu Avrupalı çocuğu kaçırmak ve köleleştirmek için bir plan önerdi. Ağustos 1944'te yapılan Slovak Ulusal Ayaklanması'na yanıt olarak, Slovakya'da Askeri Komutan olarak atandı ve isyanın bastırılmasındaki ilk başarısızlıktan sorumluydu. Ertesi ay, Volkssturm milislerinin iki kurmay başkanından biri ve savaş kampları mahkumlarının şefi olarak atandı. Savaşın son aylarında Bavyera Alpleri'nde Alman kuvvetlerine komuta etti ve bu silahlar işe alımlara yardım ettiği Waffen-SS birimlerinin kalıntılarını içeriyordu. Berchtesgaden yakınlarındaki ABD birliklerine teslim oldu ve hemen tutuklandı. ABD Nürnberg Askeri Mahkemelerinin Bakanlıklar Mahkemesi'nde savaş suçlarından yargılanmış ve mahkûm edilmiş ve 25 yıl hapis cezasına çarptırılmıştır. Cezası yakında 10 yıla indirildi ve altı buçuk yıl hapis yattıktan sonra serbest bırakıldı. Serbest bırakıldıktan sonra Waffen-SS'nin rehabilitasyonunu savundu ve Baden-Württemberg'deki Stuttgart ve Böblingen'de çalıştı ve bir perde rayı fabrikasını yönetti. Ayrıca Coburg'da yayınlanan aylık sağ görüşlü Nation Europa dergisine yazılar yazdı ve zaman zaman NATO'nun eski Waffen-SS üyelerine daha fazla önem vermesini teşvik eden makaleler yazdı. Karısı Christine'in dört çocuğu vardı: Krista, Wolf, Helgart ve Folkart. 5 Ocak 1975'te memleketi Gerstetten'de öldü. Himmler'in en yetkin ve güvenilir savaş zamanı kurmaylarından biri" olarak tanımlanan Berger, aynı zamanda ateşli bir Yahudi aleyhtarı ve yetenekli ve vicdansız bir bürokratik manipülatördü. Berger, örgütsel ve işe alım becerileri nedeniyle, savaş boyunca SS-HA'nın şefi olarak tutuldu. Yek-odaklı güneş enerjisi santralleri Yek-odaklı güneş enerjisi santralleri veya Konsantre güneş enerjisi sistemleri, aynalar ve bu aynalara bağlı güneşi izleme sistemleri vasıtasıyla geniş bir alana düşen güneş ışınlarını nispeten küçük bir alana yansıtma esasına dayanır. Küçük bir alana odaklandırılan güneş ışınları, klasik enerji santrallerinde ısı kaynağı olarak ya da güneş panellerine düşürülerek elektrik enerjisi kaynağı olarak kullanılır. Konsantre güneş ışığı, antik Çin döneminden beri birçok yararlı işte kullanılmıştır. Efsaneye göre, Arşimet cilalanarak parlatılmış kalkanlar vasıtasıyla güneş ışınlarını Roma donanmasına karşı kullanmış ve onların Siraküza kuşatmasından geri çekilmelerini sağlamıştır. İlk kez 1866 yılında, Auguste Mouchout parabolik aynalar kullanarak buhar kazanı için gerekli olan buharı üretmiştir. Bu çalışmanın üzerinden 50 yıl sonra, John Ericsson ve Frank Shuman adlı mucit kişiler sulama, soğutma ve devinme elde etmek için konsantre güneş ışığı – güç ünitelerini kurmuşlardır. 1913 yılında Shuman 55 HP’lık bir parabolik güneş-termal enerji santralini Meadi, Mısır’da sulama amacıyla kurmuştur. Konsantre güneş enerji santralleri üçe ayrılır: Konsantre termal güneş enerjisi santralleri (CSP ya da CST) Konsantre fotovoltaik güneş enerjisi santralleri (CPV) Konsantre termal-fotovoltaik güneş enerji santralleri (CPT) Konsantre termal güneş enerjisi santralleri (CSP) yenilenebilir ısı enerjisi ya da elektrik enerjisi kaynağı olarak kullanılırlar. CSP sistemleri aynalar ve bu aynalara bağlı güneşi izleme sistemleri vasıtasıyla geniş bir alana düşen güneş ışınlarını tek bir küçük alana odaklar. Konsantre edilmiş gün ışığı daha sonra klasik enerji santrallerine gereken ısıyı üretmekte kullanılmış olur. Bunun yanı sıra, üretilen ısı enerjisi başka amaçlar için de kullanılabilir. Konsantre güneş enerjisi teknolojileri geniş bir alanda, Dish Stirling motoru, solar enerji kulesi, CLFR, solar baca gibi örneklerle hayat bulmuştur. Her bir odaklama yöntemi yüksek sıcaklıkların elde edilmesini ve buna paralel olarak yüksek termodinamik verimliliği sağlamaktadır. Ancak, bu yöntemlerin güneşi takip mekanizmaları ve güneş enerjisinden faydalanma biçimleri birbirinden farklıdır. Teknolojide yaşanan ilerlemeler sayesinde, bu konsantre güneş enerjisi yöntemleri günden güne uygun maliyetli hale gelmektedir. Parabolik oluklar, parabolik (çukur şeklindeki) yansıtıcıların, yansıtıcıların odak noktasına yerleştirilmiş bir alıcıda güneş ışığını toplamaları ile çalışır. Buradaki alıcı, yansıtıcıların odak noktaları doğrultusunda uzanan ve içinde çevrim akışkanının bulunduğu bir tüpten oluşur. Yansıtıcı, gün boyunca güneşi takip mekanizmaları ile takip eder. Çevrim akışkanı, alıcı içinde ilerletilirken ( erimiş tuz vd.) 150-350 °C civarında ısınır. Ardından, ısı enerjisi kaynağı olarak enerji üretim tesisinde kullanılır. Parabolik oluk sistemler, CSP teknolojileri arasında en gelişmiş olanıdır. Bu teknolojinin örnekleri arasında dünyanın en geniş üretim tesisi olan Kaliforniya’daki SEGS (The Solar Energy Generating Systems) santrali, Boulder City, Nevada’da kurulan Acciona şirketinin Nevada Solar One santrali ve İspanya’da SSPS-DCS (Plataforma Solar de Almería) santrali sayılabilir. Yoğunlaştırılmış doğrusal Fresnel yansıtıcıları, güneş ışığını parabolik aynalarla yansıtmak yerine çok sayıda ince ayna dizileri kullanarak içinde çevrim akışkanı dolaşan bir çift tüpe yansıtan CSP santralleridir. Bu sistem parabolik sisteme göre düz aynaların parabolik aynalara göre ucuz olmasından ötürü daha az maliyetlidir. Bunun yanı sıra, aynı büyüklükte bir alana parabolik sisteme nazaran daha çok yansıtıcı konulabilir. Bu da, aynı büyüklükte bir alandan daha fazla kullanılabilir gün ışığı toplamak manasına gelmektedir. Yoğunlaştırılmış doğrusal Fresnel yansıtıcıları, bu kertede geniş kapasiteli ve gelişmiş santrallerde kullanılmaya başlanmıştır. Dish Stirling ya Stirling motoru sistemi tek başına bir parabolik yansıtıcı ile bu yansıtıcının odak noktasında bulunan bir alıcıdan oluşmaktadır. Yansıtıcı, bu sistemde, güneşi iki eksenden takip eder. Alıcı içerisinden geçen çevrim akışkanı 250-700 °C seviyesinde ısıtılır ve ardından Stirling motorunda enerji üretimi maksadıyla kullanılır. Dish Stirling sistemleri CSP teknolojileri arasında güneş enerjisinden elektrik enerjisine dönüşümde en yüksek verimliliği sağlayan sistemdir. Buna ek olarak, taşınabilir yapısı sistemin ölçeklenirliğini sağlar. Bu teknolojinin somut örneği olarak Kanberra, Avustralya’daki Big Dish santrali gösterilebilir. Güneş bacası, geniş transparan (genelde tamamen camdan) bir odadan oluşur. Güneş sera etkisine benzer biçimde oda içindeki havayı ısıtır ve ısınan havanın bacada yükselmesine neden olur. Hava yükselmesi sayesinde türbinler çalışır. Türbinler vasıtasıyla da elektrik üretimi sağlanmış olur. Güneş bacası, tasarımı bakımından gerçekten basittir ve bu nedenle dünyanın gelişme sürecinde yaşayabilir bir seçenek oluşturabilir. Güneş enerji kulesi, bir kulenin üzerinde bulunan merkezi bir alıcıdan ve bu alıcıya gün ışığını yansıtan bir dizi çift eksenli yansıtıcılardan (heliostat) oluşur. Kulenin tepesindeki alıcı, genelde deniz suyundan müteşekkil bir çevrim akışkanından bir depo bulundurur. Alıcı içindeki çevrim akışkanı 500-1000 °C seviyelerinde ısıtılır ve ardından enerji santralinde veya enerji depo sistemlerinde ısı enerjisi kaynağı olarak yararlanılır. Enerji kuleleri, parabolik oluk sistemlerden daha az gelişmiştir; ne var ki, daha yüksek bir verimlilik ve daha iyi bir enerji depolama kapasitesi sunmaktadır. Daggett, Kaliforniya’daki The Solar Two santrali ve Sanlucar la Mayor, İspanya’daki Planta Solar 10 (PS10) santrali bu teknolojinin örnekleri olarak gösterilebilir. Konsantre Termal Güneş Enerjisi, Kuzey Afrika’nın kurak bölgelerinde ve Güney Avrupa’da elektrik üretmek ve ihtiyaç halinde olan bölgeler için tuzdan arındırılmış su temin etmek üzere temelleri atılmış olan ‘Trans-Mediterranean Renewable Energy Cooperation DESERTEC’ adlı kuruluşun esas teknoloji vasıtasını oluşturmaktadır. Konsantre fotovoltaik sistemler yoğunlaştırılmış gün ışığını fotovoltaik yüzeylere düşürerek elektrik enerjisi üretimini sağlamayı amaçlar. Güneş yoğunlaştırıcılarının tüm çeşitleri bu sistemde kullanılabilir. Yanı sıra genellikle bu sisteme ek olarak güneşi gün içinde takip eden bir güneş takip mekanizması da yerleştirilir. Konsantre fotovoltaik sistemler üzerinde ciddi ve değerli araştırma – geliştirme çalışmaları 1970’li yıllara kadar uzanmaktadır. Örnekleri ele almak gerekirse, düz yansıtıcılı yoğunlaştırıcı sistemler ilk olarak ABD’de Sandia Ulusal Laboratuvarları’nda test edilmiş ve kurulmuştur. İlaveten, konsantre fotovoltaik sistemlerin ilk modern prototipleri aynı isimli merkezde son 10 yıl içerisinde geliştirilmiştir. Bir sonraki sistem ise, akrilik Fresnel lens ile güneş ışığının su soğutmalı bir Si hücreleri ünitesine odaklandırılması ve iki eksenli güneşi izleme sisteminin buna eklenmesi olmuştur. Benzer düşünce diğer prototipler için de kullanılagelmiştir. Gazışıl solar yoğunlaştırıcılar (luminescent solar concentrators) (bir PV hücresi ile bütünleştirildiği zaman) konsantre fotovoltaik sistemler olarak bahsedilebilir. Gazışıl solar yoğunlaştırıcılar PV panellerinin performansını çok güçlü bir biçimde arttırmaları bakımından kullanışlıdır. Yarı iletken özellikler, uygun bir soğutucu elemanın hücre jonksiyon (cell junction) sıcaklığını düşük seviyelerde tutabildiği sürece, bir fotovoltaik hücresinin yoğunlaştırılmış gün ışığı altında daha verimli bir şekilde çalıştırılmasına imkân sağlar. Konsantre fotovoltaik sistemler güneşli havalarda temel olarak gün ışığının yoğunlaştırılmasının zor olduğu bulutlu veya kasvetli hava şartlarına göre daha yüksek bir verim değerinde çalışabilirler. Asaf SavaÅŸ Akat Asaf Savaş Akat (d. 3 Şubat 1943, Ankara), Türk ekonomist ve akademisyen. İlköğretimini İstanbul'da tamamladıktan sonra bir yıl ABD'nde eğitim gören Akat, İstanbul'a dönerek Galatasaray Lisesi'ni bitirdi. İstanbul Üniversitesi İktisat Fakültesi'ne giren Akat, daha sonra 1968'de üniversite öğrenimini İngiltere Norwich'de (East Anglia University) tamamladı. Doktorasını İstanbul Üniversitesi'nde yaptı. 1966'da aynı okulda asistanlık görevine başladı, 1973'te doçent oldu. 1970 yılında Londra Ekonomi Üniversitesi'nde ziyaretçi olarak araştırma yaptı. 1974 yılında Devlet Güvenlik Akademisi'nde öğretim görevlisi olarak çalışan Asaf Savaş Akat, 1980 yılında da İstanbul Üniversitesi'nde profesör oldu. 12 Eylül Darbesi ile 1980 yılında görevinden uzaklaştırılarak 1402'likler arasına katıldı. Bir süre haftalık "Yeni Gündem dergisi"'de yazdı, İletişim Yayınları'nda çalıştı. Demokratik Sol Parti'nin ilk zamanlarında adı geçse de, daha sonra Sosyal Demokrat Halkçı Parti'ye katıldı. 1993 yılından sonra görüş değişikliği yaşamasıyla Cem Boyner'in öncülüğündeki Yeni Demokrasi Hareketi içinde kurucular arasında yer aldı. Bazı özel şirket ve holdinglerde danışmanlık ve yönetim kurulu üyeliği gibi görevler üstlendi. Royal Economic Society ve TÜSİAD'a da üye olan Akat, Bilgi Üniversitesi Rektörlüğü ve Ekonomi Bölümü'nde öğretim üyelikleri (1996-1998) görevinin ardından NTV televizyon kanalında ""Ekodiyalog"" adlı ekonomi programına katıldı ve önce "Sabah", sonra "Vatan" gazetelerinde köşe yazıları yazmaya başladı. İlk evliliğini gazeteci-yazar Emine Uşaklıgil ile yapan profesör Akat, boşandıktan sonra Nilüfer Göle ile evlendi. Halen CSA Celebrity Speakers konuşmacı bürosunun konuşmacıları arasında yer almaktadır. Çok iyi derecede İngilizce bilen Akat, aynı zamanda Türkiye Simultane Tercümanlar Derneği kurucu üyesi ve bazı sosyal kurum ve kuruluşların üyesi olup 1984 yılında ""Alternatif Büyüme Stratejisi"" adlı kitabıyla Sedat Simavi Vakfı Ödülü kazanmıştır. Emine Uşaklıgil Emine Uşaklıgil, Türk yazar, gazeteci. Sultan Vahdettin'in torunu Prens Ahmet Rıfat İbrahim'in eski eşi. Emine Uşaklıgil, Halit Ziya Uşaklıgil'in torunu, Kopenhag, Kahire, Washington ve Paris'te büyükelçilik yapmış Bülend Uşaklıgil'in kızı olmasıyla tanınır. Üniversite eğitiminin ardından 1975 yılında bir gazetede gazeteci olarak göreve başlayan Emine Uşaklıgil, iki yıl sonra torunu olduğu Yunus Nadi'nin Cumhuriyet gazetesi'nde yazarlık ve yöneticilik yaptı. Bir dönem de Yeni Yüzyıl gazetesinde çalışan yazar, Ekonomist Asaf Savaş Akat'la evlenip, bir süre sonra ayrıldı. Bir araştırma ve danışmanlık şirketinde yönetim kurulu üyeliğinin yanı sıra NTV'de yazılar yazdı. Bir süre film işletmeciliği ve dağıtımcılığı ile ilgilenen Uşaklıgil, Helsinki Yurttaşlar Derneği üyesidir. Yazarın, 2001 yılı basımı ""Modernleşme ve Çokkültürlülük"" (ISBN 978-975-470-947-6) adlı bir kitabı bulunmaktadır. Avrupa'da mÃ¼zik Leoben Adalet SarayÄ± Leoben Adalet Sarayı, Avusturya'nin Leoben şehrinde yer alan bir hapishane ve yargı kompleksidir. Avusturyalı bir mimar olan Joseph Hohensinn tarafından tasarlanan yapı Kasım 2004’te kullanıma açıldı. Yapı 205 mahkûmu barındırmaktadır. Yapının hemen girişindeki beton duvarın altında Medeni ve Siyasi Haklara İlişkin Uluslararası Sözleşmesinin onuncu maddesi yazılmış: “Özgürlüklerinden yoksun bırakılan herkese insanca ve kişinin doğuştan sahip olduğu onura saygı gösterilerek davranılır.” Amerikan Ticaret Merkezi Amerikan Ticaret Merkezi, inşa edilirse 460 metre yüksekliği ile ABD’nin Philadelphia şehrinin en yüksek gökdeleni olacaktır. Aralık 2008 itibarıyla bu gökdelenin inşaatının önünde hukuki engel kalmamıştır. Tasarımının Kohn Pederson Fox Mimarlık Şirketi tarafından sağlandığı Amerikan Ticaret Merkezi projesinin finansmanı da Hill International tarafından karşılanıyor. 4 Aralık 2008 günü, Philadelphia Belediyesi 460 metre yükselecek bu gökdeleninin inşaat iznine oybirliği ile izin verdi. Eğer inşa edilirse, Amerikan Ticaret Merkezi, Philadelphia’nın en yüksek gökdeleni olacak ve şu andaki en yüksek gökdelen olan Comcast Center’den 150 metre daha yükseğe çıkacak. Gökdelende 63 katlı ofis kulesi, 145 metre yüksekliğinde, 320 odalı ve 26 katlı beş yıldızlı bir hotel ve 28,000 metrekarelik üç ila altı katlı bir alışveriş merkezi yer alacak. Alışveriş merkezinin içinde güzellik merkezleri, çatı bahçesi kafeleri, sinema salonları ve iki katlı bir sağlık merkezi de yer alacak. Gökdelene 360 araç kapasiteli yer altı otoparkı da eklenecek, Philadelphia metro sistemine yer altından inşa edilecek bir bağlantı tüneli ile bağlanacak. Philadelphia’nin en yeni gökdeleni olacak Amerikan Ticaret Merkezi, ABD Yeşil Yapılar Konseyi’nin LEED Altın Sertifikası’nı almayı hedefliyor. Condé Nast Binası Condé Nast Binası, New York'ta yer alan 264 metre yüksekliğinde ve 48 katlı bir gökdelendir. Fox & Fowle Mimarlık Şirketi tarafından tasarlanan bu gökdelen inşaatı 21 Nisan 1998’de başladı ve Ekim 1999’da tamamlandı. Ekim 2003’te ise yapıya 110 metre yüksekliğindeki bir anten eklendi. Yapının büyük çoğunluğu Condé Nast şirketi tarafından kullanılıyor. Condé Nast şirketi, aralarında "Vogue", "The New Yorker", "Vanity Fair", "Architectural Digest" gibi dergiler başta gelmek üzere, dünyanın en büyük basın yayın kuruluşlarından birisi. Yapıda dünyanın en büyük elektronik borsası olan NASDAQ da yer alıyor. Yapıdaki önemli bir başka popüler mekân ise ünlü mimar Frank Gehry tarafından 1996 yılında tasarlanan ve 2000 yılında tamamlanan Conde Nast Kafeteryası oluşturuyor. Yapıdaki başka bir dikkat çekici unsur da çatıya monte edilmiş her birisi 230 metrekare alana yayılan iki ilan panosu. Modern Times Meydanı’nın en göze batan simgelerinden NASDAQ ışıklı tabelası da bu binanın bir parçası. Stata Merkezi Stata Merkezi veya Ray ve Maria Stata Merkezi, ABD’nin Massachusetts eyaletinin Cambridge şehrinde yer alan Massachusetts Teknoloji Enstitüsü’ne ait bir araştırma merkezidir. Ünlü mimar Frank Gehry tarafından tasarlanmıştır. Stata Merkezi'nde, Massachusetts Teknoloji Enstitüsü’ne ait üç araştırma merkezi yer almaktadır: Yapıda bu araştırma merkezlerine destek amacı ile 600 kişilik bir konferans salonu, dört küçük toplantı odası, kreş, yemekhane ve iki katlı bir yeraltı otoparkı da yer alıyor. Anderson VarejÃ£o Anderson França Varejão (; d. 28 Eylül 1982 - Colatina),son olarak Flamengo takımında oynayan Brezilyalı profesyonel basketbolcudur.2003 Pan Amerikan Oyunları'nda Brezilya ile altın madalya kazanmıştır. Anderson Varejão, bir França, São Paulo takımı olan França Basquetebol Clube ekibinde profesyonel kariyerine başlamıştır. Bir süre sonra Barcelona'ya geçmiştir. Varejão, Liga ACB ekiplerinden Barcelona'da 2 sezon oynamış ve toplamda 4 sayı kaydetmiştir. Burada 9 EuroLeague maçı oynamış, üç sezonda 2.3 sayı ve 2.3 ribaund ortalamasıyla oynamıştır. Varejão, bu seonda 8.3 sayı ve 1.5 ribaund ortalamasıyla oynamıştır. 22 Euroleague maçında görev alan oyuncu, Euroleague'de 4.1 sayı ve 3.2 ribaund ortalamasıyla oynamıştır. Bu sezonda 7.5 sayı ve 4.4 ribaund ortalamasıyla oynayan Brezilyalı basketbolcu, 18 Euroleague maçında görev almış; bu maçlarda da 8.8 sayı ve 5.2 ribaund ortalamasıyla oynamıştır. Anderson Varejão, 2004 NBA Draftı'nda ikinci turda 30. sıradan Orlando Magic tarafından seçilmiş fakat Cleveland Cavaliers ile takas edilmiştir. Kısa sürece Cleveland'a alışan Varejão'ya, taraftarlar tarafından "Vahşi Şey" lakabı takılmıştır. Varejão, çaylak sezonunda 54 maçta 4.9 sayı ve 4.8'lik ribaund ortalamasıyla oynamış, maç başına ortalama 16 dakika oynamıştır. Bu sezonda en çok sayısını, 14 sayıyla Dallas Mavericks'e karşı 26 Mart 2005 tarihinde kaydetmiş, en çok ribaundunu 15 Ocak 2005 tarihinde Utah Jazz maçında almıştır. Varejão, bu sezonda toplam 48 maç oynamış ve bu maçlarda ortalama 16 dakika, 4.8'lik sayı ve 4.6'lık ribaund ortalamasıyla oynamıştır. Varejão, bu sezondaki en iyi performansını 14 sayı ve 18 ribaundla 19 Nisan 2006 tarihinde Atlanta Hawks karşısında göstermiştir. Anderson Varejão, 2006-2007 sezonunda 81 maçta görev almış, bu maçlarda 6.8'lik sayı ve 6.7'lik ribaund ortalamasıyla oynamıştır. Bu sezonun en iyi performanslarını, 11 Aralık 2006 tarihinde New Orleans Hornets'e karşı 17 sayıyla ve 14 Şubat'ta 17 ribaundla Utah Jazz'a karşı göstermiştir. Varejão, 2006-2007 playofflarında 6.0'lık sayı ve 6.0'lık ribaund ortalamasıyla oynamıştır. Varejão, bu sezonda 48 maç oynamış, bu maçlarda ortalama 27.5 dakika oynamış ve 8.3'lük ribaund, 2.8'lik ofansif ribaund ve 1.1'lik asist ortalamasıyla oynamıştır. Ayrıca, bu sezonki en iyi performansını 2 Nisan 2008'de Charlotte Bobcats karşısında 17 sayıyla, 11 Ocak 2008'de 18 ribaundla Charlotte Bobcats karşısında ve 8 Mart 2008'de 6 asistle Indiana Pacers karşısında göstermiştir. Varejão, bu sezonki en iyi performanslarını 7 Kasım 2008 tarihinde Indiana Pacers karşısında 18 sayıyla ve 2 Ocak 2009 tarihinde Chicago Bulls karşısında 26 sayıyla göstermiştir. Antoine Meillet Antoine Meillet (Paul-Antoine-Jules Meillet), (11 Kasım 1866, Moulins, Allier - 21 Eylül 1936), Fransız dil bilimci. Meillet, dil çalışmalarına Michel Bréal, Ferdinand de Saussure ve Année Sociologique üyelerinden etkilendiği Sorbonne Üniversitesi'nde başladı. Karşılaştırmalı dil bilgisi geleneğiyle yetişti. Ferdinand de Saussure'ün derslerini izledi. 1890'da Ermeni araştırmaları yapmak üzere bir Kafkasya turuna çıktı. Saussure'ün Cenevre'ye dönüşü sonrası karşılaştırmalı dil bilgisi derslerini yürütmek üzere École des Hautes Études'de onun yerini aldı. Meillet, 1897 yılında "Recherches sur l'emploi du génitif-accusatif en vieux-slave" (eski Slovanik'te ilgi-belirtme durumunun kullanımı üzerine bir araştırma) adlı çalışmasıyla doktorasını tamamladı. 1902'de École des langues orientales'de Ermeni kürsüsünü aldı. 1906'da Michel Bréal'in yerine Hint-Avrupa dillerinin yapısı ve tarihi üzerine dersler vereceği Collège de France'a seçildi. Dil bilimciler Paul Pelliot ve Robert Gauthiot ile yakın çalışmalarda bulundu. Çalışmaları, yeni dilbilgicilerin karşılaştırmalı yöntemine art zaman ve dil durumu kavramlarını kattı. Toplum bilimci Émile Durkheim'ın etkisinde kaldı, dilin toplumsal yönünü vurguladı. Öğrencisi, Hratchia Acharian, Ermeni bölgesel diller bilimi kurucusu oldu. Émile Benveniste'i Ermenice dil eğitimi almaya teşvik etti. Amerikalı dil bilimci Leonard Bloomfield'a kelime birlikleri uyumu tanımıyla esin kaynağı oldu. Bugün Meillet, Émile Benveniste, Marcel Cohen, Georges Dumézil, André Martinet, Aurélien Sauvageot, Lucien Tesnière, Joseph Vendryes gibi kendisinden sonra gelen 20. yüzyıl dil bilimci kuşağının yol göstericisi olarak hatırlanır. Yeşilyurt, Karabağlar Yeşilyurt, İzmir ilinin Karabağlar ilçesinde bir semt. İzmir'in en merkezi ve en büyük semtlerinden biridir. Semt eskiden ayrı bir belediyelik, ardından Konak Belediyesi'ne bağlı bir şube müdürlüğü haline getirildikten sonra, Karabağlar'a bağlanması ile şube müdürlüğü niteliğini de kaybetmesine rağmen ilçenin en önemli yerlerindendir. Semt, bulunduğu bölgeye göre biraz yüksek olmak ile beraber semtte apartmanlar, marketler ve dükkânlar (Betonlaşma) sıklıkla görülür. Tarihi hiçbir binaya rastlanmaz. Semt, İzmir Körfezi'ne hakim bir bölgededir. Semtin en önemli caddeleri arasında Ordu Caddesi, Yıldız Caddesi, Polat Caddesi, Mızraklı Caddesi, Uluönder Caddesi sayılabilinir. Semt pazaryerinin arkasında "Karafatma Dağı" olarak bilinen bir tepe vardır. Semtin girişinde, Gazeteci Hasan Tahsin Caddesi üzerinde bir kuğu heykeli bulunmaktadır. O kavşakta Yeşilyurt yön tabelalarını görmek mümkündür. Nüfusu 200.000 dir. Karabağlar İlçesinin en büyük semtidir... Yeşilyurt Devlet Hastanesine fazla insan gelmesinden dolayı Yeşilyurt hızla büyümektedir... Semt, şehrin ortasında ve İzmir Körfezi'ne hakim bir bölgededir. Doğusunda Bozyaka semti, güneyinde Limontepe ve Cennetçeşme semti, batısında yüksek bir arazi ile Şehitler Mahallesi, kuzeyinde Basın Sitesi ile Bahçelievler semti bulunmaktadır. Semtte fazlasıyla ilköğretim okulu ve lise vardır. AndrÃ© Martinet André Martinet ( ; Saint-Alban-des-Villards, 12 Nisan 1908 - Châtenay-Malabry, 16 Temmuz 1999) Yapısal dil bilimi üzerine çalışmalarıyla etkili olan Fransız dil bilimci. Eşi Jeanne Martinet de tanınmış bir gösterge bilimcidir. 1937 yılında "La gemination consonantique d'origine expressive dans les langues germaniques" ve "La phonologie du mot en danois" adlı çalışmalarıyla doktorasını tamamladı. 1938'den 1946 yılına kadar "École pratique des hautes études"de araştırma yöneticiliği yaptı. II. Dünya Savaşı sonrası New York'a gitti. 1955 yılına kadar burada kaldı. Bu yıllar boyunca Martinet, Uluslararası Auxiliary Dil Derneği'nde yöneticilik, Columbia Üniversitesi'nde 1947-1955 yılları arasında bölüm başkanlığı hizmetinde bulundu. Dönüşünde "École Pratique des Hautes Études"deki görevine tekrar getirildi. Sorbonne ve Paris V'de genel dil bilimi bölüm başkanlığı yaptı. Avrupa Dil Bilimi Derneği'nde yöneticilikte bulundu. İşlevsel Dil Bilimi Derneği ile La Linguistique dergisinin kurucusu oldu. Martinet'nin Prag Dil Bilimi Okulu'na söz dizimi yaklaşımıyla önemli etkisi olmuştur. Aynı zamanda işlevsel dil biliminin öncüsü olarak bilinir. Can Sonat TÃ¼rk basketbolcudur. 1959'da Ankara'da doğdu. 1978-1982 yılları arasında Kuzey Dakota Üniversitesi takımında forma giydi ve ABD Kolej Basketbol Ligi'nde oynayan ilk Türk basketbolcu oldu. 2.05 metrelik boyuyla Türkiye'de pivot altyapısı almışken, ABD'de uzun forvet olarak oynamaya başladı. 1982 yılında Efes Pilsen'e transfer oldu ve 1986 yılına dek oynadığı bu takımda, 1982-83 ve 1983-84 sezonlarında Türkiye Basketbol Ligi şampiyonlukları ile 1986 yılında Cumhurbaşkanlığı Kupası sevincini yaşadı. 1985-86 sezonunda da final oynayan kadroda yer aldı. Efes Pilsen takımının kaptanlığını yaptığı gibi millî takımda da oynamaya başladı. 1983 yılında Fas'ın Kazablanka kentinde düzenlenen Akdeniz Oyunları'nda bronz madalya kazanan takımda yer aldı . 1986'da transfer olduğu Çukurova Sanayi'de 2 sezon oynadı ve burada 1987-88 sezonunda bir kez daha final oynama heyecanı yaşadıysa da bir kez daha şampiyonluk sevincine ulaşamadı. 1988'de Aytek Gürkan ve Cihangir Başaran ile birlikte Fenerbahçe'ye transfer oldu. 1992 yılına kadar giydiği sarı-lacivertli forma altında, 1990-91 sezonunda takımın lig tarihinde kazandığı ilk lig şampiyonluğu sevincine ilk beşin değişmez oyuncusu olarak katkıda bulundu. Ayrıca, 1989-90, 1990-91 ve 1991-92 Klasman Ligi birinciliği, 1990 ve 1991 Cumhurbaşkanlığı Kupası ve 1992 Gençlik ve Spor Genel Müdürlüğü Kupası başarılarını da yaşadı. Basketbol yaşantısının son sezonunu 2. Lig'de Netaş takımında geçirdi. 1993 yılında basketbolu bıraktı ve işleri nedeniyle ABD'ye yerleşti. 1999 Dünya Halter Şampiyonası - Kadınlar 63 kg Bayanların orta sikletteki (– 63 kg) lık müsabakası bayanların halter yarışmasındaki dördüncü müsabakası olup, maksimum vücut ağırlıkları 63 kilogram olarak belirlendi. 1999 Dünya Halter Şampiyonası'ndaki bu yarışma Yunanistan'ın Atina kentinde yapıldı. Her bir halterci koparma ve silkme dallarında üçer kaldırış yapma hakkına sahipti. Haltercilerin bu iki daldaki en iyi kaldırışlarının toplamı kendilerinin final sıralamasındaki yerini belirledi. 1999 Dünya Halter Şampiyonası - Kadınlar 69 kg Bayanlar hafif ağır sikletteki (– 69 kg) lık Halter şampiyonası bayanların halter deki beşinci müsabakası olup, maksimum vücut ağırlığı 69 kilogram olarak belirlenmiştir. 1999 Dünya Halter Şampiyonası'ndaki müsabaka Yunanistan'ın Atina kentinde yapıldı. Her bir halterci koparma ve silkme dallarında üçer kaldırış hakkına sahip olup, bu dallardaki en iyi performanslarının toplamı o haltercinin final sıralamasındaki yerini belirledi. 1999 Dünya Halter Şampiyonası - Kadınlar 75 kg Bayanların ağır sikletteki bu (– 75 kg) lık müsabakası halter müsabakasındaki altıncı yarışması olup, haltercilerin vücut ağırlıkları maksimum 75 kilogram ile sınırlandı. 1999 Dünya Halter Şampiyonası'ndaki bu müsabaka Yunanistan'ın Atina kentinde yapıldı. Her bir haltercinin koparma ve silkme dallarında üçer kaldırış yapma hakkı olup, final sıralamasındaki yerlerini o haltercinin iki dalda yaptığı en iyi kaldırışlarının toplamı belirledi. Kirman (ÅŸehir) Kirman (Farsça: کرمان, ), İran'ın aynı isimli Kirman Eyaleti'nin yönetim merkezi olan şehir. Başkent Tahran'a 1076 km uzaklıktaki şehrin nüfusu 496.684 (2006)'dir. Şehir Lut Çölü'nün sıcak ikliminde olmasına rağmen yüksek irtifasından (1755 m.) dolayı oldukça ılıman bir iklime sahiptir. Şehirdeki en önemli ekonomik faaliyet fıstık üretimidir ki şehir İran'da fıstığıyla meşhurdur. Ayrıca halı üretimi ve tekstil de gelişmiştir. Şehirde uluslararası bir havalimanı ve demiryolu ulaşımı vardır. City Ground City Ground İngiltere'de (West Bridgford, Nottinghamshire'da) Trent nehri kıyısına kurulmuş bir stattır. 1898'den beri Nottingham Forest futbol kulübüne ev sahipliği yapmaktadır ve 30.602 kişilik bir kapasitesi vardır. Stadyum 1996 Avrupa Futbol Şampiyonası maçlarının oynandığı stadlardan biriydi. Aynı zamanda bu stad Forest'ın komşu ve ezeli rakiplerinden Notts County'nin stadyumu olan Meadow Lane'e sadece 300 metre uzaklıktadır. (İngiltere'de profesyonel stadyumların birbirine en yakın olanları) Mamadou Diabang Mamadou Laminé "Momo" Diabang (d. 21 Ocak 1979, Dakar), Senegalli futbolcudur. Forvet pozisyonunda görev aldığı kariyerini sonlandırmıştır. Sırasıyla DSC Arminia Bielefeld, VfL Bochum ve Kickers Offenbach takımlarında forma giydikten sonra 2006'da Augsburg'a transfer oldu. Burada 2. Bundesliga şampiyonluğunu yaşadı. 27 Ekim 2006'da 1860 Münih ile yapılan maçta aşil tendonundan sakatlandı ve birkaç aylığına futboldan uzak kaldı. 24 Temmuz 2008'de Bundesliga ekiplerinden Austria Wien ile 2010 yılına kadar anlaşma sağladı. 2009'da ÖFB-Cup şampiyonluğu yaşadı. Jeanny Jeanny, Avusturyalı müzisyen Falco'nun bir teklisi. Falco şarkının ilhamını seri katil Jack Unterweger'dan aldığını söylemiştir. Şarkı Falco'nun üçüncü albümü olan Falco 3 kapsamında piyasa sürülmüştür. 2008 yılında ise yeniden Avusturya Single Listesi'ne girmiştir. Şarkının klibinde Jeanny rolünü Theresa Guggenberger canlandırmıştır. Şarkı bir erkek ile adı Jeanny olan bir kızla ilgilidir. İlk çıktığı zamanlarda eleştirmenler tarafından övgü yağmuruna tutulan ve listelerde bir numaraya kadar çıkan şarkının konusu tecavüzdür. Şarkı Alman TV ve radyo programcısı Thomas Gottschalk tarafından 'çöp' olarak nitelendirilmiştir ve Almanca bazı müzik marketler ile radyo istasyonları tarafından boykot edilmiştir. Bu skandal Falco'nun popülerliğini artırmış ve şarkının satışlarında patlama denilebilecek rakamlara ulaşmasını sağlamıştır. Şarkı sözleri incelendiğinde içerisinde direkt olarak tecavüz ve şiddeti içermez, bu dinleyicinin hayal gücüne bırakılmıştır. Feminist dernekler şarkının boykot edilmesi çağrısında bulundu. Batı Almanya'da radyo ve televizyonlar şarkıyı 'etik' nedenlerden dolayı yayınlamadı. Doğu Almanya'da ise şarkı resmî olarak yasaklanmıştır. Haber spikeri Dieter Kronzucker şarkının Batı Almanya'da da resmî olarak yasaklanması talebinde bulunmuş ancak bu talep yetkililer tarafından Nisan 1986'da reddedilmiştir. 1999 Dünya Halter Şampiyonası - Kadınlar +75 kg Bayanların süper ağır sikletteki bu (+ 75 kg) lık müsabakası bayanların halter müsabakasındaki en ağır yarışmasıydı. Bu yarışmada haltercilerin vücut ağırlıkları 75 kilogramın üzerindeydi. 1999 Dünya Halter Şampiyonası'ndaki bu müsabaka Yunanistan'ın Atina kentinde yapıldı. Her bir halterci koparma ve silkme dallarında üçer kaldırış yapma hakkına sahipti. Haltercilerin bu dallardaki en iyi kaldırışlarının toplamı o haltercinin final sıralamasındaki yerini belirledi. Joachim Standfest Joachim Standfest (d. 30 May覺s 1980, Leoben), Avusturyal覺 futbolcudur. Sturm Graz tak覺m覺nda forma giymektedir. Profesyonel futbol kariyerine 1998'de Avusturya'nın Grazer AK takımında başladı. Burada 9 yıl top koşturan Standfest, bir kere Bundesliga (Avusturya), üç kere ÖFB-Cup şampiyonluğu yaşadı. Ocak 2007'de Austria Wien ile anlaşma sağladı. 2010'da ise Sturm Graz ile anlaştı. Avusturya adına ilk maçına Ekim 2003'te Çek Cumhuriyeti karşısında çıktı. 2008 Avrupa Futbol Şampiyonası'nda da forma giyen Standfest, şampiyona sonunda, 31 Ağustos 2008'de millî takımı bıraktığını açıkladı. Dilbilimciler listesi Dil bilimciler listesi, alanının önde gelen dil bilimcilerini içermektedir. Aytek GÃ¼rkan Aytek Gürkan (d. 1957, İstanbul), Türk millî basketbolcu ve yönetici. TED Ankara Kolejliler takımında yetişti ve 1977 yılında Türkiye Basketbol 2. Ligi'nde yer alan Efes Pilsen'e transfer oldu ve bu takımın şampiyon olarak Türkiye Basketbol Ligi'ne yükselmesinde katkı sağladığı gibi, lacivert-beyazlı forma altında 1978-1979, 1982-1983 ve 1983-1984 sezonlarında Lig şampiyonluğu sevinci yaşadı. 70 kez millî oldu ve 1981 yılında Avrupa Basketbol Şampiyonası'na katılan millî takımın en önemli oyuncularından biri olarak boy gösterdi. 1984 yılında Çukurova Sanayi'ye transfer oldu ve bu takımla 1987-1988 sezonunda final oynama şansı yakaladı. Ertesi sezonu Fenerbahçe'de geçirdiyse de sakatlıklardan dolayı çok başarılı olamadı ve ertesi yıl yetiştiği TED Ankara Kolejliler'e döndü. Bu takımın 1992'ye kadar Türkiye Basketbol Ligi'nde son dörde kalmasında pay sahibi oldu. Aynı yıl basketbola veda ettiyse de bu spordan kopmadı ve Türkiye Basketbol Federasyonu'nun çeşitli kademelerinde görev aldı ve asbaşkanlığa kadar yükseldi. 2008 yılında bu görevinden istifa etti. Marc Janko Marc Janko (d. 25 Haziran 1983, Viyana), Avusturyalı futbolcudur. Forvet pozisyonunda görev almış olup, kariyerini sonlandırmıştır. Forvet mevkiinde forma giyen Janko, profesyonel futbol kariyerine Admira Wacker'de başladı. Başarlı geçen 3 sezonun ardından Red Bull Salzburg'a transfer oldu. Kısa zamanda takımın değişmez ismi oldu ve takımındaki ilk sezonunda 10 maçta 35 gol atarak adeta yıldızlaştı. 2008-09 sezonuna müthiş bir başlangıç yapan Janko, ligin ilk 2 maçında 10 gol kaydetti. 16 Kasım 2008'de daha sezonun yarısına gelmeden attığı 25 golle, Oliver Bierhoff'un 1990-91 sezonundaki 23 gollük performansını geçti ve Salzburg lig tarihinde bir sezonda en çok gol atan futbolcu unvanını ele geçirdi Janko gollerine Rheindorf Altach karşısında 4 gol atarak devam etti. 6 Aralık 2008'de, ligin ilk yarısında en çok gol atan futbolcu unvanını attığı 30 golle eline geçirdi. Lig sonuna gelindiğinde 34 maçta 39 gol, 9 asistlik müthiş performansıyla Avrupalı kulüplerin dikkatini üzerinde topladı. 30 Ocak 2009'da, kulübü Red Bull Salzburg'la olan sözleşmesini 4 yıl uzattı.2010-2012 arasında Hollandanın Twente takımında forma giydi. 2012 yılında Portekiz'in Porto takımına transfer olan Marc Janko, 10 maçta forma giydi ve 6 gol kaydedebildi. Janko, 28 Ağustos 2012'de 2,5 milyon euro bedelle Trabzonspor ile anlaşmaya vardı ve 3 yıllık sözleşmeye imza attı. 3 Temmuz 2014 tarihinde Trabzonspor ile olan sözleşmesi karşılıklı olarak feshedildi. 31 Temmuz 2014 tarihinde A-League ekiplerinden Sydney ile sözleşme imzaladı. Avusturya adına ilk maçına Mayıs 2006'da Hırvatistan karşısında çıktı. 10 Ekim 2009 tarihinde millî takım forması ile ilk kez gol attı. 1968 Yaz Olimpiyatları'nda cirit atmada altın madalya kazanan Eva Janko'nun oğludur. Eva Janko Eva Janko (d. 24 Ocak 1945, Floing), Avusturyalı eski cirit atıcısı. Avusturyalı futbolcu Marc Janko'nun annesidir. Meksiko'da 1968 Yaz Olimpiyatları' nda cirit atmada bronz madalya kazandı. En iyi atışını haziran 1973'te, 61,80 metreyle Innsbruck şehrinde yaptı. Bu atış hala Avusturya rekoru durumundadır. 16. Uluslararası İstanbul Film Festivali'nde gösterilen filmler 16. Uluslararası İstanbul Film Festivali'nde gösterilen filmler Aşağıdaki listede 29 Mart - 13 Nisan 1997 tarihleri arasında düzenlenen 16. Uluslararası İstanbul Film Festivali'nde gösterime sunulan filmlerin tamamı yer almaktadır. Owl City Owl City, Adam Young tarafından kurulan ve synthpop tarzında eserler veren Amerikalı bir müzik oluşumudur. Young ilk olarak Owatonna'daki evlerinin bodrumunda müzikle ilgilenmeye başladı. Universal Republic ile bir anlaşma imzalamadan önce, MySpace sitesi aracılığıyla bir tanınırlığa sahipti. Young'ın örnek aldığı müzik türleri arasında disko ve Avrupa kökenli elektronik müzik yer almaktadır. İki bağımsız albümün ardından Owl City, 2009'da yayımladığı "Ocean Eyes" adlı ilk stüdyo albümüyle