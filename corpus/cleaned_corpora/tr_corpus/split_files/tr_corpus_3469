edilmiş bir şeyi başkalarına anlatan ve uygulayan birisi olmayı bir seçenek olarak göremez. Sonsuz hacmi olan dolu bir kutuya benzeyen müzikten istediği şeyleri çıkarıp, onların kombinasyonlarıyla kendini ifade eder. İçinden gelen şey o kutuda keşfetmediği yerleri görüp, bulduklarıyla yeni şeyler inşa etmektir. Dışındaki dünyada uyum sağlamaya çalışmak yerine orada özgür olmak ister. Günlük hayatlarında diğer insanlarla sıradan diyaloglar kurmak, diğer insanları tam olarak anlayabilmek ve kendi ifade etmek istediklerini tam olarak diğer insanlara aktarabilmek gibi otomatik bir şekilde yapılacak sıradan sosyal yaşam gereklilikleri, o insan için özel çaba gerektirir. Ne hissettiklerini, anlatmak istediklerini diğer insanlara eksiksiz aktarabileceği bir ortak bağlam vardır, ne de aktarabilse bile karşısındaki insanda bu anlattıklarının bir karşılığı vardır. Herhangi bir senfoni orkestrasının bir bireyi olabilmek, fazlasıyla ağır bir müzikal eğitimi, yıllar süren aşırı disiplinli bir çalışmayı, vazgeçmemeyi, pes etmemeyi, kendini ona adamayı gerektirir. Yani aslında bir bakıma yaşayış biçimi olarak bir başkası tarafından şekillendirilmiş, sınırları çizilmiş, ne olduğu önceden belirlenmiş bir programa uymayı mecbur hale getirir. Yapılması gereken fiziksel parmak egzersizleri ve antrenmanlar, teorik öğretiler ve kazanımlar, mevcut ekiple beraber yapılan çalışmalar, o insanın hayatının takip ettiği yolu belirliyor, doğrular ve yanlışlar gösteriyor, düşüneceği ve ifade etmesi gereken şeyleri söylüyor. Başka herhangi bir alanda kendi olamayan, kendini tam olarak ifade edemeyen, kısıtlanan, sınırlanan, özgürlüğünü müzikte kazanan ve müziği bu yüzden seven insanlar, sonunda bu konudaki üst düzey seviyelerini başkaları tarafından görülen, kabul edilen, onay alabilen bir hale getirmek için onlara verilen görevlere sahip oluyor. Yıllarca kendini bu sıkı disiplinli çalışmalara adayan insanlardan oluşan Bilkent Senfoni Orkestra’sından harika bir işitsel şölen dinledim. Şimdiye kadar birçok klasik müzik dinletisine ve etkinliğine severek gitmiş olan, klasik müzik dinleyen, hayatımın uzunca bir dönemi boyunca hoşuma giden parçaların çeşitli varyasyonlarını oluşturmaya çalışan birisi olarak, her konsere gidişimde bana var olan müzik anlayışlarıyla ilgili genel bir sorgulama yaptıran bu çelişkiler, bu klasik müzik konserinde de beni salonun canlı ambiyansı içerisinde düşüncelerimle başbaşa bıraktı. Dinlerken müziği özgürce duyup, düşünüp, serbestçe ve dilenildiği biçimde hissederek almak gerektiğini düşünüyorum ama sunulan gösterinin ardında yatan, aslında hiç de serbest ve özgürce olmayan o çok uzun sürecin gerçekliğini de inkar edemiyorum. Orada kullanılan bir sürü enstrumanın yapılışının, salonun akustiğinin, virtüözlerin mükemmel olması için yapılan harcamanın, sarfedilen emeğin, giden zamanın profesyonellik uğruna sistematikleştiği bir türlü gözümden kaçamıyor. Salonun akustiğinin en istenilen ve ideal halde olabilmesi için gerekli bir mühendislik ve mimari var. Kullanılan müzik enstrumanlarının belli kalite kıstasları, bunların arasından en uygun olanı, istenilen profesyonelliğe en yakın olanı var. O en iyileri elde edip kullanabilmek için uygulanan belli mühendislik ve fizik kuralları var. Müzisyenlerin sahip olması gereken bir teorik bilgi ve pratikte geçerli enstruman teknikleri var. Bu kazanımları müzisyene en iyi şekilde verebilmek için yıllar içerisinde şekillenen müfredatlar var. Tabii ki bunların hepsinin hayatta var Batuhan Seke olabilmesi için harcanması gereken para var ve o paranın başka bir yerden geliyor olması gerekir. Yani her ne kadar en güzel kısmı özgürlüğü olsa da, o insanlar o kutudan eninde sonunda çıkmak zorunda kalıyor. Aracın amaca dönüştüğü buruk bir olgu. Deniz Ergün 21202066 TURK102-11 Mübadele; Zorunlu Göç, Zorunlu Umut Ayrılık herkes için zordur sanırım. Ayrılık veda gerektirir çünkü, ayrılık veda etmeden olmaz. İnsan bir şeyleri ya da birini geride bırakacağını bilince, özleyeceğini bilince, geleceğin nasıl olacağından korkunca veda etmek istemiyor. Çocukluğumun geçtiği eve veda ettim, aileme ve on sekiz yıl boyunca yaşadığım şehre belirli aralıklarla veda etmeye devam ediyorum ama en acısı bir daha hiç göremeyeceğini bildiğin yerlere, insanlara veda etmek. Hayatımda büyük yeri olan dedemle vedalaşmam –üstünden altı yıl geçmiş olsa bile- hâlâ ağlatır beni. Dedemin masalları, neşeyle söylediği Rumca şarkıları, Rumca tekerlemeleri, onu ziyarete gitmedim diye şakacıktan ağlamaları… Onunla ilgili her şeye veda ettim, veda etmek zorunda kaldım. Dedemle daha fazla vakit geçirmek isterdim, onu daha iyi tanımak isterdim. Yaşım daha büyük olsaydı büyük dedemin hikâyesini anlattırırdım dedeme, bana Rumca da öğretirdi belki ama dedemle zorunlu vedamız biraz erken oldu. Dedemin babası 1924 Mübadili olarak eşi ve kızıyla Girit’ten İzmir’e gelmiş. Dedem mübadeleye şahit olmamış ama mübadelenin izlerini taşırdı, nasıl taşımasındı ki… Mübadele kelimesi, ben küçükken girdi benim kelime dağarcığıma. Küçükken bu kelimenin ne demek olduğunu bilsem de harflerin arasında gizlenmiş başka neler olduğunu dedem gittikten sonra öğrendim. Mübadele sadece değişim değil; ayrılık, veda, özlem, acı ve korku da demek oluyor. Büyük dedemin göç hikâyesini bilmediğimden, mübadeleyle ilgili düşünürüm zaman zaman; neler yaşadılar, neler gördüler, yeni yurtlarına nasıl alıştılar merak ederim. Merakımı biraz olsun dindirmek için de mübadeleyle ilgili şeyler araştırırım, okurum, izlerim… Ah Mana Mu ile böyle tanıştım. Adı “Ah Anneciğim” olan bir roman… Bu kitap zorunlu göçü, mübadillerin yaşadığı korkuyu ve zorlukları anlatsa da iç yakan ayrılığı çok güçlü bir biçimde aktarıyor. Ah Mana Mu’yu okuduktan sonra mübadele kavramı benim için tarifsiz bir acı ve her şeye rağmen umut etmek demek oldu. İnsanlar ağaç gibidir bence, ait olduklarını hissettikleri yere kök salarlar. Dedemin bir âdeti vardı; doğan her çocuğu ve torunu için evinin bahçesine ağaç fidanı dikmiş zamanında. Dedemin de ağacı varmış İzmir’de. Dedemin ablasının da ağacı varmış, ama Girit’te. Belli ki dedemin babasının da vardı… Nesillerce yaşadıkları yerden sökülen yüz binlerce insan Türkiye’nin dört bir yanına atıldı; ağaçlarından, köklerinden ayrıldılar. Doğduğum günden beri yaşadığım evimizden taşınırken bile Deniz Ergün 21202066 TURK102-11 ağlayacak kadar üzülen ben, uçsuz bucaksız görünen denizin öbür ucunda ki kıyıya göç edecek olsam ne yapardım bilmiyorum. Evini, yaşamını bırakıp hiç görmediği bir yere gitmek zorunda kalan biri arkasında bırakacağı şeylere nasıl veda etmiştir acaba? İnsan çocukluğuna, gençliğine nasıl veda eder? Böyle bir ayrılığı hayal etmek gerçekten zor. Kaderine boyun eğmek zorunda kalan, zor olsa da veda eden binlerce insan sadece yurtlarından koparılmadı; aileler bile birbirlerinden ayrıldılar. Gelen gemiler yolculularını hep aynı yere bırakmamışlar. Bu nedenle bizim akrabalarımızın bir kısmı Antakya’da, bir kısmı Hatay’da yaşıyor. Suriye’de ve Lübnan’da da dedemin Rumca yazışarak iletişime geçtiği akrabalarımız var. Aileler sadece farklı şehirlere gidip ayrılmamış; yolculuk boyunca birçok mübadil hastalıklar, kötü koşullar nedeniyle ölmüşler ya da kardeşleri bildikleri Rumlar tarafından öldürülmüşler. Nereden baksan, ne görsen buram buram hüzün var bütün mübadillerin yaşadıklarında. “Hava yavaş yavaş kararıyordu, tıpkı umutlar gibi; ertesi gün güneş doğacaktı, umutlar yeniden doğar mıydı artık?”. Umutlar Ah Mana Mu’da anlatıldığı gibi yeniden doğmuş olmalı. Yeniden bir hayat kurmak için, yaşamaya devam etmek için mübadillerin elinde olan tek şey umuttu. Onlar ayrılığa zorlanmış oldukları gibi umut etmeye de zorlandılar. Bilinmezliğe doğru yol alırken yeni, güzel günlerin umuduyla karşı kıyıya bakmış olmalılar. Hepimiz böyleyiz; ne yaşarsak yaşayalım yaşamaya, umut etmeye devam ediyoruz. Dedemin ailesi gibi bütün mübadil aileler yeniden yaşam kurdular, gittikleri şehirlere kök saldılar. Öyle ki birkaç nesil sonra 1924 Mübadelesi artık Türk ve Yunan tarihindeki önemsiz bir ayrıntı olacak. 1924 Mübadelesinden farklı olsalar da; bugün savaşlar nedeniyle irtica ve göçler devam ediyor, binlerce insan topraklarından ayrılıyor, acı çekiyor. Umudun onların içinde de var olması dileğiyle… GELECEĞİN SESSİZ ÇIĞLIĞI Her zaman o umutla yaşıyoruz, şimdi anlayacaksınız hangi umuttan bahsettiğimi çünkü herkes gibi siz de çok aşinasınız ona. Bahsini ettiğim ‘Her şey güzel olacak!’ umudu; tanıdınız, değil mi? Şu sınav bitsin tamam, o mülakatı atlatsam rahatım, şunu halledeyim gerisi kolay... Hep bir sonraki adım daha güzel olacak. Bilgisayar oyunlarında olduğu gibi bir sonraki seviye, elimizdekinden daha iyisi. Peki nasıl bu kadar emin olabiliyoruz gelecekten? Daha doğrusu, geleceğin getireceklerinden? Bir zaman makinemiz olsa ve gidip baksak “o” zamana, ne kadar tatmin edecek bizi gördüklerimiz? Peki ya geçmiş, o noktaya varana kadar çektiğimiz sıkıntılar, aştığımız yollar gerçekten de unutmak istediğimiz anılar mı? Ya gerçek olsaydı, unutsaydık mutsuz anları ve hatta tüm geçmişi... Bunlar Ayşe Kulin’in Tutsak Güneş’ini okurken aklımdan geçenlerin sadece küçük bir kısmı. Çünkü kesinlikle gerçeklerden kopuk bir bilim kurgu değil konu. İnsanı toplum yapısını ve siyaseti düşünmeye yöneltiyor. Olay örgüsü uzak gelecekte geçiyormuş gibi görünüyor olsa da tam tersine yakın geçmişin izleri daha belirgin. Uzak gelecek diyorum çünkü romanda bilim-kurgu ögelerine benzer şekilde, şu an gerçek olmayan -ama olabilecek- robotlar, uçan araçlar, toz haline getirilmiş organik yiyecekler yer alıyor. Baskın olan taraf ise yakın geçmiş çünkü günümüze ve yakın zamandaki olaylara yapılan göndermeler rahatlıkla seçilebiliyor. Gezi Parkı olayları, yolsuzluklar, çıkar çatışmaları, kadının konumu ülkemizle bariz benzerlikler gösteriyor. Beni en çok etkileyen ve düşündüren, göndermelerden ziyade kadınlar hakkında yazılanlardı. Tıpkı günümüzde ve geçmişte olduğu gibi gelecekte de kadınlar eve tıkılıp kalmışlardı ve hayatlarını kısıtlı özgürlüklere sahip olarak idame ettiriyorlardı. Üç tane çocuk doğurmayan kadını kocasının boşama hakkı vardı, beş çocuk doğurana işe bir nişan veriliyordu ve kocası da bununla övünebiliyordu. Birbirinden zor sınavların ardından kadınlar sadece kendilerine biçilen meslekleri seçebiliyordu. Kadınlar ve erkekler arasında bariz farklar vardı ve elbette kadınlar erkekler kadar yükselemiyordu.Hiç yabancı gelmiyor, değil mi? Üstelik bunlar gelecekte olacağı düşünülen hadiseler. O halde nereden biliyoruz geleceğe “ilerlediğimizi”? Nasıl emin olacağız yerimizde saymadığımızdan ve hatta gerilemediğimizden? Nereden biliyoruz geleceğin iyi geleceğini? Geçmiş bile daha iyiydi ki, unutturulmak istenmiş. Gençler geçmişi, özgür günleri hatırlamıyor kitapta, yaşlılara da unutturuluyor yavaşça. Ama bu sefer de geçmişin peşine düşüyor baş karakter Yuna, istemiyor unutmayı. Fark ediyor bir şeylerin yanlış olduğunu, sorguluyor. Hani hep deriz ya ‘Yepyeni bir sayfa aç’ veya ‘Geçmişe bir sünger çek’ diye, eğer gerçekten de olsaydı böyle bir şansımız, ister miydik kullanmayı? Unutmayı tamamen yaşananları? Peki ya geleceğimiz böyle mi olacak? Kaçınılmaz sonumuzdur bu belki de; sonsuz bir kış, düşünmek yasak, konuşmak ve hatta hatırlamak yasak, insanların gözleri kapalı, teknolojiyle boyanmış çünkü. Kadın değersiz, ilişkiler çıkara dayalı, eşitliğin ise adı bile geçmiyor. Bunlar yabancı gelmiyor kulağa, belki sadece biraz abartılı, o kadar. Belki de kitaptaki distopyayı biz şimdi yaşıyoruzdur, kim bilir? Geleceği iyileştirmeye bugünden başlamamız gerekmez mi? Bugün kadınları birer “İnsan” olarak görmeye başlasak, nesneleştirmeyi, araçlaştırmayı bıraksak mesela… Bugün aşılasak çocuklarımıza çıkarcı olmanın zararlarını, doğuracağı sonuçları… Kimsenin özgürlüğünü kısıtlamadan özgür olabilmeyi, herkese; her dine, her cinsiyete, her ırka, her yaşa, her seçime saygı göstermeyi ve göstermeyene de, kim olursa olsun, lider dahil, karşı çıkabilmeyi… Sorgulayabilmeyi, eleştirebilmeyi, düşünce kalıplarının dışına çıkabilmeyi… Kitaptaki gibi olmayı beklemesek mesela, kendi güneşimizi kendimiz tutsak etmesek… Fena mı olur şimdiden başlasak geleceğimizi aydınlatmaya? Ayşenur Altunay ÖNYARGILARIN KURBANI Yeşil Yol filmin de Coffey adında zenci bir adamın iki küçük kızı öldürmek ile suçlanması ve bu yüzden idama mahkûm edilmesi anlatılmaktadır. Coffey aslında suçsuzdur fakat dış görünüşü ve sessizliği yüzünden suçlu damgası yemiş ve suçsuzluğu ispatlanamamıştır. Bu filmde en göze çarpan şey bana göre ön yargıdır ve suçlu olan Coffey yerine beyaz değil de siyah ırkdan bir insanın seçilmesi de ırk ayrımının bizlerde oluşturduğu izlenimleri kırma eylemidir. Yıkamadığımız ön yargılarımızın günahının ne kadar da ağır olduğunu bu film de görüyoruz. Ön yargılarımız yüzünden masum bir insan işlemediği bir suç yüzünden yargılanmış ve hatta ön yargılarımız bu insanın ölümüne sebep olmuştur. Bizler insanları sadece hareketlerine, dış görünüşlerine göre yargılamak ile kalmıyoruz onları dinlerine, ırklarına, renklerine göre bile yargılıyoruz. Özellikle zenci insanlar en çok yargılanan, dışlanan insanlar olmuşlardır. Filmde de görüldüğü gibi Coffey yerine belkide beyaz bir adam seçilseydi gözümüzde bu kadar suçlu damgası yemeyecekdi. Çünkü zenciler beyazlara göre bizlerde suç işleyebilir izlenimi yaratmaktadırlar. Bunun sebebi ise sadece onların ten renkleridir. Aslında hiçbir günahları olmadan onları yargılarız halbuki bu durumu seçmek onların tercihleri değilken. Peki ya bunu bizlere düşündüren nedir? Neden tüm dünyada zencilere farklı bir gözle bakılıyor, neden onlar bu kadar kolay yargılanabiliyorlar? Beyazlar herzaman zencilerden daha üstün tutulmaktadırlar. Bu durum gözümüze okadar çok sokuluyor ki, bir çok filmde bile bu ayrım yapılıyor. Irk ayrımı konusunu işlemeden bile sadece verdikleri rollerle bilinç altımız da "ırk ayrımı" kavramını kolayca oluşturuyorlar. Örneğin suçlu rolünde bir zenciyi oynatırken, masum rolünde oynayan bir beyaz oluyor böylece bizlerin gözünde her zaman zenciler daha suç işleyebilir bir konumda oluyorlar. Fakat Yeşil Yol filminde, masum, içine kapanık bir insan yerine zenci bir insanı oynatarak bizlerde oluşan bu ön yargı yıkılmaya çalışılmıştır. Yeşil yol filminde ilk önce suçlu rolünde gördüğümüz Coffey sonradan bizler için yardımsever bir insan hâline dönüşüyor. Böylece filmde ırk ayrımı kavramı o kadar güzel kırılmıştır ki. Zenci ve iri bir adam olmasından dolayı kolayca yargılayıp katil damgası yapıştırdığımız Coffey, temiz kalpliliği ve yardımseverliliği ile kendini bizlere sevdirmiştir. Bir anda zenci bir insana sevgi dolu bakmışız ve acımışızdır. Bu durum da bizlerde oluşan ön yargıyı yıkmıştır. Zenci ve iri yarı bir adamın içinde ne kadar masum ve çocuksu bir yapıya sahip olabileceğini görmüşüzdür. Aynı Coffey'i yargılamamız gibi bir çok konuda insanları yargılamaktayızdır aslında. Coffey zenci olduğu için bizim kurbanımız olmuştur peki ya diğerleri? Hiç tanımadan dış görünüşlerine göre yargıladığımız insanların günahı ne? Yoldaki bir dilenciden, evsiz bir insandan korkmamız, onlardan uzaklaşmamız, onlara bir yardım eli bile uzatmamamız bizlerin ne kadar ön yargılı insanlar olduğumuzun göstergesidir. Bir de kalıplaşmış önyargılar vardır. Mesela baş örtülü bir hanım biz de tutucu,cahil izlenimi yaratırken açık giyinen bir hanımın ise bizlerde modern, kültürülü bir etki bırakması toplumda kalıplaşan önyargıların bir sonucudur. Bir sonuca bağlamamız gerekirse, bu filmin bize öğrettiği en güzel şey de önyargılarımızın kurbanı olmamamız gerektiğidir. İnsanlar hakkında yanılabiliriz bu yüzden kimseyi dış görünüşüne göre yargılamamalıyız. Bütün insanlar eşittir. Zenci bir insanda beyaz bir insan ile eşittir. Siyah ırktan bir insanla “beyaz insan” dediğimiz bizler birbirimizden farklı değiliz. Başörtüsü kullanan bir kadının geri kafalı ya da mini etek giyen kızlarımızın “rahat” kızlar olmadığını anlamamız ve buna göre ön yargılarımızı kırmamız gerektiğini bu filmde daha iyi anlamış oldum. Özgün Taştekin ZAMANIN OYUNCAKLARI İNSANLAR Zaman çok hızlı bir şekilde ilerliyor ve etrafımızdaki her şey değişiyor... Doğal seleksiyonun gereği olarak ayak uydurabilenler devam ediyor yolculuklarına , ayak uyduramayanlar ise farklı dönemeçlere sapıp eleniyorlar hayat yolundan. Peki bir insanın zamana ayak uydurup uydurmadığını nasıl anlayabiliriz? Bu söz ettiğimiz zamana ayak uyduranlar, gerçekten bunu başarmışlar mı? Peki ya aslında zaman bizi oyuncağı haline getirmiş olabilir mi? Eski zamanlarda insanların pek bir meşguliyeti yoktu gün içerisinde. Yemek yemek, avlanmak, tuvalet ihtiyaçlarını karşılamak, uyumak ve üremek. Zaman ilerledikçe bu ihtiyaçlar birazcık değişiyorlar. Örneğin avlanmak yerini çocuklar için okula, yetişkinler için ise mesleklere yani işe bırakıyor. Bunun yanında zaman ilerledikçe sosyalleştiğimiz için insan ilişkileri de listemize giriveriyor aniden. Teknoloji gelişmeye devam ettikçe insanlar daha farklı ve yoğun hayatlar yaşamaya başlıyor. Günümüzde ise e- mail kontrolü ve sık sık cep telefonu kontrolü bile zamanımızın büyük bir kısmını alıp götürüyor. Zaman, insanların günlük yaşantısından elde ettiği parçaları birleştirip kendine katarak büyüyor ve ilerliyor da diyebiliriz bana kalırsa... Zaman konusunda çok düşünmüştür insanoğlu. Kitaplar yazılmıştır, filmler çekilmiştir ve insanlar konuşmuşlardır zamanı anlayabilmek için. Açıkçası ben bu yaz ayına kadar pek fazla düşünmedim zaman konusunda. Yani büyüyorduk evet, hızlı geçiyordu günlerimiz buna da evet ama bana pek garip gelmiyordu çünkü teknoloji çağında doğmuştum ve büyüyordum. Bana pek farklı gelmiyordu zamanın akışı. Yazın okuduğum Zamanı Yaşamak isimli kitap bana bu konuda düşünmem gerektiğini ve zamanın bizi nasıl tutsak ettiğini anlayıp bu tutsaklıktan kurtulmam gerektiğini açık bir şekilde hatırlattı. Okudum ve hemen düşünmeye başladım bu konu üzerine. İlkokul zamanlarında hayatım yatağım, yemek masamız, okulum ve televizyonumuz arasında geçiyordu. Ortaokul yıllarımda ise arkadaşlarımla zaman geçirmeye, cep telefonumla ve bilgisayarımla çok fazla zaman harcamaya başladım. Yani teknik olarak en büyük değişimi bu sırada yaşadım hayatımda. Eskiden televizyonu üç saat izleyebiliyorken birden bir saat izlemeye başladım. Oysa ki gün içi planımda kahvaltımı aynı saatte eder, okuldan aynı saatte gelirdim. Nasıl olabilirdi ki bu. Zaman benim televizyon izlememi istememişti ve benim yerime gün içi planlarımı değiştirmişti adeta. Ondan sonra liseye başladım ve zaman bir kez daha oynadı planlarımla ve beni kölesi yaptığını da pek farkettirmeden yaptı bunu. Ders çalışmak, dışarıda arkadaşlarımla vakit geçirmek, telefonumla müzik dinlemek ve futbol, basketbol gibi sporlarla ilgilenmek günümün büyük bir kısmını almaya başladı. O çocukken izlemeye bayıldığım televizyonu haftada bir izlemeye, uzun uzun ettiğim kahvaltılarımı beş dakikalık kısa bir sürede atıştırma şeklinde geçiştirmeye başladım. Her geçen gün, zamanın isteği doğrultusunda değişiyor programlarımız. Ne kadarırmız bunun farkındayız? Ne kadarımız bundan rahatsız? Gelişen teknoloji ile birlikte iyice hızlanan zaman bizi öylesine hipnotize etmiş ki yaşantılarımızı, seçimlerimizi ve hatta karakterlerimizi yani bizi kendi isteği doğrultusunda değiştirdiğini fark edemiyoruz. Düşünsenize eskiden oturup saatlerce muhabbet edilir, şarkılar söylenir, içkiler içilir yani gerçekten eğlenilirdi. Şimdi ise o zamanla gelişen teknoloji yüzünden herkes bu tür eğlencelerin arasında telefonuna bir göz atıyor. Yani zaman teknolojiyi etkiliyor, teknoloji ise insan davranışlarını ve gün içerisindeki planlarını. Bazı durumlarda bu şekilde dolaylı yoldan, bazı durumlarda ise doğrudan etkiliyor zaman bizleri. Nasıl kurtulabiliriz ki bundan? Pek de zor değil tahmin etmesi. Bu bilgiler eşiğinde öğrendiklerimizden ders çıkararak tutsağı olduğumuz zamanı yeniden ele geçirmeliyiz. Gerekirse en baştan inşa etmeliyiz her şeyi. Çünkü bizler zamanın kuklası olamayacak kadar gelişmiş canlılarız ve biran önce harekete geçmeliyiz! Her insan zamanın kontrolünü geri alabilecek güce sahiptir. Biran önce zamanın tutsaklığından kurtulup toplum içindeki varlığımıza geri dönmeliyiz. Yani hızla akıp giden zamanın bize dayattığı düzeni değiştirip, zamanın bize ayak uydurmasını sağlayabiliriz. Eğer bunu yapabilirsek gün içerisindeki yoğunluktan kurtulup gerçekten yaşadığımızı hissederiz. Çünkü örneğin şu an veya bir dakika öncesi, yani yaşadığımız her an bizim için çok değerlidir. Zamanın tutsaklığından kurtulup yaşadığımız anın güzelliklerine odaklanarak ve gerçek anlamıyla yaşayarak devam ettirmeliyiz hayatlarımızı. İşte bunu başardığımızda o çok şikayet ettiğimiz yoğun günler, geçerken uğradığımız ve kalıcı olmadığımız bu dünyada yerini her anını dolu dolu yaşadığımız güzel bir tatile bırakır. Haydi hep beraber zamanın köleliğinden kurtulup güzel bir tatile çıkalım bu fani dünyada! Kaynakça Chesneauks, Jean. Zamanı Yaşamak.(2015) Ayrıntı Yayınevi https://www.google.com.tr/search?q=kum+saati+resmi&biw=1125&bih=337&source=lnms&tbm=isch&sa=X&ved=0ahUKEwjTvdjyhNPPAhXqDsAKHWBmDnwQ_AUIBigB#tbm=isch&q=kum+saati+kapak+foto%C4%9Fraflar%C4%B1&imgrc=Cp1x6gnDdbIGBM%3A Mert Gündoğan 21302360 TURK-101 Section-025Kelebek Etkisi Dikkatlice bakın fotoğrafa uzun uzun ilk birkaç saniye bütün çerçeveyi ve detayları fark edeceksiniz, sonra taşlar yok olacak birden bire kalkanlar ve zırhlı araçlarda yok olacak. Birden bire bir küçük kız kalacak koca fotoğrafın tam ortasında sırtında ki çantadan okula gidiyor düşüncesi kaplayacak içinizi. Evet okula gidiyor belki de daha doğrusu gitmeye çalışıyor. Taşlar ve sopalar onun savaşı değil çünkü o savaşını sırtında taşıyor, onun savaşı okula ulaşmak. Belki her şeyi değiştirmek umuduyla belki sadece arkadaşlarını görebilmek için. Bugün binlerce çocuk savaşların ortasında okumaya, gülmeye ve oynamaya çalışıyor. Savaşın tam ortasında doğmaları onların suçu değil ancak savaşın tam ortasında büyümeleri bizim suçumuz. Sırtına çantasını almış okul yolunda ki çocuk ne yazık ki yalnız değil bugün Filistin'de, Suriye'de Umman'da Yemen'de ve dünyanın pek çok coğrafyasında binlerce savaş çocuğu var. Bu çocuklar savaş ve yaşam arasında sıkışmış öylece duruyorlar. Günümüzde biz insanlar "Bana dokunmayan yılan bin yaşasın." Felsefesi ile hareket ediyoruz. Görüyoruz, duyuyoruz ve biliyoruz ancak hiç ses çıkartmıyor ve düzeltmek için çabalamıyoruz. Adı kim bilir nedir, ancak bu kız çocuğunu göre göre bugün bizler sahte gözyaşı döküyor ve yarın hemen kendimizi avutacak bir şeyler buluyoruz. Biri çıkıp bu işe çözüm bulalım dediği zaman toplumlar olarak kendimizi çok güçlü görüyor ve halk hep en güçlü olandır diyerek geçiştiriyoruz. İşin son aşamasına gelindiği zaman müthiş güçlü halk olarak bir meydanda yürüyüş yapıp evlerimize dağılıyoruz. İşte bu biz insanların yün yumağı, oynuyor oyalanıyor ve bir kenarda bırakıp gidiyoruz. Hükümet ve devletleri bizler oluşturuyor ancak hükümet ve devletlere dur diyemiyoruz. Bu fotoğrafı gazetede gördüğümüz zaman o kız Filistinli, Suriyeli veya Afrikalı diyor ancak o bir çocuk diyemiyoruz. Bunun nedeni fotoğraftaki kızın bizim çocuğumuz veya kardeşimiz olmayışı. Fotoğrafa her baktığım da kendi küçük kız kardeşim gelir aklıma ve düşünürüm acaba fotoğrafta ki çocuk o olsaydı böyle sakin bir şekilde bakabilir miydim? Benim kız kardeşim belki de daha güçlüdür bu çocuktan ancak kaldırabilir mi o çantanın yükünü veya o okul yolunu yürüyebilir mi? Soruyu kendime yönelttiğim zaman içimden bir ses ben yapabilirim yeterince olgunum diyor ancak kalbim yapamayacağımı biliyor. Belki de bunu bilmek bizleri sessiz yapan ve belki de fotoğraftaki çocuk olmaktan korktuğumuz için çıkmıyor sesimiz. Ben de sorgulayıp, isyan edip unutanlardanım ve bu unutkanlığa anlam veremiyorum bazen. Bizler internete üzerindeki veya vitrindeki bir şeyi beğenirsek aylarca onun hakkında düşünen değil, o beğendiğimiz ürünü hemen alan veya almak için çabalayan insanlarız. Kısacası önümüze ne çıkarsa çıksın eyleme dökmeyi çok iyi biliyor ve uyguluyoruz amma velakin dünyada olup bitenlere ve bizden uzakta yaşayan insanların acılarına ve sorunlarına vaktimizin bir kısmını bile ayırmadan yaşıyoruz. Onlar hakkında yazılar yazıyor, gösteriler düzenliyor ancak asla eyleme geçmiyoruz. Bu eylemsizlik sorunların her daim büyümesine ve çözümlerin imkansızlaşmasına yol açıyor ve dolaylı yoldan da olsa bu imkansızlaşmanın müsebbipleri haline geliyoruz. Sonuç olarak, bu küçük fotoğraf bana sadece taşlar arasında yürüyen küçük bir kız çocuğunu andırmıyor. Bu fotoğraf bana Dünya'nın her yerinde bir şekilde savaştan veya açlıktan zulüm yaşayan tüm çocukları anımsatıyor. Ankara da koltuğumda rahat oturuşumu sorguluyor ve eylemsizliğimizin dönüp dolaşıp bizleri üzeceğini hissediyorum, kelebek etkisi dedikleri işte tamda bu oluyor. Filistin'de, Suriye'de ,Afrika'da ve Dünya'nın her hangi bir yerinde bir çocuk ağlasa göz yaşları rahat hayatlarımıza sel olup göklerden yağacak ve bir gün bizleri boğacaktır. Fotoğraf: Filistin, Ammar Awad/Reuters / www.bbc.com Bombalar ve Yıktığı Hayatlar Geleceğe dair hep planlar yaparız; nerede okuyacağımıza, nerede yaşayacağımıza, nerede çalışacağımıza hep önceden karar verir ve bu planlara göre hayaller kurarız. Peki bu günlerin geleceğinden nasıl emin olabiliriz ki? Yarın başımıza ne geleceğini asla bilemeyiz. Belki hayatımızı daha yaşanabilir kılacak bir sürprizle karşılaşırız, belki yıkılacağımız bir haber alırız, belki de o hayalini kurduğumuz hayatı hiçbir zaman yaşayamayacak hale geliriz. Üstelik bu ihtimallerin her birini de engellemek bizim elimizde değildir bile... Çünkü bazen bizim kontrolümüz dışında gelişen olaylarla karşılaşırız; zamansız ve yersiz olaylarla. Hayatımızın düzenini bozan, bizi değiştiren, hayallerimizi ve hayatlarımızı değiştiren olaylarla. Mesela savaşlar; zamansız düşen bombalar... İşin en acımasız kısımlarından birisi ise etkilenen tarafın mağdur insanlar olmasıdır. Yani yaşamları basit, hayalleri sıradan olan çocuklar, aileler en çok etkilenen taraf olur her zaman. Bu zamansız bombalar en çok onların canını yakar, en çok onların hayallerini bozar. İşgal altındaki bir ülkede, bombardımanların ardı kesilmeyen bir şehirde yaşayan bu insanlar, korkarak bu yıkımların ne zaman ne nereye geleceğini düşünerek, huzursuzca yaşarlar. Savaşlar; masum insanların düzenini bozar, hayallerini yıkar, planlarını bozar. Evlenme hayali kuran genç kızlar, bir an önce büyümek isteyen küçük çocuklar, ailesiyle huzurlu bir yaşlılık düşleyen kadınlar artık öksüz çocuklara ve dul kadınlara dönüşmüştür. Mehmet Erte Arzuda Bir Sapma kitabında yazdığı “Bombalar ve...” öyküsünde zamansız gelen bombanın nasıl bir etki yarattığından bahsetmiştir. “Elbette biliyorum hala onu sokağın ortasında düşleyemiyorsunuz, vaat ettiğim kadar özgür değilsiniz, ama gün gelecek her taraf yakılıp yıkılacak, insanların sayısı öyle azalacak ki o da olacak. Tabii o zaman belkide sokağa sokak demeyeceğiz”(101) , sözleriyle Mehmet Erte zamansız ve yersiz düşen bombaların hayatımızı nasıl değiştirdiğini, eski alışkanlıklarımızın değişeceğini vurgulamak istemiştir. Evde sakince yemek yerken, oyun oynarken, çalışırken kısacası normal hayatına devam eden insanlar birkaç saniyede etrafındaki her şeyi kaybedebilir, hatta yok olabilirler. Her sabah yürüdüğümüz yollar, caddeler, önünden geçtiğimiz mahalleler ve evler bir gecede toz duman olabilirler, yani ertesi günü ne ile karşılalacağımızı tahmin etmek imkansız. Savaş içinde yaşayan insanların bu korkuyla yaşaması da huzursuzluklarının sebebidir. Bu huzursuzluk onların düşüncelerini savaştan daha acımasızca ele geçirmiştir. Çünkü onlar artık düşeceğini bildikleri bombaların nereye düşeceğini, ne zaman düşeceğini düşünüp hayal etmeye çalışırlar. Yatak odasına, tuvalete, asansöre, sokağın köşesindeki markete veya iki arabanın arasına... Uyurken, yemek yerken, duş alırken veya sevdiklerinle vakit geçirirken... 2014’te yaşanan Suriye’deki iç savaşta, bombalanan Halep’te bu olguyu en iyi şekilde anlatan bir örnek verebiliriz. BBC’nin yaptığı haberde; “Hava saldırıları sırasında kocasını kaybeden Um Yahya, “Kocamla kahvaltı ediyorduk. İlk patlama sesi uzaktan geldi. Yine de kocamdan gidip çocukları çağırmasını istedim. Tam o sırada ikinci patlama bizi vurdu.” diyor. Yahya, patlama etkisini “Sanki dev bir el beni aldı ve evin içine doğru fırlattı.” sözleri ile tarif ediyor. Halep’e giden BBC ekibi, şehrin eski haline kıyasla tanınmayacak hale geldiğini belirtiyor.”. Yani önceden de belirttiğim gibi normal hayatlarını sürdüren insanları zamansız ve yersiz yakalayan bomba, sadece bir ailenin değil çevredeki çoğu ailenin hayatını etkilemiş, aynı zamanda yaşadıkları mahalleyi, sokakları, evleri yaşanmaz hale getirmiştir. Kısacası o insanların hayallerini parçalamaya yetmiştir. Kaynakça:  Erte, Mehmet. Arzuda Bir Sapma. İstanbul: Yapı Kredi Yayınları, 2015  BBC Haberler; www.bbc.com/turkce/haberler/2014/04/140428_suriye_halep Defne Akkar 21601905 Metehan Kaya GÖZÜ DÖNMÜŞ İNSANLAR Üzerinde yaşadığımız dünya hiç şüphesiz ki her türden insanı barındırıyor. İyimser, mutlu, sevecen olanından tutun kin ve nefret ile yanıp tutuşana her türlü kişi ile yüz yüze geliyoruz gündelik hayatta. Karakterleri, davranışları, yüzleri, giyim tarzları… Bu “cisimler” ilk bakışta birbirinden çok farklı gözüküyor olabilirler lakin hepsinin ortak bir noktası var. Bu ortak nokta öylesine dehşet verici bir şey ki ne onun farkına varmak kolay ne de ondan kurtulması. Üstüne üstlük zamanı gelince bizi insanlıktan bile çıkarabiliyor. Dönüp arkamıza baktığımızda “Bu gerçekten ben miyim?” diyebiliyoruz. İnsanoğlunun bu ortak noktası: Büyük hayallerinin olması ve onlara ulaşabilmek için türlü delilikleri yapabilecek kadar gözlerinin dönebilmesi. Bana sorulsa gözü en kara insanların, büyük bir acı yaşadıktan sonra intikam almaya ant içmiş olanlar olduğunu söylerdim. Ellerinden geleni ardına koymazlar, ülküleri uğruna her şeyi riske alırlar. İntikam almak istedikleri kişinin acınası halini sadece bir anlığına görmek için bile ellerinde ne varsa hepsini feda edebilirler. The Revenant filminde DiCaprio’nun canlandırdığı Glass karakteri de tam olarak bu tür korkulacak insanlardan. Filmde ana karakter olan Glass’ın oğlu, kendisinin bir arkadaşı tarafından gaddarca katlediliyor ve ölen oğlunun intikamını almaya yemin ediyor. Gözü öylesine dönmüş ki sözde arkadaşını bulmak için kilometrelerce yol kat etmeyi göze alıyor. Yeri geliyor soğuk günlerde bir şey yemeden ayakta kalıyor, yeri geliyor Kızılderililerden kurtulmak için uçurumdan atlıyor. Sizce bu tür davranışların hafife alınacak bir tarafı var mı? Bunların hiçbiri, ruh hali normal olan bir kişinin gündelik hayatta yapabileceği şeylerden değil. Üstelik bunlar sadece bildiğimiz örnekler, peki ya gözümüzün görmediği olaylar? Allah bilir, her gün kaç kişi bir gaye uğruna akılların ermeyeceği delice davranışlarda bulunuyorlar. Nasıl oldu da bizler, insanlığımızdan bu kadar kolay çıkar olduk? Yaratılıştan beri insanlar büyük hayallerinin peşinden koşuyorlar. Hayatında belirli bir amacı olmayan, boş boş dolaşan insan da düşünülemez zaten. Kiminin hedefi dünyayı yerinden oynatacak bir buluş yapmak iken başkasınınki zengin olmak. Görülen o ki bireylerin hayattan beklentileri çok farklı lakin herkesin tek bir ortak noktası var: Tek bir amaç uğruna elimizdeki önemli şeylerden vazgeçebilmek. Zengin insanlara özenip onlar gibi kaliteli bir yaşam sürmek için kumar oynayıp her şeyinden olan adamdan tutun üniversiteden dereceyle mezun olmak için sosyal hayatından vazgeçip odasına kapanıp kafasını kitaplara gömen öğrenciye kadar. Bizler bir şeyi istedik mi onu öylesine arzuluyoruz, öylesine acınası hallere düşüyoruz ki insanız demeye bin şahit ister. Bizi biz yapan değerlerimizi, düşüncelerimizi elimizden bırakıyoruz. En kötüsü de bunun farkına varmıyoruz. Aslında bu konuda genelleme yapmamak lazım çünkü ne kadar değiştiğini, istediği şeyi elde edince fark edenler var lakin yolun sonunda ancak anladıysan ne önemi var ki. Farz ediyorum ki yolun sonuna geldim ve uzun zamandır arzuladığım, uğruna vakit öldürdüğüm, alın teri döktüğüm şeyi nihayet elde ettim. Başardığım için mutlu olduktan sonra derin bir nefes alıp rahatlar mıyım yoksa eskiden neyse o olmaya devam mı ederim? Kesinlikle önceden ne isem o olmaya devam ederim çünkü ben de herkes gibi insanım. Her yeri engellerle dolu, zorlu ve uzun bir yol gerektiren; altın tepside sunulmayan yeni hedefler arar gözlerim. Geçmişime baktığımda bunu çok kolaylıkla görüyorum. Ortalama üstü sayılabilecek maddi halimle yetinmeyip yeni burslar kovalamam, gayet iyi bir ortalamaya sahip olmama rağmen daha fazlası için sosyal hayattan çoğu zaman ödün vermem ve niceleri… Kendimi bu noktada insanoğluna benzetiyorum. Fark ediyorum ki insanoğlu nasıl sevecen çadırlarla yetinmeyip gökdelenleri andıran büyük apartmanlar yaptıysa ben de onlar gibi kendimle yetinmemiş, daha fazlası için uğraşmışım. Üstelik bunu kendimi kısıtlamama, sınırlarımı zorlama adı altında yapmışım. Görülen o ki kendimi kaybetmişim. Yapmam gereken şey aslında çok basit. Titreyip kendime, özüme dönmek… Özüme döneyim ki ben, ben olayım; özüme döneyim ki ben, insan olayım. Kaynakça Iñárritu, Alejandro G. The Revenant. 2015. Regency Enterprises. Film. Salih Zeki Atılgan VEFA UNUTMAKTIR ile TANIŞMA ZAMANI Bir kelime duymuştum günün birinde vefa diye bir şeydi. Hiç mi hiç bir şey anlamamıştım. Aklımda o kelime için herhangi bir kıvılcım çakmamıştı. Tepkisiz kalakalmıştım. Gerçi küçüktüm belki ondandır ama eğer siz de benzer bir şeyi yaşadıysanız, beraberiz. Vefa deyince aklıma niyeyse gizemli şeyler gelir, hani şöyle kıyıda kuytuda kalmış, üstü zamanla tozlarla kaplanmış, öyle kolay kolay gözler önünde olmayan şeyler gelir. En unutamadığımız o pembe gündeki güzelliklerin baş aktörü olan kişi veya kendisi muhtaç olmasına rağmen elindekileri tereddüt dahi etmeden bizle paylaşan kişi vefanın sadece birkaç örneğidir. Fakat bu dediklerim zamanı geldiğinde tozlu raflardan çıkarılır aslında hatırlanılır ve karşıdaki insana şükran etme gerekçesi olarak kullanılır. İşte, vefa deyince aklımda beliren şeyler artık böyle. Gariptir ki, edebiyatımızda önemli bir yere sahip olan Haydar Ergülen, bu kez bir farklılık yaparak vefanın bazen unutmak olduğunu anlatmaya çalışıyor yine aynı adlı eserinde. Okuyucularından kendi öz hayatlarını sorgulamalarını istiyor bir nevi. Vefa dediğimiz bu anlaması güç kelimenin bendeki bazı etkilerini sizlerle paylaşmak istiyorum. Geçtiğimiz yaz gönüllük projesine katılmak amacıyla Mısır’a gitmiştim yedi haftalığına. Bu zaman zarfında dünyanın dört bir yanından gelen çeşit çeşit insanlarla tanışıp unutulmaz anlar yaşadım. Bir gün sabahtan akşama kadar Kahire sokaklarında gezilebilecek her yeri gezdik, girilebilecek her sokağa girdik. Başka bir gün ise medeniyetin izlerini görme adına şansınızın asla olamayacağı, kilometreler boyunca canlılığa dair hiçbir şeyin olmadığı bir çölde kaldık, ateş yakıp şarkılar söyledik ve gece yıldızlara bakmaktan uyuyamadık. Sanki o gece bize uyku haram olmuştu. O kadar muhteşem şeyler yaşanmıştı ki, bu unutulması imkansız anıları her hatırladığımda her şeyi daha da iyi hatırlıyorum sanki ikinci kez yaşıyor gibi oluyorum garip bir şekilde. Biliyor musunuz, aslında bu bahsettiğim şey vefanın bir göstergesi olabilir. Çünkü eğer bir ülke bana bunları dememe sebep olmuşsa, o ülkenin adını her duyduğumda veya hatırladığımda o yaşanan muhteşem şeyleri hatırlıyorsam o ülkeyi kendimle bütünleştirmişim demektir, kalbimde o ülke için ayrı bir yer ayrılmıştır demektir. Bu demek oluyor ki “vefa” sadece bir kişiye veya bir duyguya has değildir bazen de bir ülke dahi bize vefanın örneklerinden olup karşımıza çıkıverir. Sizce peki? Vefa kelimesini duyduğumuzda aklımıza gelen en klişe kalıp tahmin edebileceğimiz gibi unutmamaktır. Vefa, tabiri yerindeyse unutmamanın diğer bir adıdır ve yine gariptir ki bizler için unutmamak daha öncelikli bir yere sahiptir, ona daha çok sahip çıkarız ama unutmak öyle değildir. Niyeyse unutmanın aslında pek de iyi bir şey olmadığını düşünürüz. Sanki kendisine üvey evlat muamelesi yapılmıştır. Bu noktada sorulabilecek en güzel sorulardan birisi, gerçekten de vefa bazen unutmak mıdır olsa gerek tıpkı Haydar Ergülen’in dediği gibi. Söylemem gerekir ki, bu görüşe hak vermemek içten değil çünkü kime sorsanız herkesin unutmak isteyeceği bazı şeyleri vardır hayatında. Buna verebileceğim en iyi örnek babam olsa gerek. Tabiki babamla yaşadığım o muhteşem anılarımı, adeta zamanın durduğu o anları unutamam. Zaten unutursam o günlere ihanet etmiş olmam mı? Demek o ki, sizi zamanında güldüren, size güzel hissettiren, gözlerinizin içini güldüren hiçbir şeyi unutmayın ve inkar etmeyin ama şöyle bir şey yapmaya da hakkımızın olduğunu düşünüyorum: Anlaşamamazlıkları, bir anlık kıvılcımla çıkan kavgaları, bir nevi tüm küçük tatsızlıkları unutmak lazım. Unutalım ki, aklımızda sadece en güzel yerler kalsın ve o anıları her hatırladığımızda duyacağımız o lezzeti hiçbir şey bozamasın. İşte tam bu noktada vefa artık unutmak oluyor. Sözün kısası deyip bu noktada yazara kulak açmanın faydalı olacağını düşünüyorum: "Vefalı olmak, unutmamak değildir. Nedense hep karıştırırız, belki de unutmaya eğilimli olduğumuzdan, her şeyi unuttuğumuzdandır bu yanılgı. Oysa bazen tam tersine, vefamızı göstermek, vefalı olduğumuzu anlatmak için unutmak, unutmak, unutmak gerekir. Unutmak, her zaman alçaklık değildir çünkü, bazen de bağışlamaktır.” (Ergülen 1). KAYNAKÇA Ergülen, Haydar. Vefa Bazen Unutmaktır. İstanbul. Kırmızı Kredi Yayınları. 2014. Yazan: Yüksel Yasemin Altıntaş Hoca: Ali Turan Görgü Turk101-25 2.blog yazısı CUMHURİYET İÇİNDE OSMANLI Bir kitabı almadan önce o kitabın sizin için uygun olup olmadığını, neler anlattığını, nasıl bir üslubu olduğunu nasıl anlarsınız? Kimileri kitaptan rastgele bir bölüm açar ve okumaya başlar, kitap ilgilerini çekerse bu onlar için doğru kitap demektir. Kimileri kitabın en arkasında yazan tanınmış yazarların yapıt hakkındaki yorumlarını okur, kimileriyse kitabın ilk bölümünü açıp okumaya başlarlar… Eğer siz de kitabınızı, kitabın ilk bölümünü okuduktan sonra alıp almamaya karar verenlerdenseniz Yaşar Kemal‟in „İnce Memed‟ adlı romanı tam size göre demektir! Zira yapıtın ilk bölümü sadece 2,5 sayfacık, yani ilk bölümü okumanız çok zamanınızı almayacaktır. Üstelik Yaşar Kemal bu 2,5 sayfalık giriş bölümünde siz yapıtta mekanı olarak seçilen Toros dağları ve civar köylerini, köylüleri, bu köylülerde süre gelen toplumsal – hiyerarşik düzeni gayet sade bir dille anlatmaktadır. Uzun lafın kısası daha ilk bölümden bu dönem romanı olarak kaleme alınan yapıtta sizleri nelerin beklediğini anlamanız mümkün, tıpkı çok yakında vizyona girecek bir filmin fragmanını izlemek gibi. Osmanlı zamanından bekli de daha öncelerinden kalma bir „kulluk‟ kavramı vardır bizim milletimiz de. Önceleri sadece Allahın kullarıydık, sonraları padişah efendilerimizin… İlerleyen dönemlerde de toprak ağalarının… Cem Yılmaz haklı galiba biz millet olarak kendimizi ezmeye ezdirmeye pek müsait bir toplumuz. Hadi “emri ferman yüce padişahımındır” mantığını anlarım o dönemler öyleymiş peki ya Cumhuriyet sonrası? Ya bu toprak ağalığı sistemine ne demeli? Kitabı okuduktan sonra köylü Cumhuriyet sistemi hakkında ne düşünüyormuş deseler, köylü yeni sistemden korkuyor derim, dikkat ettiyseniz kitapta ne zaman bir devlet kavramı geçse: „Aman bu durum hükümetin kulağına gitmesin! Ankara duyarsa halimiz nice olur?‟ diyen köylüler çıkıyor karşımıza. Peki ama neden? Cumhuriyet köylü karşıtı değildir ki? Bilakis köylüyü milletin efendisi olarak gören, her köylü kendi toprağına sahip olmalıdır diyen, toprak ağalığı sistemine karşı olan bir yapıdır. Ezilenin, haklının yanındadır; cumhuriyette herkes eşittir. Bu sistemde Abdi Ağalar yoktur; Abdiler, Aliler, Rızalar, Cabbarlar vardır. Ama köylü bunu nerden bilsin hele ki Anadolu‟nun ücra bir köşesindeki, ülkede ne olup bittiğinden bir haber, tüm günü ağalarının tarlasında, ağaları için karın tokluğuna çalışan hatta bazen karnını bile doyuramadan çalışan köylüler nereden bilsinler Cumhuriyeti? Onlar bir tek ağayı bilirler. Astığı astık kestiği kestik sözü kanun kabul edilen ağayı… adı ne olursa olsun ister Sefa ister Abdi ister Veli biri gider biri gelir küçük bir Osmanlı devleti gibi. Cumhuriyetin içinde yaşayan Osmanlı!Belki de kontrol edilmekten hoşlanıyoruzdur? Kendi gücümüzün farkına varmaktansa, ezilenler olarak bir araya gelip zulmedenlere başkaldırmaktansa, „daha kötüsü de olabilirdi buna da şükür.‟ diyip kaderimize boyun eğiyoruzdur. Mehmed‟in Abdi ağayı yakarak öldürdüğünü duyduktan sonra köylü nasıl da sevip sahiplenmişti Memed‟i! Kurtarıcı, yüce insan olmuştu Memed, peki ya sonra? Abdi Ağanın ölmediğini duyunca? Ya Abdi ağa geri gelir de onların Memed‟in tarafını tuttuğunu görürse! Dünyayı başlarına yıkmaz mıydı? O anda birden bire kötü, hadsiz adam oldu Memed, o kimdi ki kimin malını kime veriyordu? Ağanın tarlalarında yaz boyu çalışan köylünün ürettiği bulgurun, arpanın tamamını köylüye bırakmak ha! Vay densiz vay! Köylülerde kendilerince haklıydı, eli kolu uzundur ağanın dağda eşkiyaları vardır, hükümette adamları, jandarmada tanıdıkları… oraların padişahıdır ağa dedikleri. Sizlerle bu filmin fragmanını da, aslını da izlemiş yani kitabı okumuş bir kişi olarak yapıtı okuduktan sonra birkaç nokta üzerinde düşünmenizi istiyorum. Sizce bize her anlatılan doğru mudur? Misal Sefa Beyin hanımı, Abdi ağa ile Memed arasında yaşananları Abdi ağadan dinledi e haliyle Abdi ağayı haklı buldu, onlara göre İnce Memed azılı bir suçluydu. Buna karşın köylü Memedi şahinimiz diye severdi, kendiliklerinden ona para yollarlardı. Peki ya sizce bu hikayede kim haklıydı? Toroslarda Anadolu‟nun dört bir yanında eşkıyalar vardı bir zamanlar, belki hala da vardır, peki bir insan niye durduk yere eşkıya olur? Yada bir insan ne kadar sabredebilir? Bizim bir anlık öfke, gözü dönme diye düşündüğümüz şey ya yılların birikimin patlamasıysa? Tıpkı Memed‟in durumunda olduğu gibi. Memed‟in Abdi ağayı öldürmeye kalkmasının sebebi Hatçe‟nin Abdi‟nin yeğenine verilmesi değildi, bu yıllardır biriken itilip kakılmanın, dayak yemenin, küçük görülmenin sonucuydu. Yaşabilmek İçin…Herkesin hayatında bir kere bile olsa kendisine “Benim amacım ne?” diye sorduğu zamanlar olmuştur. Ancak bugüne kadar verdiğimiz bütün cevapların gerçeği yansıtmadığını anlamamız uzun sürmez. Belki de burada olmamızın, yaşamımızın hiçbir amacı yoktur ya da amacımızın ne olduğunu bilmiyoruzdur. Bu iki olasılığı kıyasladığımızda hangisinin daha korkunç olduğunu belirlemek için kendimizi ve değerli zamanı tüketiriz ama yine de bir sonuca ulaşamayız. Peki ya ortada üçüncü bir seçenek varsa? Bizi bu sonu olmayan döngüden kurtarabilecek bir yol olduğunu söylesem bana inanır mıydınız?Hepimiz “Burada olmamızın bir nedeni var.” cümlesini defalarca duymuşuzdur. Hatta bu cümle sadece biz insanlar ile kalmayıp yaşayan bütün canlı varlıkları kapsayarak daha da genel bir anlam ortaya çıkarmıştır. Bu cümleye göre yaşayan bütün varlıklar hizmet ettikleri amaç  1doğrusunda hayatlarına yön vererek kaderlerini çizerler. Kimilerine göre yaşamın altında yatan bu temel gerçek hayatımız süresince anılarımız altında kendini gizlemiştir, ancak anlamını asla yitirmemiştir. Christopher Nolan’ın kardeşinin hikayesinden esinlenerek beyaz perdeye uyarladığı Memento, karmaşıklıklarla dolu olay örgüsünün altında toplumdaki herhangi bir bireyin belirli olaylar sonucunda bu gizlenmiş anlamı bulmasını ve yaşama amacını yerine getiren bir bireyin yüzleşmesi gereken seçimi insan psikolojisiyle temellendirerek izleyicilere içinde bulunduğumuz bu gerçeklik hakkında bir perspektif katmaya çalışıyor. Ben ise burada Nolan’ın anlatmaya çalıştığı bu gerçekliğin arkasında yatan sebepleri açıklamak için buradayım. İnsanların algı mantıklarına baktığımızda genellikle algılarımızın iki yönlü olduğunu görürüz. Çoğumuz için sadece “evet” ve “hayır” vardır. Bir bireyin kendini sınırlandırarak diğer olasılıklara karşı kendini koruması bir süre boyunca bireye avantaj sağlasa bile sonsuza dek sürmez. Bu sınırlandırmalar zaman zaman isteğimiz dışında da gerçekleşebilir. Aklımızı bir piramit olarak düşünün, temelinde ise yaşamamızın arkasındaki amaç olduğunu hayal edin. Sahip olduğumuz her anı gün geçtikçe birer taş blok gibi ekleniyor ve böylelikle temeldeki amacın üzerini örterek gizlenmesine neden oluyor. Ancak, nasıl bir bina temeli olmadan ayakta kalamazsa aklımız ve bilincimizin işleyişi de bu mantık çerçevesinde gerçekleşiyor. Bu nedenden dolayı her ne kadar biz farkında olmayı yitirsek bile bilincimiz bu amaca odaklanmaya devam ediyor. Nolan’ın bu mekanizmayı kısa süreli hafıza kaybı yaşayan bir birey üzerinden anlatmasının nedenlerinden biri bu açıklamaya dayanıyor. Leonard, rahatsızlığından dolayı yeni yaşadığı her anıyı kaybetse bile, amacını hiçbir zaman unutmuyor. Bir bakıma anılar ona yol gösterebilse bile bir sonraki adıma geçemeden her şey sıfırlanarak siliniyor ama hedeﬁ her zaman aklında kalarak unutulmuyor. 2Anılarımızın nihai hedeﬁmize hiçbir katkısı olmadığını düşünebiliriz ama bu doğru değil. İşte bu noktada Nolan’ın Leonard’ı seçmesinin diğer nedeni ortaya çıkıyor. Evet, belki anılarımızın olup olmaması bizim nihai amacımıza ulaşmamız için bir gereksinim ya da bir engel değil ancak bizim oraya nasıl ulaşacağımız konusunda sahip olabileceğimiz en büyük yönlendirici anılarımız. Yazımın başında üçüncü bir seçenekten bahsetmiştim. İşte üçüncü seçenek bu; anılarımızı şekillendirerek/manipüle ederek hayatımıza bir anlam vermek, yaşama amacımıza giden yolu ulaşılmaza dönüştürerek yaşamaya devam edebilmek… Leonard hafıza kaybından yararlanarak kendi anılarını manipüle edebildi ve yaşayabilmek için amacını ulaşılmaz kıldı. Çünkü başka ne seçeneği vardı ki? Amacına ulaşmış bir insanın hayatında artık yaşamak için hiçbir sebep kalmaz bu nedenle yaşamasına gerek de kalmaz. Artık klişeleşmiş bir terim olan hayatta kalma içgüdüsü dediğimiz bu davranış biçimi sayesinde yaşayabilmek için bunları yapmaya razı oluruz. “Neden yaşıyoruz?” sorusuna artık cevap olarak “yaşayabilmek için” diyebiliriz. Bunu yaparak hayatımızın belki de inançlarımızın temelindeki gerçeği ortaya çıkarıyoruz ve bu da bizim benliğimizi sorgulamamız için bize bir fırsat tanıyor.Her şeyin mümkün olduğu bu dünyada imkansızlıkların olmasının tek nedeni bizim devam etme isteğimizdir. Her şeyin bir sonu olduğunu biliriz ve bu sondan kaçınabilmek için imkansızı yaratırız. Herkesin uğruna hizmet ettiği nihai bir amaç vardır ve bizler bu amaca ulaşmaktan, sona ulaşmaktan çekindiğimiz için onu ulaşılmaz yapmışızdır. Bunu da anılarımız sayesinde başarabilmişizdir. Anılarımızı baştan yazarak sonu kendimiz için ulaşılmaz yapmışızdır. Sonuçta bizim için gerçek, kabul ettiğimiz yalanlardan ibarettir çünkü bütün hareketlerimiz, benliğimiz, her şey yaşayabilmek içindir…Bartu Atabek 3Ayça Arkış 21703141 Ben İstanbul’um İnsan içinde büyüdüğü, yaşadığı şehre benzer derler. Günlük temposuna ayak uydurmaya çalışırken, içinde barınabilmek için ekmek parası peşinde koşarken ya da bir baltaya sap olabilmek için okulda dirsek çürütürken bir bakmışsınız şehirle özdeşleşmiş, tek vücut olmuşsunuz. Artık İstanbul’un soluduğu o kirli havayı siz de soluyorsunuzdur, Ankara’nın akşamüstü beşte çektiği memur trafiğini siz de çekiyorsunuzdur, Antalya’nın temmuz ve ağustos aylarında sıcaklardan bayılmasına siz de eşlik ediyorsunuzdur. Kısacası şehir siz, siz şehir olmuşsunuzdur. Öyle dışarıdan gelen, bu topraklarda büyümemiş kimseler, her ne kadar şehirlerin büyüsüne kapılsa da, ne yazık ki şehirle özdeşleşmekten yoksun kalırlar çünkü memleketin insanını, havasını, suyunu tanımazlar. İşte Alberto Manguel’in “Tanpınar’ın İzinde Beş Şehir” denemesi tam da bu bu durum için bir örnek niteliği taşımaktadır. Ahmet Hamdi Tanpınar bu ülkenin çocuğu olduğu için, Anadolu’nun çeşitli köşelerinde anıları olduğu için şehirlerle tek vücut olmuşken Manguel sadece bir gözlemci olduğu için ve dedesinin İstanbul’a olan aşkı üstüne bu denemeyi kaleme aldığı için İstanbul, Erzurum, Bursa, Eskişehir ve Konya’yı tanımakta bir turistten ileri gidememiştir. Eseri okuduktan sonra ben de dönüp kendime söyle sordum: “Manguel belki değil ama, acaba ben İstanbul muyum?” Sonuçta asıl İstanbul’ u görememiştim; ipek elbiseleriyle ve dantelli şemsiyeleriyle gezen hanımefendiler ile fes ve takım elbiseleriyle genç kızların yüreğini hoplatan İstanbul beyefendileriyle tanışma şerefine ulaşamamıştım. İstanbul eski İstanbul değil ki! Her yeşil alana bir konut projesi, her boş araziye alışveriş merkezi yapılmaya başlandığından beri İstanbul’un saf ve temiz olduğu yıllarda yaşayan insanlarla kendimi aynı kefeye koymaya utanıyorum açıkçası. “Evet İstanbulluyum,” desem şehrin eskilerine ayıp olacak diye çekiniyorum. Her ne kadar 1999 yılındaki yürekleri ağıza getiren depreme, 15 Temmuz Darbesi’ne ve Gezi olaylarına tanıklık etmiş olsam da yaşadığım şehirle aramda sanki hep bir soğukluk vardı. Sanki genelde bana yakın davranan ama zaman zaman mesafe koyan yakın bir arkadaş gibiydi. Sorularımın cevabını kendim veremeyince bana en çok yardımcı olabilecek kişinin dedem olduğu kanaatine vardım. Ne de olsa Yeniköy’de doğup büyümüş, orada terzilik yapmış, bir nevi sosyetenin içinde bulunmuş tam bir İstanbul beyefendisiydi. Bir zamanlar üst komşum olan dedeme apar topar çıktığımda boğaz manzaralı balkonda sigarasını tüttürüyordu. Nefes nefese yanına oturup “Dede sence ben İstanbul muyum,” dedim. Dedem yüksek sesle bir kahkaha attı; beni anlamadığını düşünüp kendimi açıkladım. Bana tek bir cümleyle cevap verdi: “Sen ne kadar olmak istersen o kadar İstanbul’sun.” İşte o zaman anladım, bu şehirle aramdaki mesafenin sorumlusu bendim. Eski hâlinden eser kalmamasına ve hâlâ değişiyor olmasına o kadar üzülüyordum ki bağlanmaktan korkuyordum. Kimi zaman boğazın mavi sularında yol alan bir tekne kimi zaman Nişantaşı’nın Arnavut kaldırımları kimi zaman da yalnız Kızkulesi oluyordum. Bazen de bir turist edasıyla küçümseyici bakışlarla bakıyordum İstanbul’a. Yine de, zaman zaman da olsa, yaşadığım şehirle bu kadar özdeşleşebiliyorsam bence ben İstanbul’um. Alberto Manguel in “Tanpınar’ın İzinden Beş Şehir” denemesi sayesinde artık kendimi biraz daha yaşadığım şehre ait hissediyordum. Her ne kadar şu an Ankara’da okuyor olsam da kalbimin bir köşesinde hep Galata Kulesi, Sarıyer’in martıları, Kilyos sahilleri var. Nereye gitsem içimde, kalbimde İstanbul’u yanımda taşıyorum; tıpkı Tanpınar gibi. Bir şehre bağlandığınız zaman artık dönüşü yoktur. Yepyeni bir ülkeye taşınsanız da bazen bir ara sokak, bir yüz, bir dükkân size tanıdık geldi mi işte o zaman anlarsınız; şehir siz, siz şehir olmuşsunuzdur. ALMİNASAGUŞİÇİMİZDEENÇOKYERKAPLAYANIMIZ,KALABALIĞIMIZ:YALNIZLIĞIMIZDünyanekadardakalabalık.Sokaklarinsandolu,göğekadaruzananbinalarıniçleri,arabalar,heryertıklımtıkışdolu...Herbirinsanınayrıbirhayatıvar.Herkesinhayalleri,geleceğedairplanları,düşünceleri,sevdiğiinsanlarıvar.Böyledüşününcedünyagözümeokadarfarklıgörünüyorki.Milyonlarcainsanıiçindebarındıran,onlarındüşüncelerinevehayallerineevsahipliğiyapanbiryer.Üzerindeyaşayanmilyonlarcavarlığınevi…Sıcacıkbirtabloçiziyorumhayata,yaşadığımızdünyayadair.Sonragetiripönümekoyuyorumuzunuzunbakıyorum.Gözümedoğrugözükmeyenbirşeylervarsanki.Birsüredahabakıncaanlıyorumneyinyanlışolduğunu.Kaldırımdabirbirininsuratınabakmadanbirbirlerininyanındangeçeninsanlar,yanındangeçerkençarptığıinsandanözürbiledilemedenyolunadevamedenlergeliyoraklımadabununiçinönümdedurantablobanabiryerindendoğrugelmiyor.Evet,milyonlarcainsanlabiraradayaşıyoruzevimizdediğimizyerde.Enufakbirnazikdavranışı,birmerhabayıbirbirimizeçokgörerekbukurukalabalığıniçindeyapayalnızyaşıyoruz.Yalnızlıkneanlamagelirtamolarak?Nasılyalnızolunur?Fizikselolarakyalnızkaldığızamanmıyalnızdırinsansadece?Yoksaasılyalnızlıkdediğimizşeybaşkamıdır?Banakalırsadüşünenbirvarlıkolarakinsanındünyaüzerindeişizor.Çünkübirhayvanbilmezyalnızlığınneolduğunu.Sürülerhalindeyaşar.Hayattakalmaiçgüdüsüilezorunluihtiyaçlarınıgideriryalnızca.Düşünmezdününü,bugününü,yarınını.Düşünmeyetisinesahipolmamakhayvanlaraverilmişenbüyükhediyedirbelkide.Çünküdüşünce,insanıyalnızlaştıranşeydir.“İnsangençliğindekalabalıklariçindeyalnızolduğunusanıyor.Oysayalnızlariçindeyalnızdırinsan.”(Gülsoy197).Bunukavramakzor.Kalabalıklarınyalnızlardanoluşmadığınıherkesinkalabalıkyalnızlıklarıolduğunuanlamakvakitalıyor.Tümbunlarınyanındabirdeinsanınbireyseldeğildetoplumsalbircanlıolduğukabuledilipdüşünüldüğündeişiniçindençıkmakepeykafayorucubirhalalıyor.Çünküinsançevresiilevaroluyor.Toplumiçinedoğanbireyiçinegömüldüğüyalnızlığındaaklidengesinietrafındakilerdengüçalaraksağlıyor.“İnsanlarlabirliktehareketetmenin,birakışiçindeolmanıniyileştiricibiryanıvar.”(Gülsoy151).İştebizibesleyendebuiyileştiriciyan.Yalnızolmamızarağmenbuyalnızlığımızıenazşekildehissetmemizisağlayan,günlükhayatımıziçerisindemutluolmamızayardımcıolanşeyhayatmeşgalesiveinsanlarlaolaniçiçeolmahalimiz.Fakatbununyürürlülüğüdekendiiçindeçelişkilerbarındırıyor.Birinsanlayanyanaolmakoinsanlayakınolmakanlamınagelmediğigibiinsanlarıniçindeyaşamakinsanlarlabirlikiçerisindeolmakanlamınagelmez.CanYücel’indedediğigibienuzakmesafeikikafaarasındakimesafedir.Birbirinianlamayan.Buşekildefizikselolarakyakınolduğumuzfakatkafaolarakçokuzakkaldığımızbirçokinsanolabilirçevremizde.Hattaetrafımızıtamamenbuinsanlarkaplıyorolabilir.Bahsettiğiminsanlarlaiçiçeolmadurumundaçoğunlukinsanlarolabilir.Fakatbizzamaniçerisindebudurumugörmezdengelmeyiöğreniriz.Umursamazhalegelirizkiyalnızlığımızınüstesindengelebilelim.Bunuöğrenirkendeisteristemezinsanlarlaetkileşimhalindekalırız.Yanibirbüyümesürecindenbahsediyorum.Fakatbununayarıkaçarsatehlikeliolabilir.Busüreçtekendindenuzaklaşabiliyorinsan.Dikkatliolmakgerek.Çünkünasılveneşekildeolduğunuanlamadançevresininiçindeeriyipgidebiliyor.İnsan,birzamansonrahemyalnızlığındankurtulamamışhemdekimolduğunubilmezhaldekalabiliyor.“İnsanınnekadarıkendisi,nekadarıbaşkaları?”(Gülsoy125).Sonrasındakendimizebunusorarkenbuluyoruzkendimizi.KAYNAKÇA:Gülsoy,Murat.YalnızlarİçinÇokGüzelBirHizmet.İstanbul:CanYayınları,2016.Mehmet Berk GÜLENZulme Karşı Alevlerle Omuz OmuzaMalcolm Browne, 11 Haziran 1963, VietnamTarihin her döneminde insanlara başka ülkelerden gelen insanlar veya kendi yurttaşları tarafından zulmedilmiştir. Bazıları o zulme karşı kan dökerek, bazıları ise değişik protestolarla karşı gelmeyi başarmıştır. Ama bu savaşçılar arasında ortaya koyduğu protesto ile milyonları etkilemeyi başarmış ve ülkesinin başındaki baskıcı rejimi kökten sarsmış bir savaşçı var. İşte bu fotoğraf, o savaşçının fotoğrafı: nam-ı değer “Kendini yakan rahip” Thich Quan Duc’un 1963’te ölmeden önceki son fotoğrafı. Ona savaşçı demekle onun inandığı dine karşı gelmiş olabilirim; ancak o, benim gözümde insanlara karşı duran bir savaşçı değil. O; zulümlere , acılara ve ezikliğe karşı duran bir savaşçı. Bence böyle bir savaşçı olmak asıl zor olan şeydir çünkü insanlar yorulabilir ancak bir kere başlayan bir zulmü tamamen yoketmeden durdurmak ise neredeyse imkansızdır, zulmün önünde durulmadığı zaman artarak devam eder. Thich Quang Duc ise alevlerle omuz omuza bir şekilde bu zulme karşı durmayı başarmış ve ona büyük bir darbe indirmeyi başarmış bir insan. Ben, bu fotoğrafı ilk ne zaman ve nerede gördüğümü hatırlamıyorum ama ilk gördüğüm andan itibaren bu fotoğraf aklımdan çıkmadı. O rahibin sanki alevler onu etkilemiyormuş gibi sakin duruşu verüzgar nedeniyle rahibin yüzünün bir anlığına alevlerin arasından sıyrılışı... Bir insan kendine nasıl bukadar hakim olabilir? Diğer insanların hayal bile edemeyeceği bu büyük acıya karşı nasıl göğüs gerebilir? Böyle bir şeyi aklım almıyor, böyle bir şeyi hayal bile edemiyorum. Bir insan düşünün, arkadaşları onun üstüne bir varil benzin boşaltıyor ve kibriti çakmalarıyla o insanın tüm vücudu alevler içinde kalıyor ve bu adam ölüp sırt üstü düşene kadar kılını bile kıpırdatmıyor. Bu olayları düşünürken bile hareketsiz duramayan ben, bunları kavramakta zorluk çekiyorum ve bir insanın bunları neden ve niçin yapacağına kafa yoruyorum. En son vardığım karar ise bir insanın bunları yapabilmesi için kendinin, sevdiklerinin veya inandıklarının tehlike altında olması oluyor. Bu fotoğrafın arkasındaki hikaye ise düşünceleremi doğrular nitelikte oluyor.Bu fotoğrafın ortaya çıkmasına sebep olan olaylar Katolik olan Ngo Dinh Diem’in Vietnam başkanlığına gelmesiyle başlıyor. Diem, çoğunluğu Budist olan Vietnam’da Budist bayraklarının asılmasını yasaklıyor ve önemli konumlara kendisi gibi Katolik olanları getiriyor. Hatta Katolik çetelerin Budist halka zarar verip onları yağmalamalarına izin veriyor. Son hamlesini ise Budistlerin kendi rejimine karşı yaptığı protestoda dokuz Budistin öldürülmesiyle yapıyor. Ve bu olayın ertesi gününde yani 11 Haziran 1963’te Thich Quang Duc iki arkadaşıyla beraber geldiği Saigon Meydanı’nda kenidini diri yakıyor ve belki de milyonları etkileyecek bu fotoğrafın altına imzasını atıyor. Başka bir deyişle ona ve Budist kardeşlerine zulm eden rejime karşı tek başına alevlerle omuz omuza duruyor. Ve bence, onu ve kardeşlerini diri diri yaksalar bile yok edemeyeceklerini herekese gösteriyor. Onları yakarak, onalara zulmederek fikirlerinin daha çok insana ulaşacağını ve ölümsüzlüğe kavuşacağını kanıtlıyor zulüm edenlere. Belli fototoğraflar vardır, gerçek olduğuna inanamaz, inansanız bile o sahnenin nasıl oluştuğunu kavrayamazsınız ve saatlerce o fotoğrafa bakakalırsınız. İşte böyle fotoğraflar ölümsüzdür. Ancak o fotoğraflar sadece renklerden oluşmaz, onların arkasında temsil ettikleri düşünceler vardır ve bu düşünceler de o fotoğraflar gibi sonsuza dek yaşar. Malcolm Browne’nin 1963 yılında çektiği “Kendini Yakan Rahip” böyle bir fotoğraf: ilk görüldüğü zaman insanı etkisi altına alan gerçek dışı bir fotoğraf. Bu fotoğraf, bence tek bir insanın neler yapabileceğini gösteriyor: tek bir insanın bir ülkeyi zulümden nasıl kurtarabileceğini ve sonsuza dek hatırlanacağını gösteriyor bizlere. Beni ve belki de benim gibi birçok insanı etkileyen bu fotoğraf her zaman aklımın bir köşesinde duruyor ve zulme karşı nasıl dik durmam gerektiğini gösteriyor bana.Kaynakça:"The Burning Monk, 1963." Rare Historical Photos. N.p., 2015. Web. 11 Ekim. 2016. "Thích Quảng Đức." Wikipedia. Wikimedia Foundation, n.d. Web. 11 Ekim 2016. İpek Baysal UZUN BİR KELİME: UNUTMAK Küçüklüğümden beri ne zaman beni üzecek bir olay gelse başıma hep kendimle konuşurum ve kendi kendime moralimi düzeltmeye çalışırdım: ‘’Birkaç gün sonra ya da en fazla birkaç ay sonra hatırlayamayacağın bir şey için kendini yıpratma, kendini üzme İpek!’’ Kafamda hep bu cümle yankılanır dururdu. Şimdi düşünüyorum da ne kadar küçük dertlerimiz varmış ve ne kadar masum ve bir o kadar da güzel kalplerimiz. Çocukluğunuzdaki en büyük derdiniz neydi? Hatırlıyor musunuz? Ben hatırlıyorum: Barbie bebeklerimi kaybetmem ya da onların başına bir şeyler gelmesi, bir yerlerinin kopması… Geriye dönüp bakınca ne kadar da masum geliyor insana. Keşke diyorum bazen, şimdi de öyle olsa bütün gün bebeklerimi kaybedip onlar için üzülsem dursam… O masum çocuk kalbinin büyürken etraftan hasarlar aldığını görüyorum maalesef. Kırılmış kalplerimiz belki de büyürken biz, hasarlar almış, yaralanmış. Geçen yıllar, deneyimlerimiz, yaşadığımız olaylar kalbimizi de etkilemiş, çevremizdeki en sevdiğimiz, en güvendiğimiz insanlar kırmış en çok kalplerimizi. Çocukluğumdan beri başıma gelen olaylarla olsun, duyduklarımla olsun bir sürü özelliğim değişti, evet ama bir tek şey hep aynı kaldı: o da kendime verdiğim telkinim. Geçmişe bir göz attığımda o an benim için önemli olan dertlerimi diğerlerine göre o kadar çabuk unutabilmem beni hayrete düşürse de, asıl şaşkınlığı yaratan o anın üzüntüsüyle yazdığım şiirlere baktığımda ortaya çıkıyor. Onlar artık unutmayı kendine söyleyip duran bir kızın şiirleri olmaktan çıkıyordu, sevmek gerektiğini söyleyen bir kızın şiirleri oluyordu. Unutmak aslında insanları kendi acılarına yabancılaştırıyordu bir nevi. Unutmanın tek bir şartı vardı: zaman. Peki, unutmak çok kolay olsaydı, zamana bile ihtiyacımız olmasaydı unutmak için bize hayat tecrübesi veren dertlerimizi, yaşadığımız sıkıntılarımızı unutmak ister miydik gerçekten? Acılarımla beraber onların yanında yaşadığım yüzümde ufacık da olsa bir tebessüm oluşturan anılarımın da silinmesine izin verecek miydim? Gerçekten unutmak isteyip istemediğimi sorgulamamı sağlayan 2004 yapımı Eternal Sunshine of the Spotless Mind (Sil Baştan) filmini izlemem oldu. Okuldan geç çıktığım ve çok yorgun olduğum bir gün izlerken uyuyakalayım diye açtığım bu film birden beni fazlasıyla içine çekmişti. Bu film önce bana yorgunluğumu ve üzerimdeki sorumlulukları unutturdu daha sonrasında da gerçekten unutmak istediğim ama aslında sadece bilinçaltımda üstünü en ufak bir rüzgârda kolayca açılabilecek ince bir örtüyle örttüğüm kişileri ve olayları su yüzüne çıkarıyordu. İçerisinde bilimkurgu ögeleri barındırmasına rağmen gerçeklikten de uzaklaşmayan filmi izlerken sürekli kendi hayatıma, yaşadıklarıma dalıp dalıp gidiyordum ve kafamdaki düşünceleri bir türlü susturamıyordum. Film o kadar gerçekçiydi ki saatler geçiyor, benim düşüncelerim kesilmiyordu ama asıl ilginç olan şey filmdeki kahramanlar da benimle birlikte aynı şekilde bocalıyorlardı. Radyoda tesadüfen dinlenen bir şarkı gibi, sıkılma bahanesiyle açılan filmler gibi, aslında sevdiğini hatırlamak için ne bahaneler üretiyor insan çok da farkında olmadan. O duyguya bir kere yakalandın mı bitiyor hayatın. Ne saklanabilecek bir yer bırakıyor insana ne de kaçacak bir yer. Nereden mi biliyorum? Yaşadım çünkü. Belki de bu yüzden hem unutmak istiyorumdur, hem de bir yandan unutmamak. Aşk, birini çok sevmek bir yandan güzel bir şeyken bir yandan da kötü bir şeydir bence. İnsanı kendine yabancılaştıran bir şeydir belki de. Kaybedeceğini bile bile bir şeyler yapmaya çalışmak direnmek de diyebiliriz. Aşk, ilk başta tarif edilemeyecek kadar güzel bir şey fakat zaman geçtikçe yerini huzursuzluğa bırakıyor. Kızdığında ondan birden kurtulmak, bütün gemileri yakmak, onunla ilgili her anıyı beyninden silmek istiyorsun. Mutlu anılarını bile belki de… Çünkü farkında oluyorsun ki o kadar mutsuz olmanı sağlayan şey o küçük mutlu anılar. O anılar olmasa yaşadığın mutsuzluğun da bir önemi olmaz senin için. Gerçekten unutmak istiyor muyum her şeyi, en ufak zerresine kadar? Emin miyim buna? Hiç emin değilim. Bazen sil baştan yaşamak istiyorum her şeyi, kötü olan her şeyi hayatımdan atmak istiyorum ama biliyorum ki kötü şeyler gittiği kadar iyi şeyler de gidecek hayatımdan. Onlar da artık benimle olamayacak. Peki ya siz? Gerçekten unutmak istediğinize emin misiniz? Kaynakça Gondry, Michel. Eternal Sunshine of the Spotless Mind (Sil Baştan). Amerika Birleşik Devletleri: Focus Futures. 2004. Cemre Tülay Çınar LONDRA’NIN İÇİNE YOLCULUK Avrupa’nın en önemli başkentlerinden biri olan Londra, çocukluğumdan beri en çok ziyaret etmek istediğim şehirlerin başında geliyordu. Bu büyülü şehri gezme hayalini, geçen yaz ucuz uçak bileti bulunca gerçeğe dönüştürme şansını yakaladım. Yazımın devamında ise sizlere bu etkileyici şehirle ilgili deneyimlerimi ve hissettiklerimi aktarmaya çalışacağım. Londra’ya gitme vakti yaklaştıkça heyecanım artıyordu, sonunda ben de herkesin hayran olduğu bu rüya gibi şehre ayak basacaktım, “ Ben geldim” diyecektim. Ve işte o gün geldi… Henüz daha uçağın içindeyken, dışarıyı görme imkanı bulamadan ilk gördüğüm yağmur damlaları oldu. Ağustos ayının ortası olmasına rağmen şiddetli bir sağanak yağmur vardı. Ülkeye adım atar atmaz anladım, farklıydı bu insanlar bizden. Neydi peki onları diğer milletlerden ayıran ? Daha sonra havaalanında gözlemlediğim kadarıyla İngilizlerin gerçekten anlatıldığı kadar soğuk olduğunu onayladım kendimce. Otelde biraz dinlenmenin ardından şehir gezintisine geldi sıra. İlk olarak şehrin en ünlü yapılarından Londra Gözü’nü ve söylenildiğine göre Avrupa’nın en uzun ve en çok mağaza barındıran caddesi olan Oxford Caddesi’ni gezmeye karar verdim. Londra Gözü sayesinde bütün Londra’yı yüzlerce metre yükseklikten inceyelerek, olağanüstü manzarasına doya doya bakabiliyorsunuz. Ben özellikle akşam havanın kararmasını bekledim çünkü Londra’yı tepeden ışıl ışıl görmek harika bir deneyim olacaktı. Kesinlikle beklediğime değdi, bu muhteşem şehir akşam tamamen farklı duygular uyandırıyormuş ve hiç şüphe yok ki gezerken aldığınız hazzı hatrı sayılır bir derecede arttırıyor. Oxford Caddesi’nde tarifsiz kokular eşliğinde alışveriş yaparken ise kendimi bir anda butik bir kahvecide buldum. Hem yorgunluğunuzu atmak için hem de sıradan mekanlara göre daha kaliteli ve huzur verici bir ortamda kahve içmek isterseniz Londra harika bir fikir. Sayısız, farklı tarzlarda kahve dükkanları var ve bir yandan Londra kargaşası içinde kaybolurken bir yandan da dergi karıştırabilirsiniz. Londra’yla ilgili en çok hoşuma giden şey bütün müzelerin, sergilerin, galerilerin ücretsiz olması. İnsanlara kendilerini geliştirebilmeleri, genel kültürlerini arttırabilmeleri için o kadar çok imkan sunulmuş ki bu şehirde boş vaktinizin olması mümkün değil. Türkiye’de de bu tarz sanat içerikli yerlerin ücretsiz olmasını gerçekten çok isterdim çünkü maddi duruma bakılmaksızın herkesin sanatla, müzikle iç içe olması daha medeni bir toplum için kesinlikle şart. Bunun yanı sıra insanlar sabırlı ve hoşgörülü. Türkiye’deki gibi trafikte kaos olmuyor ve herkes birbirine anlayış gösteriyor. Ayrıca bisiklet kullanımı da oldukça yaygın. Londra’da diğer hoşuma giden şey ise şehir bir bakıma bina yığınından oluşmasına rağmen İngilizler doğaya zarar vermemiş. Parklarını, bahçelerini günümüze kadar korumaya devam etmişler. Bu sayede Londralılar özellikle hafta sonları şehrin gürültüsünden kaçmak için Hyde Park ve Regent’s Park gibi devasa büyüklükte ormandan ve upuzun yürüyüş parkurlarından oluşan huzurla kaplı yerleri tercih edebiliyorlar. En çok şaşırdığım zaman ise fotoğraflar özensiz çekilse bile beklenenden daha güzel, aynı filmlerdeki gibi etkileyici çıkmasıydı. Daha sonra fark ettim ki bu gösterişli mimariyle, büyük bir kısmı tarihi binalardan oluşan sokakların kötü gözükmesi mümkün değildi. Beş günlük bir gezinin sınırsız olanakları olan, uçsuz bucaksız bir şehre asla yetmeyeceğine kanaat getirdim. Bu nedenle gelecekteki hayallerimin de baş kahramanı olan Londra’yı bir daha ziyaret etmek için sabırsızlanıyorum. Gezdikçe daha çok kendisine bağlayan, farklı görüşleri olan bireyler barındırsa da herkesi ortak noktada buluşturan, ayrılık vakti gelince hüzne boğulmanıza sebep olan şehir… Bir dahaki sefere görüşmek üzere! Baştürk-1 Hatice Kübra Baştürk Mükemmele Feryat İnsanların sahip oldukları nice güzel özelliklerinin yanında kötüleri de vardır. Bu özelliklerin arasındaki hatlar hep keskindir, kolayca fark edilir. Siyahla beyaz gibi karıştırılamayacak ölçüde barizdir. Lâkin öyle özellikler vardır ki ne iyi diyebildiğimiz ne de kötü. Kişisinden kişisine göre değişen ama net bir şey denilemeyen… Gridir o özellikler, kişiden kişiye göre de tonu değişir. Bunlar arasında biri var ki ismiyle beyazlığa koşarken benim gözümde kapkara olmaya yüz tutmuş bir grilik: “mükemmeliyetçilik”. Elbette insan ne yaparsa yapsın en güzelini, en doğrusunu yapmalıdır. Bunu sorumluluk kavramı üzerinden yola çıkarak değil, kendine duyduğu saygıdan dolayı yapması gerektiğini düşünüyorum. Çok zeki bir çocuğun tutup da sınıfta kalması gibidir. Neler yapabilecekken nerelerde takılı kalmak, kendimize yaptığımız en büyük saygısızlık nihayetinde. Gelgelelim, bazı insanlar var ki bu saygısızlığa zerre tahammülü olmadığı için kendilerine çok büyük ve bir o kadar da yorucu bir haksızlığı yapmayı seçmişler. Kendilerine o saygısızlığı yapmamak için yapabileceklerinin en güzelini değil mükemmeli yapmayı öyle bir hedef haline getirmişler ki bu yolda yaptıkları ve yapacakları her şey mübah! Yaptıkları ve yapacakları demişken şuraya bir de küçük bir sitem kondurmak istiyorum. Sesim sana kadar ulaşamaz belki ama yine de söyleyeceğim. Sevgili Ayşe Teyze, evinin pırıl pırıl olmasına rağmen yine de günün yarısından fazlasını temizliğe harcıyor olman seni izlerken beni bile yoruyor, seni tahmin dahi edemiyorum. Evini ne kadar temizlesen de gelenler eğer yakınınsa o toz bezi yanından hiç ayrılmıyor ve havadan inecek bir tozu daha konmadan yakalamak istercesine her an tetiktesin. Sohbet ederken bile gözünün bir yandan leke arıyor olması işine engel oluyormuşum hissine sürüklüyor ve kendimi fazlalıkmış gibi Baştürk-2 hissediyorum. Evinin kusursuz bir temizliğe sahip olmasına gösterdiğin çaba diğer işlerine engel oluyor ama mükemmele olan düşkünlüğün yüzünden ne yazık ki, bunu fark edemiyorsun. Üstelik aşırı çamaşır suyuna maruz kalan eşyaların bile yıpranıyorken, ki bu mükemmel gözükmesine özen gösterdiğin şeyin daha kötü hale gelmesine neden oluyor, her an onunla haşır neşir olan bedenin kim bilir nasıl da muzdarip. Bu konuda biraz fazla dertliyim sanırım. Yoksa neden Aşk Tarifi adlı bir filmde kadının her şeyi mükemmel yapmaya çalışmasına ve çuvallamasına takılayım ki! Hadi filmde aşırı işlemişler de öyle takıldım diyelim, neden aklıma Ayşe Teyze ve onun gibiler geldi? Aşırı dikkat ediyor olmanızın kabak tadı veriyor olması bir yana sakındığınız göze çöp batırmaya da bıkmıyorsunuz. Kusursuz olması için uğraşırken siz zarar veriyorsunuz ve bu esnada kendinizi daha fazla yoruyorsunuz. Ne yazık ki farkında değilsiniz. Üzücü olan yanı da bu ya. Her şey mükemmel olmalı düşüncesine kapılarak geçen bir hayatın üzerinizde ne büyük baskılar oluşturduğunu ve bu baskılarla nasıl hatalar yaptığınızı fark edebilseydiniz, eminim, vazgeçerdiniz. Yani keşke vazgeçseniz. Bu satırları okuyan değerli insan, usanmışlıktan doğan dedikoducu kimliğim dile geldi. Kusuruma bakma, sesimi duyurabilme ihtiyacım beni bunu yapmaya itiyor. Suçlama üslubu takınmak istemezdim oysaki. Hele de sessizce çıkardığım bu sese sizin maruz kalıyor olmanızı hiç istemezdim. Sahi, hazır konu size de gelmişken bir sorum olacak: “Her şeyi kusursuz yapmalıyım.”cılardan mısınız? Cevabınızın olumsuz olması umuduyla tedbir amaçlı, eğer öyleyseniz ihtimali üzerine sizden vazgeçmenizi rica edeceğim. Hayat çok kısa ve ihtiyacı olan şey güzellikler. Mükemmellikler değil çünkü bizden onu bekleyemeyecek kadar kısa. İki güzel iş yapabilecekken bir tane mükemmel iş başarmaya çalışıp onunla tatmin olamam. Bir de yapım esnasında batırıp onu toparlamaya çalışırsam eyvah ki ne eyvah! Kendime olan Baştürk-3 saygımın elimden kayması bir yana kendime yaptığım haksızlık bir yana, çevremdekilere de geçmiş ola. Esra Soylu GÖRÜNENİN ARDINDA Güzel vakit geçirmek istediğim zamanlar kendimi tiyatro oyunu ararken buluyorum hep. İnsana, izlerken o kadar çok şey öğretiyor tiyatro oyunları bilirsiniz. Benim de bu keyfe hiçbir zaman hayır diyemediğimden olsa gerek, zaman buldukça eğlenerek öğrenmek adına tiyatroya gitme kararı alıyorum. Geçen gün de Ankara Devlet Tiyatrosu’nda adını çok garipsediğim bir oyuna gittim. Grönholm Metodu isminde bir oyundu bu. Karmaşık kurguya sahip ama bir o kadar da eğlendirici öğelerle sarmalanmış bu oyunu bir buçuk saat boyunca göz kırpmadan izledim desem yalan söylemiş olmam. Oyun en başından sonuna kadar, bir plazaya satış müdürü alınması için rekabetli çekişmelerden geçip sona kalan dört aday üzerinden ilerliyor. Aynı zamanda bir iş uğruna ,daha açık ifadeyle para uğruna, insanın iç hesaplaşmalarını nasıl bastırdığını, yitirdiği değerlerini ve kaldığı ikilemleri gözler önüne seriyor. İnsan hayatında araçtan çok amaç haline gelmiş “para”nın artık materyal bir icat olduğunu düşünmekten çok uzaklaştık. Var olmak için tüketmek ve üstün güce sahip olmak için sömürmek, artık insana olağan gelmeye başladı gibi. Birçok kanlı savaşın tarihinde yatan bu zenginlik isteği, günümüzde daha da önem kazanır oldu. En başta yaşadığımız toprakları ,doğayı, kirletmekten ve çoğu zaman insanlığımızı kaybetmekten çekinmediğimiz gibi kendi varlığımız için başkalarının hayatını elinden almak da kolay bir mesele artık. Yaşamak için çalışmak şart lafına katılıyorum. Güzel ve tatmin edici bir yaşam sürmek için o beyaz yakalıların arasına girmek benim için de bir gereklilik zannedersem. Belki sistem de böyle istiyor ki ben de o şirketin içinde ayakta kalabilmek adına başkalarının ayağını kaydırmaktan bir an olsun vazgeçmeyeceğim. Ne acı... Nasıl bir sistem ki bu sonunda hep istediği para... Bana oyunu beğendiren de zaten bu sorgulatma ve kendimi o adayların yerine koydurma çabasıydı. Dürüstlük, iyi niyetli olma, güvenilir görünmek gibi erdemlerin bugünün dünyasında çok işe yarar şeyler olduğunu zannetmiyorum. Hele de onlarca kata sahip olan ve şehir hayatının en işlek noktasında yer alan o plazaların bunu sizden beklediğini hiç sanmıyorum. İş hayatında önem verilen şey sizin ne kadar iyi bir insan olduğunuz değil sizin ne kadar iş çıkarabildiğinizdir bunu da unutmayın. Öteki dünyadaki sınavımıza henüz girmedik ve girmemişken de bu dünyada fazla para elde etmek kimsenin gözünü çıkarmaz. Öteki tarafın gereklilikleri bahsettiğim erdemler, bu rekabetçi ortamda bunlara hiç ihtiyaç yok. Bunu daha iyi anlayabilmeniz için oyunun sonunda geçen ve benim üzerine çok kafa yorduğum bir repliği söylemek istiyorum. “Biz iyi ama pislik görünümlü bir çalışan değil, içinde pislik biri olan fakat iyi görünen bir çalışan arıyoruz.” Dünya üzerindeki rekabet, bizlere ailelerimiz tarafından mı öğretiliyor yoksa sistem bize bunu bir şekil öğretiyor mu emin değilim. Tek bildiğim, karakterimizi ortaya koymamızın kimsenin umrunda olmuyor olması. Üzücü biraz... Kâr etmeye, daha da sömürmeye ve varlığı yok etmeye çalışan bu düzenin içinde hala yaşıyor olabilmemiz bir şükür sebebi. Oyunun sonunda, dört adayın hapsedildiğini sandığımız toplantı odasının bir sınav odası olduğunun ve üç kişinin de şirket psikologları çıkması muhtemelen sistemin bizi aynı zamanda gözetlediğinin de bir kanıtı. Alexandras işi kapabildi mi bilmiyorum. Ama bir pislik olma rolünü çok güzel oynadı.Ben kendisinin bir işi elde etme uğruna verdiği bu çabayı önce tebrik ettim daha sonra da eleştirdim. Sistemin bir kölesi de Alexandra oldu bence. Sınandığının bile farkında değildi zavallı Alexandra. Sistemin ayakta kalması için sen de sömürüleceksin. Tıpkı bizler gibi... Görselin Kaynağı: http://www.devtiyatro.gov.tr/programlar-sehirler-ankara-detay-gronholm-metodu.html Akı 1 ARDA AKI SECTİON: 19 21400387 5. ÖDEV Başak Berna Cordan ÖNYARGILAR “Hitler: Kötülüğün Yükselişi” adlı film 2003 yılında Christian Douglay tarafından yönetilmiş iki bölümden oluşan biyografi şeklinde bir filmdir. Filmde Adolf Hitler’in sırf savaş yıllarındaki komutanlığı değil bütün hayatı anlatılmaktadır. Çocukluğundan ölümüne kadar olan, kademe kademe yükselişini ve Almanya’nın başına geçmesini konu alır. Hitler bir diktatör, Hitler bir katil, Hitler bir canavar, Hitler bir faşist, Hitler bir hırsız, Hitler milyonlarca insanı katletti, Hitler Yahudilere haksız yere zülüm yaptı, Hitler bütün dünyayı birbirine kattı… Daha niceleri. Sokaktan bir insanı çevirseniz Hitler’i sorsanız alacağınız cevapları yukarıda listeledim. Ben de aynısını düşünüyordum aslında bu filmi izleyene kadar. Aklımıza yerleşen bunca önyargıyı yıkabilecek kadar etkili olduğunu iddia ettiğim bu film aslında Hitler’in ne kadar başarılı bir devrimci ve ne kadar iyi bir Alman olduğunu anlatıyor. Yıl 1940, Almanya savaşlardan mağlup ayrılmış ve rezil rüsva bir durumda adeta can çekişiyor. İnsanlar ekmek almaya çuvallar dolusu paralarla gidiyorlar, ordu perişan halde, millet sefil durumda… Koskoca Almanya’nın düştüğü duruma bakın. Sanayide dünya lideri olan bu ülkenin tek bir tankı geçtim ordusu dahi yok. Ağır tazminat yüklü anlaşmalarla mahvolmuş perişan bir durumda yüce Almanya. İşte o rezalet durumdan Dünyanın üç kıtasında kan kusturan ve zamanında kendini ezenlere ve bir sülük gibi kanını emenlere gereken dersi veren kişidir Adolf Hitler. Tabii ki de onun bütün yaptıklarını savunmuyorum ama kendisinin cidden savunulacak ve örnek alınacak birçok yönü var. İlk olarak ülkesi bu rezil durumdan kurtulsun hak ettiği güce kavuşsun diye kendini bütün dünyaya ve ileriki nesillere “ Canavar, katil ve diktatör” olarak tanıtmayı göze almış bir insandır. Varsayalım ki siz çok güçlü kaslı ve yapılı bir insansınız, üç tane sizden çok daha az kuvvete sahip adamlar geliyor ve sizi yere yatıyor, siz ayağa kalkamıyorsunuz veyahut kalkmaya çalışırken size bir yumruk daha indiriyorlar, tamda o sırada arkadan dört tane on beş, on altı yaşlarında çocuklar geliyorlar ve size sırıtarak yumru sallamaya başlıyorlar. Sizin zayıf anınızdan yararlanıp sizle dalga geçiyorlar adeta. Siz fırsatını bulup ayağa kalkar kalkmaz, o üç adamı ile dört çocuktan kaçadabilirsiniz kavgaya devam da edebilirsiniz. Ama yüzü gözü kanlar içindeyken; kaçmak, korkmak ve özür dilemek sizin gibi kalıplı, kaslı ve güçlü bir adamı soytarı durumuna düşürür. Bunun yerine ilk başta o üç adama sonra da diğer dört çocuğa iyi bir ders vermek gerekir. İşte Hitler’in de Almanya’ya yaptığı budur. Tek bir askeri olmayan ülkeyi kalkındırarak, Dünya’nın en güçlü ordularından birine sahip ülke yapmak veyahut öyle sefil durumdaki ülkeyi o zamana kadar görülmemiş tanklar ve toplarla donatmak herkesin yapabileceği bir iş değildir. Şimdi diyeceksiniz, misal veriyorum Polonya’da ölen binlerce sivil vatandaşın ne suçu var? İşte o konuda ben de bir şey diyemiyorum. Sanırsam Hitler ile Atatürk’ü ayıran en önemli nokta da bu olsa gerek. Hitler kendi sınırları içerisinde yetinmeyi bilemedi, aç gözlülüğüne, hırsına ve intikam duygusuna yenik düşüp hem milyonlarca