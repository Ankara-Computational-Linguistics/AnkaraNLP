şarkısıyla çıkış yapan Sıla, sonrasında yayımladığı eleştirel ve ticari başarılar elde eden "İmza" (2009), "Konuşmadığımız Şeyler Var" (2010), "Vaveyla" (2012), "Yeni Ay" (2014) ve "Mürekkep" (2016) albümleriyle de liste başarılarını sürdürmeye devam etti. Bu albümlerde yer alan "Sevişmeden Uyumayalım", "Acısa da Öldürmez", "Kafa", "Boş Yere", "Vaziyetler", "Yabancı" ve "Hediye" şarkıları da Türkiye'de liste başı oldu. Bunların yanı sıra "Yoruldum", "İmkânsız" ve "Zor Sevdiğimden" gibi diğer pek çok şarkısı da hit olarak ilk beşe girdi. Şarkıcılığının yanı sıra eleştirmenler tarafından övülen söz yazarı ve besteci kimliğiyle ön plana çıkan Sıla, kendi albümlerindeki şarkıların neredeyse tamamını tek başına yazarak Efe Bahadır'la birlikte bestesini yaptı. Ayrıca başka şarkıcılar için de birçok şarkı sözü yazdı. 2010'da "Konuşmadığımız Şeyler Var" ve 2014'te "Yeni Ay" ile birlikte Türkiye'de yılın en çok satan şarkıcısı oldu. Bugüne kadar dört Altın Kelebek Ödülü ve yedi Kral Tv Video Müzik Ödülü dahil olmak üzere onlarca ödül kazandı. Sıla Gençoğlu, 17 Haziran 1980'de Denizli, Türkiye'de İzmirli bir annenin ve Denizlili bir babanın tek çocuğu olarak dünyaya geldi. Annesi Ömür Gençoğlu (eski soyadı Balaban) eczacıyken babası Şükrü Gençoğlu siyasetçi ve kimyagerdi; ikili 1973'te nişanlanmış ve 1975'te evlenmişti. Şükrü Gençoğlu, 1990'ların ortalarında Doğru Yol Partisi'nin Denizli il başkanlığı görevini yürütmüş ancak istifa ederek görevini bırakmıştı. Dedelerinden Muzaffer Fikri Balaban, Demokrat Parti'nin TBMM'deki 10. dönem İzmir milletvekillerinden biriydi ve 27 Mayıs Darbesi sürecinde Yassıada'da yargılanarak iki buçuk yıl hapis cezasına çarptırılmıştı. Diğer dedesi Rıza Gençoğlu ise Adalet Partisi'nin TBMM'deki 15. dönem Denizli milletvekillerindendi. İlkokulu ailesinin yanında Denizli'de tamamladıktan sonra kendi deyimiyle "tuhaf bir Fransızca sevdasıyla" ortaokul ve liseyi okumak için İzmir'de yaşayan anneannesi Süheyla Balaban'ın yanına yerleşti. 1990'da eğitim dili Fransızca olan Tevfik Fikret Okulları'na girerek 1997'ye kadar burada eğitim görmeye devam etti. Buradaki müzik öğretmeni Aziz Pelen, Sıla'nın müziğe olan ilgisini fark ederek onu okul korolarında ve solo programlarda sahneye çıkardı. Lise ikinci ve üçüncü sınıflarda özel şan derslerine başladı. İzmir Devlet Opera ve Balesi sanatçılarından Sabahat Tekebaş ile şan ve ses eğitimi üzerine çalıştı. 1998 yılında yüksek öğrenimi için İstanbul'a geldi. İstanbul Üniversitesi Edebiyat Fakültesi Fransız Dili ve Edebiyatı Bölümü'nde bir sene okudu, daha sonra İstanbul Bilgi Üniversitesi Caz Vokal Bölümü'ne geçiş yaptı. Bu dönemde, Afyon Caz Festivali'nde Neşet Ruacan, Nedim Ruacan ve Nezih Yeşilnil'den oluşan caz orkestrasında solist olarak görev aldı. Nükhet Ruacan'la ses eğitimi üzerine çalıştı ve yine okul döneminde, daha sonraları albümlerinde sanatçıya önemli katkılar yapan müzisyen Efe Bahadır'la da tanıştı. Kısa bir sürenin ardından Kenan Doğulu ile tanışarak onun yedi sene vokalistliğini yaptı. Ayrıca Sıla'nın yaptığı besteler ve yazdığı şarkı sözleri Ferhat Göçer (Vur kadehi Ustam) Kenan Doğulu (Boğaziçi) Emel Müftüoğlu (Ağla Ağla) gibi birçok ünlü sanatçının albümlerinde yer aldı. Geniş kitleler onun sesiyle ilk kez Sezen Aksu ile yaptıkları ve "Sıla" dizisinin şarkısı olan ortak besteleri "Sıla-Töre" sayesinde tanıştı. Şarkıcı, 2007'de yapım sürecinde Sezen Aksu, Kenan Doğulu, Ozan Doğulu, Yalın ve Efe Bahadır'ın yer aldığı ve kendi adını taşıyan ilk albümünü yayımladı. Çıkış şarkısı "...Dan Sonra" ile Türkiye'de kısa zamanda 1 numaraya ulaşmış ve 12 hafta 1 numarada kalmıştır. İkinci klip ise "Kenar Süsü"ne klip çekmiştir. 2008'de Ciclon grubu ile beraber olarak kaydettikleri "Shaker" albümünden "Yaz Geliyor Heyoo" isimli parçayı yeni teklisi olarak belirlemiş ve şarkı, Türkiye'de 34 numaraya yükselmiştir. İkinci albümünü 2009 yılında piyasaya süren sanatçı, bu albümün ilk teklisi olarak "Sevişmeden Uyumayalım"ı seçmişve bu şarkı 3 hafta boyunca 1 numara olmayı başarmıştır. İkinci tekli olarak "İnşallah"ı seçen Sıla, bu şarkısıyla da Türkiye'de 2 numaraya kadar yükselmeyi başarmıştır. "Yara Bende" isimli üçüncü teklisine Kemal Doğulu yönetmenliğinde bir video hazırlayan sanatçı, bu şarkısıyla da 4 numaraya yükselmiştir. Albümün dördüncü video klibi ise, konser görüntülerinden oluşan videosuyla "Bana Biraz Renk Ver" olmuştur ve 2010'un Mart ayında gösterime girmiş ve bu şarkı, Türkiye Listesi'nde 3 numaraya yükselmiştir. Haziran 2010'da Ozan Doğulu'nun ilk albümü "130 Bpm" için seslendirdiği "Alain Delon" ile Türkiye'de bir numaraya yerleşen Sıla, aynı yıl Kasım sonunda üçüncü stüdyo albümü "Konuşmadığımız Şeyler Var"ı Sony Music Entertainment ve Columbia Records etiketiyle piyasaya sürdü. D&R'ın Çok Satan Albümler Listesi'nde zirveye oturan albüm, yaklaşık bir yıl boyunca listenin üst sıralarında kalmaya devam etti ve 100 bin kopya satışı yaparak 2010'da Türkiye'de yılın en çok satan yedinci çalışması oldu. "Milliyet"ten Güneri Cıvaoğlu, eleştirmenlerden beğenisini toplayan "Konuşmadığımız Şeyler Var"daki şarkılarda "Ege meltemine, Fransız şansonlarından esintilere ve Portekiz fadolarının renklerine" rastladı. Albüme çekilen klip şarkıları Türkiye Resmî Listesi'nde üst sıralara yükseldi; çıkış şarkısı ve ilk klip "Acısa da Öldürmez" aralıksız sekiz hafta bir numaradan inmezken üçüncü klip "Kafa" üç ve dördüncü klip "Boş Yere" dört hafta zirvede kaldı. İkinci klip olarak yayınlanan "Oluruna Bırak" ise aynı listede iki numaraya kadar ilerleyebildi. 2011'de düzenlenen 17. Kral Müzik Ödülleri'nde Sıla, En İyi Kadın Sanatçı kategorisinin yanı sıra çıkış şarkısı "Acısa da Öldürmez" ile En İyi Şarkı ve En İyi Şarkı Sözü kategorilerinde, "Konuşmadığımız Şeyler Var" ile Yılın Albümü kategorisinde adaylık elde etti. Haziran 2012'de ilk canlı albümü "Joker"i yayımlayarak önceki albümlerinde yer alan şarkıları farklı düzenlemelerle yeniden seslendirdi. Albümde yer alan "Yoruldum", Türkiye'de iki numaraya kadar yükseldi. Ekim'de ise dördüncü stüdyo albümü "Vaveyla" piyasaya sürüldü. Albümün video klip çekilen şarkıları "İmkânsız" ve "Zor Sevdiğimden"in her ikisi birden Türkiye'de iki numara oldu. Ekim 2013'e gelindiğinde Sıla, beşinci stüdyo albümünün hazırlıklarından bahsetti ve sonraki ay şarkıların kayıtlarına başladı. "Yeni Ay" adını verdiği iki disklik albümü Sony Music Entertainment ve Columbia Records aracılığıyla Şubat 2014'te piyasaya sürdü ve albüm, yayımlandığı hafta Türkiye'de 70 bin kopya satarak D&R'ın Çok Satan Albümler Listesi'ne bir numaradan dâhil oldu. Bu satış rakamı yıl sonunda 158 binin üzerine çıkınca çalışma, 2014 yılında Türkiye'nin dijital ve fiziki olarak en çok satan çalışması oldu. "Yeni Ay" ayrıca iTunes Store'un Türkiye kolunda satışa sunulduğu günden itibaren aylarca bir numarada kalarak iTunes Store'un ülkedeki hizmet tarihinin en uzun süre bir numarada kalan albümü olma rekorunu ele geçirdi. Müzik eleştirmenlerinin çoğu albümü beğendi ve bunlardan biri olan "Hürriyet" yazarı Hikmet Demirkol, "sürprizi olmayan, hayranları ziyadesiyle mutlu edecek detayda ve içerikte bir albüm" nitelendirmesini yaptı. Çıkış şarkısı ve ilk video klip "Vaziyetler", MusicTopTR Resmî Listesi'nin aralıksız on bir hafta boyunca zirveden inmezken diğer kliplerden "Yabancı" ile "Hediye" de bu listede bir numara oldu. "Reverans" ise iki numaraya kadar yükselebildi. 2014 Kral Türkiye Müzik Ödülleri'nde "Yeni Ay", En İyi Albüm ödülünü kazanırken Sıla ise En İyi Kadın Sanatçı ve Radyolarda Şarkıları En Çok Çalınan Sanatçı ödüllerini kazandı. Mayıs 2015'te Sıla, Özcan Deniz ile birlikte Coca Cola'nın Türkiye'de gösterilen bir reklamında 700 bin karşılığında oynadı. İkilinin "Why This Kolaveri Di" şarkısının Türkçe sözlerle yapılan yeni düzenlemesi eşliğinde bir plajda yaptıkları atışmayı içeren reklam olumsuz eleştiriler topladı. Aynı yıl içinde şarkıcı, Ziynet Sali'nin "No 6" ve Güliz Ayla'nın çıkış albümündeki şarkıların çoğunu yazıp besteledi; ilkinin müzik direktörlüğünü ve ikincisinin yapımcılığını üstlendi. Yıl sonunda Sıla, "GQ Türkiye" tarafından Yılın Kadını olarak seçti. Sıla'nın hazırlık süreci iki yıl ve kayıtları altı ay süren altıncı stüdyo albümü "Mürekkep", klip çekilen "Afitap" ve "Engerek" eşliğinde Mayıs 2016'da Sony Music Entertainment ve Columbia Records tarafından yayımlandı ve şarkıcının önceki albümlerine benzer şekilde çıkar çıkmaz Türkiye'de bir numaraya oturdu. Ayrıca çıktığı yıl Türkiye'de 101 bin kopya satışı yaptı. "Milliyet Sanat"tan Yavuz Hakan Tok, albümü "yüzünü biraz daha alaturkaya dönen Sıla'nın en iyi albümlerinden biri" diye tanımlayarak şarkı sözlerinde daha fazla kullandığı Arapça ve Osmanlıca sözlere dikkat çekti. Sıla, Mayıs'ta ayrıca Erol Evgin albümü "Altın Düetler"de yer alan "Ateşle Oynama" şarkısında Evgin ile düet yaptı. Temmuz 2016'da Türkiye'de meydana gelen darbe girişimi sonrasında hükûmet partisi AKP'nin çağrısı ve muhalefet partileri CHP ile MHP'nin katılımıyla 7 Ağustos'ta düzenlenen Demokrasi ve Şehitler Mitingi'ne "Kesinlikle darbe karşıtıyım ama böyle bir şovun içinde bulunmayı tercih etmiyorum." yorumunu yaparak katılmayan şarkıcının bazı konserleri AKP'li belediyeler tarafından iptal edildi. Bu belediyelerden İstanbul Büyükşehir Belediyesi, "şov" ifadesi yüzünden Sıla'yı "halkın iradesiyle alay etmekle" suçlarken şarkıcı, "Demokrasi farklılıklara saygı duymanın, o renkli farklılıklarla omuz omuza yaşamayı becerebilmenin adıdır." ifadeleriyle suçlamaya cevap verdi ve açıklamasının darbe girişimi sırasında hayatını kaybeden kimseyi hedef almadığını belirtti. "BirGün" gazetesi, Sıla'nın yaptığı açıklama yüzünden AKP'ye yakın "Sabah" gazetesi tarafından yapılan haberlerle hedef gösterildiğini yazdı. Aralık'ta "Sözcü"den Emre Çevik, belediyelerin konserlere müdahalesinin ardından hayran kitlesinin Sıla'nın konserlerini eskisinden daha fazla doldurduğunu belirtti. Ekim 2017'de Sıla, "Muhbir" adlı bir single yayımladı. Kasım 2018'de, kendisine fiziksel ve psikolojik şiddet uyguladığı gerekçesiyle Ahmet Kural'dan şikayetçi oldu. 6284 sayılı kanun gereğince Kural'a derhal üç ay uzaklaştırma cezası verildi. 1 Mart 2019 tarihinde, eleştirmenlerin beğenisini kazanan "Acı" adlı yeni EP Sony Music tarafından yayımlandı. "Milliyet"ten Mayk Şişman, bu albümde Sıla'nın "hit arayışından çok 'kimlik' derdinde" olduğunu yazdı. "Meşk" adlı başka bir EP 26 Temmuz 2019 tarihinde Sony Music etiketiyle yayımlandı. Albümün ilk klibi "Karanfil" şarkısına Bedran Güzel yönetmenliğinde Bafa Gölü'nde çekildi. Sıla’nın 'Karanfil' isimli şarkısının klibi, sigarayı özendirdiği gerekçesiyle RTÜK tarafından yayından kaldırdı. Antonia (Marcus Antonius'un kızı) Küçük Antonia, (31 Ocak MÖ 36-Eylül/Ekim 37) Genç Antonia ya da Antonia Minor ya da basitçe Antonia olarak da bilinir.Antonia, en dikkat çekici Romalı kadınlardan birisidir. Güzelliği ve fazileti her zaman takdir edilmiştir. Genç Octavia ve Marcus Antonius'un en küçük kızıdır ve aynı zamanda annesinin erkek kardeşi ve ilk Roma İmparatoru Augustus'un en sevdiği yeğenidir. Antonia Atina'da doğmuş ve MÖ 36 yılında annesi tarafından diğer kardeşleriyle birlikte Roma'ya getirilmiştir. Antonia, MÖ 32 yılında annesinden boşanan ve nihayet MÖ 30 yılında intihar eden babası Marcus Antonius'u hiçbir zaman tanıma şansı bulamadı. Annesi, amcası ve yengesi Livia Drusilla ile birlikte yaşadı. Kendisine kalan miras sonucu, İtalya Yunanistan ve Mısır'da mülk sahibi oldu. Roma'yı gelenlerin ziyaret ettiği zengin ve etkili bir kadındı. Antonia, aralarında zengin bir Yahudi olan azatlı köle Tiberius Drusus Alexander ve geleceğin imparatorlarından Aulus Vitellius'un babası konsül Lucius Vitellius'un da olduğu erkek arkadaşlar edinmişti. MÖ 16 yılında Romalı general ve konsül Nero Claudius Drusus'la evlendi. Drusus, amcası Augustus'un üvey oğlu, Livia Drusilla'nın ikinci oğlu ve geleceğin imparatoru Tiberius'un kardeşiydi. Doğan çocuklarından sadece üç tanesi hayatta kalmıştır. Çocukları; ünlü general Germanicus, Livilla ve Roma İmparatoru Claudius'tur. Antonia, İmparator Caligula ve İmparatoriçe Genç Agrippina'nın büyük annesi, İmparator Nero'nun büyük-büyükannesidir. Drusus, MÖ 9 yılının Haziran ayında attan düşerek yaralanmasına bağlı komplikasyonlar sonucu Cermanya'da öldü. Ölümünden sonra amcasından gelen baskılara rağmen bir daha evlenmedi. Antonia çocuklarını Roma'da yetiştirdi ve Tiberius'u kendilerin hamisi olarak seçti. Germanicus 19 yılında öldü. Tiberius ve Livia Drusilla'nın emriyle oğlunun cenazesine gitmesi yasaklandı. Livia Drusilla 29 yılı Haziran ayında ölünce, Antonia Caligula, Julia Agrippina, Julia Drusilla, Julia Livilla ve sonradan torunu Claudia Antonia'nın bakımını üstlendi. Germanicus, tüm zaferlerini hevesle kutlayan Roma yurttaşları arasından çok popülerdi. Aynı zamanda büyük amcası ve karısının büyük babası Augustus'un da gözdesiydi ve çoğu zaman adı onun vârisleri arasından geçerdi. He was married to , daughter of Yaşlı Julia (Augustus'un kendi kızı) ve Marcus Vipsanius Agrippa'nın kızı olan Yaşlı Agrippina ile evlendi. Agrippina'dan doğan dokuz çocuğundan sadece altı tanesi ergenliğe ulaşabilmiştir. Bunlar, Nero Caesar, Drusus Caesar, Gaius Caesar (Caligula), Julia Agrippina, Julia Drusilla ve Julia Livilla'dır. 4 yılında Augustus nihayet vâris olarak üvey oğlu Tiberius'u seçti ancak onu Germanicus'u evlatlık edinmek ve mirasçısı atamak zorunda bıraktı. Augustus'un 14 yılında ölümünden sonra, Senato Germanicus'u Germanya'daki birliklerin komutanı olarak atadı. Tiberius imparator yapıldı ancak hiç sevilmiyordu ve gelen haberler üzerine Lejyonlar ayaklandı. Tiberius'u imparator kabul etmeyi reddeden isyancı askerler Germanicus'a imparator olması için yalvardılar. Ancak Germanicus bunu reddetti. Germanicus Kapadokya ve Kommegene krallarını yenmesinden bir yıl sonra 19 yılında Antakya'da öldü. Ölümü birçok spekülayona neden oldu ve birkaç tarihi kaynakta Suriye valisi Gnaeus Calpurnius Piso tarafından İmparator Tiberius'un emriyle zehirlediği iddia edildi. 31 yılında Antonia, kızı Livilla ve Tiberius’un ünlü Praetorian prefect'i Sejanus'un İmparator Tiberius ve Caligula'yı öldürerek tahtı ele geçirme planlara maruz kaldı. Livilla, Tiberius'un oğlu olan kocası Genç Drusus'u rakiplerini ortadan kaldırma emri uyarınca zehirleyerek öldürdü. Sejanus, Tiberius’un emriyle öldürüldü ve Livilla ürkütücü annesine teslim edildi. Cassius Dio, Antonia'nın onu odasına kitlediğini ve açlıktan ölmesine iin verdiğini aktarır. Livilla'nın ölümünden sonra, Antonia'ın hayatta kalan tek çocuğu sürekli hastalığı ve fiziksel yetersizlikleri yüzünden annesi tarafından sürekli aşağılanmış olan Claudius oldu. annesi onun için şöyle diyecekti; "bir canavar: doğal gelişimi henüz sona ermemiş ancak sadece başlamış bir dam" ya da birisini aptallığı yüzünden itham edecekse "oğlum Claudius'tan bile aptal birisi!" diye bağırıyordu. Tiberius'un ölümünün ardından 37 yılı Mart ayından Caligula imparator oldu. Caligula, onu bir senatoryal derece ile ödüllendirdi ve Livia Drusilla'nın hayattayken elde ettiği tüm onursal unvanları ona da verdi. Her ne kadar kendisine o güne kadar sadece Augustus'un karısı Livia'ya verilmiş olan "Augusta" unvanı da teklif edildiyse de, bunu reddetti. Caligula saltanatının altıncı ayında ciddi biçimde hastalandı ve bir daha asla kendini toparlayamadı. Caligula’nın sürekli davranışlarını eleştirmesi onu yeterince sinirlendirince, suikaste kurban gitti. Suetonius’un "Caligula," adlı kitabının 23. fıkrası, onun nasıl zehirlenmiş olabileceği üzerinedir. Claudius, yeğeninin devrilmesinden sonra 41 yılında tahta çıktı ve annesine "Augusta" unvanı verdi. Doğum günü, yıllık oyunların düzenlendiği ve kurbanların sunulduğu resmi tatil ilan edildi. Ona ait bir resim geçit resmi ile araba üzerinde dolaştırılırdı. Daha fazlası için, bkz. Nikos Kokkinos, Antonia Augusta: Portrait of a Great Roman Lady (London ; New York : Routledge, 1992) Antonia, "Ben, Claudius" adlı romanın ana karakterlerinden birisidir. Romanın televizyon uyarlaması'nda aktris Margaret Tyzack tarafından canlandırılmıştır. Erol Erdinç Erol Erdinç, piyanist, orkestra şefi, öğretim görevlisi. 1973 yılında, Ankara Devlet Konservatuvarı'nı bitirdi. Fransa'da eğitimine devam etti. Türkiye'ye döndükten sonra çeşitli topluluklarda orkestra şefi ve müzik yönetmeni olarak çalıştı. Yaylılar Dördülü (1970), Orkestra Suiti (1971), Orkestra için Senfonik Bölüm (1973), Obua ve Piyano için Suit (1975). Ayrıca çok sayıda orkestra düzenlemesi ve çocuk şarkıları vardır. Hacettepe Senfoni OrkestrasÄ± Hacettepe Senfoni Orkestrası; Hacettepe Üniversitesi bünyesinde kurulmuş bir senfoni orkestrasıdır. 2002 yılında dönemin Ankara Devlet Konservatuvarı müdürü Ali Doğan'ın teklifiyle kurulması kararlaştırılan orkestra uzun yıllar boyunca Erol Erdinç tarafından yönetilmiştir. 2015 yılında görevi Burak Tüzün devralmıştır. Tarihi boyunca Türkiye dışında Almanya, Belçika, Fransa, Hollanda, Kuzey Kıbrıs Türk Cumhuriyeti, Lüksemburg, Macaristan, Polonya, Rusya ve Yunanistan gibi pek çok Avrupa ülkesinde konserler veren ve festivallere katılan orkestraya çeşitli dönem ve etkinliklerde Alexander Markov, Aleksandr Rudin, Ayhan Baran, Cristina Ortiz, Eliso Virsaladze, Gülsin Onay, İbrahim Yazıcı, İdil Biret, Kerem Görsev, Marina Tarasova, Naci Özgüç, Özgür Aydın, Rengim Gökmen, Sergey Luganski, Server Ganiyev ve Yevgeni Buçkov gibi dünyaca ünlü sanatçılar da eşlik etmiştir. Columbia Pictures Columbia Pictures Industries, Inc. sinema ve televizyon filmleri çeken bir film şirketidir. Columbia TriStar Motion Picture Group'un bir parçası olup daha sonra Sony Pictures Entertainment tarafından satın alınmış ve Sony Pictures Entertainment bir parçası olmuştur. Dünya sinemasında önemli bir yeri olan şirket MGM ile birlikte Amerika'nın beşinci eski film şirketidir. Şirket eskiden çektiği filmlerle çeşitli Oscar Ödülleri almıştır. Değişik şirketlerden yapımcılar, yönetmenler ve oyuncular şirkete girmiştir. Türkiye'de VHS döneminde birçok film RCA/Columbia Pictures Video etiketiyle piyasaya sürülmüştür. Şirket Cohn-Brandt-Cohn Film Sales adıyla 1919 yılında Harry Cohn ve kardeşi Jack Cohn ile Joe Brandt tarafından kurulmuştur. Şirketin adı da kurucularının adlarından gelmiştir. CBC Film Sales, New York'ta marketçilik gibi satışlardan sonra Hollywood'da üretime başlamıştır. Fazla stüdyosu olmayan şirket yine de ayakta kalabilmiştir. Hollywood'daki Gower Street'te stüdyo açılmıştır. Ayrıca yine CBC adıyla ama "Corned Beef and Cabbage" anlamında güldürü salonları açılmıştır. Joe Brandt ve Harry Cohn şirkete yeni bir isim düşünmüşlerdir. 1924 yılında şirketin adının Columbia Pictures Corporation olması kararlaştırılmıştır. Şirket western filmleri, diziler ve aksiyon filmleri çekmeye başlamıştır. Artık geniş bütçeli filmler çeken şirket, Hollywood'un önemli şirketleri arasına girmeye başlamıştır. Frank Capra'nın yardımlarıyla şirket 1927 ve 1939 yılları arası Columbia'nın en değerli filmlerini çekmiştir. Cohn, Capra'ya güvenerek onu yeni filmler çekmeye zorlamıştır. Bu filmler büyük bütçeli, kötü konulu filmlerdir. Şirketin bu zamanlarda 8 stüdyosu vardır. Capra 1930'lu yıllarda çektiği Bir gün için kadın (Lady for a Day) ile En İyi Yönetmen Akademi Ödülü adaylığını ve Bir Gecede Oldu (It Happened One Night) ile En İyi Yönetmen ve En İyi Görüntü Akademi Ödülleri'ni almıştır. Böylelikle Columbia'nın konumu gelişmiş stüdyo seviyesine çıkmıştır. Harry Cohn bir komedi filmini hiç düşünmemiştir. Ama 1934 yılında The Three Stooges'ı almıştır. O zamanlarda Howard ve Lary Fine MGM'den reddedilmiş, o yüzden Columbia'ya gelmiştir. The Three Stooges 1934 ve 1958 yıllarında çalışmıştır. 1934 yıllarında Screen Gems film şirketi ile anlaşmıştır. 1940'lı yıllarda Father Knows Best, The Donna Reed Show, Bewitched, I Dream of Jeannie ve The Monkees adlı TV dizileri yayınlanmıştır. II. Dünya Savaşı'nın olduğu bu dönemlerde şirket olgunlaşmıştır. Büyük yıldız Rita Hayworth ile anlaşan şirket çeşitli filmler çekmiştir. Bu dönemde Glenn Ford, Penny Singleton, William Holden, Judy Holliday, The Three Stooges, Ann Miller, Evelyn Keyes, Jack Lemmon, Cleo Moore, Barbara Hale, Adele Jergens, Larry Parks, Arthur Lake, Lucille Ball, Kerwin Mathews ve Kim Novak gibi oyuncuları almıştır. Şirket aynı zamanda renkli filmler çekmeye başlamıştır. Bazı ünlü kişilerin biografileri canlandırılmıştır. 1950'li yıllarda şirketin büyük stüdyoları olmuştur. James Jones'un romanından uyarlanan "From Here to Eternity" filmiyle En İyi Film Akademi Ödülü kazanılmıştır. İngiltere'nin film şirketi Warwick Films'deki Irving Allen ve Albert R. Broccoli de şirkete katılmıştır. Rıhtımlar Üzerinde adlı 1954 yapımı TV filmi de başarı kazanmıştır. 1957 tarihli Kwai Köprüsü filmde William Holden ve Alec Guiness oynamıştır. Harry Cohn 1958 yılında ölünce şirket bir uçtan bir uca gitmiştir. Şirket tamamıyla yas tutmuştur. Daha sonra 1960'lı yıllarda "Her Devrin Adamı (1966)" ve "Oliver! (1968)" adlı filmler çekilmiştir. Irving Allen, Matt Helm ve Dean Martin, James Bound tv dizisini çekmiştir. Columbia Pictures Corporation adı 1968'de Columbia Pictures Industries Inc. olarak değiştirilmiştir. 1970'li yıllarda Gower Street'teki şirket kendini düzenlemiş ve dekore etmiştir. Yeni idare takımı kurulmuştur. David Begelman stüdyonun resimlerini bozarak büyük bir skandal çıkarmıştır. 1971 ile 1987 yılları arası şirket Warner Bros. ile anlaşma yapmıştır. Ayrıca bu zamanlarda Cannon Film ile de bazı anlaşmalar yapılmıştır. 1988'de Walt Disney ile anlaşma yapılmıştır. 1970'li ve 1980'li yıllarda RCA şirketi ile anlaşan şirket, çoğu filminin VHS kasetleri yayınlatmıştır. Doğu martısı Doğu martısı ("Larus armenicus"), martıgiller (Laridae) familyasından bir martı türü. Önceleri ringa martısının bir alt türü olarak sınıflandırılıyordu ama şimdi ayrı bir tür olarak düşünülmektedir. "Larus michahellis" türüne benzerdir ama ondan ufakça daha küçüktür.Ayrıca arkası biraz daha koyu gri ve gözleri daha koyu renktir. Kanatları siyah olmakla beraber üzerinde küçük beyaz noktalarda vardır. Gaga kısadır, uçtan hemen önce görülen siyah bir bant vardır. İlk-kış kuşları, çoğunlukla kahverengidir. Kıç beyazımsıdır. Yuva, bir ada veya göl kıyılarında yerde inşa edilen bitki yığınıdır. Çoğunlukla en geç Nisan ayına kadar 3 yumurta bırakılır. Gürcistan, Ermenistan, Türkiye ve batı İran'da dağ göllerinin yanında yuva yapar. En büyük koloniler Ermenistan'daki Sevan Gölü ve Arpilich Gölü 'nde görülür. Kısmi göçmendir, birçok kuşla birlikte kışı Türkiye kıyıları, Lübnan ve İsrail'de geçirir. Daha küçük sayılar, Kıbrıs, Mısır ve Basra Körfezi'ne kadar uzanır. Koumpaneia Yunanistanda romanların yaptığı müziğin genel adıdır.Bu tarz şarkı yapanlara örnek Kostas Pavlidis ve Yianni Saleas verilebilir. Küçük gümüş martı Küçük gümüş martı ("Larus canus"), martıgiller (Laridae) familyasından bir martı türü. Orta büyüklükte bir martıdır. Erişkin 40–46 cm kadardır. Vücudun yukarı kısmı gri ve aşağı kısmı beyazdır. Bacaklar yeşilimsi sarı renktir. Kışın, baş gri çizgili ve gagada uca yakın çok ufak siyahımsı bir band vardır. Kanat uçları kahverngi-siyahtır. Genç kuşta pula benzer siyah-kahverengi üst parçalar ve zarif kanat deseni vardır, bacaklar gridir. Olgunlaşmaları 2-3 yıl alır. Ãœreme Genellikle üç yumurta (bazen bir veya iki) bırakırlar ; 24-26 günden sonra yavrular yumurtadan çıkarlar, daha sonra bir 30-35 günde tüylenirler. Martıların çoğu gibi hepçildirler. Kuzey Asya, kuzey Avrupa ve kuzeybatı Kuzey Amerika'da görülürler. Göçmendirler, kışı uzak güneyde geçirirler. Dört alt türü vardır. İkisi bazı otoriteler tarafından ayrı tür olarak düşünülür: MaharaÅŸtra Maharaştra (Marathi महाराष्ट्र "Mahārāṣtra" [), Hindistan'ın eyaletlerden birisidir. Ada martısı Ada martısı ("Larus audouinii"), martıgiller (Laridae) familyasından bir martı türü. Adını Fransız doğabilimci Jean Victoire Audouin'den almıştır. Ada martısı IUCN 2004 Kırmızı Listesinde NT (Near Threatened : Şu anda tehlikede olmayan fakat yakın gelecekte VU, EN veya CR kategorisine girmeye aday olan tür ) olarak sınıflandırılmıştır. Tipik martı rengi olan siyah, beyaz ve gri renkleri taşıyan ada martısının en ayırt edici özelliği koyu renk gözleri ve kan kırmızı gagasıdır. Kafası ve gövdesi beyaz, kanatları gri ve kuyruğu siyahtır. Bu martı türü sarı bacaklı martıya ("Larus michahellis") benzer ama grimsi-siyah bacakları ile ayırt edilir. Yavruları kahverengi kafalı olur, yaşları ilerledikçe beyaza döner. Kayalık kıyılarda veya küçük adalarda koloni halinde veya yalnız görülürler, yere yaptıkları yuvalarına 2-3 yumurtayı koyarlar.Diğer akrabalarının aksine, okyanuslar yerine kıyılara yakın yaşamayı tercih ederler. Mart sonu ile Nisan başında üreme yerlerine giderek koloniler oluştururlar. Her çift sadakatle aynı koloniye geri döner ama yuva yapılan yerler bir önceki yılın başarı durumuna göre değişebilir. Nisan sonu Mayıs başlarında 2-3 tane yumurta yaparlar ve dişiler 3 hafta boyunca kuluçkaya yatar. Yavrular büyüyüp uçmaya başlayınca Haziran ortası kışlama yerlerine dönerler. Yaşam alanı Akdeniz'le sınırlı olan tek martı türüdür. Başlıca yaşam alanları İspanya, Cezayir, Yunanistan ve İtalya'dır. Fransa, Kıbrıs, Hırvatistan, Türkiye, Tunus ve Fas'ta daha küçük kolonileri bulunmaktadır. Üreme mevsiminin sonunda Afrika'nın kuzey ve Batı kıyılarına göç ederek, kışı buralarda geçiriler. 1975'te sadece 1000 çift ada martısı varken, balık endüstrisindeki atık miktarının artışı sayesinde popülasyon 19,000 çiftin üzerine çıkmıştır. Aslan, CadÄ± ve Dolap Aslan, Cadı ve Dolap C. S. Lewis'in Narnia Günlükleri kitap serisine bağlı bir kitap. 7 kitaplık Narnia Günlükleri serisinin 2. kitabıdır. Bu aslında serinin ilk yazılan kitabı. (“Büyücünün Yeğeni”, daha sonra, bu kitaptan önce okunması için yazılıyor). Peter, Susan, Edmund ve Lucy Pevensie savaştan kaçan küçük kardeşlerdir ve ünlü bir profesörün büyük malikanesine gönderilirler. Bu malikanedeki bir dolabın içine dalarlar ve kendilerini Narnia’da bulurlar… Ancak Narnia, eski Narnia değildir. Çünkü kötü kalpli bir cadı tarafından ele geçirilmiştir ve her mevsim kışı yaşamaktadır. Kardeşler büyük bir olaya bulaştıklarının farkına varırlar ve Narnia'ya yardım etmekte karar kılarlar. Not:Kitaplarda Türk mitolojisine ait izler bulunmaktadır. Bu kitaptaki aslanın gerçek adı Aslan'dır. Yani yazar aslana isim verirken İngilizce Lion yerine türkçe karşılığı olan Aslan adını kullanmıştır. Ayrıca Edmund Narnia'da Beyaz Cadı ile karşılaştığında cadı onu sihirli Türk Lokumu ile kandırmıştır. Seride sadece bu kitapta değil, diğer kitaplarda da Türk kültürüne ait izlere rastlanmaktadır. Bu kitabın bir de 2005 yapımlı filmi bulunmaktadır. Film 9 Aralık 2005 tarihinde Avrupa ve Kuzey Amerika'da gösterime girmiştir. En son 4 Mart 2006'da Japonya'da olmak üzere dünyanın geri kalan kesimlerinde de vizyona girmiştir. Narnia Günlükleri kitap serisinin yazımından 50 yıl sonra, heyecanlı serinin ilk filmi olan "Aslan, Cadı ve Dolap" , gösterime girer girmez tüm dünyada büyük bir başarı yakaladı. ABD'de 291.710.957 $, uluslararası olarak 453.073.000 $ hasılat ile toplam kazancı 744.783.957 $'a ulaşmıştır. Film ABD'de gösterime girdiği ilk hafta sonu 65.556.312 $ gelir elde etmiştir. Pevensie Kardeşler Peter (William Moseley), Susan (Anna Popplewell), Edmund (Skandar Keynes) ve Lucy (Georgie Henley) tarafından canlandırılmıştır. Prens Caspian Prens Caspian C. S. Lewis'in Narnia Günlükleri kitap serisine bağlı bir kitap. Yazarın 1949'ların sonunda tamamladığı eser, ilk kez 1951 yılında basılmıştır. Serinin yayımlanan ikinci kitabı olan Prens Caspian, olayların kronolojik sıralamasına göre ise dördüncü kitaptır. Peter, Susan, Edmund ve Lucy okula gitmek için tren istasyonunda beklerken Aslan tarafından tekrar Narnia'ya gönderilirler. Narnia zamanıyla 1300, bizim zamanımızla 1 yıl kadar bir sürede Narnia'ya geri dönerler. Narnia'da çok şey değişmiştir. Cair Paravel, Lord Miraz tarafından yıkılmıştır. Tek çareleri Narnia'yı kurtarmaktır. Bunun için Prens Caspian'a yardım ederler. Kalan Narnia dostları da onlara yardım eder. Bir savaşa girerler. Umutlarını yitirmişken Aslan gelir ve onlara yardım eder. At ve Ã‡ocuk At ve Çocuk, C. S. Lewis'in yedi kitaplık "Narnia Günlükleri" 1954'te 5.'si olarak yayımlanan kitap. Seri kronolojik olarak sıralandığında ise içerik bakımından 3. sıradadır. Hikâye, altın çağlarda Yüce Kral Peter ve onun üç kardeşinin Narnia'yı yönettiği zamanlarda geçiyor. Kuzeyi hiç görmemiş ve hiç tanımamış olmasına rağmen kuzeyde kurulmuş bir ülke olan Archenland ülkesinin kralının oğlu olan Shasta, Narnialı mutlu bir tayken anne babasından kaçırılmış ve güneyde işçi olmaya zorlanmış bir at olan Bree ve hiç istememesine rağmen babası tarafından zorla evlendirilecek olan Güneyli Tarkheena Aravis ve onun atı Hwin, Calormen'den Narnia'ya, özgürlüğe doğru amansız bir yolculuğa çıkıyor ve bu yolculukta pek çok şeyle karşılaşıyorlar. Büyücünün Yeğeni Büyücünün Yeğeni C. S. Lewis'in Narnia Günlükleri kitap serisine bağlı bir kitap. Narnia Günlükleri kitap serisinin basılış sırasına göre altıncı, içerik sırasına göre ilk kitabı. Kitapta Narnia diyarının yaratılışı ve "Aslan, Cadı ve Dolap"'taki pek çok bilinmeyenin geçmişi anlatılır. Lucy'nin karşılaştığı sokak lambasının nasıl oluştuğunu, Cadı Jadis'in nereden geldiğini, Profesör Digory Kirke'in malikanesindeki dolabın nasıl Narnia'ya açıldığını ve Profesör'ün neden çocuklara Narnia konusunda içten davrandığının sebebini içermektedir. Bu kitap Kilmer Ailesine adanmıştır. Kitap 1954 kışında tamamlanmasına rağmen 1955 senesinde yayımlandı. Büyücünün Yeğeni okuyucuyu Narnia'nın çok öncesinde bir yere götürüyor. Öyle ki Aslan'ın nasıl dünyayı yarattığını ve ilk kötülüğün nasıl olduğunu öğreniyoruz. Digory Kirke ve arkadaşı Polly şans eseri gitmek istediklerinden başka bir yere, Narnia'ya ulaşıyorlar. Bu kitapta Narnia hakkında birçok soru yanıtlandı, tıpkı dünyalar arası yolculuğun nasıl mümkün olduğu ya da bir sokak lambasının ormanlık bir yere nasıl geldiği veya dolabın nereden geldiği gibi. Aslan doğudan batıya, kuzeyden güneye tüm Narnia topraklarında dolaşıp, ilahi nağmelerini söyleyerek Narnia dünyasını şekillendirmiştir. Dağlar, bitkiler, hayvanlar ve Narnia’da bulunan diğer her şey Aslan tarafından böylece yaratılmıştır. Aslan’ın yaratılışı sonlandırdığı cümle; “"Narnia, Narnia, Narnia, uyan! Sev, düşün, konuş, yürüyen ağaç ol, konuşan hayvan ol, kutsal su ol."” 1-Yanlış Kapı 2-Digory ve Dayısı 3-Dünyalar Arasındaki Orman 4-Çan ve Çekiç 5-Korkunç Söz 6-Andrew Dayı'nın Sıkıntıları Başlıyor 7-Ön Kapıda Olanlar 8-Direğin Önundeki Kavga 9-Narnia'nın Kuruluşu 10-İlk Şaka ve Diğer Sorunlar 11-Digory ve Dayısı Tehlikede 12-Çilek'in Macerası 13-Beklenmedik Bir Karşılaşma 14-Ağacın Dikilmesi 15-Bu Hikâyenin Sonu ve Diğer Hikâyelerin Başlangıcı Şafak Yıldızının Yolculuğu Şafak Yıldızının Yolculuğu C. S. Lewis'in Narnia Günlükleri kitap serisine bağlı bir kitap. Lucy ve Edmund sevilmeyen kuzenleri Eustace ile beraber Narnia'da Şafak Yıldızı adı verilen Prens Kaspiyan'ın gemisi ile yedi kayıp Narnia Lordlarını ararlar.Başlarına bir sürü olay gelir. Tüccarlar tarafından kaçırılırlar.Bu yolculukta ejderhalar adasına uğrarlar ve orada mızmız kuzenleri Eustace hırsına yenilerek ejderha olmaya mahkûm olur. Ama Eustace'in aklı başına gelince ejderha büyüsü kalkar.Bir Su Yılanı ile karşılaşırlar, savaşırlar ve yolculuğun en sonunda en sonunda Aslanla karşılaşırlar iki kardeş yine Dünya'ya döner Kaspiyan Ramandu'nun kızı ile evlenir ve Rilian adında bir oğlu olur. Bir ejderhanın uyandığı... yıldızların yeryüzüne indiği... her şeyin olabileceği bir ülke:NARNİA. Bir kral ve hiç beklenmedik bir anda gemisin konuk olan dostları, bilinen bütün toprakların daha da ötesine doğru yelken açarlar. Atıldıkları bu macera dünyanın sonunun sadece bir başlangıç olduğu gösterir.Lucy,Edmund ve kuzenlerini hiç beklenmedik bir yolculuk beklemektedir. 1- Yatak OdasÄ±ndaki Resim 2-Şafak Yıldızı Gemisinde 3-Issız Adalar 4-Caspian'ın Orada Yaptıkları 5-Fırtına ve Sonuçları 6-Eustace'in MacerasÄ± 7-Macera NasÄ±l Bitti 8-Tehlikeli İki Kaçış 9-Seslerin AdasÄ± 10-Büyücünün Kitabı 11-Tekkafalar Mutlu 12-KapkaranlÄ±k Ada 14-Dünyanın Sonunun Başlangıcı 15-Son Denizin Harikaları 16-Dünyanın En Sonu Gümüş Sandalye Gümüş Sandalye, C. S. Lewis'in "Narnia Günlükleri" kitap serisine bağlı bir kitap .Kral Kaspiyan yaşlanmıştır. Ama ölünce tahta biri çıkması gerekir. Ama oğlu Rilian kaybolmuştur. Son SavaÅŸ (kitap) Son Savaş C. S. Lewis'in Narnia Günlükleri kitap serisine bağlı bir kitap. Akıllı ve acımasız bir maymunun yönetimindeki sahte bir Aslan (aslan postu giymiş bir eşek), Narnia'da yaşayan iyi insanların Calormenlilere itaat etmesini söylüyor ve iyi insanların bulunduğu taraf isyan çıkarıyor. Narnia'nın son kralı Kral Tirian, bir önceki kitaptan hatırlayacağınız Eustace ve Jill ile birlikte Calormenlilere karşı savaş açıyor. Bu savaş şimdiye kadarki Narnia tarihinde en son ve en büyük savaş oluyor. Çünkü savaş sonunda Aslan Narnia'da kıyameti koparıyor ve Narnia yerle bir oluyor, ama tamamen yok olmuyor sadece üçüncü boyuttan beşinci boyuta sonsuz bir geçiş yapıyor. En son kısmında ise Peter, Edmund ve Lucy Narnia'ya geri dönüyor.Yaşlarının geçmesine rağmen Narnia'ya nasıl geldiklerini anlamayan kardeşlere Aslan açıklamada bulunuyor. Lucy, Edmund ve Peter İngiltere'de geçiriş oldukları bir tren kazası sonucu ölüyorlar ve bir daha dünyaya hiç geri dönmemek üzere Gölge Ülkesine yani Narnia'ya geliyorlar.Ama Aslan onlar için İngiltere'nin aynısını ve normal hayatlarını Narnia'da oluşturuyor.Böylece hikâye çok mutlu bir şekilde bitiyor. Susan ise içindeki Narnia inancını kaybettiği için gerçek dünyada ve gerçek İngiltere'da kalıyor. Narnia Günlükleri Son Savaş The Chronicles Of Narnia : The Last Battle 1-Kazan GÃ¶leti 2-Kral'ın Aceleciliği 3-Maymunun GÃ¶rkemi 4-O Gece Neler Oldu? 5-Kral'a Yardım Nasıl Geldi? 6-Ä°yi Bir Gece 7-CÃ¼celer 8-Kartalın Getirdiği Haber 9-Ahır Tepe'deki Toplantı 10-AhÄ±ra Kim Girecek? 11-Her Şey Hızlanıyor 12-Kapıdan Geçiş 13-Cüceler Aldatılmayı Reddediyor 14-Narnia'ya Akşam Çöküyor 15-Yukarılara ve İçerilere 16-Gölge Ülkelere Veda 2007-08 3. Lig 3. Lig 2007-2008 sezonu, 3. Lig'in 37. sezonudur. 13 Eylül 2007'de başlayan lig, 18 Mayıs 2008 tarihinde oynanan play-off maçları ile sona ermiştir. Bu sezonda 4 farklı grupta toplam 65 takım mücadele etmiştir. Arka SÄ±radakiler Arka Sıradakiler, MinT Prodüksiyon tarafından FOX kanalı için hazırlanan Türk drama dizisi. Dizinin yapımcılığını Birol Güven, yönetmenliğini ise Hamdi Alkan üstlenmiştir. 30 Eylül 2007'de FOX'ta yayına başlamıştır. 27 Kasım 2011'de 170. bölümde sona eren dizi, 15 Ocak 2012'de TNT kanalında yeni bölümleri ile yeniden başlamıştır. TNT'nin kapanacağı kararı çıkınca bütün diziler bitirilmiştir. Bu nedenle Arka Sıradakiler'in 193. final bölümü yayınlanmamıştır. Ayrıca dizi FOX'dan TNT'ye transfer olunca dizinin yapımcı şirketi de değişmiştir. Önceden yapımcılığını MinT Prodüksiyon'un üstlendiği dizinin yapımcılığını TNT'ye geçmesiyle Best Prodüksiyon üstlenmiştir. Gençlik dizisi olan "Arka Sıradakiler"'de çete kavgaları, uyuşturucu, haraç alınması konu edilmektedir. Olayların ana mekânı; yıllardır üniversiteye bir tek öğrenci bile gönderememiş, unutulmuş bir lisedir. Büyük Zafer Lisesi adlı lisenin öğrencileri ve okula yeni gelen idealist bir öğretmenin bu öğrencileri doğru yola sokma mücadelesini anlatmaktadır. Dizinin başrol oyuncusu Kemal öğretmeni konu alan "Öğretmen Kemal" adlı bir dizi de FOX'da yayınlandı. Dizi düşük izlenme oranlarından dolayı 10 Haziran 2012'de 18. bölümünde sona erdi. Sinem Öztürk Gözde Sinem Öztürk Uslu (d. 9 Ocak 1985, İstanbul), Türk oyuncu ve sunucu. İstanbul'daki Cağaloğlu Anadolu Lisesi'nden mezun oldu. Marmara Üniversitesi Güzel Sanatlar Fakültesi'nde sinema bölümü mezunudur. Bugüne kadar 26 kısa metrajlı filmde oynadı ve 8 kısa film çekti. Yönetmenliğini Hamdi Alkan'ın yaptığı "Arka Sıradakiler" adlı dizide Gamze karakterini canlandırdı. 18 Nisan 2014 tarihinde final yapan ve atv'de yayınlanan "Huzur Sokağı" adlı dizide Şükran'ı oynadı. Ayrı zamanda TRT Türk'te yayınlanan "Fikir Atölyesi" isimli programı sundu. 2015'te Star TV'de yayınlanan "Kiralık Aşk" dizisinde Yasemin karakterini canlandırmıştır. Doğanköy MEB Åžura Salonu Mekan Gazi Üniversitesi Tıp Fakültesi'nin karşısında, Ankara Üniversitesi'nin arkasındadır. Ankaray Beşevler istasyonuna yaklaşık 300 m mesafedir. Millî Eğitim Tesislerinin içinde mekanın çevresinde açık otoparklar bulunmaktadır. Luis Alvarez Luis Walter Alvarez (13 Haziran 1911 - 1 Eylül 1988) Amerikan deneysel fizikçi, mucit ve 1968 yılında Nobel Fizik Ödülü kazanmış profesördür. Amerikan Fizik Dergisi “Luis Alvarez yirminci yüzyılın en başarılı ve üretici deneysel fizikçilerinden biriydi” yorumunu yaptı. 1936’da Chicago Üniversitesi’nden doktorasını aldıktan sonra Alvarez Berkeley’deki Kaliforniya Üniversitesinde Ernest Lawrence için Radyasyon Laboratuvarında çalışmaya gitti. Radyoaktif çekirdekteki K-elektron yakalamayı gözlemlemek için birçok deney düzenledi. Beta bozulma teorisi tarafından öngörüldü ama hiçbir zaman gözlemlenemedi. Trityum üretmek için siklotron kullandı ve bunun ömrünü ölçtü. Felix Bloch ile işbirliği içinde nötron manyetik momentini hesapladılar. 1940 yılında Alvarez MIT Radyasyon Laboratuvarına katıldı. Burada birçok İkinci Dünya Savaşı radar projelerine katkıda bulundu. Savaştan sonra Alvarez sıvı hidrojen kabarcık odası tasarımına katıldı. Bu takımına parçacık etkileşimlerinin milyonlarca fotoğrafını çekmek için olanak sağladı. Bu etkileşimlerin ölçülmesi ve analiz edilme amacı ile karmaşık bilgisayar sistemleri geliştirildi ve yeni parçacıkların tüm türünün ve rezonans halinin keşfine olanak sağlandı. Bu çalışma 1968 yılında Alvarez’e Nobel Fizik Ödülü’nü kazandırdı. Mısır piramitlerindeki bilinmeyen odaları araştırmak için x-ışını ile inceleme projesine katıldı. Oğlu, gezegen bilimci Walter Alvarez, ile birlikte Alvarez Hipotezini geliştirdiler. Bu Kretase-Tersiyer yok oluşunun dinozorların ortadan kalkmasını asteroidin çarpması sonucu olduğu önerisiydi. Alvarez JASON Savunma İstişari Grubu, Bohemian Kulübü ve Cumhuriyet Partisi üyesiydi. Luis Walter Alvarez 13 Haziran 1911’de San Francisco’da doğdu. Walter C. Alvarez, fizikçi, ve Harriet kızlık soyadı ile Smyth’in ikinci çocuğu ve en büyük oğluydu. Ayrıca Luis F. Alvarez, uzun süre boyunca İspanya’da sonrasında Küba ve sonunda Amerika Birleşik Devletleri’nde yaşamış ve maküler cüzzam teşhisi için daha iyi bir yöntem bulan fizikçinin torunudur. Gladys adında bir ablası, Bob adında erkek kardeşi ve Bernice adında bir kız kardeşi vardı. Halası Mabel Alvarez yağlı boyada kendini geliştirmiş Kaliforniyalı bir artist idi. 1918’den 1924’e kadar San Francisco’daki Madison Okulu’na gitti ve ardından San Francisco Teknik Lisesi’ne kaydoldu. 1926 yılında babası Mayo Klinik’te araştırma görevlisi oldu ve aile Rochester, Minnesota’ya taşındı. Alvarez lise eğitimine Rochester Lisesi’nde devam etti. Her zaman Kaliforniya Üniversitesine gideceği beklendi ama Rochester Lisesi’ndeki öğretmenlerin teşviki ile 1932’de diplomasını aldığı, 1934’te mastırını, 1936 yılında doktorasını yaptığı Chicago Üniversitesine gitti. Lisans öğrencisi olarak Phi Gamma Delta derneğindendi, mezun olduktan sonra Gamma Alpha’ya geçiş yaptı. 1932 yılında Chicago’da mezun olarak fiziği keşfetti ve fizikçi Albert A. Michelson’ın ekipmanlarını kullanma fırsatı yakaladı. Alvarez ayrıca Geiger sayacı tüplerini tekrar düzenleyerek kozmik ışın teleskobu yaptı ve danışmanı olan Arthur Compton’un himayesi altında kozmik ışınların doğu-batı etkisi olarak adlandırılan Mexico City’deki deneyi yönlendirdi. Batıdan gelen daha fazla radyasyon gözlemlendi ve Alvarez ilk kozmik ışınların pozitif yüklü olduğu sonucuna vardı. Compton sonucu Alvarez’in ismi başta olmak üzere Physical Review’a teslim etti. Alvarez’in kız kardeşi Gladys Ernest Lawrence için yarı zamanlı sekreter olarak çalıştı ve Lawrence’a Alvarez’den bahsetti. Daha sonrasında Lawrence, Alvarez’i Chicago’daki Gelişimin Yüzyılı sergisini gezmek için davet etti. 1936’da sözlü sınavlarını tamamladıktan sonra Alvarez kardeşinden Lawrence’a Radyasyon Laboratuvarında çalışmak için uygun iş olup olmadığını sormasını istedi. Kısa bir zaman sonra Gladys’tan Lawrence’ın sunduğu iş teklifi telgrafı geldi. Bu Kaliforniya Üniversitesi, Berkeley’deki uzun süreli işbirliğini başlattı. Alvarez ve Smithwick Kaliforniya Üniversitesindeki küçük bir kilisede evlenmelerinin ardından Kaliforniya’ya gittiler. Walter ve Jean adında iki çocukları oldu. 1957 yılında ise boşandılar. 28 Aralık 1958’de Alvarez, Janet L. Landis ile evlendi ve Donald ile Helen adında iki çocuğu daha oldu. Radyasyon Laboratuvarında Lawrence’ın deneysel takımıyla birlikte çalıştı. Takım Robert Oppenheimer’ın önderliğinde teorik fizikçilerce destekleniyordu. Alvarez radyoaktif çekirdekteki K-elektron yakalamasını gözlemlemek için birçok deney yaptı. Radyoaktif kaynaklardan sızan pozitron ve elektronları bir kenara kaldırmak için mıknatısları kullandı. K yakalamasından gelen sadece yumuşak x-ışınlarını saptaması için özel bir Geiger sayacı tasarladı. Döteryum (hidrojen-2) döteryum ile bombardıman edildiğinde füzyon reaksiyonunun her bir ürünü trityum (hidrojen-3) artı bir proton ya da helyum-3 artı bir nötron (2H + 2H → 3H + p ya da 3He + n) oldu. Bu en basit füzyon reaksiyonlarından biriydi ve hidrojen bombasının temeliydi. Ayrıca geçerlilikteki araştırma nükleer füzyonu kontrolü üzerineydi. Bu zamanda bu iki reaksiyon ürünlerinin kararlılığı bilinmiyordu ama Hans Bethe’nin teorisi olan trityumun karalı ve helyum-3’ün karasız olmasına dayanıyordu. Alvarez 60 inçlik siklotron sistemindeki bilgilerini kullanarak bunun tersini kanıtladı. Makineyi helyum-3 çekirdeğini çift iyonlaşmış hızlandırmaya ayarladı ve hızlandırılmış iyon ışınları elde etti. Böylece siklotonu bir çeşit süper kütle spektrometresi olarak kullandı. Hızlandırılmış helyumun milyonlarca yıldır olduğu derin gaz kuyularından gelmesine karşın helyum-3 bileşenleri kararlı olmalıydı. Daha sonrasında Alvarez siklotron kullanarak radyoaktif trityum ve 2H + 2H reaksiyonu elde etti ve bunun ömrünü ölçtü. 1938 yılında tekrar siklotrondaki bilgilerini kullanarak ve uçuş zamanı teknikleri olarak bilinen teknikler ile Alvarez tek enerjili termal nötronları ışını yarattı. Bununla birlikte Felix Bloch ile işbirliği içerisinde nötronun manyetik momentini ölçmek için uzun bir deney serisi başladı. Sonuçları μ0 = 1.93±0.02 μN 1940 yılında yayınlandı ve önceki çalışmalarının büyük ölçüdeki faydasıydı. Amerika Birleşik Devletleri için olan 1940 yılındaki İngiliz Tizard Görevi, baştaki Amerikan bilimcilerinin magnetrondaki başarılı uygulamaları ile kısa dalgaboyunda titreşen radar ürettiklerini ispatladı. Başkan Franklin Roosevelt’ten birkaç ay öncesinde kurulan Ulusal Savunma Araştırma Komitesi Massachusetts Teknik Enstitüsünde (MIT) ordu uygulamalarındaki mikrodalga radarların geliştirilmesi amacı ile ulusal merkez laboratuvarı açtı. Lawrence, Alvarez’in de aralarında bulunduğu en iyi siklotroncularını Radyasyon Laboratuvarı olarak bilinen yeni laboratuvar için topladı, 11 Kasım 1940. Alvarez birçok radar projesine katkıda bulundu. İlk projelerden biri magnetron tarafından İngiliz uzun dalga radarını yeni mikrodalga santimetre şerit radar yapmayı mümkün kılacak donanım yapmaktı. Erken uyarı mikrodalgası (EUM) üzerinde çalışırken Alvarez çizgisel dipol diziliş anteni icat etti. Bu sadece istenmeyen kenar loblarından baskı altına alınmış radyasyon alanıydı ama ayrıca mekanik taramaya gerek duymaksızın elektronik olarak da tarayabiliyordu. Bu ilk mikrodalgalı faz dizilimi anteniydi ve Alvarez bunu sadece EUM’da kullanmadı, ayrıca iki radar sisteminde daha kullandı. Anten, kötü havalarda ya da bulutlu olduğunda bombalamanın kesinliğini destekleme konusunda olanak sağlıyordu. Bu birçok B-29 kartal ile donatılmış ve düzgün çalışmasına rağmen savaşın sonrasında tamamlandı. Radar sistemi Alvarez’in en çok bilindiği alan ve havacılıkta oldukça büyük bir rolü vardı, özellikle Berlin Ablukası sonrası. Alvarez’in dipol anteni kullanılarak çok yüksek açısal çözünürlük elde edilmek istendi. Yerden kontrol yaklaşımları pilotlarca sözlü komuta aktarımları ile uçağın iniş yapması için yer tabanlı radar operatörlerine izlenen özel kesinlikler göstermeye olanak sağlıyordu. Sistem eğitimsiz pilotlar için bile kolay, direkt ve oldukça iyi çalışır durumda idi. O kadar başarılıydı ki ordu savaştan sonraki yıllarda da kullanmaya devam etti ve 1980’lerde bazı ülkelerde hala kullanılmaktaydı. Alvarez 1945 yılında Ulusal Havacılık Kuruluşu tarafından her hava ve trafik koşulunda hava aracının yere güvenli inişini sağlayan Yerden Kontrol Yaklaşım (YKY) sistemini geliştirdiği için Collier Ödülü kazandı. Alvarez 1943 yazını İngiltere’de YKY’ı test ederek geçirdi. Burada iken genç Arthur C. Clarke, RAF radar teknisyeni, ile karşılaştı. Clarke onun deneyimlerini radar araştırma istasyonunda romanı Glide Path’te kullandı. Clarke ve Alvarez uzun süreli arkadaşlık kurdular. 1943 sonbaharında Alvarez, Robert Oppenheimer’dan Los Alamos’taki Manhattan Projesinde çalışma teklifi ile Amerika Birleşik Devletlerine geri döndü. Fakat Oppehiemer Los Alamos’a gelmeden önce Chicago Üniversitesinde Enrico Fermi ile birkaç ay çalışma önerisinde bulundu. Bu aylar boyunca General Leslie Groves Alvarez’den Almanların nükleer reaktörler işletip işletmediğini, eğer işletiyorlar ise nerede olduğunu Amerika’nın öğrenebileceği bir yol düşünmesini istedi. Alvarez reaktörün üretti, xenon 133, radyoaktif gazları tespit edecek sistem taşıyan uçak teklifini sundu. Donanım Almanya boyunca uçtu ama Almanlar zincirleme reaksiyon için uygun olabilecek reaktör inşa etmedikleri için radyoaktif xenon saptanmadı. Bu füzyon ürünleri gözlemlenmesinin ve istihbarat toplama yöntemlerinin ilk fikriydi. Savaştan sonra oldukça önemli bir hale gelecekti. Radar çalışmasının sonucu ve Fermi ile birkaç ay çalıştıktan sonra Alvarez 1944 baharında Los Alamos’a gitti. “Little Boy” (uranyum bombası) üzerindeki çalışma uzunca sürdü. Böylece Alvarez “Fat Man” (plütonyum bombası) tasarımına katıldı. Teknik uranyum için kullanıldı. Bu iki kritik kütlenin type of gun kullanılarak birleştirilmesiydi. Geri plandaki doğal nötronların yüksek seviyede olması iki parça birbirine yaklaştığı anda füzyon oluşturacağından plütonyum için işe yaramadı. Böylelikle ısı ve genleşme fazla enerji açığa çıkmadan sistemi parçalayacaktı. Bununla neredeyse kritik plütonyum kürede kullanılmasına karar verildi. Simetrik iç patlama yaratmak için plütonyum çekirdeğini gerekli yoğunluğa sıkıştırmak gerekiyordu, otuz iki patlayıcı yük eş zamanlı olarak küresel çekirdeğin etrafında patlatıldı. Patlayıcı kapsülleri ile alışılagelmiş patlama teknikleri kullanılarak işlemin eşzamanlı küçük bir bölüngü ile mikro saniye içinde başarısı hayal kırıklığına uğratıcıydı. Alvarez mezun olmuş öğrencisi Lawrence H. Johnson’ı her bir patlayıcı lense yüksek voltajda yük göndermesi için büyük bir kondansatör kullanması için yönlendirdi ve patlayıcı kapsüller patlayıcı köprü kablo fünye ile değiştirildi. Patlayıcı kablo otuz iki yükü mikro saniyenin birkaç ondalık diliminde infilak ettirdi. Buluş iç patlama tipi nükleer silah açısından kritik bir başarı sergiledi. Alvarez ayrıca RaLa Deneylerini de denetledi. Tekrar Johnson ile çalışırken Alvarez’in Manhattan Projesi için olan son görevi atomik patlamadan patlama dalgasının gücünü uçaktan paraşütle atlandığında hesaplamak için kalibre edilmiş mikrofon ve verici geliştirmekti. Böylelikle bilimcilerin bombanın enerjisini hesaplamasına imkân sağlanacaktı. Alvarez B-29 Uçan Kalesinden Trinity nükleer testini gözlemledi ve ayrıca Proje Alberta üyelerinden Harold Agnew ve Deak Parsons da eşlik etti. B-29 uçan kale The Great Artiste’te Enola Gay ile uçarken Alvarez ve Johnson Hiroşima’ya bırakılan Little Boy bombasının patlama etkisini ölçtüler. Birkaç gün sonra tekrar The Great Artiste’te uçarken Johnson Nagasaki patlaması gücünü ölçmede kullanılan aynı ekipmanı kullandı. Kaliforniya Üniversitesine profesör olarak döndüğünde savaş zamanı radar bilgilerini parçacık hızlandırıcı üzerinde nasıl kullanacağı ile ilgili birçok fikri vardı. Bunlardan bazıları faz karalılığı konseptinde senkrosiklotronlarca izin verilen Edwin McMillian’dan gelen “büyük fikir” meyvesiydi. Arıtılarak ve genleştirilerek Lawrence takımı dünyanın en büyük proton hızlandırıcısı olan Bevatron’u yaptı. 1954 yılında ise işletilmeye başlandı. Özellikle ikinci çarpışmada olmak üzere Bevatron inlinç parçacıkların kopyasını üretebilirdi. Bu karmaşık etkileşimlerin saptanması ve analiz edilmesi bu zamanda zordu. Parçacıkların izlerini gözlemlemek için Donald Glaser tarafından kabarcık odası olarak bilinen yeni bir tutucu geliştirildi. Alvarez bu cihazın tam aradıkları şey olduğunu fark etti fakat keşke sıvı hidrojen fonksiyonu ile de yapılabilseydi. Hidrojen çekirdeği, protonlar, en basit ve en Bevatron ile üretilmiş ürünlerin etkileşimi için arzu edilen hedefi yaptı. Küçük odacıklar serisi için program geliştirmeye başladı ve cihazı Ernest Lawrence tarafınca destekledi. Glaser cihazı eter ile doldurulmuş küçük cam bir silindirdi. Cihazdaki basıncı birden düşürerek sıvı geçici olarak kızgın durumda yer alabildi. Glaser kaynamadan birkaç saniye için kızdırılmış hali sürdürebiliyordu. Alvarez sıvı hidrojen kullanarak 1.5, 2.5, 4, 10 ve 15 in odalar yaptı ve camdan camları olan metal inşa etti. Böylece izler fotoğraflanabilirdi. Odalar hızlandırıcı ışın ile senkronizede olmaya ayarlıydı ve fotoğraf çekilebilirdi. Bir sonraki ışın ayarı için odacık tekrar sıkıştırıldı. Bu program neredeyse 2 metre uzunluğunda sıvı hidrojen kabarcık odası yaptı. Tonla fizikçi ve mezun öğrenci yüzlerce mühendis ve teknisyen bile birlikte çalıştılar. Parçacıkların etkileşiminin milyonlarca fotoğrafı çekildi. Etkileşimleri ölçmek ve analiz etmek için bilgisayar programları geliştirildi ve yeni parçacık türü ve rezonans halleri keşfedildi. Bu çalışma 1968 yılında Alvarez’e Nobel Fizik Ödülü getirdi. 1964 yılında Alvarez Yüksek Rakın Parçacık Fizik Deneyi (YRPFD) olarak bilinen orijinali oldukça yüksek enerjili parçacık etkileşimleri üzerinde çalışmak için yüksek rakım balonunca taşınan süper iletken mıknatıs olarak tasarladı. Bu zamanda deneydeki odak noktası kozmolojiye ve parçacıkların rolü ve evrendeki radyasyona kaydı. Bu çalışma detektörleri yüksek rakım balonu ile ve yüksek uçuş hava aracı U-2 havaya çıkarmak oldukça zahmetliydi. 1965 yılında Alvarez Mısır piramitlerindeki gizli odaları araştırmaya girişti. Doğal meydana gelen kozmik ışınları ve yüksek enerji parçacık fiziği zamanındaki standart donanımları kullanarak bilinen odanın ikinci piramit olan Chephren’in altını araştırdı. Farklı yönlerdeki kozmik ışınların sayım oranını ölçerek detektör kayalık yapılardaki gizli oda var olup olmadığını açığa çıkaracaktı. Alvarez Mısır ve Amerika Birleşik Devletlerinden fizikçi ve arkeolojist takımı topladı. Kayıt donanımı yapıldı ve 1967 Altı-Gün Savaşı’nın bölmesine kadar deney sürdürüldü. Savaştan sonra çalışma 1969’a kadar kozmik ışınların kayıt ve analizi ile devam etti. Alvarez Amerikan Fizik Derneği’ne gözlenen %19 piramitten oda bulunamadığını rapor etti. Kasım 1966’da Life Abraham Zapruder’in Kennedy suikastınde çektiği fotoğraf serisini yayınladı. Optik ve fotoanalizde uzman olan Alvarez’in fotoğraflardan kafası karıştı ve bunlardan ne öğrenilebileceği konusunda çalıştı. Alvarez başkanın kafasnın arkasından çekine fotoğrafın arkasından vurulduğunu tutarlı şekilde gösterdiğini hem teorik hem de deneysel olarak kanıtladı. Ayrıca silahın ateşlenme zamanını, kamerada oluşan şok dalgasını ve kameranın hızını da araştırdı. 1980 yılında Alvarez ve dünya bilimci oğlu Walter Alvarez nükleer kimyacı Frank Asaro ve Helen Michel ile birlikte Dünya’yı sarsan facia ve Dünya tarihinin en büyük keşiflerinden birini ortaya çıkardılar. Walter Alvarez 1970lerde İtalya’nın başkentinde hem alt tabaka Cretaceous–Paleogene boundary hem de üst tabaka kireçtaşı katmanlarındaki geçidini inceleyen araştırma sürdürmekteydi. Kilin tam sınır katmanıdır. Walter babasına işaretli tabakanın dinozorların ve başka şeylerin yok oluşu hakkında kimsenin neden olduğunu ya da kilin bu konudaki söylediğini bilmediğini söyledi. Bu büyük bir gizemdi ve bunu çözmeye niyetlendi. Alvarez’in Lawrence Berkeley Laboratuvarı’ndaki nükleer kimyacılara ulaşması ve Frank Asaro ile nötron aktivasyon analizi tekniğini kullanan Helen Michel ile birlikte çalışma şansı vardı. 1980 yılında Alvarez, Alvarez, Asaro ve Michel Cretaceous-Paleogene yok oluşunun (daha sonrasında Cretaceous-Tertiary yok oluşu olarak adlandırıldı) dünya dışından gelen bir nedenden dolayı olduğunu öne süren belge yayınladılar. Makalelerinin yayınlamanın sonraki yıllarında kilin is, küçük cam küreler, şoklanmış quartz kristalleri, mikroskopsal elmas ve sadece yüksek ısı ve basınç altında şekil bulabilecek nadir mineraller içerdiği bulundu. 1980’de yayınlanan makale dünya bilimi komitesince eleştiri getirdi ve haşin bir bilimsel tartışma ortamı meydana getirdi. On yıl ve Alvarez’in ölümünden sonra Chicxulub olarak adlandırılan teoriyi destekleyen geniş çarpma krateri kanıtı Meksika kıyısında bulundu. Diğer araştırmacılar daha sonra Cretaceous dinozorların yok olmasının sonucu meydana gelmesi hızla dünya bilimi terimlerinde yer almaya başladı. Diğerleri volkanizma gibi alternatif yok oluş senaryoları üzerinde çalışmaya devam ettiler. Fakat 4 Mart 2010’da 41 bilim insanı Chicxulub asteroit çarpmasının kütle yok oluşunu tetiklediğini kabul etti. Otobiyografisinde Alvarez “Kendimi iki farklı kariyerde görüyorum, bunlardan biri bilim diğeri ise havacılık alanında.” dedi. Uçuştan aldığı zevke önemli bir katkısı oldu. 1933 yılında uçuşu öğrendi ve daha sonrasında instrument ve çoklu motor belgesi kazandı. Sonraki 50 yıl içinde çoğunluğu pilot komutasında 1000 saati aşkın uçuş zamanı elde etti. “yolcuların can güvenliği sorumluluğunda pilot olarak daha fazla haz veren çok az aktivite buldum.” dedi. Alvarez havacılığa birçok katkıda bulundu. İkinci Dünya Savaşı sırasında çoklu havacılık teknikleri geliştirme üzerine çalıştı. 1945’te Collier Ödülü aldığı YKY de dahil olmak üzere projelerinden birkaçı üstte tanımlanmaktadır. Ayrıca basit radar aktarıcı ile patent almıştır. Kariyerinin sonraki yıllarında hem askeri hem de sivil havacılık komitelerine danışmanlık yaptı. Buna Federal Havacılık Bakanlığı’nın gelecekteki hava navigasyonu ve hava trafiği sistemi grup projeleri de dahildir. Alvarez’in uçuş sorumlulukları birçok maceraya yol açtı. Örnek olarak YKY üzerinde çalışırken kokpit dışındaki bir açıdan alçak uçuş gerçekleştiren ilk sivil oldu. Ayrıca yardımcı pilot koltuğundan B-29 ve Lockheed F-104 de dahil olmak üzere birçok askeri hava aracı uçurdu. Buna ek olarak İkinci Dünya Savaşı sırasında Miles Master’da yolcu olarak çarpışmadan canlı kurtuldu. Alvarez 1 Eylül 1988’de öldü. Cesedi yakıldı ve külleri Monterey Koyu boyunca serpildi. Kağıtları Kaliforniya Üniversitesi, Berkeley’deki Bancroft Kütüphanesinde bulunmaktadır. Nero Claudius Drusus Nero Claudius Drusus Germanicus (14 Ocak MÖ 38 - MÖ 9), Decimus Claudius Drusus olarak doğan ve Drusus, Drusus I, Drusus Claudius Nero ya da Yaşlı Drusus olarak da bilinen, Augustus'un karısı Livia'nın, ilk kocası Tiberius Claudius Nero'dan olan en küçük oğlu ve ünlü Romalı general. Drusus, annesi Livia'nın Tiberius Claudius Nero'dan boşanarak Augustus'la evlenmesinden kısa bir süre önce doğdu (17 Ocak MÖ 38). Doğumu sonrası ortaya çıkan ve Augustus'un onun asıl babası olduğu yolundaki söylenti modern tarihçiler tarafından doğrulanmamıştır çünkü Augustus onunla, Livia Drusus'a hamile kaldıktan sonra tanışmıştır. Augustus'un Livia ile olan evliliğinden önce, Tiberius Claudius Nero'nun, Drusus'un biyolojik babası olduğu ilan edilmişti. Suetonius'a göre Drusus önce "Decimus" ön adı ile doğmuştur ancak daha sonra adı "Nero" olarak değiştirilmiştir. Claudius Nero'nun evinde geleceğin İmparatoru olan kardeşi Tiberius'la birlikte babaları ölene kadar kalmışlardır. Drusus ve Tiberius arasındaki yakın ilişki oldukça ünlüydü ve hayatlarının geri kalanında da devam edecekti. Tiberius en büyük oğluna kardeşinin adını verirken Drusus'da aynı şeyi kardeşi için yapmıştı. Drusus, Marcus Antonius ve Augustus'un kız kardeşi Küçük Octavia'nın kızı Küçük Antonia ile evlendi ve ona olan sadakati oldukça ünlü hale geldi. Çocukları, Germanicus, Livilla, İmparator Claudius ve çocuk yaşta ölen diğer (en az) ikisidir. Drusus'un ölümünden sonra en az elli yıl gibi uzun bir süre daha yaşadı. Augustus, üvey torunlarına birçok unvanlar ihsan etmişti. MÖ 19 yılında Drusus, yasal olarak bu görevleri alabilmesi için daha beş yıl varken bütün resmi görevleri elde edebilme yetkisi elde etti. Tiberius MÖ 16 yılında praetor olarak İtalya'dan ayrıldığında, Drusus onun yerine geçti. Ertesi yıl quaestor unvanı alarak Alp dağları'nda Rhaetia'lı haydutlara karşı savaştı. Drusus onları geri püskürtse de güçlerini tamamen ezmek mümkün olmadı ve bu sebeple Tiberius'tan takviye birlik istedi. İki kardeş birlikte bu Alp yerlilerini kolayca bozguna uğrattılar. MÖ 13 yılında, Drusus daha önceki yöneticinin neden olduğu isyanı bastırmak üzere Galya'ya gönderildi. Oradayken sınırı geçen Germen kabileleri Roma yerleşimlerine saldırdı. Drusus Lejyonlarını seferber ederek Germenleri Ren nehrinin gerisine sürdü. Germen topraklarının derinliklerine girerek Kuzey Denizi'ne kadar ulaştı ve Frizye'lileri yıllık vergiye bağladı. Bir ödül olarak, Drusus MÖ 11 yılı için praetor urbanus yapıldı. Drusus, bunu unvanı alınca Roma'da kalmadı. Baharda bir kez daha Germen sınırına doğru yola çıktı. Yine bir kez daha kış onu durdurana kadar Germen kabilelerini daha içlere sürdü. Roma'ya dönüş yolunda saldırıya uğradıysa da Germen kuvvetlerini bozguna uğratmayı başardı. Birlikleri tarafından İmparator ilan edildi. MÖ 10 yılında, Chatti kabilesi Sicambri'lerle birlik olarak Drusus'un kampına saldırdı ancak kolayca bozguna uğratıldılar. Drusus daha sonra Augustus ve Tiberius'la buluşmak için Lugdunum'a gitti (Claudius'un da doğduğu yer) ve onlarla birlikte Roma'ya döndü. MÖ 9 yılında kolayca Konsül seçildi ancak bir kez daha görevi üstlenmeden şehirden ayrıldı. Bir kez daha Chatti'leri yendikten sonra bu kez Marcomanni'lere karşı sefere çıktıysa da Ren nehri boylarına geri döndü. Drusus, attan düşme sonucu oluşan komplikasyonlar sonucu kazadan dört ay sonra Tiberius'un ona katıldığı yerde öldü. Suetonius, ölümünden kısa bir süre Roma'ya dönme teklifini reddettiğini aktarır. Drusus'un cesedi şehre geri getirildi ve külleri "Augustus Mozelesi" ne yerleştirildi. Onun adına "Moguntiacum" da (modern Mainz) bir anıt diktiren lejyonlarıyla çok ünlü oldu. Ailesi kalıtsal ve babadan oğullarına geçen bir onur unvanı olan "Germanicus" unvanıyla ödüllendirildi. Augustus sonraları onun adına bir biyografi yazdıysa da eser günümüze ulaşamamıştır. Drusus'un babasının kim olduğu hakkında spekülasyonlar vardır ve bazıları onun Augustus'un öz oğlu olduğunu iddia eder. Ancak bu iddiaya, Augustus'un onun oğlu olduğunu hiç kabul etmemesi hem de hiçbir evlatlık edinme teşebbüsünde bulunmaması nedeniyle modern tarihçiler tarafından geniş ölçüde itibar edilmemiştir. Augustus'un tek öz çocuğu Scribonia'dan olan kızı Yaşlı Julia'dır. Augustus'a hepsini verasetine alacağı beş torun doğurmuştur (3 oğlan, 2 kız). 2 torunun ölmesi ve üçüncüsnün sürgüne gönderilmesinden sonra Augustus asla Drusus'un oğulları Germanicus ve Claudius'u evlatlık edinmek için harekete geçmemiştir. Başka teoriye göre ise Augustus ve Livia 51 yıl evli kalmışlar ancak evlendikten sonra hiç çocukları olmamıştır. Belki de her ne kadar daha önceki evliliklerini yaptıkları başka insanlardan çocuk yapmak konusunda başarılı olsalar da ikisinin birlikte çocuk yapma konusunda sıkıntıları vardı. Nihayetinde, Augustus Livia'yı Drusus'tan hamile kaldığı dönemde tanımıyordu ve bunun anlamı ondan bir çocuğa babalık yapamazdı. KarikatÃ¼r Karikatür, ele aldığı konuları komik veya iğneleyici olması için abartan ve çarpıtan resim türüdür. Edebiyattaki abartılı ve çarpıtıcı betimlemelerin, aynı amaca yönelik olarak çizim formatında kullanılmasıdır. Basında karikatürler sosyal ve siyasi eleştiri yapmak için sıklıkla kullanılırlar. Ayrıca tüm dünyada bu amaçla düzenli olarak yayımlanan dergi ve gazeteler mevcuttur. Tüm bunların yanında farklı amaçlar için de karikatürler bulunmaktadır. Türkçeye Fransızcadan geçen karikatür sözcüğü, İtalyanca "yüklemek" veya "sorumlu tutmak" anlamına gelen "caricare-" sözcüğünden türemiş olup, ilk defa İngiliz doktor Sir Thomas Browne'un 1716 yılında yayımladığı "Christian Morals" adlı kitapta geçmiştir. Bu bağlamda, karikatür "anlam yüklenmiş resim" anlamına gelmektedir. Karikatür öğretmeni Sam Viviano'ya göre bu, gerçek yaşamdaki insanların tarifi olup, kurgusal insanların yeniden üretimleri değildir. Yine kimi çevrelerce karikatürist olarak kabul edilen ve aynı zamanda birçok çizgi filme de imza atan Walt Disney, yaptığı en zor şeyin, insan gibi davranacak bir hayvana vereceği en uygun karikatür ifadesinin nasıl olacağını bulmak olduğunu söylemiştir. Bilinen en eski modern karikatür örnekleri, belirli kusurlarını modele dökmek için insanları gözlemleyen Leonardo da Vinci tarafından verilmiştir. Bunlarda amaç, özgün olanın bir portreden daha vurucu olduğu izlenimi vermekti. Gian Lorenzo Bernini (1598-1680), yine bu alandaki ilk sanatçılardan biri olup, bir insanı üç-dört çizgiyle mizahi olarak betimlemeyi başarmasıyla bilinmektedir. Karikatür sanatı, zamanla Fransa ve İtalya'daki kapalı aristokrat kesiminde yaygınlaştı. Dünyada yayımlanan ilk karikatür kitabı İngiltere'de basılan ve Mary Darly'nin "A Book of Caricaturas" (1762) adını verdiği eserdir. Yine 18. yüzyılda bu alanda uzmanlaşan İngiliz Thomas Rowlandson (1756–1827) ve James Gillray (1757–1815) gibi isimler de önemli eserler vermiştir. Günümüzde karikatür geniş olarak yapılan, hemen hemen her ülkede okuyucusu ve hayranı bulunan, düzenli olarak dergiler veya kitaplar halinde satılabilen bir sanat dalıdır. Günümüzde özellikle siyasi ve sosyal yergi amacı güden karikatürler çok yaygındır. Günümüzde karikatür, bilgisayar ve tasarım yazılımlarının yaygın oluşu nedeniyle kimi zaman bilgisayar ortamında çizilmektedir. Bunun için geliştirilen birçok yazılım bulunmaktadır. Ancak çoğu zaman bilgisayarla çizim için fazladan uğraş ve bilgi gerekmektedir. Ancak yine de bu yolla elde edilen resimler daha net renklere sahip olmaktadır. Yaşlı Agrippina Agrippina (Julia Vipsania), (MÖ 14 – 18 Ekim 33), genellikle Büyük Agrippina ya da "Yaşlı" Agrippina olarak bilinir ve İmparatorluğun 1. yüzyılında yaşamış en etkili kadınlardan birisidir. Marcus Vipsanius Agrippa'nın üçüncü karısı Yaşlı Julia'dan doğan ve Augustus'un torunu ve Germanicus'un karısı olan kızıdır. Agrippina, Yunanistan'ın Atina şehrinde doğmuş ve 5 yılında ikinci dereceden kuzeni ve İmparator Augustus'un üvey torunu olan Germanicus'la evlenmiştir. Agrippina'nın Germanicus'tan dokuz çocuğu doğmuş ancak sadece altı tanesi ergenliğe erişmişlerdir. Bunların isimleri şöyledir; Saygın bir kişi olan Germanicus tahtın varislerinden birisiydi ve Agrippina'nın da eşlik ettiği Cermanya ve Galya seferleri sırasında elde ettiğ başarılar sonucunda oldukça ünlenmişti. Bu durum tipik Roma'lı kadın için pek de olağan sayılmazdı çünkü Roma gelenekleri, kadının evde kalmasını ve edepli kadın rolünü oynayarak itibar kazanmasını öngörüyordu. Agrippina iki çocuğunu Galya'da, bir oğlan çocuğu ve Genç Agrippina'yı da Ren cephesinde doğurmuştu. Agrippina ve Germanicus 19 yılında imparator Tiberius'un öfkesine maruz kalmaları sonucu Yakın Doğu'ya gönderildiler. Germanicus, Suriye valisi Gnaeus Calpurnius Piso'yla yaşadığı çekişmenin ardından Antakya'da bilinmeyen bir nedenden dolayı öldü. Geniş ölçüde, belki de Tiberius'un emriyle, zehirlenerek öldüğünden şüphelenilir. Ardından Agrippina ölümün intikamını almak için Roma'ya döndü. Piso'yu açıkça Germanicus'un katili olarak itham etti. Tacitus'a göre ("Yıllıklar" 3.14.1), soruşturma sonucu zehirlenme kesin olarak ispat edilemedi ancak diğer suçlamalarla köşeye sıkışan Piso intihar etti. 19–29 yılları arasına, Agrippina Roma'da kaldı ve Tiberius'un gözdesi Sejanus'un gittikçe artan gücüne karşı mücadele eden bir grup senatörün arasına katıldı. İmparatorla olan ilişkisi onu açıkça kocası Germanicus'un ölümünden sorumlu tuttuğunu belli etmesinin ardından git gide daha gergin bir hâl aldı. İmparator, 26 yılında onun tekrar evlenebilmesinin önünü açacak ricayı geri çevirdi. Agrippina ve oğulları Nero ile Drusus 29 yılında Tiberius'un emriyle tutuklandılar. Senato tarafından yapılan yargılamanın ardından Agrippina daha önce annesinin de gönderildiği Pandataria adasına sürgüne gönderildi. Orada, bir askerin darbesi sonucu bir gözünü kaybedeceği ve zorla beslenmeye tabi tutulacağı zalimlikle yüz yüze kaldı. 18 Ekim 33 tarihinde şüpheli bir durum sonucu öldü. Ölümü, Suetonius'a göre Sejanus'un düşmesinin ardından yapılan baskılarda bir azalma olmayacağını anlamasının neden olduğu gönüllü bir aç kalma durumu sonucu olmuştu. Tacitus aynı zamanda kötü beslenmeyi de sebeplerden birisi olarak sayar. Ölümünden sonra Tiberius tarafından "Asinius Gallus'u metres tutmak ve onun ölümünden sonra hayattan nefret etmekle" itham edildi. Tiberius'un önayak olmasıyla Senato onun doğum gününü "kötü kehanet günü" olarak kabul eden bir kararname yayınladı. Drusus, Roma'da hapse atılmasından sonra açlıktan ölürken kardeşi Nero Caesar da ya intihar etti ya da 29 yılındaki duruşmasının ardından öldürüldü. Çocuklarından sadece ikisi tarihi öneme sahip kişiliklerdir: Genç Agrippina ve Caligula adıyla Tiberius'un ardından tahta çıkan Gaius Caesar. Tiberius her ne kadar Caligula'nun büyük kardeşlerine karşı zalimce davranmışsa da, Caligula'yı kuzeni Tiberius Gemellus'la birlikte ortak varis atamakta bir sakınca görmemiştir. Roma'daki Capitol Müzesi'nde bir portresi ve British Museum'da Caligula'nın emriyle küllerinin Roma'ya getirilmesini tasvir eden bronz bir madalya vardır. James Lafferty James Martin Lafferty "(d. 25 Temmuz 1985 Hemet - Kaliforniya)" Amerikalı oyuncu. En bilinen rolü One Tree Hill dizisindeki Nathan Scott rolüdür. Shantel Vansanten'le ardından Sophia Bush'la bir ilişki yaşadı. Aralık 2010'dan beri U2 grubunun üyesi Bono'nun kızı Eve Hewson'la bir ilişki yaşamaktadır. Ä°ngilizce Wikipedia Karababa Karababa aşağıdaki anlamlara gelebilir: Cachoeira do Sul Cachoeira do Sul Brezilya'nın Rio Grande do Sul eyaletinin bir belediyesidir. 2007 yılında nüfusu 84.690 ve alanı 3.735,7 km²'dir. Yükseltisi ise 26 metredir. Büyük karabaş martı Büyük karabaş martı ("Larus ichthyaetus"), martıgiller (Laridae) familyasından bir martı türü. Büyük bir martıdır, neredeyse büyük kara sırtlı martı ile aynı büyüklüktedirler. 58–65 cm büyüklüğünde, 1.4-1.6 m kanat açıklığına sahiptirler. Erişkinlerin gri kanatları ve arkası, sarı bacakları ve kırmızı gagaları vardır. Genç kuşların olgunlaşması 4 yılı alır. Yerde yuva yaparlar ve 2-4 yumurta koyarlar. Bu kuşlar yırtıcıdır, balık, kabuklular, böcekler ve hatta küçük memeliler ile beslenirler. Koloniler halinde güney Rusya'dan Moğolistan'a bataklık ve adalarda görülürler. Göçmendirler. Kışı doğu Akdeniz, Arabistan ve Hindistan'da geçirirler. Batı Avrupa'da nadir olarak görülürler. Cem Yalın Cem Yalın (d. 1954 - ö. 24 Ocak 1999), Türk yazar, yönetmen - dramaturg, ressam, öğretmen, gazeteci. 1969'da Bakırköy Lisesi öğrencisiyken sanat hayatına başlayan Yalın, ilk olarak Ionescu'nun bir oyununda rol aldı. İlk rol arkadaşları Yaman Okay ve Rutkay Aziz oldu. 1976 yılına dek, Haluk Şevket Ataseven'le birlikte İstanbul Liselerarası Tiyatro Örgütü - (İLTÖ) içinde etkinliklere katıldı. Liseyi bitirince bir dönem dekor yaparak tiyatrodan kopmadı. 1973'te Bakırköy Halkevi bünyesinde çalışmaya başladı. Aynı süreçte "Halk Sahnesi Oyuncuları" adlı bir topluluk oluşturarak Brecht ve Nazım'dan oyunlar sergiledi. Bu dönemde İstanbul Üniversitesi Eğitim Fakültesi Resim Öğretmenliği bölümünden 1976 yılında mezun oldu. Çeşitli illerde liselerde öğretmenlik yaptı. Öğretmenlik yaptığı İzzet Ünver Lisesi'nde tiyatro kolunu kurarak oyunlar sergiledi (1980). Yedi yıl sonra bu okuldan mezun olan oyuncularla birlikte "Bakırköy Oyuncuları" topluluğunu kurdu. Çeşitli oyunlar yazdı ve yönetti. Cem Yalın, amatör tiyatroculuğa verdiği önemle birçok oyuncunun yetişmesini sağladı, tiyatro sanatına önemli derecede katkılarda bulundu. 1983'te "Amatör Tiyatrolar Çevresi", 1999'da "Amatör Tiyatrocular Üretim ve Yayın Kooperatifi (ATÜK)" kurucuları arasında etkin olarak yer aldı. Sanatçı, tiyatro oyun yazarlığı dışında "Gerçek" dergisinde redaksiyon, Evrensel gazetesinde kültür sanat servisinin yönetimini üstlendi, "Evrensel Kültür" dergisinde resim sanatı üzerine yazılar yazdı, resim sergileri açtı. Kamera arkası ve önünde de yer alarak bir filmde sanat yönetmenliği, bir dizide de (Ayaşlı ve Kiracıları) sanat yönetmeni oldu. Yalın, kanser hastalığı nedeniyle yaşamını yitirdi. The Fan (kitap) The Fan (Türkçeye "Fanatik" olarak çevrilir) 1995 yılında ABD yazarı Peter Abrahams tarafından kaleme alınmış, fanatizmi ele olan psikolojik gerilim türündedir. Gil Renard, büyük bir fanatiktir. Sevdiği oyuncu en sonunda tuttuğu beyzbol takımına transfer olur, ancak kötü oynaması sonucu dayanamayan Gil, hayatında üzerine gelmesi sonucu tuttuğu adamın rakip oyuncusunu öldürür. Kitapdan yola çıkarak 1996 yılında bir film çekilmiştir. Filmin ismi kitabın ismiyle aynıdır yani "The Fan" ismini taşımaktadır. Filmde Gil Renardı Robert De Niro, Bobby Rayburnu ise Wesley Snipes oynamaktadır. Yardımcı rolleri ise Benicio del Toro, Ellen Barkin ve John Leguizamo üstlenmektedir. Filmin yönetmenliğini Tony Scott yapmaktadır. Eurovision Şarkı Yarışması'nda Letonya Letonya, Eurovision Şarkı Yarışması'na ilk kez katıldığı 2000 yılından beri 19 kez katılmış, İlk katıldığı yıl "My Star" adlı şarkısıyla Brainstorm müzik grubunun temsil ettiği yarışmada 3. olmuştur. Letonya 2002 yılında "I Wanna" adlı şarkısıyla Marie N ile yarışmayı kazanmıştır. Letonya yarışmayı kazanan ikinci Sovyet ülkesi olmuştur. 2003 yarışması başkent Riga'da yapılmıştır. Ülke üçüncü kez İlk 10'da yılında Walters & Kazha ikilisiyle 5. olarak yer almıştır. Letonya 2009-2014 yılları arasında altı kez finale çıkmayı başaramamış, Bu yıllardan 2009, 2010 ve 2013'te sonuncu olmuştur. Letonya yılından sonra ilk kez yılında "Love Injected" adlı şarkısıyla Aminata ile finale çıkmayı başarmıştır. Finaldeki 6.lık ile Letonya dördüncü kez İlk 10'da yer almış ayrıca yılından sonraki en iyi sonucudur. Letonya yılında finale çıkaran 10. kez Finalde yer almıştır. Letonya, ilk katılımında bu yana yarışmaya on beş şarkı göndermiştir. 2004, 2007 ve 2009 yılları dışında ülkenin tüm şarkıları İngilizce olarak söylenmiştir. Renklerin anlamları Tracy Chevalier Tracy Chevalier, 1962'de ABD'nin Washington eyâletinde doğmuştur. Yazdığı tarihi romanlarla dünyaca üne kavuşmuş olan Tracy, 1984'ten beri oğlu ve eşiyle beraber Londra'da yaşamaktadır. Bakırköy Oyuncuları Bakırköy Oyuncuları, 1987 yılında Cem Yalın tarafından kurulmuş bir topluluktur. İzzet Ünver Lisesi Tiyatro Kolu’ndan mezun olan oyuncular tarafından resim öğretmenleri Cem Yalın'ın öncülük etmesiyle kurulan oluşumun temeli 1980 yılına daynmaktadır. "Amatör - muhalif tiyatro" anlayışı içinde, bir kurumdan bağımsız şekilde çalışma gerekliliğiyle harekete geçen gençler, ilk oyunları Jean Genet’in “Hizmetçiler”ini ve Cem Yalın’ın “Savaş Bitti” adlı oyunlarını sergiledi. Erol Hızarcı Erol Hızarcı (d. 1972, İstanbul) Türk senarist. Lisans eğitimini Ankara Üniversitesi Hukuk Fakültesi'nde tamamladı. Kısa metrajlı senaryosu "Alacakaranlıktaki Ülke" ve uzun metrajlı senaryosu "Batık Aşklar Müzesi" filme alındı. "İzlek" ve "Promete" dergilerinde öyküleri yayımlandı. İlk öykü kitabı "Toprakaltı Sarayları" Metis Yayınları'ndan 1998 yılında yayımlandı. İlk romanı "Kadın Tamirsici"'ni ise basacak yayınevi bulamadığı için kendi olanaklarıyla yayımladı. "Çanakkale İkizleri" adını verdiği son romanları "Kuğu Şarkısı" ve "River Clyde" ise +1 Kitaplar tarafından okura sunuldu. Eurovision Çocuk Şarkı Yarışması Eurovision Çocuk Şarkı Yarışması (İngilizce: "Junior Eurovision Song Contest", Fransızca: "Concours Eurovision de la Chanson Junior"), 2003 yılından beri her yıl Avrupa Yayın Birliği (EBU) tarafından düzenlenen ve sadece Avrupa Yayın Birliği üyesi yayıncılara açık olan uluslararası şarkı yarışması. Yarışma, her yıl Avrupa'nın farklı bir şehrinde düzenlenmektedir. Yarışmanın adını aldığı Eurovision Şarkı Yarışması'nın çocuk versiyonudur. Müsabakanın tarihi 2000 yılında Danimarka'nın düzenlediği ulusal yarışmaya kadar gider. Daha sonra bu yarışma 2002 yılında İskandinav ülkelerin İsveç Norveç Danimarka ile büyüdü. Daha sonra EBU bu fikri aldı ve uluslararası bir şarkı yarışması yapmak için proje başlattı. Daha sonra Programın çalışan başlığı, "Çocuklar için Eurovision şarkı müsabakası"dı, EBU'in şimdiden popüler şarkı yarışının ismiyle Eurovision Şarkı Yarışması ile damgalanan, Eurovision şarkı müsabakası. Danimarka bu yarışmanın fikrini ilk bulması ve ilk ev sahipliği yaptığı için JESC’in ilk ev sahibi olması için teklif götürüldü ve Danimarka teklifi kabul etti . Aslında ilk önce EBU ev sahipliği teklifini Birleşik Krallıka yaptı yalnız ulusal yayınca bu teklifi kabul etmedi ve ilk yarışma Danimarka'da yapıldı. Daha sonra 2. yarışmanın nerede yapılması konusunda sorunlar çıktı ve EBU, önceki müsabakayı kazanmış olan Hırvatistan yayıncısı HRT'e yaklaştı, Zagreb'de yarışmanın yapılması istendi yalnız Hırvatistanın bu yarışmaya ev sahibi olması için gerekli imkânların olmadığı söylendi. Daha sonra Norveçli yayıncı NRK, Lillehammer'de müsabakaya ev sahipliği yapmak için başvurdu ve EBU Norveç'in bu teklifini kabul etti ve 2. yarışmanın Norveçin Lillehammer şehrinde yapılması kararlaştırıldı. Daha sonra EBU yarışmacılarda çok fazla stres yaşanmasını önlemek için yarışmanın bir önceki yılda kazanan ülkede değil kurayla çekilen ülkede yarışmasını kararlaştırdı. 2005'teki yarışma için Belçika, 2005'te müsabakaya ev sahipliği yapmaya başvurdu ve başvurusu kabul edildi. 2006'daki yarışmanın da Romanya'nın başkenti Bükreş'te yapılmasına karar verildi. 2007'deki yarışmanın Hollanda'da, 2008'deki yarışmanın Kıbrıs'ta ve 2009'daki yarışmanın da Ukrayna'nın başkenti Kiev'de yapılması kararlaştırıldı. İlk açılış yarışmasından bu yana on ülke kazandı. Seven, bir kez, Ermenistan, Hırvatistan, İtalya, Rusya, İspanya, Ukrayna ve Hollanda'da yarışmayı kazandı. İki yarışmayı iki kez kazandı: Beyaz Rusya, Gürcistan ve Malta. Hırvatistan ve İtalya, yarışmaya ilk katılımlarıyla kazandılar. İnce gagalı martı İnce gagalı martı ("Larus genei"), martıgiller (Laridae) familyasından bir martı türü. Büyüklüğü 37–40 cm, kanat açıklığı 90–102 cm kadardır. Yazları başlarında başlık gibi bir siyahlık olmamasına rağmen benzediği karabaş martıdan ufakça daha büyüktür. Baş ve koyu kırmızı gaganın, uzamış ince bir görünüşü vardır. Ayrıca bu kuşlar uzun boyunlu gözükürler. Bacaklar koyu kırmızı ve iris sarıdır. Yazın göğsün pembe bir renklenmesi vardır. Martılarda alışıldığı üzere olgunluğa ulaşması iki yıl sürer. İlk yıl kuyruk ucunda siyah band ve kanatlarda koyu alanlar görülür. Yerde yaptıkları yuvalarına 3 yumurta koyarlar. Martıların çoğu gibi kışın beslenecekleri zaman, akşamları tüneklerinde ya da her iki durumdada toplu halde yaşarlar. Açık deniz türü değildirler. İkili adlandırma kurallarına göre ilk kelime olan Larus cins adından gelmektedir. İkince kelime yani epitet olan genei ise İtalyan doğabilimci Giuseppe Gené'ye ithafen verilmiştir. Esad ailesi Esad ailesi, Suriye'nin Lazkiye bölgesinin Kardaha şehrinden olan Nusayri bir ailedir. 1970 yılından beri Suriye'de siyasi otorite bu ailenin elindedir. Aileden şimdiye kadar iki başkan çıkmıştır: Karabaş martı Karabaş martı ("Larus ridibundus"), martıgiller (Laridae) familyasından bir martı türü. Büyüklükleri 38–44 cm, kanat açıklıkları 94–105 cm kadardır. Yaz erişkininin, (isme rağmen siyah değildir) çikolata rengi-kahverengi bir başı var, soluk gri vücudu, siyah uçlu ilk kanat tüyleri ve kırmızı gaga ve bacakları vardır. Başlık kışın kaybolur ancak