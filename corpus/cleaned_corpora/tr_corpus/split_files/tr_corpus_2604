ve etkisi artık kaybolmuştur. Mevcut durumun mantığı üstün gelmiştir. Bateson asıl olarak iki tür schismogenesisten söz eder. Simetrik schismogenesis durumunda, tarafların her biri karşıtında gördüğü güç belirtilerine tepki gösterir. Rakip ne zaman kuvvet ve kararlılık gösterse, daha etkili bir kuvvet ve kararlılık yoluna gidilir. Caydırma inanılır olmalıdır ya da saldırgana saldırının sökmediği gösterilmelidir sloganlarını düşünün bazı strateji uzmanlarına göre, nükleer füzeler mekanizmasının devreye sokulması düşmanı hasmane bir eylem durumunda son pişmanlığın nükleer bir misillemeyi durdurmayacağına ikna edecek biçimde otomatik olmalıdır. Simetrik schismogenesis çatışan taraflarda kendini öne çıkarma duygusunu besler ve rasyonel müzakere ve anlaşma ihtimalini gerçeklen ortadan kaldırır. Evlilikte eşler arasındaki kendi kendini azdıran zıtlaşmayı düşünün her iki taraf da uzlaşma yerine kendi tarzında ısrar ettikçe ve iki taraf da ancak kuvvetli bir irade gösterilmesinin ve zayıflık göstermeme kararlılığının bu amaçlarına hizmet edebileceğini varsaydıkça, başlangıçta küçük görüş ayrılıkları taraflardan hiçbirinin kapatamayacağı derin uçurumlara dönüşür. Artık taraflardan hiçbiri kavganın başlangıçtaki nedenini hatırlamaz bile tersine, iki taraf da şimdiki kavgalarının şiddetinin büyüsüne kapılmıştır. Karşılıklı suçlamalar ve üstünlük gösterileri denetimden çıkar ve evlilik boşanmayla son bulur yeni bir etkileşim zinciri daha kopmuştur. Bu, tipik olarak tahakkümcü ve itaatkâr iki partner arasındaki her etkileşimde ortaya çıkan eğilimdir. Partnerlerden birinin kendine güveni ve inancı ötekinin ürkeklik göstermesini ve boyun eğmesini besler. Zamanla ikincinin uysallığı birincinin kendini öne çıkarması ve küstahlığı ile el ele yürür. Tamamlayıcı schismogenesis örnekleri çok sayıda olduğu gibi, içerik olarak da çok çeşitlidir. Bir uçta korku salarak bütün yöreyi koşulsuz teslim almış ve ardından hiçbir direnişin olmamasına bakarak kendi mutlak hâkimiyetine inandığından, kurbanlarının kapasitesini aşan talepler ileri sürmeye başlamış bir çeteyi düşünün. Bu ya kurbanları umutsuzluğa sevk ederek isyan kıvılcımını ateşler ya da kurbanların çetenin haraca bağladığı bölgeyi terk etmelerine neden olur. Öteki uçta, patron-müşteri ilişkisini düşünebilirsiniz. Hâkim (milli, ırksal, kültürel, dinsel) çoğunluk, bir azınlığın mevcudiyetini ancak azınlığın canla başla hâkim değerleri kabul ettiğini ve hâkim kurallara göre yaşamaya istekli olduğunu göstermesi koşuluyla kabul edebilir. Azınlık, yöneticileri hoşnut etme telaşına düşecek ve onlara yararlanmaya çalışacaktır egemen grubun talep ettiği tavizlerin miktarının, o grubun kurallarıyla değerlerine teslim olunduğuna ve bir başkaldırı ihtimalinin olmadığına güven duymaları ile birlikte arttığını keşfedecektir. Azınlık ayrıca eşit partner sayılmanın bir yolu olarak kendi özgüllüklerini sergileme stratejisinin ters teptiğini de öğrenir. Azınlık bu durumda ya kendi gettolarına çekilecek ya da stratejisini simetrik schismogenesis modeline uygun olarak değiştirecektir. Tercih ne olursa olsun, ilişkinin kopması muhtemel sonuçtur. Ama iyi ki, Bateson'ın belirttiği gibi, etkileşimlerin gösterebileceği üçüncü bir biçim daha vardır karşılıklılık. Karşılıklılık bir bakıma daha önce tartıştığımız iki modelin özelliklerini birleştirir ancak bunu kendini tahrip eğilimlerini körelten bir biçimde yapar. Karşılıklı bir ilişkide, her bir tekil etkileşim örneği asimetriktir, ancak uzun dönemde iki tarafın eylemleri birbirini dengeler ve böylelikle ilişki eşitlenir etkileşim bir uçuruma sürüklenmeden uzun zaman bu niteliklerini koruyabilir. Kısaca, karşılıklılık taraflara her birinin öteki tarafın ihtiyacı olan bir şeyi karşıladığı (örneğin ancak hor görülen ve ayrıma tabi tutulan azınlık, çoğunluk üyelerinin kaçındığı, feci halde ihtiyaç duyulan ama gelecek vaat etmeyen işleri yapmaya hazır olabilir) bir ilişkidir. Öteki tarafın hizmetlerine bağımlılık partnerlerden her birinin verdikleri karşılığında aşırı ödüller talep etmesini engeller. Denebilir ki, karşılıklılığın bazı biçimleri çoğu etkileşimin çerçevesini oluşturur. Her halükârda bu biçim, neredeyse tanımı gereği her dengeli ve istikrarlı ilişki çerçevesinde mevcuttur. Bu, özellikle ertelenmiş karşılıklılık biçimini aldığında (örneğin, çocuklar kendi çocuklarına bakarak ana babalarının kendilerine bakmalarının karşılığını ödediklerinde ), çerçevenin uzun süre sağlam kalmasını ve kendini yeniden üretmesini sağlayabilir. Gelgeldim, hiçbir karşılıklı ilişki çerçevesinin yer yer simetrik ya da tamamlayıcı bir ilişkiye kayma ve dolayısıyla schismogenesis sürecini ateşleme tehlikesinden tamamen bağışık olmadığı akılda tutulmalıdır. Yabancılar Geçen bölümlerde biz ve onlar ın ancak birlikte, birbirleriyle zıtlık içinde anlamlı olduklarını gördük. Biz ancak biz olmayan ötekiler, onlar varsa biz oluruz ve onlar da hep birlikte, bir bütün olarak grup oluştururlar, bunun tek nedeni de onların aynı öznitelikleri paylaşmalarıdır Onların hiçbiri bizden biri değildir. Kavramların ikisi de kendi anlamlarını, çizdikleri ayrım çizgisinden türetir. Böyle bir bölünme olmaksızın, kendimizi onlar karşısına koyma ihtimali olmaksızın, kendi kimliğimizi anlamlandırmada zorluk çekeriz. Öte yandan, yabancılar bu bölünmeye meydan okurlar denebilir ki, onlar bizatihi zıtlığa -her tür bölünmeye, bölünmeleri muhafaza eden sınırlara ve dolayısıyla bunların sonucunda ortaya çıkan sosyal dünyayakarşıdırlar. Onların önemi, anlamlan ve sosyal, hayatta oynadıkları rolleri de burada yatar. Sırf yerleşik hiçbir kategoriye kolayca uymayan varlıklarıyla yabancılar, bizatihi kabul edilmiş zıtlıkların geçerliliğini inkâr ederler. Karşıtların doğal özniteliklerini yalancı çıkarırlar, keyfiliklerini açığa vururlar, kırılganlıklarını gözler önüne sererler. Bölünmelerin aslında ne için var olduklarını, üzeri karalanabilen ya da yeniden çizilebilen hayali çizgiler olduklarını gösterirler. Karışıklığa meydan vermemek için, baştan yabancının basitçe bilinmedik bir kişi -iyi tanımadığımız, her yönüyle tanımadığımız ya da hiç tanımadığımız bir kişi- olmadığını kaydedelim. Bir şey söylemek gerekirse, bunun tersi doğrudur Yabancıların dikkate değer özelliği büyük oranda bildik olmalarıdır bir kişiyi yabancı olarak kabul etmek için, öncelikle onun hakkında hiç olmazsa birkaç şey bilmem gerekir. Her şeyden önce, onların tekrar tekrar, davetsiz olarak benim görüş alanıma girmeleri lazımdır Öyle ki ben onları yakın çevremde görmeliyim istesem de istemesem de onlar kesinlikle benim yaşadığım ve ayrılmadığım, ayrılma işaretleri de göstermediğim dünyada yaşarlar. Böyle olmasalardı, yabancı değil, o lsa olsa hiç kimse olurlardı. Hiç kimse dediklerim, çoğu kere belli belirsiz, dikkatimi çekmeden ve dağıtmadan, günlük hayatımın baktığım ama görmediğim arka planında hareket eden, bir yüzü, çehresi olmayan ve biri diğerinin yerine geçebilen çok sayıda oluşum arasında kaybolurlar. Onları duyarım ama ne söylediklerini dinlemem. Yabancılar ise tersine gördüğüm ve dinlediğim insanlardır. Tam da onların mevcudiyetine dikkat ettiğim, onların mevcudiyetini görmemezlik edemediğim ve basitçe dikkatimi vermeyi reddederek bu mevcudiyeti ilgisiz kılamadığım için, onları anlamlandırmakta güçlük çekerim. Onlar âdeta ne yakın ne de uzaktırlar. Ne biz im bir parçamızdırlar ne de onlar ın bir parçası. Ne düşman ne de dostturlar. Bu nedenle şaşkınlık ve endişe yaratırlar. Onlarla tam olarak ne yapacağımı, onlardan ne bekleyeceğimi, onlara nasıl davranacağımı bilemem. Kolaylıkla dikkat çeksinler ve bir kere dikkat çektikten sonra da tüm açıklığıyla anlaşılabilsinler diye, sınırları mümkün olduğunca açık ve net çizmek, göründüğü kadarıyla insan elinden çıkmış bir dünyada yaşayan ve yaşamak için eğitilmiş insanoğlu için son derece önemli bir konudur. Eğer iyice belirlenmiş sınırlar neleri bekleyeceğimize ve her ne olursa olursa arzuladığımız amacımıza erişmek için öğrendiğimiz davranış biçimlerinden hangisini yapacağımıza ilişkin şaşmaz işaretler göndermiyorsa, toplum içinde yaşamak için gerekli becerilerin hepsi yararsız, çoğu kere zararlı ve bazen doğrudan intihar demek olacaktır. Ne var ki, bu sınırlar her zaman uzlaşımsaldır. Sınırların karşıt taraflarında bulunan insanlar, bizi hatalı sınıflandırma yapmaktan kurtaracak kadar birbirlerinden farklı değildirler. Ve bu yüzden böylesi keskin ve net çizgiler taşımayan bir gerçeklikte evethayır bölünmelerini korumak için sürekli çaba göstermek gerekir. Örneğin, cemaat kurallarına benzer kuralların bağlayıcı olduğu bir alan ile savaşa özgü pragmatikliğin geçerli olduğu bir alan arasında çok önemli görünen o sınırı çizmek, hiç de açık ve seçik olmayan bir duruma yapay (ve dolayısıyla güvenilmez) bir netlik dayatma çabasıdır her zaman. İnsanlar, olsalar bile çok nadiren birbirlerinin tam ve eksiksiz zıtlar ı olurlar. Eğer bir bakımdan farklılık gösterirlerse, başka bir bakımdan benzerlik gösterirler. Farklılıkları bile zıt kategorilerin ima edeceği anlamda, nadiren bariz ve koşulsuzdur. Çoğu özellik derece farkıyla, şiddetli kopuşlara meydan vermeden, sıklıkla hissedilmez bir biçimde birbirinden ayrılabilir. (Schutz'un doğal bölünmelere uğramayan sürekli çizgi imgesini hatırlayın öyle ki birbirini izleyen iki insan arasındaki uzaklık sonsuz küçük olabilir çizginin solunda kalan bütün insanları sağda kalan bütün insanlardan tamamen ayrı, zıt bir kategoriye sokan her sınır, her kesiklik belli ki aynı şekilde keyfidir ve savunulması güçtür.) Çeşitli insan niteliklerinin örtüşmesi ve değişikliklerin derece farkı olması yüzünden, her bir ayrım çizgisi kaçınılmaz olarak sınırın iki yanında da, insanların ayrım çizgisinin akla getirdiği iki zıt gruptan birine ya da ötekine ait olarak ilk elden tanınmayacağı bir tür gri alan bırakacaktır. Düşmanlarla savaşırız, dostları severiz ve onlara yardım ederiz ama ne düşman ne dost olanlara ne diyeceğiz. Ya da hem düşman hem dost olanlara. Britanya asıllı Amerikalı sosyal antropolog (Ortaçağ'da bir yeraltı karikatürünün elden ele dolaştırıldığı anlatılır Karikatürde dört kafa resmedilmiş ve şu başlık konmuştur Bilin bakalım, hangi kafa Papa'ya, hangisi Prens'e, hangisi köylüye, hangisi dilenciye aittir. Elbette kafalar birbirinin aynıdır ve tamı tamına benzer oluşları -örneğin, prenslerle dilenciler arasındaki- akıl almaz ve kapanmaz farklılıkların hepsinin kafadan, kafanın şeklinden ve büyüklüğünden gelmediğini akla getirmektedir. Bunun bir yeraltı karikatürü olmasına şaşmamalı.) Bu amaca ulaşmak için, sınırları bulandıran ve böylelikle tasarıyı zayıflatan hedeflenen düzeni bozan ve açıklığın hüküm sürmesi gereken ye de akılları karıştıran bütün bu muğlaklık bastırılmalı ve yok edilmelidir. Benim yaratmak istediğim düzen imgem, benim güzellik ve incelik imgem, ayrımlara uymayan bu dikbaşlı müphem gerçekliğin tezahürlerine öfke duymama neden olur. Silip süpürmek için elimden geleni yaptığım çöpler olsa olsa dışarıda bir yerde olan, benim dünya imgemde kesin bir yeri olmayan bir şeydir. Eşyanın doğasından gelen bir yanlışlık yoktur. Orada olmaması gereken şeyin orada olması ancak onu iğrenç ve çekilmez yapar. İşte birkaç örnek. Acımasızca zehirlediğimiz ve biçtiğimiz bitkileri ot yapan şey onların bahçemiz ile vahşi doğa arasındaki sınırı korkutucu bir biçimde yok sayma eğilimi taşımasıdır. Otlar genelde göze hoş gelir, güzel kokar ve huzur verirler eğer ormanda ya da bir kırda gezerken rastlarsak elbette, onlara vahşi hayatın hayranlık veren türleri olarak saygı duyarız. Onların hatası kesin çizgileriyle çim alanı, çiçek tarhı, sebze bağı ve gül bahçesi olarak ayrılması gereken bir yerde davetsiz bitmeleridir. Bizim öngördü ğümüz ahengi bozarlar, tasarımızın başına bela kesilirler. Yemek ta- bağımızdaki yiyeceğe hayranlık duyarız ama aynı yiyeceğin yatağımıza ya da yastığımıza saçılmış haldeki görüntüsünden iğreniriz bunun nedeni yalnızca yiyeceğin yerinde olmaması, fiziksel olarak tıpatıp aynı olsa da iki yerin kesinlikle ayrı tutulduğu ve biri yemek öteki de yatak odası olmak üzere ayrı işlevler gördüğü evimizin düzenini altüst etmesidir. Gururla giydiğimiz çok narin ve pırıl pırıl ayakkabılar bile masanın üzerine konduğunda pislik gibi görünür gözümüze. Aynı şekilde saç tokaları ya da tırnak makasları da, saçlarımız ve tırnaklarımız normal olarak bedenimizin bir parçası olarak kaldıkları sürece bizim itinayla baktığımız ve gurur duyduğumuz şeyler olmalarına rağmen, yerlerinde durmazlarsa aynı gözle görüleceklerdir. Bazı kimyasal ürün şirketlerinin tıpatıp aynı deterjanlar ihtiva eden paketlere farklı etiketler yapıştırdıkları ortaya çıkmıştır bu şirketler dikkatli bir araştırma sonucunda çoğu insanın, banyo ile mutfağın farkını bir kere bile gözden kaçırmamış, dolayısıyla asla iki yerde de aynı deterjanı kullanmamış olmaktan gurur duyduğunu öğrenmiştir. Benzer birçok örnek gibi bu örneklerde de, hepimizin kirlilik le savaşmaya ve şeyleri doğru (ait oldukları) yere koymaya vb. gösterdiğimiz takıntılı, yoğun dikkat, dünyamızı düzene sokan ve dolayısıyla yaşanabilir ve kolay hareket edilebilir bir yer kılan bu bölünmeler arasındaki sınırı kalıcı, el değmemiş ve temiz tutma ihtiyacı tarafından güdülenmiştir. İç grup ile dış grup, biz ile onlar arasındaki sınır çizgisi en canla başla savunulan ve en fazla dikkat sarf edilen ayrımlara girer. Denebilir ki, dış grup, iç grup için faydalı hatta vazgeçilmezdir çünkü iç grubun kimliğini açığa çıkarır ve tutarlılığıyla dayanışmasına güç katar. Aynı şey iki grup arasında uzanan biçimsiz gri alan için söylenemez. Bu alan anlaşılır bir şekilde faydalı bir rol oynayamaz zararlı, niteliksiz olarak görülür. Bundan dolayı, yurtseverlik ya da partizan dayanışma duygularını harekete geçirme yoluyla halk desteği kazanma derdine düşen her politikacının gözde ilkesi şudur Bizden olmayan, bize karşıdır . Böylesi bir kategorik bölünmede, ara, kararsız ya da doğal bir konum için yer kalmamıştır. Eğer böyle bir yere izin verilirse, bu konumlar doğru ya da yanlış arasındaki bölünmenin sanıldığı kadar mutlak olmadığı anlamına gelecektir. Genellikle hainlerden ve döneklerden, düpedüz bilinen düşmanlara göre çok daha yoğun bir biçimde nefret edilir. Bir milliyetçi ya da bir parti militanı için, hiçbir düşman karşı tarafa geçen ya da onu suçlamakta yeteri kadar ileri gitmeyen içimizdeki düşman dan daha aşağılık ve iğrenç değildir uzlaşmacı bir tutum doğrudan doğruya düşmanlıktan çok daha şiddetle kınanır. Bütün dinlerde, dönmeler açıktan açığa inançsız olanlardan çok daha fazla nefret toplamış ve onlara çok daha büyük bir kinle zulmedilmiştir. Safları bozmak , ortalığı velveleye vermek , tarafsız kalmak liderlerin izleyicilerine yöneltebileceği en ağır suçlardır. Bu ithamlar, milleti, partisi, kilisesi ya da hareketi ile yeminli düşmanları arasındaki bölünmenin mutlak olmadığını, karşılıklı anlayışın ve hatta anlaşmanın akla yatkın olduğunu ya da kendi grubunun şerefinin lekesiz olmadığını, grubun kendisinin ayıplardan arınmış ve her zaman haklı olmadığını düşünen (daha kötüsü, söyleyen en kötüsü bu düşüncesini eylemiyle gösteren) insanlara yöneltilir. Gelgelelim, grubun sınırı her iki taraftan da tehdit altındadır. Bu sınır içeriden, kaçkınlar, değerlerin yıkıcıları, birliğin düşmanlar dönekler damgasını yemiş ikircimli insanlar tarafından aşındırıp maktadır. Ancak bu sınır, pek bize benzemeyen ancak sanki öyle imişler gibi muamele bekleyen, yanlışa düşmeden yabancılar, bizden olmayanlar olarak tanımlayabileceğimiz yerlerinden ayrılan ve şimdi ne olmadıklarına ilişkin kolaylıkla hataya düşebileceğimi yerlerde dolanan insanlar tarafından dışarıdan da saldırıya uğraşmakta ve sonuçta delinmektedir. Bu geçidi açmakla onlar, sağlam ve delinmez olarak güvenilen sınırın hiç de geçirimsiz olmadığım göstermişlerdir. Tek başına bu günah bile onlara kin duymayı ve geldikleri yere dönmelerini istemeye yeter onların görüşleri insanı güvensizliğe iter onlarda anlaşılmaz bir biçimde tehlikeli bil şeyler vardır. Kendi eski yerlerinden kalkıp bizimkine geçerek, direnemeyeceğimiz korkunç ve gizemli bir güce, boy ölçüşemeyeceğimiz bir zekâya sahip olduklarından kuşkulanmamıza neden olacak bir şeyi başarmışlardır bize karşı kötü niyetler taşırlar ve bu yüzden bu korkunç üstünlüklerini muhtemelen bizim zararımıza kullanacaklardır. Onlar varken biz kendimizden emin olamayız bilip bilmeden, yeni gelenlerin tehlikeli ve iğrenç işlere bulaştıklarından kuşkulanırız. Acemi çaylak (inancımıza kazanılmış kimse), yeni zengin (birden servete konan ve bugün zengin ve güçlü olan dünkü yoksul) ve sonradan görme (çabucak güçlü bir konuma yükselen, aşağı tabakadan biri) gibi nitelemelerin hepsi kınayıcı, lanetleyici ve küçük düşürücü anlamlar yüklüdür. Bütün bunlar daha dün orada iken bugün burada olan insanları işaret eder. Aşırı hareketlilikleri ve akıl sır ermez maharetleri yüzünden, iradi olarak hem burada hem orada olan insanlara güven olmaz nihayetinde onlar geçirimsiz ve kusursuz olması gereken şeyi ihlal etmişlerdir ve bu ilk günah unutulamaz ya da bağışlanamaz. Bu günah alınlarına yazılmıştır. Onlar başka nedenlerle de kaygı yaratırlar. Onlar aslında yeni gelenlerdir, bizim hayat tarzımız için yenidirler, bizim usûllerimizi ve araçlarımızı bilmezler. Bu yüzden, bizim için normal ve doğal olan, bizim hayat tarzımızdan doğmuş olan ne varsa onlar için tuhaf, bazen de şaşırtıcıdır. Onlar bizim tartışma götürmez yolumuzun erdemine akıl sır erdiremezler. Bu yüzden onlar nasıl yanıtlayacağımızı bilmediğimiz sorular sorarlar çünkü geçmişte biz kendimize Bunu neden böyle yapıyorsun. Bunun anlamı ne. Başka türlü yapmayı denedin mi hiç. türü sorular sormadığımız gibi buna gerek de duymamışızdır. Yaşama tarzımıza, bize güven veren ve bizi rahatlatan hayat biçimine şimdi kafa tutuluyor. O hale geldi ki, bizden tarzımızı savunmamız, açıklamamız, haklılığını göstermemiz isteniyor. Tarzımız tartışmasız kabul edilmiyor ve dolayısıyla tırtık, güvenli görünmüyor. Güvenlik kaybı hafifçe geçiştirilecek bir şey değildir. Ve genelde geçiştirmeye niyetimiz yok. Bundan dolayı, böylesi soruları saldırı, tezleri bozgunculuk, karşılaştırmaları da küstahlık ve kindarlık olarak görüyoruz. Keşke hayatımızı savunmak için, bu ani güven bunalımından sorumlu tuttuğumuz yabancıların akınına karşı saflarımızı kapatmış olsaydık. Rahatsızlığımız bu baş belalarına karşı öfkeye dönüşüyor. Yeni gelenler saygılı bir biçimde saçma sapan sorulardan vazgeçip süklüm püklüm otursalar ve çenelerini tutsalar bile, günlük işlerini yürütme biçimleri hiç kuşkusuz aynı altüst edici etkiyi yaratacaktır. Oradan gelip burada kalmaya karar veren bu insanlar, bizim hayat tarzımızı öğrenmeyi, taklit etmeyi, bizim gibi olmayı isteyeceklerdir. Hiçbir şey yapmasalar, çoğu evlerini tıpkı bizim gibi döşemeye, bizim gibi giyinmeye, bizim çalışma ve eğlenme biçimimizi kopya etmeye çalışacaktır. Bizim dilimizi konuşmakla kalmayacaklar, yürüyüşümüzü ve birbirimize hitap biçimimizi taklit etmek için inatçı bir gayret de göstereceklerdir. Ne kadar büyük çaba sarf ederlerse etsinler (ya da belki böyle büyük çaba sarf ettikleri için), en azından başlangıçta, hata yapmaktan kaçamazlar. Çabaları inandırıcı görünmez. Davranışları acemice, hantal ve gülünçtür daha çok bizim tarzımızın bir karikatürüne benzer ve bu yüzden bizi gerçek şey in neye benzediğini sormak zorunda bırakır. Yaptıklarında bir hiciv havası vardır. Biz ise alaya alarak, gülerek, karikatürü karikatürleştiren fıkralar üretip anlatarak beceriksiz taklitleri reddederiz. Ancak gülmemize karışmış bir acılık, kahkaha maskesi altında bir endişe vardır. Tahribatı sınırlı tutmak için ne yaparsak yapalım, olan olmuştur artık. Bilinçdışı âdetlerimiz ve alışkanlıklarımız çarpıtan aynalarda bize gösterilmiştir. Onlara alaysı bir biçimde bakmak, kendi hayatlarımızdan eleştirel bir uzaklıkta durmak zorunda bırakıldık. Bu yüzden, açıktan açığa soru sorulma- sa bile, rahatımız kaçtı. Görebileceğimiz gibi, yabancılara potansiyel bir tehlike olarak kuşkuyla bakmak için çok neden vardır. Eğer onlara açıktan bize ait değil damgası vurulsaydı ve bizim tarzımızın bize göre, onların tarzının da onlara göre olduğunu ve ikisinin karıştırılmaması gerektiğini kabul eden yabancılar olarak kalsalardı, başka bir deyişle, eğer görüş alanımıza bir biçimde girseler bile onlara itibar etmememize izin verilseydi, görece masum olacaklardı. Gelgelelim, ayrım bir zamanlar olduğu gibi açık değilse ve kalan açıklığını da kaybedeceği yönünde sıkıntı verici bir eğilim görülüyorsa, sorun çıkma potansiyeli inanılmaz boyutta artar. Belki başlarda gülünüp geçilecek, üzerine şakalar yapılacak ve alaya alınacak bir şey olarak gözümüze görünmüş olan şey şimdi artık düşmanlığa ve hatta saldırganlığa neden olabilir. Bu yüzden, ilk tepki yabancıları geldikleri yere (yani, eğer orijinal olarak çıktıkları doğal bir mekân varsa bu, her şeyden önce yeni ülkelerinde yerleşme umuduyla gelmiş, etnik olarak yabancı göçmenler için geçerlidir) geri göndererek bölünmenin yarattığı kaybedilmiş netliği yeniden oluşturmaktır. Bazen bu insanları göçe zorlama ya da hayatlarını, kötünün iyisini tercih edip kendiliklerinden toplu halde bırakıp gidecek kadar dayanılmaz kılma çabasına girilir. Eğer böyle bir hamle direnişle karşılaşırsa ya da kitlesel göç ettirme şu ya da bu nedenden dolayı hayata geçirilebilir bir öneri değilse, soykırım gündeme gelebilir. Vahşi fiziksel yok etmenin sorumlusu, fiziksel olarak göç ettirme çabasının başarısızlığa uğramasıdır. Soykırım, düzenin yeniden sağlanmasının aşırı ve en iğrenç yöntemidir ne var ki yakın tarih soykırım tehlikesinin hayal ürünü olmadığını ve uluslararası mahkûmiyete ve yaygın öfke doyurmasına rağmen, soykırıma yönelik eylemlerin patlak vermesinin bir olasılık olarak göz ardı edilemeyeceğini en dehşetli biçimde gözler önüne sermiştir. Gelgelelim, daha az nefret uyandıran ve radikal olan başka çözümler de seçilmiyor değildir. En sık başvurulanlardan biri ayrılmaktır. Ayrılma fiziksel, manevi ya da hem fiziksel hem de manevi olabilir. Fiziksel ayrılık en güzel ifadesini gettolarda ya da etnik rezervlerde, yani yerli halkın yabancı kabul ederek ve yabancı statülerinin ilelebet sürmesini isteyerek karışmayı reddettiği insanların ikametine ayrılmış ülkenin belli yöreleri ya da alanlarında bulur. Bazen tahsis edilmiş toprak duvarlarla ve hatta daha sıkı yasal engellerle çevrilmiştir (Güney Afrika, siyah yerleşim alanını terk el meyi geçiş belgesine bağlaması ve beyazlara ayrılmış bölgelerde gayrimenkul satışına yasak koyması ile bu duruma yakın dönemli ama hiç de ilk olmayan bir örnek oluşturur). Bazen ayrılmış alandan çıkmak ya da o alana girmek yasal olarak engellenemez ve kâğıt üzerinde serbesttir ancak pratikte orada oturanlar kapatıldıkları bölgeden çıkamazlar ya da çıkmayacaklardır bunun nedeni ya dışarı nın koşullarının onlar için katlanılamaz hale getirilmesi (fiziksel saldırıya uğrarlar, alaya alınırlar ya da en azından taciz edilirler) ya da genellikle ihmal edilmiş bölgelerinde sürdürdükleri sefalet düzeyindeki yaşam standartlarının güçlerinin yetebildiği tek standart olmasıdır. Yabancı olarak nitelenen insanların fiziği ve davranışı yerlilerden kolayca ayrılmadığından, farklılığı görünür kılmak ' ve yanlışlıkla ilişki kurma tehlikesini azaltmak için sıklıkla özel kıyafetler ya da başka belirleyici işaretler zorunlu hale getirilir. Taşımaları söylenen ikaz işaretleri sayesinde, dolaşmalarına izin verilse bile yabancılar gittikleri yere âdeta kendi ayrı topraklarım da taşırlar. Ve sıklıkla, belki el emeğine dayanan ve hor görülen ama yerliler için hayati ve vazgeçilmez olan hizmetleri gördüklerinden * (Ortaçağ Avrupasında Yahudilerin nakit para ve banka kredisi sağlaması örneğindeki gibi), onlara hareket serbestisi tanımak zorunda kalınmıştır. Toprak esasına göre ayrılığın tam olmadığı ya da tümüyle uygulanamaz olduğu durumlarda, manevi ayrılık önem kazanır. Yabancılarla ilişkiler kesinlikle iş ilişkilerine indirgenir. Sosyal bağlantılardan sakınılır. Kaçınılmaz fiziksel yakınlaşmanın manevi bir yakınlaşmaya dönüşmesini engellemeye çaba gösterilir. Hınç ya da açık düşmanlık böylesi engelleme çabalarında kendini açıkça gösterir. Önyargının ve hıncın ördüğü engelin genellikle en kalın duvarlardan daha etkili olduğu bir gerçektir. Bağlantıdan etkin sakınma devamlı olarak kirlenme korkusuyla şişirilir kitabi ya da mecazi anlamda, yabancıların bulaşıcı hastalıklar taşıdıklarına, bitli pireli olduklarına, temizlik kurallarına uymadıklarına ve dolayısıyla sağlık için tehlike oluşturduklarına ya da zararlı fikirler ve alışkanlıklar yaydıklarına, büyü ya da meşum ve kanlı tapınma ayinleri yaptıklarına, ahlâksızlık ve iffetsizlik yaydıklarına inanılır. Yabancıları çağrıştıran her şeye, yürüme biçimlerine, kılık kıyafetlerine, dinsel ritüellerine, aile hayatlarına, hatta sevdikleri yemeklerin kokuşuna hınç duyulur. Şimdiye kadar tartışılan ayrılma pratiklerinin hepsi basit bir durumu varsaymıştır Biz, bizim aramıza kalmaya gelen onlar a karşı savunmamız gereken biz , buradayız ve davetsiz misafirin | varlığına rağmen burayı terk etmeyeceğiz. Biz için bir kıstas onlar için başka bir kıstas varmış gibi, kimin hangi gruba ait olduğu tartışma konusu değildir gözden kaçırılmaması gereken bu yerleşik ve açıkça farklı kıstaslardır. Gelgelelim, bu türden basit bir durumun ve ürettiği kesin görevin, içinde yaşadığımız toplum tiplerine hemen hiç denk düşmediğini görmek kolaydır. Yaşadığımız toplum kentsel bir toplumdur insanlar kalabalıklar halinde birlikte yaşarlar, çok seyahat ederler gündelik işleri süresince başka insanların oturduğu başka alanlara girerler, bir yöreden ötekine ya da yörenin bir bölgesinden ötekine geçerler. Gün boyunca o kadar çok insanla karşılaşırız ki hepsini tanımamız imkânsızdır. Çoğu durumda, karşılaştığımız insanların kıstaslarımızı karşılayıp karşılamadıklarından emin olamayız. Hemen her zaman tam olarak kavrayamadığımız yeni görüntüler gözümüze çarpar ve sesler kulağımıza çalınır daha kötüsü durup düşünmeye ve anlamak için samimi bir çabaya girmeye vaktimiz pek yoktur. Yaşadığımız dünya daha çok yabancılarla dolu bir evrensel yabancılık dünyası gibidir. Yabancılar arasında, yabancısı olduklarımız arasında yaşarız. Böylesi bir dünyada, yabancılar kıstırılamaz ya da kıstırılmış halde tutulamazlar. Yabancılar birlikte yaşamak durumunda olduğumuz insanlardır. Bu, yukarıda anlatılan uygulamaların yeni koşullarda tamamıyla terk edildiği anlamına gelmez. Eğer karşılıklı yabancılaşmış gruplar bütün olarak etkili bir biçimde ayrılamamış olsa bile, ilişkileri ayrımcılık uygulamaları ile bir biçimde azaltılabilir (ve önemsizleştirilip böylelikle zararsızlaştırılabilir) gel gelelim bu uygulamaların artık değişmesi gerekir. Daha önce karşılaştığımız ayrımcılık yöntemlerinden birini örnek alalım Grup üyeliğinin belirgin, görülür işaretlerini takmak. Gruba atfedilen böyle bir görünüş yasalarla desteklenebilir, öyle ki başka biri gibi görünmek cezalandırılacaktır. Ancak bu yasal müdahale olmaksızın da başarılabilir. Kentsel tarihin büyük bölümünde yalnızca zengin ve ayrıcalıklı kesimlerin gösterişli, incelikli giysilere gücü yetebilirdi normalde giysiler (her zaman yerel âdetlere göre) yapıldıkları yerden çok uzaklarda bulunamadığı için tanıdık olmayan kişiler görürıüşlerindeki parlaklık, sefalet ya da tuhaflıktan ayırt edilebilirdi. Gelgelelim, bu artık kolay değil. Hayranlık uyandıran ve yüksek fiyat biçilen giysilerin görece ucuz taklitleri şimdilerde o kadar büyük miktarlarda üretiliyor ki, mütevazı bir geliri olan insanlar bunları satın alabilirler ve eskitebilirler (yani, hemen herkes bunları giyebilir). Dahası, taklitler bir bütün olarak o kadar aslına benzer yapılıyor ki, özellikle belli bir mesafeden baktığınızda, onları gerçeğinden ayırt etmek zordur. Her modaya herkesin ulaşabilmesi yüzünden, elbise geleneksel ayrımcı işlevlerini yitirmiştir. Bu, giyim kuşamdaki yeniliklerin sosyal anlam ını zamanla değişikliğe uğratmıştır. Bunların çoğu artık kalıcı olarak herhangi bir özel gelir grubuyla ya da sınıfla sınırlı değil ortaya çıktıktan kısa bir süre sonra, genelde herkesin erişebileceği bir duruma geliyor. Modalar da yerel özniteliklerini yitirmiş ve gerçek anlamda bölgeler arası ya da kozmopolit hale gelmiştir. Aynı ya da neredeyse ayırt edilemez giysiler birbirinden çok uzak yerlerde edinilebilir ve edinilmektedir. Elbiseler artık sahiplerinin ya da giyenlerin orijinlerini ve hareketliliklerini açığa vurmaktan çok gizler. Bu, görüntünün, görüntü sahiplerini ayırt etmediği anlamına gelmez tersine, kadınların ve erkeklerin, kendilerine uygun gördükleri referans grubu ile ona göre algılanmayı ve yaklaşılmayı istedikleri kapasite hakkında açık bir duyuru yapmak için yararlandıkları başlıca simgesel araçlardan biri giysilerdir. Giysilerimi seçerek sanki dünyaya Bakın, ben şuraya aidim, ben böyle bir insanım ve lütfen beni böyle görün ve ona göre davranın mesajı veririm. Ve seçtiğim bir giysiyle bilgi verdiğim gibi, göz de boyayabilirim kendimi aksi halde olmama izin verilmeyecek biri kılığına sokabilir ve sosyal olarak dayatılan sınıflandırmadan kaçabilirim (ya da bir süre kendimi gizleyebilirim). Kılık kıyafetim artık kimliğim hakkında güvenilir bir kılavuz değildir. Aynı şekilde başka insanların görünüşlerinin bilgi değerine de güvenemem. Onlar dışarıdan bakanları bilerek yanıltmak isteyebilirler. Yerinden kolayca sökülebilir apoletlerini kâh takabilir kâh çıkarabilirler. Biraz sonra şimdi göründükleri kişiden çok farklı biri kılığına girebilirler. Görünüşe göre ayrım pratik değerini büyük oranda yitirirken, mekâna göre ayrım önem kazanmıştır. Ortak kentsel yerleşim alanları bütün öteki türler arasından ağırlıklı olarak bir tür insanın bulunabileceği ya da belli türden insanların bulunmayacağı alanlara bölünmeye başlamıştır böylelikle hata ihtimali büyük oranda azaltılmıştır. Özelliği olan, seçilmişlerin girebildiği bu alanlarda bile kişi hâlâ yabancılar arasındadır ama en azından artık yabancıların kabaca bir kategoriye ait olduğundan (ya da daha çok, alternatif kategorilerin çoğunun dışlandığından) emin olabilir. Dolayısıyla ayrıma tabi alanların uyumlu hale gelmeleri ancak dışlama uygulamaları, seçici ve bu yüzden sınırlı kabul uygulamaları ile sağlanabilir. Kontrol noktası, resepsiyon ve güvenlik görevlileri, hepsi dışlama uygulamalarının belirgin simgeleri ve araçlarıdır. Onların mevcudiyeti, korudukları ve denetledikleri yere ancak seçilmiş insanların girebileceği anlamına gelir. Seçim kıstasları değişir. Kontrol noktası örneğinde para en önemli kıstastır ancak paradan başka, örneğin uygun kıyafet ya da doğru deri rengi gibi talepleri karşılamayan bir kişiye giriş bileti verilmeyebilir. Resepsiyon ve güvenlik görevlileri girmek isteyen kişinin buna hakkı olup olmadığına karar verir. Girmesine izin verilen kişi her kimse, içeride olmaya hakkı olduğunu kanıtlamalıdır kanıt gösterme yükümlülüğü bütünüyle girmek isteyene aittir, ancak yine de kanıtın tatmin edici olup olmadığına karar verme yetkisi girişi denetleyenlerin elindedir. Hak kazanma sınavı, tamamen yabancı kaldıkları, kendilerini tanıtamadıkları müddetçe, girişin herkese kapalı olduğu bir durum yaratır. Tanıtma edimi yabancılardan oluşan gri, ayrımsız kategorisinin yüzü olmayan fertlerini somut bir kişi ye, yüzü olan bir kişi ye dönüştürür. Yabancılığın rahatsız edici donuk kalkanı böylelikle en azından kısmen kaldırılmıştır. Korunaklı giriş kapıları ile belirlenmiş sınırlı toprak parçası, dış dünyadan farklı olarak yabancılardan kurtarılmıştır. Böyle korunaklı bir yere kim girerse içerideki başkalarının bir dereceye kadar yabancılara özgü olağan muğlaklıktan arınmış olduğundan, içeride karşılaşılabilecek bütün insanların en azından seçilmiş özellikler açısından birbirlerine benzediklerinden ve bu yüzden aynı kategoriye ait kişiler olarak muamele görebileceklerinden emin olabilir. Hiç kimse olabilecek kişilerin huzurunda olmanın getireceği belirsizlik, yalnızca yerel ve geçici olarak bile olsa, büyük oranda azaltılmıştır. Başka bir deyişle, girişe izin vermeme gücü, kentsel hayatın yo ğun nüfuslu anonim dünyasında, seçilmiş mekânların görece ho mojenliğini, berraklığını sağlamaya hizmet eder. Hepimiz, özenli bir biçimde tanıdığımız insanların ancak evimiz dediğimiz denetimli mekâna girmelerine izin verdiğimizde küçük bir ölçekte bu gücü uygularız kapılarımız tümden yabancı olanlara kapalıdır. Ne var ki, başka insanların benzer bir işi bizim adımıza yapmak için güçlerini daha büyük oranda kullandıklarından kuşkumuz yoktur. Böylelikle, ne zaman onların korudukları mekânlara girse kendimizi görece güvende hissederiz. Hayatımızın çoğu bölümün de, kentte yaşadığımız bir günümüz böylesi korunmalı mekânlarda geçirilen ve bu gibi yerler arasında gidip gelmelere ayrılan zaman dilimlerine bölünmüştür (evden çıkıp çalıştığımız işyerine, okuduğumuz okula, bir kulübe, yerel pub ya da konser salonuna gider ve sonra yine eve döneriz). Dışlama uygulayan sınırlı mekânlar arasında herkesin ya da hemen herkesin bir yabancı olduğu serbest girişli geniş alanlar uzanır. Genelde böylesi ara bölgelerde geçirdiğimiz zamanı tamamen ortadan kaldıramasak bile en aza indirmeye çalışırız (örneğin, sıkı korunan bir mekândan bir başkasına, özel biri aracın hava geçirmeyen yalıtılmış kabuğuna sığınırız). Dolayısıyla, yabancılar arasında yaşamanın en altüst edici yanı. bir an için etkisiz kılınabilseler, hatta daha az zararlı hale getirile bilseler bile, onlardan hiçbir zaman tam olarak kurtulamamamızdır. Bütün o incelikli ayrım yöntemlerine rağmen, fiziksel olarak yakın ancak manevi olarak uzak, davet edilmedikleri halde çevremizde dolanan, geliş ve gidişlerini kontrol edemediğimiz insanların biz eşlik etmesinden tamamen kaçamayız. Kaçınamayacağımız bir mekân türü olan kamusal mekânlarda, bir an için bile olsun onların Ş varlığını hissetmeksizin bulunamayız. Yabancıların mevcudiyetinin hiçbir saldırı tehlikesi taşımadığından emin olsak bile (bu asla tamamen inanamayacağımız bir şeydir), sürekli gözlerin üzerimizde olduğunu, izlendiğimizi, irdelendiğimizi ve değerlendirildiğimizi biliriz insanlarımızın özel alan ları delik deşik edilmekte, süzül- inekte ve ihlal edilmektedir. Bedenlerimiz olmasa bile, itibarımız, kendimize saygımız ya da sadece kendimizi tanımlamamız, üzerlerinde bir etkimiz olsa da bunun her halükârda artık çok az olduğu, yüzü olmayan kişilerin eline kalmıştır. Ne yaparsak yapalım, eylemlerimizin, bizi gözleyenlerin bizim hakkımızdaki imgesini nasıl etkileyeceğini merak ederiz. Onların görüş alanlarında kaldığımız sürece, tetikte olmalıyız. Tek yapabileceğimiz göze çarpmamak ya da ne olursa olsun dikkat çekmekten sakınmaktır. Amerikalı sosyolog Erving Goffman, sivil dikkatsizliği, bir şehirde yabancılar arasında yaşamayı mümkün kılan teknikler arasında en başta saymıştır. Sivil dikkatsizlik, kişinin bakmıyor ve dinlemiyor gibi yapmasıdır, ya da en azından kişinin bakmadığı, işitmediği ve hepsinden önce çevredekilerin ne yaptıklarıyla ilgilenmediği havasını verecek bir tavır takınmasıdır. Sivil dikkatsizlik, en yalın haliyle kendini göz göze gelmekten kaçınmakta ortaya koyar. (Gözlerin karşılaşması her zaman yabancılar arasında izin verilebilir olandan daha kişisel bir ilişkiye davettir bunun anlamı anonim kalma hakkından vazgeçmesi ve başka insanların gözünde görünmez kalma yönündeki varsayılan hakkından ve kararlılığından feragat ettiği ya da bunları askıya aldığı anlamına gelir.) Göz göze gelmekten itinayla sakınmak kişinin gözleri ara sıra ya da kazara başka birine kayşa bile, dikkat etmediğinin alenen ilamdır (aslında kişisel karşılaşma amaçlanmadıkça kişinin gözlerinin durmamak ve odaklanmamak koşuluyla kaymasına izin verilir). Hiç bakmamak da mümkün değildir. Herhangi bir yerleşim merkezinin sokakları çoğu zaman kalabalıktır ve sırf bir yerden başka bir yere gitmek bile, çarpışmadan kaçınmak için önünde uzanan yol ile yolda dikilen ve hareket eden her şeyin dikkatle gözlenmesini gerektirir. Gözlem yapmadan duramasak bile, bu, bakışımızın takıldığı insanları rahatsız ve tedirgin etmeden, hissettirilmeden yapılmalıdır. Kişi bakmıyormuş gibi yaparak görmelidir bu, sivil dikkatsizliğin özüdür. Her gün yaşadığınız, kalabalık bir mağazaya girme, bir tren istasyonunun bekleme salonundan geçme ya da yalnızca okula giderken sokakta yürüme deneyimlerini düşünün kaldırımda güven içinde yürümek ya da bir mağaza ya da sergideki vitrinleri ayıran geçitler arasında dolaşmak gibi, yapmış olmanız gereken bütün küçük küçük hareketleri düşünün ve yanından gelip geçtiğiniz sayısız yüz arasından ne kadar azını hatırlayabildiğinizi, aynı mağazada ya da aynı caddede geçiştiğiniz ne kadar az yüzü betimleyebileceğ iniz . düşünün. Dikkat etmeme -yabancılara, önünde gerçek-' ten önemli şeylerin olup bittiği boş bir perde olarak bakma- gibi zor bir sanatı ne kadar iyi öğrenmiş olduğunuza şaşacaksınız. Yabancıların birbirlerine karşı davranışlarında gözettikleri özenli, incelikli dikkatsizlik, kentsel koşullarda yaşamı sürdürme açısından tartışmasız çok değerlidir. Ancak bunun sevimsiz sonuçları da vardır. Bir köyden ya da küçük bir kasabadan yeni gelmiş biri genelde büyük şehrin kendine özgü aldırışsızlığı ve soğuk ilgisizliği karşısında şaşırıp kalır. İnsanlar sanki öteki insanlara dikkat etmezler. Canlı olarak insanlara bakmadan gelip geçerler. Eğer başınıza kötü bir şey gelse, kimsenin kılının kıpırdamayacağına bahse girebilirsiniz. Sizinle onlar arasında bir sakınma duvarı, hatta belki de bir antipati duvarı çekilmiştir bu, kimsenin aşmayı düşünemeyeceği bir duvar, kapatma şansının pek olmadığı bir mesafedir. İnsanlar boşuna ümitlenecek kadar fiziksel yakınlık içindedirler, ancak ne var ki manevi bakımdan -zihinsel, ahlâki olarak- birbirinden sonsuz uzak kalmayı başarırlar. Onları ayıran sessizlik ve yabancıların varlığında hissedilen tehlike karşısında becerikli ve vazgeçilmez bir silah olarak kullanılan mesafe koyma bir tehdit gibi algılanır. Kalabalıkta kaybolmuş biri kendi ka yna kla rıyla başbaşa bırakılmış hisseder kendini kişi kendini önemsiz, yalnız ve vazgeçilebilir hisseder. Özel alanı tecavüz karşısında korumaya dayalı güvenlik, yalnızlık olarak geri teper. Yabancılarla birlikte yaşamak, değeri bizatihi yabancılar kadar muğlak bir sanattır. Öte yandan, büyük şehrin evrensel yabancılığı , daha dar ve daha kişisel bağlamlarda, herkesin işine burnunu sokmayı ve meraklılığı hak bilecek başkalarının sağlığa zararlı ve can sıkıcı gözetimiyle müdahalesinden kurtuluş anlamına gelir. Kişi artık özel alanına kimseyi sokmadan kamusal bir mekânda kalabilir. Sivil dikkatsizliğin evrensel uygulanması sayesinde erişilen ahlâki görünmezlik , farklı koşullarda akla hayale sığmayan bir özgürlük alanı sunar. Sivil dikkatsizliğin yazılı olmayan kuralına evrensel olarak uyulduğu müddetçe, kişi şehirde görece bir engelle karşılaştırmaksızın dolaşabilir. Yeni, hayrete düşüren ve zevk veren izlenimlerin hacmi böylelikle genişler. Bu da beraberinde deneyim alanının genişlemesini getirir. Kent ortamı zekâ için bereketli bir topraktır. Büyük Alman sosyolog George Simmel'in işaret ettiği gibi, kent hayatı ile soyut düşünce uyum içindedir ve birlikte gelişirler Soyut düşünce, nicel farklılığı içinde kavranamayan kentsel yaşamın olağanüstü zenginliğiyle körüklenir ve aynı zamanda genel kavramları ve kategorileri kullanma kapasitesi öyle bir beceridir ki, onsuz kentsel bir çevrede hayatta kalma akim alacağı bir şey değildir. Denebilir ki, bunlar meselenin olumlu yönleridir. Gelgelelim, ödenmesi gereken bir bedel vardır kayıplar olmaksızın kazançlar olmaz. Başkalarının can sıkıcı merakları ile birlikte, sempatik ilgi ve yardım etme isteği de kaybolur. Kent yaşamının canlı koşuşturmasıyla soğuk insan ilgisizliği ortaya çıkar. Daha önce gördüğümüz gibi, genelde sosyal ilişki, katılanları kişi olarak ilgisiz ve bağsız bırakan mübadeleye indirgenir. Nakit bağı, sırf para miktarıyla değerlendirilen karşılıklı hizmetler, zekâya dayalı, duygusuz ve tutkusuz kentsel tutumla yakından ilgilidir. Bu süreçte eksik olan, insan ilişkilerinin etik niteliğidir. Ahlaki anlamını yitirmiş çok çeşitli insan ilişkileri artık mümkündür ahlâkilik ölçütleri tarafından değerlendirilmemiş ve yargılanmamış davranışlar kural halini almıştır. İnsani ilişkiler öteki kişinin refahı ve iyiliği için duyulan bir sorumluluk temelinde yürütüldüğü oranda ahlâkidir. İlk başta, ahlâki sorumluluk, çıkar gözetmemesiyle ayrılır. Dürtüsü ne ceza korkusu ne de kişisel kazanç hesabıdır Ahlâki sorumluluk, imzaladığım ve yasal olarak yerine getirmeye mecbur olduğum bir sözleşmede yazılı yükümlülüklerden ya da söz konusu kişinin karşılığında işe yarar bir şey verebileceğine ve böylelikle çabamla onun takdirini kazanacağıma ilişkin öngörümden kaynaklanmaz. Öteki kişinin ne yaptığına ya da ne tür bir kişi olduğuna da bağlı değildir. Sorumluluk bencillikten tümüyle arınmış ve koşulsuz olduğu müddetçe ahlâkidir Ben başka kişiden sadece o bir kişi olduğu ve dolayısıyla benim sorumluluğuma layık olduğu için sorumluyum. İkincisi sorumluluk onu benim ve yalnızca benim sorumluluğum olarak gördüğüm müddetçe ahlâkidir müzakere edilemez, başkasına devredilemez. Kendimden bu sorumluluk dışında bahsedemem ve dünya yüzünde hiçbir güç beni bu sorumluluğu taşımaktan kurtaramaz Sırf insan olduğundan dolayı öteki için, herhangi bir öteki insan için duyulan sorumluluğun ve özel olarak bunu izleyen yardım etme ve derdine deva olma yönündeki ahlâki dürtünün argümana, meşrulaştırmaya ya da kanıta ihtiyacı yoktur. Fiziksel yakınlığın tersine, saf ve basit olan ahlâki yakınlık özellikle bu türden bir sorumluluk getirir. Gelgelelim, evrensel yabancılık koşullarında, fiziksel yakınlık ahlâki boyutundan sıyrılmaktadır. Bu, insanların artık ahlâki yakınlık yaşamadan ve bundan dolayı eylemlerinin ahlâki anlamlarına ilgisiz kalarak birbirleriyle yakın yaşayabilecekleri, eylemde bulunabilecekleri ve birbirlerinin hayat koşullarını etkileyebilecekleri anlamına gelir. Pratikte bunun anlamı, insanların ahlâki sorumluluğun onları yapmaya zorladığı eylemlerden kaçınabilecekleri ve ahlâki sorumluluğun yapmalarını yasaklayacağı eylemlere girişebilecekleridir. Sivil dikkatsizlik kuralları sayesinde, yabancılara düşman muamelesi yapılmaz, böylece çoğu zaman düşmanın başına gelebilecek akıbetten kurtulurlar, yabancılar düşmanlık ve saldırganlık duygularının hedefi değildir. Ne var ki, düşmanlardan farklı olmamak üzere yabancılar (ve bu hepimiz evrensel yabancılığın parçası olduğumuz müddetçe bizleri de içine alır) ancak ahlâki yakınlığın sağlayabileceği korunma dan yoksundur. Bu, sivil dikkatsizlik ile ahlâki ilgisizlik, kalpsizine ve başkalarının ihtiyaçlarını göz ardı etme arasında bir adımlık mesafe olduğunu gösterir yalnızca. . Birlikte ve ayrı Muhtemelen sizin de, hem de çok defa, konuşmanıza hepimizin hemfikir olduğu gibi ifadesiyle başladığınız oluyordur. Eminim, öteki insanların da böyle konuştuğunu duydunuz. Ya da bu ifadeyi gazete makalelerinde, özellikle aslında bir tür okuyucuya seslenen başmakalelerden okuyorsunuz. Ancak hiç kendinize bu hemfikir olan hepimiz in kim olduğunu sordunuz mu. Hepimizin bildiği gibi ya da hepimizin hemfikir olduğu gibi ifadelerini kullanmışsam, fark gözetmeden benim gibi düşünen insanları kastetmiş olurum. Hatta dahası böyle insanları seçip onları farklı düşünen başkalarından ayrı bir yere koyduğumu, bu seçilmiş topluluğun benim için her halükârda önemli olduğunu ima etmiş ve önemli olanın özellikle başkası değil bu seçilmiş grup olduğunu, bu grubun üyelerinin ortak fikrinin söylediklerine bir otorite, -yeterli, güvenilir ve sağlam bir otorite- kazandırdığını belirtmiş' olurum. Bu ifadeyi kullanarak kendimle dinleyicilerim ya da okuyucularım arasında görünmez bir karşılıklı anlayış bağı kurmuş olurum. Akla gelen tüm bu anlamlar, sözünü etmeksizin kullandığım ifadeye örtük olarak eşlik etmişlerdir. Sanki hem hemfikir olan biz hepimiz in birliği hem de hemfikir olmayanları ortaklaşa, dikkate almayışımız, üzerinde kafa yormaya ya da aslında durumun böyle olduğuna ilişkin kanıt aramaya ve sunmaya gerek duymayacağım kadar doğal görünür (ve bunun aynı şekilde izleyicim için de böyle olduğunu umarım ya da böyle olduğunu baştan kabul ederim). İşte cemaatten bahsederken, başka insanların muhtemelen reddettiği şeyleri kabul eden hiç de açıkça tanımlanmamış ya da sınırları belirlenmemiş böyle bir insan topluluğu ve başka her şeye kafa tutma ve başka her şeyi dikkate almama üzerine hemfikir olmaktan gelen böyle bir otoritedir aklımızdaki. Gelgelelim biz cemaatim birlikteliğini , birliğini, sahici ya da sırf arzulanan devamlılığını ne kadar haklılaştırmaya ya da açıklamaya çalışırsak çalışalım, her şeyden önce düşündüğümüz, ortak bir manevi otoriteyle kurduğumuz manevi birliktir. Bu yoksa, cemaat de yoktur. Bütün başka ortak görüşlerin altında yatan ve onları koşullayan bir ortak görüş, tartışma konusu topluluğun aslında bir cemaat olduğuna -yani, sınırları içinde görüşlerin ve tutumların paylaşıldığı ya da paylaşılması gerektiğine, tek tek her görüş (inanıldığı üzere, geçici olarak) farklı olsa bile fikir birliğinin yaratılabileceği ve yaratılacağına- ilişkin fikir birliğidir. Fikir birliğinin ya da en azından fikir birliğine yatkınlığın, bütün cemaat üyelerinin asli, doğal gerçekliği olduğu varsayılmıştır. Bir cemaat insanları birleştiren unsurların, onları bölen unsurlardan daha güçlü ve daha önemli olduğu bir gruptur üyeler arasındaki farklılıklar asli -genelde söylendiği gibi ağır basanbenzerliklerle kıyaslandığında önemsiz ya da talidir. Cemaat doğal bir birlik olarak düşünülür. Biz hepimiz in kim olduğunu özel olarak açıklamak ve paylaştığımız iddia edilen görüşlerin gerçekten doğru ve yerinde olduklarını ve dolayısıyla saygıya ve inanılmaya layık olduğunu kanıtlamak zorunda kalmayışımızın nedeni, Öncelikle ima edilen bu bağın doğallığı dır. Cemaat türü aidiyet kendi başına, öteki doğal olgular gibi ortaya çıkar zahmet edilip kurulması, sürdürülmesi ve gözetilmesi gerekmez. Cemaat türü aidiyet tam da buna onu maksatlı seçmemiş, onun var olması için hiçbir şey yapmamış olduğumuza ve onu geçersiz kılmak için hiçbir şey yapamayacağımıza- inandığımızda en güçlü ve en güvenli halini alır. Etkili olmaları ve gerçekliklerini sürdürebilmeleri aşkına, hepimizin hemfikir olduğu gibi ifadesiyle ima edilen imgelerin ve önermelerin asla ayrıntılarına girilmemesi, asla merkeze alınmaması, asla biçimsel bir koda dökülmemesi ya da bilinçli bir çabanın nesnesi haline dönüştürül- memesi daha iyidir. Haklarında ne kadar az konuşulursa ya da ne kadar az dikkat çekilirse etkileri o kadar güçlü olur. Cemaat, ancak ondan söz edilmediği sürece bizim inandığımız şey doğal bir- lik- olacaktır. İnançları paylaşma tartışılmadığı ve böylece meydan okunmadan kaldığı müddetçe, doğal olarak ortaya çıkar. Böyle bir paylaşma ideal olarak doğumdan ölüme kadar bütün hayatlarını aynı çevrede geçirenler, ne başka mekânlara yelken açan ne de farklı yaşam tarzlarını deneyen başka gruptan insanların ziyaret ettiği yalnız insanlar arasında en gelişkin biçimiyle ortaya çıkar. Böyle insanların, kendi tarzlarına ve usûllerine dışarıdan bakıp üzerinde düşünmeye, onları bir açıklamaya ya da gerekçelendirmeye gerek duyan yabancı ve şaşırtıcı şeyler olarak görmeye fırsatları olmaz. Bu tür insanlar neden özel olarak bu şekilde yaşadıkları, başka değil de neden bu tarza takılıp kaldıklarını haklı çıkarma ve açıklama zorunluluğu da hissetmezler. (Burada ideal bir durumu ele aldığımızı unutmayın. Böylesi ideal koşulları gerçekten karşılayan durumlara nadiren rastlanır. Eski devirlerdeki ücra köylerin ve uzak adaların bu koşullan görece yerine getirdikleri varsayılır ama bu varsayım bile derinlemesine incelendiğinde çoğu kez geçerliliğini yitirir. Britanyalı büyük düşünür Raymond Williams'ın unutulmaz ifadesiyle, cemaatin dikkate değer özelliği onun daima var olmasıdır ). Cemaat geçmişte hep var olmuş olsa da, hakkında söz söylendiği anda artık, en azından tahayyül edilen ideal haliyle, var olmaktan çıkar. İnsanlar en çok, yapay bir birlik yaratma ya da bilinçli çabalarla geçmişin parçalanmış birliğini kurtarma pratik göreviyle yuz yüze geldiklerinde, doğal birliğin karşı koyulmaz güçlerinden medet umarlar. Hepimizin hemfikir olduğu gibi şeklinde bir ifade kullandığımızda, demek ki doğal olarak hiçbir zaman var olmamış ya da neredeyse parçalanmak üzere ya da küllerinden yeniden doğacak olan anlamların ve inançların cemaatine hayat vermeye, onu canlı tutmaya ya da diriltmeye gayret etmekteyizdir. Bunu da, kabul edildiği üzere, doğal cemaatlerin varoluşu ve hayatta kalması için uygunsuz koşullarda -karşıt inanışların bir arada var oldukları, gerçekliğin farklı anlatımlarının birbirleriyle yarıştığı ve her bir görüşün kendini karşı tarafın tezlerine karşı savunmak zorunda kaldığı bir dünyada- yaparız. Pratikte, manevi birlik olarak cemaat fikri biz ile onlar arasında henüz var olmayan sınırları çizmemizin bir aracı olarak hizmet eder birleşik bir eylemi kışkırtmak üzere grubu seferber etmenin, gruba çağrının grubun ortak kaderi ve çıkarı için yapıldığına ikna etmenin aracıdır. Tekrar edersek, cemaatin doğallığına başvurmak kendi başına birlik çağrısını etkili kılmanın bir unsurudur. En güçlü cemaat kurma girişimleri (ve görülen o ki, en etkilisi), paradoksal olarak bu unsurlardan insan gücünün üzerinde , iradi olarak ne seçilebilen ne de reddedilebilen şeyler diye bahsederler onlar bir ırkı güya kaderine ve misyonuna bağlayan ortak kan , kalıtsal karakter yapısı ve vatan toprağıyla ebedi bir bağ gibi nitelikler ya da milleti ilelebet, iyi günde ve kötü günde bağlayan, ayrı bir varlık kılan ortak tarihsel geçmiş, zaferler ve yenilgiler tarihi, ortak tarih mirası- mız dır ya da uzak geçmişte atalarımıza inmiş bir vahiyden gelen, sonra kıyıma uğratılarak atalarımızın inançlarını çok kutsal ve saygın kılmış ve bu mirasa yeniden hayat vermeyi kutsal bir dava, ecdadın görevi haline getirmiş ortak dindir. Görünüşte böylesi nesnel olgulara seslenmeyi cemaat kuruculuğu açısından özellikle faydalı yapan şey, medet umulan olguların ısrarla çağrının yapıldığı insanların kontrolleri dışında kalmasıdır. Böylesi olgulara yapılan gönderme seçim unsurunu ve seçimin getirdiği keyfiliği etkili bir biçimde gizler. Cemaat kurmanın çağırdığı hedefleri onların kendi seçimleri haline getirmek için, insanlara seçim şanslarının olmadığı bir durumda bulundukları, seçimin zaten onlar adına ataları ya da takdir-i ilahi tarafından yapılmış olduğu anlatılır. Bu gibi koşullarda güçleri birleştirmede gösterilecek isteksizlik, ihanetten başka bir şey olamaz. Böylesi bir eyleme kalkışanlar kendi doğalarına, atalarının hatırasına, onların çağrısına vb. ihanet etmiş olur onlar hain ya da aptaldır, tarihin onlar adına ta baştan verdiği karara meydan okuyacak kadar küstah kişilerdir. Gelgelelim, cemaat kurma çabaları bütün durumlarda kontrolü aşan zorunluluklara başvuramaz, dolayısıyla keyfi karakterini saklayamaz. Birçok politik ve dinsel hareket, insanları daha önce bilmedikleri ya da kendi iradeleriyle karşı çıkmakta oldukları yeni fikirlere kazanarak (din değiştirterek) bir inanç ve bağlılık cemaati yaratma niyetlerini açıktan ilan ederler. Bu hareketler bir inançlılar cemaati, onlara dinsel tarikatin aziz kurucuları ya da kavrayışlı ve uzak görüşlü bir politik lider tarafından vazedilen davaya ortak bağlılık etrafında birleşmiş insanlar cemaati yaratmayı amaçlar. Çağrı, güya seçim şansı olmayan bir duruma değil, tersine yalana karşı hakikati seçmek, önyargıyı, yanılgıyı ya da gerçekliğin ideolojik çarpıtılmasını reddederek gerçek inancı benimsemek için yapılan asil eyleme yöneliktir. İnsanlardan doğal olarak ait oldukları bir yerde kalmaları değil, cemaate katılmaları istenir. Katılmak bir özgürlük eylemi ve yeni bir hayatın başlangıcı olarak sunulur katılmaktan bir özgür irade eylemi olarak söz edilir aslında o, kişinin özgürlüğünün ilk doğru tezahürüdür. Bu defasında gizlenen şey ise yeni benimsedikleri inanca sadık kalmaları ve özgürlüklerini davanın talepleri neyi gerektiriyorsa ona teslim etmeleri için davaya kazanılanlar üzerinde bundan böyle uygulanacak olan baskıdır. Davanın talepleri, meşruiyetleri için tarihsel gelenekten medet umanlarınkinden daha az aşırı olmayabilir. İnanç cemaatleri kendilerini propaganda ile, yani geleceğin müminlerini birleştirmeyi amaçlayan yeni bir öğretiyi vazetmekle sınırlayamazlar. İnancın gereklerine bağlılık ritüel ile -inanç sahiplerinin ortak üyelikleri ve kader birliktelikleri teyid edilsin ve bağlılık pekiştirilsin diye, failler olarak katılmaları istenen bir dizi düzenli etkinlik (yurtseverlik gösterileri, parti toplantıları, kilise ayinleri) ile- desteklenmedikçe asla gerçekten güvende olmayacaktır. Gelgelelim, inanç cemaatleri üyelerinden taleplerinin zorluğu ve miktarına göre farklılık gösterirler. Politik partilerin çoğu örneğin (devrimci ya da gerici, sağ ya da sol, radikal amaçlar güden ve üyelerini savaşçı olarak gören, dolayısıyla sapmaz bir sadakat ve tam bir boyun eğme isteyen partiler hariç), düzenli seçim desteği sağlamak ve parti programından yana bir nebze gönüllü, misyonerce etkinlik yürütmek için zorunlu olanın ötesinde bir düşünce birliği aramaz. Onlar üyelerinin hayatlarının geri kalan kısmını kendi takdirlerine göre yaşamalarına izin verirler ve sözgelimi aile hayatı ya da meslek seçimi gibi konularda hüküm vermekten kaçınırlar. Öte yandan, dinsel mezhepler bütün olarak çok daha talepkâr- dır. Periyodik ta p ınma ritüellerine katılımla yetinmezler üyelerinin bütün hayatları onların ilgi alanına girecektir. Mezhepler tanım gereği dışarıdan gelen baskıya açık ve dolayısıyla sürekli kuşatma altında olduklarından, yalnızca paylaştıkları bir dizi inanca değil aynı zamanda yaşam biçiminin tamamında bir tektipliğe ihtiyaçları vardır. İnanç sahibinin gündelik işlerini yürütme biçimlerinin baştan sona yeniden düzenlenmesini isterler. Ayrıca görünüşte inanç sorunuyla ilişkisi olmayan davranış özelliklerinde de hüküm vereceklerdir. Hayatın tamamını bir inanç ve sadakat gösterisine dönüştüren hizipçi cemaatler, üyelerinin bağlılıklarını çevrenin kuşkuculuğundan ya da doğrudan düşmanlığından koruma gayretine girer. Uç örneklerde, bir bütün olarak cemaati sosyal hayatın olağan akışının dışına çıkarma yönünde yalnızca üyelerinin hayatlarını bütün zamanlarını dolduracak şekilde kucaklamak, bütün ihtiyaçları karşılamak (ya da karşılanmayan ihtiyaçların ihtiyaç olduğunu reddetmek) değil, üyeleri bütün öteki, denetim dışı ilişkilerden ya- lıtlamak için de çabalara girilir. Üyelerinden sadık kalmaları istenen öğretinin merkezi ilkeleri arasında olağan toplumun tarz ve usullerini suçlayarak reddetmek vardır. Normal toplum kutsiyeti kalmadığı için ya da günahkârlığı yüzünden, bencilliğin ve açgözlülüğün hüküm sürmesi yüzünden, manevi değerler yerine maddi kaygıları geçirmesi, bireyin özgürlüğünü ayaklar altına alması, insanlar arasındaki mahremiyeti ve duygudaşlığı tahrip etmesi, insanlar arasında eşitsizliğe neden olması ve adaletsizliği şaha kaldırması, zorlama düşmanlıkları ve rekabeti teşvik etmesi ve istemesi vb. yüzünden kınanır. Muhtemel suçlamalardan hangisinin kullanılacağı cemaatin öne çıkarma niyetinde olduğu yaşam kurallarına bağlıdır. Üyeler belki dünyevi hayatın kötülüklerinden uzak, tamamen ibadete ve tefekküre vakfedilmiş münzevi bir cemaate çekilmeye davet edilir. Belki de üyelere keşmekeş ten uzak durma ve bunun yerine bütün üyelerin eşit olduğu, hiç kimsenin ötekine üstünlük sağlamak istemediği ve ilişkilerin sırf karşılıklı yakınlık, samimiyet ve güven temelinde yürütüldüğü bir gruba girme öğüdü verilir. Üyelerden normal olarak tüketiciliğin çekiciliğine sırtlarını dönmeleri, mütevazı ve sade bir hayat sürmeleri istenir. Eğer karşılıklı düşmanlıklar ya da uzlaşma yokluğu cemaati parçalarsa, ikinci bir savunma hattı kurmak için ne teamül ne de sözleşme yükümlülükleri vardır. Tek yapıştırıcı, komünün ayakta kalması için tek ve dolayısıyla kaçınılmaz koşul, karşılıklı sevgidir. Bundan dolayı her türlü muhalefet ölümcül bir tehdit oluşturur hoşgörü bir komünün gücünü aşan bir lükstür. Bu nedenle cemaatler ne kadar kapsayıcı olursa, o kadar baskıcı hale gelirler. Baskı, komünleri cemaatlerin en kırılganı ve zayıfı yapmaktan başka bir işe yaramaz. Cemaatler genelde talep ettikleri tektipliğe göre (yani, üyelerinden ortak öğretinin hizmetine sunmalarını istedikleri hayat parçasının büyüklüğüne göre) farklılık gösterirler. Gel gelelim, çoğu durumda şartlar belirsizdir, iyi tanımlanmamıştır bunları önceden tayin etmek imkânsızdır. Cemaat birliğinin savunucuları üyelerinin hayatlarının manevi olmayan yönlerine ilişkin tarafsızlıklarını ilan etseler bile, savundukları inançların önceliği ve her şeyin üzerindeki önemi iddiasından vazgeçmezler. Potansiyel olarak bu iddia, paylaşılan öğreti ile çeliştiklerinde ya da onunla uyumsuzluk gösterdiklerinde, daha önce tarafsızlık ilan edilmiş konulara müdahaleye yol açabilecektir. Bu bakımdan, hem görünüşte doğal hem de kabul edildiği üzere yapıntı olan bütün cemaatlerden kesin olarak farklı gruplar da vardır bunlar üyelerini yalnızca tek ve açık olarak belirlenmiş bir görev etrafında bir araya getirirler. Bu grupların hedefleri sim lı olduğundan, üyelerinin zamanları, ilgileri ve disiplinleri üzeri ı deki iddiaları da sınırlıdır. Genelde, bu gruplar bilinçli olarak yaratıldıklarını kabul ederler. Burada maksat, cemaatler örneğinde geleneğin, kader birliğinin ya da hakikatin oynadığına benzer bir rol oynar. Üyelerden bu maksada ya da yerine getirilecek göreve göre disiplin ya da bağlılık beklenir. Bu durumda maksatlı gruplar ya da örgütlerden söz edilebilir. Bilerek ve açıkça ilan edilmiş bir özsınırlama belki de örgütlerin en belirgin ve kesin ayırıcı özelliğidir. Çoğu örgütün üyelerinin örgütsel kurallara uyması gerektiği alanları ayrıntılandıran (aynı anlama gelmek üzere, üyelerin başka, belirtilmemiş yaşam alanlarını örgütsel müdahale dışında tutan) yazılı tüzüğü vardır. Uzlaşım yerine özsınırlamanın varlığı ya da yokluğu cemaatlerle örgütler arasındaki temel farklılık olarak alınırsa, yukarıda tartıştığımız cemaatlerin bazılarının kendi iddialarının aksine örgüt sayılması gerektiği ortaya çıkar. Üyelerin örgütsel etkinliğe katılımının kısmi doğası farklı bir biçimde ifade edilebilir Üyeler bir örgüte bütün kişilikleri yle girmezler, sadece örgütte roller üstlenirler. Rol, elbette tiyatro dilinden alınan bir sözcüktür. Önceden belirlenmiş ve her aktöre rol dağılımında farklı kısımların düştüğü senaryoda yazılmış akışıyla bir sahne oyunu, örgütün nasıl işlediğine dair bir model sunar. Tiyatro başka bir bakımdan da bir ilkörnek olarak görülebilir Sahne aktörleri verilen rollerde kendilerini tüketmezler onlar yalnızca oyun sırasında önceden belirlenmiş karaktere girerler ve oyundan sonra çıkmakta özgürdürler (aslında, beklenen de budur). Örgütler yerine getirdikleri görevler açısından belli faaliyet alanlarında uzmanlaştıkça, üyeleri de bu görevin yerine getirilmesi için yapmaları beklenen katkı açısından uzmanlaşırlar. Her üyenin rolü, aynı kişinin başka örgütlerde oynayabileceği öteki roller bakımından olduğu kadar, aynı örgütün öteki üyelerinin oynadığı roller bakımından da ayrılır. Günün belli bir bölümünde ben sosyoloji öğretmeniyim ders verdiğim okulda benim rolüm, okul müdüründen, kütüphaneciden ya da ahçıdan olduğu kadar, fizik dersi veren öğretmenin ya da başka herhangi bir öğretmenin rolünden farklıdır. Ancak benim öğretmen olarak rolüm aynı zamanda günün başka zamanlarında ya da haftanın diğer günlerinde oynadığım öteki rollerin istediklerinden farklı beceriler ve eylemler ister. Şöyle ki, ben yerel fotoğrafçılık kulübünün yönetim kurulundayım yaşadığım apartmandaki kiracılar komitesine üyeyim bir yardım kuruluşuna, bir otoyol geçidi projesine karşı mücadele vermek üzere yörede ortaya çıkan bir geçici komiteye ve bir politik partinin yerel örgütüne üyeyim. Farklı yerlerde ve zamanlarda çok sayıda rol üstleniyorum her rol bir biçimde farklı insan grupları içinde oynanıyor. Bu grupların hiçbiri benim öteki rollerim hakkında pek bir şey bilmez. Çoğu durumda, hiç kimse aldığım başka rollerle ilgilenmez her biri beni tam olarak onların etkinliklerine katıldığım ve yerine getirmek için güçlerini birleştirdikleri göreve katkı yaptığım rolle tanımak isterler. Örneğin, fotoğrafa duyduğum ilgiyi geçitle mücadele komitesine taşırsam ya da öğretme işimi politik partinin aktif bir üyesi olarak görevlerimle karıştırırsam, ayıplanmak, alaya alınmak ya da kınanmak tehlikesine girmiş olabilirim. Tekrar edelim Üyelerinin bedenlerini ve ruhlarını teslim ettikleri (ya da etmeleri gereken) bir grup olarak düşündüğümüz cemaatin tersine, örgüt, söz konusu kişileri ancak kısmen özümler aslında örgütü kişilerden değil de rollerden ibaret olarak düşünürsek çalışma biçimlerini daha iyi anlayacağız. Bir örgüte giren insanlardan rollerini benimsemeleri (yani, örgüt içinde ve örgüt için çalışırken kendilerini tam olarak yaptıkları işe vermeleri ve kendilerini tamamen o an yapmakta oldukları işle özdeşleştirmeleri) ama aynı zamanda kendileriyle rolleri arasına belli bir mesafe koymaları (yani, bu özel rolle ilgili hak ve görevleri başka etkinliklere ya da yere ait olanlarla karıştırmamak için, bu esnada oynadıklarının yalnızca bir rol olduğunu hatırlamaları) beklenir. Aslında, rollerin belli bir düzene sokulması örgütün bir zaman diliminde görece istikrarlı kalan ve genelde örgütü tanımlayan tek özelliğidir. Rolleri üstlenenler gelir ve gider ancak roller oldukları gibi kalırlar. İnsanlar örgüte katılır ve örgütten ayrılır, alınır ve atılır, kabul edilir ve çıkarılır ancak örgüt varlığını sürdürür ve belli bir kişinin rolün oynanmasına verdiği özel renk zamanla değişmekle birlikte, örgüt temel olarak aynı kalır. İnsanlar değiştirilebilir ya da gözden çıkarılabilirler önemli olan, birer kişi olarak o insanlar değil, işi yerine getirmedeki becerileri ve işi yapmak için gösterdikleri iradedir. Sosyolojinin kurucularından biri olan Max Weber çağdaş toplumda örgütlerin her yanda boy vermesini sosyal hayatın sürekli rasyonalleşmesinin bir işareti olarak görüyordu. (Âdet ya da alışkanlık sonucu düşünmeden yapılmış bir eylem olan geleneksel eylem ve anlık bir duygulanımla başlayan ve sonuçları düşünülmeden yapılan kontrolsüz bir eylem olan duygusal eylemden farklı olarak) rasyonel eylem, yaratılacak amacın açıkça dile getirildiği ve faillerin düşünceleriyle çabalarını bu amaca ulaşmak için en etkili ve ekonomik olabilecek araçları seçme işinde yoğunlaştırdığı bir eylemdir. Weber'e göre örgüt (Weber büronun yönetimi anlamına gelen bürokrasi terimini kullanır) rasyonal eylemin gereklerine en üst düzeydeki uyarlanmadır aslında örgüt amaçları rasyonel bir biçimde, yani aynı zamanda en yüksek verim ve en düşük maliyetle gözetmenin en uygun yöntemidir. İdeal tip bürokrasi (kabul edilmiş amaca kendini tamamen uyarladığı ve her türlü sapmadan özgür olduğu haliyle bürokrasi) ile ilgili meşhur anlatımında Weber, örgütün böyle bir rasyonellik aracı olabilmesi için üyelerinin eylemlerinde ve kendi aralarındaki ilişkilerinde gözetecekleri ilkeleri tek tek saymıştır. Bu ilkelerden bazılarına yakından bakalım. Her şeyden önce, örgüt içinde insanlar yalnızca üstlendikleri rollere ilişkin kurallar tarafından belirlenmiş resmi görevleri çerçevesinde eylemde bulunmalıdır (öyle ki, sosyal kimliğin öteki yönlerinin -örneğin, aile bağlantıları, iş hayatındaki çıkarları, özel sempatileri ve antipatileri- ne yaptıklarına, nasıl yaptıklarına ve başkalarının eylemlerini nasıl gördüklerine müdahale etmesine izin verilmez). Roller mantıksal olarak bölünmeli ve ayrı tutulmalıdır. Buna göre, ilk olarak, gerçek anlamda rasyonel bir örgüt, ortak çabaya katılan her bir kişi kendi işini yapmakta uzmanlaşabilsin diye bütün görevleri basit ve temel etkinliklere bölmelidir ikinci olarak herkes, görevin hiçbir parçası gözden kaçmasın diye görevin tamamının her unsurundan sorumlu olmalıdır üçüncü olarak görevin her parçası için kimin sorumlu olduğu açık olmalıdır ki, yetki alanları çakışmasın ve böylelikle çelişkili kararlardan doğabilecek karışıklık tehlikesine düşülmesin. Görevliler üstlendikleri rolleri yerine getirirken kişisel özellikleri dikkate almayan soyut kurallara tabi olmalıdır (kişisel olmayan ilişkilere yön veren ilkeler için 5. Bölüm'e bakınız). Görevlilerin tayinleri, terfileri ya da tenzilleri yalnızca o mevki için gerekli becerilere sahip olup olmadıklarına bakılarak yapılmalıdır bütün diğer değerlendirmeler (soylu sınıftan ya da avamdan gelmiş olma, politik ya da dinsel inançlar, ırk, cinsiyet, vb.) kesinlikle dikkate alınmamalı ve personel politikasına etki etmemelidir. Hem bütün olarak örgütün eylemliliğinde hem de üyelerinin örgütsel hayatında süreklilik olmalıdır görevli, becerilerini geliştirsin ve pratik deneyim biriktirsin diye örgütte yaptığı işi meslek hayatının bir parçası olarak görmelidir öte yandan örgüt de, bir zamanlar görevde olan görevliler artık ayrılmış ya da başka görevlere tayin edilmiş bile olsa, öncellerine -örgüt adına geçmişte alınmış kararlara- bağlı kalmalıdır. Örgütün hayatını kişisel anılar ya da tekil görevlilerin sadakatleri değil, tuttuğu dosyalar oluşturur. Gelgelelim, örgütlü rasyonel eylemin şartları yalnızca bunlar değildir. Roller bölünmekle ve ayrı tutulmakla kalmamalı aynı zamanda görevin tamamının iç bölünmesine denk düşen bir hiyerarşi içinde düzenlenmelidir. Bir kişi hiyerarşi içinde ne kadar aşağılara inerse, görevler ve işler de o kadar uzmanlaşır, parçalanır, odaklanır ve dakikleşir kişi ne kadar yukarılara çıkarsa, görüş alanı o kadar genişler ve amacın bütünlüğü görüş alanına girer. Bu durumu yaratmak için iki şey sağlanmalıdır Emirler basamaklar boyunca giderek daha özgün ve ikircimsiz hale gelerek tepeden tabana doğru akarken, bilgi de yol boyunca daha kapsamlı ve sentetik hale gelerek hiyerarşi merdiveninin alt basamaklarından üst basamaklarına geçmelidir. Tepeden kontrole tabandan disiplinle karşılık verilmesi gerekir. İdeal rasyonel örgüt modelinde bütün ilkeleri birleştiren, herkesin kararlarının ve davranış seçimlerinin örgütten yerine getirmesi istenen göreve tabi olacağı savıdır. Bunun dışındaki hiçbir değerlendirmenin dikkate alınmayacağı ilan edilmeli ve böylelikle bunların kararları etkilemesine izin verilmemelidir en iyisi, onların ortadan kaldırılmasıdır ama olmazsa etkisizleştirilmeli ya da göz ardı edilmelidirler. Görevliler âdeta bütün kişisel kaygılarını ve dışarıdaki taahhütlerini vestiyerde bırakmalı ve sırtlarına sadece resmi görevlerini geçirmiş olarak makam odalarına girmelidir. Örgüt bir bütün olarak yalnızca iki kapısı olan kalın ve geçit vermez duvarlarla çepeçevre kuşatılmalıdır Örgütten yerine getirmesi beklenen görevin besleneceği girdi kapısı ve o görevin örgütsel işlemlerinin sonuçlarını görevin başarılmasını amaçlayan eylemleridışarıya ulaştıracak çıktı kapısı. Görevin gereklerini yapmak ile sonuçların üretilmesi arasına hiçbir dış etkinin girmesine izin verilmemelidir (bu da örgütsel gizlilik gereğidir) örgütsel kuralların uygulanmasına ve ilan edilmiş amaca yönelik en etkili ve ekonomik araçların seçimine hiçbir müdahale olmamalıdır. Ne var ki, çok az örgüt bu koşulları tam olarak yerine getirebilir. Weber'in ideal rasyonel örgüt modelinin altında yatan sav genellikle hayata geçirilemez sorun böyle bir savın gerçekleşebilir olup olmadığıdır. Sırf bir role indirgenmiş bir kişi gerçeklikle bağdaşmaz bir kurgudur ve aynı şekilde başka kaygılardan etkilenmeyen ve bariz olarak öteki insani taahhütler ile ilişkisiz tek görevli bir eylem de kurgudur. Örgütün üyeleri doğal olarak herhangi bir kararın getireceği tehlikelerden aksi yönde etkilenebilecek, kendi gelecekleri ile ilgilidirler. Bundan dolayı, kuşkulu ve tartışmalı konularda kararlar vermekten kaçınma yönünde yaygın bir eğilim vardır şu malum patlamış kestaneleri ateşten alma örneği, acil bir dosyayı başka birinin masasına kaydırarak sorumluluktan kurtulma eğiliminin halk ağzıyla ifadesidir. Kişinin kendi geleceğine (örgüt tarafından tanımlanmış şartlarda kendini koruma, varlığını sürdürmeye) ilişkin kaygıları, aynı zamanda, çalışmalarını engelleyerek ve kararlarını gözden düşürerek potansiyel rakiplerin konumlarındaki ilerlemeyi durdurma eğilimi de barındırır. Ayrıca, örgütün bir üyesi üstlerinden aldığı emri ahlâki inançlarıyla bağdaştıramayabilir burada yapılacak tercih örgüte itaat ile ahlâki ilkelere bağlılık arasındadır. Başka bazı üyeler üstlerinin koyduğu gizlilik koşulunun halkın mutluluğunu ya da en az örgütsel verimlilik kadar, hatta ondan bile önemli olan başka bir davayı tehlikeye soktuğuna inanabilirler. Öte yandan, üyeler işlerine gündelik hayatlarında taşıdıkları önyargılarını da taşıyabilirler. Örneğin, bir erkek bir kadının verdiği emre uymayı zor bulabilir ya da bir başkası farklı bir ırktan olan kişiden emir almaya öfke duyabilir. Dahası, görünüşte örgütün görevleri ile ilgisiz ve dolayısıyla örgütsel karar alma otoritesi olmayan yerlerden gelen baskı ve etkiler karşısında örgütü koruyacak geçit vermez duvarlar yoktur. Çoğu örgüt halkın gözündeki imgesine kayıtsız kalamaz tek başına teknik terimlerle hesaplandığında rasyonellik olarak kabul gören ancak kamuoyunda, özellikle örgütün şöhretine zarar verecek kadar etkili olan çevrelerde, kaygı ve öfkeye neden olabilecek eylemleri engelleyebilecek bir düşüncedir bu. Uzak ve ilgisiz alanlarda faaliyet gösteren ancak yine de belli eylemleri kendi eylem alanları için uygunsuz ve zararlı bulan başka örgütlerden baskılar da gelebilir bu baskılar yine eylemin sa f rasyonelliği ne verilen önceliğe sınırlar getirir. Yine de bir an için farz edelim ki, ideal modelin öngördüğü şartlar mucizevi bir biçimde yerine getirilmiş olsun Örgütsel işbölümüne katılan kişiler gerçekten de üstlendikleri rollerine indirgenmiş ve bir bütün olarak örgüt, ilan edilmiş amacıyla ilgisi olmayan bütün kaygılardan ve etkilerden tamamen arınmış olsun. Böylesi koşulların yerine gelmesi ne kadar imkânsız olursa olsun, bunlar pratiğe döküldüğünde örgütsel eylemin rasyonelliğini garanti edecek midir. İdeal modele tümüyle uyan bir örgüt gerçekten We- ber'in umduğu kadar rasyonel davranacak mıdır. Bunun olmayacağına, rasyonel eyleme yönelik ideal çözümün tersine rasyonelliğe sayısız engeller çıkaracağına ilişkin güçlü tezler vardır. İlk olarak modelin akla getirdiği emir komuta hiyerarşisinde makamın otoritesi ile ilgili teknik becerinin otoritesine aynı ağırlık verilir gel gör ki iki farklı temelli otoritenin neden çakıştığı ve ahenk içinde kaldığından bahsedilmez. Aslında, çok büyük bir ihtimalle bu ikisi çatışacaktır (örneğin, belki bir işe ilişkin kazanılmış hak, o işi halihazırda yapanların sahip olmadığı yeni teknik becerilerin ortaya çıkmasıyla tehdit edilebilir ve sonuç olarak makamın otoritesi eylemin rasyonalitesinin talep ettiği becerilerin gündeme getirilmesini engelleyebilir ya da en azından geciktirebilir). İnce işbölümü ilkesi de yakayı sıyıramaz. Güya verimliliği ve uzmanlığı destekleyen bir unsur olan işbölümü aslında eğitimli yetisizliği de- nen olguyu üretir. Sıkı sıkıya belirlenmiş görevlerin çabucak ve yetkinlikle yerine getirilmesinde uzmanlık kazanmış üyeler, gün geçtikçe işlerinin geniş bir alana yayılan uzantılarını göremez olurlar ve zamanla mekanik tekrara dönüşmüş etkinliğin ters sonuçlarını gözden kaçırırlar. Üyeler, becerilerinin sınırlılığı yüzünden, rutinlerini değişen koşullara uyarlamaya ve alışılmadık durumlara gerekli hız ve esneklikle tepki vermeye de yeterince hazır değildirler. Başka bir ifadeyle, bir bütün olarak örgüt kendi mükemmel rasyonellik sevdasının ağına düşer. Örgüt donuklaşır, esnekliğini yitirir ve çalışma yöntemleri değişen koşullara yeterli hızla ayak uyduramaz. Er ya da geç, böyle bir örgüt giderek daha fazla irrasyonel kararların üretildiği bir fabrikaya dönüşür. Nihayet, en yüce kıstas olarak rasyonelliğe başvuran ideal eylem modeli içkin olarak bu amacından başka bir sapma tehlikesi hedefin yerinden edilmesi denen tehlikeyibarındırır. Bütün örgütlerin, verimlilikleri adına, eylem kapasitelerini yeniden üretmeleri gerekir Ne olursa olsun, bir örgüt sürekli olarak kararlar almaya ve eylemler yapmaya hazır olmalıdır. Böyle bir yeniden üretim, dış müdahaleden bağışık olan etkin bir kendini var kılma mekanizması gerektirir. Sorun şudur ki, hedef önünde sonunda bu dış müdahaleler safına düşecektir. İdeal modelde, söz konusu mekanizmanın örgütün öncelikle yerine getirmesi istenen ödevden uzun ömürlü olmasını engelleyecek hiçbir önlem yoktur. Öte yandan, her şey kendini var kılma kaygısının, örgütsel etkinliğin, örgütün kaynaklarının ve otoritesinin kapsamının sonu gelmez biçimde yayılmasına neden olacağı ihtimalini (aslında arzusunu) işaret eder. Gerçekten, öyle olur ki, başlangıçta kurulma nedeni olarak görülen görev örgütün kendini var etme ve büyütme yönündeki önüne geçilmez ilgisi tarafından ikincil bir konuma düşürülür. Başlangıçtaki hedef açısından ne kadar yararsız hale gelmiş olursa olsun, örgütün varlığını sürdürmesi kendi başına bir hedef haline gelir bu, örgütün kendi başarısının rasyonelliğini ölçmesine yarayacak yeni hedeftir. Ve böylece insanların gruplaşmalarına ilişkin iki modelin de eksik yanlarının olduğunu gördük ne cemaat imgesi -kişilerin total birliği- ne de örgüt modeli -bir görevin rasyonel olarak yerine getirilmesine yarayan rollerin eşgüdümü- insanların etkileşimi pratiğini yeteri kadar açıklar. Bu modeller yapay olarak ayrı, sıklıkla zıt güdüleri ve beklentileriyle ayrı, kutupsal eylem modelleri çizerler. Somut koşullarda, somut insan eylemleri böyle bir radikal bölünmeyi kaldırmaz. Eylemlerimizin kavramsal çerçevesi ile pratikte yaptıklarımız arasında kalıcı ve giderilemez bir gerilim vardır. Eylemi sanki tek bir tutarlı ihtiyaca ya da amaca hizmet ediyormuş gibi sunan model çerçeveler, doğal olarak pratikte ancak karmaşık ve girift olabilen eylemi düzene sokma eğilimi gösterirler pratikte her zaman çok sayıda ihtiyaç ve güdü tarafından bölünmüş olan eylemi anlaştırma yönünde bir eğilim vardır. Arı tipler olarak, cemaat ve örgüt modelleri, üzerinde insanların bütün pratik etkileşimlerinin tespit edilebileceği bir sürekliliğin uç noktaları olarak görülebilir. Somut etkileşimler, zıt doğrultulara çeken bu iki güç arasında parçalanmıştır. Rutin etkileşimler, uç modellerin tersine karışıktır bu etkileşimler heterojendir, yani aynı anda mantıksal olarak çelişkili ilkelere tabidir. Örneğin, cemaat benzeri etkileşim biçiminin örneği görülen aile, beklenenin aksine, nadir olarak tümüyle bir kişisel ilişkiler cennetidir insanların birlikte faaliyet yürüttüğü herhangi bir başka grupta olduğu gibi, aile içinde de yerine getirilmesi gereken ödevler vardır ve bir nebze olsun kişisel olmayan, örgütlerdekine benzer kıstasların karakteristik özellikleri ve yaygınlıklarıyla bütün kişi ilişkilerinin arılığını kirletmemesi düşünülemez. Öte yandan, her örgütte üyeler güçlerini belli bir süre birleştirdikleri insanlarla kişisel bağlantılar geliştirmekten kaçamazlar. Üyelerin zamanlarının çoğu o ötekilerle birlikte geçer onlarla hizmet alışverişinde bulunurlar, iletişim kurarlar, ortak ilgi alanları bulurlar, birbirlerine yardım ederler ya da birbirleriyle savaşırlar, birbirlerinden hoşlanırlar ya da nefret ederler. Er ya da geç gayri resmi bir etkileşim biçimi -resmi emir komuta ve tabiiyet ilişkilerinin resmi parçası ile örtüşebilen ya da örtüşmeye- bilen görünmez bir kişisel ilişkiler ağı- ortaya çıkar. Bu ilişki biçimlerine bulaşan insanlar örgüt içindeki çıkarlarının tek rol ve tek görev ilkesinin ima ettiğinden daha zengin olduğunu fark ederler örgüt kararlı ve gösterişli bir biçimde bunlara ilgisiz kalırken, insanlar böylesi kişisel iletişim ihtiyaçlarını karşılamayı isteyecek ve karşılayacaktır. Bu eğilim çoğu kez örgütün hükmü altındaki insanlar tarafından bilinçli olarak kullanılır ve körüklenir. İdeal modelin düşündürdüğünün tersine, pratikte eğer etkileş m sırf tikel rollere indirgenmezse göreve yönelik faaliyetin çok daha verimli olacağı bellidir. Okul, bu bakımdan tipik bir örnektir okul bilgi ve beceri kazandırma ve bunun öğrenciler üzerindeki etkilerini değerlendirme gibi iyi tanımlanmış bir görev üstlenmiştir, ne var ki eğer okul öğrencileri ve personeli arasında bir cemaat ve aidiyet duygusu geliştirmeyi başaramazsa söz konusu görev kesinlikle zaafa uğrayacaktır. Endüstri, hizmetler ya da finans alanında faaliyet yürüten birçok şirket, örgüt yörüngesinde onların kaygılarına ve çıkarlarına yakınlaşarak çalışanlarını daha içten bağlılık göstermeye kışkırtmaktadır. Bu şirketler, örneğin, çalışanlarına eğlence ve dinlenme kolaylıkları, alışveriş hizmetleri, hatta yaşayacak yer sunmaktadır. Bu ek hizmetlerin hiçbiri mantıksal olarak örgütün ilan edilen işi ve çalışanlarından yerine getirmesini beklediği belli bir görev ile ilişkili değildir ancak bütün bunların cemaat duygusu yaratması ve üyelerin kendilerini şirketle özdeşleştirmeye teşvik etmesi beklenmektedir. Örgüt ruhuna bariz olarak yabancı olan böylesi duygulanımların, üyelerin örgütün amaçlarını kendi amaçları olarak görmelerini destekleyeceği ve böylelikle rasyonellik kıstasının ima ettiği, kişisellikten tamamen uzak ortamın ters etkilerini kıracağı düşünülür. Örgütler gibi cemaatler de üyelerinin özgür olduğunu varsayarlar bir araya gelmenin, en azından vazgeçilebilecek, kişinin kararını değiştirebileceği anlamında, gönüllü bir edim olduğu kabul edilir. Bazı durumlarda (doğal denen cemaatleri hatırlayalım) gruba katılma başlangıçta özgür bir seçimin sonucu olmasa bile, üyelere (daha önce gördüğümüz gibi, bunu hayata geçirmekten kaçınmaları yönünde baskı görseler bile) her şeye karşın ayrılma hakkı tanınmıştır. Gelgelelim, örgütün açıktan ayrılma hakkını