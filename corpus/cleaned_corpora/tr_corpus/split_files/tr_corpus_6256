etti. Gauss silahÄ± Gauss tüfeğinde mermiler hiper hızlandırma ile ışık hızına yaklaştırmak için elektro mıknatıslar kullanılmıştır. Mükemmel bir keskin nişancı silahıdır. Gauss tüfeği uzak mesafeden düşmanları avlayabilmeye olanak sağlar. Şarjör kapasitesi 5 mermidir. Oya Talat Oya Talat (d. 1952, Limasol), Kuzey Kıbrıs Türk Cumhuriyeti'nin 2. Cumhurbaşkanı Mehmet Ali Talat'ın eşi ve Yurtsever Kadınlar Birliği Başkanı. Lise eğitimini Kıbrıs'ta tamamladıktan sonra Ankara'ya gitti. 1976’da Orta Doğu Teknik Üniversitesi Kimya Bölümü'nde lisansını tamamladı. 29 Ekim 1978 tarihinde Mehmet Ali Talat ile evlendi. 1984'te kendi laboratuvarını açarak kimyagerlik mesleğini sürdürürken 2001'de Anadolu Üniversitesi Kamu Yönetimi Bölümünde ikinci lisansını yaptı. Kadın haklarına yönelik uluslararası alanda temaslarda bulunmakta ve bu doğrultuda çalışmalar yapmaktadır. Zeynelabidin Tağıyev Zeynelabidin Tağıyev (, , d. 25 Ocak 1821–1823 veya 1838, Bakü - ö. 1 Eylül, 1924, Bakü), Azerbaycan'da, Rus İmparatorluğu'nun ve Dünya'nın ilk petrol sanayiinin doğmasında ve gelişmesinde önemli rol oynamış Azeri iş adamı ve hayırsever. Yoksul bir ailede doğan ve erken yaşlarda iş hayatına atılan Tağıyev, ülkenin petrol zenginleri arasında yer almış ve devrin en önemli sermayedarlarından birisi olmuştur. Hiç öğrenim görmemiş, okuma yazma dahi bilmeyen biridir ancak ülkenin sosyal, iktisadi, eğitim ve kültür alanındaki meseleleriyle yakından ilgilenmişti. Hayırsever iş adamı, Bakü’de yerli petrol zenginlerini, işadamlarını çevresine toplayarak Bakü’nün gelişmesi için pek çok projeye önderlik etmiş; bu projelerin gerçekleşmesi için kendi parasal kaynaklarını kullanmış ve Petersburg’daki çarın direnicini kırmak için mücadele etmiştir. Tağıyev, Müslüman öğrencilerin Rusya’nın çeşitli yerlerinde yükseköğrenim görmeleri için sayısız burs verdi. Neriman Nerimanov, Memmed Emin Resulzade onun burslarından yararlananlar arasındadır. Bakü’de ilk tiyatro binasını yaptırması; Merdekân’daki Bağcılık ve Şarapçılık Okulu’nu kurması; Bakü’deki ilk kız okulunu (Güney Kafkasya’da yegane kız okulu idi) kurması eğitim ve kültür hayatına yaptığı önemli katkılarındandır. 1897’de petrolcülüğü bırakan ve dokuma fabrikası kuran; taşımacılık, bankacılık alanlarında yatırımlar yapan Tağıyev’in tüm mal varlığına Sovyet Rusya’nın Azerbaycan’ı işgalinden sonra bütün el konulmuştur. Bakü’nün İçerişeher semtinde dünyaya geldi. Kesin doğum tarihi bilinmez. 1821-1823 arasında ve 1838’de dünyaya geldiğine dair kaynaklar vardır. Ayakkabıcılık yaparak geçimini sağlayan bir babanın oğlu idi. İş hayatına çocuk yaşta inşaat işçisi olarak başladı. Duvar ustalığı, inşaat kalfalığı ve müteahhitlik yaptı. 1870'te iki kazanlı gaz yağı fabrikası satın aldı Ortakları ile beraber 1873'te devletten toprak satın alıp bu topraklarda petrol aradı. İki yılın sonunda arazisinde petrol bulunması sonucu Azerbaycan’ın en zenginleri arasına girdi. 1877 yılında "T.Z. Tagiyev Ticaret Evi"'ni kurarak sondaj, üretim, petrolün taşınması gibi birçok alanda çalışmalara başladı. Eğitim, kültür, yayıncılık ve şehircilik alanındaki faaliyetlerine bu yıllarda başlayan Tağıyev, Bakü’de ilk tiyatro binasını yaptırdı (27 Kasım 1883’te açılan bina günümüzde Müzikal Komedi Tiyatrosu’nun binasıdır). 1889’da atların kullandığı demir nakliye yolunu (konka) faaliyete geçirdi ve böylece Bakü’nün yeşillendirme faaliyetleri başladı. 1895 ve bazı kaynaklara göre 1896 yılında Merdekân’da Bağcılık Okulu’nu açtı. 1895'te Rusya Türkleri’nin ilk gazetesi Kaspi’yi satın aldı ve başına Alimerdan Topçubaşov’u getirdi. Rusça yayımlanan Kaspi, 1903’e kadar Azerbaycan aydınlanmasını temsil eden tek gazete olarak kaldı. Tağıyev bilinmeyen bir nedenle petrol kuyularını, taşıma filosunu, petrol depolarını, demiryolu taşıma cenderelerini 1897’de bir İngiliz şirketine satarak petrol çıkarma işini bıraktı. Bu tarihten sonra petrol pazarlama ve dokumacılık işi ile uğraştı. Bakü’de bir dokuma fabrikası kurmak için başvuran Tağiyev, izni 3 yılda alabilmişti. Nihayet fabrika inşa edildiğinde Azerbaycan için yeni bir sanayi kolu ve gelir kaynağı doğmuş oldu. Çok sayıda işçiye istihdam olanağı sağlayan fabrika, Moskova ve Lodz firmaları ile rekabete girdi. Kısa bir süre sonra kundaklanmak istendi ise de yangın, itfaiye ve işçilerin yardımıyla büyümeden söndürüldü. Tağıyev, fabrikasındaki işçilere büyük önem verdi. Bütün işçilere sıcak su ve aydınlatma tesisatı olan lojmanlar yapıldı. Okul, mescid, revir açıldı Ülkedeki ilk kzı okulu olan İmparatoriçe Aleksandra Fyodorovna adına Rus-Müslüman Kız Mektebi Tağıyev’in yoğun gayreti ile 1901’de açıldı. Bu okul, Tağıyev’in Okulu olarak tanındı. Hazar'da en büyük taşıma şirketi ise Hazar Taşımacılık'ta büyük hisse sahibi olan Tagiyev, 1904 yılında "KürHazar" isminde yeni bir taşımacılık şirketi kurdu. Rusya'nın en büyük şirketlerinden olan "Kafkas Merküri" ve "Şark Cemiyeti" şirketleriyle rekeabet girdi. Gemi Sahipleri Birliği’ni kurdu, limanlara köprü, ambar yapımı ile ilgilendi. Hazar Denizi’inde balıkçılığa da yatırım yaptı. Deniz balık yataklığı yapan nehirleri satın aldı ve Dağıstan’a bir soğuk hava deposu yaptırdı. Tağıyev’in kurduğu Bakü Ticaret Bankası 1914’te faaliyete geçti. Sovyet Rusya 28 Nisan 1920'de Azerbaycan'ı işgal etmesinden sonra bütün serveti elinden alındı. Neriman Nerimanov'un talimatı ile kendisine mülk seçme olanağı verilince Merdan’daki bağ evini seçti ve ömrünün sonuna kadar orada yaşadı. 1 Eylül 1924 yılında evinde hayatını kaybetti. Merdekan'daki din alimi Ahund Hacı Turab'ın türbesinin yanına gömülmüştür. Bakü’deki evi günümüzde Ulusal Tarih Müzesi’dir. İki evlilik yapan Tağıyev’in kuzeni olan ilk eşi Zeynep’ten iki kızı ve bir oğlu olmuştur. Eşinin ölümü üzerine 1896’da Rus ordusu generallerinden Ereblinski’nin kızı Sona Hanım ile evlenmiştir. Ömer Şişmanoğlu Ömer Hasan Şişmanoğlu (d. 1 Ağustоs 1989, Hamburg), Santrafor mevkinde forma giyen Türk futbolcudur. Ömеr Şişmanоğlu futbоl hayatına Hamburg kentinin Türkler tarafından kurulmuş bir amatör takımı olan SC Vatan Gücü kulübünde başlamıştır. Daha sonra sırasıyla Wilhelmsburger SV 93, St. Pauli, Türk Gücü Hamburg, Hamburg Türksport, Altonaer von 1893 takımlarında oynayıp şehrin en büyük ekibi Hamburg'un altyapısına yükseldi. 2006 yılında Hamburg'un U-19 takımında forma giymeye başladı ve 2006-07 sezonunun sonuna dek bu takımda mücadele etti. 2007 yılında Hamburg'un köklü ekiplerinden St. Pauli takımına transfеr оlan Ömеr prоfеsyоnеl futbоl hayatına burada dеvam еtmiştir. Dördüncü lig olan Oberliga Nord'da mücadele eden St. Pauli II ekibi ile futbol hayatına başlayan futbolcu, ilk maçına 11 Ağustos 2007'de SV Wilhelmshaven karşısında çıktı. O sezon 2. Bundesliga'da mücadele eden St. Pauli ekibi kadrosuna bir kez dahil edilen futbolcu, 14 Aralık 2007'de Mainz 05 karşısında 90. dakikada Ahmet Kuru'nun yerine oyuna dahil oldu. Bir sonraki sezon birinci takımda daha fazla süre almaya başladı. 2. takımda ise 19 maçta 13 gol atarak, takımın bir üst lig olan Regionalliga'ya çıkmasına yardım etti. Oberliga Hamburg 19 maç, 2.Bundesliga 10 maç, Aufstiegsrunde zur Regionalliga Nord (bis 11/12) 1 maç toplam da (13 gol 4 asist) performans sergiledi.Sezon sonunda 250 bin € bonservis bedeliyle Süper Lig takımlarından Kayserispor'a transfer oldu. 2009-2010 sеzоnunda Kayserispor anlaşmıştır ve 2013'e kadar süren dört yıllık sözleşme imzalamıştır. 9 Ağustos 2009'da Gençlerbirliği karşısında ilk maçına çıktı. 6 Aralık 2009'da Bursaspor ile oynanan maçta ilk kez ilk 11'de sahaya çıkan futbolcu, 3-0 kazandıkları maçın ilk golünü attı. Sezon sonuna doğru, ilk 11'de yer bulmaya başladı. Süper Lig'de 22 maçta (2 gol 2 asist) performans sergiledi. Sonraki sezon 25 maçta 7 gol atarken, Bucaspor ile oynadıkları maçta son yarım saat oyuna girip, attığı 2 golle maçı 2-0 kazandırdığı maç ve Eskişehirspor'u 2-1 yendikleri maçta attığı 2 golle dikkat çekti. Süper Lig 25 maç, Türkiye Kupası 1 maç toplam 26 maçta (7 gol 1 asist) performans sergiledi. 2011-12 sezonunda ise tercih edilen futbolculardan biri olmayıp, golle buluşamadı. Süper Lig'de 9 maçta görev aldı. (1 asist) performans sergiledi.Sezon sonunda 100 Bin € bedelle Antalyaspor takımına kiralandı. 5 Eylül 2012'de Medical Park Antalyaspor tarafından kiralandı. Antalyaspor'da teknik direktörü Mehmet Özdilek'in kendisine verdiği şansı iyi değerlendiren Ömer, 2012-13 sezon boyunca sergilediği başarılı performansın ardından dikkat çekmiştir. 2012-13 sezonunda ligde ve kupada toplam 29 kez Antalyaspor formasını giyen Ömer Şişmanoğlu, kaydettiği 14 golle takımının gol yükünü sırtlamıştı. Oyuna yedekten dahil olup attığı gollerle dikkat çeken futbolcu, ligde oynadığı 24 maçın sadece üçünde ilk 11'de sahaya çıkmış, attığı gollerin ikisini bu maçlarda kaydederken, diğer altı golü ise sonradan oyuna girdiği maçlarda kaydetmiştir. Türkiye Kupası'nda ise 5 maçta 6 gol atarken, TKİ Tavşanlı Linyitspor'a hat-trick yapmıştır. Süper Lig 24 maç, Türkiye Kupası 5 maç toplamda 29 maçta (14 gol 3 asist) performans sergiledi.Sezon sonunda Antalyaspor tarafından 500 Bin € bonservis bedeliyle transfer edilmiştir. 26 Haziran 2013 tarihinde Beşiktaş ile 4 yıllık anlaşma sağladı. Beşiktaş, bu transfer için MP Antalyaspor'a 1 milyon 600 bin euro bonservis bedeli öderken, bu ücretin 500 bin euro'su Ömer'in eski takımı Kayserispor'a verilecek. Ayrıca Antalyaspor, Ömer Şişmanoğlu'nun sonraki satışından da yüzde 10'luk bir pay alacak. Ömer Beşiktaş formasıyla ilk golünü Eskisehirspor'a kafa ile atmıştır.Süper Lig 10 maç, Türkiye Kupası 1 maç toplamda 11 maçta (3 gol) performans sergiledi. 2014-2015 sezonunun yaz transfer döneminde Beşiktaş'tan Eskişehirspor'a 1 yıl süre ile kiralanmıştır.Süper Lig 22 maç, Türkiye Kupası 3 maç toplamda 25 maçta (10 gol 3 asist) performans sergiledi. 2015-16 sezonunda Beşiktaş'tan Konyaspor'a 1 yıl süre ile kiralanmıştır. Sezonun ilk yarısını Konyaspor da geçiren Ömer Şişmanoğlu (1 gol 1 asist) performans sergiledi. 2015-16 sezonun devre arasında, Konyaspor ile sözleşmesi fes edildi ve 1,5 yıllığına Antalyaspor kiralanmıştır. Anlaşmaya, Siyah beyazlıların yapılan anlaşma neticesinde Ömer Şişmanoğlu’nu istediği zaman geri çağırabileceği maddesi kondu. Ömer Şişmanoğlu (6 gol 2 asist) performans sergiledi. 2016-2017 Sezonunda, Ömer Şişmanoğlu teknik direktör Şenol Güneş yönetimindeki Beşiktaş ile, iyi bir sezon başı kampı geçirdi. Süper Ligin 3.Haftasında, 10 Eylül 2016 Tarihinde, Vodafone Park'ta oynanan, Beşiktaş - Karabükspor maçında 30.dk.da Anderson Talisca'nin asistiyle golünü attı. 59.dk.da yerine Adriano oyuna girdi. Beşiktaş maçı 3-1 kazandı.Ömer Şişmanoğlu maç sonu röportajında: "Artık bizi evimizde yenmek çok zor. Bu statta tüylerim diken diken oluyor" ifadelerinde bulundu. Süper Ligin 7.Haftasında, 15 Ekim 2016 Tarihinde, Kayseri Kadir Has Şehir Stadyumunda oynanan, Kayserispor - Beşiktaş maçında, 62.dk.da Tolgay Arslan'in yerine oyuna girdi.67.dk.da Andreas Beck asistinde galibiyet golünü attı.Beşiktaş JK maçı 1-0 kazandı. 2019-2020 Sezonu devre arasında, Ömer Şişmanoğlu ilk yarıyı 2. sırada bitiren TFF 1. Lig takımlarından Büyükşehir Belediye Erzurumspor'a transfer olmuştur ve halen Erzurumspor forması giymektedir. 6 kez Türkiye U-21 millî takımına çağrılan Ömer Şişmanoğlu, 6 kez Türkiye U-21 millî takım formasını giymiştır ve bu müsabakalarda 1 gol kaydetmiştir. 3 kez de Türkiye A2 millî takımında forma giyen Ömer Şişmanoğlu, toplamda 9 kez A millî olmuş bu maçlarda 3 de gol atmıştır. Vahid Alekberov Vahid Alekberov (Azerice: Vahid Yusif oğlu Ələkbərov; Rusça: Вагит Юсуфович Алекперов, 1 Eylül 1950, Bakü), Azeri asıllı Rus iş adamı ve Rusya'nın ikinci büyük petrol şirketi olan Lukoil'in başkanı. 2009'da serveti 7.8 milyar dolara ulaşan Alekberov, Forbes dergisine göre Rusya'nın üçüncü ve dünyanın 57. en zengin iş adamıdır. KÃ¶pek Oteli Köpek Oteli (İngilizce:Hotel for Dogs), Lois Duncan'ın aynı adlı romanından sinemaya aktarılmış 2009 yapımı bir film. Nickelodeon tarafından yapılmıştır, ve ilk defa istisnai olarak, bu Nickelodeon filminin yapımcılığını Paramount Pictures yerine DreamWorks üstlenmiştir.Film, Türkiye'de 13 Mart 2009'da vizyona girmiştir. Andi (Emma Roberts) ve küçük kardeşi Bruce (Jake T. Austin), evde hayvan beslenmesine kesinlikle izin verilmeyen bir kasabada yaşamaktadır. Buna rağmen gizli gizli besledikleri Friday adlı köpeklerini artık daha fazla saklayamayacakları bir noktaya gelmişlerdir. Bir gün tesadüfen karşılarına çıkan terk edilmiş bir otel binasını görünce Andi’nin aklına bir fikir gelir. İçinde zaten birkaç köpeğin yaşadığı bu ıssız oteli köpekler için harika bir yuvaya dönüştüreceklerdir. Kararın verilmesinden sonra küçük Bruce’un mekanik dehası devreye girer. Gündelik eşyaları mekanik mucizelere dönüştürme görevini o alır. Ardından komşu çocukların da yardımıyla ıssız oteli büyüleyici bir köpek cennetine dönüştürmek için kolları sıvarlar. Burası sadece Friday için değil, bulabilecekleri her köpek için sıcacık bir yuva olacaktır. Ancak otelden gelen sürekli köpek havlamalarının kuşku uyandırması ve köpek yakalayıcılarının dikkatini çekmesi üzerine, Andi ile Bruce, köpekleri oraya kimin yerleştirdiğinin anlaşılmasını önlemek için ellerindeki her imkâna başvuracaklardır. Leonard Peltier Leonard Peltier, Amerika Birleşik Devletleri'nde Kızılderili lideri, ressam. 1975 yılından bu yana, hükûmetin bile cezalandırıldığı suçu aslında kimin işlediğinin bilinmediğini defalarca açıklamış olmasına karşın, ABD'nin Kansas eyaletindeki cezaevinde tutsaktır. Biyografisini “Hapishane Yazıları: Yaşamım Benim Güneş Dansımdır” ismi altında yayımlayan Peltier’in şiirleri de bulunmaktadır. İHL Sözlük İHL Sözlük, 7 Nisan 2009'da "mechul-x" ve "seyyar gazali" rumuzlu iki yazar tarafından kurulan, siteye kayıtlı üyelerin her türlü konu ve kavram hakkında yorumlarının yer alabildiği bir interaktif sözlük çalışmasıdır. İHL Sözlük yöneticileri diğer sözlük klonlarından farklı olarak ahlakî kaygılara sahip entelektüel bir platform yaratmayı hedeflediklerini belirtmektedir. İHL Sözlük, açılmasıyla beraber Yusuf Kaplan ve Ahmet Hakan'ın da aralarında bulunduğu birçok köşe yazarından olumlu tepki almış, 4 müdür ve 35 casus yönetimindeki İHL sözlüğe kayıt olan kullanıcılar ilk olarak talebe statüsündedirler. Talebelerden 10 adet tanım girmeleri istenir. Bu tanımlar site yöneticileri tarafından yeterli görülürse kullanıcı yazarlığa yükselir "(sözlükte yazar yerine "üstad" adı tercih edilir)". Mart 2010 itibarıyla sitede 7815 yazar, 200 bin başlık ve 1 milyonu aşkın tanım bulunmaktadır. Yazarlar sözlükte bulunan "aktivite tellalı" isimli aparatta belirledikleri tarih ve yerde, "zirve" adı verilen buluşmalar düzenlemektedir. LFK NG LFK NG (Almancada "Der Lenkflugkörper Neue Generation"ın kısaltması), Bundeswehr için Diehl BGT Defence tarafından üretilen karadan havaya kullanılan güdümlü füze. LFK NG'nin en belirgin özelliği hassas kızılötesi arama özelliğine sahip olmasıdır. Aynı zamanda zırhlı hedefler için zırh delici başlık da takılabilir. LFG NG dikey olarak sabit herhangi bir platformdan, GTK Boxer ve Ozelot gibi araçlardan ve Eurocopter Tiger gibi helikopterlerden yatay olarak kullanılabilir. Nokta savunmasÄ± Nokta savunması, tek bir nesnenin veya gemi, bina veya hava alanı gibi belirli bir alana sahip bölgelerin, hava saldırısı ve güdümlü füzelere karşı savunma tekniğidir. Nokta savunma silahları sadece belirli bir alanı savunacakları için genellikle kısa menzillidir. Nokta-savunması için gerekenler: Program Program kelimesi şu bağlamlarda kullanılmaktadır: Boje, Tsarya hrani! Boje, Tsarya Hrani! (Rusça: Боже, Царя Храни; anlamı: "Tanrı, Çarı korusun!"), Rus İmparatorluğu'nun milli marşı. 1833'te şiiri Vasili Andreyeviç Jukovski (Василий Андреевич Жуковский) tarafından yazıldı ve müziği kemancı olan Prens Aleksey Fyodoroviç Lvov (Алексей Фёдорович Львов) tarafından bestelendi. 18 Aralık 1833'te ilk defa Bolşoy Tiyatrosu'nda seslendirildi ve 31 Aralık'ta resmen milli marş olarak kabul edildi. Bu marşın melodisi Pyotr Çaykovski'nin "1812 Uvertürü" adlı eserinde de kullanıldı. Nora Roberts Nora Roberts (Eleanor Marie Robertson, d. Silver Spring, Maryland, ABD) Amerikalı ünlü aşk ve macera romanları yazarıdır. 210'dan fazla roman yazmış, kitapları uzun süre en çok satanlar listesinde kalmış ve 35 ülkede basılmıştır. Ayrıca JD Robb takma adıyla 21. yüzyılda geçen "Ölüm Serileri - In Death -" adında polisiye aşk romanları da yazmaktadır. Silver Sipring Maryland ABD’de beş çocuklu bir ailenin en küçüğü olarak doğdu. Rahibelerin disiplini altındaki katolik okulunda okuduktan sonra genç yaşta evlendi ve Keedysville Maryland’e yerleşti. Kısa bir süre hukuk alanında sekreter olarak çalıştı. İki oğlu doğduktan sonra işini bıraktı ve evde farklı uğraşlar edindi. Çok okuyan bir ailede yetişen Nora Roberts’ın, okumadığı ya da kafasında hikâyeler uydurmadığı zamanlar yok gibiydi. Böylece bir kalem ve bir defter alarak bu hikâyeleri yazmaya başladı. İlk denemeleri pek çok yayınevi tarafından red edildikten sonra, 1981 yılında ilk kitabı Irish Thoroughbred Silhouette yayınevi tarafından basıldı. Esas çıkışını ise MacGregor Ailesi'nin maceralarını anlattığı serinin ilk kitabı, Playing the Odds ile 1985 yılında yaptı. Nora, marangoz olan ikinci kocası Bruce Wilder ile evine kitap rafları yaptırmak istediği zaman tanıştı. Çift 1985 yılının Temmuz ayında evlendi. O günden beri evlerini genişlettiler, bir kitapçı dükkânı açtılar ve sık sık seyahat ediyorlar. Tarihi bir oteli satın alarak yeniden restore ettiler ama 2008 yılında, açılışına birkaç ay kala, çıkan bir yangında otel tamamen yandı. Nora ve Bruce vazgeçmeyerek, bu sevdikleri yeri, yeniden inşa ettiler ve 2009 yılının Şubat ayında açılışı gerçekleştirdiler. Hayatı boyunca Nora’nın etrafı, hep erkeklerle çevrili olmuştur. Sadece evin en genci değil, aynı zamanda ailesinin tek kızıydı. İki oğlan çocuğu yetiştirdi. Bu yüzden erkek kafa yapısına iyi bir bakış açışı geliştirerek, romanlarında okuyucularına inanılmaz tatlar bırakıyor. Nora yazdığı kitaplar ile, yayın dünyasından ve meslektaşlarından pek çok ödül kazanmıştır. Ayrıca seri halinde yazdığı kitaplar için şöyle demiştir:“İlişkiler kitaplarımda daima anahtar rol oynamıştır. Aile hayatının hareketliliği, paylaşılan ve gelişen ortak hikâyeler beni cezbetmiştir. Birbirine bağlı kitaplarımda, karakterler daima önce gelir. Eğer hikâyelerini anlatmam için beni zorlamazlarsa, okuyucunun ilgileneceğine inanmam. Kitaplar boyunca ilerleyen, bir çizgi, bir konu ya da bir soru vardır ve sonunda çözülür. Karakterler, aralarındaki ilişkiler geliştikçe ve aşk ortaya çıktıkça her bir kitap kendi içinde tek olmalıdır ama okuyucunun istediğine inandığım şekilde birbirine bağlı olarak devam etmelidir.” Nora Roberts, 210’dan fazla kitap yazdığı halde, çok azı, Türkçeye tercüme edilmiştir. İlk kez, kitapları Harlequin Yayınları, Beyaz Dizi Kitapları’yla beraber çıkmıştır. Bugüne kadar, romanları - Nehrin Sonu adlı kitabı hariç Epsilon Yayınevi tarafından çevrilmiştir. 2011 Haziran ayından itibaren Harlequin Yayınları Nora Roberts'ın romanlarını yeniden çıkartmaya başladı. 2012 Mart ayından itibaren Harlequin Yayınları Nora Roberts'ın MacGregor Ailesi romanlarını yeniden çıkartmaya başladı. Nora Roberts’ın yazdığı fantastik konulu, Anahtar Üçlemesi Epsilon Yayınevi tarafından Türkçeye çevrildi. Işığın Anahtarı 2005, Bilgeliğin Anahtarı 2006 ve Cesaretin Anahtarı ise 2007 yılında tercüme edildi. Üç Kadın ve Üç Anahtar. Anahtarları bulmak ve tutsak üç ruhu kurtarmak için her birinin yirmisekiz günü var. Galeri yöneticisi Mallory, kütüphanede çalışan Dana ve güzellik uzmanı bekar anne Zoe. Bu cesur ve fedakâr kadınlar, bir yandan kötülükle mücadele ederken diğer yandan da kendi korkularıyla yüzleşerek, mutluluk ve aşkı buluyorlar. Nora Roberts Ölüm Serisi kitaplarını yazarken, oğulları Jason ve Dan’in isimlerinin ilk harflerini kullanarak ve kendi soyadını da kısaltarak, JD Robb takma adını kullanmıştır. Kitaplar 2058 yılında, geleceğin New York'unda geçer. Polis memuru Teğmen Eve Dallas ve sevgilisi, sonradan kocası Roarke’un maceralarını anlatmaktadır. Yazar bu seriden toplam 34 roman ve 10 kısa hikâye yazmış, ancak şu ana dek sadece 11 tane roman yine Epsilon Yayınevi tarafından Türkçeye basılmıştır. 2007 yılında ABD’de Lifetime Televizyon kanalları, Nora Roberts’ın dört kitabınını filme çekti. 2009 yılında yine Lifetime tarafından yazarın dört kitabı daha filme çekildi. 2011 yılında ise Carnal Innocence isimli kitabı filme çekildi. Başrol oyuncuları; Gabriel Anwar, Colin Egglesfield ve Shirley Jones. Kumi Talas Kümi Talas, Divân-ı Lügati't-Türk'te adı geçen, İslam hududunda, veya kümi كمى “kümi talas = Uygarlar sınırında bir yerin adı” "تلس Talas" Taraz diye tanınmış olan bir şehir. Talas, ikidir; birine Uluğ Talas denir; ikincisi İslâm sınırında bulunur, Kiçi Talas denir." Kümi Talas, harita'da yukarı İrtiş ile Tarbagatay Dağları arasında yer alır. Uluğ Talas("Tirâz")'ın Argu ilinde, diğeri Kümi veya Kiçik Talas, Uygur sınırında olduğu anlaşılıyor. Bazı araştırmacılara göre "Talas", "Uluğ Talas" ve "Kumi Talas" Yedisu bölgesindedir. Batı Türklerinden beri (581-658), Türgiş (658-766), Karluk devrinde (766- M. X. yüzyılda islamiyete kadar) ve Hakanlı devrinde (850-1250) hep Türk hakanları ve yabguları Argu ilinde, Suyab ve Talas mıntıkasında ordu kurmuşlardı. Na sopkah ManÃ§jurii Na sopkah Mançjurii (Rusça: На сопках Маньчжурии / "Na sopkakh Manchzhurii"; anlam: Mançurya'nın tepelerinde), Rusya'nın popüler vals ve şarkısı. Şiiri, Rus-Japon Savaşı sırasında 1905'te kendisi de Rus İmparatorluğu'nun Yekaterinburg'taki 214. Mokşanski Piyade Taburu'na bağlı asker olan İlya Şatrov (Илья Алексеевич Шатров) tarafından savaşta ölen arkadaşı için "Moşkanski polk na copkah Manşjurii" (Мокшанский полк на сопках Маньчжурии; "Mokshanskiy polk na sopkakh Manchzhurii"; Mançurya'nın tepelerindeki Mokşanski alay) olarak bestelendi. Finlandiyalı grup The Sounds ("Mandshurian Beat" adıyla), İsveçli grup The Spotnicks ("Manscurian Beat" adıyla), Amerikalı grup The Ventures ("Manchrian Beat" adıyla) gibi çeşitli müzik gruplar tarafından yorumlandı. 1991'de Urga - terrirotiya lyubvi adlı filmde kullanıldı. Başiskele Başiskele, Kocaeli ilinin ilçesidir. Marmara Bölgesi'nin Çatalca-Kocaeli Bölümü'nde yer almaktadır. İlçe, 2008 yılında Bahçecik, Yeniköy, Karşıyaka, Yuvacık ve Kullar beldelerinin birleştirilmesiyle oluşturulmuştur. İlçe, batıda Gölcük, doğuda Kartepe, güneyde Bursa'nın İznik ve Sakarya'nın Pamukova ilçeleriyle komşudur. 1999 yılında hizmete giren, Kocaeli ve çevre illerin su ihtiyacını karşılayan Yuvacık Barajı ilçe sınırları içerisindedir. Baraj, Kirazdere üzerine kurulmuştur ve günlük 480 litre arıtma kapasitesi vardır. Başiskele'deki en eski yerleşimler ilk olarak M.Ö. 712 yılında Megara'lıların bölgeye göç etmesiyle kurulmaya başlanmıştır. Megara'lılar bu bölgeye körfezde bulunan ve halkın sosyoekonomik hayatına etki eden ıstakozlara atfen "Astakoz" adını vermiştir. Körfezdeki ilk liman bu bölgeye kurulmuştur ve Başiskele adını da buradan almıştır. Bu liman sayesinde Megara'lılar zenginleşmiştir ve "Astakoz" bir şehir devleti haline gelmiştir. Bu şehir devleti ekonomik olarak güçlü hale gelerek kendi parasını basmıştır. İstanbul Arkeoloji Müzesi'nde sergilenen bu ilk Astakoz parasının bir yüzünde ıstakoz simgesi, diğer yüzünde tanrıça Olbia'nın resmi bulunmaktadır. Astakoz, 262 yılında bu bölgede hüküm süren Bitinya Krallığı'nın egemenliği altına gelmiştir. Bu dönemde krallığın en önemli kenti olmuştur. Ancak daha sonra Bitinya Kralı I. Nikomedes, savunması daha kolay ve liman olmaya daha uygun olan İzmit'e kent merkezini taşımıştır ve adını kendi adına atfen Nikomedia koymuştur. Bölge, 1078 yılında Selçukluların egemenliği altına girmiştir ancak Haçlı seferleri sırasında Roma-Bizans egemenliği altına girmiştir. Orhan Bey döneminde Osmanlı tarafından 1337 yılında Akçakoca Bey ve Süleyman Paşa'nın çabaları ile Bursa bölgesiyle birlikte fethedilmiştir. III. Murad döneminde Sadrazam Sinan Paşa tarafından İzmit Körfezi'nin Sapanca Gölü ve Sakarya Nehri ile birleştirilmesi için ortaya konulan bir proje için Sivas ve Bitlis'ten 30 bin civarı usta ve işçi bölgeye getirilmiştir. Bunların arasında olan Ermeniler, bugünkü Bahçecik, Akmeşe, Arslanbey ve Yuvacık’ta iskân edilmişlerdir. Roma döneminden beri "Basileia" adıyla Nikomedia ve İznik arasında stratejik bir noktada bulunan Bahçecik'e, iskan edilen Ermenilerce "Bardızağ" adı verilmiştir. Bahçecik'in şimdiki adı Ermenice bir isim olan Bardızağ'ın Türkçedeki tam karşılığıdır. Bahçecik; ipekböcekçiliği, odunculuk, el sanatları ve eğitim konularında önemli gelişmeler kaydetmiştir. Bu dönemde Bahçecik, İstanbul'daki Ermeni aydınlarca yazlık bölgesi olarak kullanılmıştır. Eski adı Ovacık olan Yuvacık da yine Ermenilerin yerleştiği beldelerden biridir ve Bahçecik kadar olmasa da ipekböcekçiliği, odunculuk gibi benzer faaliyetler için önemli bir belde olmuştur. Bahçecik ile Yuvacık arasındaki ve dağ tarafındaki bölgelere ise Karadeniz'den ve Kafkaslardan gelen Türkler yerleşmiştir. Roma döneminde "Neochori" olarak bilinen beldeye Osmanlı döneminde Karye-i Cedit adı verilmiştir ve 1921'e kadar Rumların yaşadığı bir belde olmuştur. Yeniköy'ün adı Karye-i Cedit'in günümüz Türkçesine çevrilmesiyle oluşturulmuştur. 1921'den sonra bölgedeki Ermeniler ve Rumlar bölgeden göç etmişlerdir ve yerlerine Karadeniz'den ve Balkanlardan gelen Türkl aileler iskan edilmiştir. Türk ailelerin bölgeye göç etmesiyle birlikte Başiskele ilçesini oluşturan Kullar gibi yerleşim yerleri oluşmaya başlamıştır. Kullar'ın güneyindeki Paşadağı mevkinde eski bir kalenin olduğu ve bu kalenin bir gözetleme merkezi olmasına atfen beldeye "Kollar" adı verildiği bilinmektedir. Bu ad değişime uğrayarak Kullar halini almıştır. 2008 yılında 5747 sayılı kanunla İzmit ilçesine bağlı Bahçecik, Yeniköy, Karşıyaka, Yuvacık ve Kullar beldeleri birleştirilmiştir ve Karşıyaka belediyesi adı Başiskele olarak değiştirilerek bu ilçenin merkezi yapılmıştır. Bölük Bölük, kelimesi aşağıdaki anlamlara gelebilir: Kozanspor Kozanspor, Adana'nın Kozan ilçesinde 1955'te kurulmuş futbol kulübü. 3. Ligde mücadele etmektedir. 1955 senesinde kurulan kulüp, 1986 yılına kadar Amatör Liglerde mücadele etmiştir. 1985-86 sezonunda 3. Lige terfi maçlarını kazanarak Türkiye 3. Futbol Ligine yükselen takım, 15 sezon aralıksız bu ligde oynamıştır. 1997-98 sezonunda 12 Ekim 1997 tarihinde Kilisspor ile oynanacak karşılaşmaya giderken trafik kazası geçiren takımda malzemeci Halil İbrahim Sürücü hayatını kaybetmiş kulüp başkanı Sami Açıkgöz ağır yaralanmış ve kaldırıldığı hastanede 13 Ekim günü hayatını kaybetmiştir. Bu kazadan sonra ligde kalan maçlarına çıkamayan Kozanspor düşmekten muaf tutulsa da sonraki yıllar toparlanamamış 2000-01 sezonunu 17. sırada tamamlayarak Amatör Lige düşmüştür. Kapanması gündeme gelen takıma Belediye sahip çıkmış ve ismini Kozan Belediyespor olarak değiştirerek destek olmuştur. Siyah beyaz olan renkleri de şehri simgeleyen turuncu ve yeşile döndü. 2001'de Amatöre düşen Kozan Belediyespor, 2001-2010 arası 9 sezonun hepsinde Adana Süper Amatör Ligde başarılı olarak 3. Lig terfi finallerine gitmeye hak kazanmış, ama hiçbirinde başarılı olup 3. Lige yükselememiştir. En son 2009-10 sezonunda 3. Lige Terfi Finallerine gittiğinde Erzin Belediye, Osmaniye Önderspor ve Diyarbakır İl Özel İdare Ayspor'u yenerek final grubuna kalmış, final grubunda yarı final maçında Adıyaman Belediyespor'u geçmesine rağmen final maçında Yeni İkenderunspor'a 2-1 yenilince son 9 yılda olduğu gibi 3. ligin kapısından dönmüş bunun üzerine belediye eski desteğini çekmiş hatta takım kapanma noktasına gelmiştir. Gelecek sezon Bölgesel Amatör Ligi kurulacağı için Kozan, Bölgesel Amatör Lig'e katılmaya hak kazanmış ama çeşitli nedenlerden dolayı katılmamıştır. 2010 senesinde de Bölgesel Amatör Lig kurulunca, bu yıldan sonra Bölgesel Amatör Lige yükselmek için mücadele etmeye başlamıştır. Kozan Belediyespor, Adana Süper Amatör Ligin'de 2011-2012 sezonununda Karataş Belediye ile oynamış olduğu maçta normalde 5-0 yendiği maçta yapmış olduğu kural hatası sebebiyle hükmen 3-0 mağlup sayılmış ve ligi 3. sırada bitirmiştir. Eğer bu kural hatası yapılmamış olsaydı Kozan Belediyespor Bölgesel Amatör Lig'e yükselecekti. 2012/2013 sezonu Adana Süper Amatör Ligi'ni Şampiyon tamamlayarak Bölgesel Amatör Lig'e yükseldi. 2014-15 sezonunda Bölgesel Amatör Lig 4. grubu 63 puanla Şampiyon tamamlayıp 3. Lige yükselmiştir. 2019 senesinde kulüp Kozan Belediyespor ismini değiştirerek Kozanspor FK ismini aldı. Belediye Kozan Belediyespor Futbol Şubesine Birçok 2. Lig Takımından Bile Daha Fazla Harcama Yapmaktaydı. Ancak 7. Kez de Finalde Kaybedince Eski Büyük Desteğinin Bir Kısmını Geri Çekti. Normal Harcama Yapmaya Başlayıp Futbol Şubesinden Kesmiş Olduğu Harcamayı Basketbol ve Güreş Gibi Şubelere Aktardı. Kozan Belediyespor Futbol Takımının Yıllardır 3. Ligde Oynamış Olmasının Önemi Yanı sıra Basketbolda da Bölgesel Lig'de Başarılı Olmasıydı. Güreştede Dünya Şampiyonu Çıkarmış Olmasından Dolayı Güreşede Yönelmişlerdir. Takım renklerini, Kozan'ın portakalı olan 'Turuncu' ve doğası olan 'Yeşil'den almıştır. Takımın ambleminde Kozan'ın en önemli tarım ürünü olan portakalın resmide vardır.. Åžampiyonluk (1) : 2014-15 Åžampiyonluk (3) : 2007-08, 2008-09, 2012-13 3. Lige YÃ¼kselme(1) : 1985-86 1986-2001 2015- 2013-2015 1955-1986, 2001-2015 Bölük (matematik) Bölük, matematikteki basamakların her üç tanesinin bir araya gelmesiyle oluşur. Bölükler sayıların sağdan üçerlik gruplar halinde ayrılmasıyla oluşur. Birler bölüğü, binler bölüğü, milyonlar bölüğü gibi soldaki ilk basamağın adıyla anılır. Beş basamaklı sayılardan itibaren bölükler aralarında boşluk bırakılarak yazılır. Bölükler arasına nokta konulmaz. Örneğin; 123 456 789 sayısında; Eğer sayı 3 ve 3'ün katı değil ise yarım bölük olur ve üstten ayırırken son taraf açık kalır. Nordlicht Harekâtı Nordlicht Harekâtı (Almanca: Unternehmen Nordlicht, anlam: "Kuzey Işığı Harekâtı"), II. Dünya Savaşı'nda Almanyanın Doğu Cephesinde başlattığı iki harekâtın adı. Birinci Nordlicht Harekâtı Almanya silahlı kuvvetler komutanlığı tarafından planlanmıştı. Operasyonun ana hedefi Generalfeldmarschall Georg von Küchler komutasındaki Kuzey Ordular Grubu'nun güçlerini kullanarak Leningrad ele geçirip kuşatmayı erken sonlandırmak ve kuşatmaya katılan binlerce birliğin serbest kalamasını sağlamaktı. Bu esnada Almanlar Stalingrad Muharebesi içinde hazırlık yapıyorlardı. Leningrad'ın kuzeyinden ve Stalingrad'ın güneyinden yapılan her iki senkronize Alman saldırısı Sovyetlerin kafasını karıştırdı. Nordlicht taarruzu 23 Ağustos 1942 Leningrad'ın ağır topçu bombardımanıyla başladı ardından Luftwaffe'nin hava bombardımanı takip etti.Fakat Sovyetler 19 Ağustos'ta Sinyavin Taarruzunu başlatmışlardı. Alman hatlarına yapılacak taarruz için transfer edilen güçler, Nordlicht Harekâtı için kullanılmasına karar verildi. Sovyetlerin Sinyavin Taarruzu'nun başarısılığa dönüşmesine rağmen, Almaların taarruzu iptal etmelerine ve Leningrad'a bir daha taarruz başlatamamalarına neden olmuştu. İkinci Nordlicht Savaşı Almaların II. Dünya Savaşının sonlarında doğru yaptığı savaştır. Finlandiya'nın ruslar tarafından kurtarılmasından sonra Almanlar savunma hatlarına geri çekilerek Laponya yakınlarında tekrar organize olmayı planladılar.Operasyon esnasında Alman yüksek komutanlığı'nın emriyle Norvec'in Lyngen Eyaletine geri çekilerek yeni bir savunma hattı oluşturultu.Almlar geri çekilirken aynı zamanda düşmanın eline geçip kullanılmaması için bina ve botları imha ediyorlardı.Böylece düşmanın ilerleyişi az da olsa yavaşlamıştı. İsmet Atıcı İsmet Atıcı Türk boksör ve antrenör (Adana, 1941-İstanbul, 19 Ekim 1997). Doğduğu Adana'da boksa başladı. Fenerbahçe'ye transfer oldu. Bu forma altında 1969'a dek dövüştü ve 3 kez İstanbul, 2 kez de Türkiye şampiyonu, 2 kez de Türkiye ikincisi oldu . 5 kez ulusal formayı giydi. 1961 yılında Romanya'nın başkenti Bükreş'te düzenlenen Balkan Büyükler Boks Şampiyonası'nda Türkiye'ye bronz madalya kazandırdı. 1975-79 yılları arasında müessese takımları mücadele etmekte zorlanan ve bu dönemde birçok kez "gençler" düzeyinde İstanbul Şampiyonu olmasına rağmen başarılı sporcularını o dönemin önder takımları Tekel ve Büyükdere Boronkay'a kaptıran Fenerbahçe'nin 1980 yılında boks şubesinde yeni bir çalışma düzeni kurmaya karar vermesiyle şube kaptanlığına getirildi . Atıcı 1979-1988 yılları arasında A ve genç milli takımların antrenörlüğünü de üstlendi. Atıcı'nın önderliğinde yıldız ile minik takımlar teşkil edilerek şube güçlendirildi. İstanbul ve Türkiye şampiyonalarında toplam 47 madalya kazanılan 1984 yılından itibaren ise bu spor dalında Fenerbahçe'nin hegemonyası başladı. Atıcı 19 Ekim 1997 tarihinde kalp krizinden vefatına kadar Fenerbahçe'de zaman zaman şube kaptanlığı, zaman zaman da antrenörlük görevini sürdürdü. Andy Moor Andrew Beardmore (d. 16 Ocak 1980) trance ve Progresif trance yapımcı-DJ. Andy Moor, geçmişte birçok takma isim (Dub Disorder, Dwight van Man, Sworn) kullandı ve Indigo, Leama & Moor, Lewis & Moor, Tilt, Whiteroom, ve Zoo DJ gibi grupların bir parçasıydı. Ayrıca DJ Magazine'deki dans müziği tutkunları tarafından 2005 ve 2006'da dünyanın en iyi 30. dj olarak seçildi. Şu anda 18. sıradadır. Andy Moor, Kanadalı dj Delerium ile "Angelicus" şarkısına yaptığı remiks ile Aralık 2008'de Grammy Ödülleri'ne aday gösterildi. Ayrıca Britney Spears, Avril Lavigne, Paul Oakenfold, Brian Eno, Tiësto ve Arthur Baker gibi ünlü isimler için çeşitli şarkılar yapmış ve remikslemiştir. Delerium - "Angelicus (Andy Moor remix)" (Nettwerk) Andy Moor vs. Orkidea - "YearZero (Andy Moor's 'First Light' remix)" (AVA Recordings) Nadia Ali - "Love Story (Andy Moor Remix)" Norman Sylla Norman Sylla (doğum tarihi Eylül 27, 1982 Paris, Fransa) Denizlispor'a transfer olan Fransız uyruklu futbolcu III. Paulus Papa III. Paulus (İtalyanca: "Paulo III"; İngilizce ve Fransızca: "Paul III") (29 Şubat 1468; Canio, Latium Papalık Devletleri, (günümüzde İtalya)- 10 Kasım 1549, Roma Papalık Devletleri, (günümüzde İtalya)). Asıl adı Alessandro Farnese. 13 Ekim 1534 ile 10 Kasım 1549 arasinda papalık yapmış Hristiyan din adamı. Trento Konsili'ni 1545 yılında toplamıştır. Lil Jon Jonathan Mortimer Smith (d. ) Lil Jon olarak bilinen Amerikalı rapçidir. Rapin bir dalı olan Crunk'ın mucididir. Crunk; crazy (çılgın) ve drunk (sarhoş)'ın birleşmesiyle oluşmuştur. Bas ağırlıklı olan parçalarda genelde eğlenmekten, içmekten, kızlardan, çılgınca yaşamaktan bahsedilir. Şarkılar çoğu zaman küfürlüdür. Lil Jon 1971 yılında Missisippi'de doğdu. Fakat çocukluğu, gençliği, Atlanta'da geçmiştir. Radyo dj' liği ve bazı isimlere remixler yapmıştır. 1993-2000 yılları arasında ünlü prodüksiyon ve müzik şirketi So So Def'te çalışmıştır. 2004 yılında evlenmiş ve bir oğlu vardır. 1997 yılında kendi grubu olan The East Side Boyz ile ilk albümü çıktı. 2000 yılında We Stıll Crunk albümü çıktı. 2001 yılında Put Ya Hood Up albümünü yaptı. 2002'de King of Crunk albümünü yaptı. Bu albümüyle beklenen patlamayı gerçekleştirdi. Albümde Ying Yang Twins ile seslendirdiği Get Low isimli parça müzik listelerinde üst sıralara çıktı. Tüm dünyada sevilen bir hit haline geldi. Bu parçayla tüm dünyada milyonlarca hayranı oluştu. 2003'te Part II isimli albümünde Ying Yang Twins İçin yaptığı Salt Shaker isimli şarkıda büyük beğeni topladı. Bu parçada listelerde üst sıralarda kendine yer buldu. Lil jon, 2004'te kendisine büyük saygınlık getiren Usher için Yeah isimli parçayı yaptı. Bu parça listelerde 1 numaraya çıktı ve uzun süre zirvede kaldı. Yine 2004'te Crunk Juice albümünü çıkardı. 2005'te Chopped & Screwed albümünü yaptı. 2006'da çıkması beklenen albümü prodüksiyon şirketi ile yaşadığı sorunlar nedeniyle ertelendi. Fakat albümün hit parçası Snap Yo Fingers radyo ve tv'lerde bolca çıktı. Bu albümlerin hepsini kendi grubu olan The East Side Boyz ile yaptı. 2009'da solo olarak Crunk Rock albümünü yaptı. BME Recording adlı bir prodüksiyon şirketi bulunan Lil Jon burada birçok şarkıcıya ve şarkıya prodüktörlük yapmaktadır. Birçok oyunda sanal karakter olarak yer almaktadır. Need For Speed Underground isimli oyunda hit parçası Get Low ile yer almaktadır. Yer aldığı oyunlar : Sinemada da boy gösteren Lil Jon 7 filmde rol almıştır. Bu filmler: Aviamarş Aviamarş (Rusça: Авиамарш, Stalin döneminde: Марш Сталинской авиации / "Marsh Stalinskoy aviatsii"; anlam: "Stalin'in havacılık marşı"), Sovyet popüler şarkısı. 1921'de şiiri Pavel German (Павел Давидович Герман / "Pavel Davidovich German") tarafından yazıldı ve müziği Yuli Hayt (Юлий Абрамович Хайт / "Yuliy Abramovich Khayt") tarafından bestelendi. Helmut Schinkel'in yazdığı Almanca sözüyle "Rote Flieger" ("Roter Luftflottenmarsch" olarak da bilinir) olarak okundu. 1930'lu yıllarda Nazi Almanyası'nda SA tarafından "Das Berliner Jungarbeiterlied" ("Herbei zum Kampf" olarak da bilinir.) adlı şarkının melodisi olarak kullanıldı. Trento Konsili Trento Konsili (Latince: Concilium Tridentinum), 16. yüzyılda toplanmış yalnızca Katolik Kilisesi'nin kabul ettiği Ekümenik Konsil'dir ve Katolik Kilisesi'nin en önemli konsillerinden biri olarak kabul edilir. Konsil, Trento (sonradan Prince-Bishopric of Trent'in başkenti olmuştur, Kutsal Roma Cermen İmparatorluğu içindeydi, şimdi modern İtalya'dadır) şehrinde 13 Aralık 1545 ile 4 Aralık 1563 tarihleri arasında üç dönemde 25 oturumda toplanmıştır. Üyeler, ilk sekiz oturum için Trento'da (1545-1547), 9 ilâ 11. oturumlar arası Papa III. Paulus başkanlığında 1547'de Bologna'da, 12 ile 16. oturumlar 1551-1552'de Trento'da Papa III. Julius başkanlığında, 17 ile 25. oturumlar yine aynı yerde 1559-1563 arasında Papa IV. Pius başkanlığında bir araya gelmişlerdir. Trento Konsili, politik ve dînî anlaşmazlıklar nedeniyle birçok kez gecikmiş ya da kesilmiştir. Kararlarıyla Martin Luther'in kurduğu Protestanlık'la aldığı tenkitlere reaksiyon olarak görülmüştür. Savoie Dükalığı Savoie Dükalığı, (Fransızca: "Savoie", İtalyanca: "Savoia") 1416-1714 yılları arasında Savoie Hanedanı'nın egemenliği altında bulunan topraklardı. Dükalık İtalya yarımadasının kuzeyinde yer alıyordu. Topraklarının bir kısmı günümüzde Fransa'nın bir parçasıdır. Savoie Kontluğu'nun devamı olan Dükalık Sardinya Krallığı ve İtalya Krallığı'nın çekirdeğini oluşturdu. Michael Owen Michael James Owen (d. 14 Aralık 1979, Chester) , İngiliz eski millî futbolcudur. Daha önce Liverpool, Real Madrid ve Newcastle United gibi kulüpler'de oynayan İngiliz oyuncu İngiltere millî futbol takımı ile 3 FIFA Dünya Kupası, 2'de Avrupa Futbol Şampiyonası'nda oynamıştır. Premier League'de 1997-98 ve 1998-99 sezonlarında gol kralı olmuş ve 2001 FA Cup Finalinde Arsenal'e karşı attığı 2 gol ve 5-1'lik Almanya zaferi sırasında İngiltere formasıyla yaptığı hat trick sayesinde 2001'de Ballon d'Or'a layık görülmüştür. 1998 FIFA Dünya Kupası'nda turnuvanın en iyi genç oyuncusu ödülüne layık görülen futbolcu, Arjantin'e gol attığında henüz 18 yaşındaydı. Liverpool'da oynadığı futbol ile büyük ilgi çeken Owen, Liverpool forması ile çıktığı 306 maçta 179 gol kaydetti ve 2004 yılında Real Madrid'e 12.000.000 €'ya transfer oldu. Real Madrid'de sakatlıklar yüzünden fazla forma şansı bulamasa da 36 maçta 13 gol kaydetti. 2005 yılında yine kendi ülkesine Newcastle United'a 25.000.000 € karşılığında transfer oldu ve 4 yıl bu takımda oynadı. Newcastle United kariyerinde 16 sakatlık geçirdiği için düzenli bir form yakalaması pek de mümkün olmadı Newcastle United'daki bonservisi sona eren Michael Owen, 3 Temmuz 2009 tarihinde Manchester United ile 2 yıllık anlaşmaya vardı. İlk golünü Wigan Athletic maçında attı. 2012-13 sezonunu Stoke City'de geçirmesinin ardından, sezon sonunda futbolculuk kariyerini sonlandırdı. Türksat uyduları kanal listesi Türksat uyduları kanal listesi. .OkaN. Fluxbox FluxBox, BlackBox 0.61.1 kodlarına dayanılarak başlatılmış; çok hafif, kullanımı kolay, aynı zamanda ekstra özelliklerini yüklemenin de kolay olduğu, çok hızlı bir masaüstü ortamıdır. C++ ile geliştirilmekte olup, MIT Lisansı altında lisanslıdır. Kiriakos Triandafillidis Kiryakos Triantafillidis (d. 3 Eylül 1944, Palehori) Kıbrıslı Rum siyasetçi. Emekçi Halkın İlerici Partisi'nin Avrupa Parlamentosu üyesi, Avrupa Birleşik Sol-İskandinav Yeşiller Sol'a mensup Avrupa Parlamentosu'nun Bölgesel Kalkınma Komitesi üyesidir. Yeni Zelanda’da Viktoria Üniversitesi’nde öğretmenlik alanında lisans yaptı. 1971 senesine kadarki zamanda Yeni Zelanda’da İngilizce ve Sosyal Bilimler öğretmeni olarak görev yaptı. Kıbrıs Cumhuriyeti'ne döndüğünde Savunma Bakanlığı ve İçişleri Bakanlığı'nda çalıştı, Mağusa Kaymakamlığı yaptı. 2004 yılından beri Avrupa Parlamentosu üyeliği yapmaktadır. Doğu gürgeni Doğu gürgeni ("Carpinus orientalis"), huşgiller (Betulaceae) familyasından anavatanı Kuzey İran ile Güneydoğu Avrupa olan bir gürgen türü. Adi gürgenden farklı olarak sıcak, kuru ve alçak yerlerde görülür. Nadiren 10 m'ye kadar çıkabilen küçük bir ağaççıktır. 3–5 cm uzunluğundaki yaprakları diğer türlere nispeten küçüktür. Adi gürgenden brahtelerin kenarının dişli ve tek loplu olmasıyla (adi gürgende brahteler üç loplu ve kenarı düz) ayırt edilir. TIMM TIMM, 2008 yılında Berlin merkezli olarak yayına başlayan Almanya'nın bir eşcinsel televizyon kanalı. İlk açıldığı dönemde sadece akşamları yayın yapan kanal, daha sonra tüm gün yayın yapmaya başladı ve genel olarak programlarını , yani geniş ekran olarak yayınlıyor. Kanalın kendine özel programları ve belgeselleri de var; ama bunların yanı sıra yabancı ülkelerden diziler ve filmler de yayınlıyor. Bunlardan bazıları; Queer As Folk, Footballers' Wives, The L Word, RuPaul's Drag Race, Bump!, Noah's Arc, Queer As Folk (UK), Sordid Lives. Kanalın kendisinin çektiği ve içinde Türkiye'nin anlatıldığı 2 adet program da var. Birisinin adı Das andere Istanbul - Queeres Leben am Bosporus, diğeri de Upgrade. 2008 yılında çekilen Das andere Istanbul - Queeres Leben am Bosporus adlı belgeselde İstanbul, İskenderun ve Bursa'dan kareler yer aldı. Kaos GL ve Lambdaistanbul'dan öne çıkan kişiler de belgeselde yer alarak Türkiye'deki LGBT hayatından bahsettiler. Belgeselde pek çok LGBT bireyi yaşadıkları bölgelerdeki sorunları, maruz kaldıkları şiddet ve tecavüzleri de anlattılar. Bursa'daki linç edilmek istenilen LGBT gruptan İstanbul'daki eşcinsel onur yürüşüne kadar pek çok LGBT aktiviteleri de belgeselde yer aldı. Belgesel Türkçe olarak Almanca altyazılı bir şekilde yayınlandı. Ara ara da yeniden gösteriliyor. Bir diğer program da Upgrade. Bu programda her bölümde farklı bir şehir geziliyor ve tanıtılıyor. Bu şehirlerden birisi de İstanbul. İstanbul'daki eşcinsel kafeler, barlar, hamamlar gezilerek şehir hakkında detaylar verildi. Yine Lambda İstanbul ziyaret edilerek, derneğin yaşadığı kapatma süreci ile ilgili detaylar konuşularak, Türkiye'de LGBT birey ve derneklere yapılan girişimlerden bahsedildi. Programda 2009 yılı İstanbul Eşcinsel Onur Yürüyüşü'nden görüntüler de yer aldı. TIMM, Astra 19 derece uydusunda şifresiz olarak yayın yapıyor. Program, dizi, şov, belgesel ve filmlerin büyük bir bölümü orijinal dillerinde Almanca altyazılı olarak yayınlanıyor. Aynı zamanda Alman platformu Kabel'de de yayın yapıyor. Uydudan izlemeyenler için internet sitesi üzerinden de izlenebiliyor. Vittorio the Vampire Vittorio the Vampire yazar Anne Rice`in "New Tales of the Vampires" (Yeni Vampir Hikâyeleri) serisinden 1999 tarihli bir kitaptır. Kitap, Rönesans İtalya'sında geçmektedir. Babası Floransa`ya baglı bir derebeyi olan Vittorio`nun Floransa ve kendi toprakları arasında keyifli geçen hayatı bir gece gelen bir ziyaretçi ile değişir. Vittorio`nun tüm ailesi bir fransız vampir koveni tarafından katledilir. Ancak Vittorio dişi bir vampir olan Ursula'nın ona duyduğu ilgi nedeniyle sağ kalır. Vittorio intikam arayışı içindeyken Ursula ile Vittorio arasinda bir aşk gelişir. İntikam uğraşları sonucunda vampirlerin eline düşen ve yine Ursula`nin sayesinde kurtulan Vittorio artık melekleri gorebilmekte ve onlarla konuşabilmektedir. Meleklerin yardımıyla intikamını alır ancak bu intikama Ursula`yı da dahil etmelidir. Fakat Vittorio duygularına yenik düşer ve Ursula`yı öldüremez. Bunun üzerine melekler onu orada terk eder. Vittorio, Ursula`yı tekrar insana çevirmeye çalışırken Ursula tarafından kandırılarak vampire dönüştürülür... "Kitap bir vampir hikâyesi gibi gözüksede içeriğinde hayata,iyiliğe ve kotülüğe karşı derin bakış açıları içermektedir." "AynÄ± zamanda Romeo ve Juliet`in vampir versiyonu olarak nitelendirilmektedir." Vittorio ağzından: Küçük bir çocukken korkunç bir rüya görmüştüm. Rüyamda kardeşlerimin kesik başlarını kucağımda tutuyordum. Kocaman, kıpır kıpır gözleri ve kızarmış yanakları dışında tamamen hareketsiz ve sessizdiler. Benimse adeta dilim tutulmuş, kucağımdaki bu korkunç görüntüyle bakakalmışım. Ve bir gün rüyam gerçek oldu. Ama kimse ne onlar ne de benim için ağlayabilir artık; çünkü isimsiz olarak gömülmelerinden bu yana beş yüz yıl geçti. Extreme Behavior Extreme Behavior, Amerikalı Hard Rock grubu Hinder'in ilk albümünün adıdır. 27 Eylül 2005'te piyasaya çıkan albüm bir yıl içerisinde -albümü kötüleyen röportaj ve tanıtım amaçlı incelemelere rağmen- platinium sertifika kazanmıştır. Albümdeki tüm şarkılarda Brian Howes'un imzası vardır. "Shoulda" adlı parça, Social Code adlı bir grubun şarkısıdır. Albümde yer almamasına karşın tüm Kuzey Amerika Turnesi boyunca konserlerinde "Running In The Rain" adlı parçayı sıkça söylemişlerdir. Albümün kapak resmi Candida Royalle'in yazdığı How to Tell a Naked Man What to Do: Sex Advice from a Woman Who Knows adlı bir kitabın kapağı ile hemen hemen aynıdır. Albümden piyasaya çıkan ilk parça Get Stoned oldu. Albüm ayrıca Hinder'in gerçek üne kavuşmasını sağlayan ve 2006 yılı boyunca pop muzik listelerinde uzun süre 1 numara kalmayı başarmış Lips of an Angel'ı da içeriyordu. Albümden çıkan üçüncü parça How Long da uzun süre Amerikan radyolarında çalındı. 11 Temmuz 2007'de dördüncü parçaları Better Than Me ile tekrar müzik listelerine giriş yapan Hinder'in tüm bu çalışmalarının sonucunda ilk albümleri 2,789,275 adet satmayı başarmıştır. The Deluxe Edition standart albüm şarkılarının bulunduğu CD'nin yanında, 'You Can't Make This Sh*t Up' adlı özel DVD'yi de içermektedir. Standart şarkı listesinin yanında 2 adet ekstra parça da bulunmaktadır. http://en.wikipedia.org/wiki/Extreme_Behavior_(album) TH TH ÅŸu anlamlara gelebilir: MÃ¼fsid Müfsid, bir İslam dini terimi. Efâl-i mükellefin'dendir. "Müfsid" sözcüğü lügâtte "bozucu" veya "bozguncu" gibi mânâlara gelir. Müfsid kelimesi, İslam kelâm'ında iman'ı (inanç), İslam fıkıhında ise başlanmış bir ibâdeti bozarak geçersiz kılan durumlar için kullanılan bir terimdir. Yani müfsid İslam'da meşru olan bir akideyi veya başlanmış olan bir ibadeti bozan şeylerdir. Örneğin; İmanı ve namazı, nikâhı ve haccı, zekatı, alış ve satışı bozmak gibi. Mesela, Allah'a ve kitaba sövmek küfür olup, imanı bozar. Namazda gülmek, abdesti ve namazı bozar. Oruçlu iken bilerek yemek, içmek orucu bozar. Müfsid, kasıtlı olarak yapıldığında ibâdeti bozduğundan ibâdetin tekrarlanmasını gerektirir. Müfsidin özürsüz, bilerek yapılması günâhtır. Hatâ ile yanlışlıkla meydana gelmesinde ise günâh ve azab olmadığı gibi ibadet de bozulmaz. Örneğin oruçluyken bilmeden, unutarak yiyip içmek; namaz içinde kendini alamayıp gülmek gibi. Fritz Haber Fritz Haber (d. 9 Aralık 1868, Breslau, Almanya - ö. 29 Ocak 1934, Basel, İsviçre) Alman kimyager. 1918 yılında Nobel Kimya Ödülü'nü kazanmıştır. I. Dünya Savaşı süresince klor ve diğer zehirli gazları geliştirme ve dağıtımı konusundaki çalışmaları nedeniyle "kimyasal savaşın babası" olarak da tanımlanır. Haber'in eşi Clara Immerwahr da kimya üzerine doktora yapmıştır. Immerwahr, Haber'in zehirli gazlar konusundaki çalışmalarına karşıydı ve II. Ypres Muharebesi'nde klorun ilk başarılı kullanımına yanıt olarak bahçelerinde intihar etmiştir. Haber, Max Born ile birlikte, iyonik bir katı maddenin kafes enerjisini değerlendirmek için Born-Haber siklusu yöntemini geliştirmiştir. Haber MDMA'yı ilk sentezleyen kişi olarak da bazı yerlerde anılsa da, bu bilgi doğru değildir. Yahudi bir anne babanın çocuğu olarak Breslau, Almanya'da (günümüzde Wrocław, Polonya) doğmuştur. Annesi doğumda ölmüştür. 1886'dan 1891'e kadar Robert Bunsen'in yanında Heidelberg Üniversitesi'nde, A. W. Hofmann'ın grubunda Berlin Üniversitesi'nde (günümüzde Berlin Humboldt Üniversitesi) ve Carl Liebermann'ın yanında Technical College of Charlottenburg'da (günümüzde Technical University of Berlin) çalıştı. 1901'de Clara Immerwahr ile evlendi ve oğulları Hermann 1902'de doğdu. Akademik kariyerine başlamadan önce babasının kimyasal işinde ve Zürih'te Georg Lunge ile İsviçre Federal Teknoloji Enstitüsü‎'nde çalıştı. Pierre Gilles Pierre Gilles (d. 1490, Albi – ö. 5 Haziran 1555, Roma), Fransız bilim insanı, çevirmen ve topograftır. Fransa'nın güney kısmında olan Albi kentinde doğmuştur. Fransa Krallığı'nın emrinde çalısmış ve görevleri için Akdeniz'in bazı bölgelerinde görev almıştır. İlk kitabı, Fransa kıyılarındaki deniz yaşamı üzerinedir, ve kraliyetin dikkatini çekebilmek ve araştırmaları için destek almak üzere kitabını I. Francois'e adamıştır. Çok iyi bir hümanist rönesans eğitimi alan Pierre Gilles, Pagan ve Hristiyan metinler üzerine Latince ve Yunanca dillerinde çalışmıştır. Kraliyetin görevlendirmesi ile İstanbul konsolosluğunda, antik metinleri aramak ile görevlendirilmiştir (1544 - 1547). Burada vaktinin ciddi bir kısmını antik İstanbul üzerine ayırmış ve İstanbul üzerine çok geniş ve kapsamlı bir arşiv çıkarmıştır. Görevi bittikten sonra Roma'ya dönmüş ve notlarını kitaplaştırmak üzere çalışmaya başlamıştır. İlerleyen yaşı nedeniyle geçirdiği ateşli hastalık nedeniyle kitabını bitiremeden 5 Haziran 1555 yılında vefat etmiştir. Roma'daki San Marcello Kilisesi'ne defnedilmiştir. Ölümünden sonra yeğeni, Antoine Gilles, notlarına ulaşmış ve eserlerini iki kitap olarak basmıştır. İlk kitap "Boğaz'ın Trakya Kısmı Üzerine" ve diğeri de "İstanbul'un Topografisi ve Antik Eserleri" isimlerini taşır. İkinci kitap çok uzun süre İstanbul üzerine en önemli referanslardan biri olmuştur. Bu kapsamlı çalışma günümüzde halen kaynak olarak önemini devam ettirmektedir. Sini platoçek Sini platoçek (Rusça: Синий платочек / "Siniy platochek"; anlam: "Mavi eşarp"), Sovyet popüler şarkısı. 1939'da Polonya'lı mülteci besteci Jerzy Petersburski tarafından bestelendi. Şiirinin yazarı olarak M. Maksimov (М. Максимов) veya. Galitski (Я. Галицкий)"nin adı aktarılmaktadır. 1975'te 1940'lı yılların askerî şarkılarını topladığı "Kırklı yılların askerleri" (Военные сороковые / "Voennie sorokovie") adlı film konserinde Klavdiya Şuljenko (Клавдия Ивановна Шульженко / "Klavdiya Ivanovna Shulzhenko") tarafından yorumlandı. 1996'da Kavkas Esiri (Кавказский пленник) adlı filmde kullanıldı. Tardiv diskinezi Tardiv diskinezi, tardif diskinezi veya geç diskinezi, antipsikotiklerin (nöroleptik) kullanımından en az 6 ay sonra ortaya çıkan değişik kas gruplarındaki diskinezilerdir (istemsiz kompleks hareketler). En sık ağız çevresindeki kaslarda görülmekle beraber; el ve ayak parmaklarında, el ve ayak kaslarında, boyun, gövde ve kalça kaslarında da görülebilir. Kullanım süresi uzadıkça görülme sıklığı artar. Streste artabilir ve uykuda kaybolabilir. Kadınlar, yaşlılar, çocuklar, beyin hasarı olanlar ve affektif bozukluğu olanlar yüksek risk grubundadır. Atipik antipsikotiklerin kullanımıyla oluşum riski daha azdır. Tardiv diskinezi 50 yılı aşkın bir süredir bilinen bir durum olmasına karşın, etiyolojisi hakkındaki bilgiler halen çok kısıtlıdır. Dopamin adlı nörotransmitteri ile ilgili sistemde bir hasar sonucunda ortaya çıktığı düşünülmektedir. Bazal ganglia dopamin reseptörlerindeki kronik blokaja bağlı dopaminerjik reseptör süpersentivitesinin (hipersentivitesi) neden olduğu, en çok nigrostriyatal yolaktaki D2 dopamin reseptörlerinin etkilendiği düşünülmektedir. Nöroleptikler esas olarak bu dopamin sisteminde rol oynar, ki D2 reseptörlerine bağlanma afinitesi ne kadar çoksa bununla ilişkili olarak tardiv diskinezi riski o denli yüksektir. Hayvan çalışmaları, D2 agonist ve antagonistleri hakkındaki çalışmalar, doz-yanıt ilişkisi, ilaç kesilme etkileri ve genetik polimorfizm araştırmaları D2 hipersentivitesi hipotezini desteklemektedir. Benzer dozlarda aynı nöroleptiklerin verildiği kişilerde dahi tardiv diskinezi gelişme olasılığı farklıdır. Böyle kişisel farklılıkların belki de genetik polimorfizm nedeniyle ortaya çıkmış olması olasıdır. Podmoskovnye veÃ§era Podmoskovnye veçera (Rusça: Подмосковные вечера / "Podmoskovnye vechera"; anlam: "Moskova banliyösünün akşamları"), Sovyet popüler şarkısı. 1955'te "Leningradskimi veçerami" (Ленинградскими вечерами / "Leningradskimi vecherami"; "Leningrad akşamları") adıyla müziği Vasili Solovyov-Sedoy (Василий Павлович Соловьёв-Седой / "Vasiliy Pavlovich Solovyov-Sedoy") tarafından bestelendi ve şiiri Mihail Matusovski (Михаил Львович Матусовский / "Mikhail Lvovich Matusovskiy") tarafından yazıldı. Fakat Sovyet Kültür Bakanlığının isteği üzerine başlığı "Podmoskovnye veçera" oldu ve şiiri ile müziğinde de değişiklikler yapıldı. Yeni başlığı altında Spartakiad spor oyunlarının belgeselinde kullanılması üzere Vladimir Troşin (Владимир Константинович Трошин / "Vladimir Konstantinovich Troshin") tarafından yorumlandı. 1957'de 6. Dünya Gençler ve Öğrenciler Festivali sırasında düzenlenen uluslararası şarkı yarışmasında birinciliğini kazandı. 1958'de Van Cliburn tarafından tanıtıldıktan sonra dünyaca popüler olmaya başladı. 1961'de "Kenny Ball and His Jazzmen", "Midnight in Moscow" başlığıyla caz yorumunu yaptı. 1962 yılın ilk aylarında ABD'de U.S. Billboard Hot 100 chart'ın ikincisi olup üç haftadır American "Easy Listening" chart'ın birincisi olarak kaldı. 1964'ten beri Mayak Radyosu (Радио «Маяк») yayımında saat bildiri için yarım saatte bir kez bu müziğin başlangıcındaki dört dizesi çalınmaktadır. Budyonnıy'ın marşı Budyonni'nin marşı (Rusça: Марш Будённого / "Marsh Budyonnovo" veya Марш конников Будённого / "Marsh konnikov Budyonnovo"; anlam: Budyonni'nin süvari marşı), Kızıl Ordu ve Sovyet popüler şarkısı. Rusya İç Savaşı sırasında 1920 yıl civarında Anatori D'Aktil (Анатолий Д’Актиль / "Anatoliy D'Aktil") tarafından yazıldı ve müziği Pokrass Kardeşler (Братья Покрасс / "Bratya Pokrass"'; Samuil, Dmitri ve Daniyil) tarafından yazıldı. Eski Kızıl Ordu süvarisi olan konuşkan amcanın yaşadıklarını anlatan şarkıdır. Paola Espinosa Paola Milagros Espinosa Sánchez (doğum: 31 Temmuz 1986, La Paz, Baja California Sur) Meksikalı sporcu. atlama dalında yarışmaktadır ve Meksika'yı, Atina 2004 Yaz Olimpiyatları'nda ve Pekin 2008 Yaz Olimpiyatları'nda temsil etmiştir. 2008 Olimpiyatlarının açılışında ülkesi Meksika'nın bayrağını taşıyan Espinosa, o oyunlarda Tatiana Ortiz ile birlikte 10 m Senkronize atlamada bronz madalya almıştır. Espinosa 2009 yılında 10 m platformda olimpiyat şampiyonu Chen Ruolin'i geçerek dünya şampiyonluğuna ulaşmıştır. YeÅŸim (jasp) Kuvars grubundan bir silis mineralidir. Doğada kırmızı, yeşil, kahverengi ve sarı renkleri vardır. Bileşiminde bulunan hematit,ona rengini verir ve bu renkler, dağılımlarına göre: Okyanus, dalmaçya, hayalet, kırmızı gibi adlarla anılırlar. Kırmızı noktalar serpiştirilmiş haline kantaşı ya da heliotrop denen yeşim (jasp) taşı, Antik Roma'da yüzük taşlarında kullanılırdı. Sertliği 7'dir. Lakerda Lakerda uzun süreli saklanmak üzere özel şekilde hazırlanmış balık etidir. Esasen torik, günümüzde torik az bulunduğu için palamut balıklarından yapılır. Balığın iç organları çıkartılarak temizlendikten sonra kuyruk kısmı kuyruk başlangıcından 3–5 cm. içeriden kesilerek, baş tarafı da yüzgeçlerin hizasından kesilerek ayrılır. Bu kuyruk ve baş kısımları çorba ya da pilaki için kullanılabilir. Kalan gövde, takoz tabir edilen 7–8 cm. kalınlıkta dilimler halinde kesilir. İnce bir süpürge otu ya da tel yardımıyla omuriliği ve kan pıhtıları tamamen temizlenir. Temizlenmiş takozlar yıkanır ve temiz, serin ve tatlı bir suda 1 gün boyunca suyu birkaç saatte bir değiştirerek kalan kan vb. kalıntıların çıkması sağlanır. Lakerda geleneksel olarak tahta fıçılara kurulmuş olsa da günümüzde bu iş için teneke ya da plastik kaplar kullanılmaktadır. Lakerda kurarken kullanılacak tuz sofra tuzundan bir derece kalın ama turşuluk iri taneli tuzdan ince, şeker kalınlığında sanayi tuzudur. Kabın dibine 1–2 cm. kalınlıkta tuz döküldükten sonra takozlar kesik yüzeyleri tuza gelecek şekilde sıkıca dizilerek istiflenir. Sıranın üzerine defne yaprağı ve balıkları örtecek kadar tuz konulup yeni bir sıra döşenir. Bu şekilde kap doldurulup en üst katın da üstü tuzla örtüldükten sonra üstünü kapatacak büyüklükte bir tahta ve tahtanın da üzerine temiz bir taş benzeri bir ağırlık konur ve kabın ağzı temiz bir bezle bağlanarak kapatılır. Serin bir yerde 2-3 hafta beklediğinde yenecek duruma gelir. Bu süre içinde balık su ve yağ salar. Üstte biriken yağ kaşık ve kâğıt havluyla alınır. Servis edilmeden önceki sürelerde sıcaklık 6-7 dereceyi aşmamalıdır, aksi halde et yumuşar. Lakerda daha çok salata ve meze olarak yenir. Yenecek miktar kadarı saklandığı kaptan çıkarılarak 4-5 saat temiz tatlı suda bekletilerek tuzunu salması sağlanır. İsteğe bağlı olarak kısa bir süre sirkede de tutulabilir. Ardından keskin bir fileto bıçağıyla derisi soyulur, lakerdanın kalitesine göre (iyisi sert olur ezilmeden ince dilimlenebilir) birkaç milimden bir santim kalınlığa kadar dilimlenir ve servis tabağına alınır. Üzerine biraz zeytinyağı gezdirilip biraz da karabiber serpilebilir. Yanında halka dilimlenmiş kırmızı soğanla servis edilir. Ağıza atmadan hemen önce limon da sıkılabilir. Volkssturm Volkssturm (Türkçe: "Yurt Muhafızları"), II. Dünya Savaşı'nın son aylarında Adolf Hitler'in emriyle Alman erkeklerinden oluşturulan halk kurtuluş ordusu. Örgüt milislerinin yaşları 16 ila 60 arasında olmakla beraber katılım için daha önce orduda askeri eğitim almış olma şartı yoktu. Volkssturm fikri 1813'te Napolyon'a karşı özgürlük mücadelesi vermiş eski Prusya Krallığı'nın halk milislerinden esinlenilmişti. Heinz Guderian, Volkssturm gücünü Doğu Cephesi'nde Sovyetler'e karşı insan gücünü dengelemek için kullanmayı planladı. Çünkü Doğu Cephesi'nde savunma yapan Wehrmacht'ın insan gücü iyice zayıflamıştı. Bu yüzden eli silah tutan her erkek Alman vatandaşının orduya çağrılması gerekiyordu. Volkssturm 1944 yılında kurulmuş olmasına karşın bu düşünce 1925'ten beri kâğıt üzerinde varolan bir plândı. Milis kuvvetlerinin daha etkili olması için Hitler ve Bormann sadece sayı gücüyle değil aynı zamanda fanatizminde gerekli olduğunu düşündüler. Volkssturm plânın ilk evrelerinde amacı, ordu birimleri moralman çöküntü içerisine girdiğinde onlara savaş desteği sağlamaktı. Volkssturm'un istenilen fanatizm boyutuna ulaştırılması için milisler, yerel Nazi Partisi ofislerinin emri altına verildi. Heinrich Himmler silahlanma ve eğitimden sorumlu komutan olmasıyla Volkssturm ülke çapında bir organizasyona dönüştü. Normalde Nazi Partisi'nin kontrolünde olması gerekirken, daha sonraları gerektiğinde kullanılması için Wehrmacht'in emrine verildi. Standart bir Volkssturm taburu altı yüz kırk iki erkekten oluşuyordu. Birliğin büyük bir kısmı Hitler Gençliği üyeleri, hükümlüler, genç ve daha önce orduda görev yapmış erkeklerden oluşmaktaydı. Tipik eğitim Karabiner 98k tüfeği ve Panzerfaust gibi hafif silahlardan oluşmaktaydı. Silah ve mühimmat sıkıntısı yüzünden silah eğitimi mümkün olduğunca kısa tutuluyordu. Bunun yanında I. Dünya Savaşı'nda savaşmış eski askerler yeni silahları tanımakta ve kullanmakta acemilik çekiyordu. Herhangi bir askeri birlik standardı yoktu, ellerindeki kalan silahları kullanıyorlardı. Bunun yanında, aşçı üniforması ve asker üniforması gibi milislerin özel üniformaları da bulunmaktaydı. Bu görüntü aynı zamanda Alman halkını demoralize ediyordu. Alman ordusunda Polonya, Belçika ve Fransa gibi işgal edilen ülkelerden ele geçirilen silahlar kullanılıyordu. Karabiner 98k, Gewehr 98, Gewehr 71, Dreyse gibi çeşitli hafif silahlara sahiptiler. Almanlar aynı zamanda Volkssturm milisleri için MP 3008 makineli tabanca ve Volkssturmgewehr 1-5 piyade tüfeği gibi ucuz maliyetli silahlar da üretiyorlardı. Fakat farklı silah kullanımı mühimmat karmaşasına neden olmuştu. Örneğin, Gewehr 71'in mermisinin Karabiner 98k tüfeğine uymaması gibi sorunlar baş gösteriyordu. Milisler eğitilip silahlandırıldıktan sonra geleneksel Hitler'e bağlılık yemini ettirilip savaşa sürülüyorlardı. Volkssturm birlikleri sadece kendi mıntıkalarından sorumluydu. Fakat bazı birlikler direkt cephenin ön saflarına gönderilmişti. En geniş kapsamlı kullanıldıkları yer Berlin Muharebesi'dir. Şehrin birçok bölgesinde Sovyetler'e karşı savaşmışlardı. Bu savaş tüm Alman Ordusu gibi Volkssturm'u da çökertti. Volkssturm'un katıldığı bir başka büyük savaş da Königsberg Kuşatması'dır. Kent Park Kent Park, Eskişehir'de Otogar ile Gökmeydan mahallesi arasında kalan ve Porsuk Çayı boyunca uzanan, yaklaşık 270 bin metrekarelik park. Parkta 20 bin metrekarelik bir gölet, gölet içinde bir ada, lokantalar ve kafeler, gül bahçeleri, çocuk oyun alanları, spor sahaları, botanik kafeler gibi pek çok sosyal tesis yer almaktadır. Santa Maria Novella BazilikasÄ± Santa Maria Novella İtalya Floransa'da aynı isimle anılan ana tren istasyonunun karşısında yer alan bir kilisedir. Tarihsel olarak Floransa'da ilk büyük basilikadır ve şehrin önemli Dominikan mezhebinin kilisesidir. Kilise (manastıra bitişik) ve bitişik odası sanat hazineleri ve cenazeye ait eserlerin korunduğu yeri içerir. Özellikle Gotik ve erken rönesans dönemi sanat ustalarının yağlı boya tabloları ile meşhurdur. Eliaçık çok önemli Floransa'lı ailelerin sayesinde finansmanı sağlanmıştır. Onlar bu sayede kutsanmış toprak üzerinde kendilerine cenazeye ait şapel temin etmişlerdir. Bu kilise "Novella" (Yeni) olarak adlandırılır. Çünkü 9ncu yüzyılda Santa Maria delle Vigne küçük mabedi yeri üzerine inşa edildi. 1221 yılında yer Dominikan mezhebine tahsis edildiğinde onlar bir yeni kilise ve yan yana bir manastır inşa etmeye karar verdiler. Kilise iki Dominikan rahibi olan Fra Sisto Fiorentino ve Fra Ristoro da Campi tarafından dizayn edildi. İnşaat 13ncü yüzyıl ortalarında (yaklaşık 1246) başladı ve Romanesk-Gotik mimari tarzlı çan kulesini ve kutsal eşyaların saklandığı odayı bitirmekle görevli olan Rahip Iacopo Talenti tarafından yaklaşık 1360 yılında bitirildi. O zamanda sadece Tuscan Gotik yüzün alt parçası bitirildi. Üç kapı boydan boya yuvarlak kemerlerle uzatıldığında, ön cephenin alt yüzündeki kısımlar kapalı kemerlerle uzatıldı, Pilaster lerle ayrıldı. Bu aynı dizayn eski kilisenin etrafındaki bitişik duvarlarda devam etti. Kilise 1420 yılında kutsandı. Bir yerel tekstil tüccarı Giovanni di Paolo Rucellai üzerindeki komisyonda, Leone Battista Alberti kilisenin siyah ve beyaz mermerden kakmalı ön cephesini dizayn etti (1456-1470). Kendisi halihazırda Rimini'deki Tempio Malatestiano'nun mimarı olarak meşhurdu. Albert aynı zamanda Floransa'daki Rucellia Sarayı'nın ön cephesini dizayn etmişti. Alberti, hümanist mimarlığın ideallerini detaylamada klasik ve orantılı esinlemeyle dizaynda yapıtın ön cephesinde halihazırda var olan ortaçağ kısmı ile ayrıca yeni bir uyum getirmeye girişmişti. Onun katkıları kareler ile süslenmiş bir geniş friz, onun üzerinde yuvarlak bir pencere ve dört beyaz-yeşil pilaster, üste alınlık ortasında Dominikan güneş amblemini içeriyordu. Yapı alınlığın ortasından düşey bir şekilde inen doğru üzerinde sol ve sağ yanı ile bir simetri arz etmektedir. Korint sütun başlıklı dört kolon, ayrıca ön cephenin alt kısmına sonradan eklenmiştir. Alınlık ve frizler açık bir şekilde eski zamanlara ait eserlerden ilham almıştır. Fakat S-kıvrımlı üst kısımda olan helozoni kıvrımlar yeni ve eskinin örneği değildir. Helozoni kıvrımlar (veya onların değişik şekilleri) bütün İtalya'daki kiliselerde bulunur. Alınlık altındaki friz, koruyucusunun ismini taşır: "IOHAN(N)ES ORICELLARIUS PAU(LI) F(ILIUS) AN(NO) SAL(UTIS) MCCCCLXX (Giovanni Rucellai son of Paolo in the blessed year 1470)." Sanatçıların kilise için ürettikleri parçaların içerdikleri: Karatal Nehri Karatal Nehri (Rusça: Каратал), Balkaş Gölü'ne dökülen İli Nehri'nden sonra, onun doğusunda ortalama 400 km uzunluğunda ikinci büyük bir nehirdir. Nehir Kazakistan ve Çin sınırı yakınında güneybatı Cungarya Alatau Dağlarından 4463 m yükseklikten doğar. Karların eridiği bahar aylarında çok siyah suyu olduğu için bu isim verilmiştir. Bazen (Kazakça: Қарабулақ) Karabulak ismi de verilir. Vladimir Feodoroviç Minorsky Yafınç'ın (dere) Balkaş Gölü'ne dökülen Karatal Irmağı olabileceğini, ihtiyatlı bir dil ile, ifade eder. Tacloban Tacloban Şehri (Waray: "Siyudad han Tacloban", Takalotça: "Lungsod ng Tacloban", Cebuano: "Dakbayan sa Tacloban", basitleştirilmiş Çince: 独鲁万; geleneksel Çince: 獨魯萬), Filipinler'deki bir liman kentidir. Başkent Manila'nın yaklaşık 360 kilometre güneydoğusundadır. Leyte eyaletinin başkentidir. Ayrıca Doğu Visayas'ın bölgesel merkezidir. Arif Sporel Arif Sporel (ö. 12 Şubat 1980), Türk futbolcu. Hasan Kamil Sporel ve Zeki Rıza Sporel'in abisidir. Koaksiyel kablo Koaksiyel kablo (İngilizce kısaltması "coax") radyo frekansta kullanılan bir kablo türüdür. Bu kablonun kesit alanı iç içe dört maddeden meydana gelir. En içte canlı hat, yani sinyali taşıyan hat vardır. Bu uç dielektrik sabiti yüksek bir yalıtkan ile çevrelenmiştir. Yalıtkanın çevresinde iletkenlerden oluşan bir örgü (veya ince varak) vardır. Bu örgü topraklanmıştır. En dışta ise koruyucu kılıf yer alır. Kablonun iletkenlerden oluşan örgüsünün topraklanmış oluşu çok önemlidir. Çünkü bu sayede kablo elektromanyetik alan oluşturan cihazların yakınından etkilenmeden geçebilir. Öte yandan bu yapı koaksiyel kabloların kendi kalınlığındaki diğer kablolara göre daha elastiki olmalarını sağlar. Koaksiyel kablonun taşıdığı akım VHF veya UHF gibi çok yüksek frekanslı bir akımdır. Akımın yönü saniyede milyonlarca kez değiştirir.(VHF 30 milyondan 300 milyon Hz de kadar, UHF ise 300 milyondan 3 milyar Hz e kadar olan frekans alanıdır.) En içte iletken olarak bakır veya diğer iletken metaller kullanılır. Çevredeki yalıtkanın dielektrik sabiti ve fiziki boyutları (kesit alanı) kablonun bazı elektriksel özelliklerini saptadığı için çok önemlidir. Kablo boyunca dielektrik sabit ve fiziki boyutların değişmemesi gerekir. Genellikle polyethylene (PE) veya Teflon (PTFE) gibi yalıtkanlar kullanılır. Yüksek güç taşımak için üretilmiş kalın kablolarda yalıtkan yerine gaz veya hava kullanıldığı da olur. Ancak bu gibi durumlarda iç ve dış iletkenlerin yanlışlıkla birbirlerine dokunmamaları için, içeride ayırıcı yalıtkan destekler kullanılır. Dış iletken çoğu kez iletken tellerden yapılmış bir örgüdür. Ancak örgünün iki sorunu vardır. Örgü tellerinin fiziki kalınlığı kablo elektriksel karakteristiklerini etkiler. Ayrıca örgünün çok sık olmaması da taşınabilen frekansa bir üst sınır getirir. Bu sebeple, dış iletken olarak çok ince metal varakların kullanılması tercih edilir. Ancak metal varaklar eğilip bükülmeye örgü kadar uygun değillerdir. Ayrıca bu tercih kablo fiyatını artırabilir. Koruyucu dış kılıf elektriksek performanstan ziyade kablonun korunması ile ilgilidir. Genellikle PVC gibi bir madde kullanılır. El değmeyecek ve çevreden etkilenmeyecek iç devrelerde dış kılıfa gerek bile yoktur. Elektriksel karakterleri hesaplayabilmek için, öncelikle bazı ölçülen değerleri belirtmek gerekir. Ancak yalıtkan maddelerde bağıl manyetik geçirgenlik genellikle 1 e çok yakındır.) Karakteristik empedans yansıma olmaksızın güç transferi yapabilmek için bilinmesi gerekli olan bir karakteristiktir. Birim uzunluktaki seri direnç ve şönt iletkenlik 0 kabul edilirse, Burada ln e tabanlı logaritmadır. Dielektrik katsayı bağıl dielektrik katsayısı cinsinden ifade edilir ve e tabanına göre verilen logaritma on tabanına çevrilirse, Bu denklem kablo karakteristik empedansının sadece kullanılan yalıtkanın dielektrik katsayısıyla , iç ve dış iletkençaplarına bağlı olduğunu göstermektedir. Uygulamada görüntü sinyali (VF) için kullanılan kablolar 75 Ω radyo frekans (RF) ve ara frekans kabloları ise 50 Ω karakteristik empedansa sahiptir. Anten kablolarında ise 75 Ω ve 300 Ω başta olmak üzere çeşitli empedanslar kullanılır. Kablo üreticisi kataloglarda bu empedansı belirtir. Sinyalin kablo içindeki sürati yalıtkanın dielektrik sabiti ve manyetik geçirgenliğine bağlıdır. v sinyal sürati ve c de boşluktaki ışık hızı ise, Fakat, bağıl manyetik geçirgenlik 1 e yakın olduğu için sürati tayin eden doğrudan bağıl dielektrik katsayıdır. Dalga boyu elektromanyetik sinyal süratinin frekansa bölünmesi ile bulunur. Burada f frekans ve Î» de dalga boyudur. Sürat parametresi ışık hızı cinsinden ifade edilirse, Kablo içinde dalgaboyunun boşluktakinden daha kısa oluşu özellikle anten yönlendirilme hesaplarında dikkate alınması gereken bir unsurdur. Üreticinin kablo kataloglarında ya dalga boyunun kısalması, ya da dielektrik katsayı verilir. Kablo içinde seri direnç ve şönt iletkenlik sebebiyle oluşan zayıflama, şayet uzun kablo ve yüksek frekans kullanılacaksa, dikkate alınması gereken bir planlama kriteridir. İlke olarak kalın kablolarda zayıflama ince kablolardan daha azdır. Zayıflama kablo üreticileri tarafından kataloglarda dB/m veya dB/100 m birimleriyle verilir. Yüksek güç uygulamalarında sadece gücün zayıflaması değil, aynı zamanda kablonun ısınması da dikkate alınmalıdır. Koaksiyel kablolar özellikle yüksek frekanslarda kullanılır. Ancak frekansın alanın üst sınırı vardır. kablo bu sınırın üstünde kullanılmamalıdır. Kablonun ortalama çapının formula_15 olduğu dikkate alınırsa, Bu frekans şu şekilde verilir. Manyetik geçirgenlik 1 e eşitlenirse, Ancak yüksek frekansla ilgili bir sınırlama daha vardır. Yüksek frekanslarda kablo fazla bükülmemelidir. Amprik olarak, kablo bükülme yarıçapı sinyalin kablo içindeki dalga boyundan büyük olmalıdır. Ernst Tiburzy Ernst Tiburzy (26 Aralık 1911 – 14 Kasım 2004), II. Dünya Savaşı'nda Volkssturm tabur komutanı (Volkssturm-Bataillonsführer). Şubat 1945'te Königsberg Savunması'nda tek başına Panzerfaust tanksavarıyla beş veya dokuz arası T-34 tankını imha ederek Şövalye Demir Haç madalyasıyla ödüllendirilmiştir. Bu madalya Ernst Tiburzy'den başka hiçbir Volkssturm üyesine verilmemiştir. Leyla Asım Turgut Leyla Asım Turgut (1910 - 1988), Türk yüzücü. Osmanlı Devleti Hariciye Nazırlarından Mustafa Asım Turgut'un kızıdır.. Yüzmeye babasının devlet görevi nedeniyle bulunduğu Avrupa'da tahsil görürken başlamıştır. 1932 yılında Türkiye'ye kesin dönüş yaptığında Şube Kaptanı Rüştü Dağlaroğlu'nun oluşturduğu Fenerbahçe yüzme takımına girmiştir. Girdiği tüm yarışlarda birinci gelerek ve Türkiye rekorlarını ele geçirerek tarihe geçmiştir. Sovyetler Birliği'nde ikili müsabakalara katılmak üzere ilk kez kurulan Yüzme Milli Takımında İstanbul Yüzme İhtisas Kulübü'nden Cavidan Erbelger ile birlikte dahil edilmiş ve ilk bayan milli yüzücülerden biri olmuştur. Aktif sporculuğu bıraktıktan sonra Modaspor Kulübü'nde su sporları branşlarının kurulmasına önayak olmuştur. Modaspor Modaspor, İstanbul'un Kadıköy semtinde yer alan 1946 yılında kurulmuş bir spor kulübü. Modaspor takımı basketbolda büyük varlık gösterdi ve 1954, 1955 ve 1958 yıllarında üç kez Türkiye şampiyonu oldu. 1954 şampiyonluğunu Fenerbahçe kazanmak üzereyken, Fenerbahçe-Galatasaray maçında sarı-kırmızılıların yenilmelerine rağmen durumu son dakikada 60-55'e getirmeleri averajla Modaspor'un şampiyon olmasını sağladı. MP 3008 MP 3008, Alman yapımı 9 mm çapında II. Dünya Savaşı'nın sonlarına doğru 1945 üretilen makinalı tabancadır. Tasarımı İngiliz Sten ve Beretta M1938 makineli tüfeklerinden esinlenilmiştir. MP 3008, Almanların savaşın son döneminde para ve maden kaynaklarının tükenmesi sebebiyle üretildiği için standart MP40 makineli tabancasına alternatif olarak görülmüştü. Vedat Karakurum Türk boksör. 1930 yılında İstanbul'da doğdu. İETT ve Fenerbahçe'de dövüştü. 10 kez İstanbul, 8 kez de Türkiye şampiyonu oldu. 1957 yılında Fenerbahçe'nin yıllar sonra ilk kez İstanbul Şampiyonu olan kadrosunda yer aldı ve İstanbul Şampiyonası'nda 81 kiloda aldığı altın madalya ile bu şampiyonlukta pay sahibi oldu. Sarı-lacivertli forma altında 75 kiloda 1955 ve 1956 yıllarında, 81 kiloda da 1957 yılında Türkiye şampiyonluğuna ulaştı. 6 kez de milli formayı giyen Karakurum, sporu bıraktıktan sonra boks hakemliği de yaptı ve birçok uluslararası müsabaka yönetti. 25 Ağustos 2007'de İstanbul'da vefat etti. Heinrich Vollmer Heinrich Vollmer (1885-1961), Avrupa'da en çok tanınan silah tasarımcısı. Erfurt'ta Erma Werke için çalıştı. MP38/MP40 makineli tüfekleri gibi II. Dünya Savaşı'nın önde gelen silahlarını tasarlamıştır. MP 18 MP 18, Theodor Bergmann tarafından üretilen bir makineli tabancadır. Aynı zamanda tarihte kullanılan ilk hafif makineli silahtır. İlk olarak I. Dünya Savaşı'nda Stoßtrupp saldırı timleri tarafında hendek savaşlarında kullanılmıştı. 1920'de üretiminin durmasına rağmen, 1960'lara kadar üretilen tüm hafif makineli silahların tasarımlarına temel olmuştur. MP 18 atış gücü ve seriliğiyle müttefik askerleri üzerinde etkili olmuştu. Versailles Barış Antlaşması ile Almanların MP 18 ve benzeri silahları tasarlaması, üretmesi ve kullanması yasaklanmıştı. II. Dünya Savaşı sırasında Nazi Almanyası tarafından yeniden üretilmeye başlanmış ve Alman ordusu (Wehrmacht) tarafından kullanılmıştır. Ferec Karayev Ferec Karayev (Azerice: "Fərəc Qara oğlu Qarayev", 19 Aralık 1943, Bakü), Azeri besteci. 19 Aralık 1943 günü Bakü'de dünyaya geldi. Babası, ünlü besteci Kara Karayev'dir. 1966'da Azerbaycan Devlet Konservatuvarı'nın (bugünkü adıyla Bakü Müzik Akademisi) bestecilik bölümünü bitirdi. 1966-2003 yılları arasında aynı okulda kompozisyon, orkestrasyon dersleri verdi. 2004 yılında profesör oldu. 2007-2008'de Kültür Bakanlığı'nın Sanatla Yüzyüze adlı projesinde sanat direktörlüğü yaptı. Igor Stravinsky ve Anton Webern'den etkilenen Faraj Karayev'in eserleri Eski Sovyetler Birliği ülkeleri, ABD, Avrupa, Güney Amerika, ve Japonya'da pek çok festivalde ve konserde seslendirildi. Judith McNaught Judith McNaught (d. 14 Mayıs, 1944) Kitapları, 30 milyondan fazla basılmış ve New York Times en çok satanlar listesine birkaç kez girmiş, Amerikalı, aşk romanları yazarı. 19 yüzyılın ilk başlarında, İngiltere'de geçen tarihi aşk romanları ile bu tarz romanların öncüsüdür. Daha sonra 50'den fazla yazar Judith McNaught'un izinden giderek, aynı stilde yazmaya başlamışlardır. Ayrıca CBS radyo kanalının ilk kadın yapımcısıdır. Judith McNaught'un ilk kitabı "Whitney, My Love - İçinde Aşk Saklı" olmasına rağmen, bu kitap 1986 yılında, yazar kendini ispatladıktan sonra basılmıştır. Tarihi aşk romanlarının belli kuralları vardır. Bu tür kitaplar genelde cinsellik içermez. Bu kuraldan tamamen habersiz olan Judith McNaught'un ilk romanları benzersiz ve tektir. Whitney My Love - İçinde Aşk Saklı yoğun duygusallık ve tutku içerdiği için, o dönem yazılan tarihi aşk romanlarından ayrılır. Romanın başarısından sonra, bu tarz yazılan romanlar artmıştır. Westmoreland Serisi Sequel Serisi Yazarın Remember When ve Someone to Watch over Me adlı romanları ve diğer yazarlarla ortak çıkardığı kısa hikâyeleri dışında bütün kitapları Türkçede basılmıştır. En son romanının ismi (Can't Take My Eyes Off of You), Someone Like You olarak değiştirilmiş ve basımı 27 Mayıs 2014'e ertelenmiştir. HÃ¼kmedenler (film) Hükmedenler, 1978 ABD - İngiltere ortak yapımı bilimkurgu gerilim filmidir. Özgün adı Capricorn One olan film Türkiye'de sinemalarda Aralık 1979'da gösterilmiştir. "Capricorn" astronomide "Oğlak Takımyıldızı", astrolojide de "oğlak burcu" anlamlarına gelmektedir. "Capricorn One" ("Oğlak Bir") ise filmde Mars'a gidecek uzay aracının kod adıdır. Sinemaya televizyondan geçmiş olan Peter Hyams'ın yönetip senaryosunu da yazdığı filmin, aralarında Elliott Gould, James Brolin, Sam Waterston, O.J. Simpson, Brenda Vaccaro, Hal Holbrook, Karen Black