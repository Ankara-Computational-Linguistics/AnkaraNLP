kırarak Magic takımının tarihinde bir maçta en çok ribaund alan oyuncusu olma unvanına erişti. Vucevic genç millî takımının formasını ilk kez FIBA 20 Yaş Altı Avrupa Basketbol Şampiyonası'nda giydi. Karadağ millî a basketbol takımının formasını ise 2011 Avrupa Basketbol Şampiyonasında Nikola Pekovic'in yedeği olarak giydi ve turnuvayı 5.0 sayı 3.2 rebo ortalamalarıyla noktaladı. 2013 Avrupa Basketbol Şampiyonasındade millî takıma davet edilen Vucevic maç başına 7.0 sayı 4.0 ribaund ortalamalarıyla mücadele etti. Ä°ngiltere tarihi İngiltere, günümüzde Birleşik Krallık içerisinde bir bölgeyi oluşturan ülkedir. Happisburgh, Norfolk'da bulunan çakmak taşı gibi aletler ve ayak izleri İngiltere'de 800.000 yıldan fazla önce yaşanmaya başlandığını göstermiştir. Modern insan için ilk kanıt, Kuzeybatı Avrupa'da 1927 yılında Devon, Kents Cavern'de keşfedilen bir çene kemiği olup yaşı 41.000 ila 44.000 arasında olduğu 2011 yılında tekrar belirlenmiştir. Devamlı olarak süregelen insan yerleşimi yaklaşık 12.000 yıl önce, son buzul çağının (Buz devrinin) sonunda başlamıştır. Bölgede Orta Taş Çağı, Cilalı Taş Devri, Tunç Çağı gibi dönemlerde bulunan birçok türde kalıntıların yanı sıra, Stonehenge gibi yapıtlar ve Avebury türü anıtlar örnek olarak verilebilmektedir. Demir çağında İngiltere'nin güneyinde, İskoçya'da bulunan Firth of Forth (Haliçi) bölgesinde, Keltler ve Britonların yaşadığı ve aynı zamanda Belgae kabilelerinde ülkenin güney doğusunda yaşamış olduğu bilinmektedir. M.s 43 yılında Roma'nın Britanya fethi başlamış olup dört yüzyıl sürmesine (5. yüzyıla kadar) karşın ülke bu durumdan fazla etkilenmemiştir. Britanya'daki Roma yönetiminin çöküşünün ardından 4. yüzyılın ortalarından itibaren, Cermen kabileleri İngiltere'ye yerleşmeye başladı. Toplu olarak "Anglosaksonlar" olarak bilinen bu kabileler; şu anda Danimarka/Almanya sınır bölgesi olan yerden gelen Angluslar ve Saksonlar ve Jutland yarımadasından Jütlerdi. 577 yılında gerçekleşen Deorham Muharebesi Anglo-Sakson yönetiminin kurulmasında kritik bir öneme sahipti. Sakson paralı askerleri, geç Roma döneminden önce İngiltere'de vardı, ancak ana nüfus akışı muhtemelen beşinci yüzyıldan sonra gerçekleşti. Bu istilaların kesin doğası tam olarak bilinmemektedir; arkeolojik buluntuların eksikliği nedeniyle tarihsel açıklamaların meşruiyeti konusunda şüpheler var. Gildas Sapiens'in 6. yüzyılda yazılan "De Excidio et Conquestu Britanniae" adlı eserinde, Roma Ordusunun MS 4. yüzyılda Britanya Adası'ndan ayrıldığında yerli Briton halkının; Piktler, kuzeydeki komşuları (bugün İskoçya) ve İskoçlar (bugün İrlanda) tarafından ele geçirildiğini belirtiyor. Britonlar, Saksonları adaya onları püskürtmek için davet ettiler, ancak İskoç ve Piktleri püskürttükten sonra Saksonlar Britonlara karşı döndüler. Yedi krallığın geleneksel olarak bu Sakson göçmenleri tarafından kurulduğu belirtilmektedir. Güneydoğu'da üç krallık toplanmıştı: Sussex, Kent ve Essex. Orta bölge olan Midlands, Mercia ve Doğu Anglia krallıkları tarafından yönetildi. Mercia Krallığının hükümdarları 500'lerin başlarına kadar uzanıyor. Kuzeyde, Bernicia ve Deira gibi daha önceki iki krallığı birleştiren Northumbria vardı. Sonunda, krallıklara 7. yüzyılda Northumbria ve Mercia, 8. yüzyılda Mercia ve daha sonra 9. yüzyılda Wessex egemen oldu. Northumbria kontrolünü kuzeyde İskoçya'ya, batıda Galler'e kadar genişletti. Ayrıca, ilk güçlü kralı Oswy tarafından Mercia Kralı Penda 655 yılında öldürülerek Mercia itaat altına alındı. Northumbria'nın gücü, Kral Ecgfrith'in Piktler tarafından yenilgiye uğratılıp öldürülmesiyle 685'ten sonra azalmaya başladı. Mercia'nın gücü, 785'ten sonra Anglo-Sakson İngiltere'nin çoğu üzerinde etkisi olan Kral Offa'nın yönetimi altında zirveye ulaştı. Offa'nın 796'daki ölümünden sonra, Wessex'in üstünlüğü, 825'te Ellendun Muharebesi'nde Mercialıları yenmeden önce hakimiyetini Batı'ya doğru Cornwall'a genişleten Egbert'in egemenliğinde kuruldu. Dört yıl sonra, Northumbria Kralı Earned boyun eğdi ve haraç verdi. Yalova Katliamı Yalova Katliamı, Nisan-Mayıs 1921'de Yunan, yerli Rum ve Ermeniler tarafından Yalova bölgesinde Müslümanlara uygulanan mezalimdir. Bölgedeki Müslüman Türk köylerinin neredeyse tamamı yakıldı, binlerce insan öldürüldü veya mülteci durumuna düştü. Olaylar Kızıl Haç temsilcilerinin de içinde bulunduğu uluslararası bir heyet tarafından incelendi. Heyet başkanı Maurice Gehri'ye göre, yaklaşık 6.000 insan öldürüldü. Osmanlı kaynakları ise daha geniş bir bölgeyi içine alarak toplam 9.100 ölüden bahsediyor. Başka kaynaklara göre sadece Yalova çevresinde 5.500 Müslüman öldürüldü. Bir kaynağa göre Gemlik ve Yalova kazalarında 27 köy yok edildi, Orhangazi kasabası kısmen yakıldı. Armutlu'da kadınlar sistematik bir biçimde tecavüz edildi. Birkaç bin Müslüman mülteci gemilerle İstanbula taşındı. İnceleme heyetinin içinde "The Manchester Guardian" muhabiri Arnold Toynbee'de yer alıyordu ve o zamana kadar Yunan sempatizanı olan Toynbee gördüklerinden sonra kendisinde Yunan işgali karşıtlığı başladı. İnceleme heyetinin raporunda vardığı sonuç şöyledir: Kocadere'de bir anıt bulunuyor. Olaylar hakkında Mehmet Ballı tarafından "Engere" adlı bir roman yazılmıştır. Perde (çalgı) Perde veya fret, telli çalgıların sap kısmını bölümlere ayıran, tellerle dik açı yapacak şekilde yerleştirilmiş, kabarık ve düz çizgiler. Batı enstrümanlarında genellikle sapa gömülü düz metal parçalar iken, bazı doğu çalgılarında sapa sarılı tellerden yapılır. Fret, müzisyenin parmaklarının konumu ve basış şiddetine bağlı olarak sesin perdesinin değişmesini sağlar. Gitar gibi bazı enstrümanlarda her bir fret bir yarıtona tekabül eder. Batı müziğinde her bir oktav 12 yarıtona ayrılmıştır. Winston County Winston County ÅŸu anlamlara gelebilir: 2 tane: Koji Murofushi Koji Alexander Murofushi (, d. 8 Ekim 1974), Japon çekiç atıcı. Murofushi 2000 Sidney, 2004 Atina, 2008 Pekin ve 2012 Londra Oyunları'nda ülkesini temsil etti. Sidney'de 76,60'lık performansıyla ilk olimpiyatında dokuzuncu oldu. Atina'da 82,91 metreye ulaşan Murofushi, olimpiyat şampiyonluğunu kazandı. 2008 Pekin'de ise finalde 80,71 atan Japon sporcu beşinci sırada kaldı. Londra'da 78,71 metrede kalan Murofushi, buna rağmen bronz madalyanın sahibi oldu. Murofushi, 84,86'lık kişisel en iyi performansıyla halen çekiç atma Asya rekorunun sahibidir. Alicia Witt Alicia Roanne Witt (d. 21 Ağustos 1975), Amerikalı sinema ve dizi oyuncusu. Al Pacino ile beraber rol aldığı polisiye-gerilim filmi "88 Dakika" ve televizyon dizisi "Ally McBeal" 'de canlandırdığı avukat karakterleriyle tanındı. Akdeniz OyunlarÄ±'nda badminton Badminton, Akdeniz Oyunları takvimine ilk kez 2013 Mersin Oyunları'nda dahil edildi. Sıralama 2018 Akdeniz Oyunları sonu itibarıyla günceldir. Pilisvörösvár Pilisvörösvár, (Osmanlı döneminde: Kızılhisar, ), Budapeşte' nin 18 km kuzeybatısında, Pest (il)' nde yer alan bir kasabadır. Yerleşim, 1541 yılında Osmanlı egemenliğine girdi. Osmanlı döneminde "Kızılhisar" adıyla anılan yerleşimde 1543 yılında palanka inşa edildi. 1685 yılında Habsburglar tarafından ele geçirildi. Habsburglar döneminde Almanya' nın güneyinde Svabya bölgesinden Alman göçmenler yerleştirildi. 1895 yılında Estergon-Budapeşte demiryolu hattı köyün içerisinden geçirildi. 1997 yılında kasaba statüsüne yükseldi. Otis (şarkı) "Otis", Amerikalı hip hop sanatçıları Kanye West ve Jay-Z'nin "Watch the Throne" (2011) adını taşıyan ortak albümlerinde yer alan bir şarkıdır. Altyapısı Kanye West tarafından hazırlanan şarkıda Otis Redding'in "Try a Little Tenderness" yorumundan alınan sample'lar ağırlıklı olarak kullandı. 20 Temmuz 2011'de radyoda tanıtılan şarkı, sonraki günlerde dijital platformlarda satışa çıktı. Şarkıda zenginlik, çöküş ve şöhret gibi konulardan söz edilmektedir. Şarkı, müzik eleştirmenlerinin beğenisini kazandı. Altyapısı West'in "The College Dropout" albümündeki tarzına benzetildi. Çeşitli yayınlar şarkıyı o yılın en iyileri arasında saydı. Şarkı, "Watch the Throne" albümünün ikinci single'ı olarak piyasaya çıktı. Amerikan "Billboard" Hot 100 listesinde 12 ve "Billboard" Hot Rap Songs ve Hot R&B/Hip-Hop Songs listelerinde iki numaraya yükseldi. Satış adedi bir milyonu aşan "Otis", platin plak kazandı. Şarkı için çekilen video klibi Spike Jonze yönetti. Klipte West ve Jay-Z, dört mankenle birlikte kapı ve camları olmayan bir Maybach içinde dolaşırken görülmektedir. Klip, olumlu geri dönüşler aldı. Jay-Z ve West şarkıyı Watch the Throne Turnesi'nde ve 2011 MTV Video Müzik Ödülleri'nde seslendirdiler. "Otis", 2012 Grammy Ödülleri'nde En İyi Rap Şarkısı ödülüne aday gösterildi ve ayrıca En İyi Rap Performansı ödülünü kazandı. Sovyetler Birliği Komünist Partisi kongreleri listesi Sovyetler Birliği Komünist Partisi Kongresi () Komünist Parti ve bu partinin seleflerinin delegelerinin toplantısına verilen isimdir. Parti tüzüğüne göre Kongre, tüm Komünist Parti'nin en üst düzey yönetim ve karar alma organıdır. İki Kongre arasında, Komünist Parti, Merkez komitesi tarafından yönetilmekteydi. Kongre, Komünist Partisi tarihi boyunca, parti ile birlikte değişik isimlerle anılmıştır. Kongre'nin toplantı zamanı da süreç içinde değişiklikler göstermiştir. 1920'lerde toplantılar yıllık olarak yapılmaktaydı. 1939-1952 arasında hiçbir Kongre gerçekleşmedi. Joseph Stalin'in ölümünden sonra Kongre, beş yıllık aralarla yapılmaya başladı. Sovyetler Birliği Komünist Partisi Krisztián Pars Krisztián Pars (d. 18 Şubat 1982), Macar çekiç atıcı. Pars 2004 Atina, 2008 Pekin ve 2012 Londra Oyunları'nda ülkesini temsil etti. Atina'daki 78,73'lik performansıyla ilk olimpiyatında beşinci oldu. 2008 Pekin'de ise finalde 80,96 atan Macar sporcu bu kez dördüncü sırada yer aldı. Londra'da 80,59 metrede kalan Pars, buna rağmen altın madalyanın sahibi olmayı başardı. Niggas in Paris "Niggas in Paris" (radyo düzenlemesi "In Paris" veya kısaca "Paris", albüm düzenlemesi "Ni**as in Paris"), Amerikalı hip hop sanatçıları Kanye West ve Jay-Z'nin "Watch the Throne" (2011) adını taşıyan ortak albümlerinde yer alan bir şarkıdır. Altyapısı Hit-Boy tarafından hazırlanan şarkıda W.A. Donaldson'ın "Baptizing Scene" adlı eserinden ve 2007 yapımı "Blades of Glory" filminden alınan sample'lar kullandı. Şarkı, albümün üçüncü single'ı olarak 13 Eylül 2011'de radyolara servis edildi. Eleştirmenlerinin beğenisini kazanan şarkı, çeşitli yayınlarca o yılın en iyileri arasında sayıldı. Şarkı, Amerikan "Billboard" Hot 100 listesinde beş numaraya yükseldi. Kasım 2012 itibarıyla, Amerika Birleşik Devletleri'nde üç milyon kez indirildi. Şarkının video klibi için Watch the Throne Turnesi kapsamındaki konserlerden alınan canlı performans görüntüleri kullanıldı. Yönetmenliğini West'in yaptığı klip, 9 Şubat 2012'de Vevo'da yayınlandı. Jay-Z ve West şarkıyı Watch the Throne Turnesi boyunca pek çok gece birden fazla kez seslendirdiler. Şarkıyı en çok kez söyledikleri konser, 12 kez ile 18 Haziran 2012'de Paris'te verdikleri konser oldu. "Niggas in Paris", 2013 Grammy Ödülleri'nde En İyi Rap Şarkısı ve En İyi Rap Performansı ödüllerini kazandı. Matmazel Zazie Matmazel Zazie veya Mademoiselle Zazie,ABD animasyon şirketi Cyber Group Studios tarafından üretilmiştir. Deniz kıyısında bir kasabada büyüyen 7 yaşındaki çocukların okul,aile ve arkadaş ortamını konu alınmaktadır. Baş kahraman Zazie,onun en yakın arkadaşı Max başta olmak üzere Pedro, Tariq, Cindy ve Abigail'in karşılaştıkları problemleri,kendilerine has yöntemlerle çözmeye çalışmaları anlatılmaktadır. Canon EOS 700D Canon EOS 700D diğer isimleriyle Japonya'da Kiss X7i ve Amerika Birleşik Devletleri'nde Rebel T5i, 21 Mart 2013 tarihinde Canon tarafından duyurulan 18.0 megapiksel bir DSLR (Digital Single-Lens Reflex-Sayısal Tek Mercek Yansımalı) dijital fotoğraf makinesi. EOS 650D/Kiss X5&/T3i'nin halefi olan 700D, diğer Canon fotoğraf makineleri gibi Japonya'da imal edilmiştir. EOS 700D, bir önceki model olan Canon EOS 650D ile neredeyse aynı özelliklere sahiptir. Ancak 700D ile birlikte Canon'un STM (Step motor) ismini verdiği yeni Canon EF-S 18–55mm lensi kit olarak sunulmuştur. Ayrıntılı Özellikler The Americans (dizi) The Americans, eski CIA ajanı Joe Weisberg tarafından oluşturulan ve üretilen bir Amerikan televizyon drama dizisi. İlk bölümü 30 Ocak 2013'te FX kanalında yayınlanmıştır. Dizinin 3. sezonu 22 Nisan 2015'te tamamlanmıştır. 31 Mart 2015'te FX'in yaptığı açıklamaya göre dizinin 4. sezonu mart 2016'da başlayacak ve 13 bölümden oluşacaktır. Amerikan kolonileri Amerika'nın kolonizasyonu, İskandinav denizcilerin 10. yüzyılda, bugünkü Grönland ve Kanada'nın belli bölgelerini keşfederek buralara yerleşmesiyle başladı (Amerika'nın İskandinav kolonizasyonu). İskandinav folkloruna göre, kızılderililerle yerleşimciler arasında cereyan eden şiddetli çatışmalar neticesinde bu yerleşimler terk edilmek zorunda kalındı. Gerçek Avrupa kolonizasyonu, Christopher Columbus'un 1492 yılında Uzakdoğu'ya yeni ticaret rotaları bulmak için, İspanya sponsorluğunda, batıya doğru çıktığı keşif gezisinde, kazara Amerika Kıtası'nı keşfetmesiyle başladı. Hemen sonra Avrupalılar kıtanın derinliklerine inerek, fetih ve kolonizasyon hareketine giriştiler. Columbus, 1492-1493 yıllarında yaptığı ilk iki seyahatte, Bahamalar'a ve aralarında Hispaniola, Puerto Rico ve Küba'nın da bulunduğu bazı Karayip Adaları'na ulaştı. 1497 yılında İngiltere Krallığı adına Bristol'den yola çıkan John Cabot, Kuzey Amerika'da karaya çıktı. Bir yıl sonra Columbus, üçüncü seferinde Güney Amerika sahillerine ulaştı (Christopher Columbus'un seferleri). Christopher Columbus'un seferlerinin sponsoru olan İspanyol İmparatorluğu, Kuzey Amerika'dan Güney Amerika'nın en aşağı noktasına kadar, Karayip Adaları da dahil olmak üzere, en büyük sömürgelere sahip ilk Avrupa ülkesi oldu. İlk İspanyol şehri, 1496 yılında kurulan, bugün Dominik Cumhuriyeti sınırlarında kalan Santo Domingo'dur. San Juan, Porto Riko 1508'de, Veracruz ve Panama City ise 1519 yılında kurulmuştur. 1565 yılında İspanyollar tarafından kurulan St. Augustine, Florida şehri, ABD'nin üzerinde yerleşim bulunan en eski şehridir. Fransa gibi Avrupa'nın diğer ülkeleri de, Kuzey Amerika'da, bazı Karayip Adaları'nda ve Güney Amerika sahillerinin küçük bir kısmında sömürgeler elde etmekte gecikmediler. Portekiz Brezilya'yı sömürgeleştirdi. Bu olay Avrupa ülkelerinin, Amerika kıtasını dramatik bir şekilde işgalinin de başlangıcı oldu. Avrupa ülkeleri birbirleriyle savaşmaktan yorgun düşmüştü. Bubonik veba salgınında ölen insanlar nedeniyle azalan nüfus yeni yeni toparlanmaktaydı. Bunca savaşlara ve felaketlere rağmen, 1400'lü yıllardaki umulandan fazla büyüme ve toparlanma yaşanmaktaydı. Keşiflerden sonra tüm Batı Yarıküre Avrupa ülkelerinin egemenliği altına girmişti. Böylesine bir istila, Yeni Dünya'nın arazi yapısında, fauna ve florasında, buralarda yaşayan toplumlarda çok derin etkiler ve değişiklikler yarattı. 19. yüzyılda 50 milyon Avrupalı Amerika'ya göç etti. Hayvanların, bitkilerin, kültürlerin, nüfusun (köleler dahil), bulaşıcı hastalıkların ve hatta fikirlerin, Avrupa, Amerika ve Avrasya kıtaları arasında çok büyük hız ve ölçekte hareket etmesi, bu olayların da Kolomb'un Amerika keşfinden sonra gerçekleşmesi yüzünden, 1492'den sonraki döneme Kolomb Değişimi (Columbian Exchange) dönemi adı verilmiştir. İlk keşif ve fetihler İspanya ve Portekiz tarafından, 1492'de İberya'nın yeniden fethi sonrasında yapıldı. 1494 yılında bu iki imparatorluk arasında, Papa tarafından da onaylanan Tordesillas Antlaşması imzalandı. Dünya'nın Avrupa dışında kalan bölümleri iki ülke arasında fethedilmek ve sömürgeleştirilmek üzere pay ediliyordu. Yeşil Burun Adaları’nı başlangıç noktası alarak, bu noktanın 370 fersah (1550 km) batısında Kuzey-Güney meridyeni çizildi. Çizgi, Avrupa’nın haricindeki dünyayı Portekiz ve İspanya’ya ait iki parçaya ayıran sınır olarak kabul edildi. 1513'te Pasifik Okyanusu'nu keşfeden, İspanyol kâşif Vasco Núñez de Balboa, bu anlaşmaya dayanarak, Kuzey, Orta ve Güney Amerika'da geniş topraklar ele geçirdi. İspanyol fatih Hernán Cortés Aztek İmparatorluğu'nu ve Francisco Pizarro ise İnka İmparatorluğu'nu ele geçirdi. Böylece 16. yüzyılın ortasına gelindiğinde, İspanya, önceden Karayipler'de elde ettiği topraklara, Güney Amerika'nın batısında, Orta Amerika'da ve Kuzey Amerika'nın güney kısımlarında elde ettiği geniş arazileri ekledi. Portekiz ise aynı tarihlerde, Güney Amerika'nın doğusunda Brezilya olarak adlandırdığı geniş bir toprak parçasını sömürgeleştirmişti. Diğer Avrupa ülkeleri, çok geçmeden Tordesillas Antlaşması'na itiraz ettiler. İngiltere ve Fransa Krallığı, 16. yüzyılda Amerika'da kololoniler kurmaya çalıştılarsa da başarılı olamadılar. İngiltere ve Fransa, Felemenk Cumhuriyeti ile birlikte ancak bir sonraki asırda koloniler oluşturabilecekti. Bu kolonilerin bir kısmı, salgınlar sebebiyle boşaltılan, Karayipler'deki eski İspanyol sömürgeleriydi. Bir kısmı da Kuzey Amerika'nın doğusunda, Florida'nın henüz İspanya tarafından ele geçirilmemiş bölgelerinde idi. İspanya'ya ait İspanyol Florida'sı ve İspanyol New Mexico'su, İngiliz kolonileri Virginia Kolonisi (ve ona bağlı Kuzey Atlantik adası Bermuda) ve New England Kolonisi, Fransızlara ait Acadia ve Yeni Fransa, İsveç kolonisi Yeni İsveç ve nihayetinde Hollanda'ya ait Yeni Hollanda, Avrupalılara ait Kuzey Amerika'daki ilk kolonilerdir. 18. asırda Rus İmparatorluğu Rus Amerikası'nda, Alaska'da toprak ele geçirirken, Danimarka-Norveç de, Grönland'da bulunan eski kolonilerini canlandırmaya çalışıyordu. Amerika kıtası, kolonileşmek üzere birçok milletin iştahanı kabartmış, bu da kaçınılmaz olarak işgal ve fetihler konusunda şiddetli bir rekabet yaratmıştı. Yeni yerleşimciler, sıklıkla diğer kolonicilerin, yerli kabilelerin veyahut korsanların saldırısına uğruyorlardı. Avrupalıların Amerika'daki aktiviteleri, Christopher Columbus'un, İspanya tarafından finanse edilen bir filoyla Atlantik Okyanusu'nu aşmasıyla (1492–1504) başladı. Seferin gerçek amacı Hindistan ve Çin'e (Doğu Hint Adaları) yeni deniz ticaret yolları bulmaktı. Ardından İngiltere adına John Cabot Newfoundland'a ulaştı. Pedro Álvares Cabral Brezilya'ya ulaşıp, burayı Portekiz topraklarına kattı. 1497-1513 yılları arasında, Portekiz adına seyahat eden Amerigo Vespucci, Kristof Kolomb'un yeni kıtalar keşfetmiş olduğunu fark etti. Kartografyacılar bu iki kıta için, hala bu kaşifin isminin latinleşmiş versiyonu olan "America" ismini kullanmaktadırlar. Fransa tarafından desteklenen Giovanni da Verrazzano, Portekizli João Vaz Corte-Real ve Kanada'yı (1567–1635) keşfeden Samuel de Champlain gibi diğer kaşifler de, Kuzey Amerika'nın keşfinde önemli rol oynadılar. 1513 yılında Vasco Núñez de Balboa Panama Kıstağı'nı geçerek Pasifik Okyanusu kıyılarına ulaşan ilk Avrupalı oldu. Balboa, Pasifik Okyanusu'nu ve bu okyanusta bulunan tüm adaların İspanya tahtına ait olduğunu ilan ederek tarihi bir karara imza attı. 1517 senesinde, Küba'dan Orta Amerika'ya gelen bir grup İspanyol, köle avı için Yucatan'a ayak bastı ve böylece Yeni Dünya'da da kölelik ticareti başlamış oldu. Bu keşifler dalgasını, İspanyolların başı çektiği "fetih" hareketi izledi. İspanyolların "Reconquista" adını verdikleri ve Endülüs müslümanlarının püskürtülmesi, yani İberya'nın yeniden fethi henüz tamamlanmıştı. Eskiden Endülüs'te uygulanmakta olan yönetim biçimini Yeni Dünya'da ele geçirdikleri bölgelerde aynen uyguladılar. Colombus tarafından keşfedildikten on yıl sonra Hispaniola'nın yönetimi, İberya'nın yeniden fethi sırasında kurulan Alcántara Tarikatı üyesi Nicolás de Ovando'ya verildi. İber Yarımadası'nda olduğu gibi, Hispaniola adasının yerli halkı olan Tainolar, toprak sahiplerinin emrine verildi. Roma Katolik ruhban sınıfı da tüm yerel yönetimi devraldı. "Encomienda" adı verilen, Avrupalı yerleşimcilere, yerli halkın zorla çalıştırılması ve onların tarımsal ürün ve madenlerine el konulması da dahil bir takım ayrıcalıklar tanıyan yasal düzenleme yürürlüğe girdi. Sanıldığı gibi uçsuz bucaksız bu araziler, sadece bir grup "konkistador" ve onlara yardım eden bir avuç güçlü atlı şövalyenin (caballeros), ve yerli nüfusu yok etme noktasına getiren salgın hastalıkların yardımıyla fethedilmedi. Yapılan son arkeolojik kazılarda bulunan deliller, işgalci İspanyolların, sayıları yüz binlere varan yerli kuvvetlerle ittifak yaptığını ortaya çıkartmıştır. Hernán Cortés 1519-1521 yılları arasında Meksika'yı (Meksika'nın fethi) ve Tlaxcala'yı fethetti. 1532 ve 1535 yılları arasında da, Francisco Pizarro İnka halkından devşirdiği 40.000 kişilik bir kuvvetle İnka İmparatorluğu'nu ele geçirdi. Colombus'un keşfinin üzerinden bir buçuk asır geçtikten sonra, Kuzey ve Güney Amerika'da yaşayan yerli halkın nüfusu, tahminen %80 oranında azaldı. 1492'de 50 milyon olan nüfus, 1650'ye gelindiğinde 8 milyona düşmüştü.). Ölümlerin birinci sebebi ise Eski Dünya'dan gelen bulaşıcı hastalıklardı. 1532 yılında, Kutsal Roma Cermen İmparatoru V. Karl, Antonio de Mendoza'yı, Cortes'in başına buyruk hareketlerini engellemek amacıyla genel vali olarak Meksika'ya gönderdi (Cortes 1540 yılında İspanya'a kesin dönüş yaptı). İki yıl sonra V. Karl, yürürlükteki Burgos Kanunları yerine, Yeni Kanunlar adı verilen (İspanyolcası Leyes Nuevas) yasal düzenlemeleri yaptı. Bu yasayla kölelik ve "repartimientos" adı verilen, Amerikan yerlilerinin zorla çalıştırılabilmesine izin ver sistem yasaklanıyordu. Ayrıca tüm Amerika topraklarını ve üzerinde yaşayan otoktan halkları kendi tebaası olarak ilan ediyordu. Mayıs 1493'te, Papa VI. Alexander, "Inter caetera" adı verilen bir bildiri (Papal bull) ile, bu yeni toprakların tamamını İspanya Krallığı'na veriyordu. Karşılığında ise yerli halkların hristiyanlaştırılmasını talep ediyordu. Bu yüzden Christopher Columbus'un ikinci seferinde, yanında Benediktin keşişlerinin yanı sıra on iki tane de papaz bulunuyordu. Kölelik hristiyanlar arasında yasaklanmıştı. Bir hristiyan diğerini köle olarak alamazdı. Kölelik, ancak hristiyan olmayan savaş esirlerine, yahut önceden köle olarak satılmış kişilere uygulanabilirdi. 16. asır boyunca, kimlerin köle yapılabileceği konusundaki tartışmalar devam etti. 1537'de yayınlanan "Sublimis Deus" isimli Papalık bildirisi, Amerikan yerli halkını "ele geçirilmiş ruhlar" (kötülük tarafından) olarak tanımlamakla birlikte, onların köle alınmasını yasaklıyordu. Ancak bu bildiri dahi kölelik tartışmalarına son vermedi. Kimi Avrupalılar, isyan etmeleri halinde, yakalanan isyancıların köleleştirilebileceğini savunuyordu. Kölelik meselesi 1550-1551'de toplanan Valladolid Konseyi'nde tartışıldı. Dominiken rahip Bartolomé de Las Casas yerli Amerikalıların doğuştan özgür olduklarını belirterek Katolik inancına göre diğer insanlarla eşit muamele haklarının olduğunu savunurken, diğer Dominiken filozof Juan Ginés de Sepúlveda, aksine bu insanların doğuştan köle olduğunu iddia ederek, onların köle yapılmasının Katolik teolojisi ve doğaya uygun olduğunu öne sürüyordu. Öte taraftan, yerli halka uygulanan "Hristiyanlaştırma" hareketi başlangıçta çok zalimceydi. 1524'te Fransiskanlar Meksika'ya ilk geldiklerinde, pagan tapınakları yakıp yıkarak, ibadetlerine engel olmaya çalıştılar. 1530'larda Hristiyan ritüeller, yerel adet ve geleneklerin içine nufuz etmeye başladı. Yerli halkın tapınak olarak kullandığı mekanların üstüne kiliseler inşa ediliyor, Hristiyanlık, yerel dinlerle harmanlanmaya çalışılıyordu. İspanyol Katolik Kilisesi'nin yerli halkın iş gücüne ve işbirliğine ihtiyacı vardı. Kilise, misyonerlik faaliyetlerinde Quechua, Nahuatl, Guaraní gibi yerel dillerinin yanı sıra diğer Kızılderili dillerini de kullanıyorlardı. Bu dillerin kullanımını yaygınlaştırarak onları yazı dili haline de getiriyorlardı. İlk olarak 1523'te,Fransiskan misyoner Pedro de Gante tarafından yerliler için ilkel okullar açılmıştı. Konkistadorlar ele geçirdikleri şehirleri, genellikle ödül olarak askerleri arasında pay ederlerdi. Batı Hint Adaları dahil olmak üzere,belli bölgelerde yerli nüfus neredeyse yok olma tehlikesiyle karşı karşıyaydı. İhtiyaç duyulan iş gücünün ikamesi için Afrika'dan siyah köleler getirildi. Aynı dönemde Portekiz, Brezilya'da yeni ticari merkezler yaratmak için yoğun bir sömürgeleştirme hareketine başlamıştı. Plantasyonlarında çalıştırmak üzere milyonlarca köle ithal ettiler. Portekiz ve İspanya bu kolonilere sahip olmanın dışında, elde ettikleri diğer vergilerle birlikte, buralarda elde edilen tüm gelirin %20'sine de ("Casa de Contratación" tarafından toplanan "Quinto Real" isimli vergi) el koymaktaydılar. 16. yüzyılın sonunda Amerikan gümüşü, toplam İspanya bütçesinin %20'lik kısmına ulaşmıştı. Aynı asırda Amerikan limanlarına 240.000 Avrupalı ayak bastı. İspanyolların, 16 asırda Aztek, İnka ve diğer Amerika topraklarından elde ettikleri servetler, diğer Avrupalı ülkelerin de gözlerini kamaştırıyordu. İngiliz koloniciler 1607 yılında, Jamestown, Virginia'da ilk kalıcı yerleşimlerini kurduklarında, İspanyolların elde ettikleri zenginliklere sahip olmayı ümit ediyorlardı. Koloniler, Yeni Dünya'nın ekonomik potansiyelini olduğundan fazla abartan iş adamları tarafından kurulmuş, Virginia Company gibi konsorsiyum şirketleri tarafından finanse ediliyorlardı. Asıl amaç bu topraklarda altın bulmaktı. Altın madenini bulmanın, insanların kendi yaşamsal ihtiyaçlarını sağlamaktan çok daha önemli olduğuna onları ikna edecek, John Smith gibi güçlü liderler seçiliyordu. Kolonicilerin ölüm oranı son derece yüksekti. Bu da birçoğunu umutsuzluğa ve hayal kırıklığına sevk ediyordu. John Rolfe gibi kaşiflerin girişimiyle tütün bitkisi, Virgina ve onun komşusu Maryland kolonilerinin ekonomisinde itici güç ve en önemli ihraç ürünü haline geldi. Kurulduğu 1587 yılından 1680'lere kadar, Virginia Kolonisi'nin nüfusunun ve asıl iş gücü kaynağının büyük bir kısmı, sömürgelerde kendilerine yeni bir hayat arayan, indentured servant adı verilen bir sistemle, emeklerini belli bir süreliğine kiralamaya razı olmuş Avrupalı göçmenlerden oluşuyordu. 17 yüzyılda Avrupalı kiralık işçiler, Chesapeake bölgesinde nüfusun 2/3'ünü oluşturuyorlardı. Kiralık işçilerin büyük kısmı, aileleriyle birlikte çok zor koşullarda yaşayan çocuk sayılabilecek yaştaki gençlerdi. Babaları, onların toprak sahipleri tarafından tol ücretleri ödenerek Amerika'ya götürülüp, belli bir yaşa gelinceye kadar ücretsiz çalışmalarına izin veren bir kağıt imzalıyordu. Bu gençlerin yaşamsal tüm ihtiyaçları Amerika'daki toprak sahipleri tarafından karşılanıyor, çiftçiliğin yanında başka meslekler de öğretiliyordu. İş gücü kıtlığı çeken Amerikalı toprak sahipleri, bu gençlerin masraflarını karşılımayı kabul ediyorlardı. Amerikalı toprak sahipleri, kendilerine beş ila yedi yıl boyunca hizmet eden bu gençlere, daha sonra Amerika'da kendi yaşamlarını kurmaları için izin veriyorlardı. Ancak pek azı bu hakkı elde ediyordu. Zira göçmenlerin çoğu, kolonilere ulaştıktan sonra, birkaç yıl içinde yaşamlarını kaybediyorlardı. 1690'ların sonuna doğru İskoçya Krallığı tarafından, yeni ticaret merkezleri oluşturmak amacıyla, Panama Kıstağı'nda, sonu hüsranla bitecek Darien Planı adında bir girişimde bulunuldu. Plan, o bölgedeki ticareti ele geçirip, İskoçya'yı ekonomik açıdan daha iyi bir pozisyona taşımayı amaçlıyordu. Ancak, yanlış öngörüler, planlamadaki yetersizlik, yönetimdeki zaaf, yetersiz emtia talebi ve yok edici salgınlar bu projeyi akamete uğrattı. İskoçya Krallığı'nın İngiliz Krallığı ile birleşerek Büyük Britanya'yı oluşturmasını sağlayan 1707 Birleşme Yasası'nı imzalamasındaki etkenlerden biri de, Darien Planı'nın hüsranla sonuçlanmış olmasıdır. Bu anlaşma ile, artık Britanya kolonileri olarak adlandırılmakta olan İngiliz sömürgelerinde, İskoç Krallığı serbestçe ticaret yapabilecekti. Fransa, Karayipler'deki sömürgelerinde ekonomik olarak şeker plantasyonlarına odaklanmıştı. Kanada'da ise yerlilere yapılan kürk ticareti önem arz ediyordu. Fransa'dan yaklaşık 16.000 kadın ve erkek kolonici olarak gelmişti. Bunların büyük kısmı, Saint Lawrence Nehri boyunca yerleşerek, yaşamlarını çiftçilikle idame ettirdiler. Uygun çevre koşulları ve verimli topraklar, 1760 yılına gelindiğinde yerleşimcilerin sayısının 65.000'e ulaşmasını sağladı. 1760 yılında İngilizler Fransızların bu kolonisini ele geçirdi. İngiliz hakimiyetine rağmen, toplumun kültürel, dini, ekonomik, sosyal yaşantısında pek az değişiklik gözlendi. Zira bölge halkı geleneklerine çok sıkı şekilde bağlıydı. Yeni Dünya'ya ilk olarak gelen dini gruplar, İspanya ve Portekiz'den (daha sonra Fransa'dan) gelen, inançlarına sadık Roma Katoliği yerleşimcilerdi. İngiliz ve Hollandalı yerleşimci gruplar ise, dinsel açıdan çok daha fazla farklılıklar gösteriyorlardı. Kolonilerde Anglikanlar, Hollandalı Kalvinistler, İngiliz Püritenler, İngiliz Katolikler, İskoç Presbiteryanlar, Fransız Huguenotlar, Alman ve İsveçli Lüteryanlar, Quakerlar, Mennoniteler, Amişler, Moravian Kilisesi mensupları ve Yahudiler gibi birçok ulustan çok farklı mezhep ve inançlarda insanlar yaşamaktaydı. Kolonicilerin birçoğu, ibadetlerini herhangi bir dinsel baskıya maruz kalmadan icra edebilmek Amerika'ya gelmişlerdi. Protestan reformistler, 16. yüzyılda Eski Dünya'da, Batı Hristiyanlık aleminin birliğini parçalamışlar, birçok yeni mezhebin doğmasına yol açmışlardı. Bu yeni mezhepler, çoğunlukla devletlerin baskı ve takibine maruz kalıyordu. 16 yüzyılın sonuna doğru İngiltere'de çok sayıda hristiyan İngiltere Kilisesi'ni sorgulamaya başladı. Bu sorgulamayı yapan grupların başında Püriten hareket bulunmaktaydı. Püritenlere göre İngiltere Kilisesi, İncil'le hiç alakası olmadıklarını düşündükleri tüm Katolik ritüellerden arınmalıydı (purify). Monarkın tebaası üzerinde Tanrısal bir yönetim hakkı olduğuna yürekten inanan, İngiltere ve İskoçya Kralı I. Charles, bu mürtedlere karşı çok sert bir tutum takındı. 1629-1642 yılları arasında, bu baskıya dayanamayan 20.000 kadar Püriten New England'a göç edip, burada koloniler kurdular. 1681 yılında Kral II. Charles, babasına olan borcuna karşılık olarak William Penn'e, bugünkü Pensilvanya ve Delaware topraklarının içinde bulunduğu arazi parçasını verdi. Penn tarafından 1682'de yönetilmeye başlayan bu koloni, dinsel baskıdan kaçan Quakerlar'ın ve diğer grupların güvenli sığınağı oldu. Baptistler, Quakerlar, Alman ve İsviçreli Protestanlar Pennsylvania'ya akın etti. Ucuz arazi, din ve ifade özgürlüğü, insanların kendi hayatlarını şekillendirebilme imkânı, bu özgürlük ortamı kolonicelere çok cazip görünüyordu. Avrupalılar Amerika kıtasına ulaşmadan önce de burada kölelik vardı. Yerli kabileler savaşlarda canlı ele geçirdikleri düşmanlarını esir alabiliyorlardı. Bu esirlerin bir kısmı, Aztekler'de olduğu gibi, kurban ediliyorlardı. İspanyollar da, Karayipler'de Kızılderilileri köleliştirerek, kölelik rejimini sürdürdüler. Avrupa'dan gelen hastalıklar, beyazların kötü muamele ve istismarı yüzünden yok olma noktasına gelen yerli nüfusun yerine, iş gücü eksikliğini de kapatmak için, Afrika'dan Amerika'ya büyük ölçekte köle ticareti yapılmaya başlandı. 18. yüzyıla gelindiğinde, o kadar çok siyah köle getirildi ki, Amerikan yerlileri çok daha az oranda köle olarak kullanılmaya başlandı. Siyah köleler, çoğunlukla Afrikalı sahil kabileleri tarafından ele geçirilip köle tüccarlarına satılıyor, köle gemileriyle de Amerika'ya getiriliyordu. Getirilen köleler, rom, silah ve barut gibi ticari malzemelerle değiş tokuş ediliyordu. Kölelerin büyük kısmı Karayipler'deki ve Brezilya'daki şeker üreten kolonilere gönderilmekteydi. Yaşam süreleri çok kısa olduğu için, sürekli olarak yeni kölelere ihtiyaç duyuluyordu. Karayipler, Brezilya, Meksika ve ABD'ye 12 milyon kadar Afrikalı köle getirildiği tahmin edilmektedir. Amerikan kolonilerine ithal edilen köle sayısı Afrikadan köle olarak çıkartılan toplam 12 milyon insanın %5'i, yani yaklaşık 600,000 kadarı ABD topraklarına getirilmişti. Kölelerin yaşam süresi burada görece olarak (daha iyi beslenme, daha az hastalık, daha iyi bakım gibi sebeplerle) daha uzun sayılabilirdi. Doğum oranı, ölüm oranını geçti ve 1860 sayımına göre kölelerin sayısı 4 milyona ulaştı. 1770'ten 1860'a kadar geçen sürede, Kuzey Amerika kölelerinin nüfus artış hızı, herhangi bir Avrupa ülkesininkinden fazlaydı. İngiltere'nin ise tam iki katıydı. Avrupa ve Asya'da insanlar, tarih boyunca, küçük ve büyükbaş hayvanlarıyla, kümes hayvanlarıyla iç içe yaşayarak, onlarla yaşam alanlarını paylaşmıştı. Bu yaşam tarzının Amerika'da da devam ettirilmesi, o zamana kadar Amerika'da hiç görülmemiş birtakım salgın hastalıklara yol açtı. 1492'den sonra, sonra Avrupalılarla büyük ölçüde temasa keçen kızılderililer, hiç de alışık olmadıkları pek çok sıra dışı hastalığa maruz kaldılar. Çiçek hastalığı (1518, 1521, 1525, 1558, 1589), tifüs (1546), grip (1558), difteri (1614) ve kızamık (1618) gibi, Avrupalıların getirdiği bulaşıcı hastalıklar 10 ila 20 milyon Amerikalı yerlinin canına mal oldu. Bu rakam neredeyse, Amerikalı yerli halkın %95'ine teakabül etmekteydi Kültürel ve siyasi çalkantıların yanı sıra, salgınlar yüzünden gerçekleşen toplu ölümler, daha önce kızılderililer tarafından sahip olunan geniş arazilerin ve birçok zenginliğin kolayca Avrupalı yerleşimcilerin eline geçmesine yardım etti Salgın hastalıklar o kadar büyük miktarda insanın hayatına mal oldu ki, kayıpların gerçek boyutunu tam anlamıyla belirlemek mümkün olamamaktadır. Kolomb öncesi nüfus hakkında tahminler çok çeşitlidir ve hangisinin doğruyu yansıttığı da bilinmemektedir. Bu sebeple Kolomb öncesi nüfus miktarı hakkındaki tahminler dikkatle ele alınmalıdır. Kızılderili popülasyonu, 20. yüzyılın başında tarihin gördüğü en alt seviyeye düştü. Sonrasında ise birçok bölgede nüfusta toparlanma görüldü. Avrupa Masa Tenisi BirliÄŸi ETTU ya da açılımıyla Avrupa Masa Tenisi Birliği (İngilizce: European Table Tennis Union) Avrupa'da masa tenisini yöneten ve düzenleyen en üst idari kurumdur. 1957'de kurulmuştur ve şu an 56 üye federasyonu vardır. Avrupa kıtasında bireysel oyuncular, ülkeler ve ocaklar için bir takım önemli yarışmalar düzenlemekle sorumludur. Avrupa'da masa tenisi için bir teşkilatın gerekli olduğu fikri 1956'da Tokyo'da ortaya çıkmıştır. Kuruluşu 13 Mart 1957'de 17 üye tarafından gerçekleşmiştir: Belçika, Bulgaristan, Çekoslovakya, Finlandiya, Fransa, Doğu Almanya, Batı Almanya, Macaristan, Lüksemburg, Hollanda, Portekiz, Sovyetler Birliği, İspanya, İsveç, Galler ve Yugoslavya. İlk başkan fransız Jean Belot olmuştur. Toplam 56 Ã¼yenin listesi: UluslararasÄ± Masa Tenisi Federasyonu ITTF ya da açılımıyla Uluslararası Masa Tenisi Federasyonu (İngilizce: International Table Tennis Federation) masa tenisi'nin dünya çapında en üst yönetim teşkilatıdır. Kaideleri ve yönetmelikleri denetlemek ve masa tenisinin gelişmesini teknolojik yollarla sağlamak ITTF'nin görevleri arasındadır. ITTF 1926'dan beri düzenlenen Dünya Masa Tenisi Şampiyonası'nın ve birçok başka uluslararası yarışmanın organizasyonundan sorumludur. ITTF 1926'da 9 kurucu üye olan Avusturya, Çekoslovakya, Danimarka, İngiltere, Almanya, Macaristan, Hindistan, İsveç, ve Galler tarafından kurulmuştur. İlk uluslararası turnuva 1926 yılının ocak ayında Berlin'de düzenlenmiştir. İlk Dünya Masa Tenisi Şampiyonası da aralık 1926'da Londra'da düzenlenmiştir. ITTF'nin merkezi İsviçre'nin Lozan kentindedir. ITTF 6 kıt'alık federasyon tanır. Her kıtalık federasyonun kendi anayasası ve bir başkanı vardır. TanÄ±nan federasyonlar: ITTF'nin şu an 218 milli üye federasyonu vardır. ITTF genelde başka spor dallarının yönetim organları tarafından tanınmayan, tartışmalı bölgelerden ya da ülkelerden (Kuzay Kıbrıs, Kosova, Tibet gibi) olan federasyonları tanımaya yeltenir. Mesela şu an Kosova çoğu diğer spor dalında dışlandığı halde Kosova Masa Tenisi Federasyonu'nu tanımaktadır. 1953'te Çin Halk Cumhuriyeti'ni tanımıştır ve basit diplomasiye izin vermiştir. Bu 1970'lerin başında zamanın Amerika Birleşik Devletleri başkanı Richard Nixon'ın "Ping Pong Diplomacy" demesine yol açmıştır. ITTF tanınan yarışmalarda elde edilen sonuçlara göre sıkça güncellenen bir sıralama oluşturur. 2020 Nisan Ayında tüm dünyada etkili olan 2019-20 Koronavirüs Pandemisi sebebiyle güncelleme yapılmamıştır.16 Nisan Perşembe günü liste güncellenmiştir. Dünya Erkekler En İyi 10 (01.04.2020) Kaynak: Dünya Kadınlar En İyi 10 (01.04.2020) OpenHAB openHAB (open Home Automation Bus) java'da yazılmış olup, bina otomasyonunda kullanılan bileşenleri üretici ve iletişim protokolü gözetmeden bir platformda birleştiren yazılım çözümüdür. Bununla birlikte herhangi bir işletim sistemine bağlı olmaksızın ek bağlantılarla yeni teknolojilerle ve protokollerle geliştirile bilinir. openHAB eclipse kamu lisansı (EPL) altında ve açık kaynak (Open Source) olarak geliştiriliyor. openHAB'ın kullanıcı arayüzleri internet tarayıcısını, Android'i ve Apple iOS'i destekler. OpenHAB "Duke’s Choice Award 2013" ödülüne layık görülmüştür. openHAB projesi aşağıdaki bölümlere ayrılmıştır openHAB Runtime OSGi Frameworkü (Equinox) ye gömülü bir OSGi demetlerinden oluşan paketdir. Yazılımı tamamen java ile gerçekleştiği için bir JVM gerektirir. OSGi tabanlı yazılımı, yüksek derecede modüler mimari sunduğundan, çalışırken ek fonksiyonlar eklenip çıkartıla bilinir. openHAB'ın iki tane iç iletişim kanalı vardır: Event Bus openHAB'ın sunduğu temel hizmetidir. Durum bilgisi içermeyen bütün bundleler, öteki bundlelere etkinliklerin (events) durumu hakkında bilgi verir. Bütün "Protokoll Bindingler" reel fiziki donanımların bağlantılarıdır ve haberleşmeyi "Event Bus" üzerinden gerçekleştirir. Burada teknik taban olarak "OSGi EventAdmin Service" kullanılmaktadır. openHAB durum bilgisi içeren fonksiyonlar için "Item Repositoryu" sunmaktadır. "Item Repository" Event Busa bağlı olarak çalışır ve böylelikle Item'lerin (öğelerin) mevcut durumunu takip edebilmesini sağlar. Bu sayede istenildiğinde "Item Repositoryu" kullanılarak bir Itemin (öğenin) o anki mevcut durumunu sorgulama olanağını sunar. Örneğin bu durum bilgilerini visualize ederek sonradan mantıksal değişiklikler veya Persistence (depolama) hizmetine sunulma amacıyla kullanılabilinir. Böylelikle bağlantısı olmayan ve kendi mevcut durumunu kendinde kaydetme zorunluluğunda olan hizmetleri önler ve bunu bir merkezi hizmet olarak sunar. openHAB jenerik konfigüre edilebilinen "Sitemap" adında bir kullanıcı arayüzüne sahiptir. "Sitemap" çeşitli sayfaların veya kullanıcı arayüzlerin (UI) içeriğini tanımlamak için bir ağaç yapısında (Tree - graph theory) sıralanmış widgetlerden oluşur. Widgetler bir Item'in mevcut durumu, grafiği veya şalteri olabilir. Ayrıca birkaç farklı "Sitemap" tanımlamalarda olabilir. Örneğin bu bir mobil cihaz veya başka bir gösterge opsiyonlu olabilir. "Item UI Providers" dinamik bir bicimde kullanıcı arayüzü (UI) oluşturma olanağı sağlar. Item- ve grup- tanımları widgetin görünümünü konfigüre etmeyi ve böylelikle burdan dinamik bir bicimde Sitemapleri oluşturmayı sağlar. Bir kullanım örneği olarak daha önce "Sitefilede" önceden bir guruba deklare edilmiş bir grubun tüm elemanlarını göstermesi gibi. "openHAB Designer" bir EclipseRCP yazılımı olup "openHAB runtime" yi kolay konfigüre etmek için geliştirilmiştir. İçinde gerekli konfigürasyon dosyalarını oluşturmak için bir editör barındırır. Editörün sözdizimi denetimi, otomatik tamamlama ve bağlama özgü işaretleme gibi özellikleri vardır. OSGi platformu modüler mimari yapısı nedeniyle, platformu yeni teknolojilerle esnek bir bicimde geliştirmeye izin verir. Böylece fonksiyonelliği, "Bindinglerle" (bağlantılarla) kolayca dahil ve adapte edilebilir. Aşağıdaki "Bindinglerle" şu anda kullanılabilir: Asterisk, Bluetooth, Comfo Air, CUPS, digitalSTROM, DMX512, EnOcean, Epson Projector, Exec (Execute Command), Fritz!Box, Fritz AHA, HDAnywhere, Heatmiser, Homematic, HTTP, IHC / ELKO, INSTEON Hub, KNX, Koubachi, MAX!Cube, MiLight, Modbus TCP, MPD, MQTT, Netatmo, Network Health, Nibe Heatpump, Nikobus, Novelan/Luxtronic Heatpump, NTP, One-Wire, Onkyo AV Receiver, Open energy monitor, OpenPaths, OpenSprinkler, OSGi Configuration Admin, Philips Hue, Piface, Pioneer AV receiver, Plugwise, PLCBus, PulseAudio, RFXCOM, Samsung TV, Serial, SNMP, Squeezebox, System Info, Somfy URTSI II, Sonos, TCP/UDP, Swegon ventilation, TinkerForge, Tivo, VDR, Wake-on-LAN, Z-Wave Bazı özellikler "Binding" yerine kısmen konfigürasyon olarak geliştirilmiştir. Bunlar: "Persistence Service" bir "Itemin" mevcut durumunu depolamayı sağlar. Böylelikle, değişiklikleri görselleştirile bilinir, eski veriler sorgulana bilinir ya da sistemi yeniden çalıştırırken (rebootlarken) durum verilerini geri yüklene bilinir. Şu anda aşağıdaki "Serviceler" sunulmaktadır: openHAB OSGi konsolu üzerinden de kontrol edilebilinir. Konsole komutları "Eventbuse" göndererek bir "Itemin" statüsünü değiştirir ya da mevcut durumunu öğrenebilirsiniz. Örneğin: openHAB XMPP (Jabber Instant Messenger) ile uzaktan erişimi destekler. Böylelikle bir Jabber hesabi ile bina otomasyonuyla komutlar göndermek için sohbet edebilirsiniz. Bu komutlar OSGi konsolunda kullandığınız komutlardır. Eine weitere Möglichkeit, openHAB Kommandos abzusetzen geht zeitgesteuert über einen entsprechenden Eintrag im Google Takvim. RESTful arayüzü ile diğer sistemlerle iletişime geçmek için openHAB açık bir arayüz oluşturur. myopenHAB adındaki bulut hizmetini (Cloud-Service) port açmadan ya da DynDNS kayıtı yapmadan uzaktan erişim sağlayarak yönetir ve HABDroid adındaki Android uygulamanızla bildirimler alabilirsiniz.(şu an myopenHAB Korku KapanÄ± serisi Korku KapanÄ± bir Amerikan film serisidir. Esteban Andrés Suárez Esteban Andrés Suárez (d. 27 Haziran 1975), İspanyol futbolcudur. La Liga'da UD Almería'da forma giymektedir. Marco Torsiglieri Marco Torsiglieri (d. 12 Ocak 1988), Arjantin'li futbolcudur. Liga MX'de Monarcas Morelia'da forma giymektedir. Hans MartÃ­nez Hans Martínez (d. 4 Ocak 1987), Şili'li futbolcudur. La Liga'da UD Almería'da forma giymektedir. Korku Kapanı 3: Ölüme Terkediş Korku Kapanı 3: Ölüme Terkediş (özgün ad: Wrong Turn 3: Left for Dead) 2009 yapımı Amerikan yapımı korku filmidir. Korku Kapanı 2 filminin devamı olan Amerikan filmin yönetmeni Declan O'Brien, yapımcılığı Phillip J. Roth ve Jeffery Beach üstlenmiştir. Filmin senaristliğini Alan B. McElroy, Turi Meyer ve Al Septien yapmıştır. Film 2009 tarihinde vizyona girmiştir. Filmin baş rollerini Tom Frederic, Janet Montgomery ve Tamer Hassan paylaşmıştır. Film, ilk haftasÄ±nda 1,800,000 $ elde ederken; 1 ayda 5.600.000 $ elde etmiÅŸtir. Ángel Trujillo Canorea Ángel Trujillo (d. 8 Eylül 1987), İspanyol futbolcudur. La Liga'da UD Almería'da forma giymektedir. Marcos TÃ©bar Marcos Tébar (d. 7 Şubat 1986), İspanyol futbolcudur. La Liga'da UD Almería'da forma giymektedir. Verza Verza (d. 27 Eylül 1986), İspanyol futbolcudur. La Liga'da UD Almería'da forma giymektedir. Jenny Seagrove Jenny Seagrove (d. 4 Temmuz 1957 ; Kuala Lumpur) , İngiliz oyuncu. Bristol Old Vic Tiyatro Okulu'nda eğitim aldı ve ilk olarak Barbara Taylor Bradford'un "A Woman of Substance" (1984) ve "Local Hero" (1983) filminin televizyon dramatizasyonunda başrol oynadı. "Appointment with Death" (1988) ve William Friedkin'in korku filmi "The Guardian" (1990) filminde rol aldı. Daha sonra "Another Mother's Son"'da (2017) Louisa Gould'u canlandırdı. Jane Badler Jane Badler (d. 31 Aralık 1953, Brooklyn, New York), Amerikalı oyuncu. 1980'lerde Türkiye'de TRT kanalında yayınlanan bilimkurgu dizisi "Ziyaretçiler" ve 1990'larda yine aksiyon televizyon dizisi "Görevimiz Tehlike" ile tanındı. Aziyade Aziyade (Fransızca: "Aziyadé"), Fransız yazar Pierre Loti'nin 1879 yılında yayımlanan yarı-otobiyografik romanı. 27 yaşındaki bir İngiliz subayın 1876’da Selanik ve İstanbul’da görevli olduğu dönemde "Aziyade" isimli 18 yaşındaki bir Çerkez kızı ile yaşadığı gizli aşkın öyküsüdür. Roman kahramanı subayın hatıratı ile arkadaşları Plum-kett ve William Brown'a, ayrıca Yorkshire'da Brightbury kasabasında oturan (ve adı belirtilmeyen) kızkardeşine yazılmış mektuplar şeklinde kaleme alınmıştır. Devrin siyasal olayları, romantik İstanbul betimlemeleri, günlük hayata dair pek çok gözlem içeren roman, yazarın bir Fransız deniz subayı olarak Osmanlı Devleti’nde görev yaptığı dönemde tuttuğu günlüğe dayanır. Romana konu olan aşkın gerçekten yaşanıp yaşanmadığı ve roman kişisi Aziyade’nin kurgu bir karakter olup olmadığı, tartışma konusudur. Aziyade, yazarın ilk romanıdır. Beş bölümden oluşur. Bölüm başlıkları şunlardır: "Salonique (Selanik)"; "Solitude (Yalnızlık)"; "Eyoub à deux (İkimiz Eyüp'te)"; "Mané, Thécel, Pharès (Sayıldı, Ölçüldü, Bölündü)"; "Azraël (Azrail)" Eser, İstanbul’da 1909 yılında Musavver Eşref dergisinin dört sayısında, bölüm bölüm yayımlanmıştır. Aziyade, Türkçeye kitap olarak ilk defa 1923’te Handan Lütfi tarafından çevrildi ve İstanbul’da İkbal Kütüphanesi tarafından "Azade" adıyla yayımlandı. Mahmud Bey Matbaası’nda basılan kitap, eski yazıyla 230 sayfa idi. Romanın Latin harfleriyle ilk Türkçe çevirisi Nahit Sırrı Örik tarafından yapıldı ve 1940'ta İstanbul’da Hilmi Kitabevi yayınları arasında yer aldı. Kitap 1967’de aynı çevirmenin imzasıyla yeniden yayımlandı. Kitabın son çevirisi de 1997’de İlhan Arda tarafından yapılmıştır Hervé Villechaize Hervé Jean-Pierre Villechaize, bilinen adı : Mark Marmolejo (d. Paris, 23 Nisan 1943 – ö. Hollywood, 4 Eylül 1993), Fransız oyuncu. 1977-1984 arası Türkiye'dede bir dönem yayınlanan "Hayal Adası" adlı dizide Kaptan'ın yardımcısı "Tattoo" rolüyle tanınarak gönüllerde yer etti. Ali Palabıyık Ali Palabıyık (d. 14 Ağustos 1981, Ankara), FIFA kokartlı Türk futbol hakemi ve öğretmen. Küçük yaşlarda amatör olarak futbola kaleci olarak başlamıştır. 17 yaşındayken çeşitli nedenlerle amatör futbolu bırakarak 2000 yılında hakemlik kursuna başladı. İlk maçına 21 yaşındayken 13 Ocak 2002'de Yenikent ASAŞ Stadyumunda Gençlerbirliği ile Trabzonspor arasında oynanan PAF Ligi maçında ikinci yardımcı hakem olarak çıkmıştır. İlk orta hakemlik deneyimini ise 2003-2004 3. Lig sezonunun ilk haftasında Kestel İlçe Stadyumunda oynanan Kestel Belediyespor ile Altınordu maçıyla yaşamıştır. Maç 0 - 0 golsüz berabere biterken ev sahibi takıma 3 misafir takıma ise 2 sarı kart göstermiştir. İlk Süper Lig maçına 21 Ağustos 2004 tarihinde Gençlerbirliği ile Ankaraspor arasında oynanan ve Bülent Yıldırım'ın ikinci yardımcı hakemi olarak çıkmıştır. Süper Lig'deki ilk orta hakemlik deneyimini ise 27 Ekim 2012'de Tevfik Sırrı Gür Stadyumunda Mersin İdman Yurdu ile İstanbul Büyükşehir Belediyespor arasında oynanan müsabaka ile yaşamıştır. Bu maçı Mersin İdman Yurdu 2 - 0 kazanmış ve ev sahibi takıma 4 misafir takıma ise 3 sarı kart göstermiştir. 2015 yılı için açıklanan FIFA kokartı takacak hakemler arasında ilk kez yer almıştır. 2015-16 sezonu öncesi Türkiye Futbol Federasyonu Palabıyık'ın da aralarında bulunduğu 9 hakem ile ilk kez profesyonel sözleşme imzaladı. Musavver EÅŸref Musavver Eşref (Kimi sayıları “Eşref” adını taşır), İstanbul’da 18 Mart 1909’dan itibaren 52 sayı yayılanmış haftalık bir dergidir. Mizah dergisi olarak yayın hayatına başlamışsa edebi yönü mizahi yönünden ağır bastığı için dönemin edebiyat dergileri arasında değerlendirilir. Başlangıçta “"Eşref"” olan adı, 12. sayıdan itibaren “"Musavver Eşref"” olmuş; “"Musavver"” sıfatı 22 .sayıda kalkmış, 26. sayıda yeniden eklenmiştir. Edebi eserler ve az sayıda karikatür yayınlayan derginin karikatüristleri Mehmet Fazlı ve Mehmet Baha Bey’dir. Dergide karikatürlerden daha çok fotoğraflara yer verilmiştir. Derginin ilk sayılarında Şair Eşref, Halil Edip, Muallim Feyzi, Muhittin, Hasan Remzi, Şeyh Vasfi Efendi, Abdülhalim Memduh ve Florinalı Nazım’ın hiciv, hikemî, rindane tonlu şiirleriyle övgü mahiyetindeki şiirleri ağırlığı oluşturur. 23 .sayıdan itibaren (Baha Tevfik’in sorumlu müdür olmasından sonra) ise genellikle Servet-i Fünûn çizgisini devam ettiren şairler ve şiirler dergide daha çok yer almıştır. Dergi, ilk 26 sayısında büyük boy olarak yayımlanmış; 26. sayıdan sonra küçük boy olarak çıkarılmış ve yeniden numaralandırılmıştır. İlk sayısı “"Haftalık mizah gazetesidir-Şimdilik haftada bir kere Perşembe günleri neşr olunur"” ibaresiyle yayımlanmıştır. İmtiyaz sahibi ve sorumlu müdürü Hüseyin Nazmi, baş yazarı Şair Eşref, yazı kurulu üyeleri ise Zevki ve Muhittin’dir. 2. sayıda yazı kurulu Muhittin ve Neşatî şeklinde değişmiştir. 23. sayıda sorumlu müdür Baha Tevfik olmuş; daha sonraki sayılarda da sorumlu müdür sık sık değişmiş; Hüseyin Nazmi, Ahmet Rıfkı ve Cevdet Maşuk sorumlu müdür olmuşlardır. Derginin tanıtıcı ibaresi 4. sayıda “"Haftalık edebî mizah gazetesidir"”, 23. sayıda “"Perşembe günleri neşrolunur edebî ve mizahî Osmanlı gazetesidir"” şeklinde değişti. Dergi, 12. sayıya kadar dört sayfa, bu sayıdan itibaren ise sekiz sayfa çıkmaya başladı. 26. sayıdan sonra yeniden numaralandırılması ve "Musavver Eşref" ismini almasından sonra ise sayfa sayısı on altı oldu. 9 (35). sayıdan son sayıya kadar ise sayfa sayısı sekiz olmuştur. AÄŸnam resmi Ağnam Resmi veya Adet-i ağnam (diğer bilinen isimleriyle; "Resm-i ğanem", "Resm-i merâ", "Koyun resmi" ve "Âdet-i zekât"), Osmanlı İmparatorluğu'nda koyun ve keçi gibi küçükbaş hayvanlardan alınan vergilerdir. Arapça "ğanem" kelimesinin çoğulu olan "ağnam", koyun, koyunlar manasına gelmektedir. Ağnam vergisinin miktarı zamanla değişiklik göstermiştir. Başlarda zekat gibi aynî olarak toplanan vergi, sonraları koyun başına belli oranda akçe üzerinden toplanmaya başlanmıştır. Bu vergi keçi ve koyun sayısı üzerinden toplandığı için, vergiye tabi tutulanlar mal sayılarını doğru bildirmek zorunluluğundalardı. Yalan beyanda ise ceza verilmekteydi. Bu vergi genellikle koyun yavruladıktan sonra Nisan veya Mayıs aylarında toplanır, kuzulu koyun kuzusu ile bir hesaplanırdı. Toplanan miktar Fatih Kanunnamesi'ne göre üç koyundan bir akçeydi. Ancak sonraları iki koyundan bir akçe olarak değişmiştir. Başka kaynaklara göre ise Adet-i ağnam resmi, her koyundan bir akçe olarak toplanmaktaydı. Zamanla değişerek her koyun başına, iki paradan on paraya kadar alınmaktaydı. Kütahya kanunnâmesinde yerli bir yörüğün koyunlarından ağnam resmi olarak ayni miktar ve iki koyuna 1 akçe alındığı söylenmektedir. Toplanan vergi miktarı bölgelerin özelliklerine göre değişim göstermekteydi. Bazı kanunnâmelere göre, alınan vergi serbest olmayan timarlarda sipahiler ile subaşılar arasında paylaşılıyordu. Ancak Aydın’da ise ağnam resmi sancak beyine aitti. Kadı, sipahi, müderris, emîn gibi askerlerin 150'den az koyunu olanlarından ağnam resmi alınmazdı.. Peçuy kanununa göre papazlar bu vergiye tabi tutulmazlardı. Ağnam resmi, belirli düzenlemelerle Tanzimat’tan sonra da toplandı. 18 Nisan 1840 tarihli bir nizamnâmenin üçüncü maddesine göre, ayni olarak ağnam alınma usulü terkedildi ve bu vergiye çeşitli isimlerle eklenen ek resimler de kaldırıldı. 1920 yılında TBMM tarafından tekrar oylanarak kabul edilmiştir. TBMM'nin kabul ettiği ilk kanundur. Ejder Ä°smailov Ejder İsmailov, Ejder Tağıoğlu () (d. 23 Nisan 1938, Çomahtur, Şerur Rayonu, Nahçıvan Özerk Sovyet Sosyalist Cumhuriyeti, Azerbaycan SSC) — Filoloji üzere Prof. Dr., Azeri siyasetçi, Yeni Azerbaycan Partisinin en aktif kurucu üyeleri olan 91`lerden biri. Ejder İsmailov 23 Nisan 1938`de Nahçıvan Özerk Sovyet Sosyalist Cumhuriyetinin Şerur Rayonunun Çomahtur köyünde doğdu. 1961`de Azerbaycan Devlet Üniversitesi`nin (Bakü Devlet Üniversitesi) Filoloji bölümünden mezun oldu. 1963-65`li yıllarda Azerbaycan Güzel Sanatlar Üniversitesi Yönetmenlik fakültesinden mezun oldu, ünlü yönetmen Mehti Memmedov ve oyuncu Rıza Tehmasip`ten ders aldı. 1961-1977 senelerinde Çohmatur köyünde öğretmen, okul müdürü, İçişleri Bakanlığı`nın "Şark Kapısı" gazetesi elemanı, 1977-1994 senelerinde Nahçıvan Devlet Üniversitesi Edebiyat fakültesinde öğretim üyesi, baş öğretmen, Doçent Dr. ve Profesör Dr. olarak çalıştı. 1969 senesinde Azerbaycan Sovyet Cumhuriyeti Bilimler Akademisi "Nizami" adına Edebiyat Enstitüsü`nün asistanı olmuş. 1974 senesinde Bilimler Akademisi başkan yardımcısı Akademisyen Memmed Arif Dadaşzade`nin rehberliğiyle Hüseyin Cavid`in tarihi dramları (oyunları) ("Peygamber", "Topal Timur", "Seyavuş", "Hayyam") konusunda doçentlik tezini savunmuştur.1982 senesinde "Nizami" adına Edebiyat Enstitüsü`nün Bilimsel Şurasında onaylanmış "Hüseyin Cavid ve dünya edebiyatında demonizm geleneği" konusunda doktora tezi araştırmalarına başladı. Burada Azerbaycan Edebiyatında Romantizmin yaranmasının 1905-1917 olaylarıyla alakasını düşünenlerin aksine olarak, Hüseyn Cavid romantizminin Zarvan (“Avesta”) felsefesinden başladığı, sanatın felsefi-estetik değerleri bakımından Türk “Tanzimat Edebiyatı” başta olmakla, mütefekkir şairin dünya edebiyatı dehalarının sanat yoluna bağlılığı demonizm kontekstinde araştırıldı. Hüseyin Cavid`i dünya edebiyatının duayenleriyle aynı yerde görmeyen, diğer taraftan demonoloji felsefesini idrak edemeyen ünlü bilim adamlarına yanıt olarak 1988 senesinde Moskova`dan ve Gürcistan`dan davet olunmuş dünya edebiyatı alanında 5 uzman alimin Savunma Konseyinde söyledikleri takdire şayandır. Özellikle Moskova`dan olan Profesör A.L.Şteyn`in: "Bizler romantizm edebiyatı uzmanları şu tezi görmeden 19. yy-da romantizm edebiyatının bittiğini düşünüyorduk. Meğer 20. yy-da Hüseyin Cavid gibi sanat devi varmış" - söylemi eski sovyetlerde edebiyat ve felsefede ilk kez demonizm probleminden bahseden şu değerli tezin önünü kesmeye çalışanlara tutarlı cevap oldu. 2016 yılında Ejder Tağıoğlunun (İsmayılovun) “Ermeni halkının sahte “tarihi” üç Türk devletinin (Biaini, Arme, Part/Parfya) mitolojik ve filolojik tarihidir” dizisinden “Moisey Horenatsi anonim keşiş yazardır” adında kitabı “Elm ve tahsil” yayınlarında nefis şekilde basıldı. Yazar kitapta yeteri kadar eski menbelere, möteber kaynaklara, etnografik abidelere, kilise edebiyatına, ünlü rus, ermeni ve Avrupa tarihçilerine dayanarak, ermeni tarih edebiyatı için möteber kaynak sayılan “ermeni tarihinin atası” M.Horenatsinin şahsiyyetini tekzip etmekle, kilisede üç Türk devletine (Biaini, Arme, Part) ait olan, fakat “ermenileştirilmiş” mitolojik ve filolojik edebiyata dayanarak tertip edilmiş “Armeniya tarihi” eserlerinin, aynı zamanda keşiş babalarının huylarını devam etdiren ermeni tarihçilerinin mensup oldukları halka yazdıkları “eski tarih” kitaplarının sahte ve hayal ürünü olduğunu ilmi delillerle sübut ediyor. 1961`de Azerbaycan Devlet Üniversitesi`ni bitirdi, memleketinde, Çomahtur köyünün orta okulunda pedagoji faaliyeti gerçekleştirdi. Çomahtur orta okulunda tekrar öğretmenlik yaparak 1974-1977 senelerinde orta okulun liseye dönüşülmesi ve çağdaş eğitim malzemeleri ile sağlanması için büyük çalışmalar yaptı, iki katlı yeni okul binasının inşa edilmesine özel çaba harcamış ve okul müdürü olarak çalıştı. 1977`de Nahçivan İlçe Parti Komitesi tarafından Nahçivan Pedagojik Enstitüsüne davet edil, Edebiyat kürsüsünde öğretim üyesi, baş öğretim üyesi, Doçent Doktor ve Profesör Doktor olarak çalıştı. (1994`e kadar). 1990 senesinin Kasım`ında tahsis ettiği "Şerur Döyüşür" (Şerur Savaşıyor) askeri gazetesinin ilk tirajı Şerur matbaasında basılmış, gazetede Moskova`nın işgalci politikasını eleştiren, "İmperya ordusu Nahçıvan sınırında" adlı makalesi çıkmıştı.. 1990 senesinin Aralık ayında Bakı-Erivan tren yoluyla Nahçıvan`a giden yük treninin Erivan tarafa geçmesini güya güvenliğini sağlamak, gerçekte Nahçıvan vilayetini ermenilere teslim etmek için Şerur istasyonunu askerileştirmek mazeretiyle feci planı uygulamaya çalışan general Surkov, Afiyettin Celilov`a kumandası altında olan ordunun bir kısmını Sederek kasabasının girişinde, bir kısmını Kıvrak köyündə Rus alayının arazisinde, bir kısmını da Nahçıvan`ın çıkışında yerleştirdikten sonra yolu Mehri istasyonunda kapatmış ermenilerle görüşmelere başlayacağını demişti. Bir grup aydını dinledikten sonra Rus Generl`in kendi ağzından kaçırdığı planı yüze vuran Ejder İsmailov`un karşı koymasından sonra Afiyettin Celilov Sukurov`un ordusunu Nahçıvan topraklarından çıkarmıştı. 21 Nisan 1992 senesinde Azerbaycan cumhurbaşkanı seçimlerinde Şerur ahalisini toplayaraq Haydar Aliyev`in adaylığını desteklemişti. Bu toplantı bilge siyasi liderin Azerbaycan`ı bağımsızlığa götürecek dava yolunun başlangıcıydı. Toplantının çıkardığı kararı 22 Nisan 1992 senesinde merkezi Bakü`de bulunan, Nahçıvan`a her türlü yardımı yapan "Elince" derneğine ulaştırmıştı.. Haydar Aliyev`in adaylığını desteklemiş Şerur ahalisinin toplantısında yaş sınırlamasıyla alakalı verilmiş kararı müdafaa etmek için 24 Nisan 1994 senesinde Milli Meclis`in karşısında gösteri yapılmıştı. Gösterinin organizatörlerinden olan Ejder İsmailov ilk konuşmasında iki belli güçlü komşu devlet tarafından Azerbaycan`ı parçalayıp, ermənilərə Kura Nehri`nde hudutlanan, oradan “Port İliç” denilen araziden denize doğru büyük coğrafyanı, oradan başlayarak Abşeron yarımadası ve ülkemizin Kuzey topraklarıyla komşu devletin, Talış bölgesinin başka bir komşu ülkenin arazisine birleştirilmesinin pilanlaştırıldığı bir zamanda Abşeron yazlıklarında saklanan Polyaniçko`nun Baku`de “20 Ocak” katliamını tekrarlamaya hazırlaşan Primokov`un Rus İstihbaratına başkanlık yaptığını gösterideki protestoculara bildirmiş, halkı dikkatli olmaya ,yeni felaketleri önlemek için Haydar Aliyevi desteklemeğe ve cumhurbaşkanı seçimlerinde Haydar Aliyeve oy vermeğe çağırmıştı. İsmailov bu zaman katılımcıların dikkatini Azerbaycan`ı parçalamaya çalışan dış ve iç güçlerin yapacaklarına çekmişti.. Ejder İsmailov gösteriden sonra Hydar Aliyev`in davetiyle Nahçıvan`a giderek kendisiyle görüşmüş, Bakü`de vuku bulan olaylarla ilgili büyük kurtarıcıyı bilgilendirmişti, kaos ortamında kurtuluş yolunu bulamayan halkı onun etrafında toplamak için siyasi parti kurmasının zaruretini anlatmıştı. Ağustos 1992 senesinde bu amaçla Şerur ili aydınlarından oluşan "Haydar Aliyev`in taraftarları" girişimci grubunu oluşturmuş, birkaç ayda 32 binden fazla seçmeni listeye aldırmıştı. Şerurlular`ın bu girişimi 1992 senesinin 21 Kasım`ında "Yeni Azerbaycan Partisi"nin (YAP) Nahçıvan`da yapılan ilk kuruculuk kongresinin tarihi temelini oluşturdu. 1992 senesi 24 Ekim`de Nahçıvan`ın Culfa ve Ordubad illeri Halk Cephesi`nin aktif üyeleri de olmakla onların fikir taraftarları Haydar Aliyev`i iktidardan uzaklaştırmak ve yakalamak için istirahat gününü kullanarak Nahçıvan radyo televizyon binasını, İçişleri Bakanlığı`nın binasını işgal etseler de her iki bina da kısa zamanda halkın yardımıyla cephecilerden kurtarılmıştı. 28 Ekim 1992 senesinde Nahçıvan Cumhuriyeti toplumu Parlamento karşısında yapılan gösteride felaketle yüz yüze kalmış Vatanın kurtuluşu için gelmiş Haydar Aliyev`in çevresinde kenetlenmeğe davet eden Ejder İsmailov sonunda şöyle demişti: "Moskova`da bulunduğunda Haydar Aliyev kalbinin sağlamlığını halkına kurban etti. Kendisi Rus ordusunu olaysız yolcu etti. Benim kesin talebim şudur ki, Haydar Aliyev`e yönelmiş provakasyonlara son verilsin".. Haydar Aliyev`in talimatıyla Ejder İsmailov yazdığı bildiriyi katılımcılara dağıtmıştı. 9 Aralık 1992 senesinde Ejder İsmailov "Yeni Azerbaycan Partisi"nin ulusal mahiyetini açıklayan "SES" gazetesinde "Partimizin lideri halktır" başlıklı makalesi yayımlandı. 12 Aralık 1992 senesinde Ejder İsmailov Nahçıvan`da "Haydar Aliyev taraftarları" girişim grubunu oluşturdu. Aralık 1992 senesinde Ejder İsmailov Haydar Aliyev`i fiziki olarak mahvetmek isteyen "Halk Cephesi"nin Nahçıvan vilayet, Ordubad ve Culfa il şubelerinin davetiyle Türkiye`den gelmiş 3 kişinin, daha sonra 1 kişinin (Mevzu bahis Parlamento yakınlarında Haydar Aliyev`e karşı suikast girişiminde bulunan teröristtir) yapacağı sabotajın karşısını operasyonla almıştı. 15 Aralık 1992 senesinde merhum Elçibey`in iktidarını kendi kötü amelleriyle felakete sürükleyen, onun etrafında bulunan kara güruhun talimatıyla Nahçıvan Sınır Birlikleri gecenin bir aleminde şehre çıkarak darbe yapmalı, "Halk Cephesi"nin önde gidenleri iktidarı ele geçireceklerdi. Haydar Aliyev`in talimatıyla aynı günün akşamı Ejder İsmailov ordu karargahına giderek saat 23-ten 16 Aralık sabah saat 3-e kadar 1918 - 1920 senelerinde ermenilerin, İngilizlerin yardımıyla Nahçıvan ahalisini katlederek, soygunlar yaparak Aras`ın öbür kıyısına, İran tarafına sürdüğünü hatırlatarak demişti ki, düşmanın planıyla yapmaya çalıştığınız amel sayesinde ruslar ermeni çapılcılarının adıyla vilayetimizde ikinci bir Hocalı katliamı yapacaklar. Saatlerle devam eden kızgın tartışmadan sonra komutanlar Bakü`den gelen şeytan fetvasına uymadılar. 27 Ocak 1993 senesinde Haydar Aliyev`in katılımıyla yapılan YAP Şerur şubesinin kuruculuk kongresinde Ejder İsmailov konuşmasında demişti: "Kuracağımız devletin hiçbir kademesinde iş yapmayacağıma yemin ederim. Sadece vatanımızı tehdit eden felaketlerden korumak için Allah`ın bize gönderdiği şu bilge kurtarıcıyı hayatımızı ortaya koyarak korumamız gerekiyor". Ejder İmailov 7 Şubat 1993 senesinde Culfa ili Benenyar köyünden gelmiş 45 kişinin ricasını Haydar Aliyev`e ulaştırdıktan sonra, şayet istiyorsa tamsilcileri kabul etsin ve onların katılımıyla "Haydar Aliyev taraftarları" girişim grubu oluşturulsun - demişti. Zira Culfa "Halk Cephesi" bırakmayacaktı ki, YAP-cılar şehre gitsinler ve orada girişim grubu oluştursunlar. Haydar Aliyev Parlamentonun buz gibi soğuk odasında temsilcileri kabul etmiş ve birkaç saat karşılıklı konuşmuşlardı. Bundan sonra YAP Culfa şubesinin "Haydar Aliyev taraftarları" girişim grubu oluşturuldu. 4 Ekim 1994 senesinde Bakü`de darbe yapmaya çalışan malum kuvvetlerin kanlı amellerinin önünü almak için cumhurbaşkanlığında hazırlıklar yapıldığı zaman olayların karşısının alınmasında bizzat Ejder İsmailov`un ve Nisan olaylarından sonra onun çevresinde kenetlenmiş "Haydarcıların" 24 misilsiz hizmetleri olmuştur. Halkın Haydar Aliyev sevgisi iktidarı kurtardı, felaket bitti. Ertesi gün hava açtığında, sabah saat 6 civarında Haydar Aliyev`le çalışma odasından çıxan 3 kişiden biri Ejder İsmailovdu. (Diğerleri Şeyhülislam Allahşükür Paşazade ve Celal Aliyev). 5 Ekim 1994 senesinde Haydar Aliyev`in talimatıyla "Özgürlük" (Azatlık) meydanında yüzbinlerin katılımıyla yapılmış gösterinin organizatörlerinden biri de Ejder İsmailovdu. Sean Michaels Sean Michaels (d. 20 Şubat 1958; Brooklyn, New York), Amerikalı pornografik film oyuncusu ve yönetmenidir. Michaels, 1985 yılında seks sektörüne girdi. 1991 yılında yönetmen olarak da sektörde yer almaya başladı. Irklararası pornografide anal seks sahneleriyle ünlüdür ve binin üzerinde filmde yer almıştır. Lexington Steele ve Mr. Marcus ile en başarılı siyahi pornocular arasındadır. 2014 Grammy Ödülleri 2014 Grammy Ödülleri (56. Grammy Ödülleri), 26 Ocak 2014'te Los Angeles'taki Staples Center'da yapılan Grammy ödül gecesidir. The Truth About Love The Truth About Love, Amerikalı şarkıcı Pink'in altıncı stüdyo albümüdür. 18 Eylül 2012'de RCA Records etiketiyle yayınlandı. Bünyesinde rock müzik etkileri taşıyan "The Truth About Love" ilişkiler, ayrılıklar ve aşkın farklı hallerini konu ederken; feminizm, seks ve dışlanmışlık gibi konulara da değinmektedir. Eminem, Lily Allen ve fun. solisti Nate Ruess albümde Pink'e eşlik etmektedir. Yayınlandığı hafta Amerika Birleşik Devletleri'nde 281 bin adet satarak "Billboard" 200 listesine birinci sıradan girdi. Böylece sanatçısının ABD'de liste başı olmayı başaran ilk albümü oldu. Satış adedi bir milyonu aşan albüm, platin plak ile ödüllendirildi. Albüm aynı zamanda Almanya, Avustralya, Avusturya, İsveç, İsviçre, Kanada ve Yeni Zelanda listelerine de bir numaradan girdi. Avustralya'da yılın en çok satan albümü olurken; 3 milyonluk satışla dünyada 2012 yılının en çok satan altıncı albümü olmayı başardı. Albüm, 2013 Grammy Ödülleri'nde En İyi Pop Vokal Albüm ödülüne aday gösterildi. "The Truth About Love"ın çıkış single'ı "Blow Me (One Last Kiss)", Temmuz 2012'de yayınlandı. Amerikan "Billboard" Hot 100 listesinin beş numarasına yükselen şarkı, bir milyon barajını aşarak platin plak kazandı. Onu izleyen "Try", Hot 100'de dokuz numara oldu. Albümün üçüncü single'ı "Just Give Me a Reason", Hot 100'de zirveye yükselmeyi başardı. 2013'ün ilk yarısında ABD'de en çok satan ikinci şarkı oldu. Pink Şubat 2013'te Truth About Love Turnesi'ne başladı. Amerika, Avrupa ve Avustralya ayaklarını kapsayan turne 31 Ocak 2014'te sona erdi. Half-Life karakterleri listesi Half-Life karakterleri listesi, video oyunu serisi olan "Half-Life" ve geniÅŸleme paketlerinde yer alan karakterlerin listesi. Dr. Gordon Freeman, Valve Software tarafından geliştirilen Half-Life serisinin hayalî baş karakteridir. Yayımlanan Karakter adil kullanımlerinde Gordon, gözlüklü, atletik yapılı, keçi sakalı olan bir karakter olarak görülmektedir. Ayrıca kızıl birisi olduğu Blue Shift oyununda görülmektedir. Seattle, Washington doğumlu olan Gordon, oldukça genç bir yaşta kuantum mekaniği ile görelilik alanlarına karşı ilgi göstermiştir. Çocukluk kahramanları arasında Albert Einstein vardır. G-Man, Valve Corporation tarafından geliştirilen Half-Life serisinde yer alan hayali bir karakterdir. Michael Shapiro tarafından seslendirilmiştir. Seri boyunca karakterlerle aynı saftaymış gibi davranır ve kendi isteklerini yaptırır. Kendisi, davranışları ve yetenekleri dışında, takım elbisesi ve elinde taşıdığı çantası ile tanınmaktadır. Bulunduğu konum, amacı seri boyunca açıklanmayarak, bugüne kadar gizemini korumuştur. Gizemli doğası onu Half-Life'ı temsil eden simgelerden birisi yapmıştır. G-Man Xen'den Gordon'a yardım etmesi için onu elçi olarak çıkarmıştır. Barney Calhoun, Valve Corporation tarafından geliştirilen Half-Life oyun serisinde yer alan bir karakter. Kendisi Black Mesa kazasından önce Black Mesa'da bir güvenlik görevlisidir. Half-Life'ın yan paketi olan 'in ana kahramanıdır, Black Mesa kazasının ana sebebi olan Resonance Cascade'in gerçekleşmesinden sonra Calhoun, ordu tarafından rehine tutulan Dr. Rosenberg'ı kurtarır. Dr. Rosenberg, Barney'e planının eski bir ışınlanma modülünü kullanarak yüzeye ulaşmak olduğunu açıklar. Modüle ulaştıklarında Barney, Xen'in ücra bir köşesine ışınlanır, fakülteden dışarı ışınlanmak için gereken cihazı aktifleştirir ve Black Mesa'dan kaçar. Half-Life 2'de Barney Direniş takımının önemli bir parçası olur ve Civil Protection'a kaydolur, bu şekilde hayatını riske atarak Direniş'e bilgi sızdırır. Barney, Gordon Freeman Şehir 17'ye geldikten sonra onu Nova Prospekt'e gitmek üzere olan trene binmekten son anda kurtarır ve onu bir sorgu odasına çeker, odada Gordon'a yüzünü gösterir ve ona olan bira borcunu hatırlatır, Kleiner'la görüşüp Gordon'ı Kleiner'in laboratuvarına gitmek üzere yola çıkarır. Adrian Shephard, Valve Corporation tarafından geliştirilen Half-Life oyun serisinin yan paketi olan Opposing Force'un ana karakteridir. Black Mesa'ya olayı örtbas etmek için gelen askerlerden biridir. Alyx Vance, Valve firmasının geliştirdiği Half-Life 2 ve devamında gelen Half-Life 2: Episode One ile 2007 senesinin üçüncü çeyreğinde çıkan Half-Life 2: Episode Two oyunlarında yer alan hayali bir oyun kahramanıdır. İlk oyunda karşılaşılan Dr. Eli Vance'in kızıdır. Oyunun bir kısmında ve Half-Life 2: Episode One'ın tamamında oyuncuya yardım eder. Alyx yirmili yaşlarının ortalarında, Combine denen bir yaratık ırkının saldırısına direnen birisi olarak oyunda geçer. Alyx Vance karakterinin görüntü ve sesi için Merle Dandridge isimli bir sinema oyuncusu ve şarkıcı kullanılmaktadır. Dr. Kleiner Valve Corporation tarafından geliştirilen Half-Life oyun serisinde yer alan bir karakter. Kendisi, Black Mesa' da kazasından kurtulan birkaç kişiden biridir. Half-Life 2 'de Direniş bilim takımının önemli bir parçasıdır. Half-Life 2 Episode One'da ise Kleiner, şehrin her tarafındaki Breencastler ile direnişçilere yol göstermiş ve cesaret vermiştir. 'da Combine Super Portal'ını engellemek amacı ile atılacak olan roketin yapımında ve fırlatılmasında rol almıştır. Eli Vance, Valve Corporation tarafından geliştirilen Half-Life oyun serisinde yer alan bir karakter. Afrika-Amerikalı olan doktor, Black Mesa Araştırma Tesisinde çalışmakla birlikte burada ailesi ile birlikte yaşamıştır. Eşi Azian, Black Mesa kazası sırasında hayatını kaybetmiştir. Kendisi kızı Alyx Vance ile birlikte yaşamaktadır. Sol bacağı, arkadaşı Prof. Dr. Kleiner'ın Şehir 17'ye girmesine yardım ederken, bir Bullsquid tarafından parçalanmıştır. 'nun sonunda bir Advisor tarafından öldürülmektedir. Arne Magnusson Half Life adlı video oyunu serisinde yer alan bir karakterdir. İlk kez serinin adlı oyununda gözüken Arne Magnussson oyunda geçen White Forest laboatuarının lideridir. Arne Magnusson geçmişte Black Mesa tesisinde çalışmış ve Black Mesa kazasından kurtulmayı başarmıştır. Combine istilasının ardından White Forest laboratuvarının kontrolünü almış burada üretilen roket ve Magnusson Device adlı cihazın geliştirilmesinde önemli rol oynamıştır. Arne Magnusson'ı gördüğümüz ilk oyun 'dır. White Forest laboratuvarında Combine Super Portal'ını engellemek amacı ile atılacak olan roket üzerinde çalışan Arne Magnusson Gordon Freeman'ın da desteğiyle roketi fırlatmayı başarır. D0g, Dr. Eli Vance'in kızı Alyx'i koruması için yaptığı robot, Half-Life 2 karakteri. Bu robot köpek beyni kullanılarak yapıldığı için köpek gibi davranır. İnsan konuşmasını anlayabilir, özellikle elektrikli-top robotuyla oynamayı sever. Dr. Judith Mossman, Half-Life 2 serisinde yer alan bir karakterdir. Kendisi Yükseliş'den önce Combine için bir ajan iken Yükseliş sırasında direnişçilere katılır. Odessa Cubbage, Valve Corporation'ın geliştirdiği Half-Life 2 oyunundaki bir karakterdir.Kendisi Ravenholm'ın yakınında bulunan New Little Odessa adlı bir direniş tesisinin lideridir. Father Grigori ya da Peder Gregory, Valve firmasının geliştirdiği Half-Life 2 oyununda , 6. Bölüm olan "We Don't Go To Ravenholm"de oyun boyunca görünen orta yaşlarda bir karakterdir. Peder Grigori'yi Jim French seslendirmiş,Daniel Dociu'nun ise yüzü kullanılmıştır.Oyunda orta yaşlı, saçları tıraşlı ve tekdüze giyimiyle , Converse All-Stars spor ayakkabılarıyla bilinmektedir.Boynunda haç kolyesi,sağ elinin arkasında da haç şeklinde iz taşır.Ravenholm'da tek başına yaşam sürdürdüğünden şehir içinde biraz zihinsel dengesiz olmasına karşın , Gregory güçlü bir yardım ve koruyucu olduğunu kanıtlamaktadır. Adı Gregory (Григорий) Rusya'da yaygındır.Bu, "uyanık" veya "tetikte" demektir.Yunanca (egrḗgoroi) kelimesinden kaynaklanmaktadır. Peder Gregory görünüşte Ravenholm'da kalan tek insandır. Sıradan bir Rus Ortodoks papaz görünümündedir. The Prima adlı oyun kılavuzunda onun bir kez şehir kilisenin papazı olduğunu söylendi.Ayrıca kurduğu tuzaklar,temel mühendislik ve inşaat deneyimi olduğunu gösterir.Combine bombalamasından sonra neredeyse tüm kentin sakinleri ya ölü ya da zombi halinde kalmıştır.Peder Grigori bu olaylara tanık olmuştur. Winchester Tüfeği,Annabelle ve tuzaklar kullanarak şehrin kalan zombi sakinlerini temizlemektedir.Bu onun Ravenholm'da insanların canlarını kurtarmak için kalmış olduğunu gösterir.Gordon Freeman Ravenholm'e geldiğinde,aralıklarla görünerek kaçması için ipuçları vermiştir.Ayrıca Freeman'a bir tüfek vermiştir.Bazen çatılardan bazen karşılarında durup zombilere karşı mücadele veren Grigori bölüm sonunda,bir mezarlıkta zombilerle savaşırken Gordon Freeman'ı maden yataklarına göndermeyi başarmış,kendisi mezarlıkta kalmıştır.Yakındaki bir türbe içine kadar gittiği görülmüştür. Wallace Breen, 2004'te çıkan Half-Life 2 isimli bilgisayar oyununda bir karakterdir. Yeni Meksika'da yer alan Black Mesa araştırma tesisinin yöneticiliğini yapmıştır. Black Mesa'da yaşanan faciadan sonra Combine güçlerinin dünyaya gelmesiyle başlayan Yedi Saat Savaşı sonunda Wallace Breen; Birleşmiş Milletler adına Combine ile Dünya güçleri arasında Dünya güçlerinin tam teslimiyetini içeren bir barış anlaşması imzalamıştır. Combine tarafından Dünya'nın yöneticisi olarak atanıp, ofisini City 17'nin Citadel'ında kurmuştur. 'Ara Yönetici' vasfıyla Combine tarafından kukla gibi kullanılan Breen; kendini iki güç arasında bir arabulucu olarak görmekte, kendisinin insanlığı tam bir yokoluştan kurtardığını düşünmektedir. Combine'ı merhamet dilenilecek bir düşmandan ziyade insanlığı içgüdü gibi engellerden arındıracak bir kurtarıcı, bir fırsat olarak görür. Combine'ın şiddet ve sindirme odaklı politikasını insanlığı kendinden kurtarmakta bir gereklilik olarak açıklarken, kendisi de bu araçları kullanmaktan geri kalmaz. Russell (seslendiren: Rhys Darby) tamircilik yapan bir Direniş üyesidir. Girl on Fire (albüm) Girl on Fire, Amerikalı sanatçı Alicia Keys'in beşinci stüdyo albümüdür. 22 Kasım 2012'de yayınlandı. J Records'ın kapanması sonrası Keys'in RCA Records etiketiyle çıkan ilk albümüdür. Albümün çalışmaları, Keys'in prodüktör Swizz Beatz ile evliliği ve oğlu Egypt'in dünyaya gelmesi sonrası döneme rastlamaktadır. "Girl on Fire", geleneksel tarzda şarkılar ve piyano baladları da içinde barındıran bir R&B albümüdür. Yayınlandığı hafta 159 binlik satış adediyle Amerikan "Billboard" 200 listesine bir numaradan girerek; sanatçının ABD'de zirveye oturan beşinci albümü oldu. Albüme adını veren çıkış parçası "Billboard" Hot 100 listesinde 11 numaraya yükseldi ve dünya listelerinde ilk ona girmeyi başardı. İkinci single "Brand New Me", albümün yayınlanması öncesi Amerikan radyolarına servis edildi. "Girl on Fire", müzik eleştirmenlerinin beğenisini kazandı. Albümden üç single daha çıktı: "New Day", "Fire We Make" (Maxwell düeti) ve "Tears Always Win". Albüm, 2014 Grammy Ödülleri'nde En İyi R&B Albümü ödülünü kazandı. Emmen Emmen, Hollanda'nın kuzeydoğusunda, Drenthe iline ("provincie") bağlı belediye ("gemeente"). Hondsrug Sırtlarında yer alır. Girl on Fire (şarkı) "Girl on Fire", Amerikalı sanatçı Alicia Keys'in aynı adlı beşinci stüdyo albümünde yer alan bir şarkıdır. Yazarlığını ve prodüktörlüğünü Keys, Jeff Bhasker ve Salaam Remi üstlendi. R&B ve hip hop ballad türündeki şarkının davulları Billy Squier'in 1980 çıkışlı şarkısı "The Big Beat"ten alındı. 4 Eylül 2012'de albümün çıkış single'ı olarak yayınlandı. "Girl on Fire", J Records'ın kapanması sonrası Keys'in RCA Records şirketinden çıkan ilk çalışmasıdır. "Girl on Fire"ın ana versiyonu dışında iki de remiksi bulunmaktadır. "Inferno" adını taşıyan remikste sanatçıya Nicki Minaj eşlik etmektedir. "Bluelight" adını taşıyan ikinci remikste daha sade bir altyapı kullanıldı ve bu versiyon için vokaller yeniden kaydedildi. "Girl on Fire" müzik eleştirmenlerinin gözdesi oldu. Keys şarkıyı ilk kez 6 Eylül 2012'de gerçekleşen 2012 MTV Video Müzik Ödülleri'nde Minaj eşliğinde seslendirdi. Girl on Fire Girl on Fire, ÅŸu anlamlara gelebilir: Hollanda'nın illeri Hollanda'nın illeri, Hollanda'nın idarî yapılanmasında en üst düzeyde yer alır. Bu düzeyde 12 il ("Provincie"), 3 denizaşırı kamu yönetiminden ("openbare lichamen") bulunur. Karayiplerdeki Bonaire, Sint Eustatius ve Saba adaları, 10 Ekim 2010 tarihinden beridir Karayip Hollandası adı altında kamu yönetimi ("openbare lichamen") statüsündedir. Abim Evin Tek Çocuğu Abim Evin Tek Çocuğu (özgün adı: "Mio fratello è figlio unico"), 2007 tarihli İtalyan drama filmi. Yönetmenliğini Daniele Luchetti yapmıştır. Antonio Pennacchi'nin romanından uyarlanmıştır. Filmin başlığı, Rino Gaetano'nun 1976 tarihli şarkısından alınmıştır. Film dört David di Donatello Ödülü kazanmıştır. Ödül kategorileri: En İyi Erkek Oyuncu (Elio Germano), En İyi Yardımcı Kadın Oyuncu (Angela Finocchiaro), En İyi Senaryo, En İyi Kurgu. 33. Uluslararası İstanbul Film Festivali 33. Uluslararası İstanbul Film Festivali 5 - 20 Nisan 2014 tarihleri arasında İstanbul Kültür Sanat Vakfı (İKSV) tarafından düzenlenen film festivali. Özgün Çoban Özgün Çoban (d. 5 Temmuz 1985), Türk oyuncu. Hacettepe Üniversitesi Ankara Devlet Konservatuvarı Oyunculuk Bölümü mezunu olan Çoban üçüncü sınıfın 2. yarısını Estonya Tiyatro ve Müzik Akademisi'nde tamamladı. İstanbul’da çeşitli oyunlarda oynadıktan sonra "Deniz Yıldızı" dizisi için Ankara’ya geri döndü. 2011 yılında Beni Affet dizisinde oynamaya başlamıştır. 2015 yılında diziden ayrılmıştır. Petronor Petróleos del Norte SA (Petronor), merkezi Bask Bölgesi'ne bağlı Muskiz şehrinde bulunan bir İspanyol petrokimya şirketi. Şirket şu anda Repsol (85.98%) ve Kutxabank (14.02%) şirketlerine aittir. Petronor şu anda İspanyol futbol kulübü Athletic Bilbao'nun forma sponsorudur. Kelepçe bağı Kelepçe bağı Kurtarma oturağı bağı ile aynı bağdır. Her ikisinde de amaç güvenilir bir kavrama, gevşemeden tutmadır. Kurtarmada birer ilmek göğüs ve bacakları kavrar, kelepçede iki bileği kavrarlar. Daha sonra birer Yarım kazık bağı halka genişliklerini sabitleştirmek için birer kilit gibi kullanılırlar. Üst üste iki döngü atılmışken her döngünün diğerinin üstüne gelen kısmını diğerinin içinden çekerek çifte foralı ilmek oluşturmakla başlanır, her iki uçla ilmekler üzerinde birer Yarım kazık bağı atarak bitirilir. İki püf noktası vardır: Uç gerekmeden, ip ortasına bağlanabilir, o zaman kelepçede eller (ya da kurtarmada göğüs ve bacaklar) uçlardaki halkalardan geçirilip, önce ilmekleri, sonra da her iki Yarım kazık bağını sıkıştırmak gerekir. Uç kullanılabiliyorsa, önce kelepçede eller (ya da kurtarmada göğüs ve bacaklar) çifte foralı ilmeklerden geçirilip, sıkıştırılır, daha sonra uçlar düğüm etrafında dolaştırılarak her iki Yarım kazık bağı atılır. 2013-14 La Liga 2013-14 La Liga (sponsorluk anlaşmasıyla ismi "Liga BBVA"), kuruluşundan itibaren düzenlenen İspanya'nın en üst düzey liginin 83. sezonudur. 17 Ağustos 2013 tarihinde başlayan organizasyon 18 Mayıs 2014'te sona ermiştir. Barcelona takımı bir önceki sezonu şampiyon olarak tamamlamıştır. Önceki yıllarda olduğu gibi, bu sezonda da Nike'in ürettiği Nike Incyte isimli top ligin tüm maçlarında resmî maç topu olarak kullanılmıştır. Bir sezonda en çok gol atan oyuncuya İspanyol spor gazetesi "Marca" tarafından Pichichi Ödülü verilmektedir. Kaynak: pichichi.es Zamora Ödülü, "Marca" gazetesi tarafından en az maçta gol yiyen kaleciye verilmektedir. En az 28 maçta 60 dakika forma giyen kaleciler listeye alınmaktadır. Paris Antlaşması (1814) Paris Antlaşması, 30 Mayıs 1814 tarihinde imzalanmış ve Napolyon Savaşları'nın bir parçası olan Altıncı Koalisyon Savaşı'nı sona erdiren barış antlaşmasıdır. 23 Mayıs'ta X. Charles ve müttefikler arasında imzalanan ateşkes antlaşmasının ardından yapılmıştır. Antlaşma ile Fransa, Birleşik Krallık, Rusya, Avusturya ve Prusya arasındaki çatışmalar son bulmuştur. Portekiz ve İsveç'in de imzaladığı antlaşmaya İspanya temmuz ayında katılmıştır. Antlaşma, Fransa'nın 1792'deki sınırlarına geri dönmesini zorunlu kılmıştır. Avlan Gölü Avlan Gölü Antalya ili, Elmalı ilçesinde yer alan karstik oluşumlu göldür. Gölün denizden yüksekliği 1030 m, doğal halinde büyüklüğü 850 hektardır. Göl, Karagöl ile birlikte, 1030–1050 m yüksekliğindeki Elmalı Polyesinde yer alır. Elmalı polyesi Elmalı dağı ile Bey dağları arasında uzanır. Gölün bulunduğu alan kalkerli yapıdadır. Avlan gölü Elmalı polyesinin en çukur alanında oluşmuştur. Avlan Gölü bazı yıllarda kuruması sonucu yapılabilecekler tartışılmıştır. Jeolog Dr. Hans Stark'ın 1951'deki raporuna dayanarak 1970 yılında göl kurutulmaya karar verilmiştir.1975-80 yılları arasında