yönde olmaya başladı ve "Friends" dönemin en popüler sitcomlarından biri oldu. Şu an ise televizyon tarihinin en iyi programları arasında sayılmaktadır. Eleştirmenler senaryonun her zaman iyi yazılmasını ve ana kadro arasındaki uyumu övdü. "Newsday"den Noel Holston pilot bölüm için 1994'te "pek de iyi olmayan bir "Seinfeld" özentisi" demiş daha sonra ise bölümü tekrar izleyip ve bu eleştirisini yanlış bulduğunu hatta senaristlerden özür dilemesi gerektiğini hissetiğini söylemiştir. Salon.com'dan Heather Havrilesky dizinin ikinci sezonda zirve yaptığını düşünmektedir. Havrilesky karaktere özel şakaların ve durumların "size her bölümde birkaç kez kahkaha attırdığını" ve kaliteli senaryonun "orijinal ve yenilikçi" olduğunu belirtir. "The New York Times"tan Bill Carter sekizinci sezonun, diziye tekrar ivme verdiğini düşündüğü için, "gerçek bir geri dönüş" olarak görmektedir. Carter dizinin bu dönüşle "yeni güzel hikayelerle yüksek desibel kahkahalar" yarattığını ve böylece "fanların gönlünü yeniden kazandığını" düşünmektedir. Ancak "Entertainment Weekly"den Liane Bonin dokuzuncu sezonun hayalkırıklığı yaratan bir düşüş olduğunu yazdı. Ayrıca durmadan ünlü konuk oyuncu almalarını eleştirerek artık dizinin kendi kendini mahvettiğini belirtti. Sezonun hayal kırıklığı yarattığını söylemesine rağmen senaryonun hala iyi yazıldığını da eleştirisine eklemiştir. Havrilesky onuncu sezonun "bunun bir zamanlar iyi bir dizi olduğunun bile hayal edilemeyeceği kadar kötü" olduğunu yazdı. "Time", "Friends"i "Tüm Zamanların En İyi 100 TV Programı" listesine almış ve dizi hakkında "bu dizide güzel saklanmış bir sır var; adı 'arkadaşlar' ("Friends") olmasına rağmen gerçekte aile hakkında." Dizinin finali karışık geri dönüşler aldı. "USA Today"den Rober Bianco, finali eğlenceli ve tatmin edici olarak tanımladı ve her karakteri ayrı ayrı vurgularken karmaşık ruh hallerini ve mizahi ustalıkla kullanmalarını takdir etti. "Boston Herald"tan Sarah Rodman Aniston ve Schwimmer'ın oyunculuklarını övdü fakat karakterlerinin tekrar bir araya gelmelerini "fanların en çok istediği şey olmasına rağmen yine de abartı" buldu. "Hartford Courant"tan Roger Catlin yeni başlayanların dizideki "neredeyse tüm komik unsurların karakterlerin sersemliklerinden kaynaklandığına şaşıracaklarını" söylemektedir. "Fort Worth Star-Telegram"dan Ken Parish Perkins finalin "komik olmaktan çok dokunaklı, soğuk espriler olmadan tatmin edici bir kapanışa sahip olduğunu" yazdı. Dizinin her karaktere eşit ağırlık veren formatını korumak için ana kadrodaki oyuncuların hepsi aynı kategorilerde aday gösterilmeyi istemiştir. Sekizinci sezonun başında oyuncular kendilerini yardımcı oyuncu kategorisi yerine başrol oyuncu kategorilerinde sunmaya karar verdi. Dizi 62 Primetime Emmy ödülüne aday oldu ve 6 tanesini kazandı. Aniston ve Kudrow ana kadroda Emmy kazanan kişiler olurken Cox kadroda bu ödüle aday gösterilmemiş tek kişidir. Dizi 2002'de En İyi Komedi Dizisi Emmy Ödülü'nü kazandı, 1995, 1996, 1999, 2000 ve 2003'te de aday gösterildi. Dizi ayrıca bir Amerikan Komedi Ödülü, bir GLAAD Medya Ödülü, bir Altın Küre Ödülü, üç Logie Ödülü, altı People's Choice Ödülü, bir Satellite Ödülü ve bir SAG Ödülü kazanmıştır. Aşağıdaki tabloda "Friends"in Birleşik Devletler'de reyting değerleri yer almaktadır. Dizinin her sezonunun ortalama reytingi o yılın en çok izlenen ilk on program arasında yer almıştır. Tabloda "sıra" sütunu sezonun o yılki yayın döneminde genel olarak kaçıncı sırada olduğunu göstermektedir. Bu sıralama 6 ana İngilizce yayın yapan kanalın programları arasındadır. Tablodaki "izleyici" sütunu sezonun/bölümün orijinal yayın tarihinde ABD'de ortalama izleyici sayısını ifade eder. "Sezon prömiyeri" sezonun ilk bölümünün yayımlanma tarihini, "sezon finali" ise sezonun final bölümünün yayımlanma tarihini ifade eder. "Friends" reytingte bir numara olan son sitcomdur, ardından ise "", "American Idol", "NBC Sunday Night Football" ve "NCIS" gelir. Yapımcıların "Friends"i "yalnızca bir televizyon programı" olduğunu düşünse de yayınlandığı dönemde pek çok psikolog dizinin kültürel etkilerini araştırmıştır. Aniston'nın saç kesimi "The Rachel" diye adlandırılıp dünyanın her yerinde taklit edildi. Joey'nin sık sık kullandığı replik "How you doin'?" Batı İngilizcesi argosunda oldukça popüler olmuş ve yeni insanlarla tanışmak ve kur yapmak için sık sık kullanılmıştır. Dizinin İngilizce diline de etkileri olmuştur. Toronto Üniversitesi'ndeki yapılan araştırmalarda karakterlerin sıfatları güçlendirmek için ""so"" kelimesini diğer pekiştirenlerden daha çok kullandıklarını ortaya çıkardı. Bu Amerikan yerel dilinde sık tercih edilen bir kalıpken dizi yaygınlaşmasını hızlandırmıştır. Perry'nin sarkastik olmak için cümleleri yarım bırakma alışkanlığı da izleyiciler tarafından sık sık kullanıldı. 11 Eylül saldırılarının ardından dizinin reytingleri önceki sezona göre %17 arttı. "Murder, She Wrote"un ikinci sezonundaki "Murder Among Friends" adlı bölümde "Friends"in parodisi yapıldı. Bölümde acemi dedektif Jessica Fletcher (Angela Lansbury), "Buds" isimli, şehirde yaşayan bir grup arkadaşın günlük hayatına anlatan bir televizyon dizisinin yazarının cinayetini araştırır. Bölüm CBS'nin "Murder, She Wrote"un yayımlanma gününü pazardan, perşembeye NBC'nin "Friends"i yayınladığı saate alması üzerine hazırlanır. Angela Lansbury'un kardeşi ve "Murder, She Wrote"un denetici yapımcısı Bruce Lansbury dizinin perşembe gününe alınmasından Angela'nın biraz rahatsız olduğunu fakat bölümün diziye karşı dostça yaklaştığını ve herhangi bir kötü niyet barındırmadığını belirtmiştir. Bölümün yazarı Jerry Ludwig "Buds"u yaratırken "Friends" bölümleri izlediğini söylemiştir. Dizinin en sık kullanılan mekanlarından Central Perk cafesinin dünya çapında pek çok imitasyonu yapıldı. 2006'da İranlı iş adamı Mojtaba Asadian Central Perk'ın isim hakkını 32 ülkede satın aldı. Cafelerin dekorunda da "Friends"ten ilham alınan koltuklar, dolaplar, neon tabelalar ve duvar döşemeleri kullanıldı. Ayrıca karakterlerin resimleri duvarlarda asılmakta ve televizyonlarda "Friends" bölümleri yayınlanmaktadır. Dizide Central Perk'in yöneticisi Gunther'ı oynayan James Michael Tyler, Dubai'deki büyük açılışta cafede garsonluk yapmıştır. Warner Bros. Stüdyolarında Central Perk müze olarak sergilenmek için yeniden inşa edilmiş ve Ekim 2008'de "The Ellen DeGeneres Show"da gösterilmiştir. Jennifer Aniston da finalde sonra ilk kez burada stüdyoyu ziyaret etti. 24 Eylül-7 Ekim 2009'da Central Perk Londra'daki Soho Broadwick caddesinde tekrar taklit edildi. Cafede kahve dışında "The One with the Football" bölümündeki Geller Kupası gibi diziden eşyalar da satıldı. Mart 2010'da Pekin'deki iş adamı Du Xin Central Perk adını verdiği bir kahve dükkanı açtı. Dizi aynı zamanda gençlere yönelik alışılmadık alternatif bir aile hayatı yarattı. Bu yaşam stili "tek ihtiyacımız olan şey iyi arkadaşlar" fikrinden yola çıkmakta ve aileni kendi seçtiğin kişilerle oluşturmayı temel almaktadır. İzleyiciler diziyi haftalık bölümlerle takip edip sorunları tespit edebilmektedir. Dizi yeni bir yaşam stili göstermekte ve geleneksel toplumda görülmeyecek ilişkiler geliştirmektedir. Buffalo Üniversitesi'ndeki pop kültürü uzmanları "Friends"i "Amerikan kültürünü değiştiren ender programlardan biri" olarak göstermektedir. Dizi arkadaşların yaratıcı ve destekleyici ilişkilerle birbirlerinin arkasında olmasını merkeze alan bir yaşam stili göstermektedir. "The Guardian‍"nın televizyon ve radyo blogu "Friends"in başta "How I Met Your Mother" olmak üzere pek çok diziye ilham kaynağını olduğunu belirtmiştir. Bu iki dizi arasındaki temel benzerlikler: ikisinin de Manhattan'da geçmesi ve benzer özelliklere sahip yetişkin bir grup arkadaşı konu almasıdır. "TV Guide"ın okuyucularına yaptığı ankette "Friends"in kadrosu oyların %29'unu alarak %18 oranında kalan "Seinfeld"i geçmiş ve tüm zamanların en iyi komedi kadrosu seçilmiştir. "60 Minutes" ve "Vanity Fair" anketlerde dizi tüm zamanların en iyi üçüncü sitcomu seçilmiştir. Dizinin prömiyeri 22 Eylül 1994'te Perşembe günü 20.30'da gösterildi. Pilot bölüm "Mad About You" ile "Seinfeld" arasında yayımladı ve 22 milyon Amerikan izleyicisine ulaştı. Dizi yayımlandığı dönemde büyük bir başarı elde etti ve NBC'nin "Must See TV" programları arasında yer aldı. 2001'de Crane dokuzuncu sezonun da çekilebileceğini söylediğinde eleştirmenler onu ciddiye almamış ve en az iki oyuncunun yeni bir sezon için sözleşme imzalamayacaklarına inanmışlardır. Dokuzuncu sezonun çekileceği kesinleştiğinde ise gazeteler yeni bir sezonun çekilme sebebinin bunun tamamen parayla ilgili -bölüm başına 7 milyon dolar kazanç- olduğunu yazdı. Dokuzuncu sezonun son sezon olacağı yönünde bir yıl süren beklentilerin ardından NBC Aralık 2002'nin sonunda son sezon olacak onuncu sezon için anlaşma imzaladı. Dizinin yaratıcıları ise gelecek yıla kadar yeni bir sezon anlaşması yapmak istemiyor ve dokuzuncu sezonun bölümlerini ve potansiyel dizi finalini yazmayı planlıyordu. NBC, Warner Bros.'a onuncu sezonun her bir bölümü için televizyon tarihinin 30 dakikalık programlar arasında en yüksek ücret olacak olan 10 milyon doları ödemeyi kabul etti. NBC diziden bu ödenilen miktarı kapatacak kadar reklam geliri kazanamasa da dizi perşembe akşamlarının bir parçası olmaya devam etti ve diğer televizyon programlarından daha yüksek reyting ve kar elde etti. Oyuncu kadrosu başka projelerini engellememesi için son sezonun 24 bölüm yerine 18 bölüm olmasını istedi. 2001 sonbaharında Warner Bros. Television kardeş kanalı TBS ile dizinin tekrar yayımlanması için anlaşma imzaladı. Daha sonra Warner Bros. "Friends"in yayın haklarını Nick at Nite'a sattığını ve 2011 sonbaharında yayına başlanacağını duyurdu. (TBS ve orijinal yayın dönemindekinin aksine, Nick at Nite diziyi 5 Eylül 2011'den itibaren yedi gece peş peşe yayımlamaya başladı, kapanış jeneriğindeki logo görüntüsü yerine ise kanalın başka programlarının promosyonu için görüntüler koydu.) Warner Bros. lisans anlaşması ve reklamlardan toplamda 200 milyon dolar almayı bekliyordu. Nick at Nite 2017'ye kadar altı yıllık bir anlaşma için saat 18.00'dan sonra yayımlanacak her bölüm başına 500.000$ ödemek için anlaştı. TBS de kontratlarını yeniledi ve Nick at Nite gibi altı yıllık bir anlaşmayla bölüm başı 275.000$ ödeme yapması planlandı. Fiyatın daha düşük olmasının nedeni ise TBS'nin anlaşmanın ilk yılı hariç diziyi saat 18.00'den önce yayımlayabilecek olmasıdır. 2005'e kadar olan anlaşmalardan "Friends" bölüm başına 4 milyon dolar, toplamda da 944 milyon dolar kazanmıştır. 5 Mart 2012'den itibaren dizinin 236 bölümü de yüksek çözünürlüklü olarak yerli kanallarda izlenebilir hale getirilmiştir. Yeniden hazırlanan bu bölümlerde Warner Bros. 35 mm filmdeki soldan ve sağdan kırpılmış sahneleri yenilemiş ve geniş ekrana çevirmiştir. Ocak 2011'den beri Yeni Zelanda TV2 kanalında bu şekilde yayımlanmaktadır. ABD'de 1 Ocak 2015'ten itibaren Netflix dizinin tüm sezonlarını yüksek çözünürlüklü olarak yayımlamaya başlamıştır. "Friends" Birleşik Krallık'ta Channel 4, Sky1, E4 ve Comedy Central UK gibi pek çok kanalda yayımlandı. 4 Eylül 2011'de E4'ün 2004'ten beri yayımladığı tekrarlar sona erdi. Ekim 2011'de Comedy Central dizinin yayın haklarını aldı. İrlanda'da diziyi RTÉ2 yayımladı. Bu kanaldaki yayınlanan her sezon dizinin Avrupa'daki ilk yayınıydı. Dizi 2010'da TV3'nin ve dijital kanalı 3e'ye taşınana kadar RTÉ2 diziyi tekrarlarını yayınlamaya devam etti. Şubat 2015 itibarıyla dizi RTÉ2 tekrarları yeniden yayınlamaya başladı, dizi aynı zamanda Comedy Central Ireland'da da yayınlanmaktadır. Dizi Avustralya'da Seven Network (1. sezon), Nine Network (2.-10. sezonlar), Network Ten'da (2007-09 tekrarları) yayınlanmış şu an ise GEM (Nine Network'ün altyazılı kanalı) ve 111'de tekrarları yayınlanmaktadır. Dizi Yeni Zelanda'da TV2'de gösterilmektedir. Yunanistan'da dizi Star Channel'da, Hindistan'da ise STAR World, WB ve Zee Café'de yayınlanmaktadır. 2009'da Pakitan'daki Apna Channel'da dizi Pencapça yayınlanmaya başlamıştır. Endonezya'da RCTI kanalında gösterilmektedir. Kanada'da dizi Global'de gösterildi. Sonraki yıllarda ise dizinin tekrarları Global'in kardeş kanalları Slice, DTour ve TVTropolis'de yayınlanmaya başlamıştır. Sırbistanda'da dizi ilk olarak RTV Pink gösterilmiş, Nisan 2011'den beri de tekrarları B92'de yayınlanmaktadır. Türkiye'de 1990'larda bazı sezonları "Sıkı Dostlar" adıyla Show TV-Cine 5 ve ATV kanallarında gösterilmiştir. Uzun bir süre boyunca Digitürk platformuna bağlı ComedyMax ve MyMax'te gösterilmiştir. Tüm sezonlar ayrı ayrı DVD ve kutu set olarak yayımlanmıştır. Her 1. Bölge DVD'lerin içinde kesilmiş sahneler bulunurken 2. bölge yalnızca yayınlanmış bölümleri içerir. Dizinin birinci sezon bölümleri için renk düzenlemeleri ve ses iyileştirmeleri yapılmıştır. Dizinin ticari ürünleri pek çok farklı şirket tarafından dağıtılmıştır. Eylül 1995'te WEA Records bölümlerde çalmış ve çalacak olan şarkılardan oluşan dizinin ilk müzik albümü olan "Friends Original TV Soundtrack"i çıkardı. Albüm Kasım 1995'te 500.000 kopya satarak "Billboard" 200'ta 46 numaradan girdi. 1999'da "Friends Again" adında ikinci soundtrack yayımlandı. Diğer ticari ürünler arasında DVD oyunu "Scene It?"in "Friends" versiyonu ve PlayStation 2 ve bilgisayar için hazırlanmış "Friends: The One with All the Trivia" adında bir quiz oyunu bulunmaktadır. 28 Eylül 2009'da dizinin 15. yıl dönümünü için Birleşik Krallık'ta özel bir DVD kutu seti çıkarıldı. Kutu setin içerisinde genişletilmiş bölümler, bölüm rehberleri ve orijinal özel ekler yer almaktadır. Warner Home Video 12 Kasım 2012'de dizinin tamamını Blu-ray olarak yayımladı. Ancak bu koleksiyonda önceki DVD'ler gibi kesilmiş sahneler yer almamaktadır. "Friends"in 2004'teki finalinin ardından LeBlanc, Joey'nin oyunculuk kariyerini ilerletmek için Los Angeles'a taşınmasını konu alan "Joey" dizisi için anlaşma imzaladı. Kauffman ve Crane bu projeyle ilgilenmedi fakat Bright, Scott Silveri ve Shana Goldberg-Meehan'la beraber dizinin yönetici yapımcısı olmayı kabul etti. NBC "Joey" için büyük bir promosyon çalışması yaptı ve diziyi "Friends"in yayınlanma saati olan perşembe 20.00'da gösterdi. Pilot bölüm 18.60 milyon Amerikalı tarafından izlendi fakat ilerleyen bölümlerde özellikle de ikinci sezonda reyting azaldı. Ortalama reyting birinci sezondaki 10.20 milyondan 7.10 milyon izleyiciye düştü. İzlenme sayısının 4.09 milyona düştüğü 7 Mart 2006'da yayımlanan bölümle beraber kanal dizinin televizyon yayınını durdurdu. 15 Mayıs 2006'da sezonun bitmesiyle birlikte NBC dizinin anlaşmasını bitirdi. Bright dizinin çabuk bitmesinin sebebini kanal yöneticileri, stüdyo ve diğer yapımcılar olarak göstermektedir: Dizinin finalinin ardından filminin çekileceği üzerine pek çok söylenti çıksa da bunların hepsi yalanlanmıştır. Söylentiler 2008'de Sex and the City diziden filme uyarlanarak yüksek bir gişe başarısı elde etmesi üzerine tekrar yayılmaya başladı. Temmuz 2008'de "The Daily Telegraph" ana kadrodaki herkesin film teklifini kabul ettiğini ve 18 ay içerisinde çekimlerin başlayacağını yazdı. Kudrow film projesi sorulduğunda, böyle bir şeyden haberi olmadığını fakat fikirle ilgilendiğini söyledi. Warner Bros.'un tanıtım yönetmeni Jayne Trotman uydurulan hikâyede hiçbir gerçeğin olmadığını açıkladı ve ek olarak Perry'nin basın sözcüsü de söylentilerin yalan olduğunu belirtti. Ocak 2010'da Cox ve Kudrow Associated Press'e Crane ve Kauffman'nın hiçbir zaman dizinin film versiyonun yapma konusunda bir teşebbüslerinin olmadığını ifade etti. Yaratıcılardan Marta Kauffman 2013'te ekibin tekrar birleşeceğine dair yeni söylentileri yalanladı. ""Friends" hayatınızda arkadaşlarınızın aileniz olduğu dönemle ilgiliydi, bir aileye sahip olduğunuzda ise böyle bir şeye daha ihtiyacınız yoktur." diyerek asla karakterlerin olgunlaştığı bir "Friends" filmi olmayacağını belirtti. LeBlanc Kraliyet'in hazırladığı İngiliz polo maçını izlemeye gittiğinde "Hepsi (Prens William ve Harry) "'Friends" ne zaman yeniden birleşecek?' diye sordu. Benden tüm bilmek istedikleri buydu." şeklinde bir demeç verdi. Aralık 2013'te Aniston ve Cox'un 2014'te kadronun yeniden birleşmesiyle ilgili görüşmeler yaptığıyla ilgili söylentiler çıktı. Internette "The One After The 10 Year Break" başlıklı bir poster viral olarak yayıldı ve dizinin tekrar başlayacağı düşünüldü. Poster ilk başta büyük bir heyecan yarattı fakat Lisa Kudrow'un Twitter'da bunun gerçek olmadığı söylemesi üzerine hayranlar öfkelendi. 16 Ocak 2014'te posterin bir hayran tarafından yapıldığı ispatlandı ve hayran bu yanlış anlaşılma için dizinin diğer hayranlarından özür diledi. If I Had Your Love If I Had Your Love (Türkçe: "Sevgin eğer benim olsaydı"), İzlanda'yı 2005 Eurovision Şarkı Yarışması'nda temsil eden Selma Björnsdóttir tarafından seslendirilen şarkı. 19 Mayıs'ta 52 puanla 16. olarak ülke finale çıkamamıştır. Amar Amar, 2B tarafından seslendirilen ve 2005 Eurovision Şarkı Yarışması'nda Portekiz'i temsil eden şarkı. Why? "Why?" (Türkçe: "Neden"), Kiev'de düzenlenen 2005 Eurovision Şarkı Yarışması'nda Finlandiya'nın temsilcisi Geir Rönning tarafından seslendirilen İngilizce şarkıdır. Ülke yarı finalde 50 puanla 18. olarak elenmiştir. Lorraine (şarkı) Lorraine .Kaffe tarafından seslendirilen ve 2005 Eurovision Şarkı Yarışması'nda Bulgaristan'ı temsil eden şarkı. Let's Get Loud (Suntribe şarkısı) Let's Get Loud, Suntribe tarafından seslendirilen ve 2005 Eurovision Şarkı Yarışması'nda Estonya'yı temsil eden şarkı. Y asÃ­ Y así, () Global Kryner tarafından seslendirilen ve 2005 Eurovision Şarkı Yarışması'nda Avusturya'yı İspanyolca ve İngilizce dillerinde seslendirilerek temsil eden şarkı. Bu şarkıdan sonra 2006'daki yarışmaya katılmayan Avusturya, 2007 yılında Get a Life - Get Alive adlı şarkıyla katılmış ve aldığı derece üzerine yarışmaya bir daha katılmamıştır. Le grand soir "Le grand soir" (), Nuno Resende tarafından seslendirilen 2005 Eurovision Şarkı Yarışması'nda Belçika'yı temsil eden şarkı. Şarkı İngilizce dilinde seslendirilmiştir. Şarkı Alec Mansion, ve Frédéric Zeitoun tarafından yazılmıştır. Şarkı yarışmada İzlanda'nın temsilcisi Selma'nın şarkısı "If I Had Your Love"'den sonra ve Estonya'ın temsilcisi Suntribe'nın şarkısı "Let's Get Loud"'dan önce 11. sırada çıkmıştır. Yarışmanın yarı finalinde 25 şarkı arasından 22. olarak finale çıkamamıştır. Bir sonraki şarkı 2006 yarışması'nda Belçikalı katılımcı, "Je t'adore" adlı şarkısıyla Kate Ryan olmuştur. Little by Little Little By Little, Laura ve The Lovers tarafından seslendirilen ve 2005 Eurovision Şarkı Yarışması'nda Litvanya'yı temsil eden şarkı. Tout de moi "Tout de moi" (), Lise Darly tarafından seslendirilen 2005 Eurovision Şarkı Yarışması'nda Monako'yu temsil eden şarkı. Şarkı Fransızca dilinde seslendirilmiştir. Philippe Bosco tarafından yazılmıştır. Şarkı yarışmanın yarı finalinde Letonya'nın temsilcisi Walters & Kazha'nın şarkısı "The War Is Not Over"'dan sonra ve İsrail'in temsilcisi Şiri Meymon'nın şarkısı "Hasheket Shenish'ar"'dan önce 6. sırada çıkmıştır. Yarışmanın yarı finalinde 25 şarkı arasından 24. olarak finale çıkamamıştır. Bir sonraki gelen 2006 yarışması'nda Monako katılımcısı, "La Coco-Dance" adlı şarkısıyla Séverine Ferrer olmuştur. La mirada interior "La Mirada Interior" (), 2005 Eurovision Şarkı Yarışması'nda Andorra'yı temsil eden Marian van de Wal tarafından seslendirilen Katalanca şarkı. Yarı finalde Andorra, 23 puanla yirminci olmuş ve finale çıkamamıştır. Deb deb, Debian paketlerinin uzantısıdır. İsmini Debian'ın geliştiricisi Ian Murdock'un eşi Debra'ın isminin ilk üç harfinden almıştır. Old Man Fiddle "Old Man Fiddle" (), Pihasoittajat tarafından seslendirilen 1975 Eurovision Şarkı Yarışması'nda Finlandiya'yı temsil eden şarkı. Şarkı İngilizce dilinde seslendirilmiştir. Şarkı Arthur Ridgway Spencer, Hannu Karlsson tarafından yazılmıştır. Şarkı yarışmada Monako'nun temsilcisi Sophie'nin şarkısı "Une chanson c'est une lettre"'dan sonra ve Portekiz'in temsilcisi Duarte Mendes'in şarkısı "Madrugada"'den sonra 15. sırada çıkmıştır. Yarışmada 19 şarkı arasından 7. olmuştur. Bir sonraki gelen 1976 yarışması'nda Fin katılımcı, "Pump-Pump" adlı şarkısıyla Fredi & Arkadaşları olmuştur. Jennie, Jennie "Jennie, Jennie" (Türkçe: "Jennie, Jennie"), 1975 Eurovision Şarkı Yarışması'nda İsveç'i temsil eden Lasse Berghagen tarafından seslendirilen İngilizce şarkıdır. İsveç, yarışma sonunda 72 puanla sekizinci olmuştur. That's What Friends Are For (The Swarbriggs şarkısı) "That's What Friends Are For", (Türkçe:"Arkadaşlar bunun için var") 1975 Eurovision Şarkı Yarışması'nda İrlanda'yı temsil eden Red Hurley tarafından seslendirilen İngilizce şarkıdır. İrlanda, yarışma sonunda 68 puanla dokuzuncu olmuştur. Tu volverás "Tu volverás" (Türkçe: ""Geri döneceğim""), 1976 Eurovision Şarkı Yarışması'nda İspanya'yı temsil eden Sergio y Estíbaliz tarafından seslendirilen İspanyolca şarkıdır. İspanya, yarışma sonunda Almanya'nın ardından 53 puanla onuncu olmuştur. Toi "Toi" (), Géraldine tarafından seslendirilen 1975 Eurovision Şarkı Yarışması'nda Lüksemburg'u temsil eden şarkı. Şarkı Fransızca dilinde seslendirilmiştir. Pierre Cour, Bill Martin, ve Phil Coulter tarafından yazılmıştır. Şarkı yarışmada Almanya'nın temsilcisi Joy Fleming'in şarkısı "Ein Lied kann eine Brücke sein"'dan sonra ve Norveç'in temsilcisi Ellen Nikolaysen'ın şarkısı "Touch My Life (With Summer)"'dan önce 5. sırada çıkmıştır. Yarışmada 19 şarkı arasından 5. olmuştur. Bir sonraki gelen 1976 yarışması'nda Lüksemburglu katılımcı, "Chansons pour ceux qui s'aiment" adlı şarkısıyla Jürgen Marcus olmuştur. Touch My Life With Summer Touch my life with summer, Ellen Nikolaysen tarafından seslendirilen ve 1975 Eurovision Şarkı Yarışması'nda Norveç'i temsil eden şarkı. William Campbell William Campbell, (1876, Newcastle – 1936), Britanyalı metalürjist. 1898 yılında Durham Üniversitesi'nden mezun oldu ve Columbia Üniversitesi'nden doktorasını aldı (1903). Durham'da jeoloji ve metalürji dersleri verdi ve jeoloji dalında Columbia Üniversitesi'nde 1917 yılında profesörlük unvanına hak kazandı. Singing This Song "Singing This Song" (), Renato tarafından seslendirilen 1975 Eurovision Şarkı Yarışması'nda Malta'yı temsil eden şarkı. Şarkı İngilizce dilinde seslendirilmiştir. Şarkı Mary Iris Mifsud tarafından yazılmıştır. Şarkı yarışmada Birleşik Krallık'ın temsilcisi The Shadows'un şarkısı "Let Me Be the One"'dan sonra ve Belçika'nın temsilcisi Ann Christy'ın şarkısı "Gelukkig zijn"'den önce 10. sırada çıkmıştır. Yarışmada 19 şarkı arasından 12. olmuştur. Üç katılımdan sonra ve sadece düşük bir başarı yaşadıktan sonra, Malta Eurovision Şarkı Yarışması'ndan çekildi. 1980'ler boyunca geliştirilen bir geri dönüşe olan ilgi, ancak katılımcı ülke sayısının kısıtlanması nedeniyle, ülkenin katılımına izin verilmedi. 1991 yılında Hollanda'nın yarışmadan çekilmesinin ardından Malta o yıl katılmaya başlamış ve böylece Bir sonraki gelen 1991 yarışması'nda Maltalı katılımcı, "Could It Be" adlı şarkısıyla Georgina & Paul Giordimaina olmuştur. Dan ljubezni "Dan ljubezni" (), Pepel in kri tarafından seslendirilen 1975 Eurovision Şarkı Yarışması'nda Yugoslavya'yı temsil eden şarkı. Şarkı Slovence dilinde seslendirilmiştir. Dušan Velkaverh tarafından yazılmıştır. Şarkı yarışmada İsviçre'nin temsilcisi Simone Drexel'in şarkısı "Mikado"'dan sonra ve Birleşik Krallık'ın temsilcisi The Shadows'un şarkısı "Let Me Be the One"'dan önce 8. sırada çıkmıştır. Yarışmada 19 katılımcı arasından 13. olmuştur. Bir sonraki gelen 1976 yarışması'nda Yugoslav katılımcı, "Ne mogu skriti svoju bol" adlı şarkısıyla Ambasadori olmuştur. Une Chanson c'est une lettre Une Chanson c'est une lettre, Sophie tarafından seslendirilen ve 1975 Eurovision Şarkı Yarışması'nda Monako'yu temsil eden şarkı. Gelukkig zijn "Gelukkig zijn" (), Ann Christy tarafından seslendirilen 1976 Eurovision Şarkı Yarışması'nda Belçika'yı temsil eden şarkı. Şarkı Felemenkçe ve İngilizce dillerinde seslendirilmiştir. Şarkı Mary Boduin tarafından yazılmıştır. Şarkı yarışmada Malta'un temsilcisi Renato'nun şarkısı "Singing This Song"'dan sonra ve İsrail'in temsilcisi Şlomo Artzi'un şarkısı "At Va'Ani"'den sonra 11. sırada çıkmıştır. Yarışmada 19 şarkı arasından 15. olmuştur. Bir sonraki şarkı 1976 yarışması'nda Belçikalı katılımcı, "Judy et Cie" adlı şarkısıyla Pierre Rapsat olmuştur. Madrugada Madrugada. Duarte Mendes tarafından seslendirilen ve 1975 Eurovision Şarkı Yarışması'nda Portekiz'i temsil eden şarkı. Ein Lied kann eine BrÃ¼cke sein "Ein Lied kann eine Brücke sein" (), Joy Fleming tarafından seslendirilen 1976 Eurovision Şarkı Yarışması'nda Almanya'yı temsil eden şarkı. Şarkı Almanca dilinde seslendirilmiştir. Şarkı Michael Holm tarafından yazılmıştır. Şarkı yarışmada Fransa'nın temsilcisi Nicole Rieu'nun şarkısı "Et bonjour à toi l'artiste"'dan sonra ve Lüksemburg'un temsilcisi Géraldine'in şarkısı "Toi"'den sonra 4. sırada çıkmıştır. Yarışmada 19 şarkı arasından 17. olmuştur. Bir sonraki gelen 1976 yarışması'nda Alman katılımcı, "Sing Sang Song" adlı şarkısıyla Les Humphries Singers olmuştur. Ding-A-Dong 'Ding-A-Dong (Türkçe: "Ding-A-Dong"), 1975 Eurovision Şarkı Yarışması'nda Hollanda'yı temsil eden Teach-In tarafından seslendirilen şarkı. Hollanda yarışmada 152 puanla 1. olmuştur. Bir sonraki 1976 yarışması'nı kazanan Britanyalı katılımcı "Save Your Kisses for Me" adlı şarkısıyla Brotherhood of Man olmuştur. Hearts of Iron Hearts of Iron İsveç asıllı Paradox Interactive'in II. Dünya Savaşı konulu oyunu. Bu oyunda Türkiye'den Yeni Zelanda'ya kadar 1936-1948 arasındaki tüm ülkeler (Andorra, Monako, San Marino gibi küçük şehir devletleri hariç) vardır. "Hearts of Iron" Paradox'un başarılı Europa Universalis oyun motoru üzerine kuruludur ancak birçok da değişikliğe sahiptir. Oyun II. Dünya Savaşı zamanında (öncesi ve sırasında) geçmektedir ve oyuncu gerçekte tarihi olayların nasıl meydana geldiğini görüp tanıklık edebilir.Heart of Iron bir tarih oyunu olarak da düşünülebilir. Oyunda oyuncunun istediğini seçip katılabildiği ya da ayrılabildiği 3 farklı ana müttefik vardır. Bunlar Allies, Axis ve Comintern. Oyun yalnızca bir müttefik kaldığı zaman sona erer ki bu çok zor gerçekleşir. Zaman olarak ise 30 Aralık 1947'de gece yarısı sona erer ve bu durumda kazanan müttefik anahtar bölge ve şehirleri ellinde bulunduran ve puanlama sistemine göre en çok puana sahip olan olur. Oyunda Tayvan, Japonya'nın kontrolü altında ve Tibet, Sinkiang ve Manchuria bağımsız ülkeler olarak resmedildiği için oyun Çin'de yasaklanmıştır. Eti Elektrometalurji A.Åž. Eti Elektrometalürji A.Ş., Eti Holding A.Ş.'ye bağlı olarak Güney Anadolu bölgesindeki kromit yataklarının değerlendirilmesi amacıyla düşük karbonlu ferrokrom üretmek için 1958 yılında kurulmuş olan Kamu İktisadi Teşebbüsü. Bu kurum Temmuz 2004 yılında özelleştirilerek Aksu Şirketler Grubuna satışı yapılmıştır. Şu an yıllık 30.000 ton hammmadde işleme kapasitesine sahiptir. Tesise daha sonra ferrosilis ve karpit üretim birimleri eklenmiştir. Krom metalinin ana kaynağı ferrokrom olup, krom cevherinin (kromit) metalürjik yöntemlerle işlenmesiyle elde edilmektedir. Dmitri Yegorov Dimitri Fedoroviç Egorov (Rusça: Дмитрий Фёдорович Егоров) (d. 22 Aralık 1869, Moskova, Rusya - ö. 10 Eylül 1931, Kazan, SSCB) Rus bir matematikçidir. İlköğrenimi Moskova'da tamamlamış, 1887 yılında ise matematik ve fizik okumak için Moskova Üniversitesi'ne girmiştir. Onu matematik okuduğu yıllarda en çok etkileyen hocası aynı zamanda doktora danışmanı da olan Nicolai Vasilievich Bugaev'dir. Egorov ilk makalesini Bugaev'in de çalışmalarından da etkilenerek 1892 yılında "nümerik integraller ve türevler" üzerine yazmıştır. Egorov Moskova Üniversitesi'nde 1894'ten doktora derecesini aldığı 1901 yılına kadar hocalık yapmıştır. Bundan sonra bir yılını yurtdışında geçiren Egorov, 1903'te profesör olmak için üniversitesine geri dönmüştür. Egorov ""Üçlü Ortogonal Sistemler"" ve ""Potansiyel Yüzeyler"" üzerinde makaleler yayınlamış ve Diferansiyel Geometri'ye büyük katkılar sağlamıştır. Egorov'un bazı çalışmaları ise Jean Gaston Darboux'nun ""Leçons sur la théorie général des surfaces et les applications géométriques du calcul infinitésimal"" adlı 4 ciltlik eserinde yayınlanmıştır. Egorov ayrıca İntegral Denklemleri üzerinde de çalışmıştır. "Gerçel Değişkenli Fonksiyonlar Teorisinde" Egorov Teoremi olarak atfedilen teoremi en parlak çalışmalarından biridir. Nikolai Nikolaevich Luzin, Egorov'un ilk öğrencisidir ve daha sonra da Egorov tarafından başlatılan reel değişkenli fonksiyonlarla uğraşan okulun da bir üyesi olmuştur. 1917 yılında Moskova Matematik Derneği'nin("Moscow Mathematical Society") sekreteri olmuş, daha sonra 1921'de ise başkan yardımcısı seçilmiştir. 1922'de ise aynı derneğin başkanı olmuştur. Ayrıca, 1923'ten itibaren "Moskova Devlet Üniversitesi Mekanik ve Matematik Enstitüsü"'nün başkanlığını yapmıştır. Egorov, çok dindar bir kişiydi. Bu yüzden, devrimden sonra kilise baskı altında tutulmaya başlanınca, kilisenin tarafında yer almıştır. 1922-1923 yıllarında rahip sınıfına yönelik idamlar ve saldırılar, 1928 yılında tekrarlanmıştı. Bu zamanda, Egorov Moskova Matematik Derneği'nde güçlü bir konuma sahipti ve görevlerinden atılan akademi üyelerine barınak sağlamaya çalıştı. Marksist Yöntembilimi'nin bilimadamlarına kabul ettirilmesine yönelik hareketleri engellemeye çalıştı. Ancak,1929 yılında "Moskova Devlet Üniversitesi Mekanik ve Matematik Enstitüsü"'nün başkanlığından atılmıştır. Belli bir süre sonra, Egorov ""dinsel hizipçi"" sıfatıyla tutuklandı ve hapse atıldı. Moskova Matematik Derneği, Egorov'a olan desteğini onu ihraç etmeyerek devam ettirdi. Ancak, bir sonraki toplantıda makaleler sunan, aralarında Aleksandr Gennadievich Kurosh'un da bulunduğu matematikçiler, derneğin yönetimini ele geçiren yenilikçi bir grup tarafından ihraç edildiler. Aynı grup, Egorov'u da ""gerici ve papaz"" sıfatıyla suçlayarak ihraç etti. Egorov, hapisteyken açlık grevine başladı ve ölümüne yakın bir zamanda Kazan'daki hapishane hastanesine nakledildi.Nikolai Grigorievich Chebotaryov'un eşi de aynı hastanede doktor olarak çalışmaktaydı. Tam kesin olmamakla beraber,Egorov'un Chebotaryov'un evinde vefat ettiği rapor edilmiştir. Kemal Sayar M. Kemal Sayar (d. 26 Mayıs 1966, Ordu), Türk psikiyatri hekimi (psikiyatr), yazar. Hacettepe Üniversitesi Tıp Fakültesi mezunu olan Kemal Sayar, uzmanlığını Marmara Üniversitesi Tıp Fakültesi Psikiyatri ana bilim dalında tamamlamıştır. Daha sonra sıra ile Vakıf Gureba Eğitim Hastanesi'nde ve Çorlu Asker Hastanesi'nde Psikiyatri Uzmanı olarak çalışmıştır. 28 Kasım 2000'de psikiyatri doçenti unvanı almıştır. 2000-2004 yılları arasında Karadeniz Teknik Üniversitesi Tıp Fakültesi'nde Psikiyatri AD Öğretim Üyesi olmuştur. 2002 yılında McGill Üniversitesi'nde Tübitak araştırmacısı olarak ziyaretçi profesör unvanıyla bulunmuş ve transkültürel psikiyatri ve psikosomatik tıp alanında araştırmalar yapmıştır. Daha sonra Bakırköy Ruh Sağlığı ve Sinir Hastalıkları Hastanesi'nde dört yıla yakın bir süre başhekim yardımcısı ve 13. Psikiyatri Kliniği Şefi , dört aylık bir süre de (vekil) başhekim olarak çalışmıştır. 2008 yılında profesör olarak Fatih Üniversitesi'nde öğretim üyeliğine başlamış ve üç yıl sonra Marmara Üniversitesi Tıp Fakültesi Psikiyatri anabilim dalına geçmiştir. Halen Marmara Üniversitesi Tıp Fakültesi Psikiyatri Anabilim Dalı başkanıdır. Çeşitli gazete ve dergilerde köşe yazarlığı yapmış, Açık Radyo'da ve daha sonra Star televizyonunda "Ruhun Labirentleri" isimli bir programı hazırlamış ve sunmuştur.TRT'de İnsanlık Hali adlı programı bir yıl yapmıştır. Yirminin üzerinde kitabı olan Sayar, edebiyatla da yakından ilgilenmektedir. 28 Kasım 2000'de psikiyatri doçenti. Ekim 2008'de psikiyatri profesörü Eskişehir Anadolu Lisesi-Birincilik, Tübitak Bursiyeri PiÅŸekar Pişekar, geleneksel Türk gösteri sanatlarından Orta oyunu'na ait ana karakterlerdendir. Bu karakteri tamamlayan diğer ana karakter ise Kavuklu'dur. Bir gölge oyunu olan Karagöz ve Hacivat ile benzerlik taşıyan Ortaoyunu’nda, oyunun komik tipi Kavuklu (Aptal Uşak) iken Pişekar (Efendi), Karagöz ve Hacivat oyunundaki Hacivat karakterinin karşılığıdır ve aynı zamanda oyunun anlatıcısı işlevini görür. Pişekar, her zaman içten pazarlıklı, arabulucu, kavgaları yatıştıran, dargınların arasını bulan, ölçülü, ağırbaşlı, kusurları gördüğü zaman dilini tutabilen kişidir. Saray ağzını ve Farsça sözcüklerle bezenmiş bir elit dilini sık sık kullanır Pişekar'ın elinde iki dilimli tahtadan yapılmış şakşak (pastav) onun Efendi olduğunu belirtir. Pişekar, elindeki şakşakla hem oyuncu, hem yönetmen, hem de yazar gibi davranır. Kimi kaynaklarda Pişekar’ın yeri geldiği zaman suflör, oyuncular kanavayı ya da sözleri unuttukları zaman bir hatırlatıcı olduğu yazmaktadır. Pişekar’ın elindeki şakşak, onun bu özelliklerini ortaya koyduğu gibi bir şeyin kırılması, düşmesi, dükkânın kepenginin, evin kapsının açılması ile ilgili seslerin çıkarılmasında kullanılır. Kalıplaşmı bir kostüm giyen Pişekâr’ın dört renkli ve dört dilimli külahı, üstünde, önü ve yakası kenarından kaplınmış dört parmak eninde bir kürklü cüppe, altında aynı renkte bir kaşır, bir entari ya da bir mintan, ayağında da çedik pabuç bulunur. Ortaoyununda zurnacının Pişekar havasını çalmasıyla oyun alanına ilk olarak Pişekar çıkar; dört yanı selamlar. İzleyici ve zurnacı ile söyleşiye girer. İzleyiciye eğlence vadederken hoşça vakit geçirmelerini diler. Muhavere bölümünde Kavuklu ile karşılaşır. Onu tanımayan Kavuklu’ya kendini tanıtmaya çalışırken karşılıklı atışırlar. Ardından tekerlemeye geçiir. Pişekar, Kavuklu’nun anlattığı gerçek dışı olaya inanır; bölümün sonunda Kavuklu gerçeği açıklar. Pişekâr’ın pastavını, Kavuklu’nun kavuğuna vurmasıyla tekerleme sona erer; Fasıl bölümüne geçilir. Fasıl bölümünde çoğunlukla Kavuklu iş aramaktadır; Pişekar ona iş bulur. Oyunu bitiren yine Pişekar olur. Seyircilerden özür diler, gelecek oyunun adını ve yerini duyurur. Ortaoyunu’nun en önemli özelliğinden biri oyunculardan birinin var olmayan nesneleri varsaymasıdır. Pişekâr var olmayan namusu, dirliği, iyi niyeti varsaydığı gibi var olmayan evi mekân, gidilmeyen yolu yürünmüş, geçmemiş zamanı geçmiş sayan karakterdir. MÃ– 228 RNA polimeraz RNA polimerazlar (kısaca RNAP veya RNApol), bir DNA veya RNA molekülündeki bilgiyi RNA molekülü olarak kopyalayan bir enzimler ailesidir. Bir gende yer alan bilginin RNA molekülü olarak kopyalanma işlemi transkripsiyon olarak adlandırılır. Hücrelerde RNAP genlerin RNA zincirleri halinde okunmasını sağlar. RNA polimeraz enzimleri, tüm canlılarda ve çoğu virüste bulunur. Kimyasal bir deyişle, RNAP, bir nükleotidil transferaz enzimidir, bir RNA molekülünün üç ucunda ribonükleotitlerin polimerleşmesini sağlar. RNA polimerazlar iki ana kategoride gruplandırılırlar. Bakteri, ökaryot ve arkelerde bu enzim en az beş alt birimden oluşur. Bakteriyofaj, mitokondri ve kloroplastlardaki enzim ise tek alt birimden oluşur. Her gruptaki enzimlerin ortak özellikleri o gruptakilerin evrimsel olarak ilişkili olduklarına işaret eder. RNAP, Sam Weiss ve Jerard Hurwitz tarafından, birbirlerinden bağımsız olarak 1960'ta keşfedilmiştir. Oysa, 1959 Nobel Tıp veya Fizyoloji Ödülü Severo Ochoa ve Arthur Kornberg'e RNA polimeraz zannettikleri enzimin keşfi için verilmiş ve sonrasında bunun ribonükleaz olduğu ortaya çıkmıştır. Bakteriyel RNA polimerazın üç boyutlu yapısı 1999'da , maya RNA polimeraz II enzimininki ise 2000'de çözülmüştür. 2006 Nobel Kimya ödülü Roger Kornberg'e, transkripsiyon sırasında RNA polimerazın ayrıntılı görüntülerini elde etmiş olmasından dolayı verilmiştir. Gen transkripsiyonunun kontrolü gen ifadesini etki ederek hücrenin ortamına uyum sağlamasını, organizma içinde özelleşmiş işlevlerini yerine getirmesinin ve canlı kalmak için gerekli olan temel metabolik süreçleri sürdürmesini sağlar. Dolayısıyla, RNA polimerazın etkinliğinin hem karmaşık olması hem de sıkı bir sekilde düzenlenmesi gereklidir. Escherichia coli bakterisinde RNA polimeraza etki edebilen 100'den fazla faktör tanımlanmıştır. RNA polimeraz, DNA üzerinde promotör olarak adlandırılan özel bölgelerden başlayarak transkripsiyonu başlatır. Kendisine şablon olarak kullandığı DNA zincirini tümleyici bir RNA zinciri meydana getirir. RNA zincirine nükleotidler eklenme sürecine uzama (elongasyon) denir; ökaryotlarda RNA polimeraz 2,4 milyon nükleotit uzunluğunda (distrofin geninin uzunluğu) zincirler oluşturabilir. Genin sonunda bulunan ve sonlayıcı (terminatör) olarak adlandırılan özel DNA dizgelerine gelince RNA polimeraz oluşturmuş olduğu RNA'yı salar. RNA polimerazın ürünleri arasında aşağıdakiler bulunur: RNAP'ye bağlanıp onun davranışı değiştirebilen, transkripsiyon faktörü (veya kofaktörü) olarak adlandırılan çeşitli proteinler vardır. Örneğin "E.coli" 'de greA ve greB proteinleri, RNA polimerazın büyümekte olan RNA zincirini koparma yeteneğini artırırlar. Bu sayede, hatalı bir baz eklenmesi yüzünden duraklamış olan bir RNA polimeraz kurtarılıp yeniden çalışır hale gelir. Bir diğer kofaktör olan Mfd, transkripsiyon eşlikli tamirde görev alır, bu süreç sırasında RNAP, DNA'daki bozuklukları fark edip DNA tamiri için gerekli olan enzimleri seferber eder. Diğer kofaktörlerin düzenleyici rolleri vardır, yani RNAP'nin bir geni ifade edip etmeyeceğini belirlerler. Aşağıda ana hatlarıyla verilen bakteri RNA polimerazının çalışma mekanizması genel olarak RNA polimerazların nasıl çalıştığı hakkında fikir vermek amacıyla özetlenmiştir. Diğer RNA polimerazlarda bulunan ek yardımcı proteinler bu mekanizmanın bazı ayrıntılarının farklı olmasına neden olabilir. Dolayısıyla belli bir enzim hakkında spesifik bilgi edinmek için onun maddesine bakınız. RNA polimerazın DNA'ya bağlanması için α altbiriminin RNA başlama noktasının yukarısında, -40 ila -70 konumları arasında bir DNA dizgesini tanıması, ayrıca sigma (σ) faktörünün de -10 ile -35 arasındaki bölgeye bağlanması gerekmektedir. Gen ifadesini düzenleyen çeşitli σ faktörleri vardır, bunlar belli gen sınıfları için özelleşmişlerdir. Örneğin σ normal şartlarda bulunur ve hücrenin normal çalışması için gerekli genlere RNA polimerazın bağlanmasını sağlar, buna karşın σ ısı şokuyla ilişkili genlere bağlanmayı sağlar. RNA polimeraz DNA'ya bağlandıktan sonra bu protein-DNA kompleksi "kapalı"dan "açık" hale dönüşür. Bu değişim sonucunda yaklaşık 13 bazlık bir bölümde DNA iplikleri birbirlerinden ayrılırlar. Ribonükleotitler şablon DNA zinciriyle baz çiftleri oluştururlar, Watson-Crick baz eşleşmeleriyle. Yanlış nükleotidin zincire katılması durumunda RNA polimeraz geri gidip hatalı nükleotit (ve ondan bir evvelkini) çıkarıp uzatmayı yeniden dener Transkripsiyon uzaması sırasında açık kompleks bir transkripsiyon kompleksine dönüşür ve yeni ribonükleotitler eklenir. RNA transkript oluşurken polimerazın önündeki DNA daha çok açılır ve 13 çift bazlık açık kompleks 17 çift bazlık bir transkripsiyon kompleksine dönüşür. Bu aşamada promotörün -10 ile -35 arasındaki bölgesinin şekli bozulur, ve σ faktör RNA polimerazdan ayrışır. Bu sayede RNAP'nin kalan kısmı DNA üzerinde ilerleyebilir, çünkü daha evvel σ faktör polimerazı yerinde tutmaktaydı. 17 çb'lik transkripsiyon kompleksinin içinde 8 çb'lik bir DNA-RNA hibridi vardır, yani RNA transkriptinin 8 bazı DNA ipliğindeki bazlarlar eşlenmiştir. Transkripsiyon devam ettikçe RNA transkriptinin 3' ucuna ribonükleotitler eklenir ve RNAP kompleksi DNA üzerinde ilerler. RNA'ya ribonükleotitlerin eklenme mekanziması DNA polimerizasyon mekanizmasına çok benzer, bu yüzden DNA ve RNA polimeraz enzimlerinin evrimsel olarak birbiriyle ilişkili olduğu tahmin edilir. RNAP'de aspartik asit kalıntıları Mg iyonlarına bağlanırlar, bunlar da ribonükleotitlerin fosfatlarını koordine ederler. İlk Mg, eklenecek NTP'nin α-fosfatına bağlanır. Bu sayede RNA zincirindeki 3' OH grubundan nükleofilik bir saldırı mümkün olur ve zincire bir NTP daha eklenir. İkinci Mg NTP'nin pirofosfatına bağlanır. Toplam reaksiyon denklemi şöyledir: (NMP) + NTP --> (NMP) + PP E. coli RNA polimerazında transkripsiyonun sonlanması rho'ya bağımlı veya rho'dan bağımsız olmak üzere iki türlü olabilir. Rho'dan bağımsız sonlanmada DNA'daki palindromik bir bölgenin okunması sonucunda oluşan RNA kendi kendisiyle baz eşlemesi yaparak firkete gibi bir şekil alır. Bu firkete yapı G-C zenginidir, DNA-RNA hibridinden daha kararlıdır. Bunun sonucundan Transkripsiyon kompleksi içinde yer alan 8 çb'lık DNA-RNA hibridi 4 bazlık bir hibride dönüşür. Bu 4 baz-çift de zayıf bağlı A-U baz çiftleridir ve bu yüzden tüm RNA transkripti polimerazdan kopar. Bakterilerde aynı enzim hem mRNA, hem rRNA hem de tRNA'yı sentezler. RNA polimeraz göreli olarak büyük bir moleküldür. Toplam 400 kDA büyüklüğünde olan çekirdek enzim 5 altbirimden oluşur: Promotörlere bağlanabilmek için çekirdek enzimin sigma (σ) adında bir altbirime daha gereği vardır. Sigma faktörü RNA polimerazın (non-spesifik) DNA'ya affinitesini iyice azaltıp bazı promotör bölgelere olan spesifiteyi artırır. Tüm holoenzim dolayısıyla 6 altbirimden oluşur: α2ββ'σω (~480 kDa). RNAP'nin bir kenarında, β ve β' arasında, 55 Å (5.5 nm) uzunluğunda ve 25 Å (2.5 nm) çapında bir oluk vardır, bunun içine 20 Å (2 nm) çapındaki DNA rahatça oturur. 55 Å (5.5 nm) uzunluk, 16 nükleotide karşılık gelir. RNA polimeraz çalışmadığı zamanlar DNA üzerinde düşük affiniteli yerlere bağlı olur, yani hücre içinde serbestçe dolaşmaz. Ökaryotlarda birkaç tip RNAP vardır, bunlar farklı RNA tipleri sentezler. Arkelerde tek bir RNAP vardır, ökaryotlardaki üç polimeraza çok benzer. Bu yüzden arke polimerazının ökaryotlardaki özelleşmiş polimerazların atasına benzediği öne sürülmüştür. Çoğu virüs kendi RNA polimearazını kodlar. En çok çalışılmış viral RNAP, bakteriofaj T7'de bulunan T7 RNA polimerazdır. Çoğu viral polimerazın DNA polimerazdan evrimleşmiş olduğu ve yukarıda tarif edilen çok alt birimli ökaryotik polimerazlarla doğrudan ilişkilerinin olmadığı düşünülmektedir. Buna rağmen RNA zincirinin oluşmasının mekanizmasını ayrıntıları temelde yukarıda anlatılan çok altbirimli RNA polimerazlarınki gibidir. RNA polimeraz etkinliğine sahip olan çeşitli enzimler yapısal olarak iki ana grup oluştururlar. Burada RNA polimeraz enzimleri hakkında genel bilgiler verilmektedir, belli RNA polimerazlar hakkında daha fazla bilgi edinmek için ilgili maddelere bakınız. Bakterilerdeki RNA polimeraz ile ökaryotların RNA polimeraz II'si çeşitli benzerlikler gösterirler: Bu RNA polimerazların üç boyutlu yapıları karşılaştırıldığında bir yengeç kıskacına benzerler. Kıskacın ortasında DNA için uygun boyutta yaklaşık 25 A'lık bir aralık bulunur. Enzimin aktif merkezinde bulunan Mg iyonu kıskacın tabanındadır, bakteri polimerazında β ve β' olarak adlandırılan altbirimler kıskaçları ve tabanın bir kısmını oluşturur. Birbirinin aynı olan α ve α altbirimleri kıskaçların dış kısımlarındadır, biri β, öbürü β' ile temas eder. ω altbirimi β' altbiriminin oluşturduğu kıskacın tabanında, DNA bağlanma aralıpından uzaktadır. Prokaryotik alt birimlerin her birinin üç boyutlu yapısı ile yukarıdaki tabloda ona karşılık gelen ökaryotik altbirimin üç boyutlu yapısı pek az bir farkla çakışır. Bu alt birimlerin birbirlerine göre olan konumları da prokaryotik ve ökaryotik enzimde ufak açı farklılıkları ile çakışır. Bu benzerliklerin yanı sıra aşağıdaki benzerlikler de vardır: Tek alt birimli RNA polimerazları DNA polimerazlarina ve ters transkriptaz enzimlerine benzerler. Tek alt birimli RNA polimerazların mekanizmaları faklılık gösterir. Başlama kompleksinde RNA-DNA hibridinin uzunluğu sadece iki-üç nükleotittir, bu çok alt birimli RNA polimerazlardan oldukça farklıdır. Ancak uzama aşamasında RNA-DNA hibridinin boyu "E. coli" polimerazındaki gibi 8-9 nükleotit uzunluktadır.. Mitokondri RNA polimeraz, T3 ve T7 RNA polimerazdan farklı olarak, bakteriyel sigma faktörüne benzer bir yardımcı proteinle kompleksleşip daha sonra DNA'ya bağlanır. Tek protein birimli RNA polimerazlar DNA polimeraz ile aynı yapısal özelliklere sahip oldukları için "DNA/RNA polimerazları" adlı protein familyasında yer alırlar. Bu familyadaki diğer proteinler 1) DNA polimeraz I, 2) hata baypas DNA polimeraz katalitik bölgesi, 3) ters transkriptaz, 4) T7 RNA polimeraz, 5) RNA-bağımlı RNA polimeraz ve 6) çift iplikli RNA faj RNA-bağımlı RNA polimeraz. Mitokondri ve kloroplastların RNA polimerazları da bu familyaya aittir. Nehir (anlam ayrımı) Nehir aşağıdaki anlamlara gelebilir: FIBA Amerika FIBA Amerika, FIBA üyesi 44 Amerikalı basketbol federasyonunun oluşturduğu bir konfederasyondur. Son Åžampiyon Hasan Polatkan HavalimanÄ± Hasan Polatkan Havalimanı , eski adıyla Anadolu Havalimanı, Eskişehir Teknik Üniversitesi Havacılık ve Uzay Bilimleri Fakültesi'ne ait olan havalimanı. Eskişehir Teknik Üniversitesi İki Eylül Kampüsü'nde bulunmaktadır. Hasan Polatkan Havalimanı ilk olarak Mart 1989 tarihinde "Anadolu Havalimanı" adıyla hava trafiğine açılmıştır. Havalimanı öncelikle olarak Havacılık ve Uzay Bilimleri Fakültesi eğitim faaliyetleri ile Eskişehir ve çevre illerde oluşabilecek ulusal ve uluslararası hava taşımacılığı talebini karşılamayı amaçlamıştır. Havalimanı 2007 yılında almış olduğu işletme ruhsatı ile dünyanın ilk ruhsatlı üniversite havaalanı olarak tarihe geçmiştir. Eskişehir Teknik Üniversitesi tarafından işletilmekte olan Hasan Polatkan Havalimanı bünyesinde; Eskişehir Teknik Üniversitesi uçuş eğitimleri, VIP/CIP uçuşları, hava taksi ve ambulans uçuşları, özel uçuş okullarının eğitim uçuşları, tarifeli/tarifesiz iç hat yolcu taşımacılığı uçuşları ve tarifeli/tarifesiz uluslararası yolcu taşımacılığı uçuşları gerçekleştirilmektedir. Hasan Polatkan Havalimanı yolcu trafiğine hizmet etmek amacı ile 130×90 m (asfalt) boyutlarında doğu apronu ve 240×120 m (beton) boyutlarında batı apronu olmak üzere 2 adet aprona, genel havacılık faaliyetlerine hizmet etmek amacı ile 130×55 m (beton) boyutlarında 1 adet aprona sahiptir. Genel havacılık apronu eğitim hava araçları için ve diğer genel havacılık uçakları için park apronu olarak kullanılmaktadır. Seyrüsefer kolaylıklarına ait CAT-I ILS bulunmaktadır. Uçuş hizmetlerinin ön müsaade ile gerçekleştirildiği havalimanında sağlanan diğer hizmetler aşağıda sunulmuştur. Havalimanının hizmet verdiği uçuş trafiğinin büyük bölümünü eğitim uçuşları oluşturmaktadır. Bunun dışında "hac, umre ve Brüksel uçuşları" ağırlıklı yolcu taşımacılığının gerçekleştirildiği bölgelerdir. Brüksel uçuşları ilk olarak 2005 yılında başlamıştır. Kutsal topraklara 2012 yılında başlayan Umre uçuşları, 2016 yılında Hac uçuşlarının eklenmesiyle devam etmiştir. 2019 yılında havalimanından iç hat ve dış hat olmak üzere toplam "87788" yolcu geçiş yapmıştır. 2019 yılında eğitim uçuşları hariç (iç hat ve dış hat uçuşları toplamı) "952" uçuş gerçekleştirilmiştir. Son beş yıla ait iç hat ve dış hat uçuşları ile yolcu sayılarına ait bilgiler aşağıda verilmiştir. (*)Kaynak: DHMI.gov.tr Diferansiyel geometri Diferansiyel geometri türevin tanımlı olduğu Riemann manifoldlarının özellikleriyle uğraşan matematiğin bir alt disiplinidir. Başka bir deyişle, bu manifoldlar üzerindeki metrik kavramlarla uğraşır. Eğrilik, eğriler için burulma ve yüzeyler için değişik eğrilikler araştırılan özellikler arasındadır. Diferansiyel geometri, geometrik problemler üzerinde diferansiyel metotlar ve integral hesaplamalarla çalışan matematiksel bir disiplindir. Bundan başka lineer cebir ve çoklu doğrusal cebirdeki, sorunları incelemek için geometride de kullanılır. Aşağıda diferansiyel geometrinin bilim ve matematiğin diğer alanlarında nasıl kullanıldığınin bazı örnekler vardır . Diferansiyel geometri Einstein'ın Genel görelilik teorisi'nin ifade edildiği dildir.Teoriye göre evren, uzay-zaman eğriliğini açıklayan pseudo-Riemann metrik ile donatılmış düzgün bir manifolddur.Dünya etrafında yörüngeye uydu konumlandırmak için bu bükülmeyi anlamak esastır . Diferansiyel geometri, çekimsel mercek ve kara deliklerin çalışmasını açıklamak içinde vazgeçilmezdir. Diferansiyel formlar: Diferansiyel formların anlaşılmasında kullanılmıştır;Diferansiyel geometrinin hem Lagrange mekaniği ve hem de Hamilton mekaniği'nde uygulamaları vardır.Özellikle Simplektik manifoldlar, Hamilton sistemlerini incelemek için kullanılabilir. Bilgisayarla görme,diferansiyel geometrik şekilleri analiz etmek için kullanılır. Celâl Şengör Ali Mehmet Celâl Şengör (24 Mart 1955), Türk akademisyen, jeolog ve bilim insanı. Günümüzde İstanbul Teknik Üniversitesi Avrasya Yer Bilimleri Enstitüsü'nde görev yapmaktadır. Şengör, 24 Mart 1955'te, Rumeli göçmeni zengin bir ailenin çocuğu olarak İstanbul'da dünyaya geldi. İlkokula Şişli Terakki İlkokulu'nda başladı. Beşinci sınıfta, hocasına hakaretten dolayı okuldan kovulunca Beyazıt İlkokulu'na geçti. Lise öğrenimine Işık Lisesi'nde başladı; daha sonra Robert Kolej'e geçti ve orada mezun oldu. 1973 yılında Robert Koleji'nden mezun olduktan sonra, 1978'de 'den, jeolog olarak mezun oldu ve yine aynı üniversitede, 1979'da yüksek lisansını bitirdi. 1981'de İstanbul Teknik Üniversitesi Maden Fakültesi, genel jeoloji kürsüsünde asistan olarak görev yapmaya başladı. 1982'de State University of New York at Albany'den doktor unvânı aldı. 1984 yılında Londra Jeoloji Cemiyeti'nin Başkanlık Ödülü'nü, 1986'da TÜBİTAK Bilim Ödülü'nü aldı. Aynı yıl İstanbul Teknik Üniversitesi Maden Fakültesi genel jeoloji anabilim dalında doçent oldu. 1988'de Neuchâtel Üniversitesi Fen Fakültesi'nden şeref bilim doktoru (Docteur ès sciences honoris causa) pâyesi aldı. Academia Europaea'ya 1990 yılında kabul edildi ve cemiyetin ilk Türk üyesi oldu. Aynı yıl Avusturya Jeoloji Servisi muhabir üyesi, 1991 yılında ise Avusturya Jeoloji Derneği şeref üyesi oldu. Yine 1991 yılında Kültür Bakanlığı'nın "bilgi çağı ödülü"nü kazandı. 1992 yılında İstanbul Teknik Üniversitesi Maden Fakültesi genel jeoloji anabilim dalında profesörlüğe terfî etti. 1993 yılında Türkiye Bilimler Akademisi'nin en genç kurucu üyesi oldu ve akademi konseyine seçildi. Aynı yıl TÜBİTAK Bilim Kurulu üyesi oldu. 1994 yılında Rusya Doğa Bilimleri Akademisi üyeliğine, Fransız ve Amerikan jeoloji dernekleri şeref üyeliğine seçildi. Ayrıca kendisine Fransız Fizik Cemiyeti ve École Normale Supérieure Vakfı tarafından Rammal Madalyası verildi. Şengör 1997 yılında, Fransız Bilimler Akademisi tarafından yerbilimleri dalında büyük ödül (Lutaud Ödülü) ile taltif edildi. 1998 Mayıs ayı içerisinde Şengör, Collège de France'da misafir profesör olarak bir kürsü işgal etti. Burada "19'uncu yüzyılda tektoniğin gelişmesine Fransız jeologlarının katkısı" konulu bir ders verdi ve 28 Mayıs 1998'de Collège de France'ın madalyasını aldı. 1999'da Londra Jeoloji Cemiyeti kendisine Bigsby Madalyasını tevcih etti. 2000 yılının Nisan ayında Amerika Birleşik Devletleri Ulusal Bilimler Akademisi yabancı üyeliğine seçilen ilk Türk oldu. Rusya Bilimler Akademisi'ne Fuad Köprülü'den sonra seçilen ikinci Türk'tür. Ayrıca 2013 yılında Leopoldina Doğa Araştırıcıları Akademisi üyeliğine seçilmiştir. Şengör, jeolojide bilhassa yapısal yerbilim ve tektonik dallarındaki çalışmaları ile ün yapmıştır. Şerit kıtaların dağ kuşaklarının yapısına etkisini ortaya koymuş ve Kimmer Kıtası adını verdiği bir şerit kıta keşfetmiştir. Orta Asya’nın jeolojik yapısını ortaya çıkarmış, kıta-kıta çarpışmasının ön ülkeleri nasıl etkilediği meselesini çözmüştür. Yücel Yılmaz ile birlikte, Levha tektoniği içinde Türkiye'nin yerini değerlendiren ve atıf klasiği haline gelen bir makale yazmıştır. Jeoloji ve tektonik konularında 6 kitap, 175 bilimsel makale, 137 tebliğ özeti, pek çok popüler bilim makalesi, tarih ve felsefe ile ilgili de iki kitap ve 300’e yakın deneme yazısı yayımlamıştır. ABD, Rusya, Avrupa ve Almanya'nın bilimler akademisine üye olan Şengör'ün yayımlanmış 1826 makalesi vardır ve bu makalelere 12658 atıf yapılmıştır. Bunların 1997-1998 yılları arasında Cumhuriyet Bilim Teknik dergisindeki "Zümrütten Akisler" köşesinde çıkmış olanları Yapı Kredi Yayınları tarafından 1999'da "Zümrütnâme" başlığı altında kitaplaştırılmıştır. Fransa, Birleşik Krallık, Avusturya ve Amerika Birleşik Devletleri'nde misafir öğretim üyesi olarak çalışmalarda bulunan Şengör, Collège de France dışında Birleşik Krallık'ta Oxford (Royal Society Araştırıcı bursuyla), ABD'de California Institute of Technology (Moore Distinguished Scholar olarak) ve Avusturya'da Salzburg Lodron-Paris Üniversitesi'nde misafir profesörlük yapmıştır. Şengör ayrıca pek çok uluslararası dergide editör, yardımcı editör ve yayın kurulu üyeliği yapmıştır ve yapmaktadır. Celal Şengör, ileri seviyede İngilizce, Fransızca ve Almanca bildiğini beyan etmekle birlikte; Felemenkçe, İtalyanca, Portekizce, İspanyolca ve Osmanlı Türkçesini okuyabildiğini de söylemiştir. Celâl Şengör zaman zaman yaptığı tarihi ve siyasi açıklamalarla gündeme gelmiştir. Şengör, 8 Mart 2018 tarihinde dünyanın ilk atlası olarak bilinen el yazması “Tabula Peutingeriana” isimli eserin tanıtım toplantısında, "Piri Reis’in hayatındaki en büyük talihsizliği Kanuni Sultan Süleyman gibi bir salağın zamanında doğmuş olmasıdır. Fatih zamanında Piri Reis olaydı inanır mısınız bugün bizim sömürge imparatorluğumuz vardı." ifadelerini kullanmıştır. Daha sonra "Kanuni salağın tekiydi." diyen Prof. Şengör, "Bir deneydi ama özür dilerim." ifadelerini kullandı. Celâl Şengör’ün Azerbaycan’da bir grup öğrenciyle sohbet ettiği sırada söylediği "En cahil Türkler Müslüman olan Türklerdir. Osmanlı Devleti, benim kanaatimce, Türk tarihinin en alt noktasıdır. Yani orada Osmanlılar, ne eğitime önem verdiler ne bir şeye önem verdiler." ifadeleri, bilim camiasının ve tarihçilerin tepkisini çekti. Bunlardan birisi olan, Marmara Üniversitesi'nden Prof. Dr. Mustafa Küçükaşçı, "Böyle bir sonuca ulaşmak bilim tarihine aykırı. Bu konuda yeterli araştırma var mı ki bu sonuca ulaşılsın. Anadolu’da yaşayan halkların dilleri, sosyal durumları, imar durumları hakkında yeterli bilgi sahibi değiliz. Araştırma yok bu konuda. Türkler Anadolu’ya gelmeden önce kaç eğitim kurumu vardı, Türkler geldikten sonra kaç medrese açıldı? Anadolu’ya gelen bilim insanlarının Maveraünnehir’den geldiğini biliyorduk. Son dönemdeki araştırmalar Irak’tan da çok sayıda ilim irfan sahibi insanın geldiğini ortaya koyuyor. Tarih perspektifiyle bu değerlendirmeyi yapmak lazım. Türkler İslamiyet ile birlikte medenileşti, şehirleşti. İslamiyete girmeseler göçebe topluluk olarak kalırdı. İslamiyet Arapları da medenileştirdi. Yakın zamanda kaybettiğimiz Prof. Dr. Haluk Dursun’un sözüdür; milletler edep ile devletler erkan ile ayakta durur. Osmanlılar bunun en güzel örneğidir."” yorumuyla Şengör'ün bu sözlerini eleştirmiştir. Öte yandan İlber Ortaylı, Şengör için "geniş bir tarih bilgisi vardır" demiştir. İlber Ortaylı ayrıca, Şengör'ün bu konudaki yorumları hakkında "Celal Şengör'ü Türkiye'den kovalamayı düşünüyorsanız çok ayıp edersiniz." diyerek Şengör'ü savundu. Şengör 1986 yılında Oya Maltepe ile evlenmiştir. Tek çocuğu olan oğlu H. C. Asım Şengör 1989 yılında dünyaya gelmiştir. Jeolojiye olan merakının nasıl başladığı, "Bir Bilim Adamının Serüveni" adlı kitapta, Şengör’ün "Ben jeolojiyi küçük yaştan yani Jules Verne’in "Arzın Merkezine Seyahat" kitabını okuduğum günden itibaren sevmeye başladım. Hemen arkasından "Denizler Altında Yirmi Bin Fersah"’ı okudum. Onu da okuduktan sonra kendi kendime, ‘Adam olmak demek, Jules Verne’in tarif ettiği gibi olmak demektir’ diye düşündüm. Bana jeolojiyi Jules Verne sevdirdi..." şeklindeki ifadeleriyle anlatılmıştır. Bir röportajında kendisine ait kütüphanesinde 30.000'in üzerinde kitabı olduğunu söylemiştir. Celâl Şengör'e hafif Asperger teşhisi konulmuştur ve bunu şu sözlerle anlatmaktadır: ""Ben de hafif Aschberger ile teşhis edilmiş bir insanım. Ve bu özelliğime şükran borçluyum. Otistik olmasaydım bilimde elde ettiğim başarıları elde edemezdim."" Celâl Şengör, katıldığı "Tarih Notları" adlı programda kökenini şu şekilde açıklamıştır: ""Babaanneme bakıyorum; mavi göz, sapsarı saç, şahane bir endam; Sırp kızı. Gayet açık. Dedeme bakıyorum; tipik bir Arnavut, Sırp karışımı var belli. Anneanneme bakıyorum, tipik bir Helen. Hepsi de Türk. Pasaportlarında Türk yazıyor. (...) Bugün ben kendimi Türk milliyetçisi olarak tanımlarım. (...) Benim damarlarımda bir damla Türk kanı yok, ağabey. (...) Atatürk'ün milliyetçiliği, kardeşim. (...) Biz göçmen miyiz? Ya, biz burayı kuranlarız be! Biz olmasak Türkiye Cumhuriyeti olmayacaktı belki. Sevr'e hapsolmuş oturuyor olacaktık, değil mi? Ben burayı savunmak istiyorum. Çünkü biz vatan kaybetmiş insanların çocuklarıyız.""" Yurt dışında birçok üniversitede bulunmuş olan Prof. Şengör, birçok uluslararası ödülün de sahibidir. Ayrıca, TÜBİTAK Bilim Ödülü'nü kazanan en genç bilim adamıdır. Ödüllerinin bazıları: Marek Hamšík Marek Hamšík; ("Marek Hamsyk" olarak da anılır), (d. 27 Temmuz 1987, Banská Bystrica, Slovakya) Dalian Yifang'da forma giyen Slovak millî futbolcudur. Banská Bystrica'da doğan Hamšík, Jupie Podlavice adındaki daha küçük bir takımda kendine yer edindi. 15 yaşındayken Slovakya'nın gelecek vadeden oyuncuları arasında sayılmaya başlamıştı ve başkent ekibi Slovan Bratislava, 2002 yazında onu transfer etti. Hamšík iki yıl Slovan Bratislava'nın genç takımında forma giyerek kendini geliştirdi ve bu sure içinde, a takımla yalnızca bir maça çıktı. A takımda oynadığı bu ilk ve tek maçta gol attı. 2004 yazında, henüz 17 yaşındayken, Serie A'nın Brescia takımına transfer oldu. Brescia, Hamšík'in transferine sadece 500 bin Avro harcadı. Hamšík, sonbaharı ve kışın ilk bölümünü yedek kulübesinde geçirdi ve ilk forma şansını Mart 2005'te Chievo karşısında buldu. İlk sezonda pek etkileyici bir performans sergileyemedi ve Brescia o yıl ligi sondan ikinci bitirerek Serie A'ya veda etti. 2005-2006 sezonunda, Brescia formasıyla 24 maça çıktı ama takımı yine hayal kırıklığı yaratarak Serie B'yi 10. sırada bitirdi. Ertesi sezon, heycan verici orta saha oyuncusu için çıkış yılı oldu. 40 maçta 10 gol attı ama Brescia, Serie A'ya yine çıkamadı. Buna rağmen Hamšík, büyük kulüplerin takibine girdi. FC Internazionale Milano, Chelsea, Liverpool ve Manchester United gibi büyük kulüpler oyuncuyla ilgilendiğini açıklasa da SSC Napoli kulübü Slovak oyuncunun transfer savaşından galip çıkan taraf oldu. Hamšík, 28 Haziran 2007'de Brescia'dan ayrılarak Napoli'ye transfer oldu. Napoli, Brescialı genç yetenek için 5.5 milyon Avro ödedi. Hamšík, Napoli formasıyla döndüğü Serie A'ya iyi bir başlangıç yaparak ilk maçı olan Coppa Italia mücadelesinde Cesena karşısında bir gole ve bir de asiste imza attı. Takımın ilk on birinin değişmez isimlerinden biri olmayı başaran Hamšík'in takım içerisinde kilit rol oynamaya başlamasıyla Napoli ligi 8. sırada tamamladı. 2007-2008 sezonunda 37 lig maçında kaydettiği 9 golle Napoli'nin en golcu futbolcusu olan Hamšík, orta sahanın ortasında ve solunda etkinlik göstererek form grafiğini yükseltti. Hamšík, Slovakya'yı genç yaştaki millî takım seviyelerinde de temsil etmiştir. Gençliğinde Avrupa 17 Yaş Altı Futbol Şampiyonası elemelerinde ve Avrupa 19 Yaş Altı Futbol Şampiyonası elemelerinde Slovakya kadrosunda yer almıştır. Aynı zamanda Slovakya U-21 takımının da formasını giymiştir. Çok geçmeden Slovakya millî futbol takımının ilk on birinin değişmez isimlerinden biri olan Hamšík, millî formayı ilk kez 7 Şubat 2007'de Polonya ile oynanan ve 2-2'lik beraberlikle sonuçlanan bir hazırlık maçında giydi. Millî takımın atak organizasyonlarında kilit oyuncu görevini görmeye başlayan Hamšík, ülkesinin katıldığı ilk dünya kupası olan 2010 FIFA Dünya Kupası'nda 2. Turda Hollanda'ya kaybedip elenene kadar takımına kaptanlık yapmıştır. Umbriel (uydu) Umbriel , Uranüs'ün bir uydusudur. 1851 yılında William Lassell tarafından keşfedilmiştir. Adı Alexander Pope'un "The Rape of the Lock" adlı şiirinde esmer melankoli perisinin adıdır ve Latince "umbra" (gölge) kelimesini andırır. Parini Lisesi Milano’daki Parini Lisesi (Liceo Ginnasio Statale Giuseppe Parini) , en eski ve en saygın İtalyan liselerinden biridir. 1774 yılında Avusturya Arşidüşesi Maria Theresia tarafından kurulmuştur. Parini Lisesi’nin ünlü öğretmenleri arasında şu adlar yer alır: Milano kültür, edebiyat ve ekonomi tarihinin birçok ünlü adı Parini Lisesi’nde öğrenim görmüştür. Bu adlardan bazılarını şöyle sıralayabiliriz: Miranda (uydu) Miranda, Uranüs'ün bir uydusu. 1948 yılında Gerard Kuiper tarafından keşfedilmiştir. Adı William Shakespeare'in "Fırtına" adlı oyununda Prospero'nun kızı Miranda'dan gelir.Biçimi tam bir küre değildir; yüzey şekilleri Güneş Sistemi'ndeki hiçbir gökcismine benzemez. Yüzey şekillerinin, alt katmanlardaki sıvıların yüzeye çıkıp donması sonucu oluştuğu sanılmaktadır. Miranda'nın yüzeyi, düşük-yoğunluklu katman da muhtemelen iç silikat kaya ve organik bileşikleri içeren, çoğunlukla su ve buz olabilir. Miranda'nın yüzeyi uydunun geçmişi yoğun jeolojik aktivite gösteren, çaprazlama geçilen ve büyük kanyonlar tarafından kırık arazi bölgeleri bulunan bir uydudur. 'Large racetrack' gibi Coronae denilen oluklu yapılar, genişlemeli diyapirlerin tepesinde süreçleri, ya da hareketli buz yoluyla oluşmuş olabilir Sırtlar muhtemelen genişlemeli tilt blokları temsil eder ve Kanyonları ekstansiyonel faylanma meydana grabeni temsil eder. Diğer özellikleri buzlu magma yapısı, volkanik patlamalar ve kriyo nedeniyle olabilir. Bilim adamları Mirandanın jeolojik özelliklerini aşağıdaki gibi tanımıştır: Giovani dos Santos Giovani dos Santos (d. 11 Mayıs 1989, Monterrey), Meksikalı futbolcudur. 2001 yılında Meksika kulübü Monterrey alt yapısında futbola başlayan Giovani o sene içinde FC Barcelona takımının dikkatini çekti ve 2002 yılında FC Barcelona alt yapısına geldi. 2006 yılına kadar FC Barcelona'nın alt yapısında top koşturduktan sonra 2006 yılında Barcelona B takımında forma giymeye başladı ve burada 26 maçta 6 gol atmayı başardı. Daha sonra FC Barcelona’nın o dönem Teknik Direktör'ü Frank Rijkaard’ın dikkatini çeken Giovani, FC Barcelona A takımına çağrıldı. 2 Eylül 2007 günü oynanan Athletic Bilbao karşılaşmasında Thierry Henry’nin yerine görev verilen Giovani dos Santos, 18 yaşında La Liga kariyerine başladı. 2007-2008 sezonunda ligde tam 28 maç oynayan genç yetenek ligin son maçında hat-trick yaparak o sezon boyunca attığı bütün golleri bu maçta atmış oldu ve sezonu 3 gol 6 asist ile kapattı. Aynı sezon Şampiyonlar Ligi’nde de toplam 5 kez forma giyen Giovani, 1 gol 1 asistle oynadı. 2008-2009 sezonunda Tottenham Hotspur’a 6 milyon € karşılığında transfer olan Giovani dos Santos sadece 7 maçta forma giydi. Henry Redknapp tarafından çok yetenekli bir futbolcu olarak nitelendirilen Giovani, tecrübe kazanması için Mart 2009′da Ipswich Town takımına kiralandı. Ipswich Town’da 8 maçta oynayan Giovani, 4 gol 1 asistle oynadı. Ipswich Town taraftarlarının gönlünde taht kuran oyuncu yeni sezonda tekrar Tottenham Hotspur’a döndü ama yine pek forma şansı bulamadı. 2009-2010 sezonunun devre arasında Tottenham'dan Galatasaray'a transfer olmuştur. Galatasaray formasıyla çıktığı ilk resmi maç, 58.dk. 'sında Emre Çolak'ın yerine dahil olduğu ve Galatasaray'ın 2-1 kazandığı 31 Ocak 2010 tarihli Denizlispor - Galatasaray müsabakasıdır. Giovani, Galatasaray resmî yayın organı GSTV'ye verdiği 11 Mart 2010 tarihli röportajda, Galatasaray'daki geleceğine ilişkin soruya şu cevabı vermiştir; ""Öncelikle şunu söyleyeyim. Burada inanılmaz mutluyum. Bundan kimsenin şüphesi olmasın. Şu anda tek amacım Galatasaray’da şampiyonluk yaşamak. Takımıma yardımcı olabilmek için elimden gelenin en iyisini yapmak istiyorum. Sorunuza gelirsek; bu sadece benim kararıma bağlı bir şey değil. Ama ben gelecek sezon Galatasaray'da oynamak istiyorum"" demiştir. Son olarak kiralık olarak oynadığı 2009-2010 sezonu sonunda Tottenham Kulübü, bonservisi için Galatasaray'dan, 8 milyon € talep edince Giovani'nin de Galatasaray macerası sona ermiştir. 2005 senesinde Peru’da düzenlenen Fifa U-17 Dünya Şampiyonası’nı zirvede tamamlayan ve Meksika’nın yıldızı olarak ön plana çıkan genç futbolcu, organizasyon boyunca gösterdiği büyük başarıdan dolayı, Brezilyalı Anderson’un ardından turnuvanın en iyi ikinci oyuncusu seçildi ve "Adidas Silver Ball" ödülüne layık görüldü. 2007 yılında bu defa "2007 FIFA U-20 Dünya Şampiyonası"nda çeyrek final’e yükselen Meksika’nın en önemli oyuncusuydu. Giovani, attığı üç golün yanı sıra, sergilediği performansla bu turnuvada da "Adidas Bronze Ball" ödülü ile ayrıldı. Giovani, ilk kez 2007 yılında Meksika millî takımında forma giymeye başladı. Millî takımı forması ile toplam 45 kez maça çıkan Giovani, şu ana kadar 11 gol atmıştır. 2009 yılında Concacaf Gold Cup’ta şampiyonluğa ulaşan kadroda da yer aldı. Turnuvanın final maçında ABD’yi 5-0 mağlup eden Meksika’nın gollerinden birinin altına imzasını atan Giovani dos Santos, aynı zamanda turnuvanın "En Değerli Oyuncusu"(MVP) seçilmiştir.. 2010 FIFA Dünya Kupası'nda Meksika millî futbol takımının en önemli kozlarından biri olarak rol oynamış ve son 16'da Arjantin'e elenene kadarki 4 maçta da takımıyla ilk 11'de sahaya çıkmış ve hem kendisi hem de takımı adına iyi bir turnuva geçirmiştir. 2011 yılında ikinci kez Concacaf Gold Cup şampiyonluğu yaşadı. Turnuvanın final maçında ABD’yi 4-2 mağlup eden Meksika’nın son golünü atmıştır. Meksika Ferih Egemen Ferih Egemen (d. 1917 İstanbul – ö. 13 Ekim 1978, İstanbul), tiyatro ve sinema oyuncusu, yönetmen, yazar, seslendirme sanatçısı. Orta eğitiminin ardından ilk kez "Yedi Köyün Zeynebi" adlı oyunla sahneye çıkan Ferih Egemen, 1932 yılında Şehir Tiyatroları kadrosuna girdi. Tiyatronun yanı sıra sinema filmlerinde de rol alan sanatçı, ayrıca seslendirme çalşımaları yaptı. Türk tiyato tarihinde önemli bir yere sahip olan Egemen, Selim Naşit, Suna Pekuysal, Adile Naşit, (Gazanfer Özcan), (Feridun Karakaya) gibi birçok ünlü sanatçının yetişmesinde büyük katkı sahibidir. Ferih Egemen, Şehir Tiyatroları'nda öğretmenlik, yönetmenlik ve çocuk oyunları yazarlığı da yapmıştır. Emekli olduğu kurumda bir atölyeye sanatçının adı verilmiştir. İstanbul Belediyese Şehir Tiyatroları Gaziosmanpaşa Belediyesinin yaptığı sanat kompleksini 2009 yılında Gaziosmanpaşa Ferih Egemen Çocuk Sahnesi olarak açmıştır. Sinema kariyeri 1932-1951 yılına kadar sürmüştür, bu süre zarfında 5 filmde rol almıştır. Hale-Bopp kuyruklu yıldızı Hale-Bopp kuyruklu yıldızı (C/1995 O1) büyük bir olasılıkla yirminci yüzyılın en çok gözlemlenmiş kuyruklu yıldızıdır. Çıplak gözle 18 ay gibi rekor bir süre boyunca gözlemlenebildi. Bir önceki rekor yarı süre ile 1811 yılının büyük kuyruklu yıldızına aitti. Hale-Bopp 23 Temmuz 1995 tarihinde Alan Hale ve Thomas Bopp tarafından Güneş'ten uzak bir noktadayken keşfedildi. 1996 yılında Dünya'dan çıplak gözle gözlenmeye başlandı. Cyrano de Bergerac (film, 1950) Cyrano de Bergerac 1950 ABD yapımı siyah beyaz dramatik bir filmdir. Fransız şair ve oyun yazarı Edmond Rostand'ın 1897'de yazdığı aynı adlı oyundan senaryosunu Carl Foreman'ın uyarlayıp yazdığı filmin yönetmeni Michael Gordon dur. Yapımcılığını Stanley Kramer'in üstlendiği filmin müzikleri Dimitri Tiomkin'e aittir. Filmin başrollerinde José Ferrer, Mala Powers ve William Prince oynamışlardır.José Ferrer filmdeki "Cyrano de Bergerac" rolü için Oscar ödülü almıştır. Cyrano de Bergerac gerçekte 17. yüzyılda Fransa'da yaşamış bir şahsiyetti. Karizmatik bir şövalye ve düello meraklısı bir silahşör olan Cyrano aynı zamanda da bir şair ve oyun yazarı idi. Bir diğer özelliği de dikkati çekecek kadar heybetli olan burnu idi. Oyun Türkiye'de Prof. Sabri Esat Siyavuşgil'in manzum çevirisi ile tanınmış ve sevilmişti. Türkiye'de gösterilen filmin dublajında da bu çeviri esas alınmıştı. Film Türkiye'de özgün ismi ile gösterilmiştir. Filmin konusu 1640 yılında Fransa 'da geçer. Usta bir silahşör ve yetenekli bir şair olan karizmatik şövalye Cyrano de Bergerac aynı zamanda kocaman da bir buruna sahiptir. Zaten giriştiği düelloların birçoğu bu burun yüzünden olmaktadır, burnu ile alay edilmesine asla dayanamaz.Günlerden bir gün güzeller güzeli Roxanne (Mala Powers)'a aşık olur, ancak kendi deyimi ile 'katedral' gibi bir burunla sevgisinin karşılıksız kalacağından emindir. Bu arada Cyrano'nun arkadaşı yakışıklı Christian (William Prince) da Roxanne'a aşıktır, ne var ki bu mahcup şövalyenin ağzı Cyrano gibi güzel laf yapmayı bilmez. Cyrano, Christian'a Roxanne'ın kalbini kazanmada yardımcı olmaya söz verir. Gece serenatlarında gizlendiği yerden Christian'ı seslendirecektir. Aynı zamanda romantik ve duygu dolu mektupların da gölge yazarı yine Cyrano olacaktır. Bojan KrkiÄ‡ Bojan Krkić Perez (28 Ağustos 1990, Lleida) Stoke City FC forması giyen Sırbistan asıllı İspanyol forvet oyuncusudur. 12.000.000 €'ya AS Roma takımına transfer oldu. 30 Ağustos 2012'de AS Roma'dan İtalyan ekibi Milan'a kiralık olarak gitmiştir. 6 Temmuz 2013 tarihinde 1 yıllığına Ajax kulübüne kiralık olarak transfer oldu. Genç yaşında FC Barcelona A Takımında forma giydi. Geleceğin yıldızlarından biri olarak görülüyor. Henüz 16 yaşındayken FC Barcelona A takımında ilk kez forma giydi. 2008 Avrupa Futbol Şampiyonası'na Luis Aragonés tarafından çağrılmıştır fakat bunu kaldıramayacağını düşünerek affını istemiştir. Zlatan Ibrahimović'in transfer edildiği zaman bile onu birçok kez yedek bırakabilmiştir. Dünyanın en önemli yeteneklerinden biri olan Bojan Krkic 2010-2012 arası AS Roma'da forma giydi. 2012-2013 sezonunda AC Milan'da oynayan Krkić, sezon sonunda kiralık olarak Ajax'a gönderildi. Bojan Krkic 'in babası Bojan da futbolcuydu. 1980'li yıllarda Crvena Zvezda'nın değişmez oyuncusuydu. Baba Bojan şu anda Barcelona'da futbolcu izleme görevini yürütmektedir. 10199 Chariklo 10199 Chariklo (1997 CU) 15 Şubat 1997 tarihinde "Spacewatch" programından James V. Scotti tarafından keşfedilen Satürn ve Uranüs arasında yörüngede olan bir centaur gökcismidir. Centaur grubu içinde bilinen en büyük gezegenciktir. Adı Apollon'un kızı ve Chiron'un eşi nemf Chariclo'dan gelir. Silifke Kalesi Silifke Kalesi, Mersin'in Silifke ilÃ§esinde bulunan bir tarihi kaledir. Temel belirlemelere göre Helenistik ya da erken Roma döneminin olduğu anlaşılan kale, geçirdiği onarım ve değişiklikler sonucu bugün bir Orta Çağ kalesi görünümündedir. Silifke'ye hakim, 185 metre yüksekliğinde bir tepe üzerinde yapılmış olan, çevresi kuru hendekle çevrili oval biçimdeki kalenin içinde kemerli galeriler, su sarnıçları, depolar ve diğer yapı kalıntıları bulunmaktadır. Evliya Çelebi Seyahatname'sinde, 17. yüzyılda Silifke Kalesi'nin 23 burcu olduğunu, içinde bir cami ve 60 ev bulunduğunu yazar; ancak burçların bir kısmı ve kale içi tümden yıkık durumda olduğundan tam belirlemesini yapmak güçtür. Hâlâ görülebilen 10 adet burç bulunur. 2060 Chiron 2060 Chiron (95P/Chiron), Satürn ve Uranüs arasında yörüngede olan bir Centaur gökcismidir. Charles T. Kowal tarafından 1977 yılında keşfedilmiştir. Centaur gökcimleri sınıflamasının ilk bireyidir. İlk önceleri asteroit olarak sınıflandırılmış ancak daha sonra aslında kuyruklu yıldız olduğu konusunda tartışma açılmıştır. Günümüzde her iki sınıfta da yer almaktadır. Adı Yunan mitolojisinde centaur Chiron'dan gelmektedir. Plüton'un 1978 yılında keşfedilen Charon adlı doğal uydusuyla karıştırılmamalıdır. Abuja Abuja, (Yorubaca: Àbújá) Nijerya'nın başkentidir. Ülkenin orta kesimlerinde, Federal Başkent Bölgesi adı verilen bölgede yer alır. Abuja özel olarak planlanmış bir şehirdir ve büyük ölçüde 1980'li yıllarda imar edilmiştir. Bunun ardından 12 Aralık 1991 tarihinde daha önce Lagos olan ülke başkenti Abuja'ya taşınmıştır. Kent merkezi nüfusunun 405.000 dolaylarında olduğu tahmin edilmektedir. Şehrin ziyaretçilerinin dikkatini çeken başlıca yerler; Nijerya Ulusal Camii, Nijerya Ulusal Hristiyan Merkezi ve bölge coğrafyasının önemli özelliklerinden biri olan Aso Kayası'dır. Şehirdeki pek çok kamu kuruluşu bu kayanın olduğu bölgenin güneyine kurulmuştur. Başkente hava ulaşımı Nnamdi Azikiwe Uluslararası Havaalanı ile sağlanır. Şehrin, devlet memuru ve düşük gelirli sakinlerinin yaşaması için kurulmuş kenar mahallelerinde insanlar içme suyu, elektrik ve temizlik hizmetleri olmadan yaşamaktadırlar. Nijerya'nın bağımsızlığını kazanmasından sonra ülkenin çokkültürlü ve dinsel ayrılıkları göz önüne alınarak, ülkedeki tüm topluluklara eşit görülecek bir bir noktada başkent kurmak için öneriler ortaya koyuldu. Sonuç olarak tarafsızlığı ve ulusal birliği simgelediği düşüncesiyle 1970'li yılların başında başkentin buraya taşınması kararlaştırıldı. Lagos'ta o yıllarda yaşanan nüfus patlaması sonucu orada hizmetlerin yetersiz kalması da bu sürecin hızlanmasında etkili oldu. 1970'lerin başında ilk işlemler başlatıldı ve yine 70'li yılların sonuna doğru başkent hizmet vermeye başladı. Ancak ekonomik ve politik dengesizliklerden dolayı 1980'lerin sonuna kadar tam anlamıyla işlevini yerine getirememiştir. Kamu binalarının da Abuja'ya taşınmasının ardından pek çok ülke başkonsolosluklarını buraya taşıdıysa da hâlâ ülkenin ticaretinin en büyük merkezi olan Lagos'taki şubelerini de kapatmamışlardır. Abuja hükûmet merkezinin yanı sıra Batı Afrika Ülkeleri Ekonomik Topluluğu'nun merkez binasına ve Petrol İhraç Eden Ülkeler Örgütü'nün de bölgesel merkezi de bu şehirde açılmıştır. Son yıllarda Abuja'da ve içinde bulunduğu Federal Başkent Bölgesi büyük bir nüfus patlaması yaşamıştır. Abuja'nın çevresindeki semtlerin %20 ila 30 arasında büyüdüğü sanılmaktadır. Gecekondu ve baraka türü yapılar şehrin kaldırabileceğinin çok üstünde yayılmıştır. Onbinlerce kişi eski Federal Bölge Başkanı Nesir Ahmmed el-Rufai'nin görev süresince evlerinden çıkartılmış ve bu alanlar yıkılmıştır. Kentte 26 Ağustos 2011 günü Birleşmiş Milletler binasına bombalı araçla saldırı düzenlenmiş, 18 kişi ölmüştür. İstihbarat kaynakları saldırıyı yapan örgütün Boko Haram ya da Mağrip el-Kaidesi adlı örgütler olabileceğini belirtmişlerdir. Başkentin içinde yer aldığı Federal Başkent Bölgesi yıl boyunca 3 belirgin iklimsel dönem yaşar. Bu mevsimler ılık, nemli-yağmurlu ve kurak dönemlerdir. Yağmurlu dönemler Nisan'da başlar Ekim ayında sona erer. Bu dönemlerde gün boyu 28-30 derecelerdeyken gece vakti 22-23 derecelerde seyreder. Kurak dönemlerde gün boyu sıcaklık 40 dereceye erişebilir ancak bu geceleyin 12 dereceye kadar düşer. Bölgenin yüksek rakımı ve engebeli toprak yapısı iklimi büyük ölçüde yumuşatır. Yıllık ortalama yağış miktarı 1100 ila 1600 mm arasındadır. CambazlÄ± Kilisesi Cambazlı Kilisesi, Mersin ilinin, Silifke ilçesinin Cambazlı mahallesindedir. Cambazlı'nın Helenistik, Roma ve Bizans dönemlerinde önemli bir yerleşim merkezi olduğu Uzuncaburç ve Ura ile Kızkalesi'ne döşeme antik bir yolla bağlantılı olmasından ve günümüze kadar gelebilmiş varsıl kalıntılarından anlaşılmaktadır. Burada, kaya mezarlarının yanı sıra birer küçük tapınağı andıran anıt mezarlar, lahitler, sarnıç ve özellikle mahallenin girişinde bulunan kilise, görülmeye değer tarihî kalıntılardır. Cambazlı Kilisesi, benzerleri arasında gerçek özelliklerini korumuş en iyi durumdaki örneklerden biridir. Kuzey cephesi tümden kapalı olan yapının içindeki iki sütun dizisinden sağdaki Korint başlıklı bütün sütunlarla bunların üstünde sıralanan galeri sütunları ayaktadır. Beşinci yüzyılın olan 20m X 13m ölçülerindeki kilisenin apsisi ve tüm duvarları sağlamdır. Friedrich Barbarossa Anıtı Friedrich Barbarossa Anıtı, Türkiye'nin Mersin ili Silifke ilçesinde bulanan bir anıt. Kutsal Roma Cermen İmparatoru Friedrich Barbarossa, 3. Haçlı Seferi'nde ordusu ile Filistin'e giderken, 10 Haziran 1190 günü Ekşiler Köyü yakınlarında Göksu Irmağı'nda boğulmuştur. 1971 yılında Alman Büyükelçiliği tarafından Frederic Barbarossa'nın boğulduğu yere yaptırılan anıt taş, Silifke-Konya karayolunun 9. kilometresinde yolun hemen sağ kenarındadır. Tekir AmbarÄ± Tekir Ambarı ya da Tekfur Ambarı, Mersin'in Silifke ilçesinde yer alan Bizans İmparatorluğu döneminden kalma tarihî sarnıç. Silifke Kalesi'nin eteğinde yer alan, 46 metre uzunluğunda 23 metre genişliğinde, 14 metre derinliğindeki sarnıcın duvarları su sızmasını önlemek ve anıtsal bir görünüm kazandırmak amacıyla düzgün kesme taşlarla desteklenmiştir. Bir kaya kütlesi oyularak oluşturulan sarnıcın uzun duvarları 8, kısa duvarları ise 5 yuvarlak kemerli niş ile süslenmiştir. Sarnıç bu özellikleriyle Anadolu mimarisinin örneği az görülen yapılarındandır. Sarnıca iniş güneydoğu tarafındaki helezonik merdiven ile sağlanmaktadır. Silifke'nin su ihtiyacını karşılamak amacıyla antik dönemde açılan Taşdöşeme su yolunun ihtiyacı karşılayamaması üzerine açılan Bahçebaşı su yolundan beslenen sarnıcın kapasitesi ise 10.000m idi. Ayrıca içi moloz dolu olduğundan dolayı taban seviyesi tespit edilememekte ve su giriş kanalları görünmemektedir. Bakımı yapılmadığından ötürü harap halde bulunan ve herhangi bir koruma altında bulunmayan yapının içerisindeki tarihî nitelikteki taşlar da kırık haldedir. Ruj Ruj, dudağa renk vermesi için kullanılan ve içinde pigmentler, yağlar, balmumu ve yumuşatıcı maddeler içeren bir kozmetik ürünü. Çeşitli renklerde, ışıltılı, simli olabilir. Makyaj ürünlerinin en çok tercih edilen ürünüdür. Ruj kelimesi Fransızcada "kırmızı" anlamına gelen ""rouge"" kelimesinden gelmektedir. Rujun içinde ozokerit, lanolin ve ceserin mumları, balmumu, kastor yağı, beyaz mineral yağı, lanolin yağı, hidrolenmiş