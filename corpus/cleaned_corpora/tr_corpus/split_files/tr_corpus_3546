Tunca Ahmet Cemal Tunca (d. 1884, Yenişehir, Bursa - ö. 3 Temmuz 1963), Türk siyasetçi. Tıbbiyeyi bitirmiş ve Operatör Doktor olmuştur. Yenice, Vardar ve Ohri Belediye hekimlikleri, Selanik Belediye Hastanesi Hekimliği, 13. Seyyar Hastane Operatör doktorluğu, İzmir Memleket Hastanesi operatör yardımcılığı ve Hariciye Şefliği, Askeri Hastane Tabip yüzbaşılığı, 1.Kolordu Cerrahi Müşavirliği, Isparta Menzil Hastanesi ve 1.Ordu Yaralılar Hastanesi Operatörlüğü, İzmir Memleket Hastanesi Başhekimliği, TBMM III., IV., V., VI.ve VII. dönem Antalya, VIII. dönem Afyonkarahisar, IX. Dönem İzmir Milletvekilliği yapmıştır. İstiklal Madalyası sahibidir. Evli ve beş çocuk babasıdır. Eşi Fahriye Tunca Dışişleri bakanlarından Tevfik Rüştü Aras'ın kızkardeşidir. All for You (albüm) All for You, R&B şarkıcısı Janet Jackson'ın 2001 çıkışlı 7. stüdyo albümüdür. The Velvet Rope adlı albümden farklı olarak, bu albüm, bunaltıcı ve yabani melodiler yerine daha popüler melodiler kullanılmıştır. Albüm ABD listelerine 1 numaradan giriş yapmıştır. Albüm, yine çocuk yaştaki dinleyiciler için kötü örnek oluşturabilecek semboller içermesine karşın, başta hiçbir sınırlama ya da etiketleme olmaksızın satışa sunulmuştur. Albüm, daha sonra gelen tepkiler üzerine yeniden etiketlenip, tekrar satışa sunulmuştur. Albümden çıkan Doesn't Really Matter ve All For You adlı şarkılar ABD'de 1 numara olurken, Son Of A Gun (I Betcha Think This Song Is About You), Someone To Call My Lover ve Come On Get Up adlı diğer şarkılar birer hit olmuşlardır. All For You adlı şarkıdan günümüze, Janet Jackson'ın hiçbir yayınlanmış şarkısı 1 numaraya ulaşamamıştır. Albüm sanatçıya Grammy ödülleri başta olmak üzere birçok ödül kazandırmıştır. Kadın sünneti Kadın sünneti ya da kadın genital mutilasyonu (KGM) , tıbbi olmayan nedenlerle kadın üreme organlarının kısmen ya da tamamen çıkarılmasıdır. Ritüel olarak yapılan bu uygulama Afrika, Asya ve Orta Doğu’da bazı ülkelerde ya da ülke içindeki bazı topluluklarda görülür. UNICEF’in 2016 yılı tahminlerine göre 27 Afrika ülkesi, Endonezya, Irak Kürdistan Bölgesi ve Yemen olmak üzere 30 ülkede üreme organlarını sakatlayan bu uygulamanın yapıldığı 200 milyon kadın yaşamaktadır. Bu uygulama tipik olarak geleneksel sünnetçiler tarafından ustura kullanılarak doğumdan birkaç gün sonra ile ergenliğe kadar olan dönem arasında ve hatta ergenlik sonrasında gerçekleştirilir. Ulusal istatistiklerin var olduğu ülkelerde kız çocuklarının çoğunun beş yaşına kadar bu uygulamadan geçirildiği görülmektedir. Uygulama tipleri ülkeye ya da etnik gruba göre farklılık gösterir. Uygulamalar prepisyum ve klitoris glansın çıkarılması; iç dudakların çıkarılması; iç ve dış dudakların çıkarılması ve vulvanın kapatılması gibi çeşitlidir. İnfibulasyon adı verilen bu son uygulamada idrar ve âdet akıntısının çıkması için küçük bir delik bırakılır ve vajina cinsel ilişki ile doğum için açılır. Kökeni cinsiyet eşitsizliğinde ve iffet, nezahet ile güzellik anlayışlarında yatan bu uygulama, kadın cinselliğini kontrol altına alma çabasıdır. Genellikle bunu bir namus göstergesi olarak gören ve kızlarına ya da kız torunlarına bu uygulamanın yapılmaması durumunda sosyal dışlanmaya maruz kalacağı korkusuna sahip olan kadınlar tarafından başlatılır ve uygulanır. Uygulamanın neden olduğu sağlık sorunları tipine göre değişir; tekrarlayan enfeksiyonlar, idrara çıkmada ve âdet akıntısında zorluk, kronik ağrı, kist oluşumu, hâmile kalamama, çocuk doğumu sırasında karşılaşılan komplikasyonlar ve ölüme sebebiyet veren kanamalar, karşılaşılan sorunlardan bazılarıdır. Uygulamanın sağlık açısından bilinen hiçbir yararı yoktur. 1970'lerden beri KGM uygulayanların bundan vazgeçmelerini sağlamak için uluslararası çabalar süregelmektedir. Bu çabaların sonucunda uygulama yapıldığı ülkelerin çoğunda yasaklanmış ya da kısıtlanmıştır; ancak, bu yasalar tam anlamıyla uygulanmamaktadır. Uygulamaya karşı çıkanlara ise, özellikle antropologlar tarafından, kültürel görelilik ve insan haklarının evrenselliği gibi konulara ilişkin çetin sorunları içeren eleştiriler yapılmaktadır. Yöntemler genellikle geleneksel "sünnetçi"ler tarafından, kızların evinde, anestezi kullanarak ya da kullanmadan uygulanır. "Sünnetçi" genellikle yaşlı bir kadındır ancak berberlerin geleneksel olarak sağlık hizmeti de verdiği topluluklarda erkek berber de "sünnetçi" olarak KGM uygulayabilir. Uygulama geleneksel "sünnetçi"ler tarafından yapıldığında bıçak, ustura, makas, keskinleştirilmiş kaya, cam ya da tırnaklar gibi steril olmayan nesnelerin kullanılması muhtemeldir. "The Lancet" dergisinde 2007'de çıkan bir makalede Ugandalı bir hemşirenin, bir sünnetçinin bir kerede aynı bıçağı 30 kadar kız üzerinde kullanabildiğini söylediğini yazmıştır. Mısır, Kenya, Endonezya ve Sudan'da ise genellikle profesyonel sağlık çalışanları uygulamayı yapar. 2008 yılı verilerine göre Mısır'da KGM uygulamalarının %77'si, 2016 yılı verilerine göre de Endonezya'da KGM uygulamalarının %50'sinden fazlası sağlık çalışanları tarafından gerçekleştirilmiştir. Mısır'da kadınlar, 1995 yılında yapılan bir araştırmada %60 vakada lokal anestezi, %13 vakada genel anestezi kullanıldığını belirtmiş; %25 vakada anestezi kullanılmamış, kalan %2'de belirsizdir. WHO, UNICEF ve UNFPA 1997'de yayımladıkları ortak bildiri ile KGM'yi "kültürel ya da tıbbi olmayan diğer nedenlerle kadın dış üreme organlarının kısmen ya da tamamen çıkarılması ya da bu organlara başka biçimde verilen zararlar" olarak tanımlamıştır. Uygulamalar etnik gruba ve bireysel uygulayıcılara göre çok büyük farklılıklar göstermektedir. Nijer'de 1998 yılında yapılan bir ankete cevap veren kadınlar, kendilerine uygulanan yöntemi tanımlamak için 50 farklı terim kullanmıştır. Çeviri sorunlarının yanı sıra kadınlar hangi tür KGM'ye maruz kaldıkları ve hatta KGM geçirip geçirmedikleri konusunda bile tereddüt içindeydiler. Çeşitli araştırmalar anket sonuçlarının güvenilmez olduğunu önermiştir. Birleşmiş Milletler kurumlarının yaptığı standart anketlerde kadınlara kendilerine ya da kızlarına şunların yapılıp yapılmadığı sorulmaktadır: (1) kesik, et çıkarılmadan (sembolik sünnet); (2) kesik, biraz et çıkarılarak; (3) dikilerek kapatılma; ya da (4) tipi belli değil/emin değil/bilmiyor. En yaygın yöntem "kesik, biraz et çıkarılarak" kategorisindedir ve klitoral glansın kısmen ya da tamamen çıkarılmasına karşılık gelir. Dünya Sağlık Örgütü (WHO) daha detaylı bir sınıflandırma yapmıştır. Tip I–III ne kadar dokunun kesilerek çıkarıldığına göre değişir (Tip III, UNICEF'in "dikilerek kapatılma" kategorisidir). Tip IV ise sembolik sünnet de dahil olmak üzere diğer uygulamaları barındırır. Tip Ia (sünnet) yalnızca prepisyum'un çıkarılmasıdır ve nadiren tek başına uygulanır. Daha yaygın olan uygulama klitoridektomi adı verilen ve prepisyum ile birlikte klitorisin görünen ucu olan klitoral glansın kısmen ya da tamamen kesilerek çıkarılması olan Tip Ib'dir. Sünnetçi, başparmağı ve işaret parmağı ile klitoral glansı tutup çeker ve keser. Tip II (kesme), klitoral glans ve dış dudaklar ile iç dudakların kısmen ya da tamamen kesilmesini kapsayan uygulama biçimidir. Tip IIa iç dudakların kesilerek çıkarılması; IIb, klitoral glans ve iç dudakların kesilerek çıkarılması; ve IIc, klitoral glans, iç ve dış dudakların kesilerek çıkarılmasıdır. Tip III (infibulasyon ya da firavun sünneti), "dikilerek kapatılma" kategorisi, dış üreme organlarının kesilerek çıkarılması ve yaranın dikilerek kapatılmasını içerir. İç ve/veya dış dudaklar ile birlikte Klitoral glans da bazen kesilerek çıkarılır bazen bırakılır. Tip IIIa iç dudakların kesilmesi ve yaranın kapatılmasıdır; Tip IIIb ise dış dudakların kesilmesi ve yaranın kapatılmasıdır. Bu uygulama yaygın olarak Cibuti, Eritre, Etiyopya, Somali ve Sudan'da görülür. Uygulamanın yapıldığı kadın sayısı tahminleri farklılıklar gösterir; 2008 yılında yapılan bir tahmine göre Afrika'da bu uygulamaya maruz kalan sekiz milyonun üzerinde kadın vardır. UNFPA'nın 2010 yılı raporuna göre, KGM uygulanan kadınların %20'sine infibulasyon uygulanmıştır. Notlar DSÖ'ye göre kadın genitali kesimlerinin %85i Tip I ve Tip II, % 15'i ise Tip III'e dahildir. Tip III genelde Doğu Afrika'da uygulanmaktadır. Klitoris kesimi Afrika'nın büyük kısmında uygulanmaktaysa da türleri ve yaygınlığı bölgelere göre farklılıklar göstermektedir. En yüksek oranda uygulandığı Somali, Cibuti, Eritre gibi ülkeler Tip I ve II türü kesimin yaygın olduğu yerlerdir. Afrika dışında sınırlı olsa da Batı Asya'da Suriye, Irak ve İran'da rastlanmaktadır. Güneydoğu Asya ülkelerinden Hindistan, Endenozya ve Malezya'da ise ritüel amaçlı, genitali çizerek kan akıtma şeklinde, uygulanmasına rastlanabilmektedir. Birleşmiş Milletler, Dünya Sağlık Teşkilatı, Uluslararası Af Örgütü ve çeşitli dünya devletleri, "genital sakatlama" olarak adlandırdıkları klitoris kesimini, kadının kendisi ve doğacak çocuklarının sağlığı açısından son derece sakıncalı görmekte ve uygulamayı sona erdirmeye çalışmaktadırlar. Jenital bütünlük savunucuları ise kadın ve erkek sünneti arasında ayrım yapılmasına tepki göstermekte ve her iki uygulamayla birden mücadele edilmesini istemektedirler. Klitoris kesimi özellikle orta Afrika kabile toplumlarınca ve bazı Güneydoğu Asya ülkelerinde yapılan daha çok geleneksel bir uygulamadır. Ancak bazen çeşitli din mensuplarınca dini bir törenle uygulanabilmektedir. Kadın sünnetinin herhangi bir din tarafından desteklenmediği, buna rağmen " "bazı bölgelerdeki dîni liderler tarafından insanların bu işleme mahkûm edildiği, dolayısıyla uygulamanın dîni engelleri geçtiği" " ve uygulamanın; "Müslüman, Hıristiyan" ve "Yahudi" inancına sahip topluluklarda yaşadığı coğrafyaya bağlı olarak bulunabilmektedir. Kadın sünneti uygulaması yapılan ülkelerden: Etiyopya, Fildişi Sahili, Senegal, Kenya, Benin ve Gana'da yaşayan Müslüman nüfus gruplarının, Hıristiyan gruplara nazaran daha fazla kadın sünneti uygulama olasılığının yüksek olduğu; Nijerya, Tanzanya, ve Nijer'de ise, uygulama yaygınlığının Hıristiyan gruplar arasında daha çok olduğu ifade edilmektedir. Klitoris kesimi özellikle orta Afrika kabile toplumlarınca yapılan bir uygulamadır. Bazı kabile geleneklerine göre klitoris kesimi kadının temizliği ve saf bir anne olabilmesi için gereklidir. Klitoris kesimi yapılmamış kadınların evlenmesini doğru karşılamazlar. Bazı kabileler ise çocugun doğum sırasında kesilmemiş klitorise değmesi durumunda öleceğine inanırlar. Etiyopya Yahudi Topluluğu (Beta Israel) tarafından dinî olmayan bir törenle uygulanmaktadır. Ancak kesimin Yahudi bir kadın tarafından yapılması şartı vardır. Bazı Afrika müslüman toplumlarında kadın genital uzvunda kesim yapılması (kadın sünneti) olayı, bazı araştırmacılar tarafından daha çok " Afrika gelenekleri " kaynaklı olduğu şeklinde açıklanmaktadır. Ancak, İslâm'da kadın genital uzvunun kesilmesinin yeri hakkında âlimler arasında bir görüş birliği yoktur. Ancak, islama aykırı olmadığını iddia edenler tarafından temel dayanak olarak Ebu Davud'da yer alan bir hadis gösterilmektedir. Ebu Davud kitabında bu hadisin rivayet zincirinde kopukluklar olduğunu ve zayıf olduğunu da belirtmiştir. "Dünya Müslüman Ulemalar Birliği" genel sekreteri ve El Ezher Üniversitesi üyesi Dr. Muhammad Salim al-Awwa klitoris kesiminin islam da yeri olmadığını iddia eder ve zayıf bir hadise dayanarak hüküm verilmesini reddeder. Doesn't Really Matter Doesn't Really Matter, Amerikan R&B şarkıcısı Janet Jackson'ın 2000 çıkışlı şarkısı. Şarkı, ""Nutty Professor II: The Klumps"" adlı filmin müziklerinin yer aldığı albümün ve All For You'nun ilk şarkısıdır. Şarkı ABD listelerinde üç haftalığına bir numaraya çıkmıştır. Şarkı, Janet Jackson'ın 2000'lerdeki ilk bir numara şarkısıdır. Şarkının videosu yarı animasyondur. Şarkı, ""Çatlak Profesör 2""nin ana şarkısı olarak yayınlandı. Şarkı çıktıktan kısa bir süre sonra bir numaraya oturarak, Janet Jackson'ın dokuzuncu ve 2000'lerdeki ilk bir numara şarkısı olmuştur. Bu şarkıyla beraber ayrıca Janet Jackson, 80'ler, 90'lar ve 00'lerde bir numara şarkısı bulunan ilk sanatçı unvanını aldı. Şarkı büyük bir ses getirmesi dolayısıyla, sonraki yıl 2001'de All For You albümüne de konulmuştur. Şarkı ayrıca, video-dans oyunu ""Dance Dance Revolution SuperNova""da da kullanılmıştır. Joseph Kahn tarafından yönetilen video, animasyon efektleri verilerek yapılmıştır. Klipte geleceğe yönelik temalar göze çapmaktadır, bunların arasında "Aibo köpeği" de bulunur. Videoda ayrıca morphing efektiyle yapılmış değişen kıyafetler de göze çarpar. Video sadece single satışında yer almıştır. Bunun dışında hiçbir başka yerde Jackson, bu videoyu kullanmamıştır. Veikkausliiga Veikkausliiga Finlandiya futbol liglerinin en üst seviyesidir.Lig 1990 yılında kurulmuştur.UEFA ligleri sıralamasında 30. sıradadır. Ligde 14 takım mücadele etmektedir.Ligi şampiyon bitiren takım UEFA Şampiyonlar Ligi 'de ön eleme oynamaya, 2. ve 3. takım UEFA Avrupa Ligi'nde ön eleme oynamaya hak kazanır. Son sıradaki takım bir alt lige düşerken bu takımın üstündeki takım ise küme düşmemek için "play out" maçları yapar. Fin Şampiyonluk Kupası Karşılaşmaları (1908-1929) Mestaruussarja (1930-1989) Veikkausliiga (1990-present) American Express American Express Company (NYSE: AXP), genelde Amex, AmEx veya Amexco şeklinde kısaltılan dünya çapında bir kredi kartı ve turizm şirketidir. Merkezi ABD'nin New York kentinde bulunur. Dünyanın en büyük şirketlerinin kullandığı American Express kredi kartları ve Turizm seyahat çekleri ile ünlüdür. Müşterileri arasında bankalar, seyahat ve sigorta şirketleri vardır. American Express, kart sayısı bakımından Visa ve Mastercard'ın ardından dünyanın en büyük üçüncü kredi kartı şirketidir. American Expres kredi kartları tüm dünyada "Amex Card" olarak bilinir. Türkiye'de American Express kredi kartı 1996 yılına kadar Egebank, 1996 - 2006 yılları arası Akbank ve 2006 yılından itibaren halen Garanti Bankası tarafından verilmektedir. American Express, 1850 yılında Henry Wells, William George Fargo ve John Butterfield isimli üç iş adamı tarafından New York'ta kuruldu. İlk başta hızlı posta servisi olarak çalışıyorlardı. O dönemde resmi olarak çalışan güvenli posta servisleri hiç yoktu veya çok pahalıydı. Bir bölgeden diğerine para veya kıymetli eşyalar göndermek için atlı posta arabaları kullanılıyordu. Güvenli posta arabaları sayesinde American Express paket, altın ve değerli eşyaları ulaşımda isim yapmaya başladı. American Express'in hizmetleri en çok bankalar tarafından rağbet görmeye başlayınca şirketin politikası da buna paralel olarak değişmeye başladı. 1882 yılında direkt olarak rakibi olan US-Post karşısında mesafe katetmek için yeni bir yöntem buldu: Seyahat çekleri. Bu çekler sayesinde müşteriler yanlarında para taşımadan, bankaların sigortasıyla seyahat edebiliyorlardı. Bu yöntem dünya çapında tutularak American Express'in çok daha fazla büyümesine yol açtı. Şirket, ileriki yıllarda Amerikan Borsasına girerek hisse senetlerinin değerini yükseltti. Bugün Avrupa ülkeleri, Almanya ve Türkiye dahil olmak üzere dünya çapında hisse senetleri rağbet görmektedir. Normal müşteriler: Kendi kartlarÄ±: Şirketlerle beraber çalıştıkları kartlar: Küçük iş adamı kartları: Büyük tüccarlar için: All for You (Janet Jackson şarkısı) "All for You", Amerikan R&B şarkıcısı Janet Jackson'ın 2001 çıkışlı All for You'dan çıkan ikinci şarkıdır. Şarkı, yedi hafta ile Janet Jackson'ın That's the Way Love Goes'dan sonra en uzun bir numara olan ikinci şarkısıdır. Şarkının melodisinde 1980 yılı şarkısı ""The Glow of Love""'dan alınmış melodiler bulumaktadır. Şarkı yayınlandığı gün, tüm ana radyo formatlarına yayılmıştır. Bunun neticesinde şarkı kısa sürede ABD listelerinde zirveye oturan şarkı, tam yedi hafta burada kalarak, Jackson'ın ikinci en başarılı şarkısı olmuştur. Şarkı dans ve R&B listelerinde de zirveye yerleşmiştir. Bu şarkı şu an için Jackson'ın son "bir numara" şarkısıdır. Şarkı Jackson'ın uluslararası etki yaratan şarkıları arasındadır. Şarkı Kanada ve Birleşmiş Milletler Listesi'nde zirveyi gördüğü gibi, Hollanda, Finlandiya, Fransa, Avustralya, İtalya, Yeni Zelanda ve İngiltere listelerinde ilk beşe girmiştir. Robert Gordon Ãœniversitesi Robert Gordon Üniversitesi, Aberdeen, İskoçya'da bir devlet üniversitesidir. 1992 yılında üniversite statüsü kazanmıştır. Yaklaşık olarak 12.800 öğrencisi bulunmaktadır. İki kampüsü bulunan üniversitede tam-zamanlı ve yarı-zamanlı 145 adet üniversite kursu bulunmaktadır. Üniversitenin kökleri 1750 yılına kadar dayanır. Someone to Call My Lover Someone to Call My Lover, Amerikan R&B şarkıcısı Janet Jackson'ın 2001 çıkışlı All for You'dan çıkan üçüncü şarkısıdır. Şarkı, listelerde üst sıralarda yer almıştır. Şarkının melodilerinde folk ezgiler bulunur. Şarkı, "America"nın 1972 hiti "Ventura Highway"den gitar örnekleri içermektedir. Janet Jackson, "Someone to Call My Lover"a bu şarkıdan örnek almasının sebebini, çocukluğunda bu şarkının en beğendiği şarkı olmasına bağlamaktadır. Şarkının ve albümün kaydedildiği dönemde, Jackson, eşi Rene Elizondo Jr.'dan boşanmış ve konsepti bu bağlamda yapmıştır. Listelere bakıldığında şarkının oldukça geniş bir başarı göstermiş olduğu gözlenmektedir. Şarkı ABD listelerinde üç numaraya oturduğu gibi, Birleşmiş Milletlerler Listesi'nde bir, Kanada'da ise dokuz numaraya kadar çıkmıştır. Şarkı bu bağlamda, Janet Jackson'ın günümüze kadar yaptığı son ilk ona giren şarkısıdır. Bu tarihten günümüze, Jackson, top-10 listelerinde yer alamamıştır. Come on Get Up Come on Get Up, Amerikan R&B şarkıcısı Janet Jackson'ın 2001 çıkışlı All for You'dan çıkan beşinci ve son şarkısıdır. Şarkı albümün en düşük başarılı şarkısı olarak kabul edilmektedir. Şarkı ayrıca çoğu yerde listeye girememiştir. Gemma Atkinson Gemma Louise Atkinson (d. 16 Kasım 1984, Bury, Greater Manchester), İngiliz oyuncu, manken. İngiltere'nin en ünlü modellerinden biridir. Son zamanlarda ITV'deki "I'm a Celebrity... Get Me Out of Here!" adlı reality show'da aday olarak görünmüştür. Red Alert 3'te Lieutenant Eva karakteri ile yer almıştır. Feel It Boy "Feel It Boy", 2002 çıkışlı Beenie Man ve Janet Jackson düetidir. Şarkı nispeten başarılıdır. Şarkı reggae ve hip hop karışımı melodilere sahiptir. Şarkı ayrıca Beenie Man'in de en başarılı şarkılarındandır. Rhythm Nation "Rhythm Nation", Amerikalı R&B şarkıcısı Janet Jackson'ın 1989 çıkışlı "Rhythm Nation 1814" albümünden çıkan ikinci teklidir. Şarkı, A&M Records tarafından yayınlanmıştır. Şarkı, Jackson'ın tarihi yedi adet top-10 şarkısı çıkaran Rhythm Nation 1814 albümünün ikinci teklisidir. Şarkı güçlü sosyal mesajıyla dikkat çekmektedir. Şarkının sözleri Janet Jackson'a aitken, yapım, Jimmy Jam ve Terry Lewis tarafından üstlenilmiştir. Şarkıda, Sly & the Family Stone"un 1969 şarkısı "Thank You (Falettinme Be Mice Elf Agin)"den ses örnekleri bulunmaktadır. Şarkının hem kendisinde hem de video-klibinde bulunan gerisayım, şarkının ilgi çeken bir başka özelliğidir. Şarkı, ABD listeleri olan Billboard Hot 100 listesinde iki, R&B listelerinde ise bir numaraya kadar çıkmıştır. Dominic Sena tarafından çekilen video, Janet Jackson'ın siyah askeri kıyafetleriye dikkat çekmektedir. Klip, terkedilmiş bir fabrikada, Janet Jackson ve koreograflar tarafından yapılan dansı içerir. Klip, 1990'da "En İyi Koreografi" ve "Vido-klip Öncüsü" dalında MTV Video Müzik Ödülü almıştır. Yine aynı ödül töreninde, "En İyi Dans Videosu" dalında da aday gösterilmiştir. All for You All for You ÅŸu anlamlara gelebilir: Damita Jo Damita Jo, Amerikalı R&B şarkıcısı Janet Jackson'ın 2004 çıkışlı 8. stüdyo albümüdür. Albüm, "Control" albümünden beri tüm albümleri 1 numaraya ulaşan Janet Jackson'a beklediği başarıyı vermemiştir. Albüm buna rağmen listelerde 2 numaraya kadar çıkmıştır. Albümden çıkan çoğu şarkı da tüm reklamlara rağmen beklenen başarıyı vermemiştir. 20 Y.O. 20 Y.O., Amerikalı R&B şarkıcısı Janet Jackson'ın 2006 çıkışlı 9. stüdyo albümüdür. Albüm hem Janet Jackson'ın 40. doğumgünü için, hem de ilk başarılı albümü Control albümünün 20. yılını kutlamak üzere kaydedilmiştir. Albüm, sanatçının kendini hala 20'li yaşlarında gördüğünün bir somut örneğidir. Albüm, Damita Jo'da olduğu gibi, yine sanatçıya beklediği başarıyı verememiştir. Ancak "Call On Me" adlı Nelly düeti, R&B listelerinde 1 numaraya oturabilmiştir. Bazıları Sıcak Sever Bazıları Sıcak Sever ("Some Like It Hot"), 1959 yılında Billy Wilder tarafından çekilen ve başrollerinde Marilyn Monroe, Tony Curtis ve Jack Lemmon'un oynadığı bir komedi filmidir. Filmin senaryosu, Billy Wilder ve I. A. L. Diamond tarafından, Robert Thoeren ve Michael Logan'a ait bir öyküden yola çıkılarak sinemaya uyarlanmıştır. Bu öykü Logan tarafından ilk olarak (gangster sahnelerini içermeyecek şekilde) "Fanfaren der Liebe" adlı 1951 yılı Kurt Hoffmann yapımı bir film için yazıldığından, Wilder'ın filmi aynı öykünün yeniden çevrimi olarak görülmüştür. Aslında bu filmin renkli olarak çekilmesi planlanmış; ancak deneme çekimlerinden sonra Tony Curtis ve Jack Lemmon'ı kadın kılığına sokmak için yapılan ağır makyajın yol açtığı görüntü sorunları nedeniyle filmin siyah-beyaz olmasına karar verilmiştir. "Bazıları Sıcak Sever", 2000 yılında Amerikan Film Enstitüsü tarafından "tüm zamanların en iyi Amerikan komedi filmi" seçilmiştir. "Bazıları Sıcak Sever", 1989 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Joe (Curtis) ve Jerry (Lemmon), iş aramakta olan zor durumdaki iki müzisyendir. ABD'de sıkı bir alkol yasağının uygulandığı bu günlerde, "Saint Valentine's Günü Katliamı" (1929) olarak bilinen ve yedi kişini ölümüyle sonuçlanan çeteler arası bir çatışmaya tanık olurlar. Katliamı yapan ve geride tanık bırakmak istemeyen 'Spats' Columbo ve adamları onları öldürmek üzereyken polislerin gelmesinden faydalanıp kaçarlar. Kılık değiştirerek kasabayı terk etmeye karar veren ikili, kadın kılığına girip tamamen kızlardan oluşan bir orkestraya katılmayı başarır. Bir tren dolusu genç kızla Florida'ya doğru yataklı trenle yola çıktıklarında artık isimleri Josephine ve Daphne'dir. Trende tanıştıkları ve orkestrada şarkı söyleyip ukulele çalan Polonya asıllı "Sugar Kane" lakaplı kıza (Monroe) ilk görüşte âşık olurlar. Sugar Kane ise Florida'da zengin bir milyoner bulup onunla evlenmeyi hayal etmektedir. Florida'ya geldikten sonra bir otele yerleşirler. (Florida'da geçen sahneler aslında California'da çekilmiştir.) Joe (Curtis), orkestradan arta kalan ve kadın kılığında olmak zorunda olmadığı zamanlarda Sugar Kane'e kendisini Shell Oil'in varisi bir milyoner olarak tanıtır ve onu elde etmeye çalışır. Gerçek bir milyoner olan Osgood Fielding III ise Daphne adlı bir kadın sandığı Jerry'ye (Lemmon) âşık olmuştur. Jerry erkek olduğunu saklamak zorunda olduğundan durumu idare eder. Osgood bir gece onu yatında yemeğe çağırır. Joe onu, Osgood'u yattan uzak tutması ve kendisinin de yata Sugar Kane'i götürmesi konusunda ikna eder. Jimmy Osgood'u bir otele dans etmeye götürken, Joe da milyoner olduğuna inanadırmak istediği Sugar Kane'i boş kalan yata götürür. Osgood Daphne'yle nişanlanmak ister ve bir an için onun bir milyoner olduğunu düşünüp heyecanlanana Daphne bu teklifi kabul eder. "İtalyan Operası'nın Dostları" adlı bir konferansa katılmak için otele gelen ve aslında Joe ve Jimmy'nin peşinde olan gansterler görür görmez onları tanırlar. Art arda meydana gelen pek çok karışıklık ve kovlamacadan sonra Jerry, Joe, Osgood ve Sugar Osgood'un yatına kaçarlar. Bu sırada gerçeği anlayan Sugar, Joe'ya milyonere değil ona âşık olduğunu söyler. Bu sırada Jimmy de Osgood'a onunla evlenemeyeceğini anlatmaya çalışmaktadır. Osgood onu anlamayıp karşı çıktığında ise peruğunu çıkartıp aslında bir erkek olduğunu göstermek zorunda kalır, Osgood ise "Sıkma canını, kimse mükemmel değildir" şeklinde cevap verir. Türkiye'de "Bazıları Sıcak Sever" adıyla gösterime verilen 1959 tarihli "Some Like It Hot" adlı ABD filmi, 1964 ilâ 1975 yılları arasında Türkiye'de de üç kez yeniden çevrildi. Aslında Billy Wilder'ın filmi de Kurt Hoffmann'ın yönettiği 1951 tarihli Alman filmi ""Fanfaren der Liebe""'nin bir yeniden çevrimiydi. Bu film de yine 1935 tarihli bir Fransız filmi olan ""Fanfare d'Amour"" ("Türkçesi: Aşk tantanası")'un yeniden çevrimiydi. Bu Türkçe uyarlamalar sırasıyla şunlardır: Discipline (Janet Jackson albümü) Ünlü R&B şarkıcısı Janet Jackson'ın 2008 çıkışlı 10. stüdyo albümüdür. Albümde, sanatçının uzun süredir çalıştığı prodüktörler Jimmy Jam ve Terry Lewis yerine yeni isimler bulunmaktadır. Bu albüm, All For You albümünden sonra ilk 1 numara olan albümdür. Albüm, çoğu kuruluş ve eleştirmene göre ortalama altı olarak değerlendirilmiştir. Albümden çıkan ilk şarkı Feedback dışındaki şarkılar çoğu yerde hiçbir listeye girememiştir. Discipline (King Crimson albümü) Discipline, İngiliz progresif rock grubu King Crimson'ın sekizinci stüdyo albümüdür. Albüm 7 yıllık sessizliğin ardından 1981 yılının eylül ayında piyasaya çıkmıştır. Önceki albümde King Crimson üyesi olan John Wetton bu albümde yer almamaktadır. John Wetton'ın yeni kadroda yer bulamaması üzerine önceki yedi albümde de bulunun "bas gitar+vokal" pozisyonu ortadan kalkmış; vokali daha önce Talking Heads, Frank Zappa gibi isimlerle çalışmış olan Adrian Belew, Bas ve Chapman Stick'i ise daha önce Peter Gabriel ve -Exposure albümünde- Robert Fripp ile çalışmış olan Tony Levin devralmıştır. Albümün ilk şarkısı Elephant Talk'un -Boş Konuşma-, The Cheerful Insanity of Giles Giles and Fripp albümündeki Elephant Song şarkısı ile ilişkili olduğu düşünülse de; şarkının yazarı Adrian Belew'in "Giles Giles and Fripp" ile bir bağının olmadığı gerçeği göz önünde bulundurulduğunda; bu teorinin pek de sağlıklı temellere dayanmadığı ortaya çıkar. Şarkıda Adrian Belew alfabetik olarak "A", "B", "C", ve "D" harfleriyle başlayıp "tartışma" ve "konuşma"yı anlatan kelimeleri sıralar. Son olarak da "E" harfine gelip "Elephant Talk" a ulaştığında şarkıyı noktalar. Şarkı Adrian Belew'in gitarından "fil" sesi çıkartmayı keşfetmesiyle ortaya çıkmıştır. "Matte Kudasai" (Japoncası: 待って下さい), Japonca "Beni Bekle" anlamına gelmektedir. Albümün orijinal versyonunda sadece bir tane "Matte Kudasai" vardır. Piyasaya daha sonra çıkan albümlerde, şarkının Robert Fripp'e ait olan gitar bölümü kesilmiş, bu bölümü içeren versyon albümün sonuna "bonus track" olarak eklenmiştir. Şarkının alternatif versyonu daha uzundur ve daha enstrümantal bir havası vardır. Indiscipline'in şarkı sözleri Adrian Belew'in eşinin; kocasına, yaptığı bir heykeli anlattığı mektubundan alıntıdır. "Thela Hun Ginjeet" adını "Heat in the Jungle"ın anagramından almıştır. İlk canlı performanslar esnasında sözlerin bir kısmı Robert Fripp'in New York'taki komşusu olan evli çiftin kavga diyaloglarından alınmıştır. Fripp bu diyalogları solo albümü "Exposure" da kullanarak "NY3" şarkısını ortaya çıkarmıştır. Şarkının albüm versyonunun hikâyesi ise daha ilginçtir. Şarkı'nın kaydı esnasında "ilham aramak" için "Nothing Hill Gate" etrafında elinde bir kayıt cihazıyla dolaşan Adrian Belew önce bir çetenin saldırısına uğrar, sonrasında da elindeki kayıt cihazı yüzünden polisler tarafından sıkıştırılır. Stüdyo'ya döndüğünde olayı grup arkadaşlarına anlatan Belew'in sesini Robert Fripp -kendisine haber vermeden- kaydeder. Bu kayıtların da şarkıya eklenmesiyle şarkının "Discipline" versyonu ortaya çıkar. "The Sheltering Sky" adını Paul Bowles'ın 1949 çıkışlı, aynı adı taşıyan kitabından almıştır. Albümün kapağı bir Kelt düğümüdür. Bütün şarkılar Adrian Belew, Bill Bruford, Robert Fripp ve Tony Levin tarafından yazılmıştır Natalia Oreiro diskografisi Natalia Oreiro diskografisi, Natalia Oreiro'nun müzikal açıdan piyasaya sunmuş olduğu çalışmaları içermektedir. Oreiro, Uruguay doğumlu olmasına rağmen kariyerini Arjantin'de gerçekleştiren müzisyen ve oyuncudur. İlk yıllarda geleneksel latin ritimleri ile bezenmiş şarkılar söylerken, zamanla latin pop, pop, rock, R&B türlerindeki şarkılar söylemeye başladı. 1998 yılında yayınladığı ve kendi adını taşıyan ilk albümünü CNN.Com tarafından 2000 yılındaki en iyi 100 albüm içinde yer aldı ayrıca Arjantin'de çift platin plak, Yunanistan, İsrail ve Slovenya'da altın plak kazandı. 9 Ocak 2000 yılında şarkıcı, Tu Veneno adındaki ikinci stüdyo albümü yayınladı. Tu Veneno ile de Arjantin'de 2000 yılında ilk, 2002 yılında ikinci altın plak ödülünü kazandı. Tu Veneno albümü ile şarkıcı, 2001 Latin Grammy ve MTV Latin Amerika ödüllerinde ""en iyi pop sanatçısı"" dalında aday gösterildi. Üçüncü stüdyo albümü Turmalina ise 2002 yılında piyasaya sunuldu. Şarkıcının ilk derleme albümünde BMG Arjantin tarafından ikinci albümünden seçilmiş olan şarkı ve remixler yer aldı. Bu albüm 2000 yılında yayınlandı. Ardından 2001 yılında aynı plak şirketi tarafından Natalia'nın ilk ve ikinci albümünden seçilmiş 22 şarkılık bir derleme albüm yayınlandı. Sonraki yıllarda çeşitli ülkelerde yayınlanmak üzere farklı derleme albümler çıkarıldı. Natalia, Çek Cumhuriyeti, Polonya, İsrail, Macaristan gibi ülkelerde yayınlanacak olan albümler için o ülkelerin bayraklarını taşıyan giysiler giyerek albüm fotoğrafı çektirdi. Bu özel derleme albümlerin içinde video klipler, duvar kâğıtları, şarkıların remiksleri gibi içerikler yer aldı. Şarkıcının son derleme albümü 2002 yılında " Turmalina - Kachorra edition" adı ile yayınlandı. Bu albümün adı Natalia'nın Kachorra adlı dizisi ile son albümü Turmalina'dan gelmektedir. Albümde ayrıca MPEG-1 formatında "Que digan lo que quieran" video klibi yer aldı. Natalia Oreiro'nun verdiği konserler sonrası 3 konser albümü yayınladı. Bunlardan ilki 13 Ekim 2000 yılında Arjantin Gran Rex'te verdiği konserdir. İkinci konser albümü ise Tu Veneno albüm turları sırasında 2001 yılında Romanya'da verdiği konser görüntülerinden oluşmaktadır. Natalia Oreiro'nun 2005 yılında Tahiti'de verdiği konser sonrası üçüncü konser albümü yayınlandı. Albüm sadece Tahiti'de piyasaya sunuldu. Natalia Oreiro'nun Un argentino en New York adlı sinema filmi ile ilk single çalışması olan Que si, que si ayrıca şarkıcının ilk soundtrack çalışmasıdır. Que si, que si şarkısından başka, Oreiro başka projelerde yer alan soundtrackler söyledi. Özellikle Vahşi Güzel'in tema şarkısı olan Cambio Dolor, şarkıcıya büyük bir başarı getirdi. Natalia Oreiro'nun ilk video klibi, ilk sinema filmi olan Un Argentino en New York görüntülerinden oluşmaktadır. Müzikal bir içeriği olan filmin orijinal soundtracki olan şarkı, daha sonra Natalia'nın ilk albümünde bonus şarkı olarak yer aldı. Şarkıcının ilk popüler klibi ise Muñeca brava dizisinin tema şarkı olan Cambio dolor'dur. Şarkının klibi 1998 yılında çekilmesine rağmen klip 2000 yılında İsrail'deki VIVA Awards'ta ödül kazandı. Şarkıcının albüm videoları sırası ile şöyledir: Natalia Oreiro ilk düetini Raffaella Carra'nın "Fiesta/ Grandes Exitos" adlı albümünde Raffaella Carra ile 1999 yılında yaptı. 2001 yılında ise Nicos Kourkoulis ile yaptı. Nicos Kourkoulis'un "Monos Mou, Tosa Deilina, Ta Kalitera" adlı albümündeki ""Caminos"" şarkısını beraber söylediler. RusÃ§a Vikipedi Rusça Vikipedi (Русская Википедия), Vikipedi'nin Rusça sürümüdür. 20 Mayıs 2001'de başlatıldı. 16 Ağustos 2006'da madde sayısı 100.000 maddeye ulaştı. 17 Mart 2008'de 250.000. maddesi oluşturuldu. tarihi itibarıyla, Rusça Vikipedi'nin maddesi, kullanıcısı ve hizmetlisi bulunmaktadır. Madde sayısına göre 8. en büyük Vikipedi sürümüdür. Ayrıca Slav dillerinde Kiril alfabesiyle yazılan en büyük Vikipedi sürümüdür. Rusça Vikipedi, Almanca, Çince, Esperanto, Felemenkçe, Fransızca, İbranice, İspanyolca, İsveççe, İtalyanca, Japonca, Katalanca ve Portekizce sürümleri ile (ilk İngilizce olmayan Vikipedileri olarak), 20 Mayıs 2001'de başlatıldı. Rusça Vikipedisi'nde yapılan ilk değişiklik 24 Mayıs 2001'de yapıldı ve bu değişiklik «"Rusya büyük bir memlekettir"» ibaresini içerdi. Ondan sonraki değişiklik, bu ibareyi bir şakaya değiştirdi: «"Rusya filler için doğal bir çevredir (büyük kulaklar ve yüksek hassaslık ile, mamuta bakınız)"». Uzun bir süre için gelişmesi yavaştı, ama sadece bir yıl içinde (Şubat 2005'ten Şubat 2006'ya kadar) madde sayısı dokuz tane diğer Vikipedi sürümlerinin madde sayılarını geçmeyi başardı (bunlar Bulgarca, Çince, Danca, Esperanto, Fince, İbranice, Katalanca, Norveççe ve Ukraynaca Vikipedileri idi). 2006 ve 2007'de, Runet Ödülü'nün (Rusça: "") «Fen ve Eğitim» kategorisinde ödül kazandı. 10 Temmuz 2012'de Rusya hükümetinin hazırladığı bir kanun tasarısına karşı, protesto amacıyla 24 saatliğine hizmet vermemiştir. 17 Mayıs 2008 itibarıyla böyle maddelere sahip olmaktadır: Kaynak: The Black Eyed Peas The Black Eyed Peas, Los Angeles kentinde kurulan Amerikalı bir hip hop müzik grubudur. 2009 yılı itibariye grubun üyeleri will.i.am, apl.de.ap, Taboo ve Fergie'dir. 2003 yılındaki albümleri "Elephunk" döneminden beri grup, yaklaşık 27 milyonluk bir albüm ve tekli satışına erişmiştir. Interscope Records ile anlaşma imzalayan grup, ilk albümleri "Behind the Front"'u 1998 yılında yayımladı. Albümde Akademi Ödülü adayı gösterilen "Bulworth" filminin özgün film müzikleri albümünde de yer alan "Joints & Jams" adlı tekli de yer almaktaydı. Grubun ikinci albümü "Bridging the Gap" 2000 yılında satışa sunuldu. Bu albümde de Macy Gray'in de eşlik ettiği "Request Line" teklisi yer almaktaydı. Bu albüm daha başarılı bir satış rakamı yakalayarak 1,2 milyon adet sattı. Grubun dünya çapında tanınmasını sağlayan albümleri "Elephunk", 2003 yılında yayımlandı. Albüm, 2000 yılında grubu terk eden önceki solist Kim Hill'den sonra gruba alınan Stacy "Fergie" Ferguson'ın vokallerini içeren ilk albümdü. Albümden çıkan ilk tekli "Where is the Love?" Justin Timberlake vokalleri içeren bir şarkıydı ve dünya çapında büyük başarı elde etti. Amerikan müzik listelerinde sekiz, İngiltere'de bir numaraya kadar yükselen şarkı, İngiltere'de 2003 yılının en çok satan teklisi oldu. Şarkı Avustralya'da da benzer bir etki göstererek altı hafta boyunca bu ülkede zirveye oturdu. Albümün ikinci teklisi "Shut Up", yine önceki tekli gibi başarı göstererek İngiltere'de iki numaraya kadar yükseldi. Şarkı, bunun dışında, Fransa, Almanya ve Avustralya'da da zirveye yükseldi. "Elephunk", bu şarkıların sayesinde dünya çapında büyük bir satış rakamı elde etti. Özellikle ABD, İngiltere, Avustralya ve bazı Avrupa ülkelerinin her birinde bir milyondan fazla sattı. Albümün üçüncü teklisi "Hey Mama" da albümün başarılı şarkıları arasında yer alarak birçok ülkede ilk ona girdi. Aynı şekilde Amerikan müzik listelerinde de yirmi üçüncü sıraya kadar yükseldi. Ancak şarkı 2003'te iPod reklamında kullanılınca daha da büyük bir ilgi gördü. Grubun 2004 yılında düzenlediği Asya konserleri sırasında, apl.de.ap'ın hayatı hakkında bir yazı, sanatçının doğduğu ülke Filipinler'de bir televizyon programında yayınlandı. "Maalaala Mo Kaya" ("Hatırlar mıydın?") adlı bu programda sanatçının doğduğu yoksul Filipin sokakları gösterildi. Sonrasında, grubun "Let's Get Retarded" adlı şarkısı, NBA Finalleri için "Let's Get It Started" adıyla değiştirildi. Şarkı dünya listelerinde ilk yirmiye girdi. Şarkıda Carlos Santana da yer aldı. Şarkı 2005'te "En İyi Grup Rap Performansı" dalında Grammy Ödülü aldı. Bir süre sonra grup "" adlı oyunda sanal karakterler olarak yer aldı. 2004 yılında düzenlenen albüm turnesi bazıları Afrika'da olmak üzere birçok ülkede konserler içermekteydi. Sonraki albüm "Monkey Business ", 7 Haziran 2005 tarihinde yayımlandı. Albümün ilk teklisi "Don't Phunk with My Heart", büyük bir başarı gösterdi. Şarkı Amerikan müzik listelerinde üç numaraya kadar yükselerek, 2009'da zirveye yükselen "Boom Boom Pow" şarkısına kadar grubun en başarılı teklisi olarak kaldı. Şarkı yine "En İyi Grup Rap Performansı" dalında Grammy Ödülü elde etti. Bunların dışında şarkı, İngiltere'de üç, Kanada'da da beş numaraya kadar yükseldi. Avustralya'da ise üç hafta boyunca zirveye yükseldi. Bazı radyo istasyonları, şarkıdaki müstehcenliği göz önüne alarak, şarkıyı "Don't Mess with My Heart" şeklinde dinleyicilere sundu. Albümün ikinci teklisi "Don't Lie", Amerika'da önceki tekliye oranla daha düşük başarı göstererek on dört numaraya kadar çıkabildi. Ancak buna rağmen İngiltere ve Avustralya'da altı numaraya kadar yükseldi. Üçüncü tekli "My Humps" ise yine müstehcen içeriği nedeniyle bazı radyo kanallarında engellendi. Ancak buna rağmen yine de geniş bir dinleyici kitlesi edindi. "Allmusic" eleştirmeni John Bush, şarkıyı sözleri bakımından sıradan ve sıkıcı olarak nitelendirse de, şarkı Amerikan müzik listelerinde üç numarayı gördü. Ayrıca albüm de Billboard 200 listesinde ilk haftasında iki numarada yer aldı ve bir haftada 295,000 adet sattı. RIAA, albümü bir süre sonra üç kez platin plaket ile ödüllendirdi. Son olarak albümün sonuncu teklisi "Pump It" yayımlandı. Şarkıda "Misirlou"dan örnekler kullanıldı. Bir hip hop albümü olmasına rağmen, "Monkey Business", Jack Johnson'ın akustik gitar çaldığı "Gone Going" adlı bir şarkıya sahiptir. 2005 yılının Eylül ayında grup, "Don't Lie", "Shut Up" ve "Where Is the Love?"ın yeni bir sürümünü barındıran "iTunes Originals" adlı çalma listesini çıkardı. 2005 yılının sonbaharında grup, Gwen Stefani ile beraber tura çıktı. Grup sonrasında 7 Temmuz 2007'de Live Earth yardım konserlerinin Londra ayağında yer aldı. will.i.am burada yeni şarkısı "Help Us Out"u seslendirdi. Bu şarkı sonrasında kendi solo albümü "Songs About Girls"'te yer aldı. 21 Mart 2006'da grubun remiks albümleri "" yayımlandı. Grubun beşinci stüdyo albümü The END ("The Energy Never Dies")'ın 9 Haziran 2009'da yayımlanacağı bildirildi. "Boom Boom Pow" adlı ilk tekli Şubat 2009'da yayımlandı. Şarkı Amerikan müzik listelerinde zirveye yükselerek Amerika'da bu başarıyı gösteren grubun ilk şarkısı oldu. Grubun lideri will.i.am, "Billboard" dergisine "The E.N.D." albümünün adının "The Energy Never Dies"tan geldiğini beyan etti. Bu albümün bir müzik günlüğü olduğunu söyleyen will.i.am, ilham kaynağına göre ekleme yapılabilecek bir albüm olduğunu ekledi. Grup U2 grubunun Amerikan konser ayağında konser verdi ve MTV için 8 Temmuz'da Malta'ya gitti. Ayrıca "The E.N.D." albümü için bir dalda, "The E.N.D." den çıkan "Boom Boom Pow" ve "I Gotta Feeling" adlı tekliler için toplam üç dalda Grammy ödülü kazandılar. İlk iki teklinin ardından "Meet Me Halfway" şarkısına klip çekerek şarkıyı albümün üçüncü teklisi olarak yayımlayan grup, bu şarkılarıyla Birleşik Krallık ve Avustralya gibi ülkelerin müzik listelerinde bir numaraya kadar yükseldi. Şarkı, 2009 yılında Birleşik Krallık'ta en çok satan onuncu tekli oldu. Albümün dördüncü teklisi olan "Imma Be", Amerikan müzik listesinde iki hafta boyunca bir numarada kaldı. Bu şarkının klibi beşinci tekli "Rock That Body"nin klibiyle aynı anda çekildi. Grup lideri will.i.am, The Beginning albümünün giriş parçası olan "The Time" adlı şarkıyı Twitter'dan yayınladı ve büyük beğeni topladı. The Beginning albümü 30 Kasım 2010 tarihinde resmi olarak çıktı. Snoop Dogg diskografisi Kaliforniyalı rapçi Snoop Dogg'un diskografisidir. 1992 1994 1995 1996 1997 1998 1999 2000 2001 2002 2003 2004 2005 2006 2007 2008 Just a Little While Just a Little While, Amerikan R&B şarkıcısı Janet Jackson'ın 2004 çıkışlı Damita Jo'dan çıkan ilk teklisidir. Şarkı bir pop-rock'tır. Şarkının klibinde, Janet Jackson, modern bir ev hanımını canlandırmaktadır. Şarkı, bazı ülkelerde üst sıralara çıkmıştır. Şarkı ABD listelerinde kırk yedi numarada kalarak ilk yirmiye girememiş olsa da, İngiltere, Avustralya, İtalya, Danimarka ve Birleşmiş Milletler listelerinde ilk yirmiye; Macaristan, İspanya ve Kanada'da ilk beşe girebilmiştir. Şarkı ABD'de Jackson'ın 1986'dan beri ilk kırka girememiş ilk solo tekli çalışmasıdır. Şarkının yayımlandığı sıralarda, Jackson, "Suber Bowl Skandalı"'nda görüntülenmiştir. I Want You (Janet Jackson şarkısı) I Want You, Amerikan R&B şarkıcısı Janet Jackson'ın 2004 çıkışlı Damita Jo'dan çıkan ikinci şarkısıdır. Şarkı, bir sonraki şarkı olan All Nite (Don't Stop) ile aynı tekli içinde satışa sunulmuştur. Şarkı, her ne kadar ABD listelerinde elli yedi numarayı geçememiş ve uluslararası bir başarı elde edememiş olsa da, birkaç farklı ödüle aday gösterilmiştir. Rolling Stone dergisinin yorumuna göre, şarkı Jackson kariyerindeki en özgün şarkılardan biri olsa da, Super Bowl skandalının gölgesinde kalmıştır. İslam Konferansı Örgütü ülkeler nüfus sıralaması listesi Nüfusa göre İslam Konferansı Örgütü üye ülkelerinin sıralamasıdır. CIA - The World Factbook. All Nite (Don't Stop) "All Nite (Don't Stop)", Amerikan R&B şarkıcısı Janet Jackson'ın 2004 çıkışlı "Damita Jo" adlı albümünden çıkan üçüncü teklisidir. Şarkıda Herbie Hancock'un 1975 yılı şarkısı "Hang up Your Hang Ups"tan melodiler bulunur. Şarkı aynı zamanda "Feel It Boy" adlı şarkısında geçen eşcinsel azınlığa ettiği aşağılayıcı sözlerin özrü olarak kabul edilmektedir. Altyapısında Herbie Hancock'un 1975 şarkısı "Hang up Your Hang Ups"tan örnekler yer alan şarkı, yayınlandıktan kısa süre sonra ABD listelerine giremeyen şarkılardan oluşan "Bubbling Under Hot 100" listesinde on dokuz numaradan giriş yapmıştır. Şarkı beklenenin aksine daha fazla yükselemeyerek Jackson'ın müzik kariyerindeki en beklenmeyen etkiyi gösteren şarkısı olmuştur. Super Bowl skandalıyla gündeme gelen Jackson'ın bu şarkısının klibi, MTV'de yayınlanmamıştır. Casablanca (albÃ¼m) Casablanca, aynı isimli müzikalin film müziklerinden oluşan albüm. Albümde Yeşim Salkım, Kartal Kaan ve Atılgan Gümüş solist olarak yer alıyor. CD Extra: Charleston Açık Family Circle Cup ya da Charleston Kupası WTA çerçevesinde 1973 yılından beri Amerika Birleşik Devletleri'nin Güney Carolina bölgesinde düzenlenen en prestijli turnuvalardan biridir. R&B Junkie R&B Junkie, Amerikan R&B şarkıcısı Janet Jackson'ın 2004 çıkışlı Damita Jo'dan çıkan dördüncü şarkısı. Şarkı listelerin hemen hemen hiçbirine girememiştir. Şarkı Damita Jo albümünün de son şarkısıdır. Call On Me Call On Me, ÅŸu anlamlara gelebilir: So Excited "So Excited", R&B şarkıcısı Janet Jackson'ın 2006 çıkışlı "20 Y.O." albümünden çıkan ikinci şarkısıdır. Şarkıda rapçi Khia da bulunmaktadır. Şarkı, dans listesinde bir numaraya çıkmıştır. Şarkı, yayınlandıktan kısa bir süre sonra, ABD listelerinde doksan numarayı geçemeyerek, Jackson'ın yeniden canlanma umutlarını bir süre daha engellemiştir. Önceki şarkı "Call On Me"nin hâlen listelerin üst sıralarında yer aldığı haftalarda yayınlanan So Excited, R&B listelerinde de ancak otuz dört numaraya kadar çıkabilmiştir. Enjoy Enjoy, Amerikan R&B şarkıcısı Janet Jackson'ın 2006 çıkışlı 20 Y.O.'dan çıkan üçüncü şarkısıdır. Şarkıya herhangi bir video çekilmemiştir. Öncelikle ABD'de satışa sunulmuş olan fakat hiçbir ilgi görmemesi nedeniyle sonradan Japonya'da satılan ve bu ülkede bir numara olan şarkı, Janet Jackson'ın son zamanlardaki görece en başarısız şarkıları arasındadır... With U "With U", Amerikan R&B şarkıcısı Janet Jackson'ın 2006 çıkışlı "20 Y.O." albümünden çıkan dördüncü ve son şarkısıdır. Şarkı için herhangi bir müzik videosu çekilmemiştir. Şarkı ABD dışında radyolarda yayınlanmasa da, dijital olarak uluslararası pazarda satışa sunulmuştur. R&B listelerinde altmış beş numarayı geçememiştir. Öykü ve Berk Öykü ve Berk, 2007-2010 yılları arasında Akdeniz ve Arap müziğini harmanlayarak müzik yapan Türk müzik grubudur. Grupta vokal olarak Öykü Gürman ve gitarist olarak Berk Gürman bulunmuştur. İkiz kardeşler Öykü ve Berk, video paylaşım sitesi YouTube'a yükledikleri videoda seslendirdikleri "Evlerinin Önü Boyalı Direk" şarkısı ile tanınmışlardır. Bu video Mayıs 2008 itibarı ile 10 milyon 800 bin kez izlenmiş, albüm yaptıktan sonra çektikleri klipleri de 6 milyon 850 bin kez izlenmiştir. İlk albümleri olan Kısmet'te toplam 10 şarkı vardır. Berk'in imzasını taşıyan şarkıların yanı sıra türküleri de flamenco ile birlikte harmanlayıp albüme koymuşlardır. Bu çıkışlarının ardından TRT ekranlarında "Boyalı Direk" adlı müzik ve sohbet programının sunuculuğunu üstlenmişlerdir. Korualan, Hadim Korualan, Konya ilinin Hadim ilçesine bağlı bir kasabadır. Aslında Gezlevi olan bu yer 1960 yılından sonra Korualan adını alır. Kasabanın kuruluşu 1460 yılına kadar iner. Avrupa'da uluslararası örgütlere katılım listesi Aşağıda Avrupa ülkelerinin uluslararası örgütlere katılımı gösterilmiştir. Rock with U Rock with U, Amerikan R&B şarkıcısı Janet Jackson'ın 2008 çıkışlı Discipline'den çıkan ikinci teklisidir. Şarkı tüm yatırım, müzik videosu ve reklamlara karşın Japonya'da elde edilen zirveden başka hiçbir yüksek liste başarısı gösterememiştir. Vefa Borcu Vefa Borcu, Yeşim Salkım'ın beşinci stüdyo albümü, 7 Mayıs 2001 tarihinde piyasaya sürmüştür. Yeşim Salkım albümde Türk sanat müziği şarkılarını yorumlamaktadır. Ayna (albÃ¼m) Ayna, Yeşim Salkım'ın altıncı stüdyo albümü. Bazen (albüm) Bazen, Yeşim Salkım'ın yedinci stüdyo albümü. Hep BÃ¶yle Kal Hep Böyle Kal, Yeşim Salkım'ın dördüncü stüdyo albümü, 5 Şubat 2000 tarihinde piyasaya sürmüştür. LUV LUV, Amerikan R&B şarkıcısı Janet Jackson'ın 2008 çıkışlı Discipline'den çıkan üçüncü şarkısı. Şarkıya, önceki düşük başarılı şarkılardan dolayı henüz bir video çekilmemiştir. Buna rağmen şarkı, önceki şarkı Rock with U'ya göre daha başarılıdır. Can't B Good Can't B Good, Amerikan R&B şarkıcısı Janet Jackson'ın 2008 çıkışlı Discipline'den çıkan dördüncü şarkısıdır. Şarkı, ünlü R&B yapımcısı ve şarkıcısı Ne-Yo tarafından bestelenmiştir. Şarkı 18 Mart 2008'de radyo kanallarına sunulmuştur. Şarkı daha sonra 19 Mayıs 2008'de satışa sunuldu. Şu an için şarkının yeni bir düzenleme sürümü Jamaikalı rapçi Red Rat tarafından hazırlanmaktadır. Resmî pul Resmî pul veya Resmî posta pulu resmî kuruluşlar tarafından posta ücretlerinin ödenmesinde kullanılması için posta idaresince bastırılan pulların adıdır. Türkiye Cumhuriyeti döneminde resmî posta gönderileri 1947 yılına kadar pulsuz olarak yollanabiliyordu. 17 Şubat 1947 tarihli ve 5008 sayılı kanun ile posta idaresince resmî kuruluşlar için özel pullar basılarak 1 Nisan 1947 tarihinden sonra resmî kuruluşların posta gönderilerinde bu resmî posta pullarının kullanılmasına karar verilmiştir. Bu kanuna göre resmî pulları kullanabilecek olan kuruluşlar genel bütçeye giren daireler ile katma ve özel bütçeli daireler ve belediyeler ile bunlara bağlı olan kuruluşlar olarak sayılmıştır. Resmî kuruluşlar için farklı pullar bastırılmasının nedeni bu kuruluşlar tarafından satın alınan pulların çalışan memurlar tarafından alınarak satılması veya kendi özel amaçları için kullanılmasının önüne geçebilmektir. Ayrıca posta idaresi pul koleksiyoncularına koleksiyon amacı ile resmî posta pulu satışı yapmaktadır. Ancak son zamanlarda bazı koleksiyoncular (bu pulların özel kişiler tarafından kullanılması yasak olmasına rağmen) resmî pullar için herhangi bir filatelik değeri olmayan ilk gün zarfları hazırlamaya başlamışlardır. Bu uygulamalara karşı PTT idaresi Türkiye Filateli Dernekleri Federasyonuna bir yazı göndererek özel kişilerce resmî posta pullarına posta damgası uygulanmasının yasalara aykırı olduğunu hatırlatmak zorunda kalmıştır. Buna rağmen hâlâ yasadışı olarak resmî pullar için ilk gün zarfı hazırlayanlar görülebilmektedir. Kısacası 1983 ve 1984 yıllarında PTT tarafından yapılanlar dışındaki Resmî İlk Gün Zarfları veya diğer adı ile Resmî FDC zarflarının filatelik değerleri yoktur. Leicester MeydanÄ± Leicester Meydanı, Londra'nın batı kısmında yalnızca yayaların girebildiği bir meydandır. Meydanın ortasında küçük bir park bulunur. Bu parkta William Shakespeare adına yapılmış bir çeşme bulunmaktadır. Çeşmenin üzerinde Shakespeare'in bir heykeli bulunmaktadır. Parkın dört kapısının her birinde bir büst bulunmaktadır. Bu büstler Charlie Chaplin, Isaac Newton, John Hunter ve William Hogarth'a aittir. Bu meydan ayrıca Londra'nın sinemalar merkezidir. Bunun dışında meydanda gecekulüpleri bulunmakta, cuma ve cumartesi akşamları oldukça kalabalık olmaktadır. Osteoid Osteoid, kemik dokunun olgunlaşmasından önce organik biçimde bulunan yapıdır. Kemik apozisyonu (mevcut kemik dokusu üzerine depolama) olarak da adlandırılan sentez süreci kalsiyum tuzlarının henüz meydana gelmiş matriks üzerine tortulanmasının ardından tamamlanır. Matriksin sentezi esnasında osteoblastlar aktif protein sentezi yapıp salgılayan hücrelerin ince yapısına sahiptir. Osteoblastlar kutuplaşmış hücrelerdir. Geleneksel Ã‡ince karakterler ¹¹Geleneksel Çin yazısı (Çince: 繁体字; pinyin: fántǐ zì), Çin yazısının eski çağlardan beri Çin'de kullanılan bir sürümüdür. Geleneksel Çin yazısı, 1960'lı yıllarda Çin Anakarası'nda Basitleştirilmiş Çin yazısına geçişinden sonra resmen kalkmıştır, ancak günlük hayat dahil olmak üzere pek çok yerde kullanılmaktadır. Hong Kong, Makao ve Tayvan'da ise geleneksel Çin yazısı hâlen resmî olarak kullanılan yazı sürümüdür. Vevey Vevey, İsviçre'deki Vaud kantonunda (2011 yıl sonu tahminine göre) 18,364 kişi nüfuslu bir şehirdir. Cenevre Gölü'nün (Leman Gölü) kuzey kıyısında yer alır. Burası İsviçre'nin Fransızca konuşan bölgesi içerisindedir. Nestle 1867 yılında bu şehirde kurulmuştur. Vevey İsviçre'nin batısında bulunan "Suisse Romand Bölgesi" adı verilen Fransızca konuşulan bölgede bulunmaktadır. Vevey Cenevre şehrinden Valais kantonuna doğru uzanan bir şehirleşmiş eksen bölge içindedir. Vaud kantonun da olup Vaud kantonu başkenti olan Lozan kentinden A9 karayolu ile 23 km uzaktadır. Federal İsviçre başkenti olan Bern ile Vevey arasında A12 karayolu olup bu iki kent arasındaki uzaklık 84 km'dir. Vevey, (A9-A1) karayolları ile Cenevre şehrinden 88 km ve (A12-A1) karayoları ile Zürih şehrinden 205 km uzaklıktadır. Vevey'in konumu Cenevre Gölü kuzey sahilinde Veveyse Suyu ağzında ve "Vaud Riviyerası" olarak da anılan göl sahillerinin kuzeybatısında bulunmaktadır. Şehrin kuzeybatısında şehre hakim olan "Lavaux Dağı" ve "Pilgrim Dağı" doğu yamaçları vardır. Doğuda Alpler'in başlangıç dağları olan "Pre-Alpler" vardır. Şehir merkezi şehrin güneyinde, şehrin eski semtlerin şehrin güneydoğusunda ve Charmonrtey bayırları kuzeybatida olup belediye sınırları içinde şehrin yüzölçümü 2.38 km'dir. Vevey şehrinin iklimi yarı-kıtasal ılıman iklim tipindedir. Yaz boyunca ısı derecesi 15 °C ile 35 °C arasında; kış boyunca -5 °C ıle 5 °C arasında değişir. Cenvere Gölü yanında olaması ısı derecesinin kışın çok soğuk olmamasına ve yazın da çok sıcak olmamasına neden olur. Soğuk mevsimde gölün yanında bulunması dolayısıyla gayet yüksek nemli olan hava ve yine gölün nemli olması tesiriyle alçak seviyeli stratus tipi bulutlar, psikolojik olarak soğuk havanın gerçekten daha soğuk olduğu hissini yaratır. Vevey şu yabancı şehirlerle kardeş şehir antlaşması yapmıştır: 1965-66 TÃ¼rkiye 1. Futbol Ligi Türkiye 1. Futbol Ligi 1965-1966 Sezonu, Türkiye 1. Futbol Ligi'nin 8. sezonudur. David Miliband David Wright Miliband (d. 15 Temmuz 1965), İngiliz siyasetçi, milletvekili, ünlü ekonomist Ed Miliband'ın büyük ağabeyi ve Birleşik Krallık eski Dışişleri Bakanı (2007-2010). 1938 yılında Oliver Stanley ve Lord Edward Stanley'den sonra Birleşik Krallık Kabinesi'nde bulunan ilk kardeşlerdendir. Miles Straume Miles Straume, ABD televizyon kanalı ABC yapımı "Lost" adlı dizide yer alan kurgusal karakterdir. Ken Leung tarafından canlandırılmaktadır. İlk olarak 4. sezonun 2. bölümü olan "Confirmed Dead" adlı bölümde görülmüştür. Charles Widmore tarafından Ben Linus'u yakalamakla görevlendirilen ekiptedir. 4. sezonun 4. bölümünde Ben Linus'a kendisine 3.2 milyon dolar (Charles Widmore için çalışmayı kabul ettikten sonraki gece Ben Linus'un adamları Miles'ı Widmore için çalışmaması konusunda vazgeçirmeye çalışırlar.Miles Widmore'den aldığı 1.6 milyon doların iki katını ister.Fakat Ben Linusun adamları bunu kabul etmeyip onu serbest bırakırlar.Bu yüzden Ben Linus'tan 3.2 milyon dolar ister) verdiğinde kendisinin öldüğünü, Ben'in peşindeki insanlara söyleyeceğini ifade etmiştir.Fakat yine de asıl kişisel amacının ne olduğu belli değildir. 4. sezonun son bölümünde bota binmemiş ve adada kalmıştır. Ayrıca ölüleri duyabilme özelliğine sahiptir, mezarlıklardan geçerken ölüler arasındaki konuşmaları dinleyerek birçok bilgiye ulaşmıştır. Dharma Girişimi'nin videolarında görünen Dr. Marvin Candle'nın oğludur. Confirmed Dead Confirmed Dead ABC televizyonu yapımı Lost adlı dizinin 4. sezonunun 2. bölümüdür. Genelde ise 71. bölümdür. İlk olarak ABD'de yayın yapan CTV'de ve Kanada'da 7 Şubat 2008 tarihinde gösterildi. "Confirmed Dead" dizinin yapımcıları Drew Goddard ve Brian K. Vaughan tarafından yazıldı ve bir diğer yapımcı Stephen Williams tarafından yönetildi. On yedi milyon Amerikalı'nın seyrettiği bölüm yeni karakterlerin girişlerini öven eleştirmenlerden olumlu eleştiriler aldı. Manuel Aringarosa Manuel Aringarosa. Ron Howard'ın Dan Brown'un dünya çapında ünlenmiş ve olumlu/olumsuz tepki uyandırmış The Da Vinci Code (Da Vinci Şifresi) adlı eserinde 2006 yılı filminde Alfred Molina'nın canlandırdığı ve "ünlendirdiği" Opus Dei lideri. Baş Piskopos (bishop). Filmde az rolü olmasına rağmen önemli ve olayların içinde bir karakter olduğu için akılda kalıcı bir oyun sergilemiştir Alfred Molina. Genelde öğretmen diye bahsi geçen karakterden aldığı emirleri "melek" diye bahsettiği Silas'a vermesi ve Papa önderliğinde toplanan kurulda alınan kararlarda etkin rol alması yönünden önemli bir karakter olduğu anlaşılmaktadır. Dan Brown eserinde Manuel Aringarosa için ""Yazdıklarım arasında beni en çok heyecanlandıran karakterlerden biridir."" demiştir. Alfred Molina filmde her telefon açışında karizmatik bir sesle ""Aringarosa"" deyişi de filmde akılda kalıcı sahneler arasında yer almıştır. Kristin Scott Thomas Kristin Scott Thomas, 24 Mayıs 1960 doğumlu İngiliz oyuncu. Daha çok Fransız yapımı romantik-dram filmlerinde rol almıştır. Fransız oyuncu Pio Marmaï ile başrolü paşlaştığı 2010 yapımı dram filmi "In your hands" ise kariyerinde rol aldığı en başarılı yapımlardandır. Kızım Olmadan Asla Kızım Olmadan Asla, (İngilizce "Not Without My Daughter") 1991 yapımı bir Amerikan vatandaşı Betty Mahmudi ve kızının kocasından ve İran'dan kaçışlarını konu alan filmdir. Film ABD, Türkiye ve İsrail'de çekildi ve başrollerde Sally Field ve Alfred Molina oynamıştır. Filmin süresi 115 dakikadır. Yıllardır evli olan İranlı doktor Mudi ve Amerikalı Betty Mahmudi Amerika'da yaşamaktadırlar. Mudi Betty Mahmudi'yi İran'a ilk defa gitmeye ikna eder. Betty'nin Orta Doğuya gitmek hakkında korkuları olsa da, kocasının sempatisi ağır basar ve kabul eder. Tahran'a iner inmez Betty başına türban bağlamak zorunda kalır. Türbanın önünden biraz saçı gözüktüğü için tutuklanmayla karşı karşıya kalır. Kocasının ailesi fanatik muhafazakâr Müslüman bir ailedir. Tatillerinin sonuna doğru Betty'nin kocası işinden kovulduğunu ve artık Tahran'da yaşıyacaklarını Betty'e söyler. Kocasının birdenbire tüm davranışları değişmiştir. Kocası Betty'i döver, kredi kartlarını, parasını, kimliğini alır. Betty ve kızı artık birer tutsağa dönüşmüştür. Betty büyükelçilikle temas kurmaya çalışsa da kocası bu duruma engel olur. Betty İsviçre Büyükelçiliği'ne gider ve büyükelçilikte İranlı kadınların çocuklarını almak gibi bir hakkının olmadığını öğrenir. Betty ve kızı Betty İranlı biriyle evli olduğundan kocasının imzalı izni olmadan ülke dışına çıkmaları yasaktır. Betty kocasından boşanırsa İran'ı terkedebilir, ancak bu durumda kızı İran'da kalmak zorundadır. Kocası her geçen gün daha agresif bir kişiliğe bürünür. Betty bu durumda Müslüman eş rolünü oynar ve kocasına İslam'ı kabul edebileceğini söyler. Bety'nin kızı Mehtap bir Müslüman okuluna devam etmektedir. Mudi'nin güvenini kazansa da İran'daki baskıcı hayat Betty'i iyice zorlamaktadır. İran'dan kaçak çıkış yaptıran biriyle tanışan Betty, kaçış planları yapmaya başlar. 18 aylık tutsaklıktan sonra Betty ve kızı çöllerden ve dağlardan geçerek Türkiye'ye girer ve ABD Konsolosluğunu bulur. Film Körfez Savaşı'ndan birkaç gün önce gösterime girmiştir. GÃ¶ztepe SK Göztepe Spor Kulübü, İzmir merkezli Süper Lig'de mücadele eden Türk spor kulübü. 14 Haziran 1925 Yılında Altay'ın Aydın'da katıldığı spor müsabakasında yönetimde bulunan Ferit Bey’e söz hakkı verilmemesi sonucu, dönüş yolunda trende çıkan anlaşmazlıkların ardından Altay'da futbol oynayan Nebil ile Vedat kardeşler, Muzaffer Koral, Ferit Simsaroğlu, Necati Bey ve Nusret Bey bir spor kulübü kurmaya karar verirler. 14 Haziran 1925 tarihinde, vapur iskelesi yanındaki Mez Gazinosu’nda toplanan Göztepe semtinin ileri gelenleri (kıdemli futbolcular) ve gençler Göztepe futbol takımını kurarlar. Yapılan ilk kongrede Göztepe Fahri Başkanlığına o dönemin Valisi Kazım Dirik seçilir. İdari heyette ise şu isimler yer alır; Başkan Fehmi Simsaroğlu, İkinci Başkan Turan Dirik, Mühendis Aziz Bey, Mustafa Bey, Murtaza Bey, Öğretmen Şerif Bey, Alaattin Bey ve Adil Burgaz. Genel Kaptanlığa ise Ahmet Özgirgin getirilir. 1937-1939 arası, dönemin İzmir Valisi Fazlı Güleç'in girişimleriyle İzmirspor ve Egespor'la birleşmiş ve Doğanspor adıyla mücadele etmiştir. Kısa zaman sonra tekrar eski ismini alan kulüp, Türkiye'ye Avrupa'daki ilk sportif başarıları getiren spor kulübü olmuştur. En büyük başarısını 1950'de Türkiye şampiyonu olarak yaşamıştır. 14 yıl aradan sonra 2017 yılında tekrar Süper Lig'e çıkmıştır. 1941, 1942, 1943, 1945 ve 1949 yıllarında İzmir Şampiyonu oldu. 1950 yılında Türkiye Futbol Şampiyonası'na katılmaya hak kazandı ve önce Gençlerbirliği'ni, ardından Beşiktaş'ı eleyerek Türkiye Şampiyonluğunu kazandı. 1968-1969 ve 1969-1970 sezonlarında 2 kez Türkiye Kupası'nı müzesine götürmüştür. Profesyonel liglerin başladığı 1959 yılından itibaren 25 yıl Süper Lig, 25 yıl 1. Lig'de mücadele eden ve 3 kez 1. Lig şampiyonluğu kazanan sarı-kırmızılı camia birçok kupayı da müzesine getirdi. 80 yılı geçen, İzmir derbisi olarak kabul edilen Karşıyaka-Göztepe arasındaki maçlar zaman zaman olaylı geçmiştir. İzmir Atatürk Stadyumu'nda 16 Mayıs 1981 tarihinde yapılan maç 2. ligde seyirci rekoru ile Guinness Rekorlar Kitabı'na girmeyi başarmıştır. 2003 yılında Süper Lig'den düşen Göztepe, bu düşüşü durduramayarak 2007 yılında tarihinde ilk defa Amatör Lig'e düştü. Futbol takımı, 2007-2008 sezonunu Amatör Lig'de geçirmiş, o sezon play-off finalinde İstanbul temsilcisi Ayazağaspor'a penaltılarla 7-6 yenilerek 3. Lig'e çıkma şansını kaybetmiştir. 18 Haziran 2008 tarihinde o sezon 3. Lig'de mücadele edecek olan Aliağaspor yarışma haklarını Göztepe'ye devrettiğini duyurdu. Bu değişiklik sonrası kulüp 2008-2009 sezonunda 3. Lig 2. Grup'ta mücadele etti. 2008-2009 sezon sonu itibarıyla da 3. Lig Yükselme Grubu'nu 1. sırada bitirerek 2. Lig'e şampiyon olarak yükseldi. 2009-2010 sezonunda 2. Lig Yükselme Grubu'na kalan Göztepe, grubu 8. bitirince 1. Lig'e çıkma şansını kaybetti. 2010-2011 sezonu öncesi Özcan Kızıltan'ı teknik direktör olarak kadrosuna dahil eden Göztepe, 2010-2011 Sezonu sonunda 2. Lig Beyaz Grubu Bandırmaspor'un önünde bitirerek şampiyon sıfatıyla 1. Lig'e yükseldi. 12 Mayıs 2013 tarihinde Tavşanlı Linyit Spor ile kendi evinde yaptığı 1. Lig'de kalma mücadelesini, beraberlik sonucunda dahi ligde kalacakken, 1-0'lık skorla kaybederek yeniden 2. lige düştü.Altınbaş Holding 2007 yılında üstlendiği Göztepe yetkilerini 04 Haziran 2014 tarihi itibarıyla İzmirli iş adamı ve Göztepe taraftarı olan Mehmet Sepil'e 9 milyon € karşılığında devretmiştir. 13 Ağustos 2014 tarihinde İzmir'in Urla ilçesinde yapımı tamamlanan Adnan Süvari Tesisleri hizmete açılmıştır. 3 Mayıs 2015 tarihinde 2. Lig Şampiyonu olarak 1. Lig'e yükselmiştir. 4 Haziran 2017 tarihinde 14 yıllık bir aradan sonra tekrar 1. Lig'den Süper Lig'e yükselmiştir. UEFA Kupa Galipleri Kupası ve Fuar Şehirleri Kupası karşılaşmalarında 10 galibiyet, 2 beraberlik ve 18 mağlubiyet alan sarı-kırmızılı ekip, Türk takımları arasında Avrupa'da en fazla gol atan üçüncü takım olma başarısını gösterdi. 30 karşılaşmada, toplam 36 gol atan Göztepe, 49 golü de kendi kalesinde gördü. 48 yıldan beri Avrupa sahalarında gözükmeyen Göztepe, bu araya rağmen Türk takımları arasında Avrupa'da en başarılı olan 3. Türk takımı olma özelliğini hâlen koruyor. Şu ana kadar Avrupa kupalarında resmî olarak 7 kupaya katılan Göztepe, toplam 30 resmî karşılaşma yaptı. Kupa Galipleri Kupası'na 2 kez katılan Göztepe, Fuar Şehirleri Kupası'na ise 5 kez katıldı. Bu alanda da, bu kupaya katılıp en fazla karşılaşma yapan kulüp olma özelliğini de hâlen üzerinde bulunduruyor. Kupa Galipleri Kupası'nda 10 resmî karşılaşma yapan Göztepe 4 galibiyet, 1 beraberlik ve 5 yenilgi yüzü gördü. 14 gol atıp, ağlarında da 10 gol gördü. Göztepe'nin en çok iddialı olduğu kupa ise Fuar Şehirleri Kupası. 5 kez katıldığı bu kupada 20 maç yapan sarı-kırmızılı ekip 6 galibiyet, 1 beraberlik ve 13 yenilgi aldı. 22 gol atıp, 39 golü de ağlarında gördü. Göztepe, 1968-69 Fuar Şehirleri Kupası'nda 5 takımı eleyerek yarı finale kadar çıkan ilk Türk takımı oldu. Ardından 1969-70 sezonunda Kupa Galipleri Kupası'nda Lüksemburg ve Cardiff City takımlarını eledi ama AS Roma takımına elendi. 1970-71 sezonunda ise, Göztepe yine bir Lüksemburg takımını eledi. Ancak bu kez ikinci turda Gornik Zabrze takımına yenilerek kupadan elendi. Bu takımla yaptığı 1-0 ve 3-0 mağlup olduğu maçlar Avrupa kupalarındaki son maçlarıdır. Göztepe, tarihinde Avrupa sahalarında en fazla golü, 1970-71 sezonunda Kupa Galipleri Kupası'nda Lüksemburg'un Union takımına attı. Bu karşılaşmayı takımımız 5-0 kazandı. Avrupa'da en farklı mağlubiyet ise 1965-66 sezonunda yaşandı. TSV 1860 München takımını ilk maçta 2-1 yenen Göztepe, Almanya'da yapılan ikinci karşılaşmada rakibinden tam 9 gol yiyerek sahadan 9-1 mağlup ayrıldı. Kupa Galipleri Kupası'na 2 kez, Fuar Şehirleri Kupası'na 5 kez katıldı. 1968-1969 sezonunda ise UEFA Fuar Şehirleri Kupası'nda yarı finale kadar yükselerek Avrupa kupalarında bu başarıya ulaşan ilk Türk takımlarından oldu. 1969-1970 sezonunda UEFA Kupa Galipleri Kupası'nda US Luxembourg ve Cardiff City takımlarını eledi. Çeyrek finalde İtalya'nın ünlü kulüplerinden Roma'ya elendi. 1970-1971 sezonunda ise US Luxembourg takımını eledi. Ancak bu kez ikinci turda Gornik Zabrze takımına yenilerek kupaya veda etti. Göztepe Avrupa'da toplam 30 resmî maça çıkmıştır. Bu maçlarda 10 galibiyet, 2 beraberlik ve 18 mağlubiyet almıştır. Rakip fileleri 36 kez havalandırmış; buna karşın kalesinde 49 gol görmüştür. Göztepe SK'nün U21 Ligi'nde oynayan futbol takımıdır. Takım 21 yaş altı futbolcularından oluşur. Kadroda, U21 Ligi statüsü 21 yaşından büyük sporcu bulundurma hakkı vardır. Yasalar dahilinde en az üç yıldır Türkiye'de yaşayan 19 yaşından büyük iki yabancı futbolcuda istendiği takdirde alınır. Takımın teknik direktörlüğünü Serdar Sabuncu yapmaktadır. Göztepe SK'nün bir dönem Efeler Ligi'nde de mücadele etmiş takımıdır. Ancak daha sonra şube maddi yetersizlikler dolayısıyla kapatılmıştır. Göztepe SK'nün uzun süre 1. ligde olmak üzere birçok ligde mücadele etmiş takımıdır. Ancak zaman içerisinde maddi yetersizlikler dolayısıyla kapatılmıştır. Göztepe SK'nın Türkiye Erkekler Hentbol 1. Ligi A Grubu'nda oynayan hentbol takımıdır. Takım 2002 yılında amatör spor amaçlı kurulmuş olup, günümüze kadar başarılı bir şekilde yükselmiştir. İlk kurulduğunda en alt liglerde mücadelesine başladığı halde şu an Türkiye Erkekler Hentbol Süper Ligi'ne kadar yükselme mücadelesi vermektedir. Taraftarın da onur mücadelesi saydığı takım tüm Göztepe camiası tarafından takip edilip, sevilmektedir. 2011-2012 normal sezonunu lider bitirmeyi 3 hafta önceden garantileyen takım normal sezon sonunda Alanya'da play off maçlarına çıktı ve o grubu da ilk 2 sırada tamamlayıp 2012-2013 sezonunda Türkiye Erkekler Hentbol 1.Ligi A Grubu'nda mücadele etme hakkı kazandı. 10 Mayıs 2015 tarihinde Erkekler 1. Ligi Şampiyonu olarak Hentbol Erkekler Süper Lig'ine yükselmiştir. Hentbol Erkekler Süper Ligi'nde yer aldığı ilk sezonunu ikinci sırada tamamlayarak dörtlü final oynamaya hak kazanmıştır. 1959-1977, 1978-1980, 1981-1982, 1999-2000, 2001-2003, 2017- 1977-1978, 1980-1981, 1982-1999, 2000-2001, 2003-2004, 2011-2013 , 2015-2017 2004-2005, 2009-2011, 2013-2015 2005-2007, 2008-2009 2007-2008 *Kademe-Klasman grubu olan sezonlar birleştirilerek yazılmıştır. *Play Off maç sonuçlarıda dahildir sezona Yalı adlı taraftar grubu, 1998′de Göztepe için ilk başta Güzelyalı bölgesini ele alan, sonrasında tüm Göztepe tribünlerine yayılan bir taraftar grubudur. 2005 yılında Göztepe Yalı Derneğini kurarak, kendilerini resmî bir zemine taşıdılar. Göztepe Yalı Derneği deplasman organizasyonları, kulüp yıl dönümü kutlamaları, tribün faaliyetlerinin finanse edilmesi ve Göztepelilerin daha organize bir şekilde takımlarına sahip çıkmasını sağlamayı hedefliyor. Hentbol şubesinin de kurulması ve yürütülmesi misyonunu üstlenen Göztepe Yalı Derneği üyelerinin kaynaşması içinde çeşitli organizasyonlar düzenledi ve taraftarların tribünlerde ve gündelik hayatta kullanacağı Göztepe Yalı Derneği ile ilgili materyallerin üretim ve satışını üstlendi. So Ha Yoj Yu - Nohçiyçö Ben senin kızınım - Çeçenya (Çeçence: So Ha Yoj Yu - Nohçiyçö / Со Хьан ЙоI Ю - Нохчийчоь), Makka Sagaipova'nın 2004'te çıkardığı albümdür. Diğer Kafkas müziklerinden daha farklı biçimde aşk sözlerine yer veriyor, aynı zamanda söylediği yöresel şarkılar pop tarzında, alışılmışın biraz dışında bir sesle insanları büyülüyor. Albüm piyasaya çıkar çıkmaz Haza Kjant (Хаза КIант) birçok Slav ve Kafkas ülkesinde ilk 10'a girdi, hatta bu müzik birçok televizyon kanalında reklamlarda kullanıldı. http://www.muzkavkaz.ru/goods.php?gid=3200 Kız Tavlama Sanatı Kız Tavlama Sanatı (İngilizce orijinal adı: Boy Gets Girl çağdaş Amerikan tiyatrosu yazarlarından Rebecca Gilman tarafından 2000 yılında yazılan oyundur. Eser, ilk kez 13 Mart 2000'de Chicago'daki Goodman Tiyatrosu'nda sergilendi. Oyunun kahramanı otuzlu yaşlarda, başarılı ve akıllı bir kadın olan Theresa Bedell'dir. Theresa'nın hayatı bir arkadaşının tavsiyesiyle tanımadığı bir adamla randevulaşmasıyla değişir. Bir arkadaşı Theresa'ya bilgisayar endüstrisinde çalışan Tony adında hoş bir adamla randevu ayarlar. Buluşmaları biraz garip geçse de Theresa Tony'nin ikinci kez buluşma isteğini kabul eder. İkinci randevunun sonunda kadın adamın kendisine göre olmadığına karar verir ve kibarca adama onunla bir daha görüşmek istemediğini açıklar. O günden sonra Tony farklı zamanlarda Theresa'nın yaşamına girmeye devam eder. Kadını ofisinde habersizce ziyaret eder, telefonuna mesajlar bırakır. Theresa, Tony'nin nerede yaşadığını bildiğini fark edince telaşlanmaya başlar. Bir iş arkadaşının önerisiyle polis çağırır. Ama polis onu sorguladıkça kadın polisin bu konuyla ilgili yapabileceği bir şey olmadığını fark eder. Polis başka bir yere taşınmasını ve adını değiştirmesini tavsiye eder. Tony'den ne kadar saklanmaya çalışsa da sonunda adamın hayatı üzerindeki tüm kontrolü ele geçirdiğini fark eder. Kişiliğini ve insanlığını yavaş yavaş kaybettiğini anlayan Lisa ismini değiştirir ve New York'tan Denver'a taşınır. Artık bir zamanlar olduğu kadının gölgesi gibidir. Oyun, ilk sergilenişinden bir sene sonra New York'ta Manhattan Theatre Club'da gene Chicago'daki kadrosuyla sahnelendi. Londra'da da gene 2001 yılında Royal Court Theatre'da Ian Rickson'ın yönetmenliğinde oynandı. Başrolde Katrin Cartlidge vardı. 2003 yılında Dublin'de, 2006 yılında ise Evanston, Illinois'te sahnelendi. Evanston'daki sahnelenişinde başrolde Jason Tyne-Zimmerman vardı. Eser, İstanbul'da Talimhane Tiyatrosu tarafından da sergilendi. Mehmet Ergen'in yönettiği "Kız Tavlama Sanatı"'ında Güneş Berberoğlu başrolde oynadı. Berberoğlu'na Bahtiyar Engin, Ece Dizdar, Kubilay Çamlıdağ, Cem Kurtoğlu, Sema Mağara, Serhat Tutumluer ve Fatih Dönmez eşlik etti. Auguste ve Louis LumiÃ¨re Lumière Kardeşler olarak bilinen Auguste Marie Louis Nicolas (19 Ekim 1862, Besançon, Fransa – 10 Nisan 1954, Lyon) ve Louis Jean (5 Ekim 1864, Besançon, Fransa – 6 Haziran 1948, Bandol) tarihteki ilk film yapımcıları arasındadırlar. Sinematograf cihazının patentini almış ve cihazı geliştirmişlerdir. Bu cihaz, Thomas Edison'un geliştirdiği kinematoskopun aksine, aynı anda birden fazla kişinin film izlemesine olanak tanıyordu. Lumière Kardeşler ilk "özel" sinema sunumlarını 22 Mart 1895 tarihinde, halka açık olan ve izleyiciden ücret alınan ilk gösterimlerini Paris'te Salon Indian Du Grand Café'de 28 Aralık 1895 tarihinde gerçekleştirmişlerdir. (Bu gösteriye Louis Lumière tarafından öykülü film ve bilimkurgu filmin atası sayılan Georges Melies de davet edilmiştir.) Tarihe geçen bu genel sunum, Lumière kardeşlerin ilk filmi olan "Sortie des Usines Lumière à Lyon" (Lumière Fabrikasından Çıkan İşçiler) ve bir trenin istasyona yaklaşmasını kesit alan (Bu tren filmi izleyenleri o kadar etkiledi ki izleyiciler yerlerinden kalkıp salondan dışarı cıkmak istediler.) filmin de aralarında bulunduğu on kısa metrajlı filmden oluşuyordu. Her film 17 metre uzunluğundaydı ve yansıtıcı ile çevrildiklerinde 46 saniye sürüyorlardı. Lumière kardeşlerin, ilk filmlerini, gösterim yılıyla aynı olan 1895'te, Léon Bouly'nin bir yıl önce patenti alınan sinematograf cihazı ile kaydettikleri düşünülmektedir. Daha sonra Lumière kardeşler tarafından da geliştirilen sinematograf, filmlerin kaydedilebildiği, düzenlenebildiği ve yansıtılabildiği bir cihazdı. Bioskop'un mucitleri Max ve Emile Skladanowsky, bir ay önce (1 Kasım 1895) para ödeyen bir topluluğa hareketli görüntü sunumu yaptıkları halde, sinema tarihçileri Lumière kardeşlerin Grand Café'deki sunumlarını sinemanın gerçek doğuşu olarak kabul ederler. Çünkü Skladanowsky kardeşlerin çift sistemli film yansıtıcıları oldukça kullanışsızdır ve yerini kısa sürede sinematografa bırakmıştır. The Fatal Mallet (film,1914) The Fatal Mallet, Charlie Chaplin' in Keystone Studios' daki 15. filmidir. Başrollerinde Chaplin ve Mabel Normand'ın rol aldığı 1914 yapımı bu sessiz ve kısa komedi filmi Mack Sennett tarafından yönetilmiştir. Mack Sennet filmde Chaplin'in rakiplerinden birini canlandırır. Charlie ve diğer iki rakibi Mabel'ın kalbini kazanmak için kıyasıya bir mücadeleye girişirler. Charlie rekabetin ağırlaşmasıyla birlikte rakiplerine karşı tuğla ve çekiç gibi ağır aletlerle müdahele etmeye başlar. Tüm çabalarına rağmen, filmin sonunda Mabel'ı rakiplerinden birine (M. Sennet) kaptırır. Caught in a Cabaret Caught in a Cabaret, Charlie Chaplin'in Keystone Studios'daki on ikinci filmidir. 1914 yapımı bu sessiz komedi filmi Mabel Normand tarafından yazılıp yönetilmiştir. "The Jazz Waiter, Charlie the Waiter, Faking With Society, Prime Minister Charlie" adlarıyla da tanınır. Chaplin bu filmde bir müzikholde çalışan ve zengin bir ailenin kızı olan Mabel'ı tesadüfen bir saldırgandan kurtaran beş parasız bir garsonu canlandırır. Fakat Mabel'a ve ailesine kendini zengin biri olarak tanıtır. Aile Charlie'yi evde verilen bir partiye davet eder. Charlie hile ile de olsa Mabel'ı etkilediğine memnundur. Çalıştığı müzikhole döner; fakat Charlie'nin aldatmacası eskiden Mabel'ın evinde çalışmış olan bir garsonun gözünden kaçmaz ve Mabel ile ailesini bu müzikhole davet eder. Oldukça sarhoş olan Charlie, onlara garson olduğunu belli etmemeye çalışsa da patronunun da ona emirler yağdırması ile birlikte daha fazla centilmen numarası yapamaz ve bir kavga başlar. Tüm bu olayların sonunda Charlie Mabel tarafından reddedilir. FLIR FLIR veya FLİR, "(İng. Forward Looking InfraRed)" yani İleri Bakan Kızılötesi, elektromanyetik spektrumda kızılötesi aralığa tekabul eden radyasyona duyarlı sensörlerden oluşan ve özellikle askeri amaçlarla kullanılan modern bir elektro-optik gözlem cihazıdır. FLIR temel prensip olarak cisimlerden yayılan ısı enerjisinin hassas sensörlerce ölçülüp bilgisayar aracılığıyla yapay olarak renklendirilerek eşzamanda görüntüye dönüştürülmesi prensibini kullandığı için, operatörün gece ve hatta kötü hava şartları altında çevresini ve -özellikle askeri kullanımda- ısı yayan tehdit unsurlarını oldukça net bir şekilde görebilmesini sağlar. Gece görüş kameraları ile FLIR (termal) kameralar arasındaki en büyük fark, gece görüş kameralarının görünür ışınım bandında çalışıp, az olan ışık miktarını operatöre yükselterek gösterirken, FLIR tabanlı termal sistemlerin, daha düşük dalgaboyuna sahip kızılötesi (ısı) aralığında ve klasik anlamda ışık kaynaklarından bağımsız çalışabilmesidir. Gece görüş kameraları etkili olabilmeleri için ortamda az da olsa ışığa gereksinim duyarlar. FLIR sistemleri ise ortamda görünür ışık olsun veya olmasın, aralarında sıcaklık farkı olan cisimleri kolayca birbirinden ayırabilme özelliğine sahiptirler. FLIR sistemleri özellikle askeri uçak, helikopter ve insansız hava araçlarında (İHA) seyrüsefer, hedef tespit veya kendini koruma amacıyla sıkça kullanılmaktadır. Dünya'da olduğu gibi Türkiye'de de askeri elektronik firması Aselsan tarafından termal dürbünlerden silah nişangahlarına, entegre bölge gözlem sistemlerinden helikopter ve uçak podlarına kadar çeşitli FLIR uygulamaları geliştirilmiş ve Türk Silahlı Kuvvetleri kullanımına sunulmuştur. Termal kameralar sanayide motor, kompresör, enerji aktarım ve ısı yalıtımı malzemeleri gibi ürünlerde meydana gelebilecek ısı sızıntısı ve enerji kaçak noktalarının saptanması, endotermik ve egzotermik kimyasal reaksiyonlarda enerji çevrimi, çeşitli materyallerin sıcaklığa duyarlılığı ve genleşme oranları gibi fiziksel veya metalurjik verilerin ölçülerek gerekli mühendislik hesaplamarın yapılması gibi birçok amaçla kullanılmaktadırlar. Frank Langella Frank A. Langella, Jr. ("d. 1 Ocak 1938"), Amerikalı oyuncu. Kariyerinde üç Tony ödülü kazanmıştır. Bunlardan ikisini en iyi yardımcı erkek oyuncu dalında Edward Albee'nin "Seascape" (1975), ve Ivan Turgenev'in "Fortune's Fool" (2002) oyunları ile almıştır. En İyi Erkek Oyuncu dalında 2007'de Richard Nixon'ı canlandırdığı Peter Morgan'ın "Frost/Nixon" oyunuyla almıştır. Langella iki En İyi Erkek Oyuncu Tony ödülüne daha aday gösterilmiştir. Bunlardan ilki 1978 yılında "Dracula" ve 2004 yılında "Match" oyunlarıdır. 2011 yılı ABD,Almanya,Fransa ve İngiltere ortak yapımı Unknown (Türkçe adı;Kimliksiz) filminde profesör Rodney Cole karekterini oynamıştır. Langella, İtalyan asıllı bir Amerikalıdır, Bayonne, New Jersey'de Frank A. Langella, Sr.'ın oğlu olarak doğmuştur. Angola bayrağı Angola bayrağı günümüzde kullanılan hali ile 11 Kasım 1975 tarihinde göndere çekilerek kullanılmaya başlanmıştır. Bayrak yatay olarak bayrağı eşit iki parçaya bölen kırmızı ve siyah kalın şeritten oluşmaktadır. Ayrıca bayrağın tam ortasına gelecek şekilde konumlandırılan sarı renkte yarım dişli, kama ve yıldız bulunmaktadır. Bayrakta bulunan kırmızı renk ilk zamanlarda sosyalizmin simgesi olarak kullanılırken, günümüzde 1992 yılında da anayasal çerçevede de düzenleme ile de ifade edildiği şekilde Angola ulusunun ülkenin bağımsızlığı için akıttığı kanı simgelemektedir. Bayrağın alt kısımda kalan diğer yarısını oluşturan siyah renk ise ülkenin bulunduğu Afrika kıtasını ifade etmektedir. Bayrağın tam ortasında bulunan ve sosyalist devrimi simgeleyen yarım dişli işçi sınıfını ifade ederken, pala çiftçi sınıfını, beş köşeli yıldız ise ülkenin ilerlemesini ve enternasyonalizmi temsil etmektedir. Bayrakta kullanılan bu işaretlerin Sovyetler Birliği'nde kullanılan