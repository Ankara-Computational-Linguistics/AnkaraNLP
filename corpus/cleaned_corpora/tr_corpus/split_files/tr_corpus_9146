web programlamanın parça parça hale getirilmesi ve karışıklığa yol açtığına değerlendirilmiştir. Bu değerlendirmenin büyük bir kısmı, aslında ilk zamanlarda DartVM'in Chrome içerisinde çalıştırılması planlandığından kaynaklanmaktadır. Fakat bu planlar iptal olmuş, ve JavaScript olarak derleme üzerine yoğunlaşılmıştır. Hamada, Shimane Hamada ( "Hamada-shi"), Japonya'nın Shimane prefektörlüğünde bulunan bir şehirdir. Şehir 3 Kasım 1940 tarihinde kurulmuştur. Yüzölçümü 689.60 km² olan şehrin nüfusu Mart 2011 tarihi itibarı ile 61,286'dır. İmam Birgivî İmam Birgivî, asıl adıyla Takîyuddîn Muhammed bin Ali (Osmanlıca تقي الدين محمد بن علي; d. 1523 Balıkesir, ö. 1573 İzmir); Osmanlı İmparatorluğu'nda bir âlim kazasker (askerî hâkim) idi. Kendisi, Pîr Ali adlı bir medrese müderrisinin oğludur. Kadızade isimli Selefî reform hareketi ne ilham kaynağı olan Kadızade Mehmed Efendi'nin hocasıdır. Şer'î ve itikadî görüşleri genelde Hanefîden sayılmasına rağmen Hanbelîliğe olan yakınlığı iddia edilir. Fakih (hukukçu) rolüyle Hanefîye göre hüküm verdiğine dâir deliler vardır. Klâsik Arapça, Türkçe, Farsça ve Osmanlıca konuşurdu. Birgivî, ilk İslâm derslerini babasından aldıktan, Arapça öğrendikten ve hâfız olduktan sonra İstanbul'da bir medresede tahsil gördü ve arkasından Bayramiyye tarikatı na katıldı. Burada pîr olana kadar kaldı. Birgivî, çalışmalarında İbn Teymiye'nin yazılarını okuduktan sonra sûfîliğe cephe aldı. Sufîlere dînî görüşlerini mevzu hadisler, yalanlar ve halk âdetleri üzerine dayandırmakla suçladı. Birgivî, eserlerini çoğunlukla Arapça yazardı. Arapça yazılmış olan ""eṭ-Ṭarīkatu'l-muḥammediyye"" en meşhurlarından biri olup bu eserde sûfîlerin uydukları ve ona göre küfür olan imanda yeniliklere (bid'at) cephe alır. Ona göre bid'atlar, küfür le haram arasıdır. Sûfî âlimlerce kabul edilen "bid’at-ı ḥasene" (iyi yenilik) ve "bid’at-ı seyyie"ye (kötü yenilik) Ebu Hanife'nin yaptığı gibi istihsân la hükmedilemeyeceğini, çünkü onların Ebu Hanife zamanındakinden çok daha kötü olduğunu ileri sürer. Birgivî için evliyaların veya peygamberlerin ruhlarının hayatta olduğu, onlara yapılan yakarışlara icabet ettikleri, aynı anda birden fazla yerde bulundukları gibi inançlar küfürdür. Vahdet el-vucûd doktrinini reddeder ve fikri ortaya atan İbn Arabî'yi sert bir dille eleştirerek onun kâfir olduğuna hükmeder. İbn Arabî'nin "Firavun'un inancı" konusundaki görüşlerinin aksini iddia eder. Peygamberin ebeveyni probleminde 'Allah Resûlu'nun ebeveyninin … kâfir olarak öldüğü"nü ileri sürer. El-emr bi'l ma'rûf ve n-nehy-i an il-münker'i vacip olarak görür. Astronomi'yi kabul ederken astroloji yi ve ilm-i kelām ın büyük çoğunluğunu reddeder. Kelâm, ona göre sadece düşmanların görüşlerini çürütmek için kullanılabilir. İtikadî tartışmalar, mümkün olan en aza indirgenmelidir. Birgivî, Kur'an'ın para için okunmasına veya öğretilmesine cevaz vermez. Bu yüzden Şeyhülislâm Ebussuud Efendi'yle ortaya çıkan deswegen entstandene ihtilafı Kâtib Çelebi, Mīzān al-ḥaqq fī iḫtiyār al-aḥaqq ("Daha haklı olanı tespitte hakikatın terazisinin") adlı makalesinde işler. Birgivî Edirne'de imam olarak çalışır, müteakkiben II. Selim'in bir hocası ve tanıdığı olan "İmam Ataullah Efendi" ile İzmir yakınlarında bir medrese kurup orada kendi ders verir. İstanbul'daki ziyaretlerinde en büyük destekçisi olan Sokollu Mehmed Paşa gibi devlet adamlarıyla buluşarak imparatorluktaki kötü fazîletler konusunda bilgi verir. Görüşüne görü bunları bertaraf etmenin anahtarı, İslâm Peygamberi ve Selef-i Salihîn in yaptıkları gibi her türlü bid'attan temizlenmiş olarak uygulanan İslâm'dadır. III. Murad zamanında Sokollu Mehmed Paşa'nın karşıtlarının sözü geçmeye başladı; Sokollu Mehmed Paşa, sufilere karşı birçok teşebbüste bulunduktan sonra bir sûfî derviş tarafından 1579'da katledildi. Birgivî'nin yazdığı bilinen 29 eseri vardır. ""aṭ-Ṭarīkatu'l-muḥammediyye""' 'nin yanında 1822'de Garcin de Tassy tarafından Fransızca ya tercüme edilen "Muhammed'in yolu" adlı yazıyı yazdı. Yazının İngilizce ye tercümesini Tosun Bayrak, Türkçe ye tercümesini de Celâl Yıldırım yapmıştır. Orijinali Arapça dır. "Vasiyetname" adlı eseri halk için yazılmış olup Müslümanları dürüstlüğe, dindarlığa, dayanışmaya ve kardeşliğe çağıran bu eseri bilhassa işçi ve köylülerin konuştuğu "Kaba Türkçe"yle yazmıştır. Bilhassa İbn Teymiyye'nin görüşlerine dayandığı "eṭ-Ṭarīkatu'l-muḥammediyye" "adlı eserinde Birgivî, çok sayıda davranışları bid'at ve yasak olarak nitelendirir. Bunlardan bazıları şunlardır: Mezar ve (bu Dünya'da) şefaat konusuna da değinen Birgivî, bunları uygulayanları dînin dışında görür. Birgivî, İbn Teymiyye'yi ""yeniden keşfeden"" kişi ve Selefî Tarika-i muhammedî'nin ilham kaynağı olarak bilinir. Başka Selefî akımlara ne derece ilham kaynağı olduğu bilinmemekle birlikte Vahhabiliğin kurucusu Muhammed ibn Abd al-Vahhab'a ilham kaynağı olduğu tartışmalıdır. ʿAlī aş-Şavkānī (1760–1860) ve Şah Velīyullāh ed-Dihlevī'yi etkilediği kesin olarak görülür. Eserleri bugün Türkiye'de, Balkanlarda ve Arap ülkelerinde pek dikkate alınmazken Hindistan ve Pakistan'da, bilhassa Deobandilerce alıntı yapılır. Sûfiler üzerine: Bid'atlar hakkÄ±nda: HitchBOT hitchBOT, amacı tek başına otostop çekerek dünyayı dolaşmak olan bir robot. Sosyal deney olarak Kanada'lı bir grup bilim insanı tarafından oluşturulmuştur. Binlerce kilometre yol katederek Kanada ve Almanya'da başladığı turları başarıyla tamamladı. Uluslararası düzeyde dikkatleri üzerine çekti. ABD’de başladığı yolculuğu ise saldırıya uğradığı için tamamlayamadı. Philadelphia kentinde kafası koparılmış bir şekilde bulundu. teknoloji Asurca Asurca, "Asur dili" ; Walter Kannemann Walter Kannemann (d. 14 Mart 1991), Arjantinli futbolcudur. Liga MX ekiplerinden Atlas FC'de oynuyor. Juan de Dios Hernández Juan de Dios Hernández (d. 4 Ocak 1986), Meksikalı futbolcudur. Liga MX ekiplerinden Atlas'ta oynuyor. Daniel Álvarez López Daniel Álvarez López (d. 22 Temmuz 1994), Meksikalı futbolcudur. Liga MX ekiplerinden Atlas FC'de oynuyor. Franco Arizala Franco Arizala (d. 4 Haziran 1986), Kolombiyalı futbolcudur. Liga MX ekiplerinden Atlas'ta oynamaktadır. Rodolfo Vilchis ""Rodolfo Salinas" (d. 29 Ağustos 1987), Meksikalı futbolcudur. Liga MX ekiplerinden Atlas FC'de oynuyor. Jorge ZÃ¡rate Jorge Zárate (d. 20 Ocak 1992), Meksikalı futbolcudur. Liga MX ekiplerinden Atlas FC'de oynuyor. Alfonso González Arturo González (d. 5 Eylül 1994), Meksikalı futbolcudur. Liga MX ekiplerinden Atlas'ta oynuyor. Rodolfo Salinas Rodolfo Salinas (d. 29 Ağustos 1987), Meksikalı futbolcudur. Liga MX ekiplerinden Atlas FC'de oynuyor. Aldo Leão Ramírez Aldo Leão Ramírez (d. 18 Nisan 1981), Kolombiyalı futbolcudur. Liga MX ekiplerinden Atlas'ta oynuyor. Eisner Loboa Eisner Loboa (d. 17 Mayıs 1987), Kolombiyalı futbolcudur. Liga MX ekiplerinden Atlas'ta oynuyor. Luis Nery Caballero Luis Nery Caballero (d. 22 Nisan 1990), ParaguaylÄ± futbolcudur. Liga MX ekiplerinden Atlas'ta oynuyor. Felipe Baloy Felipe Baloy (d. 24 Şubat 1981), Panamalı futbolcudur. Liga MX ekiplerinden Atlas'ta oynamaktadır. Rodrigo Godínez Rodrigo Godínez (d. 21 Eylül 1992), Meksikalı futbolcudur. Liga MX ekiplerinden Atlas FC'de oynuyor. Christian TabÃ³ Christian Tabó (d. 23 Kasım 1993), Uruguaylı futbolcudur. Liga MX ekiplerinden Atlas FC'de oynuyor. Miguel Ángel Fraga Miguel Ángel Fraga (d. 3 Eylül 1987), Meksikalı futbolcudur. Liga MX ekiplerinden Atlas'ta oynuyor. Bizans savaşları listesi Doğu Roma ya da Bizans İmparatorluğu (330-1453) tarihi boyunca gerçekleşmiş savaşlar ya da Harici ihtilafların listesidir. Dahili ihtilaflar için, Bizans isyan ve iç savaşları listesine bakınız. Masuda Masuda ( "Masuda-shi"), Japonya'nın Shimane prefektörlüğünde bulunan bir şehirdir. Şehir 1 Ağustos 1952 tarihinde kurulmuştur. Yüzölçümü 733.16 km² olan şehrin nüfusu Eylül 2010 tarihi itibarı ile 51,118'dir. 2007 Eurovision Şarkı Yarışması'nda Ukrayna Ukrayna, Finlandiya'nın başkenti Helsinki şehrinde gerçekleştirilen 2007 Eurovision Şarkı Yarışması'na katılımını onaylamıştır. Ukrayna yayıncısı Natsionalna Telekompaniya Ukrayiny (NTU) tarafından yapılan Ulusal final'in sonucunda Dancing Lasha Tumbai adlı şarkısıyla Verka Serduçka ülkesini temsil etmeye hak kazanmıştır. 2006'deki yarışmada Ukrayna 7. olduğu için finalde yarışma hakkı kazanmıştır. 12 Mayıs 2007 tarihinde yarı finalde yarışmıştır. Sırbistan'dan sonra ve Birleşik Krallık'tan önce 18. sırada sahnede yer almıştır. Gecenin sonunda 235 puanla ikinci olmuştur. YarÄ± finalde verilen puanlar: Finalde verilen puanlar: Unnan Unnan ( "Unnan-shi"), Japonya'nın Shimane prefektörlüğünde bulunan bir şehirdir. Şehir 1 Kasım 2004 tarihinde Daitō, Kamo, Kisuki, Mitoya ve Kakeya kasabaları ile Yoshida köyünün birleştirilmesiyle kurulmuştur. Yüzölçümü 553.4 km² olan şehrin nüfusu 30 Kasım 2012 tarihi itibarı ile 42,135'tir. Kavuklu Kavuklu, geleneksel Türk gösteri sanatlarından Orta oyunu'na ait ana karakterlerdendir. Doğal, halktan insanlara yakın, bilgisiz bir tiptir. Kırmızı kavuk ve cübbe ile meydana çıkar. Bir gölge oyunu olan Karagöz ve Hacivat ile benzerlik taşıyan Ortaoyunu’nda, Kavuklu (Aptal Uşak) oyunun komik tipidir; onu tamamlayan diğer ana karakter ise Karagöz ve Hacivat oyunundaki Hacivat karakterinin karşılığı olan Pişekar (Efendi)'dır. Ortaoyununda zurnacının Pişekar havasını çalmasıyla oyun alanına ilk olarak Pişekar çıkar; dört yanı selamlar. İzleyici ve zurnacı ile söyleşiye girer. İzleyiciye eğlence vadederken hoşça vakit geçirmelerini diler. Zurnanın kavuklu havası çalmasıyla Kavuklu ve Kavuklu arkası gelir. Bu iki oyun kişisi arasındaki çok kısa süren konuşmadan sonra araya Pişekâr girer ve diğer ikisi kuşkuyla tepki gösterirler. Çoğunlukla bu tepki Kavuklu ve Kavuklu arkasının birbirleri üstüne düşmesidir. Düşme kalkmadan sonra Pişekâr ve Kavuklu arasındaki söyleşme ya da tekerleme bölümü başlar. Bu bölümde Pişekar ve Kavuklu oyunculuk sanatının doğaçlama yanını yergiler. Arzbar denilen bu bölümden sonra tekerlemeye geçilir. Tekerleme bölümü gerçek üstü öykücülüğün örnekleriyle doludur; bu garip öyküler her zaman Kavuklu’nun başından geçer. Pişekar, Kavuklu’nun anlattığı gerçek dışı olaya inanır; bölümün sonunda Kavuklu gerçeği açıklar. Pişekâr’ın pastavını, Kavuklu’nun kavuğuna vurmasıyla tekerleme sona erer; Fasıl bölümüne geçilir. Fasıl bölümünde çoğunlukla Kavuklu iş aramaktadır; Pişekar ona iş bulur. Oyunu bitiren yine Pişekar olur. Seyircilerden özür diler, gelecek oyunun adını ve yerini duyurur. 2006 Eurovision Şarkı Yarışması'nda Ukrayna Ukrayna, Yunanistan'ın başkenti Atina şehrinde gerçekleştirilen 2006 Eurovision Şarkı Yarışması'na katılımını onaylamıştır. Ukrayna yayıncısı Natsionalna Telekompaniya Ukrayiny (NTU) tarafından yapılan Ulusal final sonucunda Show Me Your Love adlı şarkısıyla Tina Karol seçilmiştir. 2005'teki yarışmada Ukrayna 19. olmasından dolayı finalden yarışma hakkı kazanamamıştır. 18 Mayıs 2006 tarihinde yarı finalde yarışmıştır. Türkiye'den sonra ve Finlandiya'dan önce 15. sırada sahnede yer almıştır. 146 puan alarak 23 ülke arasında yedinci olmuş ve finale yükselmiştir. Finalde Finlandiya'dan sonra ve Fransa'dan önce 18. sırada sahnede yer almıştır. Gecenin sonunda 145 puanla yedinci olmuştur. YarÄ± finalde verilen puanlar: Finalde verilen puanlar: 2005 Eurovision Şarkı Yarışması'nda Ukrayna Ukrayna, 2004 Eurovision Şarkı Yarışması'nda "Wild Dances" adlı şarkıyla temsil eden Ruslana kazandığı için bu yıl ev sahipliği yapmıştır. Yarışma, başkent Kiev'de gerçekleştirilmiştir. Ukrayna yayıncısı Natsionalna Telekompaniya Ukrayiny (NTU) tarafından yapılan Ulusal final'in sonucunda Razom nas bahato adlı şarkısıyla GreenJolly ülkesini temsil etmeye hak kazanmıştır. 2005'teki yarışmada Ukrayna 1. olduğu için finalde yarışma hakkı kazanmıştır. 19 Mayıs 2006 tarihinde finalde yarışmıştır. Makedonya'dan sonra ve Almanya'dan önce 16. sırada sahnede yer almıştır. Gecenin sonunda 30 puanla yirminci olmuştur. YarÄ± finalde verilen puanlar: Finalde verilen puanlar: ESTCube-1 ESTCube-1, Estonya'nın ilk uydu projesidir. Uydu, Estonya Öğrenci Uydu Programı kapsamında geliştirilmiş olup 7 Mayıs 2013 tarihinde Vega roketi ile Guyana Uzay Üssü'nden uzaya fırlatılmıştır. ESTCube-1, CubeSat standartlarında bir nano uydu olup 1.048 kg ağırlığa ve 10x10x11.35 cm boyutlara sahiptir. Irak ve Şam İslam Devleti'nin petrol üretimi ve kaçakçılığı Irak ve Şam İslam Devleti'nin petrol üretimi ve kaçakçılığı, Irak ve Şam İslam Devleti'nin (IŞİD) Suriye ve Irak'ta yer alan petrol rafinelerinde petrol üretmesi ve bunları dış ülkelere satmasıdır. Petrol üretimi ve kaçakçılığı, IŞİD'in en büyük gelir kaynakları arasında gösterilir. Bu ürün bazı kaynaklarda "kara bayrağı besleyen kara altın" olarak da adlandırılmıştır. IŞİD kontrolü altındaki sahalardan elde edilen petrol, çoğunlukla kendi bölgeleri içerisinde dağıtılmakta, ancak pazar fiyatlarının altından çevre devletlere de kaçırılmaktadır. Ham petrolden üretilen petrol ve mazot gibi ürünler IŞİD kontrolü altındaki bölgelerin ekonomisinin temel taşı niteliğindedir. Mazot da birçok elektrik jeneratörünün güç kaynağı durumundadır. IŞİD'in petrol kaçakçılığından toplamda 750 milyon dolar gelir elde elde ettiği bildirildi. IŞİD'in petrol faaliyetlerinden elde ettiği gelire ilişkin tahminler değişkenlik göstermektedir. 2014 yılında Dubai'de bulunan enerji analistleri, örgütün Irak ve Suriye üretiminden elde ettiği toplam geliri günde $3 milyon olarak belirlemiştir. Ekim 2015 tarihli bir tahminde ise, üretimin günde 34 bin ila 40 bin varil olduğu ve varillerin $20 ila $45 karşılığında satılarak ayda $40 milyon gelir elde edildiği kaydedilmiştir. 2015'te yayımlanan diğer raporlarda da IŞİD'in petrol ve petrol ürünlerinin satışından günde $1,1 ila $1,5 milyon elde ettiği kaydedilmiştir. Ancak bu tahminlerin 2015 sonunda IŞİD karşıtı güçlerin yaptığı ve petrol üretimi ile dağıtımını hedef alan hava saldırıları nedeniyle revize edilmesi gerekmektedir. Dolayısıyla, Mart 2016'da yapılan bir tahminde aylık gelirin $20 milyon düzeyinde olduğu ifade edilmiştir. Aşağıdaki tablo, Aralık 2015'te IŞİD'in kontrolü altındaki önemli petrol sahalarındaki petrol üretim miktarını ve fiyatını göstermektedir. IŞİD, 2013 yılında petrol faaliyetlerini Suriye'nin kuzeyinden doğusuna kaydırmıştır Deyrizor bölgesindeki sahalar arasında al-Omar, the Deiro ve al-Tanak sahaları bulunurken, bölge dışında ise al-Jabsah ve al Tabqa sahaları bulunmaktadır. Deyrizor petrol sahası, günde 34 bin ila 40 bin varil üretmektedir. al-Omar ve al-Tanak sahaları ise, verimli petrol sahalarına sahiptir. Petrolün kalitesi, satılan varillerin birim fiyatını belirlemekte ve fiyatlar $25 ila $40 arasında değişkenlik göstermektedir. al-Omar'ın petrolü pahalıdır ve varil başı fiyatı $45 düzeyindedir. IŞİD, 2014'te Musul'u aldığında Irak'taki Ajil ve Allas petrol sahalarını da ele geçirmiştir. Bu sahalar daha sonra Irak ordusu tarafından geri alınmıştır. Ayrıca Irak'ın kuzeyindeki Qayyarah petrol sahası da IŞİD kontrolündedir ve günde 8.000 varil ağır ham petrol üretmektedir. Tikrit'in kuzeyindeki Ajil ile Himiran da Irak'taki önemli IŞİD sahaları arasındadır. IŞİD, petrol üretim sahalarının yönetimi için mühendisler ve uzman personel tahsis etmiştir. Petrol üretimi, üst yönetim tarafından merkezi olarak kontrol edilmektedir. Ebu Sayyaf, 2015 yılındaki ölümüne kadar petrol üretiminin "emir"i veya tepe amiri olarak görev yapmış, 200'ün üzerinde petrol kuyusundaki üretimin kontrolünü üstlenmiştir. Eylül 2016 sonlarında, bir Kürt medya kuruluşu olan Rudaw, Irak ordusunun Şargat ve Qayyarah'ı geri alması sonrasında IŞİD'in artık Irak'ta herhangi bir petrol sahasının kontrolüne sahip olmadığını bildirmiştir. IŞİD, satışını pompa başında gerçekleştirmekte ve genellikle Suriye ve Irak'tan bağımsız tüccarlara satış yapmaktadır. Ek olarak, IŞİD, dağıtım sistemindeki petrolü vergilendirmektedir. Toplam 1.000 dağıtım kamyonundan oluşan bir filoya sahip oldukları tahmin edilmektedir. Hammaddeler petrol ve mazot üretimi için yerel rafinerilere getirilmektedir. Birçok "rafineri", aslında yol kenarlarına yayılmış olan gelişmemiş nitelikteki ocaklardan ibarettir. Bu petrol ürünlerinin çoğunluğu, Suriye ve Irak'taki IŞİD kontrolü altında olan alanlarda tüccarlar tarafından satılmaktadır. Kuzey Suriye'deki isyancıların elindeki bölgeler de petrolünü IŞİD'den almaktadır. IŞİD'in Irak ve Suriye şehirlerinde çeşitli pazarları bulunmaktadır. En büyük IŞİD petrol pazarları arasında Menbic, el-Bab ve el-Kaym sayılabilir. Hâlihazırda Saddam Hüseyin’in 1990'lı yıllarda yaptırımları delerek uyguladığı kaçakçılıktan sonra, bölgede bir kaçakçılık ağı kurulmuştur. Bu kapsamda Suriye’de üretilen petrolün Türkiye, Ürdün, Irak ve İran’a kaçak olarak satılması kârlı görülmektedir. 2014 yılında "The Guardian"’ın yayımlamış olduğu raporda, Iraklı yetkililer ve bölgede faaliyet gösteren kaçakçıların yolsuzluk ve rüşvetin IŞİD petrolünün çevreye taşınmasını kolaylaştırdığı ifadelerine yer verilmiştir. 2015 yılının Kasım ayında Rusya ile Türkiye arasında yaşanan Rus Sukhoi Su-24 uçağının düşürülmesi olayının ardından Rusya Başbakanı Dmitri Medvedev, bazı Türk yetkililerin IŞİD petrollerinin pazarlanmasıyla mali açıdan doğrudan ilgilerinin olduğuna dair bilgilerinin olduğunu iddia etmiş, sonrasında bu iddia Türkiye Cumhurbaşkanı Recep Tayyip Erdoğan tarafından yalanlanmıştır. Devlet Başkanı Vladimir Putin ise gece gündüz çalışan petrol tankerlerini "canlı petrol boruları" olarak tanımlayarak, petrol kaçakçılığının ticari boyuta ulaştığını ileri sürdü. Mart ayında RT'nin yayımlamış olduğu belgeselde IŞİD'den kurtarılan bölgelerde bulunan belgeler ve tanıkların beyanları yayımlanmış ve IŞİD'in petrol üretimi ve Türkiye arasında bir bağ olduğu öne sürülmüştür. Türkiye Başbakanı Ahmet Davutoğlu, Rusya Savunma Bakanlığı'nın petrol ticareti iddialarına dair kanıt olarak sunduğu belgeler için, "Soğuk Savaş döneminde Sovyet propaganda makinesi vardı. Her gün değişik yalanlar üretir, önce kendileri inanır sonra da dünyanın inanmasını beklerlerdi. Bunlar, "Pravda yalanları, palavraları" diye anılırdı.. Bu Sovyetik propaganda makinesinin yalanlarına kimse itibar etmez" ifadelerini kullandı. Bu süreçte Amerikalı yetkililer Türkiye üzerinden yapılan kaçakçılığın az bir miktar olduğu ve ekonomik açıdan bunun önemsiz olduğunu açıklamışlardır. ABD Hazine Müsteşarlığı bünyesindeki Terörizm ve Mali İstihbarat Sekreterliği görevlisi Adam Szubin’e göre IŞİD kontrolündeki alanlardan gönderilen petrolün büyük kısmı Suriye hükümetinin kontrolü altındaki bölgelere sevk edilmektedir. Aralık 2015'te Amerika Birleşik Devletleri Dışişleri Bakanlığı Sözcüsü Julie Mason, "Türk hükümetinin petrol kaçırmak için IŞİD'le işbirliği yaptığı iddiasını reddediyoruz. Böyle bir suçlamayı destekleyen hiçbir kanıt görmedik" ifadelerini kullandı. Ayrıca ABD öncülüğündeki koalisyonun IŞİD'e karşı yürüttüğü Birleşik Ortak Görev Gücü-Doğal Kararlılık Harekâtı Sözcüsü Steve Warren, IŞİD'in Türkiye'ye petrol sattığı veya Türkiye'nin IŞİD'den petrol aldığı iddialarını saçma sapan ve gülünç bulduklarını söyledi. 2016 sonunda Türk televizyon kanalı NTV'de yayınlanan röportajında "Hükümetlerimiz birlikte çalıştıkça, başta olmasından endişe duyduğumuz şekilde ve boyutta bir kaçakçılık faaliyetlerinin artık yaşanmadığını tespit ettik" şeklinde konuşan ABD büyükelçisi John R. Bass, yazılı bir açıklama ile Türk hükümetinin IŞİD ile petrol kaçakçılığı ortaklığında olduğuna dair açıklamaları reddetti. Eylül 2014'te Amerika Birleşik Devletleri Senatosunda yapılan bir oturumda senatörlerin sorularını yanıtlayan dönemin Dışişleri Bakanı John Kerry, örgütün kaçak petrol satışı ile gelir elde ettiğini belirtti ve bu petrolün nereye satıldığına yönelik soruya "Belli ki Suriye'nin sınırı olan ülkelere. Ya Türkiye'ye ya Lübnan'a ya da daha güneye." yanıtını verdi. Bir hafta sonra Birleşmiş Milletler zirvesi için New York'ta Kerry ile görüşen Türkiye Dışişleri Bakanı Mevlüt Çavuşoğlu, iddiaların gerçeği yansıtmadığını ifade etti ve kanıt istedi. Aralık 2014'te CIA, Kilis'te petrol depolama alanı olduğunu iddia ettiği bir binaya ait koordinatların yer aldığı bir belgeyi Türk yetkililere gönderdi. Millî İstihbarat Teşkilatı (MİT) bunun üzerine inceleme başlattı ve binanın Kilis Belediyesine ait bir asfalt şantiyesi olduğunu tespit etti. 2016'da Türkiye Cumhuriyeti Dışişleri Bakanlığından bir yetkili bunun ortaya çıkmasından sonra John Kerry'nin Çavuşoğlu'ndan özür dilediğini, CIA'in ise Türkiye'den yazılı özür dilediğini açıkladı. Arap, İran ve Rusya medyasında çıkan çeşitli haberlere göre, Kürt ve Türk kaçakçıların Suriye ve Irak'taki IŞİD kontrolündeki topraklardan petrol alıp İsrail'e sattıkları iddia edildi. Bu komplo teorilerine göre kaçak petrol, İsrail ve Türk bayilerince fiyatlandırılmak üzere Zaho'ya gelmekte, daha sonra Silopi üzerinden Irak Kürt Bölgesel Yönetiminde çıkarılan petrol gibi gösterilerek Türkiye limanlarına getirilip gemilerle İsrail'e gönderilmektedir. İsrail Savunma Bakanı Moşe Ya'alon, Ocak 2016'daki Yunanistan ziyareti sırasında, "..bildiğiniz gibi DAEŞ petrolden elde ettiği Türk parasını çok uzun zamandır kullanıyor. Umarım bu kısa sürede son bulur" iddiasında bulundu. İran Alınan Kararların Uygunluğu Konseyi sekreteri Muhsin Rezai IŞİD'den Türkiye'ye petrol sevkiyatının yapıldığınına dair ellerinde bilgiler olduğunu belirtti. IŞİD’in kaçak petrolü bölgesinden farklı şekillerde çıkarabileceği düşünülmektedir. Erbil'deki üst düzey yetkililer kaçak petrolün tırlarla kimi zaman Kürdistan Bölgesel Yönetimi'nde çıkan petrol ile karıştırılarak Türkiye’ye transfer edildiğini, işlenmesi sonucunda yine ülke içinde kullanıldığını, diğer ülkelere sevk edilmek için ise Ceyhan ya da Dörtyol Limanlarına gönderildiğini iddia etti. Ayrıca kaçak petrolün, Avrupa veya Amerika menşeli yasal petrol üreticisi firmaların komisyoncuları aracılığıyla Türkiye üzerinden boru hatlarıyla sevk edildiği de iddialar arasındadır. Diğer bir iddiada ise kaçak petrol Kuzey Irak’taki komisyonculara satılmakta, Kerkük-Ceyhan Boru Hattı üzerindeki bulunan besleme noktalarından meşru petrolle karıştırılmaktadır. Doğal olarak işlenmeye giden bu karışım petrolün kökeni bilinememekte, beklenen Kürt petrolü olduğu ileri sürüldü. Bir başka kaçakçılık yönteminin ise petrolün Ürdün topraklarına taşınması olduğu iddia edilmektedir. Kaçak petrol bölgedeki önemli kaçakçılık merkezlerinden olan Al-Anbar üzerinden Ürdün’e gönderilmektedir. Saddam Hüseyin döneminde Irak İstihbarat Teşkilatı Görevlisi olan petrol kaçakçısı Sami Khalaf yaptığı açıklamada “"26 ila 28 ton kapasiteli tankerleri 4.200 Dolara alarak Ürdün’de 15.000 Dolara satıyoruz. Her kaçakçı haftada sekiz tanker götürüyor, ayrıca sınırdaki her kontrol noktasına da 650 Dolar rüşvet veriyor."” iddiasında bulunmuştur. 2017 yılının Ocak ayında Amerikan yetkililer Esad hükümetine satılan petrol ve doğal gazın, IŞİD’in ana gelir kaynağı hâline geldiği iddiasında bulunmuş, önceleri Türkiye ve Irak’a giden tırların Suriye hükûmeti kontrolünde bulunan bölgeye gönderildiğini belirtmişlerdir. Yasugi Yasugi ( "Yasugi-shi"), Japonya'nın Shimane prefektörlüğünde bulunan bir şehirdir. Yüzölçümü 420.97 km² olan şehrin nüfusu 1 Nisan 2011 tarihi itibarı ile 42,324'tür. Yasugi, 4 Kasım 1954 tarihinde şehir statüsüne yükseltilmiştir. Şehirde Gassantoda Kalesi'nin kalıntıları ile Adachi Sanat Müzesi bulunmaktadır. El-Kamil fi't-Tarih El-Kamil veya El-Kamil fi’t-Târîḫ (Arapça: الكامل في التاريخ‎, "al-Kāmil fit-Tārīkh") İzeddin Ali İbnü'l-Esîr tarafından 1230-1231 yıllarında Musul'da yazmıştır. İbnü'l Esir, kitabında ara sıra kurucusu İmaddeddin Zengi olan olan Zengiler, 12. ve 13. yüzyıllarda Kuzey Irak ve Suriye'de Selçuklu Atabeyleri olarak Hüküm sürmüş olan bu hanedanın önemini açıklar. Bu eserde 1090 yılında Haçlılar tarafından Kudüs'ün kuşatılmasında ve onları Kudüs'teki Mescid-i Aksa'ya saldırıları sırasında on binlerce Müslüman'ın öldürüldüğünden bahseder. Gazali'nin hayatını içeren temel bir kaynak eserdir. 915 yılına kadar olan tarihi olayları anlatmıştır. Taberi'yi örnek almış ve onun tarzında yazmıştır. Taberi'nin bilgi vermediği bazı konular; özellikle Kuzey Afrika ve Endülüs coğrafyası hakkında bilgi verir. Taberi'den sonraki dönemden bilgi verirken, mevcut kaynaklar ve olaylara tanık olan kişilerin şahitliğine başvurarak, kaynak göstermiştir. Eser, Avrupa'da 1800'lü yıllarda tanınmıştır. İbn-ül Esir'in kaynak olarak kullanımı diğer eserlere göre daha yakındır. El-Kamil'in tamamı ilk kez 1985-1987 yılları arasında bir heyet tarafından Türkçe'ye çevrilmiştir. Kitabın 1. cildi komisyon; 2. ve 4. ciltleri M. Beşir Eryarsoy; 5. cildi Yunus Apaydın; 6. cildi Abdullah Köşe; 3, 7, 8, ve 12. cildin ikinci yarısı Ahmet Ağırakça; 9. 10. 11 ve 12. cildin ilk yarısı ise Abdülkerim Özaydın tarafından çevrilmiştir. Kitabın Türkçe çevirisi, bazı yönlerden eksik ve yanlış çevrilmesi, yer yer Kürtlerle ilgili bölümlerin tahrif ve sansür edilmesi sebebiyle eleştirilmiştir. Gliese KataloÄŸu Gliese Kataloğu (; "Gliese Yakın Yıldızlar Kataloğu"), Dünya'nın 25 parsek (81,54 ıy) uzaklığı içerisinde yer alan yıldızlar kataloğudur. Katalog ilk kez 1957 yılında Alman astronom Wilhelm Gliese tarafından yayınlanmıştır. 2003 Eurovision Şarkı Yarışması'nda Ukrayna Ukrayna, Yunanistan'ın başkenti Atina şehrinde gerçekleştirilen 2006 Eurovision Şarkı Yarışması'na katılımını onaylamıştır. Ukrayna yayıncısı Natsionalna Telekompaniya Ukrayiny (NTU) tarafından yapılan görevlendirme yöntemi sonucunda Hasta la Vista adlı şarkısıyla Oleksandr Ponomaryov seçilmiştir. 24 Mayıs 2003 tarihinde finalde yarışmıştır. Türkiye'den sonra ve Finlandiya'dan önce 15. sırada sahnede yer almıştır. 146 puan alarak 23 ülke arasında yedinci olmuş ve finale yükselmiştir. Finalde Birleşik Krallık'tan sonra ve Yunanistan'dan önce 16. sırada sahnede yer almıştır. Gecenin sonunda 30 puanla on dördüncü olmuştur. Finalde verilen puanlar: Donna ve Joseph McCaul Donna ve Joseph McCaul, bilinen adıyla The McCauls erkek ve kız kardeşten oluşan İrlandalı pop müzik grubu. Grup üyeleri Donna McCaul ve Joseph McCaul'ten oluşmaktadır. 2005 Eurovision Şarkı Yarışması'nda İrlanda'yı "Love? adlı şarkıyla temsil etmiş, yarı finalde 14. olarak finale çıkma şanslarını kaybetmiştir. Tokyo Metropolü Hükûmeti Binası Tokyo Metropolitan Hükûmeti Binası (; "Tōkyō-to Chōsha") veya Tochō (都庁), Japonya'nın başkenti Tokyo'nun Shinjuku semtinde yer alan ve Tokyo Metropolitan Hükûmeti'nin karargahı olan gökdelendir. Binanın inşaatına 1988 yılında başlanmış olup 1991 yılında açılmıştır. Tokyo Metropolitan Hükûmeti Binası, iki gökdelen ile Metropol Meclisi olmak üzere üç binadan oluşmaktadır. En yüksek gökdelen 242 metre yüksekliğinde olup 48 katlıdır ve 33. kattan itibaren iki ayrı bölüme ayrılmaktadır. Diğer gökdelen ise 163 metre yüksekliğinde olup 34 katlıdır. Metropolitan Meclisi Binası ise yedi katlıdır. Tokyo Metropolitan Hükûmeti Binası, günümüzde Japonya'nın en yüksek yedinci binası olup 1990-1993 yılları arasında Japonya'nın ve 2007 yılında bu unvanı Midtown Tower alana kadar 1990-2007 yılları arasında Tokyo'nun en yüksek binasıydı. Mickey Joe Harte Michael Joseph "Mickey Joe" Harte (d. 1973), takma adıyla Mickey Harte İrlandalı şarkıcı-şarkıyazarı. 2003 Eurovision Şarkı Yarışması'nda İrlanda'yı "We've Got the World" temsil etmişti. Harte Lifford, County Donegal'da doğmuştur. 13 yaşındayken gitar çalmaya başlamıştır. İlk şarkısı, "Candlelight" şarkısını 1991 yılında yayınlamış, Daha sonra extended play (EP) versiyonunda yayınlamıştır. Annesi şair olması nedeniyle bu kariyerine başlamasında önemli etki olmuştur. Alain Barrière, 1963 Eurovision Şarkı Yarışması'nda Fransa'yı "Elle était si jolie" adlı şarkıyla temsil etmiş, yarışmada 25 puanla beşinci olmuştur. Harte, Louise Harte ile evlenmiştir. Dört çocuğu vardır: Kaleigh, Kyle, Ceola and Christian. Jordan Ladd Jordan Elizabeth Ladd (d. 14 Ocak 1975), Amerikalı oyuncu. Amerikalı oyuncu Cheryl Ladd'in kızıdır. Dominique Mbonyumutwa Dominique Mbonyumutwa (d. Ocak 1921- ö. 26 Temmuz 1986), Ruandalı siyasetçi. Mbonyumutwa, Afrika ülkesi Ruanda'da bağımsızlığını resmi olarak kazanmasa da 1961 yılında kısa bir süre ülkenin ilk devlet başkanı olarak görev almıştır. Ülkesinde çoğunluğu oluşturan Hutu etnik grubunun bir üyesi olan Mbonyumutwa, bir bölgenin Hutu şefi konumunda bulunmuştur. 1 Kasım 1959 tarihinde Azizler Günü'nde kiliseden çıktığı bir dönemde sekiz Tutsili kişinin saldırısına uğramış, bu saldırı sonucunda öldüğüne dair söylentiler yayılınca 3 Kasım 1959 tarihinden itibaren Hutular, Tutsilere karşı saldırılar gerçekleştirmiştir. Bu süreçte yaşanan gelişmeler "Ruandalı Azizler Günü" olarak adlandırılmıştır. Bu süreçte Mbonyumutwa'ya saldıran kişilerin Tutsi olan krala yakın kişiler olduğu bildirilmiş, 300 kişiye yakın kişinin hayatını kaybettiği olaylar birkaç gün içinde bölgeyi Birleşmiş Milletler Güvenli Bölgesi olarak idaresini elinde bulunduran Belçika yönetiminin komutasında olan Kongolu "Force Publique" birliklerinin müdahalesi ile bastırılabilmiştir. Ülkenin hala Belçika idaresinde olduğu bir dönemde, 28 Ocak 1961 tarihinde devlet başkanlığına getirilmiştir. "Gitarama darbesi" olarak adlandırılan gelişmelerde cumhuriyet ilan edilmiş ve Mbonyumutwa cumhuriyetin başına getirilmiştir. Belçika'nın da kabul ettiği bu gelişmelerin ardından yapılan referandumda nüfusun %79'u monarşinin kaldırılmasını ve cumhuriyetin yönetim şekli olarak kalmasını kabul etmişlerdir. 26 Kasım 1961 tarihinde görevini Grégoire Kayibanda'ya devreden Mbonyumutwa, ülkesinin Kayibanda önderliğinde 1 Temmuz 1962 yılında bağımsızlığını elde etmesini yaşamıştır. Mbonyumutwa 26 Temmuz 1986 tarihinde Brüksel'de hayatını kaybetmiştir. Naaşı ülkenin bağımsızlık ilanının yapıldığı stadyuma getirilerek bu stadyumda gömülmüştür. 2010 yılında stadyumda gerçekleştirilen yenileme çalışmaları kapsamında naaşı buradan alınarak devlet töreni eşliğinde kamu mezarlığına gömülmüştür. Kalbime Dönüyorum Berksan'ın Kalbime Dönüyorum albümü 12 Mayıs 2005' te Milhan Müzik etiketiyle çıkmıştır. Albümde "Tıpış Tıpış", "Delirdin Mi? Şaşırdın Mı?", "Aşka Mahkum" adlı şarkılara klipler çekildi.Albümün çıkış parçası "Tıpış Tıpış", 2005 yılında POPSAV tarafından yılın şarkısı ödülünü aldı. Albümde iki şarkının sözü müziği Kutsi' ye aitken geri kalan tüm şarkıların söz ve müziği Berksan' a aittir.Albümün remix şarkısı önceki albümdeki Unutamam şarkısıdır. Albümün prodüktörü Metin Milhan, aranjörleri ise Erkin Arslan ve Sarp Özdemiroğlu' dur. Albüm fotoğraflarını Koray Kasap çekmiştir. Amy Seimetz Amy Lynne Seimetz (?-?), Amerikalı kadın oyuncu, yapımcı, yazar ve editör. Oh Oh (EP) Oh Oh, şarkıcı Berksan'ın Poll Production etiketiyle 2013' te çıkardığı maksi teklisidir. Albümde 4 şarkı ve 3 versiyon ile beraber toplam 7 şarkı vardır. Albümdeki şarkılardan Oh Oh ve Duman'a klip çekilmiştir. Albümde Aysel Gürel'e ait bir şarkı da yer alıyor. Oh Oh şarkısının aranjesini Volga Tamöz, diğer tüm şarkıların aranjesini şarkıcının kardeşi Turaç Berkay Özer yapmıştır. Albüm fotoğraflarını Eray Altay ve Hasip Özer çekmiştir. ÅŒda Ōda ( "Ōda-shi"), Japonya'nın Shimane prefektörlüğünde bulunan bir şehirdir. Şehir 1 Ocak 1954 tarihinde kurulmuştur. Yüzölçümü 436.11 km² olan şehrin nüfusu 1 Ocak 2012 tarihi itibarı ile 38,837'dir. Ōda, Dünya Miras Listesi'ne dahil olan Iwami Ginzan Gümüş Madeni'ne ev sahipliği yapmaktadır. Gōtsu ( "Gōtsu-shi"), Japonya'nın Shimane prefektörlüğünde bulunan bir şehirdir. Şehir 1 Nisan 1954 tarihinde kurulmuştur. Yüzölçümü 268.51 km² olan şehrin nüfusu 2011 yılı itibarı ile 26,034'tür. Keldani Katolik Kilisesi Keldani Katolik Kilisesi (Asurca: ܥܕܬܐ ܟܠܕܝܬܐ ܩܬܘܠܝܩܝܬܐ‎, Edta Kaldeyta Qatoliqayta) Doğu Kilisesinden kopmuş olan ve Roma'ya bağlı olan Doğu kökenli kiliselerden bir tanesidir. Hassan Whiteside Hassan Niam Whiteside (d. 13 Haziran, 1989), National Basketball Association (NBA) takımlarından Portland Trailblazers forması giyen Amerikalı profesyonel basketbolcu. 2.13 metre boyunda, 120 kilogram ağırlığındadır.Pivot pozisyonunda oynamaktadır. Kolej kariyerini 2009-10 sezonunda Marshall Üniversitesi'nde geçiren Whiteside, 2010 NBA Seçmeleri'nde 33. sıradan Sacramento Kings tarafından draft edildi. 19 Temmuz tarihinde takımıyla iki yılı garantili olmak üzere dört yıllık sözleşme imzaladı. 29 Ekim, 2010 günü Whiteside, takımı tarafından kendini geliştirmesi amaçlı NBA Gelişim Ligi takımlarından Reno Bighorns'a kiralandı. 9 Ocak, 2011 tarihinde takımına geri döndü. Whiteside, 5 Mart günü aşil tendonundan yaşadığı sakatlık nedeniyle sezonu kapattığını duyurdu. Takımıyla geçirdiği çaylak sezonunda sadece tek maça çıktı. Ocak, 2012 tarihinde Whiteside, yeniden Reno Bighorns'a gönderildi. 4 Şubat günü ikinci kez Kings'e geri döndü. Whiteside, 16 Temmuz tarihinde Sacramento Kings tarafından serbest bırakıldı. 14 Aralık tarihinde bir başka gelişim ligi takımı Sioux Falls Skyforce ile sözleşme imzaladı. 4 Ocak, 2013 tarihinde Whiteside, Rio Grande Valley Vipers'e takas oldu. Gelişim ligi sezonu sonrası Lübnan ligi takımlarından Amchit Club ile anlaştı. Amchit Club'den ayrıldıktan sonra yaklaşık 1.5 yıllık süre boyunca Lübnan ve Çin'de sırasıyla Sichuan Blue Whales, Al Mouttahed Tripoli ve Jiangsu Monkey King takımlarında forma giyen Whiteside, 25 Ekim, 2014 tarihinde Memphis Grizzlies'ın kamp kadrosuna katılarak NBA'e geri dönüş yaptı. 22 Ekim, 2014 günü Memphis tarafından serbest bırakıldı. 24 Kasım, 2014 tarihinde Miami Heat ile sözleşme imzaladı. 4 Ocak, 2015 günü oynanan 88-84 kazandıkları Phoenix Suns maçında yaptığı 11 sayı, 10 ribaund ve 5 blok'la kariyerinin ilk double-double'nı gerçekleştirdi. 25 Ocak'taki 96-84 kazandıkları Chicago Bulls maçında 14 sayı, 13 ribaund ve 12 blok ile kariyerinin ilk triple-double'nı gerçekleştirdi ve böylece Miami Heat tarihinde bir maçta en çok blok yapan oyuncu oldu. Whiteside, NBA En Çok Gelişme Gösteren Oyuncu Ödülü sıralamasında sezonu dördüncü sırada tamamlarken Miami'deki ilk yılını maç başına 11.8 sayı ve 10 ribaund ortalamalarıyla geçti. Grégoire Kayibanda Grégoire Kayibanda (d. 1 Mayıs 1924 - ö. 15 Aralık 1976), Ruandalı siyasetçi. Kayibanda, Afrika ülkesi Ruanda'nın seçimle iş başına gelen ilk, genelde de ikinci olmak üzere 1961 ile 1973 yılları arasında devlet başkanlığı makamında bulunmuştur. Ülkenin güney bölgesinde dünyaya gelen Kayibanda, Hutu etnik grubuna mensuptu. Ruanda'nın bağımsızlık mücadelesinin önemli önderlerinden biri olan Kayibanda, Parmehutu partisinin kurucuları arasında yer almış ve 1957 yılında "Hutu Manifestosu" olarak adlandırılan yazıyı yazmıştır. Ülkesinin Ruanda-Urundi olarak adlandırıldığı bir süreçte Ruanda'nın ilk başbakanı olarak 28 Ocak 1961'de bu makama getirilmiştir. Ülkenin henüz bağımsızlığını kazanmadığı bir dönemde monarşinin referandum ile kaldırılarak gerçekleştirilen ilk seçimlerini kazanarak Ruanda'nın seçimle seçilen ilk, genelde de ikinci devlet başkanı olarak 26 Ekim 1961 tarihinde makama çıkmıştır. Göreve "demokrasi feodalizmi yenilgiye uğrattı" cümleleriyle başlayan Kayibanda'nın iktidarı döneminde de Hutular ile Tutsiler arasındaki çekişmeler durdurulamamış, Aralık 1963'te gerçekleştirilen katliamda sadece Gikongoro'da 14.000 Tutsi hayatını kaybetmiştir. Tutsi birlikleri komşu ülke Burundi'den başkent Kigali'yi ele geçirerek Kayibanda'yı görevden indirerek yeniden kralı tahta çıkarmayı hedeflemişler, planlarının kıl payı da olsa başarıya ulaşamaması sonucunda birlikler kaçmıştır. Yaşanan bu olayın ardından Ruandalı hükûmet birlikleri Tutsilere karşı intikam saldırıları gerçekleştirmiş, bu saldırılarda 20.000 Tutsi hayatını kaybetmiştir. 5 Temmuz 1973 yılında Savunma Bakanlığı pozisyonunda bulunan ve aynı zamanda Kayibanda'nın kuzeni olan general Juvénal Habyarimana tarafından gerçekleştirilen askeri darbe sonucu devlet başkanlığından uzaklaştırılmıştır. Darbe sonrasında eşi ile birlikte gizli bir yere götürülen Kayibanda, burada aç bırakılarak ölüme terk edilmiştir. Travis Scott Jacques Webster (d. 30 Nisan 1991), sahne adı ile Travis Scott, Amerikalı rapçi ve prodüktör. Houston, Teksaslı sanatçı, T.I.'ın Grand Hustle Records plak şirketiyle anlaşma yaptı. Kanye West ile yakın ilişki kuran Scott, 2012 yılında GOOD Music derleme albümü "Cruel Summer"daki birkaç şarkıda yer aldı. İlk solo projesi olan ve "Owl Pharaoh" adını taşıyan mixtape'i 21 Mayıs 2013'te yayınlandı. Onu 18 Ağustos 2014'te piyasaya çıkan ikinci mixtape'i "Days Before Rodeo" takip etti. Scott'ın, "Rodeo" adını taşıyan ilk stüdyo albümü 4 Eylül 2015'te Grand Hustle etiketiyle raflardaki yerini aldı. İlk haftasında 90 bin satan albüm, Amerikan "Billboard" 200 listesine üç numaradan girdi. 2016 yılında "Birds in the Trap Sing McKnight" albümünü Apple Müzik'te yer alan Beats 1'da yaptığı radyo programı .wav'de ilk kez yayınladı. Scott'ın müzik tarzı, geleneksel hip hop, lo-fi ve ambient müziğin karışımından meydana gelmiş bir tarz olarak tanımlandı. Scott'un sertifikalı albümleri sadece ABD'de 45 Milyon'un üzerinde sattı. 6 defa Grammy Ödüllerinde aday olarak gösterildi ve bir defa Billboard Müzik Ödüllerini kazandı. Jacques Berman Webster II Texas'ın Houston şehrinde doğdu. 1 yaşından 6 yaşına kadar Webster, Houston, South Park'ta anneannesiyle birlikte yaşadı. Houston'un güney merkezinde bulunan, suç oranının yüksek olmasıyla nam salmış mahallesi, genç Webster'ın üzerinde etki bırakmıştı. Bir sözünde mahallesi ile ilgili şunları söylemiştir: "Çocukluğumda anneannem varoşta yaşıyordu, yani çok fazla çılgınca şeyler gördüm. Delirmiş dilenciler, kafayı yemiş orospu çocukları... Aç, tuhaf ve pislik içerisinde insanlar gördüm. Her zaman kendime 'bu boktan yerden kurtulmam lazım.' derdim. Bu bana şeklimi, şu an olduğum kişiyi verdi." Webster ailesiyle yaşamak için Houston'un güneybatısında bulunan, Missouri City adında, orta sınıf bir yerleşim yerine taşındı. Annesi Apple'da çalışırken, babası kendi işinin sahibiydi. Aynı zamanda Webster'ın babası da bir soul müzisyeniydi ve dedesi bir caz bestecisiydi. Webster Elkins Lisesinde öğrenim gördü, 17 yaşında mezun oldu. Webster daha sonra Texas San Antonio Üniversitesinde eğitim görmeye başladı, fakat ikinci sınıfta müzik kariyerini devam ettirmek için bıraktı. Bıraktıktan sonra, Webster müzik kariyerine başlama teşebbüsüyle hızlıca New York'a taşındı. Ailesi, üniversiteden ayrılması nedeniyle hayal kırıklığına uğradı, sonuç olarak finansal desteklerini bıraktılar. Webster, uzun süredir arkadaş olduğu Chris Holloway ile "The Graduates" ismiyle bir ikili haline geldiler. 2008 yılında, bu ikili Myspace adlı web sayfasından isimsiz ilk EP eserlerini yayınladılar. İlerleyen yıllarda, Scott ve sınıf arkadaşlarından biri olan OG Chess ile "The Classmates" grubunu oluşturdular. The Classmates 2009 yılında Buddy Rich ve 2010 yılında Cruis'n USA olmak üzere 2 adet proje yayınladılar. Scott genel olarak iki işin de yapımını üstlenmişti. Bu ikili, 2012'de kişisel ve ekonomik anlaşmazlıklar yüzünden grubun dağılmasına kadar beraber devam ettiler. Üniversiteyi bıraktıktan sonra Scott, Houston'dan New York'ta bulunan Washington Heights'e taşındı, burada Illroots isimli müzik sitesinin sahibi Mike Waxx ile çalışmaya başladı. New York'a taşındıktan sonra Scott, bir arkadaşının evinde yerinde yatıyordu ve zamanının çoğunu Just Blaze'in stüdyosunda geçiriyordu. Zamanla New York'ta hüsrana uğramıştı ve devam edemediği için, sadece 4 ay durduğu şehirden Los Angeles, California'ya taşınmıştı. Los Angeles'ta Webster, yaşayacağı bir ev verme sözünü yerine getirmeyen bir arkadaşı tarafından terk edilmişti. Ailesi finansal desteğini kesmişti ve eninde sonunda ailesinin kovduğu eve geri dönmeye zorlanmıştı. Webster bir kez daha Los Angeles'a taşınmıştı ve bu sefer Southern California Üniversitesi'nde okuyan bir arkadaşının kanepesinde uyumaya başlamıştı. Daha sonraları Atlanta'lı rapçi ve Grand Hustle Records'un sahibi T.I. Webster'ın Lights (Love Sick) başlıklı şarkısını duyacaktı. Webster Los Angeles'tayken, T.I. adına bir çalışan onunla iletişime geçti ve bir stüdyoda buluşmak için davet etti. Buluşma sırasında T.I. Webster'ın "Animal" isimli şarkısına freestyle yaptı. Scott'ın tamamlanmış ilk mixtape'i Owl Pharaoh'tu ve 2012 de ücretsiz indirilmeye açık şekilde yayınlanmıştı. Fakat projenin çıkma tarihi gecikti ve ileride bir tarihte çıkacağı duyurularak ertelendi Bu proje daha sonra Kanye West ve Mike Dean tarafından tekrar yapıldı, fakat şarkılarda bulunan bazı kesitlerin izni alınamadığı için ertelendi. Bu bekleyiş sırasında Scott, "Blocka La Flame" adında, aynı plak şirketinde bulunduğu Pusha T'nin teklisi olan "Blocka" (vokaller ve yapım Scott'a aitti) şarkısının yeniden yapılmış versiyonunu yayınlayacaktı. Şarkı Young Chop tarafından, Scott'un Mike Dean ile birlikteyken prodüksiyona eklediği eklentiler ile birlikte yapıldı. 22 Mart 2013'te Scott, Owl Pharaoh isimli mixtape'inde yer alan "Quintana" şarkısı için bir video klip yayınladı. Şarkının mixtapedeki versiyonunda Amerikalı rapçi Wale konuk olmuştur. Bu şarkının prodüksiyonunu Sak Pase ve Mike Dean ile birlikte Scott üstlenmiştir. 27 Mart 2013'te XXL dergisi, Scott'a "Freshman Class" bölümünde yer vermişti. 29 Mart 2013'te İngiliz dj DJ Semtex ile yaptığı röportaj sonrasında Scott, 2 Haziran 2013'de çıkaracağı T.I. ve 2 Chainz'in de bulunduğu "Upper Echelon" başlıklı şarkısının ön gösterimini yapmıştı. Scott aynı zamanda Owl Pharaoh adlı mixtape'in kendisinin ilk resmi mixtape'i olduğunu ve iTunes Store üzerinden 21 Mayıs 2013'te yayınlanacağını açıklamıştı. 23 Nisan 2013'te "Upper Echelon" Urban contemporary temalı radyolara gönderilmişti. EP indirilmesi ücretsiz olarak yayınlanmıştı. 13 Mart 2014 tarhinde Scott, Texan müzik festivali South by Soutwest'te Big Sean'in gelmekte olan projelerinden birisi, daha sonra değişecek ismiyle "1975" adlı yeni şarkıyı seslendirmişti. Scott daha sonra Twitter üzerinden şarkının isminin "1975" olmadığını ve ikinci mixtape'i olan Days Before Rodeo'da yer alacağını açıkladı. Daha sonra Twitter hesabını plak şirketinin ilk stüdyo albümü Rodeo'yu duyurmak için kullanacaktı. 5 Mayıs 2014'te Scott, İngiliz rock grubu The 1975'ın "M.O.N.E.Y" adlı şarkılarından kesit bulunan, yeni başlığıyla "Don't Play" şarkısının tam halini yayınladı. 11 Temmuz 2014'te "Don't Play" dijital platformlarda Days Before Rodeo albümüne bir ön ayak olarak yayınlandı. Days Before Rodeo'daki başarılarından sonra Scott, rapçi Young Thug ve prodüktör Metro Boomin ile The Rodeo Tour olarak adlandırdığı bir konser turu yapacağını duyurdu. Tur 1 Mart 2015'te California, Santa Ana'da başladı ve 1 Nisan 2015'te Oregon, Portland'da sona erdi. Tur Denver, Colorado, Houston, Texas, Chicago, Illinois, Detroit, Michigan, New York, Atlanta, Georgia, Philadelphia, San Diego, Los Angeles, San Francisco, California ve Seattle, Washington gibi büyük şehirlerde düzenlendi. İlk gösterinin biletlerinin hayranların gözleri önünde çok hızlı bir şekilde tükenmesinin ardından, 2. tura Los Angeles ve New York gibi şehirler eklendi. Kanye West, Chris Brown, Wale ve Birdman gibi özel konuklar bazı şehirlerde katılım gösterdiler. Rodeo 4 Eylül 2015'te Grand Hustle ve Epic Records etiketi altında yayınlandı. Albüme Quavo, Juicy J, Kanye West, The Weeknd, Swae Lee, Chief Keef, Justin Bieber, Young Thug ve Toro y Moi gibi sanatçılar konuk olurken, prodüktörlüğü Mike Dean, Kanye West, WondaGurl, Suber, DJ Dahi, Metro Boomin, 1500 or Nothin', Sonny Digital, Southside, Terrace Martin, Zaytoven, Pharrell Williams ve Scott'ın kendisi üstlendi. Albüm Future ve 2 Chainz'in eşlik ettiği "3500" ve "Antidote" isimli parçalar sayesinde desteklendi. "Antidote" adlı teklisi, US Billboard Hot 100 listesinde 16. sıraya yerleşerek kendisinin en yüksek yere gelen teklisi oldu. Rodeo genel olarak eleştirmenlerden pozitif görüşler aldı ve ilk defa US Billboard 200 listesinde üçüncü sıraya ulaştı. Aynı zamanda Billboard Rap Albums listesinde de ilk defa birinci sıraya yerleşti. 4 Ocak 2016 tarihinde yeni stüdyo albümünün yolda olduğunu duyuracaktı. 8 Şubat 2016'da, iLoveMakonnen, Vic Mensa ve Scott'ın Alexander Wang'a ait olan "WANGSQUAD" topluluğunda yer alacağı duyuruldu. 29 Mart 2016 tarihinde 300 Entertainment yöneticisi Lyor Cohen, Young Thug ve Scott'ın yeni bir tekli yayınlayacaklarını ve Scott'ın yayınlanacak olan albümünün bir "klasik" olduğunu ifade etti. 7 Nisan 2016'da Scott, konserlerinden birinde Young Thug ile olan teklisinin ön gösterimini yaptı. 17 Mayıs 2016'da ise Scott, ikinci albümünün Birds in the Trap Sing McKnight olacağını açıklarken, üçüncü albümünün ise Astroworld adıyla piyasaya sunulacağını belirtti. 3 Haziran 2016 tarihinde Thug ve Scott ortak teklileri "Pick up the Phone" adlı şarkıyı yayınladılar. Atlanta'lı rap grubu Migos'un üyesi olan Quavo'nun vokallerini de içeren bu tekli, Billboard Hot 100 listesinde 43. olarak Recording Industry Association of America (RIAA) tarafından iki adet platin ile ödüllendirildi. 31 Ağustos 2016 tarihinde Scott Instagram üzerinden bir gönderi oluşturarak Birds in the Trap Sing McKnight albümünün sonunda bittiğini duyurdu. 2 Eylül 2016'da ise Scott .wav radiodaki üçüncü bölümünde albümün iTunes ve Apple Music üzerinden yayınlanacağını açıkladı. 11 Eylül 2016 günü albüm Scott'ın US Billboard 200 listesindeki ilk albümü oldu. Ertesi gün Universal Music Publishing Group CEO'su Jody Gerson, şirketinin Scott ile dünya çapında bir anlaşmaya imza attığını belirtti. Aynı radyo bölümünde Scott Birds in the Trap Sing McKnight albümünün ön tanıtımını yaptı, ayrıca Scott Kanye West'in G.O.O.D Music şirketinin ilk derleme albümü Cruel Summer'ın prodüktörlüğünü üstleneceğini duyurdu. Radyo bölümünde Scott çıkacak olan albümünü "çok dinç, anında olaya giren, çok felaket, adamım, çok felaket bir albüm." şeklinde açıkladı. Scott 16 Şubat 2017'de New Orleans, Champion Square alanında All-Star Weekend'de sahne aldı. Aynı zamanda 10 Mart 2017'de New Orleans BUKU Music + Art Project festivalinde de sahne aldı. 5 Martta Scott, "Birds Eye View" adındaki yeni konser turunu duyurdu. Ertesi gün, tur için gidilecek tarih ve şehirler belirlenmişti, 10 Martta New Orleans, Louisiana'da başlayarak 2 Haziran günü Eugene, Oregon'da son bulacaktı. Mart 2017'de Scott, Cactus Jack Records adı altında kendi "damgasını vuracağını" duyurdu. Bir röportaj sırasında Scott: "Müziğimin üzerinde finansal kontrole sahip olmak için yapmıyorum. En başta gelen ve en önemli olan şey diğer sanatçılara yardım etmek, yeni sanatçıları desteklemek ve imkanlar sunmak. Bana yapılanın aynısını onlara da yapmak istiyorum, fakat daha iyi yollarla. Daha iyi yollar derken bir saçmalıktan bahsetmiyorum. Sanatçılara albümlerinin yayınlanma tarihi ya da videoların ve albümlerin bütçesi hakkında yalan yok." 15 Haziran 2017 tarihinde Scott "Birds Eye View Tour" adındaki turnesinin bir Avrupa ayağı olacağını da belirtti. Turnenin Avrupa ayağı 23 Haziran günü Paris'te başladı ve 9 Temmuz günü Turku, Finlandiya'da son buldu. Turnenin bu ayağı genellikle festival ya da küçük organizasyonlar ayarındaydı. 3 Nisan 2017 tarihinde yüksek ihtimalle Scott 2017'nin sonlarına doğru yayınlayacağı, Atlantalı rapçi Quavo'yla yaptığı ortak albümü bildirdi. GQ'da yaptığı bir konuşmasında Scott: "Quavo ile albüm yakın bir zamanda geliyor. Yakında yeni şarkılar yayınlayacağım. Nasıl yaparım bilirsiniz: sürprizleri severim. Bu ikili albüme ek olarak Scott, Houston eğlence parkının kapatılmasından sonra albüme aynı ismi verilen, kendisinin üçüncü stüdyo albümü Astroworld'ün bitmeye yakın olduğu ve 2017 gibi yayınlanacağı duyuruldu. Scott aynı zamanda Kanadalı rapçi Drake'in More Life (2017) adlı projesinde "Portland" başlıklı bir şarkıda yer almıştı. Şarkının US Billboard Hot 100 listesinde 9. olmasıyla, Scott konuk sanatçı olarak ilk defa en iyi 10 sıralamasında yer aldı. 16 Mayıs 2017 tarihinde Scott, sosyal medyada ön gösterim yaptıktan sonra SoundCloud üzerinden üç yeni parça yayınladı. Şarkıların ismi "A Man", "Green & Purple (Playboi Carti eşliğinde)", ve"Butterfly Effect" oldu. Sadece "Butterfly Effect" diğer tüm yayın servislerinde yayınlandı. "Butterfly Effect" için yapılan klip 14 Temmuz 2017 günü yayınlandı. Scott 10 Ağustos 2017 tarihinde "ALBÜM MODU" şeklinde bir tweet paylaştı. Bu, Kendrick Lamar'ın "DAMN. TOUR" ismindeki turnesine konuk olduğu geceden bir önceki gündü. Bu tweet onun tamamıyla AstroWorld albümü için uğraştığının bir göstergesiydi. Scott 27 Ağustos 2017 tarihinde Thirty Seconds to Mars grubuyla birlikte "Walk On Water" isimli teklilerini 2017 MTV Video Müzik Ödülleri'nde seslendirdi. 18 Eylül 2017 tarihinde Migos ve Quavo bir röportaj gerçekleştirdiler. Quavo Scott ile yaptıkları albümün "çok çok yakın" olduğunu belirtti. Aynı zamanda Scott ile halihazırda 20 adet kaydının olduğunu vurguladı. Ocak 2017'de Scott, Çin doğumlu Kanadalı rapçi Kris Wu'nun "Deserve" adındaki çok özel bir parçasında ona eşlik etti. 7 Aralık 2017'de Quavo'nun Zane Lowe ile yaptığı röportajın bir kısmı Beats 1 isimli resmi twitter hesabında paylaşıldı. Gelmekte olan albümün adı sorulduğunda Quavo adının Huncho Jack, Jack Huncho olacağını onayladı. Scott 6 Aralık 2017 tarihinde Trippie Redd'in "Dark Knight Dummo" adlı parçasına konuk oldu. Şarkı Billboard Hot 100 listesinde 72. sırada yer aldı. 21 Aralık 2017 günü Webster ve Quavo ortak albümleri Huncho Jack, Jack Huncho'yu yayınladılar. Albüm Billboard 200 listesinde 3. sırada yer alırken albümden 7 şarkı Billboard Hot 100 listesinde kendine yer buldu. Huncho Jack, Jack Huncho albümünün yayınlanmasından sonra Webster daha fazla stüdyoda görüntülenmeye başladı ve Billboard AstroWorld'ün ilk çeyreği için bir beklentide bulundu. 3 Mayıs 2018 tarihinde Scott Kanye West ve Lil Uzi Vert'in eşlik ettiği "Watch" adlı tekliyi yayınladı. Bu tekli kendisinin gelmekte olan üçüncü stüdyo albümü AstroWorld için bir reklam oluşturdu. Astroworld 3 Ağustos 2018 günü yoğun övgülerle beraber yayınlandı ve Billboard 200 listesinde birinci sıradan yer edindi. Albümün ikinci teklisi "Sicko Mode", Scott'ın teklileri arasından en yüksek yeri alarak Billboard Hot 100 listesinde birinci oldu. Scott Metro Boomin'in Not All Heroes Wear Capes isimli albümünde 5 adet şarkıda konuk oldu. Aralık ayında Billboard, Scott'ın Maroon 5 grubuna konuk olarak Super Bowl LIII adındaki sahne şovunda konuk olacağını bildirdi. Bu performans halkın ilgisini büyük oranda çekmişti. 18 Nisan 2019 tarihinde Scott The Weeknd ve SZA ile beraber popüler bir HBO dizisi olan Game of Thrones için bir parça yayınladılar. Şarkı dizinin ikinci sezonunun ilk bölümünde yer alan bir sahneye referans olarak "Power is Power" ismiyle adlandırıldı. Şarkı Game of Thrones'un çıkmak üzere olan For the Throne albümünün ikinci parçasıydı. 2019 yılının Ağustos ayında, Scott'ın belgesel filmi Look Mom I Can Fly, Netflix üzerinden yayınlandı. Kasım ayında, Young Thug'ın şarkısı Hot'ı Gunna ile beraber yeniden seslendirdi. Aralıkta ise, Hot 100 listesinden birinci olarak çıkış yapan, 2018'de yayınladığı "Sicko Mode" şarkısından sonra ilk olarak çıkış yaptığı ikinci şarkısı konumundaki "Highest in the Room" yayınlandı. 2 Aralık'ta Scott, Cactus Jack şirketi adına JackBoys ismiyle Don Toliver, Sheck Wes ve prodüktör Chase B. Scott'ın eşlik ettiği ortak albümün 26 Aralık'ta yayınlanacağını Instagram üzerinden duyuruldu. Albüm aynı zamanda Scott'ın "Highest in the Room" isimli parçasının İspanyol şarkıcı Rosalia ve Amerikalı rapçi Lil Baby'nin aylar öncesinde eklenmiş olan bölümüyle birlikte yeni versiyonunu içeriyordu. 27 Aralık'ta Scott Sheck Wes, Don Toliver ve gelecek vaat eden rapçi Luxury Tax 50 ile yaptığı "GANG GANG" şarkısının video klibini yayınladı. 30 Aralık'ta ise Pop Smoke'un eşlik ettiği "GATTI" şarkısının video klibi yayınlandı. Bu şarkının sözleri Scott'ın ayrılmış olduğu sevgilisi Kylie Jenner'a ithafen yazılmıştı. Scott Bon Iver, Kid Cudi, M.I.A., Kanye West, Toro y Moi, Tame Impala, T.I., and Thom Yorke gibi isimlerin etkisinde kaldığını belirtmiştir. Spin dergisi 2013'te yapmış olduğu mixtape'i Owl Pharaoh'u Kid Cudi'nin Man on the Moon II: The Legend of Mr. Rager ismindeki albümüyle kıyaslamıştı. Scott şarkılarında Auto-Tune, delay efekti gibi birçok kendi sesinin dışında bir ses yaratan efektler kullanmış ve bunlarda çok yüksek derecede prodüktör olan Mike Dean ve Alex Tumay etkilenmiştir. Scott'ın müzikal tarzı "geleneksel hip-hop ve lo-fi müziğinin karışımı" olarak tanımlanmış ve genelde "ambient" müzik olarak sınıflandırmıştır. Scott bu konuda kendisiyle alakalı "Ben hip-hop değilim." demiştir. Vulture Scott'ın sesini "daima karanlık, bağdaştırıcı, kaliteli ve anormal olan her şey" olarak tanımlamıştır. Scott Broadway tiyatrosunun bir hayranı olduğunu ve gösterileri için bir albüm yapmak istediğini söylemiştir. Gelecekte kendi müzikalini yazmak istediğini de belirtmiştir. Kişisel Hayatı Scott 2017'nin nisan ayında televizyon yıldızı ve girişimci Kylie Jenner ile çıkmaya başladı. 1 Şubat 2018 tarihinde ilk çocukları Stormi doğmuştur. Çift Eylül 2019'da ayrılmıştır. Dale Dickey Dale Dickey (d. 29 Ekim 1961; Knoxville, Tennessee), Amerikalı oyuncu. Ruslan Hasbulatov Ruslan İmranoviç Hasbulatov (; ) (d. 22 Kasım 1942), Çeçen asıllı Rus ekonomist ve devlet adamı. 1993 Rusya anayasa krizinde önemli bir rol oynamıştır. Birleşik Uçak Şirketi Birleşik Uçak Şirketi (, "Obyedinyonnaya Aviastroitelnaya Korporatsiya" (OAK); (UAC)), bir Rus havacılık ve savunma şirketidir. Şirket, 2006 yılında Sukhoi, MiG, Tupolev, İlyuşin, Yakovlev, Beriev ve Irkut şirketlerinin tek bir çatı altında birleştirilmesiyle kurulmuş olup çoğunluk hissesi Rusya Hükümeti'ne aittir. Merkezi Moskova'da yer almaktadır ve Moskova Borsası'nda işlem görmektedir. Charles Holden Charles Henry Holden (12 Mayıs 1875 – 1 Mayıs 1960) Bolton doğumlu İngiliz mimar. 1920'ler ve 1930'larda Londra Metrosu'ndaki birçok istasyonun, Bristol Merkez Kütüphanesi'nin, Londra Elektrikli Demiryolları Şirketi'nin genel merkezinin, 55 Broadway'in ve Londra Üniversitesi Senato Binası'nın tasarımlarını yapmakla tanınınır. Ayrıca İngiliz Savaş Mezarları Komisyonu adına Kuzey Fransa ve Beçika'da birçok savaş mezarlığı da tasarlamıştır. Adele diskografisi İngiliz şarkıcı Adele'in diskografisi; üç stüdyo albümü, bir video albüm, on beş single ve iki extended play (EP)'den oluşur. Adele Birleşik Krallık'ta 6.8 milyon albüm, ABD'de ise 14 milyon albüm ve 22 milyon single satmıştır. Adele'in ilk stüdyo albümü "19", 28 Ocak 2008'de yayınlanmıştır. Albüm İngiltere albüm listesinde 1 numaraya yükselmiştir. İlk yayınlanan single "Hometown Glory" İngiltere'de 19 numaraya ulaşmıştır. İkinci yayınlanan single "Chasing Pavements" İngiltere'de 2 numaraya kadar yükselmeyi başarmıştır. Şarkı Norveç'te 1 numaraya yükselerek Adele'in ilk 1 numara başarısı olmuştur. Albümden diğer yayınlanan şarkılar "Cold Shoulder" ve "Make You Feel My Love" olmuştur. Adele'in ikinci stüdyo albümü "21", 19 Ocak 2011'de yayınlanmıştır. Albüm ABD, İngiltere, Almanya, Fransa dahil 27 ülkede 1 numaraya yükselmiştir. İlk single "Rolling in the Deep" İngiltere'de 2 numara, ABD ise 1 numara olarak Adele'in ABD'deki ilk 1 numara başarısı olmuştur. İkinci single "Someone Like You" Şubat 2011'de piyasaya sürülmüş, İngiltere'de 1 numaraya yükselerek kendi ülkesindeki ilk 1 numara başarısı olmuştur. Şarkı ABD'de 1 numara olarak, buradaki ikinci 1 numara başarısıdır. Üçüncü yayınlanan single "Set Fire to the Rain" ABD ve Yeni Zelanda'da 1 numara olmuştur. 2012'de yeni James Bond filminin soundtracki olan "Skyfall" şarkısını yayınladı. Şarkı Almanya, Fransa, İrlanda, Yeni Zelanda ve İsviçre'de 1 numaraya yükselmiştir. Adele'in üçüncü stüdyo albümü "25", 20 Kasım 2015'te yayınlanmıştır. Albümün çıkış şarkısı "Hello" 23 Ekim 2015'te piyasaya sürüldü, İngiltere listesinde 1 numara olarak İngiltere'de ikinci bir numara başarısı olmuştur. Şarkı ABD'de 1 numaradan giriş yaparak Adele'in toplamda dördüncü kez birinci olmasını sağladı ve bir haftada 1,11 milyon dijital indirme gibi çeşitli rekorlar kırmayı başardı. Adday Åžer Adday Şer (Asurca: ܐܕܝ ܫܝܪ) veya "Addai Şer" (3 Mart 1867 – 21 Haziran 1915). Asur kökenli, Siirt Keldani Katolik Kilisesi başpiskoposu. Asur Soykırımı sırasında Osmanlı tarafından öldürülmüştür. Adday 3 Mart 1867 tarihinde Shaqlawa, Irak'ta Keldani Katolik Kilisesi taraftarı olan Asur kökenli bir ailede dünyaya geldi. Babası köyün papazıydı, kendisine genç yaşta Asurca (Neo-Aramice) öğreterek yardımcı oldu. Erken yaşta annesini kaybetmesi kendisini asketik yaşam üzerine yoğunlaşmasına sebebiyet verdi daha sonrasında 1880 yılında Musul'da Dominikan Seminerine katıldı, burada Asurca, Arapça, Fransızca, Latince, Türkçenin yanı sıra Teoloji ve Felsefe okumuştur. Dokuz yıl sonrasında peder olarak kutsandı ve memleketi Shaqlawa'ya daha öncesinde de öğretmenlik yaptığı kilisenin okuluna gönderildi. Perodua Perodua ("Perusahaan Otomobil Kedua Sendirian Berhad"), Malezyalı bir otomobil üreticisidir. Şirket 1993 yılında kurulmuş olup Proton'dan sonra Malezya'nın ikinci otomobil üreticisidir. Genellikle Daihatsu temelli küçük otomobiller üretmektedir. Assyria TV Assyria TV, öncesinde biiinen adıyla ""The Hujada TV project"" ya da ""Hujåda TV project"", bir Asuri-Süryani televizyon projesidir ve yayına web üzerinden başlamıştır. Assyria TV Södertälje, İsveç merkezlidir. Proje İsveçteki tüm Asur federasyonları tarafından finanse edilmiştir. Web tabanlı televizyon istasyonu Assyria TV, Asur Medya Enstitüsü'ne (AMI) aittir. Asur Medya Enstitüsü (AMI) ise 24 Eylül 2011 tarihinde Södertälje'de (İsveç) kuruldu. Assyria TV, 2019 yılından bu yana Isveç Devlet Basın ve Yayın Kurumu 'MPRT'ye kayıtlı. Televizyon istasyonu, Asuri-Süryani etnik halki (Aramiler veya Keldaniler olarak da bilinir) yöneliktir. Bu tarihi yerli halk ana dil adı Suryoye, Suroye veya Suraye'dir. Televizyon programları ağırlıklı olarak Süryani dilinde üretilmektedir. Süryani-Aramice'nin her iki lehçesi de kullanılır. Bir yandan batı Süryanice "Surayt" (Turoyo) diğer yandan doğu Süryanice "Suret" (Swadaya). Ancak bazı programlar Arapça, Türkçe, Almanca, İngilizce ve İsveççe olarak da üretilmektedir. Assyria TV çeşitli sosyal medyadan alınabilir. Assyria TV yayıncısı ANB Sat arasında da gevşek bir işbirliği var. Televizyon programlarının çoğu Södertälje, İsveç'te üretilmektedir. Bununla birlikte, Süryani göçü geçmişine sahip nüfusu yüksek olan Avrupa şehirlerinden gelen formatlar da düzenli olarak yayınlanmaktadır. Bunlar arasında: Augsburg, Wiesbaden, Gütersloh, Gronau, Göteborg, Paris (çoğunlukla Sarcelles), Enschede, Brüksel ve Viyana. Hello (şarkı) "Hello", İngiliz şarkıcı ve söz yazarı Adele'in 25 adlı albümünden bir şarkıdır. XL Recordings tarafından yayınlanan üçüncü albümünün çıkış teklisidir. Şarkı, Adele ve şarkının yapımcısı Greg Kurstin ile beraber yazıldı. Teması daha çok piyano balladları ve soul elementleri barındırır. Sözleri ise daha çok geçmişe dayalı pişmanlık üzerinedir. Şarkı yayınlandıktan sonra müzik eleştirmenlerinden oldukça olumlu yorumlar aldı, Adele'in önceki şarkılarıyla kıyaslanınca vokalleri ve şarkı sözleri oldukça beğenildi. "Hello" İngiltere ve Amerika Birleşik Devletleri de olmak üzere toplam 28 ülkede bir numaradan giriş yapıp uluslararası başarıya imza attı. İngiltere'de, 21 albümünden bir tekli olan Someone Like You'dan sonra ikinci kez bir numaraya yükseldi. Satışlarda ise son üç yılın en büyük satışlarını gerçekleştirdi. Birleşik Devletler'de Billboard Hot 100'e bir numaradan giriş yaparak birçok rekor kırdı ve bir haftada en çok dijital satış yapan tekli olarak tarihe geçti. Video klibini Xavier Dolan'ın yönettiği klipte Adele ve Tristan Wilds oynadı. Klip 24 saat içinde 27.7 milyon kez izlenerek Vevo rekorunu kırarak Taylor Swift'in Bad Blood video klibi rekorunu elinden aldı. Aynı zamanda daha önce de Miley Cyrus'ın Wrecking Ball klibiyle kırdığı en kısa sürede 100 milyon kez izlenme rekorunu da geçti. Adele, şarkının promosyonunu da BBC'nin ona özel yaptığı bir saatlik 'Adele at the BBC' adlı programda canlı söyleyerek yaptı. "Hello" Adele ve Greg Kurstin tarafından yazıldı ve yapımcılığını da Greg Kurstin üstlendi. Şarkının yazımı altı ay sürdü. Beraber şarkının giriş kısmını yazmaya başladılar, şarkının yarısını bitirdiler. Altı ay sonra Adele, Greg Kurstin'le iletişime geçince Greg: "Adele'in şarkıyı bitireceğinden emin bile değildim," diye dile getirdi. Şarkı soul, piyano ballad ağırlıklı bir şarkıdır. Sözsel olarak daha çok geçmişe yönelik pişmanlık ve telefon konuşmasına odaklıdır. Şarkı daha çok 21 albümünden çıkan teklisi "Someone Like You"'daki gibi "başarısız bir ilişki" sözlerine benzetildi. Bekter Bekter veya Behter (Moğolca: Бэхтэр ö. 1180) Moğol kabile şefi olan Yesügey'in oğlu ve sonraları Cengiz Han olarak anılacak olan Temuçin'in üvey kardeşi. Bekter, Temuçin ve kardeşi Hazar Kasar tarafından, aralarında başlayan yiyecek kavgası sonucu öldürülmüş ve bu nedenle anneleri Höelin tarafından büyük bir tepki almışlardır. MÃ– 367 HÃ¶elin Höelin (veya Höelin Ujin , Moğolca: Өэлүн үжин, Өэлүн эх, "Anne Höelin") sonraları Cengiz Han olarak anılacak olan Temuçin'in annesi ve Moğol kabile şefi Yesügey'in eşi. Höelin, Onggirat boyunun Olkunat kabilesindendir. 1159 Yılı civarında Yesügey tarafından kaçırıldı. Höelin, Yesügey tarafından baş eşi yapıldı. Böylece Yesügey'in varisleri Höelin'in çocuklarından olacaktı. Höelin'in, Yesügey'den beş çocuğu oldu. Bunlar, Temuçin, Hazar Kasar, Kaçiun, Temüge erkek çocukları, Temulin ise kız çocuğudur. Ayrıca Yesügey'in diğer karısından olan Bekter ve Belgütey adında iki erkek üvey çocuğu vardır. Yesügey'in Tatarlar tarafından öldürülmesinden sonra, kabiledeki birçok kişi obayı terk etmiş, Höelin çocuklarıyla birlikte yalnız kalmıştır. Höelin ailesinin sorumluluğunu alarak bir arada tutmaya çalışmıştır. Buna rağmen Temuçin ve Bekter arasındaki mücadele, Temuçin'in Bekter'i öldürmesiyle son bulmuştur. Höelin bu duruma önceleri çok büyük tepki göstermesine rağmen aileyi bir arada tutabilmek için Temuçin ile birlikte yaşamaya devam etmiştir. Cengiz Han'ın en önemli danışmanları karısı Börte ile birlikte annesi Höelin olmuştur. Kütahyalı Rahîmî Kütahyalı Rahîmî (d. Kütahya; ö. ?) Osmanlı devlet adamı ve şâir. Kütahya'da doğdu. Yıldırım Bayezid'in Kütahya valiliği zamanında onun hizmetinde olup zeamet erbabından idi. Kendisinin ilime ve şiire bağlılığı vardı. Yıldırım Bayezid kendisini himaye altına almış ve ödüllendirmiştir. "Gubârı hattın esrârını hayrân olmayan bilmez" "Mezâkı nutkı lâ'lin hemdemi cân olmayan bilmez" "Dil meyanın ârzûlar, can lebin eyler ümîd" "Âh kim maksût nâ peydavü maksat nâ bedid" 2016 yapımı Türk filmleri Bu liste, 2016 yılında vizyona girmiş Türk yapımı sinema filmlerini listelemektedir. = Haziran = = Kasım = = Aralık = = KaynakÃ§a = CÃ¼beyl Cübeyl (, "El-Cübeyl"), Suudi Arabistan'ın Doğu Bölgesi'nde bulunan bir şehirdir. Şehrin nüfusu 2011 yılı itibarı ile 378,949'dur. Cübeyl, Orta Doğu'nun en büyük sanayi şehri olup şehrin yakınlarında petrol sahaları bulunmaktadır. Asur Takvimi Asur takvimi MÖ 4750 yılında başlayan ay tabanlı bir takvimdir, Asur’da inşa edilen ilk tapınaktan esinlenilmiştir, özellikle Addi Alkhas, Jean Alkhas ve Nimrod Simono tarafından düzenlenen Asur degisi “"Gılgamış’ta"” yayınlanan birtakım makaleler baz alınmıştır. Yeni bir yıl Baharı ilk görüşle başlar. Asur yeni yılı halen daha her yıl toplanarak, festivallerle kutlanmaya devam etmektedir. M.S. 2015 yılı, Asurlarda 6765 yılına denk gelmektedir. ! MEVSÄ°M ! AY ! TRANSLÄ°TERASYON ! BİLGİ ! TARAFINDAN KUTSANAN ! GÜNLER ! GREGORYEN TAKVİMİ ! rowspan=3 | BAHAR ! rowspan=3 | YAZ ! rowspan=3 | SONBAHAR(GÜZ) ! rowspan=3 | KIÅž El yıkama El yıkama ya da el hijyeni: sabun ile birlikte su veya başka bir sıvı kullanarak ya da sıvı kullanmadan; ellerden toprağın, kirin ve mikroorganizmaların temizlenmesi işlemi. "Tıbbi el hijyeni", ilaç ve tıbbi bakım idaresi ile ilgili hijyen uygulamalarına ilişkin bir terimdir, hastalıkların oluşmasını ve yayılmasını önler veya en aza indirir. El yıkamadaki temel amaç bakteriler ve virusler gibi hastalık etkenlerini ve kimyasal maddeler gibi kişisel zararlıları temizlemektir. Tıp alanında ve gıda işi yapan kişiler için özellikle önemlidir, ama aynı zamanda genel halk sağlığı için de oldukça önemli bir uygulamadır. İnsanlar gözlerine, ağızlarına ve burunlarına dokunmadan önce ellerini yıkamazlar ise solunum ve sindirim sistemi hastalıklarına yakalanabilirler, enfeksiyon kapabilirler. CDC (Amerika Birleşik Devletleri Hastalık Kontrol ve Korunma Merkezleri): "Patojenlerden korunmanın en etkili yollarından birinin el yıkamak" olduğunu belirtmiştir. Genel bir kural olarak el yıkamak, kızamık, suçiçeği, grip ve tüberküloz gibi damlacık yoluyla ve hava yoluyla bulaşan hastalıklara karşı insanları korur. Doğrudan fiziksel temas ile (örneğin: gastroenteritin birçok formları gibi) ve fekal-oral yollardan bulaşan hastalıklara (örneğin: İmpetigo) karşı en iyi korumayı sağlar. Sadece su kullanarak yapılan sembolik el yıkama, Bahailik, Hinduizm ve Yahudiliğin tevilah ve netilat yadayim kolları gibi birçok dinde ritüellerin bir parçasıdır. Bunlara benzer lavabo uygulamaları Hristiyanlıkta, İslamda (Abdest) ve Şinto dininde (Misogi) de mevcuttur. El yıkamanın, sağlığa faydalarından bazıları aşağıdaki gibidir: Gelişmekte olan ülkelerde, solunum yolu hastalıkları ve ishalli hastalıklar ile ilgili çocuk ölüm oranları sabunla el yıkama gibi basit davranış değişiklikleri ile azaltılabilir. El yıkama, basit bir eylem olmasına rağmen neredeyse %50 oranında bu hastalıklardan ölüm oranını azaltabilir. Evde, okulda ve toplu yerlerde sergilenen bu otonom davranış, dünya çapında, ishal ve akut solunum yolu enfeksiyonlarını engellemenin etkili ve en ucuz tek yoludur. Zatürre, büyük bir solunum yolu enfeksiyonudur ve yılda yaklaşık 1,8 milyon çocuğun hayatını alarak, beş yaş altındaki çocuk ölümlerinin bir numaralı nedenidir. İshal ve zatürre birlikte yılda yaklaşık 3.5 milyon çocuğun ölmesine neden olmaktadır. UNICEF'e, göre yemeklerden önce ve tuvaletten sonra sabunla el yıkama alışkanlığı tek bir aşı veya tıbbi müdahaleden daha hayat kurtarıcıdır, bu alışkanlık, ishal ölümlerinin nerdeyse yarısını ve akut solunum yolu enfeksiyonları ölümlerinin dörtte birini engellemektedir. El yıkama genellikle su, sanitasyon ve hijyen gibi diğer sanitasyon müdahalelerine entegre edilmiştir. El yıkamanın küçük bir yan etkisi, sık sık el yıkanması sonucu ciltte kuruluğun oluşmasıdır. Aşırı el yıkama, yaygın obsesif-kompulsif bozukluk (OKB) belirtisi olarak görülmektedir. Gelişmekte olan ülkelerde günün belli saatlerinde, okul çocukları için el yıkama oyunu oynamak gibi uygulamalar çocukların bu konudaki davranışlarınn geliştirmek için bir seçenektir. Filipinlerde Filipin Eğitim Birimi tarafından uygulanan "Temel Sağlık Programı" çocukların sağlık davranışlarını geliştirme eğitimine bir örnektir. Bu ulusal programın özünde yılda iki kez haşaratların öldürülmesi, sabun ile günlük el yıkama ve florür ile diş fırçalama uygulamaları vardır. Bu Endonezyada da başarıyla uygulanmıştır. Su ile beraber sabun veya deterjan ile el yıkamak deriden mikropların uzaklaşmasını kolaylaştırır. Sabun ve deterjanın ana etkisi, çözünmedeki engelleri azaltarak çözünürlüğü arttırmaktır. Tek başına su verimli bir deri temizleyici değildir çünkü organik toprak parçaları, yağlar ve proteinler su içinde çözülmezler. Sadece suyla temizlik ancak suyun yeteri kadar tazyikli akmasıyla sağlanabilir. Ayrıca sabun ve deterjanlar zarflı virüslerin zarf yapısını bozarak bu virusları etkisiz hale getirebilmektedir. Katı sabun tekrar tekrar kullanılabildiği için üzerinde bakteri ve pislikleri tutabilmektedir. Kirli sabundan kişiler arası bakteri geçişi ile ilgili az sayıdaki çalışmalarda, bakterilerin köpük ile kayıp temizlendiği için bu şekilde geçişlerinin sanılandan daha az olduğu öne sürülmüştür. Antibakteriyel sabunlar sağlık açısından bilinçli toplumlarda yoğun bir şekilde tanıtılmaktadırlar. Bu güne kadar, antiseptik ve dezenfektan kullanımının doğada antibiyotik direncine neden olduğu ile ilgili bir kanıt bulunamamıştır. Bununla beraber, antibakteriyel sabunlar geniş bir dirençli suşlar listesi bulunan triclosan gibi ortak etken maddelere sahiptirler. Bu nedenle pazarlanan antibakteriyel sabunlar antibiyotik direncine neden olmasalar bile, bakteriler bu sabunların etken maddelerine dirençli olduğu için söylenildiği kadar etkili olmayabilirler. Oregon Üniversitesi Halk Sağlığı Okulu'nun yaptığı kapsamlı bir analizde düz sabunların hastalıkların önlenmesi ve ellerden bakterilerin giderilmesi konusunda triklosan içeren tüketici sınıfı anti-bakteriyel sabunlar kadar etkili olduğunu göstermiştir. El yıkamak için kullanılan sıcak su bakterileri öldürecek kadar sıcak değildir. Bakteriler vücut sıcaklığında (37 C) çok daha fazla gelişme gösterirler. Ilık sabunlu su soğuk olanına göre doğal yağların, toprağın ve bakterinin ellerden temizlenmesi konusunda daha iyidir ancak yaygın inanışın aksine bilimsel çalışmalar, tek başına sıcak su kullanarak el yıkamanın elleden mikrobiyal yükü azaltmak üzerinde hiçbir etkiye sahip olmadığını göstermiştir. El antiseptikleri ve el temizleyiciler, su bazlı olmayan el hijyeni ajanlarıdır. 1990'ların sonu ve 21. yüzyılın başlarında, alkollü, su bazlı olmayan el hijyeni ajanları (aynı zamanda alkol bazlı el losyonları, antiseptik el losyonları olarak da bilinir) ile elleri ovalamak popülerlik kazanmaya başladı. Formüllerde en çok izopropil alkol ya da etanol ile birlikte kıvam arttırıcı olarak karbomer ve nemlendirici olarak gliserin kullanılmaktadır. Kullanım kolaylığı ve alkolün eli kurutmasını önlemek için köpük şeklinde satılanlar da mevcuttur. Kolonyalar ve en az %60 ve %95 alkol ihtiva eden el temizleyicileri etkili mikrop öldürücülerdir. Alkol ile ovmak bakterileri ve birden fazla ilaca dirençli bakterileri (MRSA ve VRE), verem, ve bazı virüsleri (HIV, herpes, RSV, rhinovirus, vaccinia, influenza, ve hepatit virüsleri de dahil) ve mantarları öldürür. %70 alkol içeren preparatlarla 30 saniye elleri ovlamak bakterilerin %99.97'sini öldürür ve 1 dakika ovalama ile de bakterilerin %99.9'undan %99.999'una kadarını öldürür. El antiseptikleri bakterilere karşı oldukça etkilidirler ve bazı virüslere karşı daha az etkilidirler. Alkol bazlı el dezenfektanları bulaşıcı gastroenteritin en sık nedeni olan norovirus veya norwalk tipi virüslere karşı neredeyse tamamen etkisizdirler. CDC özellikle gözle görüllür kirlenme olmuşsa yıkadıktan sonra ellerin el antiseptikleri ile ovulmasını tavsiye etmektedir. Su içermeyen ajanlar etkinliklerine rağmen ellerden organik maddeleri temzileyemezler ancak basitçe dezenfekte ederler. Bu nedenle su ve sabun kadar etkili olmazlar çünkü patojenler hala elde kalır. Alkol içermeyen el temizleyicilerin etkinlikleri formülleriyle ve içindeki maddelerle doğru orantılıdır, bu temzileyicilerin etkinlikleri alkol ve alkol losyonlarından daha az olmuştur. Son zamanlarda, benzalkonyum klorür formülasyonlarının uygulamalarının kalıcı ve kümülatif antimikrobiyal aktiviteye sahip olduğu görülmüştür, alkolün aksine sonraki kullanımlarında etkinliklerinin azaldığı ve gelişen yan etkilerin de olduğu görülmüştür. Düşük gelirli toplumlarda eller sabun ve su yerine külle temizleme yoluna gidilir. Kül veya toprak sudan daha fazla etkili olabilir ancak sabunlu sudan daha etkili değildir. Kül veya toprakta hastalık etkenleri mevcut ise, salgını azaltmak yerine arttırabilir. Külde de sabunda olduğu gibi dezenfektam maddesi vardır (alkaline). DSÖ sabun bulunmadığında sabuna alternatif olarak kül kullanılmasını önermiştir. Mümkünse ılık su ve sabun kullanılmalı ve tırnaklarla birlikte eller iyice yıkanmalıdır. Bununla birlikte, kül sabunun yerini alabilir ve soğuk su da kullanılabilir. Öncelikle eller ılık su ile yıkanır, Bileklere ve kollara kirlenmiş su gelmemesi için eller bileklerin ve kolların altında tutulmalıdır. Ilık su derinin yağını soymadan gözeneklerini açar ve mikroorganizmaları temizler. Sıvı sabun, tek seferde tamamen eli kapsayacak şekilde beş mililitre kullanılmalıdır ve sabunlu eller akan su dışında en az 20 saniye ovalanmalıdır. En çok unutulan bölgeler baş parmaklar, bilekler, parmak araları ve tırnak aralarıdır. Yapay tırnaklar ve kırık tırnaklar mikroorganizmalar için bir yuva oluşturur. Sonra iyice durulamak gerekir, mikroorganizmalar bilekten parmaklara doğru kayıp düşerler. Suyu kapatmak için kâğıt havlu kullanılmalıdır. Eller ve kollar kâğıt havluyla kurulanmalı ve kapının kolu da kâğıt havluyla açılıp kapatılmalıdır. Nemlendirici losyonlar cildin nemini koruma konusunda yardımcı olabilirler; Cilt kuruluğu cilt hasarına yol açabilir ve enfeksiyon ihtimalini arttırabilir. Musluk suyun ve sabunun bulunmadığı düşük bütçeli bölgelerde el yıkamak için çeşitli düzenekler (tippy tap) kurulmakta veya kül kullanılarak el temizliği yapılmaktadır. Gelişmekte olan ülkelerde ve kırsal bölgelerde kurulmuş musluk düzenekleri mevcuttur. Bir musluk düzeneği (tippy-tap) basit bir teknikle bir bidon iple asılır, ayakla kontrol edilen düzenekte, genelde eller kalıp sabun ile yıkanır. Elleri yıkadıktan sonra kurutmak el temizliğinin önemli bir parçasdır ancak kamuya açık tuvaletlerde bunun ne şekilde yapılacağı konusunda çeşitli tartışmalar vardır. Sayıları gittikçe artan araştırmalar, tek kullanımlık kâğıt havluların birçok tuvalette kullanılan elektirikli el kurutucularından çok daha hijyenik olduğunu gösterdi.. 2008'de, Westminster Üniversitesi tarafından bir çalışma yürütülmüştür, Çalışmada kagıt havluların ve el kurutma makinelerinin etkinlikleri karşılaştırılmıştır. TAnahtar bulgular: Tuvalet kullanıcılarının tuvalette çapraz kontaminasyona maruziyetleri ve kurutma araçlarının tipleri hakkında araştırma yapan bilim insanları şu sonuçlara ulaşmışlardır: TÜV Produkt und Umwelt tarafından 2005 yılında farklı kurutma yöntemleri hakkında yapılan bir çalışmada. Eller kurutulduktan sonraki bakteri rezervi aşağıdaki gibidir. Birçok el kurutma makinesi üreticisi vardır ve el kurutma makineleri kâğıt havlularla karşılaştırılmaktadırlar. GATA Halk Sağlığı Kurumunu tarafından yapılan bir çalışmada, el kurutma makinelerinin içlerinde mikrop ürediği ve üfledikleri hava ile beraber mikropları insanlara bulaştırdıkları ortaya çıkmıştır. Kurum bu mikropların solunum sistemi hastalıklarına yol açtığını belirtmiştir. Sabun ve suyun bulunmadığı ortamlarda ve seyahat halindeyken ıslak mendil kullanmak bir alternatif olmaktadır ancak Türkiye Cumhuriyeti Sağlık Bakanlığı'nın yaptığı bir araştırmada ıslak mendillerde bakteriyel üremelerin varlığı tespit edildi. Macar hekim Ignaz Semmelweis'in, el yıkamanın hastane ortamındaki enfeksiyonları engelleme etkinliğini keşfetmesi sonrası, el yıkanması hastanelerde zorunlu hale geldi. Günümüzde ellerini yıkamayı unutmamaları için hastane personeline hatırlatma yapan sistemler vardır. Bir çalışmada bu sistemlerin kullanımının enfeksiyonları azalttığı görülmüştür. Tıbbi el yıkama elleri cömert şekilde sabun veya jel ile en az 15 dakika ovalayarak yıkamaktır Eller sıkıca birbiriyle ovulur. Tırnak aralarında kirler varsa bir fırça yardımıyla temizlenmelidir. Mikroplar ellerde kalan suda barınabilir, bunu engellemek için eller iyice durulandıktan sonra kurutulmadırlar. kurutulduktan sonra, musluk kâğıt havlu ile tutulup kapatılmalıdır (ve kapı kolları da). Umumi yerlerde el yıkandıktan sonra tutulan yerlerden mikroplar tekrar ele gelebilir. Sağlık bakımı ortamlarında el yıkamanın amacı, ellerden hastalık yapıcı mikroorganizmaların temzilenmesi ve yayılmalarının önüne geçilmesidir. "New England Tıp Dergisi, "birçok tıbbi ortamda çok sayıda doktor ve hemşirenin rutin muayene ve kontrollerden önce ellerini yıkamayı unutması nedeniyle el yıkama uygulamasının kabul edilemez seviyelerde olduğunu rapor etmiştir. Bir çalışma, el yıkamanın kateter uygulaması ile bulaşan kan enfeksiyonlarını yüzde 66 oranında azalttığını göstermiştir. DSÖ sağlık ortamlarında standart el yıkama uygulaması için bir levha hazırlamıştır. DSÖ'nün yayınladığı el hijyeni taslak rehberi örgütün kendi sitesinde bulunabilir ve yorum yapılabilir. Bununla ilgili bir yorum Whitby ve arkadaşları tarafından yapılmıştır"." DSÖ'ye göre beş şeyden önce veya sonra el yıkanmalıdır, bunlar. Cerrrahi müdahalelerden önce el temizliği çok önemlidir. Sabun ve suyun yanı sıra klorheksidin ve iyotlu solusyonlar kullanılmaktadır. Eller özenle yıkarken tırnak araları için bir fırça da kullanılabilir. eller yıkandıktan sonra kurutulmalıdır ve temiz ellerle mikrop bulaşabilecek yerlere temas edilmemelidir. El yıkamayı teşvik çalışmaları ishal