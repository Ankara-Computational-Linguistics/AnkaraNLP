folio ve quarto olarak iki farklı versiyonu bulunmaktadır. Yazarın diğer oyunlarının aksine iki versiyon da özgün olarak kabul edilmekte ve hâlen tartışılmalarına rağmen eşit değerde görülmektedirler. Oyunda Lear'ın trajedisine paralel olarak Gloucester'ın hikâyesi bulunmaktadır. İki hikâyenin de teması evlatlarından kötü olanların etkisiyle, iyi evlatlarını haksız yere cezalandıran babaların kendilerini düşürdükleri zor durum ve trajik sonları anlatılır. Birinci hikâye oyunun baş kişisi Lear'ın yaşlandığı gerekçesiyle topraklarını üç kızı arasında paylaştırmaya karar vermesiyle başlar. Bu paylaşımın eşit ve adil olması için kızlarını sınava tabii tutmaya karar veren kral, onlardan kendisini ne kadar sevdiklerini söylemelerini ister. Büyük ve ortanca kızları süslü laflarla sevgilerini ifade edip kendilerini kanıtlar, fakat gerçek sevginin süslü laflarla anlatılamayacağına inanan Cordelia cevap vermez. Buna sinirlenen Lear, onu evlatlıktan reddeder ve topraklarını diğer kızları arasında böler. Cordelia'yı savunmaya kalkan Kent Kontu'nu da sürgüne gönderir. Babalarından toprakları alan Regan ve Gonoril mutlak hakimiyeti elde etmek için Lear'ın askeri ve idari gücünü kısıtlarlar. İki kızı tarafından kapı dışarı edilen Lear aklını kaçırır. İkinci hikâyede ise Gloucester'ın gayrimeşru oğlu Edmund sahte mektuplar ve yalanlarla babasını Edgar'ın onu devirmek istediğine ikna eder. Edgar'ı da yalanlarıyla kandırarak uzaklaştıran Edmund idareyi eline alır. Gloucester, kızlarının Lear'a davranışlarına ve onu sokağa atmalarına dayanamayarak krala yardım eder. Edmund, Gloucester ile Regan ve Goneril arasındaki gerginliği kendi çıkarları için kullanarak babasını hain ilan ettirir. Lear'ın kızları, Gloucester'ın gözlerini oydurarak onu sokağa atarlar. Cornwall Gloucester'ın hizmetlisi tarafından öldürülür. Bu arada Fransa kralı Cordelia ile birlikte Britanya'ya ordu gönderir. Amaçları Lear'ın öcünü almaktır. Kent Kontu Lear'ı, Edgar Gloucester'a güvenli bir yere aldırırlar. Lear ile Cordelia barışır, fakat savaşı kaybedince esir alınırlar. Gloucester, Edgar ona başından geçenleri anlatınca Gloucester heyecana ve mutluluğa dayanamayarak kalpten ölür. Daha sonra her şeyi itiraf eden Edmund intihar ederek ölür fakat çok daha önce Cordelia'yı astırmak ve babası Lear 'ı öldürtmek için emir vermiştir. Gonoril ile Regan ise Edmund'ı paylaşamayarak birbirlerini öldürürler. Krallık Albany, Kent ve Edgar'a kalır. Shakespeare'in trajedilerinde ölüm önemli bir çözümdür. Kötü karakterler ile trajedinin baş kahramanları genellikle oyunun sonunda ölürler ve her şey geride bırakılan trajik sonlarla bir çeşit "normal" duruma döner. Orhan Boran Orhan Boran (30 Haziran 1928, İstanbul - 26 Mayıs 2012, İstanbul), Türk radyo ve televizyon sunucusu ve aktör. 1960'lı yıllardan itibaren, gece kulüplerinde "Ayaküstü Gırgırı" adıyla Türkiye'de ilk "Stand-Up" geleneğini başlatan ünlü mizah ustasıdır. Televizyonun henüz olmadığı radyolu günlerde, mükemmel Türkçesiyle kibar esprileri, unutulmaz pürüzsüz sesi, nezaketi ve beyefendiliğiyle tanınmıştır. Sivas Kongresi'nde Mustafa Kemal'e hitaben yaptığı "mandaya karşı oluş" konuşmasıyla meşhur olan askeri doktor Hikmet Boran'ın oğlu olup, Güler Boran'la evlidir. Edremit Cumhuriyet İlkokulu'nu bitirdikten sonra 1938 yılında yatılı olarak Galatasaray Lisesi'ne girdi. İlk sahne deneyimini Galatasaray Lisesi'nde okurken, İstanbul Şehir Tiyatroları'nda rejisör olan ve okul temsillerini sahneye koyan Necdet Mahfi Ayral tarafından Molyer’in bir oyununda oynamak üzere seçildiğinde yaşadı. 1944 yılında babası Hikmet Boran'ı kaybetti. 1946 yılında Galatasaray Lisesi'nden mezun oldu ve Türkoloji Fakültesi'ne yazıldı. Fakat para kazanması lazımdı. Aynı yıl, Necdet Mahfi Ayral, kendisini Muhsin Ertuğrul ile tanıştırdı. İstanbul Şehir Tiyatroları'nda işe başladı ve Vasfi Rıza Zobu'nun talebi üzerine, birlikte oyunlar sergilediler. 17 civarında oyunda rol aldı. Bir Fransız grubuna yaptığı tercümanlık sonrası bu gruptan aldığı bir teklif üzerine, Paris, ""Théâtre des Mathurins"" Tiyatrosu'nda bir yıl kadar staj yaptı. Fakat tiyatroculuğa ısınamadı. Burada bazı sahne sanatçılarının esprili konuşmalar yaparak halkı güldürmesinden esinlendi, ülkesine döndüğünde değerlendirmeyi tasarladı. En çok radyoya ilgi duyuyordu. Harbiye'deki 4 katlı bina olan İstanbul Radyoevi'nin açılmasından itibaren, "(1949 - 1950 yılları arasında)" okumakta olduğu Türkoloji Fakültesini 3. sınıftan terk edip, Ekrem Reşit Rey'in asistanı olarak girdiği memuriyet hayatında, temsil yayınları rejisörlüğü yaptı. O güne kadar düşünülmemiş olan; "kamyonu Taksim'de durdurup insanları konuşturmak" gibi yenilikler getirdiği pek çok programın yayınlanmasını kabul ettirdi. Orhan Boran'ın, 1950 yılında, Elmadağ'da açılan "Kervansaray gece kulübü"nde, sanatçıların sahne sırasını organize etmek üzere bir ek iş kabul etmesi sorun yarattı. İstanbul Radyosu yönetimi, kendi kadrosunda bulunan bir sanatçının barda çalışmasını hoş karşılamayınca, Orhan Boran, çok sevdiği radyodan ayrılmak zorunda kaldı. Yeni işinde Paris, ""Théâtre des Mathurins"" tiyatrosundan edindiği tecrübelerle, yapmış olduğu anonslara, esprilerle renk katması çok beğenildi ve kısa süreli, esprili sohbetler yapması teklif edildi. Her geçen gün daha da beğenilen bu programlar, Orhan Boran'ın deyimiyle ""Ayaküstü gırgır"", bugünün "stand-up" sanatının Türkiye'de başlamasına vesile oldu. Aynı zamanda bir firma reklamı olan "11 soru bilgi yarışması" programını yaptı. 1956 yılında BBC'nin açmış olduğu sınavı, 220 kişi arasından birincilikle kazanarak Londra'ya gitti. Dünya Gazetesi'nin Londra muhabirliğini üstlendi. BBC Türkçe Servisi'nde pek çok program yaptı, haber okudu. 17 Şubat 1959'da, içinde Adnan Menderes'in de bulunduğu uçağın, Londra’nın 40 kilometre güneyindeki Gatwick Havaalanı civarında, iniş sırasında düştüğünü dünyaya ilk duyuran Orhan Boran oldu. Muhabirlikteki başarısı onu, Hürriyet ve Milliyet gazetelerinde önemli bir yere getirdi ve 25 yıllık yazarlık hayatının başlangıcına vesile oldu. 4 yıl kaldığı İngiltere'den, yakın dostu Şakir Eczacıbaşı'nın kendisini çağırması sonucu Türkiye'ye döndü. Firmaların ve bankaların bilgi yarışması programlarına yeniden başladı. Bu arada ""Yuki"" fikrini buldu. "Yuki" halk tarafından o kadar tutuldu ki, bir program olmaktan çıkıp bir fenomen oldu. Sahne hayatını 1980 yılına kadar sürdüren Orhan Boran, televizyonlu günlerde de, elinde meşhur kocaman beyaz mendiliyle ekranlardaydı. TRT'de çalışmasının yanı sıra televizyonun da yıldızlarından oldu, reklam filmlerinde oynadı. Şan Tiyatrosu'nda sahnelenen ""Müzikal Kahkaha"" adını verdiği oyunla şovlarına veda etti. Gazeteciliğe ağırlık verdi ve ülkenin önde gelen gazetelerinde yazarlık, kendi deyimiyle ""Kalem işçiliği"" yaparak hayatını sürdürdü. 1994'te Show TV'de yayınlanan Şansını Dene yarışmasında yarışmacı olarak görev aldı. 2002 yılında yakalandığı kolon kanseri sebebiyle iki defa ameliyat geçirdi. ""Hayatımın son yıllarını saçlarım dökülmüş olarak geçirmek istemiyorum. Öleceksem insan gibi bu halimle öleyim. Şu dünyayı sefil halde terk etmek istemiyorum. Hayranlarım beni hep bu halimle hatırlayacak, saçları dökülmüş olarak değil!"" diyerek kemoterapi tedavisini reddetti. 10 Haziran 2005'te, Beşiktaş Kültür Merkezi'nin (BKM), ""Orhan Boran Show"" adıyla "Harbiye Cemil Topuzlu Açık Hava Tiyatrosu" 'nda organize ettiği jübilede, 59 yıl emek verdiği meslek hayatına ve 25 yıl uzak kaldığı sahneye veda etmek üzere son kez sahne aldı. 26 Mayıs 2012'de hayata gözlerini yumdu. Zincirlikuyu Mezarlığına defnedildi. Orhan Boran İngiltere'de çalıştığı yıllarda, bir stüdyo çalışması sırasında, teknisyenin bant kaydını zaman kazanmak amacıyla hızlı geçmesi sonucu, konuşma seslerinin hızlı ve ince çıkmış olması, stüdyoda bulunan İngilizleri güldürmüştü. Bu olay onda ilham yaratmış ve ""Hiç Türkçe bilmeyenler anlamadan bu kadar gülerse, kim bilir Türkiye'de ne kadar gülerler!"" diye düşündürmüştü. İlk defa 1959 Nisan'ında bir pazar sabahı İstanbul Radyosu'nda dinleyicilere ""Yuki"" adıyla; ismi de tiplemesi kadar şirin, garip bir hayali yaratık tanıttı Orhan Boran. Türkiye'de 1960'ların unutulmaz radyo kahramanı haline gelen ""Yuki"", hızla dönen banttaki konuşma sesinden ibaretti. Bu sesi çıkaran mahluk, ne çocuk, ne büyük, ne insandı. Orhan Boran'ın tanıttığı şekliyle; "Brezilya ormanlarında yaşayan, nesli tükenmiş bir aileden, tavşan kulaklı, sincap kuyruklu, kazma dişli, zeki bir yaratık"tı. Orhan Boran'la sohbet ederler, "Yuki" 'nin yaşadığı, komik, heyecanlı, gerçek dışı olaylardan, gündelik sorunlardan bahsederler, kimi zaman da ahlaki değerleri gündeme getirirlerdi. Zaman zaman "Yuki", şakanın ölçüsünü kaçırır, Orhan Boran'dan güya bir tokat yer, "Viiik!" diye kısa bir çığlık atardı. Çocuk, büyük herkesi 14 yıl boyunca radyo başında tutmayı başarmıştı "Yuki". Kayınbirader tiplemesi; "Yuki" 'den farklı olarak, karşılıklı sohbet ettiği bir varlık değildi. Sadece adından, yaptıklarından ve konuşmalarından konu ettiği hayali bir kayınbiraderdi. Bu kayınbirader, zaman zaman çok zeki ve şaşırtıcı, zaman zaman da çok saf ve salakça davranan bir tiplemeydi. Bazen de sohbetlerine ""Şu bizim kayınbirader dün bana dedi ki..."" diye başlar; işin içine biraz da kaynanasını katarak, radyo başındaki insanları gülmekten kırar geçirirdi. Halhin Gol Muharebesi Halhin Gol Muharebesi (, Halha Nehrinde Çatışma, , Nomonhan Olayı, , Halkha Nehri Savaşı, SSCB-Moğolistan Halk Cumhuriyeti ile Japon İmparatorluğu-Mançu İmparatorluğu arasında 11 Mayıs - 16 Eylül 1939 tarihinde meydana gelen sınır çatışmaları. 1734'te Çin'in Çing Hanedanının belirttiği Dış Moğolistan ile İç Moğolistan arasındaki sınır Nomonhan (Номон-Хан-Бурд-Обо / "Nomon Khan Burd Obo")'dan geçmekteydi. Bu sınır Moğolistan'ın bağımsızlık ilan etmesinden sonra tekrar Moğolistan ile Çin tarafından kabul edilmekteydi. Fakat 1932'de kurulan Mançukuo İç Moğolistan'ın güney sınırı için mevcut sınırdan yaklaşık 20 kilometre güneyinde bulunan Halha Nehri'ni sınır olduğunu iddia ederek öteden beri yörüklerin serbestçe hayvancılığı işlediği bu bölgede münakaşa yaratmıştı. 10 Ağustos 1938'de Hasan Gölü Muharebesi (Changkufeng Olayı)'nin mütarekesi Moskova'da imzalandıktan sonra sınırları sakinleşti. Ancak Ocak 1939'da Moğolistan 7. Sınır Muhafız Noktası'na bağlı bir üsteğmen ve 212 erin sınırı aşarak keşif görevinde bulunurken Mançukuo tarafında esir alınmasıyla sınır bölgesinde çatışmalar yoğunlaşmaya başladı. Zamanla Moğolistan'a Sovyetler Birliği'nin, Mançukuo'ya ise Japonya'nın takviye birliklerini yollamalarıyla çatışmalar şiddetlenecekti. 11 Mayıs 1939 sabah erken saatte sınırı geçen 20-60 kadar Moğol askerinin Nomonhan civarında bulunan Mançukuo Sınır Gözetme Noktası'na karşı hücum etmesiyle çatışma başladı. 12 Mayıs'ta 700 Moğolun sınırı geçtiği rapor edildi. 13 Mayıs'ta 23. Tümen () Komutanı Korgeneral Michitarō Komatsubara (), Tümenin keşif alayına bağlı Komutanı Yarbay Yaozō Azuma (東 八百蔵) komutasında bir müfreze (Azuma Müfrezesi) kurdurarak 300 Mançukuo birlikleriyle beraber hareket ettirdi. Ancak rapor edilen 700 rakamı yanlış bilgi olup aslında yüzü aşamayan Moğol, hemen Halha Nehri'nin ötesine çekildi. Komatsubara hareketin maksadının tamamlandığını düşünerek Azuma müfrezesinin geri dönüşünü emretti. Moğolistan Başkumandanı Mareşal Horloogiyn Çoybalsan (Хорлоогийн Чойбалсан), 15 Mayıs'ta Sınır Muhafızı'na, ana birliklerinin varıncaya kadar Halha Nehri hattını savunmasını emrederek Moğol 6. Süvari Tümeni'ni ilerletti. 20 Mayıs'a kadar Kızıl Ordu 57. Özel Nişancı Kolordusu (57-й особый стрелковый корпус)'suna bağlı ve Kıdemli Teğmen Bykov (А. Э. Быков)'un komutası altındaki birlikleri ilerletti. Sovyet ve Moğolistan birlikleri Khalha Nehri'nin doğu sahlinde mevzilendi. Buna fark eden Komatsubara Halha Nehri'nde düşmanı imha etmeye karar verdi. Piyade 64. Alayı () Komutanı Albay Takemitsu Yamagata (山縣 武光) komutasındaki Yamagata Müfrezesine hareket emrini vererek 28 Mayıs hücume geçirdi. Japon Keşif Birlikleri Rus ve Moğolların ricaat yolunu keserek müfrezeden ayırılarak yanından hücum etti. Fakat Sovyetler ve Moğolların üstün mekânize birlikleriyle Halha Nehri'nin batı sahlinde konuşlandıran topçu ateşinin desteğiyle karşı hücumuna geçti. Cephenin ortasında kuşatılan Azuma Müfrezesi 29 Mayıs'ta süngü hücumu düzenledi ve imha edildi. Korgeneral Komatsubara durumunu inceleyerek ricaat kararını verdi. 31 Mayıs'ta Yamagata Müfrezesi de ricaat emri yüzünden geri çekildi. Sovyetler ve Moğollar da 30 Mayıs'ta Halha Nehri'nin batısına çekildi. Böylece Birinci Halha Nehri Olayı sona erdi. Beyaz Rusya Askerî Bölgesi Komutanı Vekili Komkor ( - Kolordu Komutanı) Georgi Jukov 2 Haziran’da Moskva'ya çağrıldı ve bölgeye gitmesi emredildi. Bölgeye varan Jukov, Halha Nehri doğu sahilini savunarak derin karşı saldırıyı hazırlanacağını açıkladı. Millî Savunma Halk Komiserliği, 6 Haziran'da 57. Kolordu Komutanı Komdiv ( - Tümen Komutanı) Nikolay Feklenko (Николай Владимирович Фекленко) 'yu azlederek yerine Jukov, askerî komiserliğine tümen komiseri Mihail Nikişev (Михаил Сергеевич Никишев) ve kurmay başkanlığına Kombrig ( - Tugay Komutanı) Mihail Bogdanov () getirildi. Her iki taraf bölgede birliklerini kurdular, kısa zamanda Japonlar savaş alanında 30.000 personele sahip oldu. Sovyetler yeni bir kolordu komutanı, Komkor Georgi Jukov'u yolladı, Jukov 5 Haziran'da bölgeye ulaştı ve çatışma alanına daha fazla motorize ve tank birliklerini getirdi. Jukov ile birlikte İspanya İç Savaşı'nda "General Duglas" lakabıyla tanınmış Yakov Smuşkeviç () de uşuç birlikleriyle bölgeye ulaştı. 27 Haziran'da Japonlar hava saldırlarını başlattı. Japon İmparatorluk Kara Kuvvetleri 2. Hava Tugayı'na bağlı 107 savaş uçağı (24 ağır bombardıman uçağı, 6 hafif bombardıman uçağı, 77 avcı uçağı) Tamsagbulag (Tamusk)'taki Sovyet hava üssüne karşı hava bombardımanı düzenledi. Ancak bu saldırı Tokyo'daki İmparatorluk Kara Kuvvetleri Genelkurmayı'nın izni almadan Kantō Ordusu () Üst Kurmayı Binbaşı Masanobu Tsuji () tarafından planlanarak sadece Kantō Ordusu'nun emriyle gerçekleştirildi. Hızlı bir şekilde olayın tırmanmasını önleme ve "Nomonhan" 'ı tutuma çabalarıyla Tokyo derhal hava birliklerine herhangi hava saldırısını yapılmayacağına dair emrini verdi. Haziran ayı boyunca, Nomonhan yakınındaki nehrin iki tarafındaki Sovyet ve Moğolların faaliyetleri ve yalnız kalmış Mançukuo birliklerine karşı küçük çaptaki saldırları hakkında sürekli rapor edildi. Ayın sonunda, Japon 23. Tümeni Komutanı Kolgeneral Michitarō Komatsubara'a, "istilâcıları kovma" izni verildi. Japonların planı iki çatallı saldırı içindi. 23. Tümen'in Piyade 71. Alayı (, Albay Tokuzō Okamoto, 岡本 徳三) ve Piyade 72. Alayı (, Albay Mikio Sakai, 酒井 美喜雄) ve Piyade 64. Alayı (Albay Takemitsu Yamagata)'nın bir taburu ve Piyade 7. Tümen ()'den ödünç alınan Piyade 26. Alayı (, Albay Shinichirō Sumi, 須見 新一郎) olmak üzere üç alay ile bir alaydan ibaret Japon birlikleri, Halha Nehri'ni geçerek ilerledi ve nehrin batı yakasında bulunan Baintsagan Tepesi'ndeki Kızıl Ordu birliklerini imha etti. Akabinde sola dönüp güneye Kawamata Köprüsü'ne doğru ilerledi. Saldırının ikinci çatalı ise Kolgeneral Yasuoka Masaomi () komutası altında, Tank 3. Alayı (, Yarbay Kiyotake Yoshimaru, 吉丸 清武) ve Tank 4. Alayı (, Yarbay Yoshio Tamada, 玉田 美郎), Piyade 64. Alayı'nın bir kısımı, 7. Tümen'e bağlı Piyade 28. Alayı ()'nın bir taburu, İstihkam 24. Alayı ve Saha Topçu 13. Alayı (Albay Takahisde Ise, 伊勢 高秀)'ndan oluşturulan Japon Kara Kuvvetleri 1. Tank Grubu (Yasuoka Müfrezesi)'nun göreviydi. Bu birlik nehrin doğu yakası ve Haylastin Nehri (Хайластин-Гол, Holsten Nehri)'nin kuzeyinde bulunan Sovyet askerlerine saldıracaktı. Kolgeneral Yasuoka Masaomi komutasındaki 1. Tank Grubu ()'na bağlı tanklar şunlar idi: Kuzey kanadı Halha Nehri'ni geçmeyi başardı ve Baintsagan Tepesi'nden Sovyetleri kovalayıp batı kıyısı boyunca güneye doğru ilerledi. Fakat bu tehdidi fark eden Jukov 450 tank ve zırhlı araba ile karşı saldırıyı başlattı. Sovyet zırhlı birliği, piyadenin desteği olmamasına rağmen Japonlara üç taraftan saldırıp neredeyse onları kuşattı. Japon birliği levazım için sadece nehri üzerindeki bir dubalı köprüye sahip olması fazlasıyla yetersiz olup (köprü personelinin çoğunluğu, Çin'deki savaşa desteklemek için güneye sevkedilmiştir), 5 Haziran'da nehri tekrar geçerek geri çekilmek zorunda kaldı. Aynı anda güney kanadı oluşturan Yasuoka Müfrezesi'nin 1. Tank Grubu, nehrin batı kıyısındaki yüksek yerlerde bulunan Sovyet toplarından kaçınmak için karanlık içinde hareket edip 2 Temmuz gecesi saldırıya başlattı. Çatışmada Yasuoka Müfrezesinin zırhlı araçın yarısını kaybettiği ortaya çıktı, fakat henüz ne doğu kıyısındaki Kızıl Ordu birlikleri yarabildi ne de Kawamata Köprüsü'ne ulaşabildi. Sovyet karşı saldırısından sonra 9 Temmuz'da hırpalanmış, tüketilmiş Yasuoka Müfrezesi dağıldı ve Yasuoka kurtuldu. 3 Temmuz'da Tank 3. Alayı Komutanı Albay Kiyotake Yoshimaru, 4 Temmuz'da 23. Tümen Kurmay Başkanı Albay Tsutomu Ōuchi (大内 孜) çatışmada öldü. 8 Temmuz'da 149. Nişancı Alayı Komutanı İvan Remizov (Иван Михайлович Ремизов), 12 Temmuz'da 11. Tank Tugayı Komutanı Kombrig Mihail Yakovlev () çatışmada öldü. Her iki ordu, müteakip iki haftada Halha Nehri'nin doğu kıyısında Haylastin Nehri ile birleştiği noktaya kadarki dört kilometrelik (2,5 mil) cephede dövüştü. Jukov, erzak üssünden 748 kilometre (465 mil) mesafesinde bulunan ordusunu tedarik etmek için 2600 kamyon filosu topladı. Öte yandan Japonlar benzer motorlu ulaşım araçların eksikliği nedeniyle şiddetli tedarik sorununun acını çekti. 23 Temmuz'da Japonlar Kawamata Köprüsü'nü koruyan Kızıl Ordu birliklerine karşı 64. ve 72. piyade alayları göndererek başka bir büyük ölçekli hücumu başlattı. Japon topçu iki günlük bir süre içinde mühimmat depolarının yarısından fazlasını tüketilen büyük bir yaylım ateşiyle saldırı destekledi. Bu saldırıda bazı ilerlemeler kaydedildiyse de Sovyet hattını yarmayı ve köprüye ulaşmayı başaramadı. Japonlar, kayıp sayısının tırmanması ve topçu depolarının tükenmesi yüzünden 25 Temmuz'da saldırından geri çekildi. Japonlar o zamana kadar beş binden fazla kayıp verdiyse de Komünist birlikleri karşısında hâlâ 75.000 personel ve birkaç yüz uçağa sahipti. Böylece muharebe çıkmaza sürüklendi. Japon İmparatorluk Kara Kuvvetleri, 4 Ağustos 1939'da 23. Tümen'i de emir altına alan 6. Ordu () teşkil etti ve komtanlığına Korgeneral Rippei Ogisu () 'yu getirdi. Kızıl Ordu, 21 Temmuz 1939'da 57. Özel Nişancı Kolordusu'nu 1. Ordu Grubu (1-я армейская группа) olarak yeniden teşkil ederek ve yine Jukov'a komuta ettirdi. Japon ordusu yeniden gruplaştırıldı ve 24 Ağustos'ta yapılacak Sovyetlere karşı üçüncü taarruzu planlandı. 23. Tümen Keşif Birliği 721 rakımlı tepe ("Fui" Tepesi) yi korumakta, 26., 63. ve 72. olmak üzere üç piyade tümeni Haylastin Nehri'nin kuzeyinde yer alan Balşagal Tepesi'ni korumakta, Haylastin Nehri'nin güneyinde 8. Sınır Muhafız Birliği ve Piyade 71. Alayı konuşlandırılmaktaydı. Bunların dışında Nomonhan'ın yaklaşık 65 kilometre güneyinde yer alan Handagaya'da 7. Tümen'e bağlı Piyade 28. Alayı bulunmaktaydı. Sovyetler Birliği ile Fransa-Birleşik Krallık arasındaki müzakelenin çökmesinden ve Polonya'nın Almanya tarafından işgalinin eşiğinde olmasından dolayı, Jukov 20 Ağustos'ta başlatılacak ve Japonları Halha Nehri bölgesinden temizleyecek taarruzu planlıyordu. Jukov 4., 6. ve 11. olmak üzere üç tank tugayı ile 7. ve 8. olmak üzere iki mekânize tugaydan oluşturulan ana zırhlı birliği (498 tank ve 346 zırhlı araba) yığmıştı. Bu birlik Sovyet sol ve sağ kanadında yerleştirildi. Jukov, toplam olarak 498 BT-5 ve BT-7 (hızlı tank) ile donatılmış üç nişancı tümeni, iki tank tümeni ve iki tank tugayı ve iki motorize nişancı tümeni ve 250 avcı ve bombardıman uçağından oluşan birliklerini Japonya'ya karşı konuşlandırdı. Moğollar ise iki süvari tümeni görevlendirdi. Kızıl Ordu'nun taarruzu için hazırladığı birlikler şöyleydi: Kantō Ordusu saldırı noktasında sadece iki hafif piyade tümeni topladı ve Kolgeneral Michitarō Komatsubara'nın 23. Tümen'inin karargâhı savaş alanından 150 kilometreden fazla uzaklıkta Mançukou'nun Hsingan bölgesinin başkenti olan Hailar'da bulunmaktaydı. Japon istihbaratı Sovyetlerin hazırlığın ölçüsü ve Jukov'un saldırı planının kapsamını saptayamadı. Jukov çıkmazı bozma zamanın geldiğine kararlaştı. 20 Ağustos 1939, saat 05:45'te, 300 avcı ve bombardıman uçağının eşiliğiyle Japon mevzilerine karşı topçu yaylım ateşi başladı. Sovyet Hava Kuvvetleri'nin ilk avcı/bombardıman taarruzu oldu. Halha Nehri'nin batı kıyısını korumak için 1. Ordu Grubu'na bağlı yaklaşık 50.000 Sovyet ve Moğol askerleri konuşlandırıldı. Japonlar Sovyet merkezi birimlerin ilerlemesiyle tespit edildi ve zırhlı birimler kanatları süpürdü ve arkasından Japonlara saldırıp iletişim hatlarını keserek Japonların umutsuz karşı saldırılarını (piyadelerin geleneği olarak Japon İmparatorluk Kara Kuvvetleri'nin subayları, amacı ne olursa olsun, askerlerini hücum ettirirken genelde kılıç kullandılar.) atlattı ve klasik kıskaç hareketi gerçekleştirdi. 23 Ağustos'ta Japon 6. Ordusu karargâhını cepheye taşıdı ve Güney Cephesi'nde karşı saldırıya girişti. 25 Ağustos'ta Jukov'un taarruzunun iki pençesinin Nomonhan köyünde bağlantı kurduğunda 23. Tümen tuzağa düşürüldü. 26 Ağustos'ta 23. Tümen'i kurtarmayı amaçlayan Japon karşı saldırısı başarısız oldu. 27 Ağustos'ta 23. Tümeni kuşatmayı yarmaya giriştiyse de başarısız oldu. Kuşatılmaş kuvverlerinin teslim olmasını reddedince Jukov tekrar topçu ve hava saldırıda bulundu. 31 Ağustos'a karar 23. Tümen'in hırpalanmış kalıntısı Sovyet tarafından çekildiğinde Jukov yapmaya çalıştığı seyi "ne fazla ne de az", yerine getirmiş oldu. Buna rağmen 23. Tümen Komutanı Michitarō Komatsubara savaşın sonucunu redetti ve bir karşı saldırı hazırladı. Moskova'da mütareke imzalandığında bu karşı saldırı girişimi iptal edildi. Jukov ise Sovyet toprağından istilâcı'yı kovmasını tamamladı ve binlerce kilometre batısında büyük olaylar patlak vermek üzereydi. Jukov'un Nomonhan'daki başarısı Sovyetler Birliğinin Ribbentrop'a mavi ışık vermesini mümkün kıldı. 23 Ağustos'ta Ribbentrop Moskova'daydı. 24 Ağustos'a kadar Sovyetler Birliği ile Nazi Almanyası saldırmazlık pakta imzalamış oldular. Jukov'un Nomonhan'daki zaferinin hemen ertesinde, Doğu Avrupa ile ilgili Sovyetlerin konumu Almanlarca tamamen güvence altına dlındı, 1 Eylül 1939'da Adolf Hitler'in Polonya Seferi'ni başlatmasıyla Avrupa'da II. Dünya Savaşı patlak verdi. Molotov-Ribbentrop Paktı, Sovyetleri Polonya'yı işgal etmeye ve Finlandiya, Letonya ve Estonya'da etki alanı kurmamaya çağrıdı. 15 Eylül'de Sovyetler ve Japonya mütarekeyi imzaladılar ve mütareke ertesi gün yürürlüğe girdi. Stalin artık doğu sınırında ikinci cephenin açılmasından endişelenmekten serbest bırakıldı. Sovyetlerin Polonya'ya istila etmesine engel kalmadı ve 17 Eylül'de Kızıl Ordu Polonya'ya girdi. Bu durum Sovyetler Birliği'ni iki cepheli savaşa zorladığından 1939 yazında Stalin'i Hitler ile ittifak yapmaya zorlamıştır. Ancak Ağustos 1939'da Mançukuo-Moğolistan sınırında Nomonhan kurganının doğusunda Halha Nehri civarında Korgeneral Michitarō Komatsubara komutasındaki Tekviyeli 23. Tümen'in Georgi Jukov komutasındaki Kızıl Ordu zırhlı tugayları tarafından yenilmesi Japon Kara Kuvvetlerinin modernleşmeye muhtaç olduğu ortaya çıkmıştı. Halkha Nehri Olayı'ndan sonra Kara Kuvvetlerinin savunduğu "Kuzeye İlerleme Tezi (, "Hoku-Shin Ron")" zayıfladı ve Deniz Kuvvetlerinin savunduğu "Güneye İlerleme Tezi (, "Nan-Shin Ron")" güçlendi. Böylece Pasifik Okyanusu ve Güneydoğu Asya'ya yöneldiler. Bu durum Japon İmparatorluğu'nun ABD ile çatışmasını kaçınılmaz kıldı ve Pearl Harbor Saldırısı'na yol açıldı. Bıyıklı Mehmed Paşa Bıyıklı Mehmed Paşa (Osmanlı Türkçesi: بیقلی مهمد پاثا ; ö. 24 Aralık 1521), Osmanlı İmparatorluğu'na bağlı komutan ve Enderun'da yetişmiş bir vezir. Fırat-Dicle Seferi ile geniş bir coğrafyada Safevi hakimiyetini bitirerek Fatih Paşa unavanı aldı ve Diyarbakır'ın da ilk Osmanlı valisi oldu. Nerede ve ne zaman doğduğu bilinmiyor. Soyunun Akkoyunlular'a dayandığı düşünülen Bıyıklı Mehmet Paşa, Enderun'da tahsil aldıktan sonra Yavuz Sultan Selim tahta çıktığı sırada Mirahur Ağası olarak görevliydi. Tarih sahnesine ise ilk kez, henüz Mirahur Ağası iken II. Bayezid sonrası taht kavgasında Yavuz Sultan Selim'in tarafını seçerek çıktı. Yavuz Sultan Selim'in henüz hazır olmayan ordusuna öncü kuvvetleriyle Ahmed Sultan'ın ordusunu oyalayarak yeterli zamanı kazandırdı. Taht kavgasını noktalayan Yenişehir Meydan Muharebesi'nde de yararlılıklar göstermesi ona Trabzon Sancağı'nı kazandırdı. Yavuz Sultan Selim'in meşhur İran Seferi'ne kadar yaklaşık bir yıl bu görevde kaldı. Kışlamak üzere Amasya'ya dönen padişahtan Bayburt'u ve Kiği'yı kuşatması için emir aldı. 17 Ekim'de şehri ele geçirdi ve Kiğı'yı da tek kurşun atmadan teslim aldı. Bu başarısının üzerine Paşalığa terfi etti ve Bayburt, Erzincan ve Karahisar Sancakları da padişah tarafından kendisine ödül olarak verildi. 1515 kışında ise Amasya'da bulunan padişah tarafından Kemah'ı kuşatması için emir aldı. Çetin kış şartları altında kaleyi kuşatan Bıyıklı Mehmet Paşa, Mayıs ayında padişahın da kendisine katılması sonucu 19 Mayıs 1515'te kaleyi ele geçirdi. Yaklaşan Mısır savaşı yüzünden İstanbul'a dönen padişah, Bıyıklı Mehmet Paşa'yı Safeviler ile mücadele etmesi için cephede bıraktı. Kemah'ın da kaybedilmesi üzerine Şah İsmail, Kemah'ın Safevi Valisi Nur Ali Halife komutasındaki bir orduyu Erzincan'ı geri alması için Tunceli'ye gönderdi. Casusları vasıtasıyla bunu önceden haber alan Bıyıklı Mehmet Paşa, sancaklarındaki kuvvetlerini topladı ve hızla Fırat'ı geçti.1515'in Haziranı ayında gerçeklen Ovacık Muharebesi'nde mutlak zafer elde eden paşa, Nur Ali Halife'nin de sonunu getirdi. Bu muharebe ile birlikte Tunceli'yi ele geçirdi, asayişi sağladı ve Bayburt'a döndü. Bıyıklı Mehmed Paşa Tunceli'de düşmanla uğraşırken Şah İsmail bu sefer de Maktul Diyarbakır Valisi Ustaclu Muhammed Han'ın kardeşi Ustaclu Kara Han komutasındaki 5.000 kişilik bir kuvveti İdris-i Bitlisî'nin bölgedeki çalışmalarıyla Osmanlı'ya bağlılığını bildiren Diyarbakır üzerine gönderdi. Diyarbakır Kuşatması'nın uzaması nedeniyle Bayburt'ta bulun Bıyıklı Mehmet Paşa'ya Karahan ve ordusunu imha etme görevi verildi. Amasya Beylerbeyi Şadi Paşa da Kiğı'da orduya katıldı. yaklaşık 10.000 kişilik aşiret kuvvetleri de orduya katılmıştı. 5.000 kişilik Amasya kuvvetleri de buna eklenince yaklaşık 25.000 kişilik bir kuvvetle başa çıkamayacağını düşünen Ustaclu Kara Han, Osmanlı ordusunun da gelmesi üzerine 10 Eylül'de kuşatmayı kaldırdı ve Mardin'e çekildi. Osmanlı ordusu şehre girmedi ve Kara Han'ın ordusunu Mardin'e kadar kovaladı. Kara Han Mardin'de de durmadı ve Sincar'a çekildi. Çöle girmek istemeyen Osmanlı kurmayları ise Cavsak'ta toplanarak tartışmaya başladı. Bıyıklı Mehmet Paşa ve tarafları Mardin'i kuşatmaktan yanayken, Şadi Paşa ve taraflarının dönmek istemesi üzerine bir sonuç alınamadı. Üçüncü gün ise Şadi Paşa ve ordusu ordudan ayrıldı. Mardin halkı şehri teslim ettiği halde Safevi birlikleri iç kaleye kapanıp direnişe geçtiler. Amasya ordusunun ayrılması, mevsim şartlarının getirdiği şiddetli kuraklık gibi nedenlerden ötürü Bıyıklı Mehmet Paşa ve ordusu da şehri kuşatmadan Diyarbakır'a döndü ve olanları İstanbul'a rapor etti. 4 Kasım'da da Diyarbakır'ın ilk Beylerbeyi olarak atandı. Diyarbakır beylerbeyliği, kanunlara göre üç tuğlu Vezaret(Vezirlik) makamıydı. Olanlardan haberdar olan Yavuz Sultan Selim, Şadi Paşa ve beraberindeki altı sancakbeyi azledilerek hapse mahkûm edildi. Bu sırada Kara Han Mardin'e girdi ve takviye almaya başladı. Karaman Beylerbeyi Divane Hüsrev Paşa, Sipahileri ile Bıyıklı Mehmet Paşa'ya katılması için emir aldı. Ayrıca İstanbul'dan da takviyeler gönderildi. İstanbul'dan gelen takviyeler Mart 1516'da Harput Kuşatması'yla Elazığ hakimiyetini sağladı. Nisan ayında ise Çerkez Hüseyin Bey komutasındaki 2.000 kişilik bir süvari kuvveti Kerh Muharebesi'nde feci şekilde kıyıma uğradı. Kürt aşiretleri de Sincar Muharebesi gibi bazı Safevi takviyelerine baskınlar düzenledi. Hazırlıklarını tamamlayan iki ordu da bölgenin kaderini belirleyecek nihai savaş için Mayıs 1516'da Mardin yakınlarındaki Koçhisar'da karşılaştı. Osmanlı ordusunun merkezinde 2.000 tüfekli Yeniçeri ve çok sayıda muharebe topu ile Bıyıklı Mehmet Paşa bulunuyordu. Sağ kanatta ise Karaman ordusu ve başında da Hüsrev Paşa bulunmaktaydı. Sağ kanatta ise Karaçinoğlu Ahmed Bey, Pir Hüseyin Bey ve İdris-i Bitlisi gibi kumandanlarla birlikte Kürt aşiretleri, beyleriyle birlikte bulunuyordu. Ustaclu Kara Han ise ordusunu ikiye ayırıp sol kanadına kendisini, sağ kanadına da Bağdat Valisi Kangırıl Sultanı verdi. Muharebe, kuşluk vaktindeki Safevi taarruzu ile başladı. Çaldıran'da olanları unutmayan Karahan ateş gücü ile karşılaşmadan kanatlara taarruz etti. Karman ordusunun zorlanması üzerine Bıyıklı Mehmet Paşa Yeniçeri ortaları ile taarruza kalktı. Topçu desteğine sahip olan tüfekli Yeniçeriler kendilerinden kalabalık süvari hücumlarını rahatlıkla püskürtüyordu. ilerleyen saatlerde Osmanlı sol kanadındaki düzensiz aşiret birliklerinde bozulmalar başladı. Tam o sıralarda Kara Han'ın boynuna bir tüfek mermisi isabet etti ve cansız bedeni atından düştü. Kafasını kesip mızrağına takan Nasuh adlı bir Yeniçeri ise bu hareketiyle Safevi sol kanadının dağılmasına yol açtı. Akabinde de Safevi sağ kanadı kıskaca alındı ve çoğu katledildi. Bu sonuçtan sonra civarda hiç Safevi kuvvetli kalmadı. Maktul Ustacalı Kara Han'ın kardeşi Süleyman Bey ise Mardin kalesine kapandı. Mardin kuşatması yeni başlamıştı ki, Bıyıklı Mehmet Paşa'nın Büyük Mısır Seferi'ne katılması emredildi. Zagros dağlarının batısında başka düşman ordusu kalmadığı için ablukada biraz asker bıraktı ve yola çıkıldı. Diyarbakır kuvvetleri Bıyıklı Mehmet Paşa komutasındayken 3 Ağustos 1516'da Malatya ovasında bulunan padişahın ordusuna katıldı. 23 Ağustos 1516'da Mercidabık ovasında gerçekleşen büyük muharebede de Rumeli Beylerbeyi Sinan Paşa ile birlikte sol kanat kumandanlığı yapan Bıyıklı Mehmet Paşa, Emir Sibay'ın üzerine yaptığı sert taarruzları karşılamayı başardı ve elde edilen zaferle birlikte Osmanlı ordusu kısa sürede Halep'e girdi. Halep'te bulunduğu sırada Yavuz Sultan Selim tarafından Mardin Kuşatması'na devam etmesi için görevlendirildi. Uzun süren Mardin Kuşatması sonucunda Ocak 1517'de şehir düştü ve Maktul Kara Han'ın kardeşi Süleyman Bey de bu savaşta öldü. Bu harekat sırasında Mardin ile birlikte; Rakka, Urfa, Hasankeyf ve Musul gibi Fırat ile Dicle arasındaki önemli şehirler de ele geçirildi. Sefer bittiğinde ise Bıyıklı Mehmet Paşa Diyarbakır'a dönüp şehrin onarımı ve kalkınması için çalışmaya başladı. Doğu Roma İmparatorluğu ve Müslümanlar arasında yaşanan savaşlardan bu yana Timur, Selçuklu, Akkoyunlu vb. devletlerin yaptığı yıkıcı savaşlara sahne olan Diyarbakır çok yıpranmış bir şehirdi. Seferden sonra Bıyıklı Mehmet Paşa tarafından şehir bakıma alındı. Bizzat kendisi; saray, hamam ve cami yaptırdı. Hatta kendisi de yaptırdığı Fatih Paşa Camisi'nde yatmaktadır. 1521 sonundaki ölümüne kadar da bu görevde kalarak bölgenin asayişi ve kalkınması için çalıştı. Kendi adında bir vakfı olup, yaptırdığı cami etrafında çarşılar ve hanlar kurulmuştu. Gelen tüccarların da yeme içme ihtiyaçlarını vakfından karşılamaktaydı. Yaptığı çalışmalar sayesinde şehrin zenginlik artışı 1518 ve 1540 defterlerinde açıkça görülmektedir. İyi bir askeri ve valilik kariyeri olan Mehmet Paşa; otoriter, adil ve tedbirli biri olarak tanınırdı. Şah İsmail'in dahi sarayında casusları bulunan paşa, barut gücünün yeni geliştirildiği dönemde komutasına 2.000 tüfekli yeniçeri verilecek kadar eğitimli bir askerdir. Bölgedeki başarılarından sonra idareyi kurması için padişah tarafından mühürlü boş kağıtlar verilecek kadar da güvenilir biridir. Ailesi hakkında pek malumat olmasa da Yemen Beylerbeyliği yapmış Mustafa Paşa adlı bir oğlu, Bağdat ve Halep Beylerbeyliği yapmış Üveys Paşa adlı bir de kardeşi vardır. Son günlerini dizanteri olduğu halde civar köyleri gezen Bıyıklı Mehmet Paşa, 24 Aralık 1521'de aynı hastalıktan dolayı hayata gözlerini yumdu. __DİZİN__ __YENİBAŞLIKBAĞLANTISI__ Daniel Day-Lewis Daniel Michael Blake Day-Lewis (d. 29 Nisan 1957, Londra), Oscar ve BAFTA ödüllü İngiliz oyuncudur."Kan Dökülecek" ve "Sol Ayağım" filmlerindeki performansı ile En İyi Erkek Oyuncu dalında Oscar almıştır. 2013 yılında "Lincoln" adlı filmdeki rolüyle üçüncü kez "En İyi Erkek Oyuncu Akademi Ödülü" dalında oscar alarak bu kategoride bir ilki başardı. 29 Nisan 1957’de İngiltere’de doğdu. Gerçek adı Daniel Michael Blake Day-Lewis’dir. Sanatçı bir aileden geliyordu. Babası Cecil Day-Lewis, İngiltere hükümetince devlet törenleri için şiir yazması için atanan bir şairdi. İkinci evliliğini yaptığı aktris Jill Balcon’dan dünyaya gelen Daniel Day-Lewis’in dedesi Sir Michael Balcon da İngiliz sinemasının en önemli isimlerinden biriydi ve ünlü yapım şirketi Ealing Studios’un başındaydı. Büyük ablası Tamasin Day-Lewis ise belgesel filmi yapımcısıydı. Daniel 2 yaşındayken, Day-Lewis ailesi Londra’dan, Greenwich’teki Croom's Hill’e taşındı. Çocukluk yılları bu kentte geçen Daniel, 15 yaşındayken babasını kaybetti. O doğduğunda 53 yaşında olan babası, Daniel’le sağlık sorunları yüzünden pek ilgilenememişti. Daha sonraları Daniel, babasıyla daha yakın bir ilişki kuramadığı için pişman olacaktı. Greenwich’teki çocukluk yıllarında arkadaşlarına gösterişli biri olduğunu düşündüğü için kabadayılık yapan Day-Lewis’in, bölgenin farklı aksanını ve özelliklerini benimsemesi uzun sürmedi. Daniel Day-Lewis daha sonraları bu dönemle ilgili olarak, kural, kanun tanımayan bir çocuk olduğunu, marketlerden eşya çaldığını söyleyecekti. 1968’te Day-Lewis ailesi, zapt etmekte güçlük çektikleri oğullarını, Kent şehrindeki Sevenoaks Boarding School’a gönderdiler. Okulundan nefret eden Daniel, o dönemde daha sonraları tutkusu haline gelicek 2 konuyla ilgilenmeye başladı: Ağaç işçiliği ve oyunculuk. “Cry, The Beloved Country” adlı oyunda canlandırdığı ufak rol için yüzünü siyaha boyaması gerekmişti. Dolayısıyla onun beyaz perdede göründüğü ilk rolü Cry, The Beloved Country değil, John Schlesinger’ın yönetmenliğini yaptığı Sunday Bloody Sunday(1971) oldu. Böylelikle, Daniel henüz 14 yaşındayken, ilk sinema deneyimini yaşadı. Oyunculuk yapmanın cennette olmak gibi bir his olduğunu söylüyordu. 2 yıl sonra hep okumak istediği Petersfield’daki Bedales School’a yazıldı. 1975’te mezun olduktan sonra ele avuca sığmaz karakteri değişen ve daha ciddi davranmaya başlayan Day-Lewis, profesyonel olarak National Youth Theatre’da çalışmaya başladı. Sahnede oldukça başarılı olmasına rağmen, perde arkasını rahatsız edici bulduğu için, doğramacı olmaya karar verdi. Ancak 5 yıllık çıraklık dönemi için yaptığı müracaat kabul edilmeyince Bristol Old Vic Theatre School’a kaydoldu. Eğitimine devam ettiği 3 yıl süresince de okulun tiyatrosunda oynuyordu. Day-Lewis, daha sonraları In The Name Of The Father’ da başrolü paylaşacağı Pete Postlethwaite’ın da yedek oyuncusuydu. On bir yıl aradan sonra ilk defa kamera karşısına geçtiği film 1982 yapımı Gandhi oldu. Ancak filmografisinde ufak tefek rollerden sıyrıldığı ilk film "The Bounty" ydi. "My Beautiful Laundrette" ve "A Room with a View"(1985) filmlerinde gösterdiği performanslarla, New Yorklu film eleştirmenleri, "En İyi Yardımcı Erkek Oyuncu" oskarını Daniel Day Lewis’in hak ettiği yorumunda bulundular. 1987’de yönetmen Peter Kaufman tarafından Milan Kundera’nın aynı adlı romanından beyazperdeye uyarlanan The Unbearable Lightness of Being’de Juliette Binoche ve Lena Olin’le başrolleri paylaştı. 1989’da yönetmenliğini Jim Sheridan’ın yaptığı ve sadece sol ayağını kullanarak yaşamını devam ettiren bir yazarı canlandırdığı My Left Foot, Daniel Day Lewis’e en iyi erkek oyuncu oskarını kazandırdı. Bu zor rolün üstesinden başarıyla gelen aktör, artık Hollywood’un da yeni favorisiydi. 1993’te çok sevdiği İrlanda’ya taşındı. İrlanda vatandaşlığına geçtiğini açıkladı. The Last of the Mohicans, The Age of Innocence, In the Name of the Father filmlerindeki birbirinden başarılı oyunculuğuyla dünyanın en iyi aktörlerinden biri haline geldi. Ona sık sık İngiltere’nin Robert De Niro’su deniyordu, ancak konuyla ilgili olarak bir röportajında, De Niro’nun onun şampiyonu olduğunu belirtti. Özel hayatıyla ilgili konuşmayı sevmeyen aktör, büyük aşkı ve çocuğu Gabriel-Kane Day-Lewis’in annesi Fransız aktris Isabelle Adjani ile uzun yıllar beraberdi. Ayrılma kararını Adjani hamileyken, ona faksla bildiren Daniel Day Lewis, bu ilişki için “Dünyanın en inişli çıkışlı ilişkisi” yorumunu yaptı. 1996’da The Crucible filmi için beraber çalıştığı yazar Arthur Miller’ın kızı Rebecca Miller’la tanıştı. Kısa bir süre sonra evlenen çiftin Ronan Day-Lewis ve Cashel Day-Lewis isimlerinde iki erkek çocuğu oldu. Day-Lewis, 1997’de The Boxer filminin çekimleri bittikten sonra eski tutkusu olan ağaç işlemeciliği yapmak için İtalya’nın Floransa kentine taşındı. Artık oyunculuk yapmayı pek istemediğini açıklayan aktör, ayakkabı tamirciliğiyle ilgileniyordu. 2002’de, çekimlerinin İtalya’da gerçekleşmesi koşuluyla, Martin Scorsese onu yeni filminde başrolü oynaması ikna etti. Gangs of New York filminde canlandırdığı Bill 'The Butcher' Cutting rolü, birçok dergi tarafından tüm zamanların en iyi performanslarından biri olarak nitelendirildi. Film 10 dalda oskara aday olarak gösterildi. Daniel Day Lewis, 2008’de There Will Be Blood filmindeki Daniel Plainview rolüyle En İyi Erkek Oyuncu dalında ve 2013'te Lincoln filmindeki Abraham Lincoln rolüyle En İyi Erkek Oyuncu dalında Oscar aldı. Başlıca oyunculuk ödülleri arasında üç Akademi Ödülü ve altı adaylık, dört BAFTA Ödülü ve altı adaylık, diğer önemli ödüller üç Eleştirmenlerin Seçimi Film Ödülü ve altı adaylık, iki Altın Küre Ödülü ve sekiz adaylık, üç Aktörler Birliği Ödülü ve beş adaylık ile üç Uydu Ödülü ve dört adaylık gösterilir. Genel olarak kariyerinde 212 adaylık alan 139 oyunculuk ödülü kazandı. ! colspan="3" style="background: #DAA520;" | Akademi Ödülü Return of Saturn Return of Saturn Amerikalı ska grubu No Doubt'ın Interscope Records tarafından Kasım 1999'da yayınlanan dördüncü albümüdür. Çıkış albümü Tragic Kingdom'ı tanıtmak için yaptıkları iki buçuk yıllık turdan sonra, "No Doubt" yapımcı "Glen Ballard" ile birlikte çalışarak sonraki albümleri için birkaç düzine şarkı yazdı. Albüm grup üyeleri içinde ve grup ile "Interscope" arasındaki anlaşmazlık nedeniyle iki yıl süren kavgalı bir süreçte oluştu. Grup albümü stüdyoya döndükten sonra tamamladı. Albüm, grubun önceki çalışmalarındaki New Wave, ska ve reggae teması devam ettirdi.Alternatif rock ve funk, kabare, and hip hop müzik birkaç değişik tarzdan etkilendi. Şarkı sözleri vokalist Gwen Stefani'nin müzik kariyerine olan bağlılığı ile çakışan bir şekilde daha evcil bir hayat istemesini anlatır. Çıkışından sonra, "Return of Saturn" eleştirmenlerden çeşitli eleştiriler aldı. "Billboard 200" listesine ikinci sıradan girdi ama "Tragic Kingdom"un satış rakamına erişemedi. 43. Grammy Ödüllerinde "Return of Saturn", en iyi rock albümü için aday gösterildi. Devederesi, Ã‡ay Devederesi, Afyonkarahisar ili Çay ilçesine bağlı bir köydür. Afyonkarahisar il merkezine 60 km, Çay ilçe merkezine 25 km uzaklıktadır. Taksim Sahnesi Taksim Sahnesi, İstanbul Taksim'de Sıraselviler Caddesi girişinde bulunan sinema ve tiyatro yapısıdır. Bina, İstanbul'da doğrudan sinema binası olarak kullanılmak üzere inşa edilmiş ilk yapıdır. 1914 yılında inşa edilen binanın mimarı Giulio Mongeri, ilk sahibi Sarıcazade Ragıp Paşa'dır. Bina, ilk olarak Majik Sineması adıyla Halil Kâmil tarafından işletildi. O dönemde salonda, küçük bir senfonik orkestra eşliğinde sessiz filmler gösterilmekteydi. Birkaç defa sahibi ve işletmecisi değişen binanın ismi, 1944'te Türk Sineması, 1946'da Yeni Taksim Sineması ve 1964'te Venüs Sineması olarak değiştirildi. 1970 yılında İstanbul Kültür Sarayı'nın (daha sonra Atatürk Kültür Merkezi) yanarak kullanılmaz hale gelmesi sonrasında, Venüs Sineması Devlet Tiyatroları tarafından kiralanarak tiyatro salonuna çevrildi. Salon, Şubat 1971'de IV. Murat oyunuyla açıldı. 1975 yılına kadar tiyatro salonu olarak kullanılan bina daha sonra yeniden Venüs Sineması olarak işletilmeye başladı. Ancak 1980 yılında Dostlar Tiyatrosu tarafından Kafkas Tebeşir Dairesi isimli oyun burada sergilendi. 1979 yılında kurulan İstanbul Devlet Tiyatrosu'nun sahne ihtiyacının karşılanması amacıyla bina, 1983-1984 sezonunda yeniden kiralandı. Bina, 28 Ekim 1983'te Musahipzade Celal'in İstanbul Efendisi oyunuyla açıldı ve 2006-2007 sezonunun sonuna kadar tiyatro sahnesi olarak kullanıldı. Yeni bir kültür ve alışveriş merkezi yapılması için binanın yıkılmasına karar verildi. Ağustos 2007'de, binada kiracı olan İstanbul Devlet Tiyatrosu kendine ait donanımı ve eşyayı sökerek binayı boşalttı. Binanın 2008'de yıkılması, yerine yapılacak alışveriş merkezinin İstanbul'un Avrupa Kültür Başkenti olacağı 2010 yılına kadar tamamlanması öngörülmektedir. Korint Kıstağı Korint Kıstağı, Tarihi Korint şehri yakınlarında anakara Yunanistan'ı ve Peloponnez yarımadası arasında yer alan dar karaköprüsü. Kıstağın İngilizce dilindeki karşılığı olan "Isthmus of Corinth" adındaki "isthmus" sözcüğü Antik Yunanca'da "kıstak" anlamına gelir ve arazinin darlığını vurgu yapmak için kullanılmıştır. Kıstağın Batısında Korint Körfezi, Doğusunda ise Saronik körfezi bulunur. Orta ve kuzey Yunanistan bölgelerinden güneyde bulunan Mora (Peleponez) Yarımadasına karadan geçiş ancak çok dar olan Korint Kıstağı üzerinden olmaktadır. Yine denizden doğu Yunanistan ada ve kıyılarından batı Yunanistan kıyı ve adalarına geçiş eğer Korint Kıstağı bulunmasa çok daha kolaylaşma imkânı bulunmaktadır. Bölgenin tarihine bakılırsa Korint Kıstağı ile ilgili olarak iki değişik gelişme ortaya çıkmıştır. Deniz yolu ile Doğu ve Batı Yunanistan kıyıları arasındaki geçişi kolaylaştırmak için antik çağlardan beri kıstak üzerinde bir kanal açmak fikri gelişmiş ve 1893 yılında açılıp hizmete giren 6,3 km uzunluğundaki Korint Kanalı bu fikri gerçek yapmış ve Mora (Peloponnez) yarımadasını bir adaya dönüştürmüştür. Diğer bir gelişme ise Korint Kıstağı'na bir büyük korunaklı sur inşa ederek Mora (Peleponez) Yarımadasına karadan geçişi kontrol etmek olmuş ve bu nedenle Roma İmparatorluk çağında yedinci yüzyılda 6-mil uzunlukta "Heksamilyon" suru adı verilen bir sur inşa edilmiştir. Ancak ateşli silahların, özellikle topların gelişmesi ile bu sur önemini kaybetmiştir. Bölgeye bir kanal yapma fikrinin başlangıcı Antik Yunanistan'a kadar gider. Kanal kazmak için ilk teşebbüs M.Ö. 7. yüzyılda Tiran Periander ya da Periandros tarafından yapılmıştır. Ortaya çıkan teknik zorluklar yüzünden bu fikrinden vazgeçen tiran, bunun yerine daha az masraflı olan ve Diolkos olarak bilinen taş kaplı bir nakliye yolu yaptırmıştır. Diolkos'un kalıntıları bugün halâ modern kanal boyunca görülebilir durumdadır. Roma Cumhuriyeti, ardından da Roma İmparatorluğu bölgenin kontrolünü sağlayınca, kanal için bir takım girişimlerde bulunuldu. Julius Caesar bunun, yeni kurmuş olduğu kolini "Colonia laus Iulia Corinthiensis" için bir avantaj olabileceğini öngörmüştü. Tiberius'un saltanatı ile birlikte mühendisler bir kanal kazmayı denediler ancak modern aletlerin eksikliği yüzünden, bir Antik Mısır buluşu olan ve piramit yapımında kullanılan granit blokları taşımak için geliştirilen yöntemi kullandılar ve 32 yılında gemileri yuvarlanan kütükler üzerinde taşıdılar. 67 yılında, bir Hellen-dostu olan Roma İmparatoru Nero, 6,000 köleye bir kanal kazılması emrini verdi ancak ertesi yıl Nero ölünce, yerine geçen İmparator Galba kendisine çok pahalıya mal olduğu gerekçesiyle kanal kazısını iptal etti. Korint Kıstağı'nda karada bir sur çekerek Mora (Peleponez) yarımadasını karadan istilalara karşı korunaklı bir arazi olarak kullanmak fikri Antik Yunanistan çağlarında ortaya çıkmıştı. Antik Yunanistan'ın Persler tarafından istilaları sıralarında bu sur fikrinin yeniden ortaya çıkarıldığı tarihçi Herodot tarafından bildirilmiştir (Herodot 8.40, 49, 56). Fakat bu planın uygulanmadığı da bilinmektedir. Roma İmparatorluğu çağlarında Roma arazileri barbar kavimler tarafından tehdit altına girdiği zaman bu sur fikri tekrar ortaya çıkarılmıştır. MS408 ile MS450 arasında Doğu Roma İmparatoru II. Theodosius zamanında böyle bir sur yapılması gerçekleştirilmiştir. Uzunluğuna atfen bu sura "Altı Mil Suru" Heksamilyon adı verilmiştir. Bu surun inşasına çok özen gösterilmiş ve surun iç ve dışları dört köşe kesme taşlardan yapılıp içi moloz ve kireç dolgu olarak yapılmıştır. Şimdi bile "Heksamilyon" surları Yunanistan'da bulunan en önemli arkeolojik Roma kalıntısı olma karakterindedir. Bizans İmparatorluğu sırasında önce bu sur muhafaza edilmiş. Hatta I. Justinianus zamanında ek kuleler yapılarak surda bulunan kule sayısı 153e çıkartılmıştır. Fakat uzun süren Bizans İmparatorluğu sırasında bu surlar harabeye dönüşmüştür. Bazı sur kısımları diğer binaların bir kısmı haline getirilmiş (örneğin İsthmia'da bulunan Poseidon mabedi) veye taşları sökülüp alınarak diğer binalar yapısında kullanılmış; hatta taşları kireç taşı olması dolasıyla sökülen taşlar kireç ocaklarında kullanılarak kireç yapılmıştır. 1415'te II. Manuil, Mora yarımadasını Osmanlıların bir hücumundan korumak üzere Korint Kıstağı'nda Heksimillon surları'nı, şahsi kontrolü altında yeniden yaptırmıştır. 1423de Hristiyanların Varna Haçlı Seferi yapıp ta Bulgaristan içlerine ilerlemesi sırasında Mora despotluğu istifadeci bir tutumla sınır olan Korint Kıstağını geçip Atika yarımadasını ellerine geçirmişlerdir. Bu tutuma çok kızan Sultan II. Murad Varna Savaşı'ndan hemen sonra mevsimin geçliğine bakmadan bir Mora seferine girişmiştir. Varna'da galip gelen 50.000-60.000 kişilik ordu ile Atina üzerinden Mora'ya yürümüş ve Mora kuvvetlerini Korint Kıstağı'ndaki yeniden pekiştirilmiş Heksamilyon surları arkasına püskürtmüştür. Mora Despotu Konstantinos bu surların Osmanlıları durduracağını sanmakta ve II. Murad'in Osmanlı ordusu elinde bulunan yeni bir silahtan habersizdi. Bu yeni daha hiç bilinmeyen silah, uzun toplardı. 27 Kasım 1446'de Korint Kıstağı'na yetişen Osmanlı ordusu ellerindeki uzun topları kullanarak 10 Aralık'ta Hekssmilyon surlarını yerle bir etmeyi başarmıştı. Fakat Osmanlı ordusu mevsim geçliği dolayısıyla çekilmiş ve Mora Despotları tekrar Korint Kistaginidaki surları tekrar 1446de tamir etmeyi başarmışlardır. Fakat Osmanlı orduları 1446da yine Heksamilyon surunu geçip Mora'ya hücum etmişlerdir. En sonunda 1460da Osmanlılar Korint Kıstağı ve Heksamilyon surunu geçip Mora (Peleponez) yarımadasını fethetmiş ve Osmanlı idaresi altına almışlardır. Bundan sonra Heksamilyon yine kullanılmamış ve bir harabeye dönüşmüştür. İyonik sıvı İyonik sıvı, terimi ile kastedilen 100 C sıcaklığın altında sıvı olabilen tuzlardır, İngilizce olarak molten salts (sıvı tuzlar) ifadesi 300 ile 600 C aralığında sıvı olarak bulunabilen inorganik tuzlar için kullanlırken iyonik sıvılar -96 C kadar düşük sıcaklıklar da bile sıvı halde örnekleri bulunabilen sıvılardır. İyonik sıvılar da sofra tuzu NaCl gibi bir anyon ve bir katyon çiftinden oluşmuştur ancak anyon ve katyonlar NaCl deki gibi atomik iyonlar değil, bunun yerine asimetrik yapılı moleküler iyonlardır. Bu nedenle, iyonlar kolayca bir araya gelip kristal paketlenmesi yapamazlar, dolayısıyla erime noktaları daha düşük sıcaklıklara kayar. İlk iyonik sıvı Paul Walden tarafından 1914'te keşfedilmilş ethyl-ammonium nitrate ([EtNH][NO], mp 13-14 C) dır. İyonik sıvıların öne çıkan en önemli özeellikleri ihmal edlebilir düzeyde buhar basıncına sahip olmaları ve bu yüzden atmosfere karışmasının çok az olması ve geleceğin "yeşil kimya" sı için bir çözüm olarak görülmesi, termal dayanıklılığı, geniş elektrokimyaal pencereye sahip olması ve anyon katyon alternatiflerinin milyonu bulması nedeniyle istenilen özellikle iyonik sıvılar sentezlenebileceği göz önnünde bulundurularak dizayn edilebilir çözücüler olarak görülmesidir. İran Yeni Dalgası İran Yeni Dalgası veya İranlı Yeni Dalga (İngilizce: Iranian New Wave), İran sinemasındaki bir akımın adıdır. 1969'da Dariush Mehrjui'nin "Gāv" (İnek) adlı filmiyle başlayan akım, Mesud Kimiai'nin "Gheysar" ve Nasser Taqvai'nin "Calm in Front of Others" filmleriyle devam etti. Akım, yeni kültürel, dinamik ve entelektüel değerler ortaya koydu. İranlı sinema seyircisi de daha titiz hale geldi ve akımı gelişmesi ve başarılı olması yönünde teşvik etti. 3-4 yıl içinde 40-50 civarında kayda değer film çekildi ve İran Yeni Dalgası kurulmuş ve kendisini kabul ettirmiş oldu. Akımın öncü yönetmenleri arasında, Füruğ Ferruhzad, Sohrab Şahit Sales, Behram Beyzayi ve Perviz Kimyavi de vardır. Bu yönetmenler, şiirsel bir sinema diliyle, siyasi ve felsefi tonları ön planda olan yenilikçi sanat filmleri çekti. Bu türde daha sonra çekilen filmler, önceki örneklerden ayrı tutularak, "Yeni İran Sineması" (New Iranian cinema) adıyla anıldı. İran Yeni Dalgasının en önemli yönetmenleri, Abbas Kiyarüstemi, Cafer Panahi, Majid Majidi, Behram Beyzayi, Dariush Mehrjui, Mohsen Makhmalbaf, Mesud Kimiai, Sohrab Şahit Sales, Perviz Kimyavi, Samira Makhmalbaf, Amir Naderi ve Abolfazl Jalili'dir. İran Yeni Dalgasının yükselişini etkileyen unsurlar, özellikle, dönemin entelektüel ve politik hareketlerinin sonucuydu. 19 Ağustos 1953 darbesinin ardından, sanat alanında romantik bir iklim hakim olmuştu. Bunların yanında, 1950'lerde edebiyatta kendisini topluma adamış bir edebiyat anlayışı şekillendi ve 1960'larda doruğa ulaştı. Bu dönem, Farsça edebiyatın altın çağı kabul edilir. Kiyarüstemi ve Panahi, sırasıyla Yeni Dalga yönetmenlerinin birinci ve ikinci kuşağını temsil ederken, Bahman Ghobadi, Hüseyin Şahabi, Asghar Farhadi, Mani Haghighi ve Babak Payami gibi yönetmenler, üçüncü kuşağa aittir. Kiarash Anvari, Maziar Bahari, Sadaf Foroughi, Saman Saloor ve Mona Zandi-Haqiqi de, akımın yeni temsilcilerindendir. The Doors (albüm) The Doors albümü 4 Ocak 1967 tarihinde Amerikalı rock grubu The Doors tarafından yayımlanmış ilk stüdyo albümüdür. Albüm grubun ikinci sıradan yayımlanmış ve büyük bir başarı kazanmış single'ı Light My Fire'ı ve uzunca bir şarkı olup, oidipus kompleksi içerikli sözleriyle tartışma yaratmış olan The End'i içermektedir. Grup albümün başarısını West Hollywood, California'da sahne aldıkları Whisky a Go Go ve London Fog isimli gece kulüplerindeki performanslarına ve yine bu kulüplerde kendilerini geliştirmelerine borçludur. The Doors yalnızca psychedelic rock müziğin gelişiminin merkezine oturmuş bir albüm değil aynı zamanda popüler müziğin en çok beğeni toplamış kayıtlarından oluşan bir albümdür. 2012 yılında Rolling Stone dergisinin tüm zamanların en iyi 500 albümü listesinde kendisine 42. sıradan yer bulmuştur. Original albüm yaklaşık 20 milyon kopya sattı ve aynı Light My Fire şarkısının başardığı gibi albümün kendisi de Grammy Hall of Fame'e girmeye layık görüldü. Albüm çıkış tarihinden günümüze çeşitli zamanlarda CD formatında yeniden yayımlandı. 2007 yılındaki yeniden basım bunlardan bir tanesidir ve The Doors'un ticari satış alanında en başarılısı olmuştur. 2015 yılında Kongre Kütüphanesi The Doors'u kültürel, sanatsal ve tarihsel değerlerinden dolayı ulusal ses arşivine kabul etmiştir. Mount & Blade (video oyunu) Mount & Blade (), Türk firması TaleWorlds tarafından geliştirilen, İsveçli yayıncı Paradox Interactive'in dağıttığı, Kalradya isimli kurgusal evrende geçen, Orta Çağ temalı, tek oyunculu bir rol yapma oyunudur. 16 Eylül 2008'de Kuzey Amerika'da satışa çıkan oyun, 3 gün sonra Avrupa'da piyasaya sürüldü. Oyunun geliştirilmesine TaleWorlds'ün kurucuları Armağan Yavuz ve eşi İpek Yavuz tarafından bağımsız bir oyun projesi olarak başlanıldı. Oyunun nihai sürümü piyasaya sürülene değin, geliştirme aşamasında birçok beta sürüm resmi web sitesi üzerinden yayımlanırken, son olarak 3 Kasım 2008'de, satışı halen devam eden nihai sürüm yayınlandı. Oyun, PC Gamer dergisinin "Tüm zamanların en iyi 100 oyunu" 2011 yılı listesine 91. sıradan giriş yapmıştır. Savaş, bütün Kalradya üzerine bir kara bulut gibi çökmüştür. Üstelik, bu savaştan herkes nasibini alacak ve hayatta kalmak için tüm insanlar uğraş verecektir. Avcısından, tüccarına, köylüsünden çiftçisine kadar herkes tek bir amaç uğruna mücadele edecektir, savaştan sağ olarak kurtulabilmek. Sadece ileri gelen savaşçılar değil, haramiler ve soyguncular da tehdit oluşturmakta, insanlara zarar vermektedir. Artık devreye girme ve Kalradya’da tekrar barışı sağlama zamanı gelmiştir. Bu kavganın en önemli kahramanı da biz, daha doğrusu oluşturacağımız karakterimiz olacaktır. Oyuncu karakterini oluştururken cinsiyetini seçer. Daha sonra karakterin kişiliğini belirlemek amacıyla babasının mesleği, karakterin gençliğini nerede geçirdiği, maceracılığa atılmadan önce hangi mesleği yaptığı gibi sorular sorulur. Seçilen şıklara göre karakter şekillenir: Ya zengin ama dayanıksız ya da fakir ama zorluklarla yaşamayı öğrenmiş gerçek bir savaşçı. Oyunda tecrübe kazanıldıkça yeteneklerin geliştirilip hem zengin hem güçlü olmak da oyuncunun elindedir. Bu şehirlerin haricinde pek çok kale ve köy bulunmaktadır. Ateş ve Kılıç sürümünde gerçek Doğu Avrupa haritası ve şehirleri kullanılmıştır. "Warband", TaleWorlds tarafından "Mount & Blade" için üretilen ilk genişleme paketi olup, kamuoyuna ilk defa Aralık 2009 tarihinde duyurulmuştur. Tek oyunculu ilk oyunun aksine, "Warband", kullanıcıya çok oyunculu bir oynanış sunmaktadır. "Mount & Blade: Warband", Paradox Interactive tarafından 30 Mart 2010'da piyasaya sürülmüştür. "With Fire & Sword", TaleWorlds'ün izni ve desteğiyle, Rus firması "Sich Studio" tarafından geliştirilen, "Mount & Blade" dünyasını kullanan bağımsız bir genişleme paketidir. "With Fire & Sword", Nobel ödüllü yazar Henryk Sienkiewicz'ın aynı isimli kitabından uyarlanmış olup, 13. yüzyıl Avrupası'nda geçmektedir. "Mount & Blade: Ateş ve Kılıç", Paradox Interactive tarafından 3 Mayıs 2011'de piyasaya sürülmüştür. Ayrıca oyunun İnternet üzerinden indirilen ek paketleri vardır. Bu paketler Warband ve Ateş&Kılıç üzerine atılıp oynanabilir. Oyunun kendi sunduğu editör sayesinde çeşitli senaryolar kullanıcılar tarafından oluşturulabilir. (örn. Osmanlı Modu) Oyun Tasarımı Programlama 3B Tasarım ve Modelleme Animasyon Resimleme Lüsid rüya Lüsid rüya veya berrak rüya, kişinin rüya gördüğü sırada, rüya gördüğünün farkında olması hâline ve rüya gördüğünün bilincinde olduğu bu tür rüyalara verilen addır. Terim, ilk kez Oxford Psikofizik Enstitüsü’nden parapsikolog Celia Green tarafından kullanılmıştır. Doğu’nun lüsid rüyaya önem veren bâzı mistik ekollerinde üstat, öğrencisine gördüğü psikofizyolojik kaynaklı rüyayı yönlendirebilmesi için imajinasyonu denetleme tekniklerini öğretir. Bu teknikleri uygulayabilen öğrenci, rüyasında vahşi bir hayvan tarafından kovalanmaktaysa, rüyasında bilinçli hâle geçer (lüsid rüya hâli) ve hayal gücünü denetlemesi sayesinde rüyanın kalan kısmında bu kez kendisi o vahşi hayvanı kovalayabilir. Bazı çevrelerce, uyanınca görülen rüyayı yazmak, meditasyon yapmak ve gerçeği deneme tekniklerini uygulamak (elin duvara girebilidiğini denemek, saati okuyabilmek) lüsid rüya görmeye yardımcı olabilir. Santa Harabeleri Tarihi Santa madenci kasabası ve bu yerleşimden günümüze kalan Santa Harabeleri, Gümüşhane merkez ilçeye bağlı Dumanlı köyü ve mahallelerinden oluşmaktadır. Osmanlı döneminde madenci köyü yerleşmesi olan Santa (Dumanlı Köyü), Yanbolu vadisi içerisinde ve sahilden 47 km içeride ortalama 1.600 metre yükseklikte yer almaktadır. Santa (Dumanlı) köyü; Gümüşhane ili ile Trabzon’un Arsin ve Araklı ilçeleri sınırının kesişme noktasını oluşturan Yanbolu vadisinin 1000-2600m rakımları arasında bulunmaktadır. Etrafı Ziyaret ve Karakaban Dağları, Zincirli, Kilisesırtı ve Uzunsırt gibi 2 bin metrenin üzerinde yükseltilerle kuşatılmış olan Dumanlı(Santa) bölgesinin yıl boyu geçit veren tek girişi kuzeyde, Karadenize dökülen, Yanbolu Deresi vadisidir. Havza, yılın en az 6 ayı ağır kış şartlarının hakim olduğu, bahar ve yaz ayları da sisli ve yağışlı geçen ve de yağışın bolluğuna bağlı çok sayıda su kaynağına sahip bir bölgedir. Havzanın 1700–1800 m rakımına kadar olan vadi yamaçları geniş ve iğne yapraklı ormanlarla kaplıdır. Santa köy yerleşimlerinin bulunduğu 1500 m ve üzeri yamaçlar ise ağırlıklı olarak Ladin ormanları ile kaplı olup 1600-1800m den sonra ise alpin çayırlarla kaplıdır. Orman üstü bölgeler 19. yüzyıla kadar, hayvan yemi ve halkın tüketimi amacı ile tahıl (arpa, buğday, çavdar, yulaf vb) üretim amacı ile ekilen tarla alanları ile kaplı idi. Bölge ile ilgili çalışmalarda, ilk yerleşmelerin Orta Çağda madenlerin işletilmesine dayalı olarak kurulduğu belirtilen Santa yerleşiminin daha eski yerleşim olması kuvvetle muhtemeldir. 1461 - 1476 yılları arası, Fatih Sultan Mehmet döneminde tüm Trabzon ve Doğu Karadeniz illeri ile birlikte yöre fethedilerek Osmanlı İmparatorluğu topraklarına katılmıştır. 1500-1800 döneminde önemli bir madenci yeleşimi olan bölge 1923 nüfus mübadelesi ile tamamı Ortodoks Hristiyan (Rum) olan halkın Yunanistan'a göç ettirilmesi sonrası boşalmıştır. Günümüzde sadece yaz aylarında yayla yerleşimi olarak kullanılmaktadır. Santa yerleşimi önemli bir madenen yerleşimi olmasının yanında Bayburt-Trabzon arasında mevcut tarihi ipek yolunun Taşköprü-Sümela-Maçka arasındaki güzergahını kontrol altında tutan stratejik bir konumda bulunmaktaydı. Birbirini kuş bakışı çok net bir şekilde görebilen, Yanbolu Deresinin doğduğu, vadilerle birbirinden ayrılmış 3 ayrı yamaç üzerine kurulmuş olan Santa'da mahalle olarak 7 yerleşim birimi bulunuyordu. Bu mahalleler ve 19. yüzyıl nüfusları şöyledir; Toplam 1053 hanede 4-5000 civarında nüfus barınmakta idi. 19. yüzyılda madenlerin kapanması sonrası ekonomik nedenler ve Padişahlık tarafından madencilere verilen imtiyazların kaybedilmesi nedeni ile Santa ve çevresindeki yerleşimlerden, başta Trabzon olmak üzere çevre yerleşimlere ve hatta Rusya'ya (Batum, Tiflis, Ermenistan ve diğer bölgeler) göçler olmuş ve nüfus hızla azalmıştır. 1923 Müslüman-Rum nüfus mübadelesi ile bölge Rumlarının tamamı Yunanistan'a göç etmiştir. Mübadel ile boşalan bölgeye, boşalan arazi ve binaları hazineden satın alan, çevre köylerin sakinleri yerleşmiştir. Dumanlı Köyü, günümüzde, Arsin ve Araklı'ya bağlı bazı köylerin yaz aylarında yaylacılık amacı ile çıktığı, yaklaşık 300 evlik (Yayla evi) bir yayla yerleşimidir ve sadece hayvancılık amacı ile kullanılmaktadır. Köyde yıl boyunca ikamet eden sadece 1 hane mevcuttur. 1923 yılına kadar Santa yerleşimlerinde yaşayan halkın tamamı Ortodoks Hristiyan idi. Ancak halkın günlük konuşma dili, 1812 Yunan bağımsızlık hareketi ve 1828 Osmanlı Rus harbine kadar, Gorom bölgesi hariç Gümüşhane Rumlarının çoğunluğunda olduğu gibi Türkçe idi (Rumlar'a ait kaynaklara göre) Yunan milliyetçiliğinin gelişmesi ve Rum-Yunan kilisesinin baskısı ile öncelikle okullarda, sonraki dönemlerde ise tüm halkın Yunanca ya da yöresel lehçe olan Rumca konuşmaya başladığı Rum kaynaklarında mevcuttur. Yerleşim yeri ve coğrafik adlandırmaların da dini inançlara dayalı adlandırmalar hariç tamamına yakını Türkçe idi. Halkın ibadet dilinin 19. yüzyılda gelişen Yunan milliyetçiliği etkisi ile Yunancaya dönüştürülmesi (Kilisenin ve Yunanistan'da eğitim görmüş öğretmenlerin baskısı ile) ve okullarda Yunancanın öğretilmeye başlanması ile bölgede Yunanca konuşulmaya başlanmıştır. Ancak 1923 Nüfus nüfus mübadelesi ile göç eden Santa Rumlarının ana dillerinin hâlâ Türkçe olduğu ve Yunanistan'da dahi Türkçe konuştukları bilinmektedir. 1828 Rus harbinde bölgeden göç ederek Gürcistan'ın Tsalka bölgesi Santa köyüne göç eden Santalılar ve Gürcistan ve Rusya'nın Kafkasya ve Kırım bölgesinde yaşayan pek çok Ortodoks Hristiyan topluluk kendilerini Rum-Urum olarak adlandırmakta ve günümüzde de Türkçe konuşmaktadırlar. 1900-1923 döneminde Santa'nın her mahallesinde, erkek ve kız çocukların gittiği çok sınıflı en az bir ilk okul vardı. Merkez Piştoflu mahallesinde ise 2 katlı bir orta okul bulunmakta idi (yapı günümüzde harap olarak mevcuttur). Bu okullardan mezun olanlardan bazılarının Trabzon'da bulunan Rum Lisesinde (Günümüzde Kanuni Anadolu Lisesi olan bina) öğrenim görmüştür). Santa çevresinde, büyük çoğunluğu 19. yüzyıla ait, sanatsal değere sahip pek çok anıtsal dini ve sivil mimari örneği yapı, bölgede bolca bulunan taş ve ahşap malzeme kullanılarak inşa edilmiştir. olmak üzere santaya bağlı 7 mahallede 13 kilise bulunmakta idi, fakat insan (hazine arayıcıları) ve doğa olaylarının tahribatı sonucu, günümüze 5 tanesi kısmen sağlam olarak gelebilmiştir. Kiliselere ek olarak günlük ibadetlerde kullanılmak üzere, günümüze ulaşmayan, pek çok şapel (Müslümanlıkta kullanılan mescit eşdeğeri küçük dini yapı) mevcut idi. Bilinçsiz kullanım ve doğa koşulları sonucu, Osmanlı-Rum taş işçiliğinin güzel örneklerini oluşturan evlerden bugüne yaklaşık 300 tanesi, büyük çoğunluğu özgünlüğünü kaybederek ulaşmıştır. Büyük çoğunluğu eğimli araziye uyumlu olarak İki katlı olarak inşa edilen evlerin alt katları iş yeri ya da ahır olarak kullanılmakta idi. Merkez mahalle olan Piştoflu'daki binaların tamamı ya da alt katları iş yeri; mağaza, demirci, terzi, kunduracı, kuyumcu, yiyecek alım satım yeri, kahvehane vb. ticari ve sosyal amaçlı birimler olarak kullanılmakta idi. Bölgede kesme taş kullanılarak inşa edilen okullar, kemer köprüler, yine kesme taş kullanılarak inşa edilen kemerli çeşmeler, taş döşeme yollar, değirmenler bulunmakta idi. Bu yapılardan çeşmeler dışındaki yapılar doğal etkenler ve bakımsızlıktan yıkılmış, kalıntı olarak bulunmaktadır. Santa köyünün kuruluş amacı ve varlığını sürdürmesi, havzada mevcut demir, kurşun ve kurşunla birlikte çıkarılan gümüş madenlerinin işletilmesine bağlı idi. Madenlerin verimli işletildiği 16.-18. yüzyıllar arası dönemde, bölge önemli derecede gelişmiş ve ekonomik refaha erişmiş idi. Madenlerin işletildiği dönemde Osmanlı Devletinin maden çalışanlarına ve madencilerin ihtiyaçlarını temin eden meslek erbabı ve ticaret erbabına sağladığı vergi ve pek çok sorumluluktan muafiyet bölgeye çevre köy ve illerden yoğun olarak Ortodoks Hristiyan (Rum) Osmanlı vatandaşının göç etmesini sağlamıştı. Bu göç ve refah madenlerin kapandığı ve sosyal ve idari sorunların yaşanmaya başlandığı 18. ve 19. yüzyıla kadar sürdü. Santa yerleşimlerinde, bölgede çıkan madenlerin etkisi ile demircilik ve gümüşçülük önemli bir sanat dalı olmuş, usta çırak ilişkisi ile öğrenilen mesleklerini yakın köyler ve hatta Trabzon' da Kiremitçilik, taş ustalığı, demircilik, terzi, kuyumculuk yaparak sürdürmüşlerdir. Köyün meslek sahibi erkeklerinin bir kısmı Osmanlı İmparatorluğu'nun son dönemimdeki ekonomik çöküşüne bağlı olarak oluşan işsizlik, dini ve sosyal sorunlar nedeniyle Çarlık Rusya’sına aileleri ile kalıcı olarak ya da çalışmak amacı ile mevsimsel olarak göç etmeye başlamışlardı. Santa bölgesi tahıl üretimi yapılan geniş yamaç ve tepe düzlükleri yanında, sebze yetiştiriciliği yapılan teras bahçeleri ve iklime ve rakıma uyum sağlayan armut, elma, yaban mersini, kuşburnu, erik vb. meyvelerin yetiştirildiği ve geniş yayla potansiyeli ile hayvancılığın yapıldığı, içe dönük kapalı ekonomisi olan bir yerleşim birimi idi. Madenlerin kapadığı 19. yüzyıl başından itibaren bölge kapalı tarım ve hayvancılıkla geçim sağlanan bir yerleşim karakteri göstermiştir. Günümüzde bölgede sadece yaz aylarında hayvancılık yapılmaktadır. Santa Harabelerine bağlı bulunduğu Gümüşhane'den Yağmurdere-Taşköprü güzergahından ya da Karaca Mağarası, Kurum (Gorom, Krom, Kromni) Antik kenti -Cami Boğazı, Dilaver, Sarıtaş Güzergahından ulaşılabilmektedir. Trabzon'dan ise Trabzon il merkezinin doğusunda olan Arsin ve Araklı sınırları içerisindeki Yanbolu Vadisi'nden ya da Maçka, Sümela, Kürtdere yaylası, Sarıtaş üzerinden ulaşılır. Yanbolu Deresi boyunca yaklaşık 50 km olan yolun 22 km si asfalt diğer kısmı ise stabilize yoldur ve yolun iyileştirme çalışmaları devam etmektedir. Santa Yayla olarak kullanıldığı için yaz mevsiminde araç yoğunluğu fazladır. Kiralama ve her türlü araç ile ulaşılabilir, yağışlı mevsimlerde yol kalitesinin bozulacağı ve çamur olabileceği göz önüne alınmalıdır. En güzel gezi güzergahı; Trabzon-Arsin Yanbolu vadisinden başlayıp merkez Piştoflu mahallesi-İşhan Mahallesi sinden geçen ve Sarıtaş yaylası, Dilaver tesisleri, Kürtdere yaylası boğazından Sümela Manastırından geçerek Maçka dan Trabzon'a ulaşan güzergahtır. (bu güzergahları kullanacaklar önceden bilgi almadan hareket etmemeleri tavsiye olunur, yağış dönemlerinde yollar araçlara zarar verecek derecede bozuktur) Dual Blades Dual Blades, Galip Kartoğlu'nun yazdığı, Nintendo'nun Game Boy Advance konsoluna çıkan, 2 boyutlu bir dövüş oyunudur. Oyun, Türkiye'den dünya pazarına açılan ilk oyun olma özelliğini taşır. Oyun, Hun İmparatorluğu döneminde komutanlık etmiş Alperen'in fantastik hikâyesini konu alır. Alperen bir gün esrarengiz bir kişiyle kavgaya tutuşur ve dövüş neticesinde onu yenerek gizemli bir kılıcın da sahibi olur. Lakin bu kılıç, Alperen'in farkında olmadığı bir uğursuzluğu da beraberinde getirir: Ölümsüzlük. Bu uğursuz güçten kurtulmanın yegane yolu; kılıcın açtığı kapıdan zamanda yolculuk ederek dünyanın en güçlü savaşçılarına meydan okumaktan geçmektedir. Çoğunlukla olumlu tepkiler alan oyun; oyun incelemelerini derleyip, istatistik veren Metacritic ile GameRankings sitelerinde 100 üzerinden 61 gibi ortalama bir puan aldı. Serginho (1971 doğumlu futbolcu) Sérgio Cláudio dos Santos (d. 27 Haziran 1971, Rio de Janeiro, Brezilya), eski Brezilyalı futbolcudur. Kısaca Serginho adıyla anılır. Serginho, profesyonel futbol yaşantısına Itaperuna ve Esporte Clube Bahia gibi Brezilyalı semt takımlarında kendini göstererek başladı. Daha sonra bir sene Flamengo forması giydi. İlk 11'de sahaya çıktığı maç sayısını arttıran tecrübeli oyuncu, Cruzeiro'ya transfer oldu ve yıldızının parlayacağı takım olan Sao Paulo'nun yolunu bir sene sonra tuttu. 3 sene boyunca oynadığı 58 maçta 21 gol atarak İtalya'nın en ünlü kulüplerinden AC Milan'a gitti. 10 defa millî olma başarısını gösteren Serginho16 Mayıs 2008'de takım arkadaşı Cafu ile Udinese maçında aktif futbol hayatını sonlandırdı. Takma adı "II Eldolde" olan 41 yaşındaki sol açığın bu lakabı almasının nedeni, kanadından yaptığı hızlı ve etkili bindirmelerdir.Ayrıca gelişmiş sol ayak adelesidir. Serginho Serginho adlı kişiler: Willy Aubameyang Willy Aubameyang (d. 16 Åžubat 1987, Paris), AC Milan'da oynayan Gabon pasaportlu forvet oyuncusu. Aubameyang, henüz takımı AC Milan'da resmî bir maçta forma giymedi. Yalnızca dostluk maçlarında oynayan 20 yaşındaki genç futbolcu, forma altındaki ilk golünü 6 Ocak 2007'de Juventus'a karşı attı. Babası Pierre ile kardeşleri Catilina ve Pierre-Emerick de kendisi gibi futbolcudur. Alaaddin Camii, EskiÅŸehir Eskişehir Alaaddin Camii, Anadolu Selçuklu Devleti döneminde 1267 yılında III. Gıyaseddin Keyhüsrev zamanında yapılmıştır. 1267 yılından sonra cami üzerinde değişiklikler yapılmış, restorasyonlar ile Selçuklu mimarisinde olan özelliklerini yitirmiştir. 1944-1951 yılları arasında müze olarak kullanılmış çevreden toplanılan ve Eskişehir Arkeoloji Müzesi'nin temelini oluşturacak tarihi eserler burada depolanmıştır. Eskişehir Arkeoloji Müzesi'nin açılması ile cami tekrar ibadete açılmıştır. Eskişehir Alaaddin Camii Kurşunlu Camii ile Eskişehir'in en eski camiidir. Kendi adı ile anılan parkın içerisinde bulunmaktadır. Otobüs olarak ana durak Odunpazarı'nda inilir.Tramvay ile ulaşım için Atatürk Lisesi durağında inilir. Camii iki katlıdır. Tekrar restore edildiği için Anadolu Selçuklu Devleti'nin izlerini taşımasa da manevi olarak Eskişehir için çok önemli bir camiidir. Gnaeus Domitius Corbulo Gnaeus Domitius Corbulo, (7 civarı - 67) Romalı general. Corbulo, senatoryal sınıftan bir aileden İtalya'da doğmuştur. Aynı adı taşıyan babası Tiberius zamanında resmi praetor olarak senatoya girmiş, annesi ise yine praetor'luk görevini üstlenmiş bir aileden gelen Vistilia'dır. Corbulo'nun erken dönemi hakkında fazla bilgi yoktur ve sahneye ilk olarak İmparator Caligula zamanında 40 yılında Konsül olarak çıkar. Anne tarafından üvey kız kardeşi Milonia Caesonia'nın imparatorla yapmış olduğu evlilik nedeniyle Caligula'yla akrabalık bağına da sahiptir. Caligula'nın devrilmesinden sonra, Corbulo'nun kariyeri 47 yılında İmparator Claudius tarafından, ana kampı şimdiki Köln kentinde olan Germania Inferior orduları komutanı yapılana kadar bir duraklama dönemine girmiştir. Yeni görevi oldukça zorluydu ve Corbulo burada büyük isyanlar ve Germen kabileleri Cherusci ve Chauci'lerden kaynaklanan şiddetle mücadele etmek zorundaydı. General, Cermanya'da kaldığı süre içerisinde Ren ve Meuse nehirleri arasına bir kanal inşa edilmesi emrini verdi.. 'Fossa Corbulonis' ya da Corbulo'nun Kanalı olarak bilinen bu mühendislik eseri daha sonra yapılan kazılar sırasında ortaya çıkartılmıştır. Corbulo, 52 yılına kadar kalacağı Roma'ya geri döndü ve ardından vali olarak Roma eyaleti Asya'ya atandı. Claudius'un 54 yılında ölümünün ardından yeni İmparator Nero, onu Ermenistan sorunu ile ilgilenmesi için Doğu eyaletlerine gönderdi. Kısa süren bir gecikmenin ardından Germanya'dan gelen birliklerle takviye edilmiş Lejyonlarla Ermenistan kralı Tiridates ve Part kralı Vologases I'e saldırdı. Artaxata ve Tigranocerta şehirleri ona bağlı lejyonlar (III "Gallica", VI "Ferrata", ve X "Fretensis") tarafından kuşatıldı ve Roma'dan getirilen ve hükümetin sadık bir hizmetkârı olan Tigranes Ermenistan kralı yapıldı. 61 yılında Tigranes, Part krallığı'nın önemli parçalarından birisi olan Adiabene'yi işgal edince, Roma ve Partlar arasında çatışma kaçınılmaz hale geldi. Vologases, her nasılsa, anlaşmanın kendisi için daha iyi olacağını düşündü. Yapılan anlaşmaya göre, Roma ve Part birlikleri Ermenistanı boşaltacaklar, Tigranes tahttan indirilecek ve Tiridates'in konumu tanınanacaktı. Roma yönetimi bu anlaşmayı kabul etmeyi reddetti ve Kapadokya valisi Lucius Caesennius Paetus'a Ermenistan'ın doğrudan Roma yönetimi altına alınması emri verildi. Bu arada Suriye eyaletinin korunması Corbulo'nun sorumluluğundaydı. Zayıf ve yetersiz bir komutan olan Lucius Caesannius Paetus, Partları kuşatıp teslim olmaya zorladığı Rhandeia savaşı'nda ciddi bir zafer kazandı ve Ermenistanı boşaltmalarını sağladı. Birliklerin yönetimi yeniden Corbulo'ya emanet edildi. 63 yılında güçlü bir orduyla Fırat nehrini geçti ancak Tiridates savaşmayı reddederek barış istedi. Rhandea'da başındaki diadem'i imparatorun heykelinin ayak uçlarına koydu ve onu Roma'da bizzat imparatorun elinden almadan bir daha takmayacağına söz verdi. Soylular ve senatörler tarafından yapılan ve Nero'yu devirmeyi amaçlayan, Corbulo'un damadı Roma Senatörü Lucius Annius Vinicianus'un da adının karıştığı iki başarısız komplonun ardından Corbulo, Romalı alt tabakadan insanlar arasında var olan desteği nedeniyle Nero'nun şüphesini üzerine çekti. 67 yılında Yahudiye eyaleti'ndeki karışıklıklar isyana dönüştü ancak Nero, Roma birliklerinin idaresini Vespasian'ın üstlenmesini emretti. Nero, Corbulo ve ayrıca Yukarı ve Aşağı Germanya ve Yunanistan valisi olan kardeşlerini de bir toplantı için çağırttı. Korint limanı Cenchreae'ye geldiğinde onunla buluşan Nero'nun habercisi, Corbulo'ya intihar etmesini yönündeki emri iletti. Corbulo, herhangi bir itirazda bulunmadan kendi kılıcın üzerine düşerek emri yerine getirirken son sözü ""axios"" oldu. Corbulo, Asya deneyimleri hakkında şimdi kayıp olan bir eser yazmıştı. Corbulo, senatoryal aileden gelen bir Roma'lı kadın olan Cassia Longina ile evlenmiştir. Corbulo'nun Cassia'dan iki kızı doğmuş olup, büyük kızı Domitia Corbula senatör Lucius Annius Vinicianus ile evlenmiş, ikinci kızı Domitia Longina ise geleceğin imparatoru Domitian ile evlenerek Roma İmparatoriçesi olmuştur. Vegas'ta Korku ve Nefret (film) Vegas'ta Korku ve Nefret ("özgün ad:" Fear and Loathing in Las Vegas) 1998 yapımlı Hunter S. Thompson'un "Fear and Loathing in Las Vegas: A Savage Journey to the Heart of the American Dream" isimli 1971 yılındakı kitabından sinemaya uyarlanan komedi macera filmidir. Film için ilk önce Marlon Brando ve Jack Nicholson düşünülmüş fakat yaşlı oldukları için daha sonra rol almamışlar., ki aynı şekilde John Malkovichde öyle. Bu sebepten Dan Aykroyd ve John Belushi rol için düşünülmüş , ancak Belushi'nin ölümünden sonra onlar da rol almadılar. Hunter S. Thompson Johnny Depp ile tanışınca ve bu projeden bahs edince filmin başrolündeki Duke rolünü Johnny Depp ve Thompsonun yakın arkadaşı Oscar Z. Acostanın (kitaptaki ve filmdeki ismiyle Doktor Gonzo) rolünü ise Deppin arkadaşı olan Benicio Del Toro aldı. Filmin yönetmenliği için Martin Scorsese ve Oliver Stone düşünülmüşdü fakat yönetmenliği sonunda Terry Gilliam yaptı. The Matrix (bar) sahnesinin bir yerinde ise Hunter S. Thompson filmde kendisi kısa olarak gözüktü. 60'lı yıllarda çok kötü olaylar yaşanmaktaydı. Birçok insan için her şey kötüye gidiyordu. Art arda gelen olaylar yetmezmiş gibi, uyuşturucu başını alıp ülkenin her yerine gidiyordu (ABD). 160 asker hayatını uyuşturucudan kaybetti. Ancak bütün bunlar insanların bir kismını dert olsa da, Las Vegasa portekizli bir fotoğrafçıyla çalışacak olan ve bir yarış ile ilgili bilgiler,resim ve yazı alacak olan gazeteci Raoul Duke (Depp) ve avukatı Dr. Gonzo (Del Toro) "Amerikan Rüyası"nın kalbine giderek bu olayları kafalarından çıkarmaktadırlar. Hem de arabaları tamamen uyuşturucu doluyken. Duke ve Gonzo tam bir uyuşturucu bağımlılarıdırlar, yol boyunca sürekli uyuşturucu kullanır ve yarasalarla savaşırlar. Ancak bu yarasalar genel de Dukeye görünür çünkü aslında bunlar sadece halüsinasyonlardır. Yolda giderken bir otostopçu (Tobey Maguire) onları durdurur ancak bu iki manyakdan korkan otostopçu hemen onlardan kaçar, yani Gonzo ve Duke kendilerini normal göstermeye çalışmış olsalar da dayanamamışlardır ve Duke ona saldırmışdır. En sonunda ikili Nevada, Las Vegas'a varırlar. Şimdi burada onları oldukça ilginç maceralar beklemektedir. Korku ve nefret dolu maceralar. Bu film kısa çıplaklık, aşırı derecede uyuşturucu sahneleri ve konuşmaları, cinsellik ve küfür içerikli konuşmalardan dolayı 17 yaş ve üzeri yaş grubuna hitap etmektedir. Filmin 18,500,000 $ bütçesi vardı fakat vizyona ilk girdiğinde eleştirmenler tarafından bombardımana tutuldu. Filmde Benicio del Toro'nun da çok kötü bir performans sergilediğini söyleyen eleştirmenler filmi de açıkçası pek beğenmeseler de film daha sonra kült film konumuna geldi. Gişede pek başarılı olamayan film ABD'ye toplam $10.6 milyon dolar getirdi 1999-2000 arası bir zamanda Türkiye'de vizyona girmiş olan film ardından yine aynı isimle DVD ve VCD formatlarında Türkiye'de piyasaya sürüldü. Palermo tarafından VCD'si çıkmışdır. Michael Myers Michael Myers, slasher türündeki "Cadılar Bayramı" serisinin ana karakteridir. Kendisinin göründüğü ilk film olma özelliğini taşıyan ve John Carpenter'ın yönetmen koltuğunda oturduğu "Yabancı" (1978) filminde henüz küçük bir çocukken kız kardeşini öldürür ve 15 yıl sonra daha fazla genci öldürmek için evine geri döner. Michael Myers'ın yetişkinliğini filmin birçok sahnesinde Nick Castle canlandırdı, final sahnelerinde ise Tony Moran ve Tommy Lee Wallace oynadı. Ayrıca filmin kapanış jeneriğinde karakterin adı The Shape olarak geçmektedir. Debra Hill ve John Carpenter tarafından yaratılan Michael Myers, 10 filmlik serinin adlı üçüncü film hariç bütün filmlerinde görünür. Bunu yanı sıra seriyle ilgili romanlarda, çizgi romanlarda ve bir video oyunda da yer almaktadır. Michael, "Cadılar Bayramı" serisinin başlıca antagonistidir. Sadece, konu bazında devamlılık arz etmeyen ""'te bu böyle değildir. Michael Myers ilk olarak 1978 tarihli Cadılar Bayramı'nda görünmüştür. Bu bölümde karaktere The Shape de denilmektedir. Michael Myers 19 Ekim 1957 tarihinde doğmuştur. 1963'te Michael