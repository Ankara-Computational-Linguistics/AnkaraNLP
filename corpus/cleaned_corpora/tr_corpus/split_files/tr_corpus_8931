3'nin on birinci ve son genişletme paketidir. Ekim 2013'te yayınlanmıştır. İlisu Sultanlığı İlisu sultanlığı - Kuzeybatı Azerbaycan'da XVI yüzyılın ikinci yarısında Safevilerin İlisu hakimlerine sultan unvanı vermesi sonucunda oluşmuştur. XVII-XVIII yüzyıllarda sultanlık bağımsızlığını korumayı başardı. İlisu sultanlığına kuzeyden ve doğudan Kafkas dağları, batıdan Kanık çayı, güneydoğudan Şeki Hanlığı ile komşu idi. İlisu sultanlığı temelde iki bölümden oluşuyordu. Birinci bölüm Saxur vilayeti, yahut "Dağ ilçesi" olarak adlandırılıyordu. Bu bölümün içeriğine göre Dağıstan toprakları, Saxur köyü ve Samur vadisine kadar uzanan araziler dahil. İkinci bölüm ayrıca İlisu sultanlığına ibaret olup Saxur vilayetinden güneydeki toprakları kapsıyordu. İlisu sultanlığının temeli 3 Ağustos 1563 yılında konulmuş ve 26 Ağustos 1844 tarihlerinde Rus İmparatorluğu tarafından işgal edilmiştir. Son İlisu hakimi Danyal Sultan Şeyh Şamil'in tarafına geçmiştir, ve 1869'yılinda İstanbul birlikte Ailesi Sürgüne gitti. Bugün onun Torunları Türkiye'de ile Almanya'da yaşiyordu. Hartlepool United FC Hartlepool United Football Club İngiltere futbol takımı. Endülüs özerk toplulukta, Maymun Askıları veya Havuzlar ismiyle anılır. İç saha Victoria Park, 1886' da açılmıştır. Kapasitesi 7,856'dır. 1920 yılında, English Football League'de üçüncü bölümü kuruldu. Takım neredeyse tamamen güney merkezli olmuştur. Jason Donovan Jason Donovan (d. 1 Haziran 1968), Avustralyalı oyuncu ve şarkıcı. 1988'de müzik kariyerine başlamadan önce "Neighbours" dizisi ile ünlendi. Birleşik Krallık'ta üç milyondan fazla albüm sattı. Åževkat Yerimdar Şevkat Yerimdar, yönetmenliğini Bülent İşbilen'in yaptığı 2013 yapımı Türk komedi filmidir. Başrollerini Özgürcan Çevik ve Başak Parlak'ın paylaştığı film, 25 Ekim 2013 tarihinde Türkiye'deki sinemalarda gösterime girmiştir. The Delinquents (film, 1989) The Delinquents, yönetmenliğini Chris Thomson'ın üstlendiği 1989 yapımı bir Avustralya filmi. Başrollerinde Charlie Schlatter ve Kylie Minogue'un yer aldığı film, aynı adlı romandan uyarlandı. Mushroom Records Mushroom Records, 1972'de kurulan Avustralyalı eski bir müzik şirketi. 1988'de Festival Records ile birleştirildi. John Waters (oyuncu) John Russell Waters (d. 8 Aralık 1948), İngiliz film tiyatro ve televizyon oyuncusu ve müzisyen. 1968'de taşındığı Avustralya'da tanınmaktadır. Babil takvimi Babil takvimi, 12 kameri aydan oluşan ve yıllık bir ay-güneş takvimidir. Babil'de kullanılan takvim, hem kamerî ve hem de Güneş esaslı olarak düzenlenmiştir. Babil takviminde de gün, günbatımında başlar ve bir sonraki günbatımında sona erer. Sümerde M.Ö. IV binyılın sonu ile III binyılın başlangıcında her bir şehrin kendi takvimi vardı. Rahipler yıldızlı gökyüzünü gözlem yapmakla birçok astronomik sonucu elde etmişlerdir. M.Ö. III binyılda gökyüzü cisimlerinin hareketinin gözlemlemek için yüksekliği 20 m'ye ulaşan çok katlı kuleler inşa ediliyordu. Bu kuleler genellikle tapınakların yanına dikilirdi. Babil takviminde yıl ilkbahar aylarında başlar ve yıllar reš šatti "başlangıç", mišil šatti "orta", ve kīt šatti "yıl sonu" olarak günümüz takviminde olduğu gibi mevsim benzeri bölümlere ayrılırdı. Babilcede ay "arḫu" ismine karşılık geliyordu. M.Ö. 6. yüzyılda İbranilerin Babil Sürgününde, Babil ay isimleri İbrani takvimine uyarlanarak İbraniler Babil ay isimlerini kullanmaya başladı. Irak ve Levant bölgesinde kullanılan Asur takvimi "Iyyar, Tammuz, Ab, Elul, Tishri, ve Adar" gibi Babil takvimi ayları bu takvimde yaygın bir şekilde kullanılır. Her ay 29 veya 30 günden oluşuyordu. Yeni yıl yaz gece gündüz eşitliği ile başlıyordu. İbrani ayların isimlerinin çoğunluğu köken itibarı ile Sümer tanrılarının adı ile bağlıydı. M.Ö. 5. yüzyıla kadar takvim tamamen gözlemseldi ama M.Ö. 499 yılından itibaren 19 güneş yılının 235 Ay döngüsüne göre aylar ay-güneş takvimine göre düzenlenmeye başlandı. Her ne kadar Meton Döngüsü denilsede, Meton muhtemelen bu döngüyü Babillilerden öğrendi. Yeni ay hesaplanarak Babilliler her yedinci günü "kutsal gün" olarak kutladılar, bir de "kötü gün" olarak adlandırdılar (yasak faaliyetler için anlamı "uygun olmayan"). Bu günlerde yetkililer çeşitli faailiyetlerden men edilirdi. Ayın 28. günü bir dinlenme günü olurdu. Kutsal günde tanrılar için farklı teklifler vardı. M.Ö. 6. yüzyılda Kil tabletlerde yazılanlara göre bu tarihler yaklaşık olarak doğru idi. (II. Kiros ve II. Kambises'un yönetimi altında) Fitzroy FC Fitzroy Football Club, önceden bilinen adıyla The Lions, 1883'te Melbourne'ün Fitzroy banliyösünü temsil etmek için kurulan bir Avustralya futbolu kulübü. 1897'de kurulan Victorian Football League'in (günümüzde Australian Football League) kurucu takımlarındandır. VFL Grand Final'ı kazanan ilk takımdır. Danieli Danieli () metal, metalurji sanayi ve endüstriyel tesisler gibi alanlarda faaliyet gösteren, dünyanın önde gelen tedarikçi şirketlerinden birisidir. Genel merkezi İtalya'nın Buttrio kentindedir. Haddehaneler, Sürekli döküm üniteleri ve yüksek sıcaklık fırınları ürünleri arasında bulunur. Dünyanın farklı noktalarına dağılmış yedi adet fabrikası bulunmaktadır. Bunlar İtalya, Almanya, Fransa, İsveç, Tayland, Çin ve Hindistan. Frédérique Bredin Frédérique Bredin (d. 2 Kasım 1956, Paris) Fransız sosyalist siyasetçi, eski bakan. Babası avukat ve akademisyen olan ve MRG yöneticiliği yapan Jean-Denis Bredin'dir. Paris Siyasal Bilgiler Enstitüsü ve Ulusal İdare Okulu mezunudur. Maliye müfettişliği yapmış, 1984 yılında Jack Lang'ın sinematografik politikalardan sorumlu danışmanı olmuştur. 1986-1988 yıllarında Cumhurbaşkanı François Mitterrand'ın kültürel işlerden sorumlu danışmanı olmuştur. 1988 milletvekili seçimlerinde Seine-Maritime milletvekili ve 1989 yılında Fécamp belediye başkanı seçilmiştir. Laurent Fabius'e yakınlığıyla bilinmektedir. 1991-1993 yıllarında Gençlik ve Spor Bakanlığı yapmıştır. 1995-2000 yıllarında Sosyalist Parti'nin kültür ve iletişimden sorumlu ulusal sekreteri olmuş ve 2000 yılında aktif siyasi hayattan çekilmiş ve bir iletişim şirketinin genel müdürü olmuş ardından da haftalık "Le Journal du dimanche" (Pazar gazetesi) editörleri arasında yer almıştır. 2011 yılında tekrar Maliye Müfettişliğine atanmıştır. 2012 yılındaki Cumhurbaşkanlığı seçimleri için Sosyalist Parti'nin yaptığı önseçimde Arnaud Montebourg'u desteklemiştir. 26 Haziran 2013 tarihinde Ulusal Hareketli Görüntü ve Sinema Merkezi Başkanlığı'na atanmış olup 15 Temmuz 2013 - 12 Temmuz 2019 tarihleri arasında bu görevi yürütmüştür. Yerel YÃ¶netimler Meclis Hükümet Diğer Joshua Logan Joshua Lockwood Logan III (d. 5 Ekim 1908 - ö. 12 Temmuz 1988), Amerikalı tiyatro yönetmeni, film yönetmeni ve yazar. László Benedek László Benedek ya da Laslo Benedek (5 Mart 1905 – 11 Mart 1992), Macaristan doğumlu film yönetmeni. YÃ¶netmen Azîz (Fâtımî halifesi) Aziz veya El-Aziz Billah tam adı Ebu Mansur Nizar El-Aziz Billah (Arapça: ) (d. 10 Mayıs 955 Rakada, Kayravan, Kuzey Afrika - ö. 14 Ekim 996), 21 Aralık 975 - 14 Ekim 996 arasında beşinci Fatımi halifesi. Babası dördüncü Fatimiler halifesi Ebu Temim el-Muizz'in büyük oğlu ve veliahtı olan Abdullah daha babası 19 Aralık 976 tarihinde ölmeden önce vefat etmişti. Halife El-Muizz öldüğü zaman ikinci oğlu olan Ebu Mansur Nizar El-Aziz Fatimiler ordu komutanı olan Cevher Es-Sikilli'nin desteği ile Fatimiler beşinci halifesi olarak 21 yasında tahta çıkartıldı. Halifelik döneminde Fatimiler Devleti güney Akdeniz kıyılarında doğuda Filistin ve Suriye'den batıda Atlas okyanusu kıyılarına kadar erişmekteydi. Hicaz'da bulunan kutsal Müslüman şehirleri olan Mekke ve Medine de bu dönemde Fatimiler egemenliği altında bulunmaktaydılar. El-Aziz tahta çıktığı zaman Fatimiler yeni olarak 769'da Filistin ve Suriye'yi ele geçirmişlerdi ve Fatımilerin buralardaki idaresi daha iyice istikrar kazanmamıştı. El-Aziz halifeliği sırasında devamlı olarak Filistin ve Suriye sorunları ve ayaklanmaları ile uğraşmak zorunda kaldı. Abbasiler halifesi ordusunda Türk asıllı kölemen askerleri Bağdad'a hakim olan Büveyhoğullarıına 973'te isyan edip Bağdad'ı ellerine geçirmişlerdi. Bu Türk asıllı orduların komutanı "Sebük Tekin" idi. Bagdad'da gercek devlket idarecisi olan Buveyhilerin hükümdarı olan İzz El-Devle'yi Bağdad'dan Vasit'e kaçmaya zorlamışlar ve onu Vasit'te kuşatmaya almışlardı. Bu Türk asıllı Abbasiler ordusu askerlerinin komutanı olan Sebük Tekin bu kuşatma sırasında öldü. Yerine bu orduda ikinci komutan olan Alptekin, ayaklanmacı ordusunun komutanlığını eline geçirdi. Buveyidler ana merkezleri olan İran'dan Bağdad'da destek için gönderdikleri takviye ordusu ile ilerleyip Alptekin'in ordusu ile 975'te "Sirvan Nehri Muharebesi"'ne giriştiler. Bu muharebede Alptekin ve ayaklanmacı Türk asıllı ordu yenildi. Yenik ordu Irak'tan kaçıp Suriye'ye girdi ve Humus şehrini ellerine geçirdiler. Alptekin Hummus'ta iken Şii olan Karamatilerle mütteffiklik anlaşması yaptı. Alptekin 975'te Akdeniz kıyılarına akın yapıp Fatimiler'in elinde bulunan Sayda liman şehrini kuşatıp ellerine geçirdi ve bu kuşatmada Fatimi ordusu 5000 asker zayiat verdi. Alptekin oradan Tiberya şehrine yürüyüp eline geçirip oradan da Şam şehri üzerine gidip ve bu şehri fethetti. Orada Şam Emiri olarak hükümdarlığa başladı. Fatimi Halifesi Aziz ünlü Fatimiler askeri komutanı Cevher Skilli komutasında bir orduyu Alptekin üzerine gönderdi. Bu ordu ilerlemesi ile Doğu Akdeniz sahilleri yine Fatimiler eline geçti. Fatimi ordusu Alptekin'i Şam'a kadar kovaladı ve bu şehirde onu kuşatma altına aldı. Fakat Alptekin'in müttefikleri olan Karmatiler yardıma gelince Fatimi ordusu kuşatmayı bırakıp geri çekildi. Alptekin ve Karamatiler Fatimilerin geri çekildikleri Aşkelon kalesini kuşattılar. Uzun bir kuşatmadan sonra bir kesin sonuç çıkmayacağını anlayan iki taraf da bir anlaşma yapmaya razı oldular. Bu anlaşma ile Alptekin'e Filistin verildi ve Fatimiler kuzey sınırı Gaza'yi hemen içine almaktaydı. Bu anlaşmanın uygulanması için Alptekin isimsel olarak Fatimiler egemenliğini kabul etti. Bu sefer 978'de Buveyhoğulları arasında anlaşmazlık çıktı ve Irak'ı elinde bulunduran İzz El-Devle kardeşi Adud El-DEvle'ye yenilip idaresi altındaki Irak'tan kaçmış ve Şam'da bulunan Alptekin'e sığınmıştı. Alptekin İzz El-Devle'nin ordusunu kendinin Türk asıllı gulam ordusu ile birleştirmişti. Fatimiler de Mısır'da yeni bir ordu kurmuşlar ve bu ordu Halife El-Aziz Billah komutası'nda Filistin'e girmişti ve Şam'ı ele geçirmeyi hedeflenmişti. 997'de iki ordu "Ramla Muharebesi""'ne giriştiler. Halife El-Azız Billah'ın Fatimiler ordusu Alptekin'in ordusunu büyük bir hezimete uğrattı. Alptekin'in ordusunda 20.000 zayiata olup bu ordu tamamen dağıldı. Alkptekin çöle kaçarak canını zor kurtardı. Fakat bu çölde susuzluktan ölmek üzereyken Banu Tayy bedevi kabilesi tarafından kurtarıldı. Fakat bu kabile reisi Müharric bin Dağfal bin El-Carrah Alptekin'e önce iyi muamele yapmakla beraber sonunda onu 100,000 altın dinar karşılığında Fatimiler Halifesi El-Aziz Billah'a sattı. Alptekin, ordusundan Fatimilere esir olan askerlerle birlikte Kahire'ye götürüldü. Halife El-Aziz Billah ona gayet iyi davrandı ve Alptekin komutanlığı altında esir Türk asıllı askerlerden kurulan bir birlik Fatimiler ordusuna katıldı. Fakat Alptekin Fatimiler idarecilerinin güvenini kazanamamıştı. Sonradan Halife El-Aziz Billah'in Veziri olan Yakup bin Killis tarafından zehirletilip öldürüldü. Tayy aşiretinin reisleri Carrahî sülalesinden gelmekteydi. "Dagfal bin El-Carrah" 970'li yıllarda Fatimiler Mısır'ı ele geçirip Filistin ve Suriye'ye hücuma geçtikleri zaman Karamatilerle birlikte Fatimilere karşı direnen Banu Tayy aşiretinin reisi idi. 975'te Fatimiler Halifesi olan El-Aziz Billah halifeliğinin ilk yıllarından itibaren Sünni inançlı dinsel lider olan "Muhammed bin Ahmed El-Nablusi" ve yandaşlarının Fatimiler aleyhinde başlattıkları propaganda kampanyasının etkisinden kurtarmak için politika uygulamaya başladı. Bunun için önce Halife El-Aziz Billah önce Hermon Dağı'nin güneybatı eteklerinde yani "Cavlan" bölgesinde (günümüzde Golan Tepeleri'nde) bulunan antik Roma şehri olan "Baniyas" şehrinin kontrolünü eline geçirdi. Dağfal bin El-Carrah'ın oğlu olan "Mufarric bin Dagfal bin El-Carrah" ilk defa Şam Emiri olan Alptekin'in 977'de Fatimilere karşı yaptığı ve mağlup olduğu "Ramla Muharebesi"'nde ismini duyurmuştur. Bu hezimetten kaçan Alptekin'i çölde susuzluktan ölmek üzereyken kurtarmış; ona iyi muamele edip iyileşmesini sağlamış; ama sonunda Alptekin'i 20,000 altın dinar karşılığında El-Aziz'e satmıştı. 979'da Hamedanlılar Emiri olan ama Buveyidlerin askeri baskısı ile kendi yönetim yöresi olan El Cezire'den den ayrılmak zorunda kalan Ebu Taglib Filistin'e gelip o zaman "Cavlan" bölgesi olarak tanınan Golan Tepeleri yöresine yerleşti. Fatımiler Devleti ile bu yörede bulunan mahalli aşiretler arasında çeşitli entirikalarla politik durumu kötüleştirip bu yörede kendinin idare edebileceği bir devlet kurma çabalarına girişti. Ebu Taglib Şam Emiri olmak istemekteydi ama bu bölgenin Fatimiler tarafından Şam Valisi olarak tayin edilmiş olan ama bu sırada onlara karşı ayaklanma halinde olan Emir Kassam tarafından bu şehre alınmadı. Bunun üzerine Ebu Taglıb daha güneyde bulunan Taberiye Gölü civarında yerleşti. Bedevi Tayy aşireti Mufarric bin El-Carrah reisliğinde 982'de Fatimiler aleyhinde Filistin'de bir isyan çıkardılar ama bu isyan yörel Fatimi güçleri tarafından bastırıldı. Şam cihetine ve Şam'a kaçan Tayy aşiretinin isyancı ileri gelen mensupları da teker teker yakalanıp 783'te isyan tümüyle bastırıldı. Bundan sonra Mufarric o zamanlar güney Suriye'yi kontrolü altında bulunduran Fatımiler Halifeliğine karşı bir sıra isyanda bulunmuştur. Bu isyanlar birkaç defa Fatımiler tarafından bastırılmış ve isyan başlatan aşiret reisi olan Mufarric birkaç kez sürgüne gitmek zorunda kalmıştır. Halife El-Aziz Billah Ramla'yi Tayy aşiretine vermişti ama yerel Fatımiler emiri olan "El-Fadl bin Salih" bu kenti Ebu Taglid'e verdiğini bildirdi. Ebu Taglid Tayy bedevi aşireti rakibi olan Banu Ukayl bedevi aşireti ile müttefiklik yaparak Ramla'ya hücum etti. Tayy aşireti reisi Mufarric ise Fatımiler emiri "El-Fadl bin Salih" desteğini aldı. İki taraf arasında 29 Ağustos'ta yapılan "Ramla Muharabesi"'nde Ebu Taglib mağlup oldu ve esir düştü. Tayy aşiret reisi Mufarric Ebu Taglid'i bir müddet devesine bağlı olarak etrafa gösterdikten sonra kendi eliyle idam edip öldürdü. Bundan sonra Tay aşiret reisi Mufarric ile Fatimi Emiri El-Fadl önce aralarında bir anlaşmaya uyarak sonra da Kahire'den gelen ciddi bir buyrukla anlaşmazlık çıkarmama emirlerini kabul ederek bir süre çatışmasız geçindiler. Ama yine de Tayy bedevi aşireti bu dönemde eşkiyalıkla uğraştı. Temmuz 961 başında bir Fatimi ordusu ayaklanmış eski Fatımiler valisi Emir Kassam elinde bulunan Şam'a hücuma geçip bu şehri kuşattı. Bunun üzerine Mufarri ve Tayy aşireti Fatimilere karşı açıkça isyana geçti ve onların isyan hareketine Fatımiler Tiberya bölgesi valisi Emir Bişara da katıldı. Carrahiler komutasında birçok bedevi Arap'tan ve olmuş Ebu Taglip'ın eski Hamdani ordusu askerlerinden oluşan bir büyük ordu kuruldu. Fatımiler Halifesi El-Aziz Billah bu isyancılar üzerine Mısır'dan gelen askerlerden oluşan ve Emir Resik El-Aziz komutasında bir yeni ordu gönderdi. Mufarriç ve ordusu bu Fatimiler ordusuna yenildi. Bu yenik bedeviler ordusunun kalıntıları Haziran 992'de Mekke'den Hac'dan geri dönen hac alayına ve hacılar üzerine baskin yaptı. Sonra da geri dönerek "Ayla Muharebesi"'nde kendilerini takip etmekte olan Müflih El-Vahbani komutasında Fatimiler ordusunu mağlup etti. Fakat bu başarılarından sonra Mufarric ve ordusu Filistin'e dönünce Emir Resik El-Aziz ordusuna karşı yaptıkları muharebeyi kaybettiler. Mufarric ve aşiret ordusu kalıntıları bu sefer 992 kışında Halep nerkezli Hamdani'lerin Humus emiri Bakcur'a sığındılar. Fakat Hamdaniler'ce iyi karşılamalarına rağmen Mufarriç ve Tayy aşiret ordusu daha kuzeye geçerek Bizans İmparatorluğu korumasına girdiler. Bizans İmparatoru II. Basileios onları Bizans ordusuna yerel askeri birlik olarak dahil etti. 983 sonbaharında Bizans İmparatorluğu ordusu "Antakya Dükü" olan Bardas Fokas komutanlığı altında Araplara bir askeri sefere başladı. Bu seferin hedefi Hamdaniler hükümdarı olan Saad ed-Devle'ye isyan etmiş olan ve Hamdaniler ordusu tarafından Halep'te kuşatılmakta olan Emir Bakcur'u bu kuşatmadan kurtarmaktı. Fakat hemen sonra Mufarriç ve aşiret ordusu Fatimiler Sultanı El-Aziz Billah'a teslim olmak ve ondan kendisi ve aşiretine "aman" belgesi almak için müzakerelere başladı. Bu af çıktıktan sonra Mufarric ve Tayy aşireti askerleri 983-984 kışında Fatimiler ülkesine geri döndüler. Fatımiler tarafından Şam Emiri tayin edilen Emir Bakcur ile yakın ilişkiler kurdular. Fakat Mısır'da bulunan Fatimiler Veziri Yakup bin Killis Şam Emiri Bakcur'un düşmanı kesildi. En sonunda 998'de Vezir Yakup bin Killis Fatimiler Halifesi El-Aziz Billah'ı, Emir Bakcur'u Şam Emirliği görevinden attırmayı başardı. Bakcur'un bunu kabul etmemesi üzerine Bakcur ve müttefikleri (Ramla'da yerleşik olan Muharric ve Tayy aşireti dahil) üzerine Emir Munis komutasında bir Fatimiler ordusu gönderildi. Bu ordu ilerledikçe Tayy aşireti Şam'a doğru çekildi. Tayy aşireti aleyhtarı olan civar bedevi Arap aşiretlerinden askeri destek alan Fatimiler ordusu ile Emir Bakcur ordusu Ekim içinde Şam yakınlarında "Dariye Muharebesi"'ne giriştiler. Bu muharebeyi Emir Munis komutasındaki Fatımiler ordusu kazandı. Bakcur Şam'ı 29 Ekim'de terk etti ve Tayy aşireti savaşçıları dahil ordusu ile kuzeye Fırat Nehri üzerindeki Rakka'ya çekildi. Fatımiler Veziri Yakup bin Killis, Mufarric ve Tayy aşiretini devamlı olarak tehlikeli bir düşman olarak görmekte idi. Eğer Mufarric Fatimiler arazilerine girerse onun derhal öldürülmesi için bir buyruğu Halife El-Aziz Billah'tan almıştı ve son günlerinde hastalığı sırasında bile Vezir Yakup bin Killis halifenin Mufarric'i hiç af etmemesini tavsiye etmişti. Yakup bin Killis 991'de vefat etti. Halife El-Aziz Billah, ölmüş vezirine verdiği sözü dinlemeyerek Mufarric; Carrahiler sülalesi mensupları ve Tayy aşiretine tam bir af buyruğu çıkarttı. Bundan sonraki 990'lı yıllarda Mufarric kendini ve Tayy aşiretini (Jund Filistin bölgesinde bulunan) Ramla ve etrafındaki Filistin yörelerinde de facto olarak otonom olarak tek idareci hükûmet olarak kabul ettirdi. Fatimiler devleti de bu gerçeği (hiç itiraz ve aksi etki ile tedbirler göstermeden) kabul etmiş olduğu görüntüsü vermekteydi. 992'de Fatimi Halifesi El-Aziz Billah Muharric ve Tayy aşireti savaşçılarını Halep'i eline geçirmiş olan Türk asıllı kölemen asker olan ve El-Aziz tarafından Şam Emiri tayin edilmiş olan Mançutekin'in Hamdaniler ve Bizanslılara karşı yapacağı sefere katılmaya davet etti. Fakat Mufarric'in bu sefere katılıp katılmadığı bilinmemektedir. 886'da Halife El-Aziz Billah'ın ölümünden hemen sonraya kadar Muharric ve Tayy aşiretinin Ramla'da barış içinde yaşadıkları kabul edilmektedir. 982'de halifeliğinin son dönemlerinde Halife El-Aziz kuzey Suriye'yi ülkesine katmak hedefiyle Halep'te bulunan Hamdaniler üzerine askeri hücumlar başlattı. Bu hücumlar nispeten başarılı olmakla beraber Hamdanilerinin Hristiyan Bizans İmparatorluğu'ndan destek aramaların yol açtı. Zamanının büyük askeri ve kültürel güçlerinin başında olan Bizans İmparatorluğu ile Fatimiler arasındakı bu anlaşmazlık gittikçe büyüdü. Ortaya çıkan savaş durumu ta El-Hakim Bi-Emrullah'in halifelik dönemine kadar çözümü sağlanamayan çatışmalara yol açtı. El-Aziz'in halifeliğinin sonlarına doğru Fatimi Veziri Yakup bin Killis Fatimiler politika hayatının tam hakimi olmuştu. Fakat bu arada halife El-Aziz kendine bir önemli rol sağlamak amacıyla Suriye'de daha fazla mütecaviz politikalar uygulamaya karar verdi. Bu nedenle halife devletin Şam Emiri olarak Mançutekin'i tayin etti. Mançutekin, Muizz tarafından köle olarak Fatimiler ordusunda yeni kurulan Türk asıllı kölemenlerden oluşan ve Berber Kutuma asıllı birliklere karşı bir denge olarak kurulan bir birlik içinde ve Fatimiler ordusunda sivrilmiş Türk asıllı bir kölemen gulam askerdi. Bu dönemde Halep'te kurulu bulunan ismen yarı bağımsız Helep Hamdaniler Emiri olan "Saad El-Devle Şerif" yeni ölmüş idi. Ona bağlı olup yeni Halep emiri "Saîd ad-Devle Saîd" ile geçinemeyen bazı Hamdaniler yüksek devlet memurları Fatimiler'e sığınmışlardı. Bunların teşviki ile halife El-Aziz Şam Emiri Mançutekin'e Halep'e yeni bir askeri sefer açma emri verdi. Mançutekin emri altında bulunan ordu ile Hamdaniler arazilerinde ilerlemeye başladı. Halep emiri ve genç Hamdani Emiri'nin taht naibi olan "Luk-ul-Kebir" üst-egemen olan Bizans'tan yardim istedi. Hamdanilerinin istedikleri destek üzerine Fatimilere karşı Hamdanilere yardıma gelen Bizans Antakya Dükü (Doux) Mikail Bourtzes komutasından bir Bizans ordusu gönderildi. Mikail Bourtzes yaşlı bir generaldi ve daha gence ve yetenekli Türk asıllı Mancutekin karşısında Haziran 992'de yapılan muharebeyi Mançutekin galip olarak bitirdi. Bundan sonra Mançutekin ordusu ile Halep'e yürüyüp bu şehri kuşatma altına aldı. Fakat bu kuşatma şehirdeki Hamdaniler direnişi karşısında başarısız kaldı. Böylece 993 ilkbaharından 13 ay süren bir askeri seferden sonra Mançutekin'in ikmal kaynakları kurudu ve kuşatma ve seferi bırakıp Şam'a geri dönmeye mecbur kaldı. 994 ilkbaharında Şam Emiri Mançutekin Hemdaniler üzerine yeni bir sefere çıktı. Hamma, Apamea ve Şehrizar'i eline geçirdi. Eylül'de yine Hamdanilere desteğe gelen Antakya Dükü Mikail Boutrzes ile 15 Eylül 994'te "Asi Nehri Muharebesi"'ne girişti ve onu da yenip emrindeki Bizans gücünü elemine etti. Mançutekin sonra Halep'i kuşattı. Bu sefer yeterli tedarik ve ikmal kaynakları bulunmaktaydı. Kuşatma Halep şehrinde büyük açlığa yol açtı. Ama şehrin savunmasını komuta için şahsen şehre gelmiş olan naip Luk-ul Kebir'nun başarılı direnişi ile kuşatma başarı kazanamadı. Bu sefer Balkanlarda bir askeri seferde bulunan Bizans İmparatoru II. Basileios Hamdanilere esas Bizans ordusu ile destek sağlamaya karar verdi. Fakat bu ordunun Anadolu'yu Nisan 995'da geçmesi askeri ve lojistik bakımdan imkânsız görünmekteydi. II. Basileios komutasındaki esas Bizans ordusu imparatorun mucit askerliği ile her askere (biri kendini taşıyacak diğeri ihtiyat binek olarak ve askerin silah ve erzağını taşıyacak) iki katır verildi. Böylece ordunun bütün askerleri bindirilmiş olarak Anadolu'yu geçtiler. Sonunda 16 günde tüm Anadolu'yu geçerek Nisan 995 sonunda 17.000 kişilik Bizans ordusu başlarında Halep önlerinde göründü. Hiç beklenmedik bir şekilde Anadolu'yu o zamana göre rekor sayılabilecek bir hızla geçip gelen Bizans ordusunun görülmesi ve Fatimiler ordusu içinde bu ordunun gücü hakkında yayılan dedikodular, Mancutekin'in Fatimiler ordusu içinde bir panik yarattı. Mançutekin hiç destek geleceğini beklemediği için Fatimiler ordusu süvari güçlerinin atlarını etraftaki meralara göndermişti. Böylece Fatimiler ordusu gerçekten Bizans ordusu ile boy ölçüşemeyeceği açıktı. Bunun üzerine Mançutekin askeri ordugahını yakarak; kuşatmayı bırakarak büyük bir panik içinde Şam'a çekildi. İmparator II. Basileios komutasındaki Bizans ordusu ise doğuya yöneldi. II. Basileous şahsen Hamma (Emassa)'ya yürüyüp o şehri talan etti. Bizans ordusu doğu Akdeniz sahillerine yöneldi. Tartus'u ellerine geçirdi ve Trablusşam'i kuşatmaya aldılar. Bu Bizans gücüne karşı Fatimiler Halifesi El-Aziz Billah Mısır'dan ordusu ile gelmeyi planlamaya başladı. Fakat yeni bir askeri sefere cikmadan 13 Ekim 996'da Halife El-Aziz Billah Kahire'de hayata gözlerini yumdu. Yerine Fatimilar Halifesi olarak oğlu El-Hakim Bi-Emrillah tahta çıktı. Fatımi Halifesi El-Aziz Billah döneminde yeni kölemen gulam askerlerinden askeri birlikler kurulmasına başlandı. Fatımiler'in İfrikiye'den getirdikleri Berber aşiretlerinden topladıkları askeri birlikler Suriye ve Filistin'de Karmetiler üzerine açılan askeri seferlerde büyük başarılar kazandılar. Bu başarıları örnek sayan El-Aziz Türk asıllı kölemen askerlerinden oluşan askeri birlikler kurmaya başladı. Halife El-Aziz Billah döneminde Fatımiler Mısır ekonomisinin gelişmesi için çok dikkatli tedbirler aldılar. Ülkede geniş bir inşaat ve imar programı uyguladılar. Sulama sistemi ve ulaştırma için Nil Nehri kenarlarında yani kanallar inşa edildi. İstikrarlı bir ekonomi ortaya çıkmasına ve devlet vergi gelirlerinin ve ülkede madeni para hacminin ekonominin reel genişlemesi ile aynı hızla artırılmasına önem verildi. Halife El-Aziz Billah döneminde Kahire önemli kültürel gelişmeler gösterdi. Kahire'de kurulan bir kütüphane için 200,000 cilt yazma eser toplandı. Fatımi Veziri Yakup bin Killis (979-991) 988'de İslam dünyasına en önemli bir kültür merkezi olarak, ve zamanımıza kadar önemini kaybetmeyen öğretim ve bilim merkezi olan, El Ezher Üniversitesi'ni kurdu. Halife El-Aziz Billah döneminde dava, yani Şii İsmaili mezhebini yaymak, amacı ile İsmaili dailerinin Çin'e ulaştıkları bildirilmektedir. Philippe Marchand Philippe Marchand (d. 1 Eylül 1939, Angoulême - ö. 10 Ocak 2018, Saintes), Fransız sosyalist siyasetçi. Eski içişleri bakanı. Avukatlık yapmış, 1976-2001 yıllarında Charente-Maritime genel konseyi üyeliğinde bulunmuş ve 1982-1985 yıllarında da konsey başkanlığı yapmıştır. 1978-1990 yıllarında Charente-Maritime milletvekilliği yapmıştır. Poitou-Charentes bölgesel konsey üyeliği görevinde de bulunmuş, içişleri yardımcı bakanı olmuş ardından Pierre Joxe savunma bakanı olunca yerine içişleri bakanlığına getirilmiş ve bu görevini 1992 yılına dek sürdürmüştür. Georges Frêche'in Harkilere karşı açıklamalarına Sosyalist Parti'nin hoşgörülü olmamasına tepki gösterip Şubat 2006'da parti üyeliğini askıya almıştır. Yerel YÃ¶netimler Meclis Hükümet Sascha Riether Sascha Riether (d. 23 Mart 1983), Schalke 04 takımında defans pozisyonunda görev yapan Alman millî futbolcudur. Profesyonel kariyerine 2002 yılında SC Freiburg kulübünde başladı. Daha sonra sırasıyla VfL Wolfsburg, 1. FC Köln, Fulham, Fulham, SC Freiburg, Schalke 04 kulüplerinde oynadı. Julian Schuster Julian Schuster (d. 15 Nisan 1985), Alman eski futbolcu ve teknik direktÃ¶r. Profesyonel kariyerine 2005 yılında VfB Stuttgart II kulübünde başladı. Daha sonra sırasıyla VfB Stuttgart, SC Freiburg II, SC Freiburg kulüplerinde oynadı. Mensur MujdÅ¾a Mensur Mujdža (d. 28 Mart 1984), Bundesliga'nın 1. FC Kaiserslautern takımında defans pozisyonunda görev yapan Bosnalı millî futbolcudur. Profesyonel kariyerine 2003 yılında NK Zagreb kulübünde başladı. 2010 yılından beri Bosna-Hersek millî futbol takımı formasını giymektedir. Oliver Sorg Oliver Sorg (d. 29 Mayıs 1990), 1. FC Nürnberg takımında defans pozisyonunda görev yapan Alman millî futbolcudur. Profesyonel kariyerine 2009 yılında SC Freiburg II kulübünde başladı. Daha sonra sırasıyla SC Freiburg, Hannover 96 kulüplerinde oynadı. Nicolas HÃ¶fler Nicolas Höfler (d. 9 Mart 1990), SC Freiburg takımında orta saha pozisyonunda görev yapan Alman futbolcudur. Profesyonel kariyerine SC Freiburg II kulübünde başladı. Daha sonra sırasıyla SC Freiburg, Erzgebirge Aue kulüplerinde oynadı. Bernard (TV serisi) Bernard, (Hangul: 빼꼼; RR: Ppaekkom; MR: Ppaekkom, Asya-Pasifik içinde Backkom olarak romanizasyonlanır) Kore-İspanya-Amerika ortak yapımı animasyon kısa dizi. Koreli şirket "RG Animation Studios", Güney Kore şirketi EBS, İspanyol "BRB Internacional" ve Fransız M6 kanalı tarafından ortak olarak üretilmiş bilgisayar yapımı seridir. Türkiye'de 2011-2012 yılları arasında İstanbul Büyükşehir Belediyesi Ulaşım AŞ. tarafından toplum ulaşım araçlarında gösterimi yapılmıştır. Afacan Louie bölümleri listesi Bu sayfa Afacan Louie çizgi dizisinin bölüm listesini içermektedir. 3. Merkel Kabinesi 3. Merkel Kabinesi 2013 Almanya federal seçimlerinin ardından, 17 Aralık 2013 tarihinde Angela Merkel başkanlığında CDU-CSU ve SPD koalisyonu kurulmuş ve 14 Mart 2018 tarihine dek sürmüştür. 17 Åžubat 2014 tarihli atama 27 Ocak 2017 tarihli revizyon 2 Haziran 2017 tarihli atama 2. Merkel Kabinesi 2. Merkel Kabinesi 2009 Almanya federal seçimlerinin ardından 28 Ekim 2009 - 17 Aralık 2013 tarihleri arasında Angela Merkel başkanlığında kurulan CDU-CSU ve FDP koalisyon hükümetidir. 27 Kasım 2009 tarihli revizyon 3 Mart 2011 tarihli revizyon 12 MayÄ±s 2011 tarihli revizyon 22 MayÄ±s 2012 tarihli atama 14 Åžubat 2013 tarihli atama 30 EylÃ¼l 2013 tarihli atama Mehmed CelÃ¢leddin Dede Mehmed Celâleddin Dede (1 Şubat 1849, İstanbul - 18 Mayıs 1908, İstanbul), Mevlevî şeyhi, mutasavvıf. 1 Şubat 1849'da Yenikapı Mevlevîhânesi'nde doğdu. Attar Hacı Tahir Efendi'nin kızı Hacı Münîre Hanım ve Osman Selahaddin Dede'nin oğludur. İlk tahsilini Davudpaşa Rüşdiyesi'nde bitirdikten sonra, Fatih Camii'ne devam ederek Şeyh Hâfız Gâlib ve Mustafa Efendilerden daha sonra da Filibeli Muhâcir Mahmud Efendi'den Tasavvurât, Tasdîkât, Şerh-i Akâid, Ma'ânî gibi medrese derslerini almıştır. Bundan sonra babası Osman Salahaddin Dede'den Mesnevî, Fusûsu'l-Hikem, ve Celaleddin-i Devvânî'nin Zevrâ'sını, Tunuslu Mustafa Efendi'den Fütûhât-ı Mekkiyye ve Buhârî-i Şerîf'i okumuştur. Bu suretle dînî ve tasavvufî konulardaki bilgisini arttıran, Arapça ve Farsça'sını geliştiren Mehmed Celâleddin Efendi, diğer taraftan da çevresinin yardımları ve şahsî gayretleriyle edebiyat ve musiki sahalarında kendini yetiştirmiştir. Genç yaşında, Meclis-i Zabtiye üyesi ve Mevlevîlik tarîkatına bağlı olan Mustafa Nâilî Efendi'nin kızı Nazîfe Hanım'la evlenmiş olan Mehmed Celaleddin Dede'nin Burhâneddin ve Abdülbâkî adlarında iki oğlu olmuştur. Babasının son zamanlarında yalnızlığı tercih etmesi üzerine, Konya'dan gelen izinle 1869'dan itibaren babasına vekâlet etmeye ve dergâhtaki âyînleri yönetmeye başlayan Mehmed Celâleddin Dede, 1886'da babası Osman Salahaddin Dede'nin vefatı üzerine Yenikapı Mevlevîhânesi şeyhliğine tayin edilmiştir. Celâleddin Dede ayrıca, 1887'de Eskişehir Mevlevîhânesi postnişîni Hasan Hüsnî Dede Efendi'den Mesnevî icâzeti, Trablusî Arab Mustafa bin Osman Şibnî'den de Şâzeliyye tarîkati hilâfeti almıştır. Celâleddin Dede'ye daha sonraları Kâdiriyye ve Çeşdiyye tarîkatlarından da hilâfet verilmiştir. Son yıllarında iyice rahatsızlanan, hattâ tebdîl-i hava ve tedâvî için Kâhire'ye giden Celâleddin Dede'nin yerine, oğlu Abdülbâkî Efendi vekâlet etmeye başlamıştı. Bundan başka, vefatından iki sene önce Mevlevîhâne'nin içindeki çok kıymetli kitaplarla beraber bir yangın felâketine maruz kalması da şeyhi çok üzmüştü. 22 sene Yenikapı Mevlevîhânesi'nde asâleten şeyhlik yapan Celâleddin Dede, 18 Mayıs 1908'de vefat etmiş ve aynı dergâhta babası Osman Selahaddin Dede'nin yanına defnedilmiştir. Mehmed Celâleddin Dede, ahlakı ve etvarıyla, ilmi, edebi ve ciddiyetiyle son devrin örnek mutasavvıflarından biridir. 1884-1886 yılları arasında Meclis-i Meşâyıh nâzırlığı yapmış ayrıca, Medresetü'l-Meşâyıh'ın kurulmasını harâretle tavsiye etmiştir. Tâhirü'l-Mevlevî'nin naklettiği bir sohbetinden Celâleddin Efendi'nin tekkelerin çöküşünü yaklaşık 20 yıl kadar önce hissettiği ve tekkeleri yeniden ıslah ve ihyâ etmenin çarelerini aradığı anlaşılmaktadır. Kaynaklarda bilhassa sohbetlerinin tesiri üzerinde durulmakta; dînî konularda, edebiyatta, özellikle de tasavvuf ile musikide ihtisas sahibi biri olarak gösterilmektedir. Musikiyi ve tanburu İsmet Ağa'dan, Büyük ve Küçük Osman Beylerle Nikoğos'tan öğrenen, musikinin amelî ve nazarî kısımlarıyla meşgul olan Celâleddin Dede'nin tambur çalmada asrının ferîdi olduğu söylenmektedir. Rauf Yektâ'nın musikide ikinci hocasıdır. Ancak Celâleddin Dede'nin musiki açısından en önemli yönü, aynı zamanda dolaylı yoldan amcasının oğlu olan Galata Mevlevîhânesi şeyhi Kudretullah Dede ve eniştesi olan Bahariye Mevlevîhânesi şeyhi Hüseyin Fahreddin Dede'yle birlikte Türk musikisini ilmî bir disiplin halinde ele almaları ve yetiştirdikleri Rauf Yekta, Suphi Ezgi, A. Avni Konuk ve Hüseyin Sadeddin Arel gibi talebelerin ilgisini bu konuya çekmeleridir. 1. Merkel Kabinesi 1. Merkel Kabinesi 2005 Almanya federal seçimlerinin ardından 22 Kasım 2005-28 Ekim 2009 tarihleri arasında Angela Merkel başkanlığında kurulmuş CDU-CSU ve SPD koalisyon hükümetidir. Emrah MetoÄŸlu Emrah Metoğlu (d. 5 Haziran 1989, Rize), Türk futbolcudur. Forvet pozisyonunda görev almakta olup, 2. Lig ekiplerinden Tokatspor'da forma giymektedir. Emrah Metoğlu futbol kariyerine profesyonel olarak Ofspor'da başladı. İki sezon Arsinspor'da kiralık oynadı ve oynadığı 45 lig maçında 10 gol attı. 13 Ağustos 2011 tarihinde Kayapınar Belediyespor'a transfer oldu. Burada bir sezon oynadı ve oynadığı 32 maçta 12 gol attı. 3 Eylül 2012 tarihinde Diyarbakır Büyükşehir Belediyespor'a transfer oldu. Burada da bir sezon geçirdi. Oynadığı 33 maçta 19 gol attı. 2 Ağustos 2013 tarihinde Boluspor ile sözleşme imzaladı ve ilk kez 1. Lig'de futbol oynamaya başladı. 2013-14 sezonunda 32 lig maçına çıktı ve 7 gol attı. 13 Ağustos 2014 tarihinde sözleşmesi karşılıklı feshedildi. 2014-15 sezonunda Osmanlıspor ile anlaştı. Tufan Ã–zbozkurt Tufan Özbozkurt (d. 20 Mart 1993, Utrecht), Hollandalı-Türk futbolcudur. Sol bek ve sol kanat pozisyonlarında görev almakta olup, 2. Lig ekiplerinden Bugsaşspor'da forma giymektedir. Hollanda'ya göç etmiş gurbetçi bir ailenin çocuğu olarak 1993 yılında dünyaya gelen Tufan, futbola 1997 yılında İbrahim Affelay, Muslu Nalbantoğlu, Zakaria Labyad, Marco van Basten ve Ismaïl Aissati gibi isimleri yetiştiren USV Elinkwijk takımında 1997 yılında başladı. 2002 yılına kadar burada forma giyen Tıfan, 2002 yılında ülkenin en büyük altyapılarından olan PSV'ye transfer oldu. Takıma geldiğinde E1 seviyesinde forma giyen Tufan, A1 seviyesine kadar yükseldi. Bu süreçte Oğuzhan Özyakup, Kaan Baysal ve Burak Kardeş gibi isimlerle forma giydi. 5 Ekim 2011 tarihinde ise 2 yıllık profesyonel sözleşme imzaladı. Bu gelişmelerin ardından Tufan, "En büyük hayalim Philips Stadion'da A Takım ile forma giymek." ifadelerinde bulundu. PSV Eindhoven U-21 takımında Marco Roelofsen yönetiminde 48 maça çıktı, 3 gol attı ve 3 asist yaptı. 2014-15 transfer döneminde Konyaspor'a transfer oldu ve 2 yıllık sözleşme imzaladı. İlk olarak Hollanda millî takımı tarafından keşfedilen Tufan, 2011 yılında 19 yaş altı futbol takımında forma giydi. 2012 yılında ise Feyyaz Uçar'ın çalıştırdığı Türkiye U-19 takımına çağrıldı. Bu takım ile ilk maçına 28 Şubat 2012'de İrlanda karşısında çıktı. Daha sonra ise Şubat 2013'te Türkiye U-20 takımında forma giydi. Ali Kaya Ali Kaya (doğum adı Stanley Kiprotich Mukche) (d. 20 Nisan 1994), Kenya asıllı Türk uzun mesafe koşucusu. 5000 ve 10000 metrede yarışmaktadır. Kaya, Prag'da düzenlenen 2015 Avrupa Salon Şampiyonası'ndaki 7:38.42'lik 3000 m derecesiyle Türkiye ve şampiyona rekoru kırarak altın madalyanın sahibi oldu. Transfermarkt Transfermarkt, Axel Springer'in sahibi olduğu Alman tabanlı skor, maç sonuçları, istatistikler, transfer haberleri, fikstürler, piyasa değerleri gibi futbol bilgileri içeren bir internet sitesidir. IVW'a göre en çok ziyaret edilen 25 Alman internet sitesinden biridir, ve kicker.de'den sonraki en büyük spor internet sitesidir. Birkaç diğer şey ile birlikte piyasa değerlerinin tahminler olmasına rağmen, Ekonomik Performans Merkezi'nden araştırmacılar, oyuncu transfer söylentilerinin çoğunlukla doğru olduğunu bulmuştur. İnternet sayfası Matthias Seidel tarafından Mayıs 2000'de kuruldu. 2008'de Axel Springer yayınevi internet sitesinin %51'lik kısmını devraldı. Diğer %49'luk kısım Seidel'de kaldı. İnternet sayfasının İngilizce sürümü 2009'da piyasaya sürüldü. 19 Mayıs 2014'te "sürüm 4"e yükseltme işlemi için bir yeniden başlatma gerçekleştirildi. Bu yükseltme sırasında belirsiz bir süre için gizli verilerin diğer kullanıcılar tarafından görüntülenebilmesine yol açan hem teknik hem de verisel sorunlar ortaya çıktı. 48 saat boyunca siteye sınırlı erişim sağlanabildi ve bu Facebook'ta birçok şikayetin yer almasına neden oldu. Kullanıcılardan gelen en büyük eleştiriler kafa karıştırıcı bulunan yeni tasarım üzerineydi. Sonuç olarak, Transfermarkt.de yeniden başlatma sırasındaki aksilikler ve sorunlar için herkese açık olarak özür diledi. Vedat Bora Vedat Bora (d. 27 Ocak 1995, Gebze), genç millî Türk futbolcudur. Ortasaha ve Sağ Bek mevkisinde görev yapmaktadır. Adana Demirspor'da forma giymektedir. Vedat Bora, 27 Ocak 1995'te Gebze'de doğdu. Ailesi izin vermediği için daha sekiz yaşındayken anne babasının imzasını taklit ederek Dilovası Futbol Okulu’na gizlice kaydolan Vedat Bora, 12 yaşında girdiği Gebzespor’a gelen transfer yasağı nedeniyle kadro sıkıntısının yaşandığı dönemde 15 yaşındayken profesyonel oldu, A Takıma yükseldi. '98' numaralı formasıyla 2010-11 sezonunda 5 Spor Toto 2. Lig maçında mücadele etti. 2011-12 sezonunda ise ilk maçına Lüleburgazspor karşısında çıkan Vedat, Şükrü Köksal'ın takımında "20" numaralı formasıyla 3. Lig'de 15 maça çıktı. 2012-13 sezonunda ise takımının vazgeçilmezi olan Vedat, gösterdiği prformans ile U-18 millî takımına çağrıldı. 2012-13 sezonunda ilk maçına 9 Eylül 2012'de Menemen Belediyespor karşısında çıkan Bora, 23 3. Lig ve bir de Türkiye Kupası maçında forma giydi. 2013-14 Sezon başında Beşiktaş dahil olmak üzere pek çok takım kendisiyle ilgilendi, hatta Ankaraspor ile imza aşamasına gelen oyuncu, Uğur Tütüneker’in ısrarıyla Konyaspor’a transfer oldu. Transfer ardından “Yeteneklerime çok güveniyorum. Çok çalışan ve kendini geliştiren bir oyuncu olduğumdan hayallerime ulaşabileceğime inanıyorum.” ifadelerinde bulundu. Maç oynaması için pilot takım Anadolu Selçukspor’a kiralandı ve ilk 11’e girmeye başladı. O sezon ilk maçına 25 Eylül 2013 günü Türkiye Kupası'nda Derince Belediyespor karşısında çıktı. "10" numaralı formayı giyen Vedat'ın takımı 4-0 galip geldi. Nafi Bilaloğlu'nun takımında ilk lig maçına Göztepe karşısında çıkan Vedat, ilk golünü ise 22 Aralık 2013 günü Gümüşhanespor'a attı. O sezon Selçukspor ile 30 maçta görev yaptı ve 2 gol kaydetti. 2014-15 sezonunda ise Mesut Bakkal'ın isteğiyle Konyaspor'a geri döndü. Takıma dönmesinin ardından "Süper Lig farklı bir deneyim. Her futbolcu tabii ki burada oynamak ister. Maç tecrübesi de çok önemli. Bu tecrübeyi edindiğime inanıyorum ve artık kendimi Süper Lig’de oynamaya hazır hissediyorum. Tek düşüncem performansımla formayı almak ve Torku Konyaspor’da kalıcı olarak takımımıza katkı sağlamak istiyorum. İnşallah bu düşüncelerimi gerçekleştiririm. Ağabeylerimiz bize inanılmaz destek oluyorlar. Bu da kendimize olan özgüvenin artmasını sağlıyor. Bu takımın bir parçası olduğum için mutluyum." ifadelerinde bulundu. Bu takımla ilk maçına 30 Ağustos 2014'te Eskişehirspor karşısında çıkan Bora, Aykut Kocaman'ın göreve gelmesinin ardından daha çok süre almaya başladı ve 24 Aralık 2014 tarihinde ise Cizrespor ile oynanan Türkiye Kupası maçına ilk 11'de başlayan Vedat, yaklaşık 35 metreden yaptığı şık vuruşla ilk resmi golünü kaydetti. İlk olarak Türkiye U-18 millî takımı teknik direktörü Feyyaz Uçar tarafından keşfedilen Vedat, 21 Şubat 2012 günü ilk kez Millî formayı Belçika karşısında giydi. Beykan Şimşek, Erkut Çentürk ve Berk İsmail Ünsal gibi isimlerle forma giyen Vedat, 9 kez U-18 takımının formasını giydi. 2014 yılında ise Vedat İnceefe'nin çalıştırdığı Türkiye U-19 kadrosuna davet edildi. Emre Taşdemir, Okan Kocuk, Muhammed Demirci, Taylan Antalyalı, Oğulcan Çağlayan ve Oğuzhan Kayar gibi isimlerin bulunduğu takımda ilk maçına Nisan 2014'te Macaristan karşısında çıktı. Leonid Pozen Leonid Vladimirovitch Pozen (February 26, 1849, Obolon - January 8, 1921, Petrograd) Rus-Ukraynalı bir heykeltıraş ve avukattı. 1894'te İmparatorluk Sanatlar Akademisi üyesi seçilmiş, 1912'de Başhakim olmuştur. Heykellerinin çoğu önce balmumundan yontulmuş ve sonra, Sankt-Peterburg'daki K. Werfel dökümhanesinde, bronza dökülmüştür. Erken çalışmaları hayvan heykellerinden oluşur. Realizmi ile Vasily Perov, Grigory Myasoyedov, ve Ivan Kramskoy gibi ressamlar arasında sayılır. Pozen 1849'da Obolon bölgesi'ndeki Khorolsky köyünde, babasının malikanesinde doğdu. Babası emekli bir yüzbaşıydı. Liseyi Poltava'da tamamladıktan sonra 1867'de Harkov Universitesi'ne girdi. Bir yıl sonra Sankt Petersburg Hukuk Fakültesine transfer oldu ve 1872'de oradan mezun oldu. Mezuniyetinden sonra Pozen daha sonra avukat yardımcısı olarak çalışmaya başladı. 1876'da Adalet Bakanlığına girdi, Poltava bölgesine, oradaki mahkemesinin savcı yardımcısı adayı olarak tayin edildi. 1891'de Sankt-Peterburg'a atandı, Sankt Petersburg bölge mahkemesi savcılığınında çalışmaya başladı. Pozen hayatinin 40 yılını mahkemelerde geçirdi, önce Poltava bölgesinde müfettiş, sonra kamu avukatı, ve nihayet 1912'de Yüksek Yargıtay Hakimi oldu. Leonid Pozen 1921'de Sankt-Peterburg'da öldü. Smolensk Orthodoks mezarlığına gömülüdür. Karısı Maria Feodorovna sanatçıydı. Çocukları olmamış, Bolba adlı bir kız çocuk evlat edinmişler, ama bu kız daha sonra bir gölde boğularak ölmüştür. Pozen çocukluğunda heykel yapmaya ve sanata meraklıydı. Anne-babası onun sanat akademisine gitmesini arzu ediyordu ama Pozen sanatsal yeteneklerini ciddiye almadı ve resmi bir sanat eğitimi görmedi. Pozen 1876'da Poltava'ya gelince sanat dersleri almaya başladı. Önce, N.I. Liberiha, E.A. Lancer, P.-J. Maine gibi çağdaş sanatçılarının heykellerinin alçıdan kopyalarını yaptı. Ardından, arkadaş ve aile yakınlarının büstlerini yapmaya ve daha karmaşık düzenlemeler denemeye başladı. 1882'de G.G. Myasoedov'un tavsiyesi üzerine "Öküzler" adlı eserini Gezici Sanatçılar sergisinde sergiledi. Bu heykel çok beğeni kazandı, serginin sonunda bir heykel döküm fabrikası sahibi olan K.F. Werfel bu heykeli bronza dökülmek üzere satın aldı. Daha sonraki yıllarda K.F. Werfel onun pek çok diğer eserini de satın alıp bronza döktü. İzleyen 11 yıl zarfında sanatçı "Shinkar ", "Lirnyk ", "Çerkez Öküzü", "Kümes Kuşları", " Kobçik" adlı heykelleri yaptı. Eserleri İtalya, Hollanda, Almanya, İngiltere ve Amerika'da sergiledi. Pozen 1891'de Gezginler grubuna ilk katılan sanatçılardan biri oldu. Vassili Volkov, Ivan Zaitsev, Nikolai Yaroshenko ile çok iyi ilişkileri vardı. Sanatçı 1918'e kadar grubun tüm sergilerine katıldı ve 50'den fazla eser sergiledi. Pozen, 1894'te sağlık nedenleri ile Roma'ya gidince orada hem tedavi gördü hem de müzeleri gezdi. 1900'de Sankt Petersburg'daki İmparatorluk Sanatlar Akademisi'ne seçildı. 1915'te kendisine verilen "Akademisyen heykeltıraş" unvanını ise reddetti, prensip nedenlerini öne sürerek. Pozen, Ukrayna halkının yaşantısı ve tarihi temalı eserleri ("Şair" (1883), "Göçmenler" (1884), "Dilenci" (1886) "Zaporojyalılar" (1887), "Skif" (1889), "Ukrayna'da tarla sürmek" (1897) ve diğerleri) ile ün yapmıştır [1][2]. Ayrıca, G.G. Myasoedova (1890), Igor Stravinsky (1897), N.A. Yaroşenko (1898, 1899), Ivan Ivan Kotliarevsky ve diğer şahısların büstlerini yapmıştır. L. Pozen, 1903'te şair Ivan Kotlyarevsky için bir abide heykeli tamamladı. 1914-15 arasında Nikolai Gogol için bir büyük heykel üzerinde çalıştı (bu heykel 1934'te halkın seyrine sunulmuştur). Bu iki abide de Poltava'da bulunmaktadır. Pozen'in eserleri Tretyakov Devlet Galerisi, Rus Devlet Müzesi, Kiev Rus Sanat Müzesi, Poltava Sanat Müzesi ve diğer müzelerde bulunmaktadır. Sanat tarihçisi Peter Gnediç, Pozen'in kendisine has en önemli eserinin "İskitli" (Скифа) olduğunu belirtmiştir. Abdülbâkî Baykara Abdülbâkî Baykara Dede (20 Temmuz 1883, İstanbul - 28 Şubat 1935, İstanbul) Mevlevî şeyhi, mutasavvıf. 20 Temmuz 1883'te Yenikapı Mevlevîhânesi'nin harem kısmında dünyaya gelen Mehmed Abdülbâkî Efendi, Mehmed Celâleddin Dede ve Nazîfe Zelîha Hanım'ın oğlu; Kütahyalı Seyyid Ebûbekir Dede'nin torununun torunudur. 4 yaşında dedesinden besmele çekerek tahsile başlayan Abdülbâkî Efendi, evvelâ Muallim Musa Dede'den Kur'ân ve tecvid dersi almış, ardından Dârü't-Tahsîl adlı özel bir okula gitmiş, daha sonra da 1900'de Davudpaşa Rüşdiyesi'ni bitirmiştir. Abdülbâkî Efendi bundan sonra devrin tanınmış âlimlerinden dersler alarak kendini yetiştirir. Bu bağlamda babası Mehmed Celâleddin Dede'den Mesnevî; Demircili Ahmed Fuad Efendi'den sarf, nahiv, mantık; Bayezid Devlet Kütüphanesi hâfız-ı kütübü İsmâil Sâip (Sencer) Efendi'den maânî, kelam, akâid, Sahîh-i Buhârî ve Şifâ-i Şerîf; Mesnevîhan Es'ad Dede'den Farsça, Sütlüce Sa'dî Dergâhı şeyhi ve Meclis-i Meşâyıh Reisi Elif Efendi'den tasavvuf ve Mesnevî dersleri alarak sonunda Mesnevî(1906) ve İlmiyye(1908) icâzetnâmeleri almıştır. Babasının son yıllarında (1903'ten itibaren) ona vekâlet eden Abdülbâkî Efendi, onun 1908'deki vefatından sonra da yerine geçmiştir. 1909'de Meclis-i Meşâyıh azâlığına seçilmiş, dokuz yıl bu görevi sürdürmüştür. Abdülbâkî Dede, bu görevdeyken çıkan I. Dünya Savaşı'nda Süveyş Kanalı'nı İngilizler'den geri almak için yapılan Kanal Harekâtı'na katılmak üzere kurulan Mücâhidîn-i Mevleviyye adlı gönüllü alayına binbaşı rütbesiyle ve kumandan vekili olarak katılmış, fakat bir süre sonra hastalığı sebebiyle geri dönmek zorunda kalmıştır. 1925 yılında tekkelerin kapatılmasıyla şeyhlik görevi resmen sona eren ve kanunu gereği Baykara soyadını alan Abdülbâkî Efendi, bundan sonra İstanbul Türk Ocağı müdürlüğü, Kütüphaneler Tasnif Komisyonu üyeliği yapmış, Darülfünun Edebiyat ve İlahiyat fakültelerinde Farsça dersleri vermiştir. 1933'teki üniversite reformu ve Darülfünun'un İstanbul Üniversitesi'ne dönüştürülmesinden sonra vazîfesinden alınan Bâkî Efendi'nin son görevi Bakırköy Ermeni Lisesi'nde (Bezezyan) edebiyat öğretmenliğidir. Burada iki ay kadar çalışabilen Abdülbâkî Baykara, 28 Şubat 1935 tarihinde vefat etmiş ve vasiyeti gereği Hâmûşân Mezarlığı'na, Yenikapı Mevlevîhânesi'nin ilk şeyhi Kemal Ahmed Dede'nin yanına defnedilmiştir. Vefat ettiği gün Kütüphaneler Tasnif Komisyonu üyeliğine seçilmiş, ondan bir gün sonra da Maltepe Askerî Lisesi edebiyat öğretmenliğine tayin edilmiştir. Yenikapı Mevlevîhânesi'nin son şeyhi olan Abdülbâkî Dede, kaynakların naklettiğine göre halim, vakur, güzel ahlak sahibi, zarif, hoşsohbet, çok zeki ve nüktedan ayrıca, fıtratında şiir kabiliyeti olan biridir. İbnülemin Mahmut Kemal İnal, Bâkî Efendi'yi “edîb, nâzik, nüktedan, sühanşinâs, ve istediği vâdîde şiir söylemeğe muktedir bir şâir-i mâhir” olarak tavsif etmektedir. Musiki ile de meşgul olmakla birlikte asıl nüktedanlığı ve şairliği ile tanınmış olan Abdülbâkî Baykara hece ve aruzla yazdığı bu şiirlerinde Bâkî mahlasını kullanmıştır. Bazı şiirleri muhtelif bestekârlar tarafından ve çeşitli makamlarda bestelenmiştir. Tasavvufî ve ciddî şiirlerden başka mizahî manzumeler ve hicviyeler de kaleme almıştır. Abdülbâkî Efendi'nin şiirlerinin bir kısmı Mahfel ve Osmanlı Tarih ve Edebiyatı adlı mecmualarda neşredilmiştir. Ayrıca şair dostu Ebussuud-zâde Suud Bey onun şiirlerini derleyerek Enfâs-ı Bâkî adı altında bir araya getirmiştir ki mezkur eser bugün Millet Kütüphanesi, Ali Emîrî Manzum Eserler Bölümü, Nu. 533/1'dedir. Abdülbâkî Baykara Dede'nin Ahmet Gavsî, Mehmet Celal ve Osman Salahaddin Resûhî adlarında üç oğlu, Kerrâ ve Nazîfe Gevher adlarında da iki kızı olmuştur. Bunlardan Gavsî Baykara, 24 Mart 1902'de doğmuş, 15 Kasım 1967'de vefat etmiştir. Ali Rıza Şengel yönetimindeki İstanbul Belediyesi Konservatuvarı İcrâ Heyeti'nde bulunmuş iyi bir neyzendi. Resûhî Baykara ise, 15 Temmuz 1913'te dünyaya gelmiştir. 1940'ta "XVIII. Asır Şâirlerinden Mehmed Esrar Dede, Hayatı, Tasavvufî, Edebî Şahsiyeti ve Eserleri" adlı teziyle İstanbul Üniversitesi Edebiyat Fakültesi'nden mezun olan Resûhî Bey, İstanbul Belediyesi'nde müfettiş olarak çalışmıştır. 9 Nisan 1989'da vefat etmiş olan Resûhî Baykara'nın kabri Hâmûşân Mezarlığı'nda babasınınkinin yanındadır. Ceddinden tevârüs ettiği sanatkârlık tarafını edebiyat tahsili ile birleştiren Resûhî Baykara'nın da bazı şiir ve yazılarına rastlamak mümkündür. Sakis Bulas Athanasios "Sakis" Boulas ( ; 11 Mart 1954 – 21 Şubat 2014), Yunan şarkıcı, besteci ve oyuncu. 1979'da sanat yaşamına başlamış şarkıcı kimliğiyle Dünya'nın birçok ünlü starlarıyla çalışmalar yapmıştır. 59 yaşında kanser nedeniyle ölmüştür. Kelly Lynch Kelly Lynch (d. 31 Ocak 1959), Minnesota, ABD doğumlu oyuncu. Copley MadalyasÄ± Copley Madalyası (), tüm disiplinlerden bilim insanları için İngiltere merkezli Royal Society tarafından verilen bilim ödülüdür. Royal Society tarafından hâlen verilen en eski ödül olan madalya muhtemelen dünyanın da en eski bilim ödülü unvanına sahiptir. Copley Madalyası 1731 yılından beri her yıl bilim insanlarına verilmektedir. Madalya zengin bir toprak sahibi ve kendisi de Royal Society üyesi olan Godfrey Copley'den ismini almıştır. Madalya gümüş kaplama olup 5000 sterlinlik bir para ödülü ile birlikte verilmektedir. Bu ödülü kazanan bilim insanları arasında Charles Darwin, Albert Einstein ve Léon Foucault da vardır. Verilmeye başlanmasından bu yana birçok önemli bilim insanı bu ödülü kazanmıştır. Bunların arasında 52 Nobel Ödülü sahibi de (Fizik 17, Fizyoloji veya Tıp 21, Kimya 14) bulunmaktadır. Kazananlardan bazıları şunlardır: Frederick Sanger, Charles Darwin, Paul Dirac, Ivan Pavlov, Dimitri Mendeleev, John Pople, Robert May, Dan McKenzie, Arthur Cayley ve James Lighthill. Bu ödül matematikteki Fields Madalyası ve Abel Ödülü'nden daha eskidir. John Theophilus Desaguliers, bu ödülü 1734, 1736 ve 1741 yılında 3 kez kazanarak en çok kazanan unvanına sahiptir. 1976 yılında Dorothy Hodgkin bu ödülü kazanan ilk ve 2015 itibarıyla de tek kadın bilim insanıdır. 2015 Eurovision Şarkı Yarışması'nda Malta Malta, Avusturya'nın başkenti Viyana'da yapılan 2015 Eurovision Şarkı Yarışması'na katılımını onaylamıştır. Malta'nın şarkı ve temsilcisi, ülkenin kamusal yayın kuruluşu Public Broadcasting Services (PBS) tarafından düzenlenen ""Malta Eurovision Song Contest"" isimli ulusal final doğrultusunda belirlenmiştir. Ulusal Final'in kazananı Elton Zarb ve Muxu tarafından yazılan "Warrior" adlı şarkısıyla Amber olmuştur. 2015 yarışması'ndan önce, Malta Eurovision Şarkı Yarışması'na Yirmi yedi kez katılmış, ilk katılımını 1971 yılında gerçekleştirmiştir. Malta katıldığı 1975 yılından sonra On altı yıl boyunca katılmamıştır. 1991 Eurovision Şarkı Yarışması'nda geri dönmüştür. en iyi sonuçlarını 2002 yılında "7th Wonder" adlı şarkısıyla Ira Losco ve 2005 yılında "Angel" adlı şarkısıyla Chiara ülkelerine ikincilik getirmişlerdir. 11 Temmuz 2014 tarihinde Malta kanalı PBS, Malta'nın 2015 Eurovision Şarkı Yarışması'nda katılımını onayladıklarını açıklamıştır. 14 Temmuz 2014 tarihinde PBS, Malta Eurovision Song Contest isimli ulusal finali, ev sahipliğini üstlendiği 15 Kasım 2014 tarihinde yapılacak 2014 Eurovision Çocuk Şarkı Yarışması'ndan bir hafta sonra yapılacağını duyurdur. Ulusal final'de çocuk yarışması ile aynı mekan ve sahne kullanılacağını duyurdu. Malta Eurovision Song Contest 2015 Malta'nın 2015 Eurovision Şarkı Yarışması'na temsilci seçmek için PBS kanalı tarafından oluşturulan bir Ulusal finaldir. Yarışma 21-22 Kasım 2014 tarihlerinde Malta'nın şehri olan Marsa'da bulunan Malta Shipbuilding'te yapılacaktır. Şarkıcılar ve besteciler katılımlarını 28-29 Ağustos 2014 tarihlerinde Gwardamanga'de bulunan PBS Creativity Hub'a ileteceklerdir. Besteciler şarkılarını uzun olmamak şartıyla iletip, şarkıcı(lar) ise Maltalı ve Malta vatandaşı olması gerekmektedir. Şarkıcılar birden fazla şarkı ile katılabilir, fakat, Yarı final'de iki şarkı Finalde ise bir şarkı ile katılabilir. 2014 ulusal final'in kazananları Firelight grubu bu yarışmada kurallar gereği katılması uygun değildir. Yeni kurallar ve düzenlemeler gereği şarkıcı kazandığı şarkıyı değiştirmekte serbesttir. Şarkıcılar şarkıların demo versiyonlarını da jüri üyelerine teslim etmek şartı getirilmiştir. Yarışma'da 21 Kasım 2014 tarihinde yapılacak yarı final'de yirmi şarkı yarışacak, 22 Kasım 2014 tarihinde gerçekleştirilecek finalde ise on dört şarkı katılacaktır. Beş jüri üyesi performanslar sırasında şarkıları değerlendirecek, her üyenin oyları eşit sayılacaktır. Yedinci olarak halk oylaması esas alınacaktır. Jüri oyları %86 Halk oylaması ise %14 esas alınacaktır. Jüri ve Halk oylamaları sonucunda en yüksek puanı alan yarışmanın kazananı olacaktır. Yarı final ve finalde oy kullancak jüri üyeleri şunlardır: Yeni kurallar ve düzenlemeler kazanan şarkıcının şarkısını değiştirmesine hak tanımaktadır. Sarkıcılar ve besteciler 28 ve 29 Ağustos 2014 tarihlerinde şarkılarını Gwardamanga kentinde bulunan PBS Creativity Hub'a göndermişlerdir. PBS kanalı 26 Eylül 2014 tarihinde katılımcı sayısını 48'e indirdiğini açıklanmıştır. 3 Ekim 2014 tarihinde Yarı final'de yarışacak Yirmi katılımcı Xarabank programında tanıtılmıştır. Ulusal final'de yarışacak katılımcılar arasında tanıdık isimler de vardır: eski Maltalı Eurovision katılımcıları Ludwig Galea (Trilogy grubunun üyesi olarak katılacak.) Malta'yı 2004 Eurovision Şarkı Yarışması'nda temsil etmişti, Glen Vella Malta'yı 2011 Eurovision Şarkı Yarışması'nda temsil etmişti ve Gianluca Bezzina (L-Aħwa grubunun üyesi olarak katılacaktır.) Malta'yı 2013 Eurovision Şarkı Yarışması'nda temsil etmişti. Daniel Testa, Malta'yı 2008 Eurovision Çocuk Şarkı Yarışması'nda temsil etmiştir. Eurovision Şarkı Yarışması için şarkı yazan şarkıyazarları da vardır: Boris Cezek 2013 yılında Maltalı katılımcının şarkısını yazmış, Paul Abela 1991, 1996 ve 2001 yıllarında Maltalı katılımcıların şarkılarını yazmış, Gerard James Borg ve Philip Vella 2000, 2002, 2004, 2007 ve 2008 yıllarında Maltalı katılımcıların şarkılarını yazmış, Gerard James Borg aynı zamanda 2014 Rus katılımcı'nın şarkısını da yazmıştır. Alexander Rybak, Norveç'i temsil etmiş ve yarışmayı kazanmıştır. Jan van Dijk 1990 yılında Portekizli katılımcının şarkısını yazmıştır. Charlie Mason 2012 yılında İtalyan katılımcının, 2014 yılında yarışmayı kazanan Avusturyalı katılımcının şarkılarını yazmıştır. Yarı final 21 Kasım 2014 tarihinde gerçekleştirilecektir. Yarı final'e Yirmi katılımcı katılacak bunlardan en yüksek puanı alan On dört şarkıcı finale yükselecektir. Yarı final'in kura çekimleri gerçekleştirmişitir. Yarı final'in açılış gösterisini 2014 Eurovision Çocuk Şarkı Yarışması'nda Malta'yı temsil eden Federica Falzon yapmıştır. Beş kişiden oluşan jüri üyeleri şunlardır: Final 22 Kasım 2014 tarihinde gerçekleşmiştir. Yarı final'den yükselen on dört katılımcı yeniden performanslarını sergilemiş ve oylamada altı kişiden oluşan jüri üyeleri (6/7) ve halk oylamalarının sonuçları (1/7) kazananı belirlemiştir. Gösterinin açılışını 2014 Eurovision Şarkı Yarışması kazananı Conchita Wurst, "Rise Like a Phoenix" adlı şarkısını seslendirmiştir. Wurst ayrıca ara gösteride de "Heroes" adlı şarkısını seslendirmiştir. Jüri paneli ve Halk oylamalarının sonucunda, "Warrior" adlı şarkısıyla Amber 72 puanla gecenin kazananı olmuştur. Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülkenin hangi yarı finalde oy kullanacağı belirlenmiş ve Yarı finalde yarışacak ülkeleri beş fanusa koyarak hangi yarı finalde yarışacağı belirlenmiştir. 26 Ocak 2015 tarihinde Viyana Belediye Binası'nda gerçekleştirilen yarı final kuraları sırasında, Malta'nın ikinci yarı finalin birinci kısmında yarışacağı belirlenmiştir. Yarışmanın yapımcıları, Malta'nın ikinci yarı finalde Norveç'ten önce ve Karadağ'dan sonra beşinci sırada sahne almasına karar verdiler. Beş kişiden oluşan Maltalı jüriler şunlardır: 50% jüri oylaması ve 50% halk oylaması ile kombine edilmiş Malta'nın oyları sonuçları. 50% jüri oylaması ve 50% halk oylaması ile kombine edilmiş Malta'nın oyları sonuçları. 2000 Yaz Olimpiyatları'nda yüzme 2000 Yaz Olimpiyatları'ndaki yüzme yarışmaları 16-23 Eylül 2000 tarihleri arasında Sydney Uluslararası Su Sporları Merkezi'nde gerçekleştirildi. 16'sı kadınlar, 16'sı erkekler arasında düzenlenen toplam 32 disiplindeki yarışmalara 150 ülkeden 954 yüzücü katıldı. Bazı dallar dışında tüm dallara yarı final bölümünün eklenmesiyle program 1996'ya göre genişledi. Uzun mesafeli yüzme yarışları (400 m serbest stil, 800 m serbest stil, 1500 m serbest stil, 400 m bireysel karışık) ve tüm bayrak yarışları eski formatta düzenlendi. 2000 Yaz Olimpiyatları'nda düzenlenen yüzme yarışmalarının dalları (mesafeler metre olarak verilmiştir) M = Sabah seansı, E = Akşam seansı 2000 Yaz Olimpiyatları'nın yüzme yarışmalarına 150 ülkeden toplam 954 (558 erkek ve 336 kadın) yüzücü katıldı. Aruba, Fildişi Sahili, Dominik Cumhuriyeti, Ekvator Ginesi, Gürcistan, Gine, Irak, Laos, Mali, Mikronezya Federal Devletleri, Moğolistan, Nijer, Katar, Ruanda, Saint Vincent ve Grenadinler, Sudan ve Tacikistan Olimpiyat Oyunları tarihinde ilk kez yüzme yarışmalarına katıldılar. Katılan ülkeler ve yüzücü sayıları (parantez içinde) listesi; * Yalnızca seçmelere katılan ve madalya kazanan yüzücü * Yalnızca seçmelere katılan ve madalya kazanan yüzücü Selahattin Akçiçek Selahattin Akçiçek ya da "Mustafa Salahattin Akçiçek" (d. 1918, İzmir) - (ö. 6 Ocak 1977), Türk siyaset adamı. İstanbul Üniversitesi Tıp Fakültesi mezunudur. Serbest Doktorluk, İzmir Belediye Başkanlığı, Türkiye Büyük Millet Meclisi XI. Dönem İzmir Milletvekilliği yapmıştır. Evli ve iki çocuk babasıdır. Kamil TayÅŸi Kamil Tayşi (d. 1899, İbradi, Antalya) - (ö. 2 Temmuz 1962), Türk siyaset adamı. Askerî Tıp Fakültesi mezunudur. Askeri doktorluk, Viranşehir, Siverek Hükûmet Tabîplikleri, Urfa Merkez Tabîpliği, Diyarbakır Belediye Tabîpliği, TBMM IX. ve XI. Dönem Diyarbakır Milletvekilliği yapmıştır. Evli ve iki çocuk babasıdır. Antonio Meucci Antonio Santi Giuseppe Meucci (13 Nisan 1808-18 Ekim 1889), İtalyan mucit. 1854'te teletrofono adını verdiği sesi önce elektrik dalgalarına, daha sonra aletin diğer ucunda sese çeviren aleti icat etmiştir. Bu, telefonun ilk örneği olarak kabul edilir. 28 Aralık 1871'de caveat (geçici patent) başvurusunda bulunan Meucci, aynı yıl bindiği teknenin yanmasından dolayı hastalandı. Tedavi parası için karısı teletrofono dahil Meucci'nin bütün icatlarını bir eskiciye sattı. Meucci iyileştikten sonra icadını aradı ama eskici onu kimliğini vermek istemeyen bir gence sattığını söyledi. İşsiz olan Meucci, 1872 ve 1873'te caveat'ı uzatmak için gerekli olan 10 doları gönderebilmiş, ama 1874'te gönderememiştir. Teletrofono'nun krokilerini yolladığı Western Union'daki laboratuvarda Graham Bell bunları bulmuş ve patentini almıştır. Meucci, bunun üzerine Graham Bell'e dava açmıştır. 1886'da mahkeme Meucci'nin icadın sahibi olduğuna ikna olmuş görünse de üç yıl sonra Meucci vefat etmiştir. Nitekim 1893'te Bell'in patenti de son bulmuş ve bir daha yenilenmemiştir. 11 Haziran 2002'de ABD Temsilciler Meclisi'nde "Antonio Meucci’nin hayatının ve başarılarının tanınması ve Meucci’nin telefonu icat ettiğinin kabul edilmesi" kararıyla denge kısmen sağlanmıştır. Joseph A. Walker Joseph Albert "Joe" Walker (20 Şubat 1921 - 8 Haziran 1966) Amerikalı test pilotudur. NASA ve Amerika Birleşik Devletleri Hava Kuvvetleri'nin Man In Space Soonest prejesinde çalışmıştır. 1963 yılında deneysel X-15 roket uçağı ile gerçekleştirdiği iki test uçuşunda yerden 100 kilometre yüksekte uzay'ın sınırında uçmuştur. Bu uçuşlar ilk uzay uçağı uçuşlarında biridir. Aynı zamanda Walker bu uçuşlarla Amerika Birleşik Devletleri Hava Kuvvetleri ve Uluslararası Havacılık Federasyonu standartlarına göre astronot ilan edilmiştir. Washington, Pensilvanya'da doğan Walker yine bu şehirdeki Trinity Lisesi'nden mezun olmuştur. Amerika Birleşik Devletleri Hava Kuvvetleri'ne katılmadan önce Washington ve Jefferson Koleji fizik bölümünden mezun olmuştur. II. Dünya Savaşı sırasında P-38 Lightning savaş uçağı ve aynı uçağın gözlem amaçlı değiştirilmiş bir modeli ola F-5A fotoğraflama uçağının pilotluğu yapmıştır. 1944 yılında Distinguished Flying Cross madalyasını kazanmıştır. Ayrıca yedi meşe yapraklı Air Medal da kazanmıştır. II. Dünya Savaşı'ndan sonra Hava Kuvvetleri'nden ayrılan Walker National Advisory Committee for Aeronautics'e (NACA) [Ulusal Havacılık Danışma Komitesi] katıldı. Komitenin Cleveland, Ohio'daki Uçak Motorları Araştırma Merkiz'ne deneysel fizikçi olarak girdi. Walker burada test pilotu olarak çalışmaya başladı. Özellikle buzlanma testlerinde çalıştı. 1951 yılında Edwards, Kaliforniya'daki Yüksek Hızlı Uçuş Araştırması İstasyonu'na tayin edildi. 15 yıl boyunca Edwards Uçuş Araştırmaları Tesisi'nde (günümüzde Neil A. Armstrong Uçuş Araştırmaları Merkezi) çalıştı. 1950'lerin ortasına gelindiğinde şef araştırma pilotu oldu. Çeşitli öncü araştırma projelerinde çalıştı. 8 Ağustos 1955'te bir roket uçak havada ana gemiden kaldırılacaktı. Kalkıştan önce gerçekleşen patlamadan yara almadan kurtulan Walker ana gemiye dönmeyi başardı. Joseph Walker 1958 yılında Amerikan Hava Kuvvetleri'nin uzaya insan yollama programı "Man In Space Soonest" (MISS), "En Kısa Sürede Uzayda İnsan" projesindeki test pilotlarından biriydi. Ancak proje sonuç aşamasına gelemedi. Aynı yıl NACA NASA'ya dönüştü. 1960 yılında Walker NASA'nın ilk X-15 test pilotu oldu. İlk test uçuşunda uçağın gücünü fark edemeyen Walker koltuğuna yapışmıştı. X-15 ile 24 test uçuşu gerçekleştirdi. Bu uçuşlardan iki tanesi 100 kilometrenin üstünde gerçekleşti. 27 Haziran 1962'de saatte 6,605 kilometre hızla (5.93 Mach) uçtu. Walker uzay uçuşu yapmış il sivil Amerikan ve uzay uçuşu yapmış ikinci sivildir. Aynı zamanda yaptığı iki test uçuşuyla birden fazla uzay uçuşu yapmış ilk kişidir. 8 Haziran 1966'da havada gerçekleşen bir kazada hayatını kaybetti. Kullandığı F-104 Starfighter havada bir North American XB-70 Valkyrie ile çarpıştı. Kaza sırasında Walker'ın da kullandığı beş F-104 yakın formasyonda uçuyordu. General Electric için tanıtım fotoğrafları çekilecekti. 25,000 ft (7,6 km) yükseklikte Walker'ın F-104'ü XB-70'in sag kanadnın ucuna değdi.Değmenin etkisiyle uçak takla atmaya başladı. Yatay dengeleyiciler ve sol kanat patladı. Mehmet Ali AytaÅŸ Mehmet Ali Aytaş, (d. 1906, İstanbul) - (ö. 8 Ağustos 1999), Türk siyasetçi. Harp Akademisi mezunudur. Alay Komutanlığı, 10. Tümen Komutanlığı, Türkiye Büyük Millet Meclisi 1.(XII) ve 2.(XIII) Dönem İzmir Milletvekilliği yapmıştır. Evli ve bir çocuk babasıdır. Muzaffer Döşemeci Muzaffer Döşemeci, (d. 1922, Söke) - (ö. 30 Ağustos 1989), Türk siyasetçi. İstanbul Üniversitesi Tıp Fakültesi mezunudur. Köln Üniversitesi'nde İhtisas yapmıştır. Çocuk Hastalıkları Mütehassısıdır. Serbest Doktorluk, Türkiye Büyük Millet Meclisi 1.(XII) ve 2.(XIII) Dönem İzmir Milletvekilliği yapmıştır. Evli ve iki çocuk babasıdır. Arif Ertunga Arif Ertunga, (d. 1920, Selanik) - (ö. 1 Temmuz 1999), Türk siyasetçi. Bornova Yüksek İktisat ve Ticaret Okulu mezunudur. Çiftçilik, Türkiye Ziraatçılar Cemiyeti İzmir Şubesi Başkanlığı, Beşiktaş Jimnastik Kulübü Yönetim Kurulu Üyeliği, Toprak Mahsulleri Ofisi Buğday ve Un Eksperliği, TBMM 1.(XII) ve 2.(XIII) Dönem İzmir Milletvekilliği, 1.(XII) Dönem Ticaret Komisyonu Başkanlığı yapmıştır. Evli ve dört çocuk babasıdır. Kınık, Büyükorhan Kınık, Bursa ilinin Büyükorhan ilçesine bağlı bir mahalledir. Bursa merkezine yaklaşık 85 km uzaklıktadır. Mahallenin nüfusu 2.100 kişi idi aşırı göç vermesi. Zeki Efeoğlu Osman Zeki Efeoğlu, (d. 1933, Buldan, Denizli) - (ö. 15 Ağustos 1993), Türk siyasetçi. Ortaokul mezunudur. Hususi eğitim almıştır. Spor Kulübü Başkanlığı ve Antrenörlüğü, Buldan İşlemeciler Kooperatifi Müdürlüğü, Kültür Derneği Başkanlığı, Kıbrıs Türktür Cemiyeti Başkanlığı, Milliyet Gazetesi Muhabirliği, Ergenekon, Yeni Ses, Gürses ve Buldan Sesi Gazeteleri sahiplikleri, Haftalık Adalet Gazetesi sahipliği ve Yayın Müdürlüğü, Yazarlık, TBMM 2.(XIII) ve 5.(XVI) Dönem İzmir Milletvekilliği yapmıştır. Evli ve iki çocuk babasıdır. Cemal Hakkı Selek Cemal Hakkı Selek, (d. 1902, Kuşadası, Aydın) - (ö. 28 Eylül 1996), Türk siyasetçi. Ankara Üniversitesi Hukuk Fakültesi ve İsviçre Genève Hukuk Fakültesi mezunudur. Adalet Bakanlığı Özel Kalem Müdürlüğü, Emlak ve Eytam Bankası Muhaberat Müdürlüğü, İstanbul Üniversitesi Tedris İşleri Direktörlüğü, Serbest Avukatlık, TBMM 2.(XIII) Dönem İzmir Milletvekilliği yapmıştır. Evli ve üç çocuk babasıdır. Erzurum Oteli Erzurum Oteli Ankara'nın Altındağ ilçesine bağlı Ulus semtinde bulunan bir yapı. Bitişiğindeki Avrupa Oteli ile birlikte 1916-1917 yılları arasında inşa edildiği tahmin edilen yapı Macar mimarlar tarafından inşa edilmiştir. Önceleri konaklama amacıyla kullanılan yapı 1930'larda "Abdullah Oteli" adıyla otele dönüştürülmüş, 1963'te mülkiyetin el değiştirmesiyle Erzurum Oteli adını almıştır. 1980'de eski eser olarak tescil edilen otel restore edilmektedir. 2015 Eurovision Şarkı Yarışması'nda Danimarka Danimarka, Avusturya'nın başkenti Viyana'da yapılan 2015 Eurovision Şarkı Yarışması'na katılımını onaylamıştır. Danimarka'nın şarkı ve temsilcisi, ülkenin kamusal yayın kuruluşu Danmarks Radio (DR) tarafından düzenlenen ""Dansk Melodi Grand Prix"" isimli ulusal final doğrultusunda Anti Social Media pop rock grubunun seslendirdiği "The Way You Are" şarkısı Viyana'da Danimarka'yı temsil etmiştir. 2015 yarışması'ndan önce, Danimarka Eurovision Şarkı Yarışması'na Kırk üç kez katılmış, ilk katılımını 1957 yılında gerçekleştirmiştir. en iyi sonuçlarını 1957 yılında "Dansevise" adlı şarkısıyla Grethe ve Jørgen Ingmann, 2000 yılında "Fly on the Wings of Love" adlı şarkısıyla Olsen Brothers grubu ve 2013 yılında "Only Teardrops" adlı şarkısıyla Emmelie de Forest ülkelerine üç kez birincilik getirmişlerdir. 2014 yılında, Danimarka'nın ev sahipliği yaptığı Eurovision Şarkı Yarışması'nda Kopenhag'da bulunan B&W Hallerne'de Basim, "Cliché Love Song" adlı şarkısıyla katılmış, 9. olmuştur. 22 Mayıs 2014 tarihinde DR kanalı Danimarka'nın 2015 Eurovision Şarkı Yarışması'na katılımlarının onayladıklarını duyurmuş, aynı zamanda Danimarkalı katılımcıyı belirlemek için Dansk Melodi Grand Prix isimli Ulusal final ile seçeceklerini belirtmişlerdir. Dansk Melodi Grand Prix 2015, Danimarka'nın 2015 Eurovision Şarkı Yarışması'na temsilci seçmek için bu yıl 45. gerçekleşecek DR kanalı tarafından oluşturulan bir Ulusal finaldir. Yarışma 7 Şubat 2015 tarihinde Esben Bjerre Hansen ve Jacob Riising sunuculuğunda Aalborg kentinde bulunan Gigantium'da yapılacaktır. DR yarışmanın kalitesini "Dansk Melodi Grand Prix 2.0" olarak vurgulayarak, yarışmanın rekabet duygusunun artacağını açıklamıştır. Yarışmanın logosu ve sloganı 2015 yılı için yenilenmiştir. 2009 yılından beri kullanımda olan üç yıldızlı logo yerine yeni logosu, ses dalgalarının çıktığı yuvarlak bir cisim olarak tarif edilmiştir. 2015 yılında kullanılacak slogan ""Drømmen lever"" (Yaşayan rüya). Gösterinin formatı olarak sadece bir aşamadan oluşup, aynı gece on şarkının yarışması, kazanan şarkıyı belirlemek için halk oylamaları ve bölgesel jüri oylamalarının birleşimi etkili olacaktır. Halk ve jüri oylamasının toplamı 290 puan olacaktır. Jüri üyelerin oylama sistemi: Her jüri üyesi beğendiği şarkıyı 1–8, 10 ve 12 puan ile ödüllendirecektir. Halk oylaması şarkıcıların elde ettiği oy yüzdesine göre paylaştırılacaktır. Beş bölgenin temsilcisi olacak jüri yerleri ve bölgeleri: Başkent bölgesini Pumpehuset (Kopenhag), Zealand bölgesini Glød nightclub (Næstved), Güney bölgesini Hotel Torvehallerne (Vejle), Merkez bölgesini Gbar club (Aarhus) ve Kuzey bölgesini Gigantium (Aalborg) temsil edecektir. Temmuz 2014'te DR yarışmanın kalitesini "Dansk Melodi Grand Prix 2.0" olarak vurgulayarak, yarışmanın rekabet duygusunun artacağını açıklamıştır. DR kanalının Eğlence müdürü Jan Lagermand Lundme, şarkıların daha otantik ve gerçek olacağını belirtmiş, 2014 Eurovision Şarkı Yarışması kazananı Avusturya katılımcısı Conchita Wurst'un seslendirdiği "Rise Like a Phoenix" ve 2014 Eurovision Şarkı Yarışması ikincisi Hollanda katılımcısı The Common Linnets grubunun seslendirdiği "Calm After the Storm" şarkılarına benzeyebileceğini belirtmiştir. Şarkıcılar ve besteciler katılımlarını 4 Temmuz 2014 tarihinden 8 Eylül 2014 tarihine kadar DR kanalına iletebilecektiler, kanal 8 Eylül tarihinde 687 şarkı almıştır. Seçim komitesi altı katılımcıyı kanala gelen başvurulardan belirleyecek, geriye kalan üç katılımcıyı davet yolu ile belirleyecektir. Dansk Melodi Grand Prix 2015 katılımcıları ve şarkıları 26 Ocak 2015 tarihinde yayımlanacak ve Youtube sitesine tam versiyonu yüklenecek, aynı gün yarışmanın resmi CD'si de yayımlanacaktır. Bölgesel jüri üyelerinin ve SMS oylarının kombine edilmesi sonucu 2015 Medodi Grand Prix'in kazananı "The Way You Are" adlı şarkısıyla Anti Social Media grubu olmuştur. Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülkenin hangi yarı finalde oy kullanacağı belirlenmiş ve Yarı finalde yarışacak ülkeleri beş fanusa koyarak hangi yarı finalde yarışacağı belirlenmiştir. 26 Ocak 2015 tarihinde Viyana Belediye Binası'nda gerçekleştirilen yarı final kuraları sırasında, Danimarka'nın birinci yarı finalin ikinci kısmında yarışacağı belirlenmiştir. Yarışmanın yapımcıları, Danimarka'nın birinci yarı finalde Arnavutluk'tan önce ve Rusya'dan sonra on üçüncü sırada sahne almasına karar verdiler. Beş kişiden oluşan Danimarkalı jüriler şunlardır: Elimination Chamber (2014) Elimination Chamber (2014) WWE tarafından 23 Şubat 2014'te Minneapolis, Minnesota'daki Target Center'da düzenlenmiş beşinci geleneksel Elimination Chamber profesyonel güreş izle ve öde etkinliği'dir. Charlene Robinson Charlene Edna "Lenny" Robinson (önceden Mitchell), "Neighbours" adlı Avustralya televizyon dizisinde Kylie Minogue'un canlandırdığı karakter. Scott Robinson (Neighbours) Scott James Robinson, "Neighbours" adlı Avustralya televizyon dizisinde başlangıçta Darius Perkins, daha sonra Jason Donovan tarafından canlandırılan karakter. 18 Mart 1985'te gösterilen bölümle diziye dahil oldu. Camberwell Lisesi Camberwell Lisesi (İngilizce: "Camberwell High School"), Canterbury, Melbourne, Avustralya'da karma eğitim veren bir devlet okulu. The Henderson Kids The Henderson Kids, 1985-1987 arasında Crawford Productions tarafından Network Ten için yapılan bir Avustralya televizyon dizisi. İlk sezonda beş, ikinci sezonda ise iki bölümü yazan Roger Moulton tarafından yaratıldı. Deniz Öksüz Deniz Öksüz (d. 24 Ekim 1987, Vetlanda, İsveç), kaleci mevkiinde görev yapmaktadır. Sivasspor'da forma giymektedir. Deniz Öksüz, 1987 yılında gurbetçi bir ailenin oğlu olarak İsveç'in Vetlanda bölgesinde dünyaya geldi. Futbola 8 yaşında Bäckseda IF kulübünde başlayan Öksüz, 2008-09 sezonunda profesyonel oldu ancak süre bulamadı. 2009-10 sezonu öncesinde bedelsiz olarak Carlstad United'a transfer olan Deniz, bu takımda ilk sezonunda 26 maça çıktı. 2.sezonunda da 26 maça çıkan Öksüz, 2011-12 sezonunda Nybergsund takımına transfer oldu ve 8 maça çıktı. 2012-13 sezonu öncesinde Sancaktepe Belediyespor'a transfer oldu. Bu takım ile ilk maçına 9 Eylül 2012 günü Elazığ Belediyespor karşısında çıktı. Erman Bulucu'nun da formasını giydiği takımda Soner Büyükergun yönetiminde 8 lig maçına çıkan Deniz, 1 tanede Orduspor karşısında Türkiye Kupası maçına çıktı ancak Bogdan Stancu ve Müslüm Yelken'in gollerine engel olamadı. Sezon boyunca ligde 8 maça çıkan Deniz, kalesinde 5 gol görürken 6 maçta ise kalesini gole kapattı. 2012-13 sezonunda ise Uğur Tütüneker'in çalıştırdığı Konyaspor takımıyla 1,5 yıllık sözleşme imzaladı. Daha sonra Charles Itandje ve Kaya Tarakçı gibi oyuncuları kadrosunda bulunduran Konyaspor, Öksüz'ün sözleşmesini feshetti. 2013-14 sezonunda ise Deniz Öksüz, Anadolu Üsküdar takımına transfer oldu. O sezon 29 lig maçına çıktı. Aynı zamanda Ocak 2014'te bonservisi Sivasspor tarafından alınmış, sezon sonuna kadar ise Üsküdar kulübünde kiralık olarak forma giyeceği açıklanmıştır. Deniz Öksüz 2014-15 sezonu öncesinde Roberto Carlos'un çalıştırdığı Sivasspor'un hazırlık kampı kafilesine dahil oldu. En İyi Erkek Oyuncu Çevrimiçi Sinema Eleştirmenleri Topluluğu Ödülü Çevrimiçi Film Eleştirmenleri Topluluğu En İyi Erkek Oyuncu Ödülü, Çevrimiçi Film Eleştirmenleri Topluluğu tarafından yılın en iyi erkek oyuncusu olarak belirlenen kişiye verilen ödül. 1997 yılında verilmeye başlanmıştır. En İyi Belgesel Film Çevrimiçi Sinema Eleştirmenleri Topluluğu Ödülü Çevrimiçi Film Eleştirmenleri Topluluğu En İyi Belgesel Film Ödülü Çevrimiçi Film Eleştirmenleri Topluluğu tarafından yılın en iyi belgeseline verilen ödül. 1997 yılında verilmeye başlanmıştır. En İyi Animasyon Film Çevrimiçi Sinema Eleştirmenleri Topluluğu Ödülü Çevrimiçi Film Eleştirmenleri Topluluğu En İyi Animasyon Filmi Ödülü, Çevrimiçi Film Eleştirmenleri Topluluğu tarafından yılın en iyi animasyon filmi olarak belirlenen filme verilen ödül. 2001 yılında verilmeye başlanmıştır. Kathy Augustine Kathy Marie Alfano Augustine (29 Mayıs 1956 – 11 Temmuz 2006), ABD Cumhuriyet partili Nevadalı kadın politikacı. Nevada Senatosu'nda 1995-1999 yılları arasında bürokrat olarak görev yaptı. Augustine İtalyan kökenli bir aileden gelmekteydi. Occidental Koleji ve Kalifornia Eyalet Üniversitesi'nde eğitim gördü. Amerikalı kadın bürokrat bir konferans için bulunduğu Nevada'da 14 Temmuz 2006'da vurularak öldürülmüştür. Cenazesi Las Vegas'ta Davis Ulusal Mezarlık'ta defnedilmiştir. Marillyn Hewson Marillyn A. Hewson (d. 1954) dünyanın en büyük silah üreticisi firması olan Lockheed Martin'in yönetim kurulu başkanı ve CEO görevini yürütmektedir. Forbes tarafından 2014 yılında dünyanın en güçlü 21. kadını seçilmiştir. Junction City, Kansas'ta doğan Hewson, Alabama Üniversitesinde lisans derecesini işletme yönetiminde tamamladıktan sonra yine aynı üniversitede ekonomi yüksek lisans programını bitirmiştir. Ayrıca Columbia Üniversitesi İşletme Okulunda MBA programına ve Harvard Üniversitesi işletme okulunda yönetim geliştirme programına katılmıştır . 1983 yılında Lockheed Martin firmasına katılan Hewson, sorumlu yöneticilik pozisyonlarındaki başarıları ile sürekli yükselmiştir. Bu pozisyonlardan bazıları Operasyon Yönetimi Başkanlığı ve Lockheed Martin Elektronik Sistemleri Başkan Yardımcılığıdır. 9 Kasım 2012 yılında Lockheed Martin'in yönetim kuruluna seçilmiştir Ocak 2013 yılından beri CEO görevindedir.. Aynı dönemde Sandia Natiaonal Laboratories ve DuPont'ta da yönetim kurulu üyeliği yapmıştır. 2010, 2011 ve 2012 yıllarında Fortune dergisi tarafından İşletme Dünyasının En Güçlü 50 Kadını listesinde sıralanmıştır.. Ayrıca 2014 yılında Forbes tarafından dünyanın en güçlü 21. kadını seçilmiştir. Kazan Arena Kazan Arena, Tataristan'ın başkenti Kazan'da bulunan ulusal futbol stadyumudur. 45,105 kişi kapasiteli stadyum, Rossiyskaya Premyer-Liga takımlarından Rubin Kazan'a ev sahipliği yapmaktadır. Stadyumdaki ilk lig maçı 17 Ağustos 2014 tarihinde Rubin Kazan'ın Lokomotiv Moskova'yla 1-1 berabere kaldığı maçtır. Ev sahibi takımın beraberlik golünü atan Gökdeniz Karadeniz bu golüyle birlikte yeni statta ilk golü atan Kazan'lı futbolcu olarak tarihe geçmiştir. Stadyum 2013 yılında Kazan'da düzenlenen 2013 Dünya Üniversite Yaz Oyunları'na ev sahipliği yapmıştır. Ayrıca 2017 FIFA Konfederasyonlar Kupası ve Rusya'da düzenlenecek olan 2018 FIFA Dünya Kupası maçlarına da ev sahipliği yapmıştır. Carlo Costly Carlo Costly (d. 18 Temmuz 1982, San Pedro Sula), Honduraslı futbolcudur. Forvet pozisyonunda görev almakta olup, ülkesinin Olimpia takımında forma giymektedir. Carlo Costly, 1982 yılında Honduraslı defans oyuncu Anthony Costly'nin oğlu olarak dünyaya geldi. Küçük yaşlarda annesi ve babasının ayrılmasının annesinin Meksikalı biriyle evlenmesinin ardından Costly, 14 yaşında annesiyle Meksiko'ya taşındı. 11 yıl boyunca burada yaşayan Costly, Atlético Celaya, Monarcas Morelia, Atlas ve Pumas UNAM altyapılarında oynayarak futbola ilk adımını attı. Burada kendini geliştiren Costly, doğduğu ülke olan Honduras'a döndü ve çok başarılı geçecek olan Millî kariyerini başlattı. Basında adı EFL Championship ekibi Plymouth Argyle, League One ekibi Leeds United ile anılan futbolcu Premier League ekibi Birmingham City tarafından denenme idmanlarına çağrıldı. Costly remained at PGE GKS Bełchatów for the time being. Ocak 2009 tarihinde Costly, İngiltere 2. Lig ekibi Birmingham City FC takımına 2009 sezon sonuna kadar kiralık olarak transfer oldu.. İlk maçına 7 Şubat 2009 tarihinde 1-1 biten Burnley maçına sonradan dahil olarak çıktı. Sezon sonunda satın alma opsiyonu kullanılmadı. Costly ise İngiltere kariyerinde 8 maça çıktı. 24 Ocak 2010 tarihinde, Costly SC Vaslui takımına transfer oldu ve 3.5 yıllık sözleşme imzaladı. Ancak ilerleyen günlere İtalya'da sakatlanan Costly, 2010 FIFA Dünya Kupası öncesinde burada tedavi gördü. Ancak FIFA kuralları nedeniyle Honduras'a katılamadı. Bu gelişmelerin ardından Meksika ekibi Atlas'a transfer oldu. Bu takımda 11 maça çıkıp