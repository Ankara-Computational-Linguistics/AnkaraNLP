ve deneme uçuşları sırasında birçok uzun menzilli sürat uçuşu ve yakıt sarfiyatı rekorları kırmıştır. Ford Model T Ford Model T (takma isimleri "Tin Lizzie" ve "Flivver"), Henry Ford'un Ford Motor Şirketi tarafından 1908-1927 arasında üretilmiş otomobil modeli olup; dünyanın en çok satan otomobilleri sıralamasında 3. sırada yer almaktadır. Aileye yetebilecek, bireysel kullanıma elverişli, idamesi kolay olması amaçlanarak tasarlanmış ve ilk seri üretimi düşük fiyatlandırılmıştır. Lüksemburg Bahçesi Lüksemburg Bahçesi (Fransızca: "") Paris 6. bölgesinde bulunan çeşitli stillerdeki bir bahçeler bütünüdür. 1612 yılında, Médici ailesinden Marie de Médici'nin hükümdarlığın zamanında yapılan bahçe, Paris'lilerin, öğrencilerin, gezintiye çıkanların tercih ettikleri bir buluşma mekanı olmakla beraber tüm dünyadan ziyaretçilerin de dikkatini çeker. Marie de Medici 1611'de memleketi Floransa'daki Pitti Sarayı'nın bir benzerini inşa ettirmeye karar verdi. Bugün küçük Luxembourg Sarayı olarak anılan Luxembourg Hotel'ini satın aldı ve yeni sarayın inşasını başlattı. Salomon de Brosse'yi sarayın ve hala ayakta olan çeşmenin yapımına görevlendirdi. 1612'de 2000 Karaağaç diktirmenin yanı sıra başta Tomasso Francini olmak üzere birçok kişiyi çocukluğunun Floransa'sının tarzında bir bahçe yapmaları konusunda yönlendirdi. Francini dairesel merkez ve sarayın çevresinde hizalanmış iki teras planladı. Medici Çeşmesi'nin yapımı ise sarayın doğusuna şu anki gölet ve heykel olmadan yapay bir mağara içinde tamamlandı. Bahçenin ilk hali 8 hektardı ancak Marie de Medici 1630'da çevresindeki yerleri de alarak bahçenin alanını 30 hektara çıkarttı. Genişletilmiş alanın peyzajı, yeni Fransız bahçecilik anlayışının kurucularından olan Jacques Boyceau'ya verildi. Boyceau bahçenin batı ve doğu yanlarını kareler şeklinde düzenledi ve bahçenin doğu yanını Medici Çeşmesi'nin hizasıyla sınırlandırdı. Ayrıca bahçenin dairesel merkezine içinde çeşme de yer alan sekizgen bir havuz yerleştirdi. Sonraki monarklar bahçeyi önemsemediler. 1780'de, o tarihte Provence Kontu olan, XVIII. Louis bahçenin doğu yanını satarak yapılaşmaya açtı. Fransız Devrimi'nden sonra Direktuvar liderleri bahçenın alanını kırk hektara çıkarttılar. Zafer Takı'nın da mimarı olan Jean Chalgrin bahçenin restorasyonu görevini üstlendi. Medici Çeşmesi'ni yeniden yaptı ve saraydan Paris Gözlemevi'ne kadar uzun bir görüş alanı yarattı. Temmuz Monarşisi sırasında ve sonrasında bahçe birçok heykele ev sahipliği yapmıştır. İlk kraliçeler, Fransa'nın ünlü kadınlarının heykelleri, yazar ve sanatçılara anıtlar, Özgürlük Heykeli'nin küçük ölçekli bir modeli de bahçede sergilenen eserler arasındaydı. 1865 yılında Paris'in yeniden yapılanması sırasında Abbé de l'Epée Caddesi'nin (günümüzde Auguste-Comte Caddesi) uzatılması sonucunda bahçesinin 15 hektarlık alanı kaybedildi. Ayrıca yeni bulvarların yapımı da da Medici Çeşmesi'nin yerinin değiştirilerek şu anki yerinde yeni yapılmasına sebep oldu. Yeniden yapılanma sırasında bahçelerden sorumlu olan Gabriel Davioud bahçenin etrafını parmaklıklarla çevirdi ve dekoratif kapılar inşa ettirdi. Bahçenin geometrik yapısında ise ciddi bir değişiklik yapmadı. 19. yüzyılın sonlarında bahçede bir tiyatro, bir müzik köşesi, seralar, arı kovanları, heykel ve modern sanat eserlerinin de sergilendiği bir limonluk, bir gül bahçesi ve yaklaşık yetmiş adet heykel bulunmaktaydı. Citroën DS Citroën DS (diğer isimleri "Déesse", "Türkçe" Tanrıça, Fransızca DS'nin okunuşundan gelir), Fransız otomobil üreticisi Citroën tarafından 1955 ile 1975 arasında üretilmiş otomobil modeli. Citroën, 20 yıllık üretimi sonucunda yaklaşık 1.5 milyon D serisi otomobil satmıştır. DS, fütüristik ve aerodinamik karoser dizaynı ve hidropnömatik yükseklik ayarlı süspansiyon sistemi gibi yaratıcı teknolojisiyle dikkat çekmiştir. Makka Sagaipova Makka Umarovna Sagaipova (Kiril: Макка Умаровна Сагаипова, 14 Şubat 1987, Grozni), Çeçen şarkıcı. Çeçen halk dansı topluluğu Lovzar'da profesyonel olarak dansçılık yapar. Makka Sagaipova, 1987'de Grozni'de, Çeçenistan'da doğdu. Ülkede akordeon ustası olarak bilinen ünlü Umar Sagaipov'un kızıdır. Altı yaşına geldiğinde şarkı söylemeye başladı, sekiz yaşında ise; Çeçen dansı olan Lovzar'a merak saldı. Şu an Bakü'da yaşıyor ve Lovzar dansı yapıyor. "Baku Koleji Caz ve Pop Müzik Bölümü" ile "Bakü Devlet Üniversitesi Ekonomi bölümünde öğrenim görüyor. İki albümü bulunan Makka, 18 yaşına kadar şarkı söyledi çünkü iyi bir ekonomist olma yolunda ilerlemeyi seçtiğini söyledi. Ã‡alkara, Erbaa Çalkara, Tokat ilinin Erbaa ilçesine bağlı bir köydür. Köyün adını köyde bulunan Horasan evliyalarından Çalbaba Tekkesinden aldığına dair rivayet vardır ancak Çalkara isminin Türk boylarından Salgurdan gelmiş olması akla daha uygundur.Muhtemelen Çalbaba isimini köyden almıştır.Ayrıca köy etrafında bulunan kara çalılardan dolayıda bu ismi almış olabilir nitekim Eskişehire bağlı Çalkara köyünün isminin de buradan geldiği rivayeti bu ihtimalide kuvvetlendirmektedir. Köyde halk imece usulü ile çalışmaktadır. Köy mutfağında dolmanın, keşkekin, buğday çorbasının ve sadece bu köye mahsus yeşil fasülyeli bulgur pilavının vazgeçilmez bir yeri vardır. Köyde evlenme yaşı düşüktür.köyde düğünler üç gün yapılmaktadır.cuma öğlen sonunda başlar pazar günü öğlen gelin alma gerçekleşir.Düğünlerde silah atma neredeyse moda haline gelmiştir. Şans eseri bu güne kadar silahla yaralanma olayı meydana gelmemiştir. Tokat iline 78 km, Erbaa ilçesine 20 km uzaklıktadır. Yeşilırmak köyün hemen altından akar. Bu nedenle çeltik ekimi için oldukça müsait bir bölgededir.""Ancak çeltik ekimi yapılan arazi Kaymakamlık tarafından MERA ilan edildiği için 2010 yılından sonra artık çeltik ekilemeyecektir. Bu da Köyün Ortak gelirini yok edeceği için Köy Muhtarlığı zaten zor yerine getirdiği görevlerini artık yerine getiremeyecek duruma düşürecektir. Irmağın karşısı Mülkbükü köyü Amasyaya bağlı oldu için çeltik ekmeye devam edecek ama ırmağın bu tarafı artık çeltik ekemeyecektir. Aynen avlanmanın karşıda serbest bu tarafta yasak olduğu gibi. Önemli bir gelirini kaybeden köy ne tür bir gelir kapısı bulacak merakla beklenmektedir."" Yeşilırmak sayesinde köyde sulanamayan arazi yok denecek kadar azdır ""ama DSİ köylünün borcunu sebep göstererek iskiden su pompaladığı kanallara artık su pompalamamakta bu da ilk olarak Çalkara olmak üzere bu su kanallarını kullanan bütün köylerin arazi verimini olumsuz etkilemektedir."" Yöneylem araştırması Yöneylem araştırması (Amerikan İngilizce "Operations Research"; İngiliz İngilizce "Operational research"); belirli kısıtların olduğu bir durumda, belirli bir amaca yönelik en uygun çözümün bulunması için geliştirilmiş bir yöntem. Yöneylem araştırması; bir organizasyon içinde operasyonların koordinasyonu ve yürütmesi ile ilgili dünyanın gerçek karmaşık sorunları için fikir üretmede matematiksel modelleme, istatistik ve algoritma gibi bilimsel yöntemleri kullanan disiplinlerarası bir bilimdir. Organizasyonun doğası maddi değildir. Soruna bilimsel olarak en uygun çözümü sağlamak için bu bilimi kullandıktan sonraki hedef organizasyonun performansını iyileştirmek ve optimize etmektir. Yöneylem araştırmasının İngilizce adındaki "operation" kavramı II. Dünya Savaşı sırasındaki askeri operasyonları anlatmak için kullanılmıştır. 1969 yılına kadar Harekat Araştırması olarak Türkiye'de öncelikle askeri kurumlarda, daha sonra üniversiteler ile kamu kurumlarında kullanılmıştır. Yöneylem Araştırması Derneği'nin (YAD) kurucuları arasında da yer alan Halim Doğrusöz'ün önerisi ile bu disiplinlerarası bilim dalı Yöneylem Araştırması olarak tanınır hale gelmiştir. Kavramsal açıdan Yöneylem Araştırması ile Yönetim Bilimi (Management Science) modern bilim açısından aynı anlamdadır. Yönetim Bilimi (ya da Yöneylem Araştırması), işletmecilik alanındaki örgütsel çalışmaları ele alan Yönetim Bilimleri ile birbirlerinden kuramsal olarak ayrılan dallar olarak ele alınmaktadır. Yöneylem araştırması endüstri mühendisliği ile yakından ilişkilidir. Endüstri mühendisliği mühendis bakış açısıyla yöneylem araştırması tekniklerini başlıca araç olarak düşünürler. Yöneylem araştırmacıları tarafından kullanılan öncelikli araçlar istatistik, optimizasyon, rassallık, kuyruk kuramı, oyun kuramı, çizge kuramı, karar analizi ve simülasyondur. Bu alanların sayısal niteliğinden dolayı yöneylem araştırması bilgisayar bilimleri ile de ilgilidir. Dolayısıyla yöneylem araştırmacıları özel olarak yazılmış ya da hazır yazılımları kullanırlar. Yöneylem araştırması, spesifik elemanlara yönelmektense sistem genelini ele alarak bütünüyle geliştirme yeteneğiyle diğerlerinden ayrılır. Yeni bir problemle karşılaşan yöneylem araştırmacısının hangi tekniklerin sistemin doğasına, geliştirme hedeflerine, zaman ve hesap gücü kısıtlarına en yatkın olduğuna karar vermesi beklenir. Bu ve diğer nedenlerden ötürü insan etkeni yöneylem araştırması için yaşamsaldır. Öteki herhangi araçlar gibi yöneylem araştırması teknikleri problemleri kendi başlarına çözemezler. Yöneylem araştırmasının kullanıldığı birkaç uygulama örneği: Yöneylem araştırması devletler tarafından da geniş ölçüde kullanılmaktadır. Yöneylem araştırmasının modern alanı II. Dünya Savaşı sırasında ortaya çıktı. İngiltere’de (Patrick Blackett, Cecil Gordon, C. H. Waddington, Owen Wansbrough-Jones ve Frank Yates de aralarındaydı) ve ABD'deki (George Dantzig) bilimciler lojistik ve talim çizelgelerinde daha iyi kararlar verebilmek için yollar aramaya başladılar. Savaştan sonra endüstrideki benzer problemlere uygulanmaya başladı. Blackett’in ekibi savaş çabasını amaçlayan bir dizi can alıcı analiz yaptı. Britanya sevkiyat kayıplarını azaltmak için konvoy sistemini tanıttı. Ancak savaş gemilerini kullanma ilkesine karşın ticari gemilere eşlik etmeleri genel olarak kabul edilse de, konvoyların küçük ya da büyük olmasının daha iyi mi kötü mü olduğu açık değildi. Konvoylar en yavaş üyenin hızına göre yol alıyordu bu yüzden küçük konvoylar daha hızlı yol alabilirdi. Ayrıca küçük konvoyların Alman U-Bot’ları tarafından saptanmasının daha zor olacağı tartışılıyordu. Öte yandan büyük konvoylar saldıranlara karşı daha çok savaş gemisini intikal edebilecekti. Blackett’in ekibi açıkça şunu gösterdi: Bir diğer çalışmada Blackett'in ekibi Kraliyet Hava Kuvvetleri Bombardıman Komutanlığı tarafından gerçekleştirilen bir araştırmanın raporunu incelediler. Araştırma için Bombardıman Komutanlığı Almanya’dan belli bir dönem sonra bombardıman baskınından dönen tüm bombardıman uçaklarını inceledi. Alman hava savunması tarafından uğratılan tüm hasar not edildi ve en hasarlı bölgelere zırh eklenmesi önerisi getirildi. Onların -hava aracı kaybının en düşük personel kaybıyla sonuçlanmasını sağlayabilecek- mürettebatın bir kısmını kaldırma önerisi komutanlıkça reddedildi. Araştırmaya göre bunun yerine Blackett’in ekibi hasardan tümüyle kurtulmuş bölgelerin zırhla kaplanması gibi şaşırtıcı ve kontra sezgisel bir öneri yaptı. Araştırmanın sırf Almanya’dan başarıyla geri dönebilen hava araçlarını içerdiği için önyargılı olduğuna karar verdiler. Eğer alınan isabet aracın kaybına yol açıyorsa hasarsız bölgeler yaşamsal alanlar olmalıydı. Almanlar hava savunmasını Kammhuber Hattı’nda birleştirdiğinde Kraliyet Hava Kuvvetleri bombardıman uçaklarının kara kontrol tertibatının hedefindeki bireysel hücrelerine uçan gece savaşçılarını basabilecekleri bir bombardıman uçağı akımına doğru uçtukları fark edildi. Geriye Kraliyet Hava Kuvvetleri'nin kaybını en aza indirgeme amacıyla bombardıman uçaklarının ne kadar yakın uçmaları gerektiğini ölçmek için çarpışmalardan kaynaklanan istatistiksel kaybı gece savaşçılarının istatistiksel kaybına karşı hesaplamak kalmıştı. Yöneylem problemlerinde öncelikle bir amaç fonksiyonu vardır. Bu problemlerde amaç fonksiyonunun azami veya asgari değerini bulmaya çalışırız. Bu değere uygun (optimum) çözüm denir. Her yöneylem probleminde ayrıca çözüm kümesini belirleyen kısıtlar bulunur. Uygun çözüm hem amaç fonksiyonunu, hem de kısıtları mutlaka sağlamalıdır. Yöneylem araştırmaları ilk defa II. Dünya Savaşı'nda İngilizler tarafından cephane nakliyatının en verimli şekilde nasıl ulaştırılacağını hesaplamak için uygulanmıştır. Günümüzde ise genellikle şirketler tarafından üretim ve satış miktarlarının belirlenmesinde kullanılmaktadır. Tipik bir Yöneylem Araştırması modeli, genel şekil olarak aşağıdaki gibi düzenlenir. Bu tür bir modelde pek çok alternatif çözüm bulunacaktır ama bu çözümlerden sadece biri veya bir kaçı optimum çözümü sağlar. Bir matematiksel modelde nihai sonuç, değişkenler, kısıtlar ve amaç fonksiyonu bulunur. Matematiksel modeller grafik yardımı veya simpleks algoritması ile çözülebilirler. Gelişen teknikler ve artan bilinçle birlikte yöneylem araştırması artık yalnızca operasyonlarla sınırlı değildir ve bilgisayar verisi toplamak analizcilerin yükünü hafifletti. Fakat yöneylem araştırması analizcisi hala bir sistemin nasıl işlediğini bilmeli ve hep bir öncekinden daha sofistike araştırmalar yapmayı öğrenmelidir. Nobel Fizik Ödülü sahipleri listesi Nobel Ödülleri kapsamındaki Nobel Fizik Ödülü, fiziğin çeşitli alanlarında faaliyet gösteren kişilere verilmektedir. Alfred Nobel'in mirası üzerine Nobel Vakfı tarafından organize edilen ve her yıl, Alfred Nobel'in ölüm yıldönümü olan 10 Aralık günü Stockholm'de gerçekleştirilen ödüllerin sahipleri, İsveç Kraliyet Bilimler Akademisi tarafından seçilmiş ve akademinin üyesi olan beş kişiden oluşan bir komite tarafından belirlenir. Her bir ödül kazananı, birer madalya ve diplomanın yanı sıra, zaman içerisinde değişiklik gösteren para ödülünün de sahibi olur. 1901'den beri verilen Nobel Fizik Ödülü'nde, 1956 ve 1972'de ödülü kazanan John Bardeen, birden fazla kez ödülü kazanan ilk ve tek isim oldu. 1916, 1931, 1934, 1940, 1941 ve 1942 yıllarında ödül verilmeezken sekiz yılda ise bir yıl gecikmeli olarak takdim edildi. 1917 yılında Nobel Fizik Komitesi, o yıl için ödülün verilebilmesi için gereken kriterleri hiçbir adayın sağlamadığına hükmederek ödül vermedi ancak ertesi yıl ödülün verildiği Charles Glover Barkla, 1917'deki ödülü almış olarak kabul edildi. Aynı durum 1918'deki ödülü 1919'da alan Max Planck, 1921'deki ödülü 1922'de alan Albert Einstein, 1924'teki ödülü 1925'te alan Manne Siegbahn, 1925'teki ödülü 1926'da alan James Franck ile Gustav Hertz, 1928'deki ödülü 1929'da alan Owen Richardson, 1932'deki ödülü 1933'te alan Werner Heisenberg ve son olarak 1943'teki ödülü 1944'te alan Otto Stern tarafından da yaşandı. Günümüzde varlığını sürdürmeyen ülkeler de dahil toplamda 25 ülkeden ödül kazanan olurken ödülü kazanan kişilerin 96'sı Amerika Birleşik Devletleri adına bu başarıya ulaşmıştı. 2019 itibarıyla toplamda 212 kişi, bu ödülün sahibi oldu. Ayı köpekleri Ayı köpekleri (Amphicyonidae), etçiller takımının köpeğimsiler alt takımına ait, nesli tükenmiş bir familya. 50 milyon yıl önce Eosen devrinde ortaya çıkıp Miyosen devrine kadar var olmuşlardır. Bu familyaya ait türlerin dış görünüşleri küçük bir ayının ve büyük bir köpeğin dış görünüşleri arasında değişmiştir. Eskiden bu türlerin köpekgiller ya da ayıgiller familyasına koyulması gerektiği tartışılmış ve sonunda ayrı bir familyaya konulmuşlardır. Çoğu ayı köpekleri çevik bir vücut yapısına sahip, oldukça kısa bacaklı hayvanlardı. "Cynelos" cinsine ait olanları gibi bazıları daha zarif bir vücut yapısına sahiplerdi. Ayı köpekleri etçiller takımının ilk büyük türleriydi. Eosen devrinde Avrupa'da yaşamış olan bir cinsi "Simamphicyon" cinsiydi. Miyosen devri sürecinde, her şey yiyici türlerden çok yetenekli avcı etoburlara kadar birçok farklı şekilleri ortaya çıkmıştır. Bugün bu familyanın en çok tanılan cinsi "Amphicyon" 'dur. Bu cinse ait türlerin erkekleri 300 kg 'ya kadar varmıştır. Çenesine bağlı büyük kaslar ve güçlü dişleri ile hatta büyük kemikleri bile kolayca parçalıyabildiği düşünülür. Uzunluğu 2.80 metre ve ağırlığı yaklaşık 410 kg olan tarih öncesi yaratık.Kafası kurtlara,gövdesi ayılara ,kuyruğu aslanlara benzer.En büyük ve tek düşmanları terminator domuzdu.Terminator domuzlar onları yenerdi ama zaman geçtikçe büyüyüp güçlendiğinden terminator domuzları da yendi.Ama zamanla atalarına göre büyüdükçe popülasyonları azaldı.Günde yaklaşık 22.5 kg et yemeleri gerekirdi.En büyük zayıf yanı tek başına avlanmasıdır.Erkekleri dişiler için kavga ederdi.Dişiler 2 ila 6 arasında yavru doğururdu.Yavrularını mağaralara bırakırlardı.Köpekler gibi ondan küçük canlılar mağaralara gidip yavrularını öldürürlerdi.Zaman geçtikçe nesilleri azalır.5 milyon yıl boyunca Miyosen Çağı'nda Kuzey Amerika'da hüküm sürdüler.Kuzey Amerika'ya Avrasya'dan geldiler.İlk ayılar Dünya'dayken nesilleri tükenmeye başladı.15 milyon yıl önce nesilleri tükendi. Hamburg ve Çevresi Türk Toplumu Gençlik Kolu Hamburg ve Çevresi Türk Toplumu Gençlik Kolu, 2004'te kurulan, Hamburg ve çevresindeki gençlerin ve öğrencilerin aşağıdaki konularda gönüllü çalışması için bir araya geldikleri bir sivil toplum kuruluşudur: Şu an itibarıyla toplantılarını Hamburg ve Çevresi Türk Toplumu (TGD)'nun binasında gerçekleştirmektedir: Miyasidler Miyasidler (Miacoidea), etçiller (Carnivora) takımının ilkel bir üst familyası. Paleosen devri ile Eosen devirleri arasında yaşamışlardır. Eozän devri sürecinde bu hayvanlardan modern etçiller türemişdir. Miyasidler çoğunlukla sansarımsı küçük etçillerdi. Omurgasızlar, kertenkeleler, kuşlar ve küçük memeliler ile beslenirlerdi. Bazı türler ağaçlarda, bazı türler yerde yaşarlardı. Dişleri ve tırnakları modern etçillerde olduğu kadar iyi gelişmiş değildi. Miacoidea üst familyası iki familyaya ayrılır: Miacidae ve Viverravidae familyaları. Miacidae familyasından köpeğimsiler, Viverravidae familyasından ise kedimsiler türemişdir. Takım Etçiller Nimravidae Nimravidae, etçiller (Carnivora) takımından nesli tükenmiş bir kedimsi familyası. 50 milyon yıl evvel Eosen devrinde ortaya çıkıp Pliosen devrinin sonlarına kadar varolmuşlardır. Eskiden bu familyanın üyeleri kedigillerin ataları olduğu düşünülmüştür. Ancak modern bilimde kedigillerden ayrı gelişmiş, kardeş olan bir familya olarak kabul edilir ve kedilere benzerlikleri sonradan tesadüf sonucu gelişmiş olduğu düşünülür. Nimvaridae familyasının bazı türleri çok büyük koparma dişlerine sahip olmuş oldukları için, kılıç dişli kaplanlara (Machairodontinae) benzemişlerdir. Ama bu familya ile de doğrudan bağlantıları olmadığı için bazı kaynaklarda "Yalancı kılıç dişli kediler" olarak adlandırılırlar. Sorumlu müdür Yazı İşleri Müdürü (sorumlu müdür), periyodu ne olursa olsun yayınlanan gazete ve dergilerin hukuksal sorumluluğunu taşıyan ve bu görevi üstlenmek için; yaş, öğretim durumu ve sabıkasızlık yönünden belirli şartlara sahip olması gereken kişidir. Millet Millet ya da ulus, çoğunlukla aynı topraklar üzerinde yaşayan, aralarında dil, tarih, ülkü, duygu, gelenek ve görenek birliği olan insanların oluşturduğu topluluk. Kimi çevreler millet kavramı ile ulus kavramının eşitlenmesine karşı çıkmaktadır. Genel olarak bir toprak, vatan üzerinden yaşayan homojen insan topluluğu kastetmek için kullanılır. Fransız ihtilali yükselen ulus mantığı millet kavramını bünyesine katmıştır. Millet kavramı Arapça, ulus Türkçedir. Millet kavramı ile ilgili olarak milliyetçi yorum kadar dini yorumlar da bulunmaktadır. Kur'an-ı Kerim'de çok yerde millet kavramı geçmektedir. Millet bu anlamda bir inanç ve din topluluğunu kastetmektedir. Fransız İhtilali ile beraber daha çok etnik temelli bir millet kavramı (ulus) ortaya çıkmıştır. Bir topluluğun ulus olarak adlandırılabilmesi için: Millet'in oluşumuna dair tezler kabaca iki ana yaklaşım altında toplanır: Özcü yaklaşım ve İnşaacı yaklaşım. Özcü yaklaşıma göre milletler toplumsal tarihin doğal ürünü olan birimlerdir. Bu birimlerin temelini kanbağı, dil, din, ortak tarih gibi bir takım kültürel elementler oluşturur. Bu kimlikler birey veya topluluğa doğuştan verilmiştir; bu nedenle birey veya topluluk tarafından reddedilmeleri çok zordur. Bu ortak özellikler kitlelerde doğal olarak bir birliktelik hissi veya milliyetçilik oluşmasını sağlayarak milletin harekete geçmesine ve kendi devletini kurmasına neden olur. Bu anlayış daha çok kendiliğinden oluşan bir milleti savunur. İnşacı yaklaşıma göre, milletler tarihsel sürecin görece daha geç döneminde ortaya çıkmış bir olgudur; ayrıca kapitalizmin ortaya çıkışı, sömürgecilik, modern devletin yapılanması ile yakından ilgisi vardır. Başka bir deyişle, milletin oluşumu insan toplumunun ortaya çıkmasıyla birlikte ortaya çıkmış bir olgu değildir. Toplumsal gelişimin belli bir safhasında meydana gelmiş bir üründür. Her şeyden önce bir milletin oluşumundan önce bir milliyetçilik akımının ortaya çıkmış olması gereklidir. Anderson'un hayali cemaatler veya tasavvur edilmiş yapılar'ı bu kapsamda anılabilir. Sami el-Cabir Sami Abdullah Sami el-Cabir (d. 11 Aralık 1972, Riyad), Suudi millî futbolcu ve teknik direktör. Futbol hayatına 17 yaşında başladı. Çünkü o zaman Suudi Arabistan'da futbol yasağı kaldırıldı. 2000 yılına kadar bu takımda oynayan Sami el-Cabir, 421 maçta 336 gol attı ve 247 asist yaptı. 2000 yılında kısa süreliğine Premier League takımlarından Wolverhampton Wanderers'a kiralandı. 2001 yılında takımına geri döndü. 2008 yılında futbolu bırakana kadar Al-Hilal takımında 305 maçta 143 gol atmıştır. Millî takım formasını ilk kez 1992'de giydi. 163 kez millî olup 44 gol ve 27 asist yapmıştır. 4 Dünya Kupası görmüştür. 1994, 1998, 2002 ve 2006 Dünya Kupası'nda yer alan futbolcu bu turnuvadan sonra millî takımı bıraktı. Kaplin Kaplin bir hareketi diğer bir ekipmana iletmek için kullanılan makina parçası. Bu hareketi iletme esnasında mekanik titreşimleri ortadan kaldırmak için kaplin lastiği denilen titreşim sönümleyici bir malzeme kullanılmak zorundadır. Kullanılmadığı takdirde ortaya çıkacak mekanik titreşimler makinaya zarar verebilir ve kulağa hoş gelmeyen sesler üretebilir. Kaplinler iki parçalı veya üç parçalı, üreten firmaya göre çok parçalı da olabilirler (örneğin şaftlar gibi). Makinalarda emniyetli hareket iletiminde önemli bir görevi olan; sistem içerisinden belki en basit, takıldığı makinaya göre de en ucuz eleman gibi görünen kaplinler; seçiminde, montajında dikkatli davranılmadığında üretimin en pahalı elemanı haline gelir. Monte edildiği makinanın sık durmasına sebep olur. Tüm makinalı çalışmalarda (özellikle endüstriyel) üretim zincirindeki bir halkanın aksaması tüm sistemi durduracağından, kaplinlerin seçimi montajı ve kontrolleri son derece önemlidir. Burada yapılan hatalar nedeniyle işletmelerde üretim kesintileri olur, kayıplar artar. Genel anlamda irtibat elemanlarının görevi, güç kaynağı olan motor veya döndüren eleman ile döndürülen eleman arasında irtibat sağlamak ve bu şekilde hareketi iletmektir. Mekanik irtibat elemanları olarak pratikte kaplinler ve kavramalar kullanılmaktadır. Kaplinlerde bağlantı, mekanik bağ ile gerçekleştirilir. Bu nedenle iki mil arasındaki irtibatı sağlamak veya kesmek, mekanik bağlantı elemanının takılıp sökülmesi ile yapılır; bu da ancak döndüren mil dururken mümkündür. Kavramalarda ise irtibat, mekanik veya fiziksel bir olaya (genellikle sürtünme olayına) dayanmaktadır; şöyle ki döndüren mil döndüğü halde istenildiği zaman irtibat sağlanabilir veya kesilebilir. Kaplinlere çözülemeyen kavramalar ve kavramalara çözülebilen kaplinler de denir. Herhangi bir düzgünsüzlüğü karşılamayan kaplinlere rijit, karşılayanlara ise esnek kaplinler denir. Esneklik kinematik bir irtibat vasıtası ile sağlandığı durumda kaplinlere, kinematik bağlı veya mafsallı, elastik bir eleman vasıtasıyla sağlandığı takdirde elastik, sıvı ile elde edildiği takdirde hidrolik, manyetik alanla elde edildiği takdirde manyetik kaplin denir. Kaplin çeşitleri, sistem ihtiyaçları doğrultusunda çok farklı tiplerde imal edilmektedirler. Bizim başlıca bildiğimiz ve piyasada yaygın olarak kullanılan kaplinler; tam flex dişli, yarım flex dişli, rijit, tambur, elastik, yaprak yaylı, spindle ve tork sınırlayıcı kaplinlerdir. Base Base (İngilizce: "Basset"), ince uzun ve kısa bedenli köpek ırklarına verilen ad. Baselerin bacakları çok kısa, düz ya da çarpıktır. Yumuşak, çok büyük kulakları başın iki yanından aşağı sarkar. Tüyleri genellikle çok renklidir. Baskın renkler kızıl kahverengi, siyah ya da beyazdır. Omuzdan yere yükseklikleri 28 – 35 cm, ağırlıkları 18 – 27 kg arasında değişir. Koku alma duyuları çok gelişmiştir. Avda da kullanılmalarına karşın, günümüzde daha çok süs köpeği olarak yetiştirilmektedirler. Basset Hound Irk Bilgisi Eksik Åžiir Eksik Şiir Sezen Aksu'nun 1975-2006 yılları arasında yazmış olduğu şarkı sözlerinden oluşan kitaptır. Aralık 2006'da Metis Yayınları tarafından piyasaya sunuldu. İlk 4 günde 17.000 adet satıldı. Toplam 197 şiirin yer aldığı kitabın ikinci baskısı Ocak 2007'de yapıldı. Toplam sayfa sayısı 224 olan kitabın ebatları ise 13.5x21.5 cm'dir. Japonya'daki ÅŸehirler listesi Bu liste, Japonya'daki şehirler listesidir. Japonya'da belirlenmiş şehir, çekirdek şehir, özel şehir ve şehir olmak üzere dört türde şehir bulunmaktadır. Japonya'nın başkenti Tokyo 1943 yılına kadar şehir olup günümüzde hukuki olarak metropol statüsüne sahip prefektörlüktür. Tokyo'nun çekirdeğini oluşturan özel semtler şehirlere benzer bir idari statüye sahiptir. 2018 yılı itibarı ile Japonya'da 790 adet şehir ve 23 adet özel semt bulunmaktadır. BatÄ± Highland beyaz teriyeri Batı Highland beyaz teriyeri, Batı İskoç beyaz teriyeri veya kısaca Westie, küçük, sağlam yapılı, kısa bacaklı bir teriyer ırkı. Kulakları ve kuyruğu dik, omuzdan yere yüksekliği 28 cm olan Batı Highland beyaz teryesi, ilk olarak 19. yüzyıl'da İskoçya'da yetiştirilmiştir. Diğer terye cinsleri gibi saldırgan değil, çok yumuşak huylu olduğundan, yaygın biçimde süs köpeği olarak yetiştirilmektedir. Bit Palas Bit Palas , Elif Şafak'ın Mart 2002 tarihinde yayınladığı 381 sayfadan oluşan Şehrin Aynaları, "Pinhan" ve "Mahrem"'in ardından yazdığı dördüncü kitabıdır. "Bit Palas", 2005 yılında İngiltere'de "en iyi yabancı edebiyat kısa listesi"nde yer almıştır. Mezarlıklar üzerine kurulması ve etrafındaki çöplerden dolayı yaşanmaz halen gelen Bonbon Palas adlı bir apartmanın hikâyesi anlatılmaktadır. Art Nouveau tarzında inşa edilen apartmanda yaşayanların hepsi birbirinden farklı kişilerdir.Zıt kuaför ikizler Cemal ve Celal; aşırı titiz Hijyen Tijen ve kızı Su; iki arada bir derede kalmış Mavi Metres; evhamlı ve sinameki Ateşmizaçoğulları; gizemli Madam Teyze; torunlarını masallarla "zehirleyen" Hacı Hacı; Metin Çetin ve uğruna bilimkadınlığını bırakıp peşinden gelmiş Karısı Nadya; yaşamın kıyısında yürüyen Sidar ve köpeği... Apartman sakinleri zıt olmakla beraber onları birleştiren hamamböcekleri ve çöp kokularıdır. Belçika çoban köpeği Belçika çoban köpeği, Belçika'da yetiştirilmiş çoban köpeği ırkı. Uzun bol tüylü postu genellikle siyah renkli olan Belçika çoban köpeği, ilk olarak Belçika'da Groenendaal köyünde yetiştirilmiştir. Omuzdan yere yüksekliği yaklaşık 60 cm, ağırlığı ortalama 25 kg'dır. Çoban köpeklerinin en değerlilerinden biri sayılmaktadır. Ermenistan'daki ÅŸehirler listesi Ermenistan'ın Belediyeleri, "topluluk(lar)" (համայնքներ "hamaynkner", tekil համայնք "hamaynk" ) olarak adlandırılır. Her topluluk kendi kendini yönetir (özerk) ve bir ya da daha fazla yerleşimden (բնակավայրեր "bnakavayrer", tekil բնակավայր "bnakavayr") meydana gelir. Yerleşimler; kasabalar (kaghakner, tekil kaghak) ve köyler (gyugher, tekil gyugh) olarak iki alt gruba ayrılır. 2007 yılı itibarıyla, Ermenistan'da 49 şehir, 866 kırsal olmak üzere toplam 915 topluluk mevcuttur. Başkent Erivan da topluluk statüsüne sahiptir ancak şehir/il değildir. Pinhan Pinhan, 1997 yılında yayınlanmış olan Elif Şafak'ın ilk romanıdır. İletişim Yayınları'ndan çıkan roman, 1998 yılında Mevlana Büyük Ödülü’nü kazandı. Elif Şafak bu romanında her ana bir hikâye sığdırmıştır. Kendini aramak için tekkeden ayrılıp İstanbul'a giden bir dervişin hikâyesidir. Önceleri tekkenin içindeki elma ağaçlarına çıkan Pinhan,daha sonraları tekkeye katılır. Orada bir müddet yaşadıktan sonra var olan "çift başlılığı"nı yenmek için kendini aramaya koyulur.Ve kendini bulmak için İstanbul'a gider. Porsche 718 Porsche 718, Porsche tarafından 1958-1962 yılları arasında üretilmiş, spor otomobil yarışları ve Formula 1'de yarışmış otomobil modeli. 550 temel alınarak yapılmış, ortadan motorlu bir yarış otomobilidir. RSK ve RS 61 gibi birçok sürümü üretilmiştir. "718 RS 60" modeli 1960 Sebring 12 Saat yarışını genel klasmanda kazanmış, Targa Florio yarışındaysa birçok zaferler kazanmıştır. 1961'de Masten Gregory ve Bob Holbert'in kullandığı 718/4 RS Spyder Le Mans 24 Saat'i kazanmıştır. 1963'te Porsche 904, 718'in yerini almıştır. İlk başta iki kişilik ve yolda kullanıma uygun olarak tasarlanan Porsche 918, daha sonra direksiyonun kokpitin ortasına alınmasıyla bir tek koltuklu 'Mittellenker"'e, daha sonraları ise gerçek bir açık tekerlekli yarış otomobiline dönüştürülmüştür. Formula 1'deki bir kural değişikliği sayesinde 1500 cc motor hacmindeki "718/2" sürümü 1961 Formula 1 sezonunda yarışmak için kabul edilmiştir. Porsche bu araçla 1961 sezonunda birçok yarışa girmiş, değişken sonuçlar almıştır. Dört Porsche birden 1961 Hollanda Grand Prix'inde yarışmışlar ve mekanik sorunlara rağmen yarışı tamamlamışlardır. Genel olarak 718, Ferrari'nin V6 156 Dino otomobili tarafından domine edilen 1961 sezonu sonunda ortaya çıkan yeni tasarımlara kıyasla çok büyük, çok ağır ve güçsüz kalmıştır. Carel Godin de Beaufort gibi özel takımlar 718 ile 1964 yılına dek yarışmaya devam etmişlerdir. Gerhard Mitter'in 1963 Almanya Grand Prix'de elde ettiği dördüncülük, beş yıllık bir yol otomobili şasisi ve 30 yıllık Volkswagen tasarımı hava soğutmalı dört silindirli boksör motorundan oluşan araç için büyük bir başarı olmuştur. Romanya'daki ÅŸehirler listesi Romanya, 8 idari bölgede (kalkınma bölgesi) 41 eyalet ve 1 başkentten oluşur. Bu idari bölgeler ve şehirleri şu şekildedir: Yunanistan'daki ÅŸehirler listesi Yunanistan idarî bakımdan toplam 13 Periferi'ye (vilayete) ve bunların içinde "kaymakamlıklar"a (nomos) ayrılmıştır: 1. Atina 1. Doğu Attika 1. Pire 1. Batı Attika 2. EÄŸriboz 3. Evritanya 4. Fokida 5. Ftiotis 6. Boeotia 7. Halkidikya 8. Ä°matya 9. Kılkış 10. Pella 11. Pierya 12. Serez 13. Selanik 14. Hanya 15. Kandiye 16. Laşit 17. Resmo 18. DÄ±rama 19. Meriç 20. Kavala 21. Rodop 22. İskeçe 23. Arta 24. Yanya 25. Preveze 26. Tesprotya 27. Korfu 28. Kefalonya 29. Levkas 30. Zakintos 31. SakÄ±z 32. Midilli 33. Sisam 34. Arkadya 35. Argolis 36. Korent 37. Lakonya 38. Mesinya 39. Kiklad AdalarÄ± 40. Oniki Adalar 41. Kardiça 42. Yenişehir 43. Magnezya 44. TÄ±rhala 45. Achaea 46. Aetolia-Acarnania 47. Elis 48. Florina 49. Grevena 50. Kesriye 51. Kozani Porsche 911 GT3 Porsche 911 GT3, Porsche'nin spor otomobil serisi 911'in yüksek performanslı modeli. GT3 sınıfı yarış otomobili üzerinden tasarlanmıştır ve Porsche'nin ürün çizgisinde 911 Turbo ve GT2'nin yanında yer alır. Turbo ve GT2'nin turboşarjlı motorlara sahip olmasına rağmen GT3'de atmosferik motor kullanılmıştır. 1973 Carrera RS'in atası olduğu 993 tabanlı RS'in yerine geçmesi için ilk kez 996 platformunda üretilmiştir. Şubat 2006'da 997 GT3 tanıtılmıştır. Porsche 911 GT3 Typ 997 (2006) Porsche 911 GT3 RS Typ 997 (2006) Bloodhound Bloodhound, iri ve güçlü köpek ırkı. Tarih öncesi dönemlerde atalarının Akdeniz ülkelerinde yetiştirildiği sanılan Bloodhound ırkı, günümüzdeki görünümünü 19. yüzyıl'da ABD ve İngiltere'de almıştır. Omuzdan yere yüksekliği 68 cm'yi, ağırlığı 50 kg'ı bulur. Temel özelliği, kulaklarının çok uzun, yüzünün kırışık olmasıdır. Postu siyah ve kahverengi, kırmızı ve kahverengi ya da yalnızca kırmızı olabilir. Günümüzde özellikle polis köpeği olarak yetiştirilmektedir. Bloodhound Irk Bilgisi CÃ¼ce tilki Cüce tilki ya da Kit tilkisi ("Vulpes macrotis"), köpekgiller (Canidae) familyasından Kuzey Amerika'da sık görülen bir tilki türü. Tabii yaşam alanı kuzey Meksika'ya kadar uzanır. Pas rengi lekeleri olan gri bir kürkü vardır. Kuyruğunun ucunda siyah bir nokta bulunur. Gri tilkinin aksine kuyruğu boyunca ilerleyen siyah bir çizgi yoktur. Cüce tilki kuru bölgeleri sever, genellikle çöllerde ve otlaklarda yaşar. Kendisine küçük bir in kazar ve ininden birkaç kilometreden fazla ayrılmaz. Cüce tilkiler geceleri ortaya çıkar. Avlanma zamanları günbatımının hemen sonrasındadır. Genellikle küçük hayvanları (kemirici ve diğer memelileri) ve böcekleri avlayarak beslenirler. Cüce tilki aileleri aynı avlanma bölgesini kullanabilirlerse de genellikle yalnız avlanırlar. Cüce tilkiler insanlardan korkmazlar ve diğer tilkiler kadar zeki değillerdir. Bu sık sık tuzaklara düşmelerine ve insanlar tarafından kolaylıkla zehirlenebilmelerine sebep olur. Cüce tilkilerin erkek ve dişileri ekim ve kasım aylarında eş seçerler. Çiftleşme aralık ayından şubat ayına kadar sürer. Yavrular mart ve nisan aylarında doğarlar. Bir seferde genellikle 3 ila 7 yavru doğar. Tafteni YaylasÄ± Tafteni, Rize ilinin Çamlıhemşin ilçesine bağlı olan Elevit yaylasının sınırları dahilinde bulunan bir yerleşim birimidir. Genel olarak bakıldığında Elevit yaylası Elevit (merkez) ve Tafteni olarak ikiye ayrılmıştır. Tafteni yaylasında merkeze göre daha az hane ve daha yüksek konumda bulunmaktadır. Berenice Abbott Berenice Abbott (Springfield, Ohio 1898 - Maine 1991) Amerikalı fotoğrafçı. Meslek yaşamına sürrealist sanatçı Man Ray'in asistanı olarak başlayan Berenice Abbott, 1930 yllarında New York kentiyle ilgili olarak hazırladığı belgesel fotoğraf dizileriyle büyük ilgi gördü. Ayrıca 20. yüzyılın başlarında yaşamış Fransız fotoğrafçı Eugène Atget'nin yapıtlarının Amerika Birleşik Devletleri'nde tanınmış olmasını sağladı. Fotoğraf çalışmalarını Changing New York, Greenwich Village, Today and Yesterday, Photographs ve The World of Atget adlı kitaplarında topladı. John Joseph Caldwell Abbott John Joseph Caldwell Abbot (d. 1821, St. Andrews, Québec - ö. 1893, Montreal) Kanadalı siyasetçi. Hukuk öğrenimi gördükten sonra siyasete atılarak 1857'de Muhafazakâr Parti'den milletvekili seçildi. 1887'de Senato üyeliğine seçildi. 1891'de başbakanlığa atandı, ancak sağlık sorunları nedeniyle 18 ay sonra istifa ederek siyasetten çekildi. Şenköy, Çamlıhemşin Şenköy, Rize ilinin Çamlıhemşin ilçesine bağlı bir köydür. Köyün 1946 yılındaki eski adı Amokta olup daha sonra "Şenköy" adını alarak köy statüsüne kavuşmuştur. Rize iline 73 km, Çamlıhemşin ilçesine 8 km uzaklıktadır. Sele Sele "(Lat.: Sella = Eyer)" bisikletle insan arasındaki 3 temas noktasından birisidir. Diğer temas noktaları gidon ve pedallardır. Bisiklet selesi genellikle bir sele borusuna takılır. Selenin yüksekliği, sele borusunun bisiklet gövdesinden içeri sokulması ya da dışarı çıkarılmasıyla ayarlanabilir. Seleler, sele borusuna altlarında bulunan raylar vasıtasıyla tutturulurlar. Standart pek çok selede bu borular krom-molibden alaşımlı çelikten üretilirler. Çelik raylı selelerin yanında hafifliklerine göre alüminyum ve titanyum raylı seleler de vardır. Bunların dışında estetik amaçlarla üretilen bakır raylı seleler de vardır. Bisiklet selelerinin ilk yıllarında bir sele sadece sığır derisi ile üretilebilirdi. Bir postun en kaliteli ve kalın kısmından üretilen seleler hem kullanıcısının vücut şekline göre biçim alarak konfor sağlardı hem de doğal gözenekleriyle nefes alarak sıcaklığın ayarlanmasına katkıda bulunurlardı. Deri seleler darbelere de daha dayanıklıdırlar. 1970'li yıllarda Amerika Birleşik Devletleri'ndeki bisiklet patlaması esnasında ucuzluk arayışına giden şirketler sele üretimine plastik ve diğer sentetik maddeleri soktular. Plastikten üretilen seleler, deriye göre çok daha ucuza malolmakta ve yeni bir plastik sele, yeni bir deri seleye göre ilk başlarda görece rahatlık sağlamaktaydı. Plastik selelerin dayanıksız olmaları ve bakteri oluşumuna engel olamamaları sebebiyle seleler bisikletin en sık değiştirilen parçaları arasındadır. Üretim maddesine göre seleler 3'e ayrılırlar. Thomas Abbt Thomas Abbt, (25 Kasım 1738, Ulm - 3 Kasım 1766, Bückenburg) Alman tarih ve makale yazarı. Genç yaşta makaleler yazmaya başlayan Thomas Abbt, çağdaşlarının çoğu gibi Friedrich II'ye içtenlikle bağlandı. Kunersdorf bozgunundan sonra Prusya halkının maneviyatını düzelttiği için, imparator tarafından 1759 yılında Frankfurt-am-Oder Üniversitesi'nde profesörlüğe atandı. Aynı yıl Vom Tode fürs Vaterland adlı yapıtını yayınladı. Halle ve Marburg üniversitelerinin çağrılarını geri çevirerek, Schamburg-Lippe kontluğunun eğitim ve dinsel işler yönetici oldu. Özellikle tarihçi olarak ün yapan Abbt, geçmişin kesin bir akılcılıkla anlatılmasını savunmuştur. Ona göre tarihin temel amacı, önyargıları dağıtmak ve niteleyici ayrıntılar üstünde durarak okuyucunun yargı gücünü geliştirmektir. Japonya'nın gölleri Büyüklük sıralarına göre Japonya sınırları içindeki göller Kara Abdal Kara Abdal (Kara Şemsi, Süleyman Şemsî Dede) (Konya 1828 - Hanya 1885) Mevlevî şair. Şems-i Tebrizi Mevlevi Dergahında yetişen Kara Abdal, yurt içinde bir geziye çıkarak Aydın Güzelhisar'daki Horasani Ali Dede dergahına bağlandı; sonradan dergahın şeyhliğini yaptı. Girit'te Hanya Mevlevihanesini kurdu. Mevlevilik etkisindeki şiirlerini 1887'de Divan'ında topladı. Kenan Işık Yusuf Kenan Işık (d. 1 Ekim 1947; Yakınca, Yeşilyurt, Malatya), Türk oyuncu, sunucu, eski gazeteci ve eski ana haber sunucusu. Özellikle Kim Milyoner Olmak İster adlı televizyon programı ile tanınmaktadır. Devlet Demiryolları'ndan emekli bir memurun çocuğu olan Kenan Işık orta okul öğrenimi gerçekleştiği dönemde Malatya Halkevi'nde amatör tiyatro yapmaya başlamış, lise öğrenimini gerçekleştirdiği Ankara'da okurken ise Meydan Sahnesi'ne girmiştir. Gazi Üniversitesi İktisadi ve İdari Bilimler Fakültesi, Kamu Yönetimi Bölümü'nden mezun olan Işık, 1972 yılında Devlet Tiyatroları Genel Müdürlüğü sanatçısı olmuştur. Işık ayrıca, Şehir Tiyatroları Genel Sanat Yönetmenliği yapmıştır. Sanatçı devam eden kariyeri süresince çok sayıda tiyatro oyunu yazmıştır. 1974 yılında Köşe yazarlığı sırasıyla Resmî Gazete (1973-1995), Yeni Yüzyıl (1995-1998), tekrar Resmî Gazete (1998-2000), Yeni Binyıl (2000) ve Akşam (2000-2002) gazetelerinde çalıştı. Televizyon ekranlarında başrollerini Gülben Ergen ve Haldun Dormen ile paylaştığı "Dadı" adlı diziyle boy göstermiştir. 2005 yılında Kenan Işık Erdoğan Aktaş'la tanışıp 4 Nisan 2005 tarihinde Star Haber'i sundu. 12 Haziran 2005 tarihinde haberi sunmayı bırakan Kenan Işık 20 Ağustos 2005 tarihinde Star Haber'i bıraktı ve tekrar oyuncu oldu. Sanatçı ayrıca Türk televizyon programları arasında fenomenler arasına giren Kim 500 Bin İster yarışmasının sunuculuğunu yapmış, değişen yeni adı ile Kim Milyoner Olmak İster yarışmasının sunuculuğunu yapmaya devam etmiştir. 21 Mart 2014 günü bilinci kapalı halde hastaneye kaldırılan Işık, ameliyata alındı. Ameliyatın 4 saat sürdüğü, sanatçının hayati tehlikesi bulunduğu belirtildi. Spor sonrasında saunaya giren Işık'ın, sauna sonrasında fenalaşıp dengesini kaybederek, kafasını yere çarptığı öğrenildi. Bu nedenle beyin kanaması geçiren Işık, hemen ameliyata alındı. Olayın olduğu tarihten bir müddet komada olan sanatçının tedavisi şu anda evinde devam etmektedir. 1990 yılında Hanımın Çiftliği dizisinde Bulut Aras'ı seslendirmiştir. MASE MASE, Multi Aegis Site Emulator'un kısaltmasıdır. NATO Hava Savunma ve Gözetleme birimleri tarafından farklı radar sensörlerden gelen bilginin işlenmesi ve dijital ortamda teşhiri ilkesine dayanır. Beşiktaş Anadolu Lisesi Beşiktaş Anadolu Lisesi veya baş harflerinin kısaltmasıyla BAL, 1871 tarihinde Sultan Abdülaziz tarafından Sarkis Balyan ustaya yaptırılmış, İstanbul'un Beşiktaş ilçesinde bulunan köklü bir lisedir. Çırağan Sarayı'nın harem dairesi olarak kullanılan bugünkü Beşiktaş Anadolu Lisesi binası, gerek planı gerek tezniyatı ile 19. asır mimarimizin en güzel örneklerinden biridir. Orijinal dış cephesi, odaları tavan işlemeleri hala eski şeklini korumaktadır. Binası Çırağan Sarayı'na ek olarak yaptırılmış sonradan harem dairesi olarak kullanılmıştır. Deli olduğu ileri sürülerek padişahlıktan indirilen V. Murat bugünkü Beşiktaş Anadolu Lisesi binasında 28 yıl hapis hayatı yaşamıştır. V. Murat'ın odası şimdi Beşiktaş Anadolu Lisesi kantini olarak kullanılmaktadır. Şimdiki binasında, 1924 yılında halifeliğin kaldırılmasından sonra 20. ilkokul düzenlemeleri yapılmış; 1937 yılına kadar Cumhuriyet'in 21. okulu olarak, Türk Milli Eğitimine hizmet etmiştir. Akaretler'de eski Anafartalar Ortaokulu'nun bulunduğu binada 1937-1938 öğretim yılında, yalnız orta 1. ve 2. sınıfları olan karma bir okul halinde açılan Beşiktaş Lisesi 1940-1941 öğretim yılında bugünkü binaya yerleşmiş ve Beşiktaş 2. Kız Ortaokulu adını almıştır. Milli Eğitim Bakanı Tahsin Banguoğlu zamanında Beşiktaş 1. Ortaokulu'nun kaldırılması üzerine erkek öğrencilerin bir kısmı Beşiktaş Lisesi'ne verilmiş ve okul karma liseye dönüştürülmüştür. 1959-1960 öğretim yılında Atatürk Kız Lisesi'nin Deneme Lisesi haline getirilmesi üzerine 'Beşiktaş Kız Lisesi' adını almıştır. 1993-1994 öğretim yılından itibaren tekrar karma liseye dönüştürülmüş ve ismi 'Beşiktaş Lisesi' olmuştur. 1995 yılında okulun tüm bahçe alanı peyzaj düzenlemesi yapılarak, tarihi ağaçlar koruma altına alınmış; ağaç rölevesi yapılmıştır. 1980 yılından sonra doldurulan sahilin, 2001 yılında kıyı tahkimatı yapılmıştır. 2005-2006 Eğitim öğretim yılından itibaren Beşiktaş Lisesi, Anadolu Lisesi statüsüne geçerek, Beşiktaş Anadolu Lisesi olmuştur. Öğretimden Liseye Giriş Sınavı (LGS) sonucunda tercih yapıp bu liseyi kazanan kız ve erkek öğrenciler bu liseye gitmeye hak kazanırlar. Kontenjanı 150 kişidir. Beşiktaş Anadolu Lisesi'nde öğretim dili Türkçedir. Ayrıca okulda İngilizce (zorunlu), Fransızca (seçmeli) ve Almanca (seçmeli) dersleri de verilmektedir. Atatürk'ü Anma, Gençlik ve Spor Bayramı haftası kapsamında, Beşiktaş Anadolu Lisesi Spor Kulübü tarafından ilki 2016 yılında gerçekleşen festivalde; voleybol, basketbol, futbol ve yelken dallarında yarışmalar düzenlenmektedir. Festivale İstanbul'dan birçok okulun yanı sıra Makedonya ve İsrail gibi çeşitli ülkelerden de katılım sağlandı. Ayrıca 17 Mayıs 2016 günü okulun ve mezunların müzik gruplarından sonra, Pinhani konser vermiştir. 2017 yılında İSOV Dinçkök MTAL ortak protokolü ile iki okulun ortak takımı olarak anılan ROBOTÜRK 6058, bir robotik takımıdır ve FIRST FRC League'de mücadele etmektedir. Türkiye ve yurt dışı dahil olmak üzere 4 turnuvaya katılan takımın 3 farklı robotu bulunmaktadır. 2017 yılında ülkemizi FIRST Hudson Valley Regional turnuvasında temsil etmeye hak kazanmıştır. Abdürrezzak Abdi Efendi Abdürrezzak Abdi Efendi, (d. 1835, İstanbul - ö. 1914, İstanbul) Osmanlı tuluat sanatçısıdır. Türk tiyatro dünyasında İbiş tiplemesini ilk olarak giyim ve davranış ekseninde kişileştiren kişidir. Yoksul bir aileden olduğundan öğrenimini sürdüremeyen Abdi Efendi, sahneye ilk kez Aksaray'da, kahveden bozma bir tiyatroda çıktı. Daha sonra Amerikan Tiyatrosu'nda çalıştı. Direklerarası'nda Handehane-i Osmani adlı tiyatro kumpanyasını kurarak İstanbul'un en ünlü komiği oldu. Mülazım-ı sâni rütbesiyle saraya alınarak, Muzika-i Hümayun'a girdiyse de, bir nüktesi yüzünden saraydan ayrılmak zorunda kaldı. İkinci Meşrutiyet'ten sonra serbest çalıştı.1914 yılında öldü. Bretonya epanyölü Bretagne epanyölü, orta irilikte, sık tüylü bir köpek ırkıdır. Omuzdan tere yüksekliği 44 – 52 cm, ağırlığı 13,5 – 18 kg olan Bretagne epanyölü, uzun bacaklı, av sırasında uzun mesafeleri koşabilen bir av köpeğidir. Tüyleri sık, düz ya da kıvırcık, genellikle koyu turuncu - beyaz ya da kahverengi - beyazdır. Burnu kulamsı, kırmızıya çalan kahverengi, kahverengi ya da koyu kırmızı olur. Kulakları yukarıdadır, yassıdır ve kafaya yapışık durur. Kuyruk ya hiç yoktur ya da 10 cm'yi pek az geçer. Avdaki ustalığıyla ünlüdür. Zekidir, eğitilebilir. Belirli bir hareket tarzı vardır. Sevimli ve oyuncudur. Sert bir eğitime tabi tutulursa hırçın olabilir. Evde uyuması gerekir. İyi huyludur. Ormanlık, düzlük ve tepelik, her türlü araziye uyum sağlayabilir. Soğuğa ve neme dayanıklıdır. özellikle çulluk, keklik, yaban tavşanı avında kullanılır. Daima hareketli ve coşkuludur, yorulmak bilmez. Avı sudan çıkarıp getirmek için gerekli gelişmiş içgüdülere sahiptir. Orta büyüklükte olduğu ve kolay taşınabildiği için milyonlarca avcı arasında büyük bir şöhret kazanmıştır. Bataklıkta avlanabilir. Avı bulur ve getirir. Neşeli karakterinden ötürü insana arkadaşlık eden bir köpek olarak da çok popülerdir. Daima bir spor köpeği olmakla birlikte apartman hayatına da kolayca uyum sağlayabilir. Geçmişi 1.800 yıl kadar öncesine dayanmaktadır,Zamanla artan gelişen ve daha iyisini bulma çabalarından doğan saf ve verimli cins çalışmaları yapılmıştır.1800lerde Fransa'nın Brittany bölgesinde bu türün en iyi numuneleri çaprazlanarak çok saf bir cins elde edilmiştir. 1900'lü yılların başında Arthur Enaud çalışmalarını hızlandırarak 1907'de bir Epagneul Breton kulübü kurmuştur.3 eylül 1907 de ise bir kongre düzelemiş ve bu cinse ait en iyi av köpeklerini katılımcılara sunmuştur.Bu toplantıdan sonra denen Bretonlar o kadar çok rağbet görmüştür ki haziran 1908'de ikinci bir kongre daha yapılmış ve bu av köpeğinin kullanımı hızla artmıştır. Brittany Irk Bilgisi Hovarda (albÃ¼m) Hovarda, Emel Müftüoğlu'nun 1995 yılında çıkardığı single. İçinde Hovarda ve Hoşgeldin Hüzün şarkıları bulunur. Bir albümün satış grafiğini yakalamıştır. Ayrıca Hovarda şarkısının klibi MTV'de bir yarışmada 3. olmuştur. Tōhoku Tōhoku (, "Tōhoku-chiho"; "Kuzeydoğu Bölgesi"), Japonya'nın sekiz bölgesinden biridir. Bölge, Honshū Adası'nın kuzeydoğusunda yer almaktadır. Tōhoku bölgesi, Akita, Aomori, Fukuşima, Iwate, Miyagi ve Yamagata prefektörlüklerinden oluşmaktadır. Tōhoku sert bir iklime sahip uzak ve doğal bir bölge olarak bilinir. Bölge daha önceden Michinoku adı ile bilinmekteydi. Ayrıca geleneksel olarak ülkenin en az gelişmiş bölgesi olarak da bilinir. Japonya'nın tamamında olduğu gibi dağlar burada da büyük yer kaplar. İklimi Honshū'nun diğer kısımlarına kıyasla daha sert olsa da ülkenin pirinç ihtiyacının %20'sini karşılar. 11 Mart 2011 tarihinde yaşanan Tōhoku depremi ve tsunamisi sonucu bölge ağır zarar görmüştür. Brie çoban köpeği Brie çoban köpeği, Fransız çoban köpeği ırkı. Erkeğinin omuzdan yere yüksekliği 58 – 68 cm, ağırlığı 36 kg olan Brie çoban köpeğinin (dişisi biraz daha küçüktür), bedeni çok uzun değildir. Kaba tüylü kuyruğu aşağı sarkık durur ve uç tüyleri buklelidir. Tüyleri sert, kalın, düz ve fazla uzun değildir. En yaygın renkleri siyah, koyu kurşuni ve kurşunidir. Göğsündeki küçük beyaz lekeler değerini düşürmez. Çok çabuk öğrenir, belleği güçlüdür ve sahibine sadıktır. Brie Çoban Köpeği Irk Bilgisi Johnson Mektubu Johnson Mektubu, Amerika Birleşik Devletleri başkanı Lyndon B. Johnson tarafından Türkiye başbakanı İsmet İnönü’ye 5 Haziran 1964 tarihinde gönderilen, Türkiye'nin Kıbrıs’a müdahalesini önlemek amacıyla yazılmış mektup. Kıbrıs’ta yaşanan çatışmaların artması ve Rum tarafının silahlanma kararı alması üzerine 2 Haziran 1964 tarihinde Türkiye hükümeti Kıbrıs’a çıkarma yapma kararını açıkladı ve gerekli hazırlıklara başladı. Yunanistan ve Kıbrıs Cumhuriyeti’nde de askeri hareketlilik artmaya başlamıştı. Yaşanan gelişmelerden rahatsızlık duyan ABD, bölgede çıkacak bir savaşı kendi stratejik çıkarlarına aykırı bulmaktaydı. Bu nedenle ABD tarafı devreye girme ihtiyacı duydu. Başkan Johnson tarafından imzalanan ve daha sonraları “Johnson mektubu” olarak tarihe geçen ünlü mektup 5 Haziran 1964’te Türkiye başbakanı İnönü’ye iletildi. Mektupta, Türkiye'nin adaya tek taraflı müdahalesinin Türk ve Yunan tarafları arasında savaşa yol açabileceği ve NATO üyesi olan bu iki ülkenin savaşmasının kabul edilemez olduğu ifade edilmiştir. Türkiye'nin müdahale kararı almadan önce müttefiklerine danışması gerektiği anımsatılmıştır. Ayrıca bu savaşın Sovyetler Birliği’nin de Türkiye’ye müdahale ihtimalini doğuracağı ve NATO'nun böyle bir durumda Türkiye'yi savunma konusunda isteksiz olacağı ima edilmiştir. ABD'nin Türkiye’ye sağladığı askeri malzemenin bu müdahalede kullanılmasına izin verilmeyeceği belirtilmiştir. Mektubun ardından Türkiye müdahale kararından vazgeçmiştir. İsmet İnönü 21 Haziran 1964’te ABD’ye giderek başkan Johnson ile bir görüşmede bulunmuştur. Mektup hem Türk kamuoyunda hem de Türk dış politikasında yarattığı etki ile büyük önem taşımaktadır. Mektup çok sert ve kaba bir üslupla yazılmış, küçük düşürücü ifadelere yer vermiştir. Bir süre kamuoyundan gizlenen mektup hem yönetim kademelerinde hem de Türk halkında büyük hayal kırıklığı yaratmıştır. Ayrıca Türkiye-ABD ilişkilerinde ve Türk dış politikasında bazı önemli değişikliklerin habercisi olmuştur. O dönemde Batı bloğu içerisinde yer alan Türkiye, bu mektup sayesinde kendi ulusal çıkarlarının Batı bloğunun, özellikle de blok lideri ABD’nin çıkarlarıyla çeliştiği noktada bağımsız politikalar geliştirme konusunda sıkıntılar yaşanabileceğini görmüş, ABD'nin kimi zaman kendisini yalnız bırakabileceğini anlamıştır. Burada uluslararası sistemin de etkisi görülmektedir. İki kutuplu sistemde bloklar arasındaki ayrım sertleştiği oranda blok üyeleri, içinde yer aldıkları bloktan bağımsız politikalar geliştirmekte zorlanmaktadır. Nitekim bu tarihten sonra bloklar arasındaki ilişkilerin yumuşamaya başlamasının da etkisi ile Türkiye çok yönlü politikalar izlemeye başlamıştır. Dış politikada ABD'ye olan bağımlılık azalmış hatta en düşük seviyeye inmiş, Sovyetler Birliği ile yakınlaşma süreci başlamıştır. ABD’nin sert tavrının nedenlerinden biri de o yıllarda Türkiye'nin stratejik öneminde görülen nispi azalmadır. ABD'nin 1960 yılında nükleer başlık taşıyabilen stratejik denizaltıları kullanmaya başlaması ile Türkiye’deki üslere olan ihtiyaç azalmıştır. Nitekim, ilerleyen süreçte Sovyetler Birliği’nin Akdeniz’deki varlığı artmaya başlayınca hem Türkiye'nin hem de Doğu Akdeniz’in güvenliği açısından Kıbrıs’ın önemi artmıştır. Bu nedenle ABD, Kıbrıs sorununda Türkiye’ye karşı daha yumuşak bir tavır tercih etmeye başlamıştır. http://www.ismetinonu.org.tr/index.php/27-mayis-ihtilali-ve-sonrasi/kibris-sorunu-ve-inonu http://www.radikal.com.tr/haber.php?haberno=35530 http://www.akintarih.com/turktarihi/cumhuriyetdonemi/johnson_mektubu/johnson_mektubu.html Kantō Kantō (, "Kantō-chihō"), Japonya'nın sekiz bölgesinden biridir. Bölge, Honshū Adası'nın orta doğu kesiminde yer almaktadır. Kantō bölgesi Gunma, Tochigi, Ibaraki, Saitama, Tokyo, Chiba ve Kanagawa prefektörlüklerinden oluşmaktadır. Bölgenin nüfusu 1 Nisan 2012 yılı itibarı ile 42.598.300 olup Japonya'nın nüfusunun üçte birini oluşturmaktadır. Kanto bölgesi adını topraklarının %40'nın bulunduğu Kantō Ovası'ndan almaktadır. Kantō bölgesinin güneyinde ülkenin en büyük metropol alanı olan Büyük Tokyo Metropolü yer almakta olup kuzeyinde de Kuzey Kantō yer almaktadır. Japonya hükûmetinin tanımladığı Ulusal Başkent Bölgesi (首都圏 "Shuto-ken") Kantō bölgesine ek olarak Yamanashi prefektörlüğünü de içerir. Kantō Japonya'nın en gelişmiş, kentleşmiş ve sanayileşmiş bölgesidir. Tokyo Körfezi kıyısında yer alan Tokyo ve Yokohama önemli hafif ve ağır sanayi merkezleridir. Kıyıdan uzak diğer şehirlerde ise hafif sanayi ve otomotiv endüstrisi bulunmaktadır. Brüksel griffonu Brüksel griffonu, Belçika'da üretilmiş süs köpeği ırkı. Suratı kısa, gözleri iri ve koyu renklidir. Yüzündeki uzun tüyler, özel bir hava verir. Omuzdan yere yüksekliği 20 cm, ağırlığı 3,5 - 4,5 kg'dır. İri yuvarlak kafasının yukarı kesiminde yarı dik kulakları vardır. Kuyruğu küçük ve diktir. Tıknaz gövdesi daha çok kaba ve sert tüylüdür. Rengi kızıla çalan kahverengi, siyah ve kızıl-kahverengi hareli, siyah zemin üstüne kızıla çalan kahverengi, lekeli ya da düz siyah olabilir. Brüksel griffonu ırkı, 17. yüzyılda Belçika sokak köpeği ile bir pinşer ırkının çaprazlanmasıyla elde edilmiştir. Daha sonra bazı epanyöl ırklarıyla da çaprazlamalar yapılmış, 19. yüzyılda Brüksel griffonunun standart özellikleri belirlenmiştir. Genellikle uysal bir hayvan olmasına karşın aralarında inatçı ve hırçın olanlar da çıkmaktadır. Ali Kerimi Ali Kerimi, (Farsça: علی کریمی Alī Karīmī; tam adı: محمد علی کریمی پاشاکی Mohammad Alī Karīmī Pāshākī; d. 8 Kasım 1978, Kerec, İran) İranlı futbolcudur. Futbola Persepolis'de başlamıştır. Bunun ardından Al Ahli, Bayern Münih ve Schalke 04 takımlarında oynamıştır. 112 kez giydiği millî formayla 36 gol ve 43 asist yapmıştır. İran millî takımında ileriye dönük orta saha ve oyun kurucu pozisyonlarında oynayan Karimi 112 millî maçta 36 gol atarken 43 de asist yapmıştır. 2004 yılında "Asya'da Yılın Futbolcusu" seçilen Karimi, takımı İran'ın Asya Oyunları'nda elde ettiği bir şampiyonluk ve iki üçüncülükte önemli paya sahiptir. Oyuncu ülkesinin 2006 FIFA Dünya Kupası kadrosunda da yer almıştır. Porsche 917 Porsche 917, Porsche'ye ilk Le Mans 24 Saat genel klasman zaferini kazandıran yarış otomobili (1970 ve 1971). Gücünü typ 912 12 silindir boksör motorunun 4.5, 4.9 ve 5 litre versiyonlarından alan 917 modelleri, uzun kuyruklu versiyonda 2.3 saniyede 0'dan 100 km/saat hıza çıkabiliyor ve 240 mph(390 km/h)son hıza ulaşabiliyorlardı. 1973 yılında CanAm serisi yarışlarda turboşarjlı Porsche 917/30 yarış için 1100 bhp, sıralama turları içinse 1580 bhp güç üreten bir motora sahipti. 917, spor otomobil yarışlarında motor gücü, hızı ve imajıyla efsanevi bir yere sahiptir. Hatta Steve McQueen'in filmi Le Mans ile film yıldızı da olmuştur. Derya Baykal Derya Baykal (d. 1 Şubat 1957, Ankara), Türk oyuncu. Konservatuvarda öğrenciyken TRT Ankara Radyosu'nda çocuk saati ve radyo tiyatrosunda programlar yaptı. 1975 yılında Ankara Radyo Televizyon'ndaki eğitimini tamamladı, ardından Ankara Devlet Tiyatrosu'na girdi. Ertesi yıl Levent Baykal ile evlendi ve bu evlilikten oğlu Mert Baykal doğdu. Derya Baykal, Devlet Tiyatrosu'nda yaklaşık 10 yıl görev yapmıştır. Tiyatro sanatçısı Oya İnci'nin kardeşidir. Derya Baykal, "Rita" adlı oyundaki rolüyle "Sanat Kurumu Yılın Kadın Oyuncusu" seçildi. Televizyonda, Adile Naşit'ten sonra "Masalcı Abla" olarak çalıştı. TV sunuculuğu ve seslendirme çalışmaları yaptı. Televizyon dizilerinde yer aldı. Bu çalışmalarından ötürü, yılın seslendirme sanatçısı, yılın sunucusu, yılın en iyi dublaj sanatçısı olarak değişik ödüller aldı. Spiker Orhan Ertanhan ile ikinci bir evlilik yapan Derya Baykal, devlet tiyatrosundan ayrılarak özel tiyatrolarda çalıştı; 1983 yılında Ankara Sanat Tiyatrosu'nda "Bir Şehnaz Oyun" adlı oyunda rol aldı. 1986 yılında "Muzır Müzikal" oyunu ile Ortaoyuncular'a katıldı. Uzun yıllar Ortaoyuncular'la çalıştı. 1988'de Ferhan Şensoy ile evlendi. Bu evlilikten Müjgan Ferhan ve Neriman Derya adlı iki kızı oldu. 1994 yılında Ferhan Şensoy'un yazdığı tek kişilik "Şu Gogol Delisi" adlı oyundaki rolü ile "Avni Dilligil En İyi Kadın Oyuncu" ödülünü aldı. 1995'te Fransız televizyonunda "Ester ve Sarah" adlı bir filmde rol aldı. 1997 yılında Ortaoyuncular'da "Haldun Taner Kabare" adlı oyunu sahneye koydu. Eşi Ferhan Şensoy ile ayrılmaya karar verince Ortaoyuncular'dan da ayrıldı. Daha sonra televizyonculuğa yönelen Baykal, el işleri hakkında yaptığı televizyon programı ile tanındı. Pure Morning "Pure Morning" İngiliz alternatif rock grubu Placebo'nun bir şarkısıdır. Şarkı, grubun ikinci albümü ""Without You I'm Nothing""'de bulunmaktadır. Şarkı her ne kadar ilk olarak B-side için kaydedilmiş olsa da, grup şarkıyı çok sevdiğinden albümlerine koymaya karar vermiştir. Şarkı, genellikle grubun en çok çalınan ikinci şarkısı olarak bilinmektedir; en çok çalınan şarkı ise "Nancy Boy"'dur. Şarkı, birçok İngiliz televizyon reklamlarında kullanılmıştır. Klibinde Brian Molko'nun bir gökdelenin çatısından kendisini atarak intihar edecektir, aşağıda da onun intihar edeceğinden korkan bir kalabalık korkulu gözlerle onu izlemektedir. Bir yandan da polisler aşağıda konumlanmaktadır. Bir diğer polis Brian Molko'nun bulunduğu kata çıkıp onu kurtarmaya çalışmaktadır. Tam o anda Molko kendini aşağıya atar ve sanılanın (-ve olması gerekenin-) aksine aşağı düşmek bir yana, gökdelenin duvarından aşağıya doğru yer çekimine karşı gelerek yürümeye başlar. Mike Shinoda Mike Shinoda (Michael Kenji Shinoda, d. 11 Şubat 1977, Kaliforniya) Japon Amerikan müzisyen, yapımcı ve şarkıcı. Linkin Park gurubunun kurucularındandır ve hâlâ gurubun üyelerindendir. Michael Kenji Shinoda, 11 Şubat 1977’de Muto ve Donna Shinoda’nın oğlu olarak dünyaya geldi. Birkaç yıl sonra Mike’ın kardeşi Jason doğdu. Sonra Agoura Hills, California’ya yerleştiler. Mike çok küçük yaştan itibaren yeteneklerini geliştirmeye başladı. Shinoda ailesi akşam yemeği için dışarı çıktığında, Mike yemeğini erken bitirdiği zaman ailesi ona bir peçete verirdi ve Mike buraya bir şeyler çizerdi. Mike’ın annesi, Mike daha 3-4 yaşlarındayken onun için bir piyano dersi düzenlemiş. Böylece müzik hayatına “klasik müzik” ile birlikte başlamış ve bunu 12 yıldan uzun sure devam ettirmiştir. Klasik müzikten sıkılan Mike, hip-hop’a ilgi duymaya başladı. 12 yıl süren piyano derslerinden sonar Mike’ın piyano öğretmeninin ona öğretecek bir şeyi kalmadığı için ona kendi başına yola devam etmesini ve kendini geliştiresini söylemiş. -2004, Mike Mike, yarı Japon yarı Amerikan kimliğinden dolayı zor günler geçirdi. Derken Brad Delson ile Mike arkadaş oldular. Brad, Mike’a nasıl gitar çalınacağını öğretti. Beraber grup kurdular ve adı Xero oldu. (Daha sonra Xero 818, Hybrid Theory, son olarak da Linkin Park) Mike liseyi bitirdikten sonra Pasadena’daki tanınmış Art Center College of Design’da tasarım ve resim bölümünde okudu. Joe Hahn da bu koleje katıldı ve Xero grubuna dahil oldu. Mike’ın oda arkadaşı Corey Sandelius’tu böylece Mike’la arkadaşlıkları arttı. Hybrid Theory’nin performans 6 kaydıyla Mike’ın finalları aynı haftaya denk geldi. Mike 1998 yılında “Arts in Design and Illustration” lisansıyla mezun oldu, sınıfındaki en genç kişiydi ve 21 yaşındaydı. Mike kolejin dışında grafiker olarak CD kapakları tasarladı. 1997’de Styles of Beyonds’un 2000 Fold albümü için bir kapak tasarladı ve Marco Polo’nun grubu için bir parça yaptı. Mike, grafik tasarıcımcılığını grubunda da devam ettirdi.Bu arada söz yazmaya ve müzik kaydetmeye Mark Wakefield ile devam ediyorlardı. Mark Wakefield gruptan ayrılınca grup onun yerine Chester Bennington’ı buldu ve grup yeni ismini “Hybrid Theory” olarak değiştirerek yoluna devam etti. Derken, 1999 Mayıs’ında “Hybrid Theory EP”yi piyasaya sürdüler. Mike EP’nin kapağı da hazırlamış oldu. Sonraki zamanlarda grup adını Jeff Blue’nun da yardımıyla “Linkin Park” olarak değiştirdi.(Chester’ın ortaya attığı fikirler üzere Lincoln Park’tan Linkin Park türetilmiştir.) Böylece Warner Bros ile Linkin Park bir album kontratı imzalamış oldu. (bundan once Warner Bros Linkin Park’I üç kez reddetmişti.) Hybrid Theory Ekim 2000’de piyasaya sürüldü. Mike Shinoda albümleri için yine bir çizim yaptı, Hybrid Theory’nin üstündeki asker Linkin Park hayranları için bugüne kadar bir numaralı dövme kalmayı başarmıştır. Grup, Hybrid Theory’I tanıtma amaçlı geniş kapsamlı bir tura çıktı. Hard Rock Performansı dalında Crawling şarkısı ile Grammy Ödülleri’ne aday olan Linkin Park ilk Grammy’sini kazandı ve böylece Mike da grubuyla büyük bir başarıya imza attı. Hybrid Theory 2001 yılının en çok satan albümü olmuştur ve 25 milyondan fazla satmıştır. ingiliz classic rock dergisinin "the 100 greatest rock albums of all-time" adlı listesinde 72. sırada, amerikan rock and roll hall of fame'in "the definitive 200" listesinde 64. sırada, "1001 albums you must hear before you die" adlı kitapta da listededir. 2002 yılında Joe Hahn ve Mike Shinodanın yazdığı şarkı “It’s Going Down” X-Ecutioners grubuyla yapılan düetle harmanlanarak dinleyici karşısına sunuldu ve Mike yapımcılık görevini üstlendi. Mike ayrıca Linkin Park’ın ilk albümünü ve Reanimation’ın prodüktörlüğünü yaptı ve bu albümlerin kapaklarını da kendisi tasarladı. Bu albüm Mike’in arkadaşlarıyla birlikte çalışmasına izin verdi, Cheapshot gibi. Ve insanlar Hybrid Theory turu boyunca onlarla tanıştı, Aaron Lewis de buna örnektir. Linkin Park’ın ikinci albümü olan Meteora 2003 Mart’ta görücüye çıktı ve ilk albümdeki gibi geniş kapsamlı bir dünya turuna çıktılar. 10 Mayıs 2003 yılında Mike uzun süredir sevgilisi olan Anna Lovejoy ile hayatını birleştirdi. Anna çocuk kitapları yazarıdır. Mike Shinoda 2004 yılında Depeche Mode’un single’I Enjoy The Silence şarkısını yeniden düzenledi. Albümleri için Remixes 81-04 adı verildi ve single’ın çıkış tarihi için Ekim ayı seçildi. Takip eden aylarda Jay-Z ile Linkin Park birlik olarak MTV için bir mush up albümü çıkardı ve küçük bir show verdiler. Mike, Jay-Z ile çalışmaktan büyük bir onur duydu, onun işinin büyük bir hayranıydı. Mike, EP’nin prodüktörlüğünü yaptı, şarkıları mixledi ve albüme katkıda bulundu. EP’deki single olan, Numb/Encore şarkısı “En iyi Rap/En iyi Şarkı İşbirliği” dalında 2006 yılında 2. Grammy Ödülü’nü kazanmış oldu. Ayrıca Mike bu yılda, Michael K. Shinoda Endowed Scholarship’I kurdu ve Art College Centre Dizayn Bölümü’ne bursluluk için teklif götürdü ve Art College, Mike’ın çalışmalardan gelir sağladı.Mike ayrıca, Amerikan-Japon Müzesi’ne bağışta bulundu. Dünya turu bittikten sonra, grup çalışmalarına ara verdi. Mike zamanını hip hop yan projesi olan Fort Minor’la geçirmeye başladı. Bu album Mike’ın arkasaşlarıyla çalışmasına fırsat verdi, Style Of Beyond, Common ve Jonah Matranga dahil. Fort Minor’un mixlerinden oluşan “Fort Minor: We Major” adını aldı, “The Rising Tied” albümü ise Kasım 2005'te piyasaya sürüldü.Mike Jay-Z’yi baş yapımcı olarak kaydetti ve Brad de album parçalarının listesinde öneride bulundu; fakat Mike albümü üretti ve albümü kendi mixledi. Hem de neredeyse bütün enstrümanları kullandı ve albümün kapağını yaptı. Albüm eleştirmen, hayranlar, ve 50 Cent’in Malezya’daki desteği dahil tüm bu insanlar tarafından iyi bir not aldı. Bu album, şarkı sözlerinde Mike’ın özellikle kişisel hayatından temalar içeriyordu. Mike “Where’d You Go” şarkısını eşi için yazdı. Ailesini göz önünde tutarken tur yüzünden büyük bir zamanını ailesinden uzakta geçirdi. “Kenji” şarkısı kamp boyunca yaşanılan gerilimi ve kamplarda karakterlerinden nelerine el konulduğunu anlatır. Bu şarkı Mike’s babasının ve halasının enterne kampıyla ilgili söylediklerini içerir. Mike, Lil’ Jon ile birlikte “score for the 2005 VMAs” için yazdı. Fort Minor’un konsepti, album kapağı dahil yaklaşık 10 parça çizimden oluşuyordu. Mike çalışmalarını gösteren ilk sanat galerisinin açılışı için “Gallery 1998” tutuldu.Bu gösterim “Diamonds Spades Hearts Clubs” adlı, karışım özellikleriyle öne çıkan parçaları dahil hayvanlar, robotlar, kalp, bel ve kulüp simgeleri içeriyordu.Mike’ın internet sitesinde çizimlerinin kitabı satıldığı gibi t-shirtler ve bazı çalışmalarının kopyaları satıldı. Mayıs 2007’de Linkin Park’ın üçüncü albümü “Minutes to Midnight” satılmaya başladı. Bu albüm diğer albümlere gore Mike’ın bazı vokallerini içerir. Mike hala önceki albümlerdeki kadar çalıştığına dair yazdığı şeylerde atıfta bulundu. Mike, Rick Rubinle yapımcılık işini ortak yaptılar. Linkin Park, Busta Rhymes ile birlikte “We Made It” single’ını çıkardı. Bu single’da Mike’ın kendi güfte dizesi ve Chester’ın söylediği nakarat bulunuyor. Grup, “Minutes to Midnight”ı tanıtım konserlerini bitirdiğinde, Mike “Glorious Excess” adlı sanat gösterisi için çalışmaya başladı. Sitesinin aracılığıyla “Sirens and Silence” adlı bir film yayınladı. Filmde kendini ve diğer görüntüleri montajladı. Gösteri iki yarım parçadan “Born” ve “Dies”den oluşuyordu.“Born” Japon-Amerikan Uluslararası Müzede 11 Temmuz 2008’de, “Dies” ise 29 Ağustos 2009’da açıldı. Mike ve Mark Wakefield 2008 yılında tekrar iş birliği yaptı. Şarkıyı yazdılar, yaptılar ve bir Barack Your World adı altında White Pegacorn ile bir video yaptılar. Bu parka Barack Obama’nın adaylığını desteklemek içindi. 2009 Şubat ayında Anna ve Mike’ın ilk çocukları olan “Otis Akio Shinoda” dünyaya geldi. Mike, 2010 yılının birçok bölümünü Linkin Park’ın yeni albümü için zaman harcayarak geçirdi. Linkin Park; iPod, iPad ve iPhone’lar için yılın başlarında, Mike’ın oyun birçok karakter üzerinde çalıştığı oyun olan 8-Bit Rebellion piyasaya sürüldü. Oyunun müziklerinde Linkin Park’ın şarkıları kullanıldı. Mike, Cypress Hill’ın “Carry Me Away” adlı şarkısının prodüktörlüğünü yapıp söyledi. Cypress Hill bu şarkıyı kendi albümleri olan “Rise Up”da sergiledi. 2010’da Mike ayrıca “East West Players 44th Anniversary Visionary Awards”da işi, sanatı ve sanatındaki çalışmalarından dolayı onur ödülüne layık görüldü. Linkin Park’ın dördüncü albümü olan “A Thousand Suns” 14 Eylül 2010’da piyasaya sürüldü ve grup yeniden geniş kapsamlı bir dünya turuna çıktı. Mike'ın etkilendiği gruplar arasında NIN, Depeche Mode ve N.W.A. gibi gruplar yer alıyor. Mike grup dışında da grup içinde olduğu kadar aktif bir insan. Genç rapçilerin önünün açılması için birçok çabada bulunuyor. Mike Shinoda Linkin Parkın Reanimation adlı albümlerinde de yapımcı olarak görev aldı. 2005 yılında solo albümü Fort Minor ile Believe Me, Where'd You Go, Petrified gibi başarılı şarkılara imza attı.. Loituma Loituma, 4 kişiden oluşan Fin müzik grubu. Enstrüman kullanmadan müzik yapar. En ünlü şarkıları Ieva's Polka'dır. 1989 yılında Helsinki'de Sibelius müzik akademisinde yedili olarak başladıkları müzik yaşantılarında, ilk grupları jäykkä leipä'yı kurdular. Gruptan ayrılanlar Hedningarna'ya katıldılar. Kalanlarsa amaçları Finlandiya müziğini Dünya'ya açmakla mükellef Loituma grubunun üyeleri idi. Kullandıkları enstrümanlar sadece "kanteles" adlı bir çeşit arp ve sadece kendi sesleriydi. İki albüm çıkardılar birlikte. İlki Loituma, 1995 yılında yayınlandı. İkinci albümleri Kuutamolla 1998 yılında yayınlandı. Grup ayrıca 1997 yılında Kaustinen Müzik Festivali'nde yılın grubu olarak seçilmiştir. Stranger in a Strange Land Stranger in a Strange Land ÅŸu anlamlara gelebilir: I Do "I Do" (), Fabrizio Faniello tarafından seslendirilen 2006 Eurovision Şarkı Yarışması'nda Malta'yı temsil eden şarkı. Şarkı İngilizce dilinde seslendirilmiştir. Şarkı Aldo Spiteri, Fabrizio Faniello tarafından yazılmıştır. The Cost of Living The Cost of Living aşağıdaki anlamlara gelebilir: Porsche 930 Porsche 930, 1975-1989 arasÄ±nda Porsche 911 serisinin Turbo versiyonu. 1974 yılında Porsche, ilk seri üretim turboşarjlı otomobil modelini Frankfurt Otomobil Fuarı'nda tanıttı ve 1975 model yılında ilk Porsche 911 Turbo'yu (Kuzey Amerika'da Porsche 930) piyasaya sundu. Aracın şasisi geniş lastikleri örtmek için genişletilmiş çamurlukları ve "balina kuyruğu" ("whale tail") olarak anılan büyük arka kanadı ile diğer 911'lerden çok farklıydı. İlk modellerde 3.0 litre (260 HP/191 kW) motor kullanılırken, 1978'den sonra 3.3 litre (300 HP/191 kW) motorlara geçildi. İlk otomobillerde aşırı süreli turbo boşluğu dikkat çekmekteydi. Aracın üretim sayısı yeterli rakama ulaştığında, 911 Turbo'nun yarış modeli Porsche 934, 1976 yılında FIA Grup 4 lisansını elde etti. Birçok 934, Le Mans 24 Saat ve diğer yarışlarda BMW 3.0 CSL "Batmobile" gibi devrin önemli araçlarıyla mücadelelere girdiler. Daha ileri derecede modifiye edilmiş Porsche 935 ise FIA Grup 5 kuralları için tasarlanmış, 1974 model 2.1 litre RSR Turbo'dan geliştirilmişti. 1976 yılında yarışmaya başlayan 935, 1979'da Le Mans 24 Saat yarışını kazandı. 1980'li yıllarda da bu modeller özel takımlar arasında popülerliğini korudu. 70'lerin sonunda ortaya çıkan geniş Porsche hayran kitlesi, araçlarda fabrika çıkışı olmayan özellikler talep etmeye başlamıştı. DP ve Kremer gibi fabrika dışı firmalarca yapılan bu değişiklikler Porsche'nin de ilgisini çekmiş, 1981 yılıda Zuffenhausen'deki tamir departmanında müşteri isteklerine özel araçlar üretilmeye başlanmıştı. Bu yıl, Turbo ağırlıklı az sayıda 911 modeli, yeni Flachtbau gövdeye çevrilmiştir. 40.000 Alman markı tutarındaki bu değişim, Turbo'nun etiket fiyatını ikiye katlamaktaydı. Ancak herşeye rağmen ilk 911 Flachtbau modeli, 935 benzeri ön kanadı ve pleksiglas örtüler arkasında ön tampona gömülü dairesel farları ile çok dikkat çekici bir modeldi. Bu modelden çok az sayıda üretildikten sonra Porsche, açılıp kapanabilen ön farları uygulamaya koydu. Her iki versiyonuyla da Flahtbau, 911'in yuvarlak far tasarımından çok daha radikaldi. Her araçta derin yan etekler, arka çamurlukların ön kısımlarına açılmış üç parçalı hava girişleri, burna monte edilmiş FIA Grup B yağ soğutucusu bulunmaktaydı. Porsche 930, sadece üretiminin son yılında 5 ileri vites kutusuna sahip oldu. Daha önceki dönemde atmosferik motorlu modellerin 5 ileri şanzımanları, 930 Turbo'nun devasa torkuyla başa çıkacak güçte değillerdi. Dört vitesli şanzımanıyla Porsche 930, 200 km/sa hızı üçüncü viteste aşabilmekteydi! Daha sonraki tüm 911 nesillerinde Turbo versiyon her zaman yerini aldı. Dört tekerden çekiş sistemi 993 neslinden itibaren (hafifletilmiş GT2'ler dışında) tüm Turbo modellerde uygulandı. A Tale of Two Cities A Tale of Two Cities ÅŸu anlamlara gelebilir: Taunus Dave Dave, ÅŸu anlamlara gelebilir: The Hunting Party The Hunting Party, ÅŸu anlamlara gelebilir: 1979 Le Mans 24 Saat Yarışı 1979 Le Mans 24 Saat yarışı, 47. Dayanıklılık Grand Prix'i olarak yapıldı ve 9-10 Haziran 1979'da koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. Numbers Numbers ÅŸu anlamlara gelebilir: Homecoming Homecoming ile şunlardan biri kastedilmiş olabilir: Ã‡iftevi Ã‡etin Jajce Yayça veya Yayçe (Boşnakça: Jajce), Bosna-Hersek'in merkezinde Vrbas Nehrinin kenarında; Banya Luka, Mrkonjiç Grad ve Donji Vakuf yollarının kesişim noktasında yer alır. Adını etrafında bulunan ve yumurtaya ("jaja") benzeyen irili ufaklı tepelerden almıştır. Travnik'in 45 km kuzeyindedir. Dik çatılı tipik evleri ile dikkat çeker. Kalesi adeta zamana meydan okumaktadır. 1991 nüfus sayımında merkezinde 11.000 olmak üzere toplam 44.903 nüfusu vardı. Bunun %38'ini Boşnaklar, %35'ini Hırvatlar, %19'unu Sırplar oluşturmaktaydı. Osmanlı Devleti 1463'te Yayça'da egemenlik kazandı fakat aynı yıl içinde bu bölge Macaristan'ın eline geçti. 1463'ten 1528'e kadar Bosna'da Osmanlılara karşı Hristiyanlığın kalesi olarak kabul edildi. Bu dönem boyunca son Bosna Kraliçesi Büyük Katerina şehrin en eski kilisesi olan Aziz Luka Kilisesini onardı. Papa bütün Hristiyan monarşilerine Yayça'nın düşmemesini sağlamaları için ısrar etti. Venedik şehrin savunması için hatırı sayılır miktarlarda maddi yardımda bulundu, Macaristan birçok askeri birliğini bölgeye sevketti. Ancak 1526'da gerçekleşen Mohaç Meydan Muharebesi'nde Macaristan'ın yenilgiye uğratılması ve Osmanlı Devletine bağlı bir krallık haline getirilmesiyle Yayça savunmasız kaldı. 1528'de Osmanlı topraklarına bağlandı. Bu bölge muhtemelen Osmanlı egemenliğine giren son Bosna şehridir. Şehir tarihi eserleri bakımından herhangi bir hükümranlık dönemine ilişkin baskın özellikler taşımaz. Farklı zamanlarda ve farklı hükümranlıklar altında yapılan birçok kilise ve camiye sahiptir. Yayça, II. Dünya Savaşı ve sonrası önemli etkinliklere ev sahipliği yapmasıyla ün kazandı. II. Dünya savaşı sırasında Yugoslavya Milli Liberalleşme Anti-Faşist Meclisi'nin ikinci toplantısı ile II. Dünya savaşında sonra Yugoslavya Sosyal Federal Cumhuriyetinin kuruluş toplantıları bu şehirde gerçekleşti. Avrupa'nın en güzel şelalelerinden birine sahiptir. Vrbas nehrinin Pliva gölüyle birleştiği yerde bulunan şelale görülmeye değer niteliktedir. Şelalenin yüksekliği 30 metre iken son savaş sırasında 20 metreye düşmüştür. Bunun nedeni kesin olarak bilinmemekle birlikte gerçekleşen bir deprem sarsıntısının etkisi ve/veya Bosna savaşı sırasında nehir üzerindeki hidro-elektrik santrallerinin bombalanması sonrası nehrin su seviyesinin yükselmesi sonucu gerçekleşmiş olabileceği belirtilmektedir. Savaşın başında her etnik gruptan insanın yaşadığı bir yerdi. Kuzeyinde yaşayan Sırpları, güneydoğusunda bulunan Müslümanları ve kuzeybatısındaki Hırvatları birleştiren bir kesişme noktasıydı. 1992'de Sırplar şehri terk ederek Sırp Cumhuriyetine yerleştiler. Aynı yıl Sırp ordusu şehri ağır bir bombardımana tabi tuttu. Hırvat ve Müslümanlar arasında herhangi bir işbirliğinin sağlanamaması nedeniyle Ekim 1992'de Sırp ordusu şehre girdi ve uzun süre işgali altında tuttu. Ağustos-Eylül 1995'te şehir Hırvatların karşı saldırısı sonucu ele geçirildi ve Dayton anlaşmasına göre Boşnak-Hırvat Federasyonuna bağlandı. Jajce'yi ziyaret etmek adeta bir ortaçağ şehrinin kalp atışlarını duymak ve bir açık hava müzesini gezmek gibidir. Yukarıda ismi geçenler dışında şehirde bulunan diğer bazı göze çarpan önemli yapılar şunlardır: 1931 yılında eski şehir civarında bulundu. Roma İmparatorluğu döneminde yaygın bir mezhep olan Hindu-İran Tanrı tapınağıdır. Tapınakta inançlarına ait bir takım ikonalar da gün yüzüne çıkarıldı . Bu tapınağın IV. yüzyılda yapılmış olduğu sanılmaktadır. Bu kule Aziz Luka kilisesinin yakınında bulunmaktadır. Ortaçağ Bosnasından kalma binalar içinde en eskisidir. Yuvarlak şekli, ölçüleri ve yapısıyla çevresindeki yapılara hakim vaziyettedir. Bu şekli dolayısıyla bu ismi aldığı söylenir. Diğer bir söylentiye göre ise kulede ayılar tutuluyordu ve suçlular, düzene itaatsizlik edenler bu kuleye kapatılıyordu. 4. veya 5. yüzyılda inşa edilen kısa bir kuleydi. 17. yüzyılda saat kulesi olarak yeni bir şekil aldı. 1878'de başlayan Avusturya hakimiyetinden sonra saat ve zili kaldırılarak çalışmasına son verildi. 1981 Le Mans 24 Saat Yarışı 1981 Le Mans 24 Saat yarışı, 47. Dayanıklılık Grand Prix'i olarak yapıldı ve 13-14 Haziran 1981'de koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. Liderin yarış mesafesinin (247 tur) %70'ini tamamlayamayanlar 1982 Le Mans 24 Saat Yarışı 1982 Le Mans 24 Saat yarışı, 50. Dayanıklılık Grand Prix'i olarak yapıldı ve 19-20 Haziran 1982'de koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. 1983 Le Mans 24 Saat Yarışı 1983 Le Mans 24 Saat yarışı, 51. Dayanıklılık Grand Prix'i olarak yapıldı ve 18-19 Haziran 1982'de koşuldu. Sınıf galipleri kalın olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. 1984 Le Mans 24 Saat Yarışı 1984 Le Mans 24 Saat yarışı, 52. Dayanıklılık Grand Prix'i olarak yapıldı ve 16-17 Haziran 1984'te koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. 1985 Le Mans 24 Saat Yarışı 1985 Le Mans 24 Saat yarışı, 53. Dayanıklılık Grand Prix'i olarak yapıldı ve 15-16 Haziran 1985'te koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. 1986 Le Mans 24 Saat Yarışı 1986 Le Mans 24 Saat yarışı, 54. Dayanıklılık Grand Prix'i olarak yapıldı ve 31 Mayıs ve 1 Haziran 1986'da koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. † - #66 Cosmik Racing ve #79 Ecurie Ecosse yarış dışı yardım aldıkalrı için diskalifiye edildi. 1987 Le Mans 24 Saat Yarışı 1987 Le Mans 24 Saat yarışı, 55. Dayanıklılık Grand Prix'i olarak yapıldı ve 13-14 Haziran 1987'de koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. 1988 Le Mans 24 Saat Yarışı 1988 Le Mans 24 Saat yarışı, 56. Dayanıklılık Grand Prix'i olarak yapıldı ve 11-12 Haziran 1988'de koşuldu. Sınıf galipleri bold olarak yazılmıştır. Galibin yarış mesafesinin %70'ini Tamamlayamayan araçlar Sınıflandırma Dışı (NC) olarak yazılmıştır. 1989 Le Mans 24 Saat Yarışı 1989 Le Mans 24 Saat yarışı, 57. Dayanıklılık Grand Prix'i olarak yapıldı