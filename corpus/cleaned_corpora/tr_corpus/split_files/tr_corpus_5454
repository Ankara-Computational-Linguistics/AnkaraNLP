bronz fibulalar, mızrak ucu, ok uçları ve eğri uçlu bıçaklar ile krater tipinde büyük hacimli kaplar, kadehler bulunmuştur. Kadehlerle içecek bırakıldığı, büyük kaplara ise, yeni gömülere yer açmak üzere eskilerin kemikleri konduğu düşünülmektedir. Bu malzemenin incelenmesi, en eskisinin Geç Geometrik Dönem'e ait olduğunu göstermiştir. Bugünkü köyün kuzeyinde, kaçak kazılarla tahrip edilmiş kesimde bir pithos nekropolünün olduğu anlaşılmaktadır. Burada ele geçen gömüt armağanı çanak çömlekten yapılan tarihleme Arkaik Dönem ve Geometrik Dönem'dir. Tapınağın güneybatısında ise, bazılarının Helenistik Dönem'e ait olduğu anlaşılan birkaç basit kaya mezar vardır. Iasos ve Damlıboğaz'ın bölgedeki Erken Tunç Çağı güçlü yerleşmelerinden olduğu kesin olarak kabul edilmektedir. Ele geçen çanak çömlek buluntularının malzeme, yapım tekniği, bezeme biçimleri ve formları yönünden incelenmesi sonucunda benzerlerinin Batı Anadolu'nun Beycesultan, Iasos, Aphrodisias, Karataş - Semayük, Efes, Karahisar, Limantepe, Bakla Tepe, Troya, Yortan – Gelenbe mezarlık alanı, Babaköy mezarlık alanı, Manisa – Akhisar bölgesi yerleşmeleri, Kusura, Bozüyük, Küllüoba ve Küçük Höyük gibi yerleşmelerin Erken Tunç Çağı tabakalarında ve Kiklad Adaları'nda görüldüğü belirtilmektedir. Bu bağlamda Damlıboğaz çanak çömlek buluntuları, Güneybatı Anadolu kültürünün diğer kültürlerle olan etkileşimini göstermesi yönünden önem taşımaktadır. Damlıboğaz'da Erken Tunç Çağı nekropolü, Geometrik Dönem ve Arkaik Dönem nekropolü ve sivil yerleşme olduğu tespit edilmiştir. Köyün güneyindeki kazılarda Geç Geometrik Dönem'den MÖ 4. yüzyıla kadar devam eden mimari kalıntılara ulaşılmıştır. Elizabeth F. Ellet Elizabeth Fries Lummis Ellet (d. 18 Ekim 1818, Sodus Point, New York - ö. 3 Haziran 1877, New York), yazar, tarihçi ve şairdir. Amerikan Bağımsızlık Savaşı'na katılmış kadınların yaşamlarını kayıt altına alan ilk yazardır. Elizabeth Fries Lummis adıyla New York'ta doğan Ellet, ilk kitabı "Poems, Translated and Original"ı 1835'de yayımladı. Kimyager William Henry Ellet'la evlendi ve eşiyle Güney Carolina'ya taşındı. Birçok kitap yayımladı ve birçok dergide yazdı. 1845'te yeniden New York'a taşındı ve orada edebiyat sahnesinde boy göstermeye başladı. Adı önce Edgar Allan Poe ve Frances Sargent Osgood ile, daha sonra ise, Rufus Wilmot Griswold'la skandallara karıştı. Ellet'ın en önemli çalışması "The Women of the American Revolution", 1845'te basıldı. Üç ciltlik kitap, ABD tarihinin ilk dönemlerindeki vatansever kadınların hayatlarını yansıtır. Ellet 1877'deki ölümüne dek yazmaya devam etti. Çalışmalarının MSU Historic American project'ten alınan listesi: Yavuz Dizdar Dr. Yavuz Dizdar (d. 1964), TÃ¼rk onkoloji doktoru. Yavuz Dizdar 1964 yılında İstanbul'da doğmuştur. Orta ve yüksek öğrenimini İstanbul'da tamamlamış olup 1982 yılında İstanbul Erkek Lisesinden mezun olmuştur. Yüksek öğrenim için İstanbul Üniversitesi Tıp Fakültesine kaydını yaptırıp 1988 yılında da buradan mezun olmuştur. Tıp eğitimini bitirdikten sonra mecburi hizmet nedeniyle Batman'da bir yıl kadar görev yaptıktan sonra İstanbul'a gelip 1989 ve 1992 yıllarında İstanbul Tıp Fakültesi Farmakoloji Anabilim Dalında ilaç bilimi üzerine. 1992 ve 1996 yıllarında Radyasyon Onkolojisi Anabilim Bölümünde onkoloji üzerine uzmanlık eğitimini tamamlamıştır. Bu eğitiminin dışında İstanbul Üniversitesi Onkoloji Enstitüsünde kanser biyolojisi ve immunolojisi üzerinde doktorasını yapmıştır. Günümüzde halen İstanbul Üniversitesi Onkoloji Enstitüsünde radyasyon onkolojisi üzerinde çalışmalarına devam etmektedir. BlackBerry geliştirme araçları BlackBerry firması, BlackBerry OS, BlackBerry Tablet OS ve BlackBerry 10 geliştiricilerine, uygulamalarını kodlayabilecekleri çok sayıda araç ve geliştirme arayüzü sunar. Resmi geliştirme araçlarının yanı sıra Eclipse gibi pek çok bağımsız IDE, BlackBerry uygulama geliştirme süreçlerinde kolaylıkla kullanılabilmektedir. Java ve HTML5 ile BlackBerry OS 6.x ve 7.x tabanlı cihazlar için uygulama geliştirilebilmektedir. BlackBerry 10 platformunda ise HTML5'e ek olarak C/C++ (Doğal), Qt, Adobe Air ve Android Runtime gibi pek çok farklı ortamda BlackBerry 10 platformuna yönelik uygulama geliştirme yapılabilmektedir. BlackBerry geliştirme araçları Microsoft Windows, Mac OS X ve Linux ortamlarında ayrı ayrı sunulmaktadır. BlackBerry, yazılım geliştiricilerin mevcut uygulamalarını BlackBerry 10 platformuna taşımalarını kolaylaştırmak adına, 28 Nisan-1 Mayıs 2012 tarihleri arasında Florida'nın Orlando kentinde düzenlenen BlackBerry 10 Jam Konferansı sırasında geliştiricilere prototip bir cihaz dağıttı. "BlackBerry 10 Alpha Device A" adı verilen bu cihaz, nihai ürünler piyasaya çıkana dek geliştiricilere üzerinde uygulama testlerini yapabilmeleri için fiziki bir ortam sağlamıştı. Bu cihazı, Eylül 2012'de duyurulan Dev Alpha B cihazı izledi. Dev Alpha B, geliştiricilere daha yüksek hızlı bir işlemci, microSD kart girişi ve değiştirilebilir batarya olanağı sundu. 30 Ocak 2013 tarihinde düzenlenen BlackBerry Jam Europe'da ise geliştiricilere Dev Alpha C tanıtıldı. Dev Alpha C geliştiricilere, fiziki klavye ve AMOLED teknolojili 720 x 720 piksellik bir ekran sundu. Eski nesil Java tabanlı cihazların donanım kısıtlarını taşımaması ve esnek altyapısı nedeniyle, BlackBerry'nin dışında pek çok bağımsız uygulama geliştirme araç kiti üreticisi ve uygulama geliştirici ekip, BlackBerry 10 platformunu destekleyen geliştirme kitlerini yayınladı. Bu uygulama geliştirme kitlerinin başlıcaları şunlardır: Oyun geliştirmede yaygın kullanılan çeşitli geliştirme kitleri ve oyun motorları da BlackBerry 10 platformu için desteklerini açıkladılar. Bunların başlıcaları şunlardır: BlackBerry, geliştiricilere uygulamaları test etmek için ve cihaza bağlı Bluetooth bağlı klavye/fareyi denemek için cihaz simülatörleri sağlamaktadır. Windows ve Linux ortamlarında VMware, Mac OS X platformunda ise WMware Fusion ile bütünleşik çalışan BlackBerry cihaz simülatörleri, hızlandırılmış grafik, ses ve çevresel birimlerinin tüm davranışlarını bir sanal sistem üzerinde deneyimlemeyi sağlar. YaktÄ± Beni Yaktı Beni, 1984 tarihli Ferdi Tayfur albümüdür. Kısım A Kısım B Waking the Fallen Waking the Fallen, Avenged Sevenfold adlı Heavy Metal grubunun ilk albümleri olan Sounding the Seventh Trumpet' tan sonra 2003 yılında yayınladığı 2. stüdyo albümleridir. Albüm şu an grupta basist olarak yer alan isim Johnny Christ' ın grupla ilk kaydıdır. İlk albüme göre çok daha karmaşık, melodik olan soloları Synyster Gates tarafından çalınmıştır. Albümün en çok bilinen şarkıları "Unholy Confessions", "Second Heartbeat", "I Won't See You Tonight (Part 1), "I Won't See You Tonight (Part 2)" ve "Chapter Four" adlı parçalardır. Elvin Levinler Elvin Levinler (d. 24 Nisan 1988), Türk oyuncu. 2011-2013 yılları arasında "Alemin Kıralı", 2015-2016 yıllarında ise "İnadına Aşk" dizilerinde rol almıştır. Elvin Levinler 24 Nisan 1988 yılında doğdu. Cağaloğlu Anadolu Lisesi'nin ardından burslu olarak Koç Üniversitesi'nde Uluslararası İlişkiler bölümünden mezun oldu. Üniversite yıllarında Türk Atlantik Gençlik Konseyi'nin Genel Sekreteri olarak yurt dışında konferanslara katılarak Türkiye'yi temsil etti. Aynı zamanda Özlem Güzel Dans ve Müzik Okulu’nda aldığı bale eğitimini 2011'de Millî Eğitim Bakanlığı ve Royal Akademisi'nden bale öğretmenliği diploması alarak tamamladı. Coco Coco Colbie Caillat'ın ilk albümü. ABD'de 17 Temmuz 2007'de yayınlandı ve ilk haftasında 51.000 kopya satarak Billboard 200'ta beş numaradan girdi. Ülkede toplamda iki milyonu aşan satışıyla RIAA'den 2x platin plak sertifikası aldı. ABD'de, albümden üç single yayınlandı, bunlar sırasıyla "Bubbly", " "Realize" ve "The Little Things"tir. Dünya çapında üç milyonu bulan satışıyla Caillat'in en çok satan albümüdür. Sanatçı albümü tanıtmak amacıyla "Coco World Tour" adlı bir turneye çıkmıştır. Tony Martin Tony Martin (doğum adıyla: Alvin Morris; 25 Aralık 1913, San Francisco - 27 Temmuz 2012, Los Angeles), Amerikalı şarkıcı ve sinema oyuncusu. "I Get Ideas", "To Each His Own", "Begin the Beguine" ve "There's No Tomorrow" gibi şarkılarla döneme damgasını vuran Martin, Hollywood müzikallerinin altın çağında 25 filmde de başrol oynamıştı. 1937 yılında çeşitli filmlerde başrol paylaştığı Alice Faye ile evlenen Martin, 1941'de ilk eşinden boşanmıştı. Martin, 1948 yılında ikinci evliliğini oyuncu ve dansçı Cyd Charisse ile yapmış ve çift, 2008'de Charisse'nin ölümüne kadar 60 yıl evli kalmıştı. Şarkıcı, oyuncu Tony Martin 27 Temmuz 2012 tarihinde Los Angeles 'ta 98 yaşında ölmüştür. Tünel görmesi Tünel görmesi (Tünel görüşü) periferik görmenin kaybolup daralarak merkezi bölge ile kısıtlanması ile kişinin dairesel bir tünelin içinden bakar gibi görmesi durumudur. Periferik görme alanı açısından merkez ve merkeze yakın bölgelerdeki görüş alanı diğer kısımlardan daha önemli olduğundan gözdeki görme kusurunu düzeltmek amacıyla üretilen gözlük camlarının (lenslerinin) tasarımında bu bölgelere öncelik verilmektedir. Bu durum zaman zaman gözlük kullanıcılarının ikincil bölgelerdeki görmelerinde bulanıklık ve odaklanamama sebebiyle tünel görmesi deneyimi yaşamalarına sebep olabilmektedir. Kusursuz görmeye sahip bir insanın farklı açılara bakması için sadece gözünü ilgili tarafa çevirmesi yeterli iken gözlük kullanıcılarının kafalarını bir bütün olarak o tarafa çevirmeleri gerekmektedir. Böylece gözlük camının (lensinin) tasarımının daha kusursuz olduğu merkez ve civar bölgesinin içinden bakabilecek ve görmesi daha kusursuz olacaktır. Gözlük kulanıcılarının gözlük camının (lensinin) flar açısının sınırladığı görüş alanına bakabilmeleri bu açıdan bir dezavantaj oluşturmaktadır. Öte yandan merkez ve civarındaki bölgede görülmesi daha zor cisimleri kusursuz görmeye sahip bir insana göre daha iyi görebilmektedirler. adlı televizyon dizisinin bir bölümünde polisin kurşununun yanlışlıkla bir sivile isabet etmesi ile ilgili olaya konu edilmiştir. Mahmud Şevket Paşa Türbesi Mahmut Şevket Paşa Türbesi İstanbul'un Şişli İlçesinde, Âbide-i Hürriyet Meydanı içerisinde, anıtın yaklaşık 40 m kuzeybatısına inşa edilmiştir.Son dönem Osmanlı sadrazamlarından Mahmut Şevket Paşa’nın şahadeti üzerine türbesinin, 31 Mart ayaklanmasında ölenlerin anısına yaptırılan Âbide-i Hürriyet Anıtı’nın hemen yakınında olması hükümetçe kararlaştırılmış ve yapımı da Evkaf Nezareti Baş Mimarı Mimar Kemalettin Bey tarafından gerçekleştirilmiş, 1913 yılının sonlarına doğru da tamamlanmıştır Lala Mustafa PaÅŸa Camii (Erzurum) Erzurum Lala Mustafa Paşa Camii, Türkiye'de Erzurum İli merkez ilçesi Yakutiye'de Lala Mustafa Paşa tarafından yaptırılmış Erzurum ’daki ilk Osmanlı camisidir. Erzurum Lala Mustafa Paşa Camii, Sadrazamlık yapmış bir Osmanlı devlet adamı olan ve 1570 yılında Kıbrıs serdarlığı sırasında gösterdiği başarısından dolayı "Kıbrıs Fatihi" olarak da anılan "Lala" ünvanlı, (şehzadeliğinde II. Selim’e lalalık etmiş olmasından dolayı) Mustafa Paşa tarafından, Erzurum’da Beylerbeyi olarak görev yaptığı dönemde 1562 yılında yaptırılmış bir Osmanlı eseridir. Lala Mustafa Paşa'nın seferlerden elde ettiği servet ile imparatorluğun çeşitli yerlerine yaptırdığı hayır eserlerinden biridir. Döneminin Osmanlı mimarbaşısı olan Mimar Sinan’ın eserlerinin yer aldığı kayıtlı liste ve tezkerelere göre; Erzurum Lala Mustafa Paşa Caminin mimarı, Mimar Sinan’dır. Başlangıçta külliye olarak inşâ edilen yapının saray ve sıbyan mektep binaları yıkılmış olup, günümüze kadar hamam ve camii kısmı ulaşabilmiştir. Erzurum'da ilk yapılan Osmanlı camilerinden biri olan Lala Mustafa Paşa Camii'nin kuzeyinde şadırvanı, 1562-1563 tarihli mihrabın üzerinde de üç satırlık bir kitabesi bulunmaktadır. Kitabede: ibaresi bulunmaktadır. Tarih boyunca defalarca istilâlara maruz kalan Erzurum, istilâcılarının kovulmasında düşmanca yıkılmış, yakılmış ve yağmalanmıştır. Ruslar ve Ermeniler caminin çinilerini, memerden yapılma muhteşem minberini kırmışlar, parçalamışlar ve yok etmişlerdir. Taşınabilir eserlerini de çalıp götürmüşlerdir. Buna rağmen abide bütün haşmetiyle ayaktadır. Evliya Ã‡elebi seyahatnamesinde: "Erzurum Lala Mustafa Paşa Camii", Erzurum şehir merkezini oluşturur konumda Cumhuriyet Caddesi üzerinde yerleşiktir. Caminin batı yönünde yer alan Yakutiye Medresesi ile aynı alan içerisinde yer alır. "Erzurum Lala Mustafa Paşa Camii", İstanbul Şehzade Camii’ndeki gibi merkezi plan tipine bağlı kalınarak inşâ edilmiş merkezi bir kubbe ile örtülüdür. Kubbe ortada dört payeye oturtulmuştur. Merkezi kubbeyi dört yandan yarım çapraz tonozlar destekler. Köşelerde yer alan küçük kubbeler esere bütünlük kazandırır. Doğu batı ve kuzey tarafta açılan dört kapısı bulunur. Kuzey taraftaki kapı cümle kapısıdır. Mukarnas kavsaralı olan taç kapıdan harim kısmına geçilir.Mihrabı taç kapının formunda ele alınmıştır. Caminin kuzey-batı köşesinde bölgesel ve tektonik özellikte, kısa boyda bir minare mevcuttur. Minaresi kesme beyaz taştan yapılı ve kırmızı taş bileziklerle süslenmiştir. Tek şerefelidir. Sivri kemerli pencere alınlıklarında yazı ve nebati kompozisyonlu çini süslemelere yer verilmiştir. Camide çini alınlıklar haricinde halı, şamdan ve hat örnekleri mevcuttur. İç ksındaki çiniler günümüze kısmen ulaşmıştır.Ancak dış kısımdaki çiniler tahribattan ötürü günümüze ulaşamamıştır. Avlusuz olarak yapılmıştır. Camiye ilâveten saray, hamam, şadırvan, sıbyan mektebi gibi eklentilerle camii zaman içerisinde bir külliyeye dönüştürülmüş, günümüze kadar Camii, hamam ve şadırvan kısmı ayakta kalabilmiştir. Caminin beş gözlü son cemaat yerinde sağdaki mihrabiye üzerinde yer alan 14 satırlık nesih yazıyla mermer zemin üzerine yazılmış bir ferman bulunmaktadır. 1671 yılında, dönemin padişahı IV.Mehmet’e Erzurum’da yaşayan insanların çok büyük geçim sıkıntısı içinde oldukları tüm teferruatıyla anlatılır. Hal böyle iken halktan alınan vergilerin onları tamamen ezdiği de iletilir. Anlatılanlardan etkilenen Padişah, Erzurum eyaletinden alınan vergilerin kaldırması yönünde karar alır, " Tiz, Erz-ı Rûm’dan vergi alınmaya. " der. Bu kararını bir fermanla duyurur. Ferman, devrin ünlü hattatı Mustafa İzzet tarafından mermer zemin üzerine yazılır ve Erzurum’a gönderilir. 1671 tarihli söz konusu Ferman, Lala Mustafa Paşa Camii son cemaat yerinde girişte sağdaki mihrabiye üzerinde, günümüze kadar varlığını koruduğu mevcut konumda yerleşiktir. Söz konusu Ferman içeriği günümüz Türkçesi ile tercüme edildiğinde: anlamını içermektedir. 1870 yılında Caminin taç kapı çevresi onarılarak yenilenmiştir. 2010 yılında başlatılan kapsamlı çevre düzenleme çalışmaları dikkat çekici özelliktedir. Lily Collins Lily Jane Collins (d. 18 Mart 1989), İngiliz ve Amerikalı oyuncu, eski manken ve TV muhabiridir. Collins; Guildford, Surrey, İngiltere'de doğmuş, İngiliz müzisyen Phil Collins ile ikinci eşi, Amerikan doğumlu Jill Tavelman'ın kızıdır. Lily Collins, oyuncu Joely Collins ve müzisyen Simon Collins'in üvey kız kardeşidir. Babası Phil Collins'in üçüncü evliliğinden ise Nicholas ve Matthew Collins adında iki üvey kardeşi daha vardır. Annesi ve babası boşanınca 6 yaşında annesiyle Los Angeles'a taşınmıştır. Harvard-Westlake Okulu'ndan mezun olmuştur ve Kaliforniya Üniversitesinde yayıncılık bölümünü bitirmiştir. Elle Girl'e makaleler yazdığı gibi, Seventeen, Teen Vogue ve Los Angeles Times gibi dergilere de makaleler yazdı. Abduction ve Mirror Mirror [2012] adlı filmlerle ün kazanmıştır ve son zamanların popüler kitap serilerinden biri olan Ölümcül Oyuncakların baş karakterlerinden biri olan Clary Fray karakterine hayat vermektedir. Serinin ilk filmi olan Kemikler Şehri'nin çekimleri 20 Ağustos 2012'de Toronto, Kanada'da başlamıştır. Lala Mustafa PaÅŸa Camii Lala Mustafa Paşa Camii ile şunlar kastedilebilir: Hacı Firuz Hacı Firuz veya Hacı Piruz (Farsça: حاجی فیروز), İran'ın yeni yılı Nevruz'un geleneksel habercisidir. Yüzü kurum kaplıdır, parlak kırmızı elbise ve kafasındaki külahı ile dikkati çeker. Nevruz'a girilirken, Hacı Firuz bir tef çalar ve ""Hacı Firuzem, sali yek ruzem"" (Hacı Firuz'um, yılda bir günüm) der. Her yaştan insan onun ve müzik topluluğun etrafında toplanır, çaldıkları davul, saz ve kemençeyi dinleyerek dans ederler. Aynı zamanda Emu Noruz (Nevruz amca)'da denilir. Bilimsel ırkçılık Bilimsel ırkçılık, sözdebilimsel teknikler ve hipotezler kullanarak ırkçılık, ırk aşağılaması veya ırk üstünlüğüne olan inancın onaylanmasıdır. Birleşmiş Milletler Her Türlü Irk Ayrımcılığının Ortadan Kaldırılmasına İlişkin Uluslararası Sözleşmesine göre ırksal ayrıma dayalı üstünlük bilimsel olarak yanlıştır; ahlaki olarak kınanmalıdır; sosyal açıdan haksız ve tehlikelidir; teoride veya uygulamada, ırksal ayrımcılık için hiçbir gerekçe yoktur. Technical (araç) Technical, belirli ağır silahların bir aracın üstünde taşındığı, yaygın sivil ve askeri savaş aracıdır. Ağır silah, bir aracın üstüne ya da arkasına yerleştirilir ve bir kişi tarafından kontrol edilir. Aracı ise bir başka kişı sürer. Saldırı ve savunmada etkili kullanılan bir araçtır. II. Dünya Savaşı sonrası dünya genelinde yaygınlaşan ve birçok savaşta kullanılmaya başlanan bir üründür. Günümüzde de savaşlarda kullanılır. Aslında bir silah aracı olarak nitelendirilebilir. Silahın ana özelliğini, bir kamyonetin (genelde) üstüne yerlertirilmiş; uçaksavar, geri tepmesiz tüfek, PK Makineli Tüfeği veya benzeri ağır bir silahtır. Bu şekilde resmi ordularda ya da resmi olmayan, yasa dışı silahlı gruplarda kullanılır. Yakın tarihte özellikle iç savaşlarda kullanılmış araçlardır. Bu ürünler birçok ülkenin ordularında savaş aracı olarak resmen kullanılmaktadır. Dünyanın Süper güçleri de bu araçları önemsemektedir. En çok Orta Doğu ve Arap coğrafyasında kullanılırlar. Phillip Jaisohn Phillip Jaisohn ya da Seo Jae-pil (Kore: 서재필;徐載弼) (d. 7 Ocak 1864 - ö. 5 Ocak 1951), Koreli aktivist, gazeteci, politikacı, doktor. Kore'nin bağımsızlığı için mücadele edenlerin başında gelen ve Amerika Birleşik Devletleri vatandaşlığına geçen ilk Koreli. Roh Tae-wu Roh Tae-wu (Korece: 노태우;盧泰愚, 4 Aralık 1932) Güney Koreli politikacı. Güney Kore 13. başkanı (1988 - 1993). Atletizm Bakanı (1982-1983), Siyasi İşler Bakanı (1980-1982) ve 41. Hükûmet bakanı (1983-1984). Antalyaspor (futbol takımı) Antalyaspor futbol takımı ya da Fraport-Tav Antalyaspor, Antalyaspor'un 1966 yılında kurulan ve Antalya'yı Süper Lig'de temsil eden futbol takımıdır. Lakapları "Akrep" olan takımın renkleri, kırmızı ve beyazdır. Takım, kurulduğu 1966 yılından 2010 yılına kadar iç saha maçlarını Antalya Atatürk Stadyumu'nda oynamış, 2015-16 sezonunda ise Antalya Stadyumu'na taşınmıştır. Antalyaspor, Süper Lig ve Türkiye Kupası'nda şampiyonluğu olmamasına karşın bugün 1. Lig adıyla anılan Türkiye'deki 2. seviye futbol ligini 1982 ve 1986 yıllarında şampiyon tamamlamıştır. Antalyaspor, Süper Lig'de en iyi derecesini 58 puan toplayarak Süper Lig'i 5. sırada tamamladığı 2016-17 sezonunda elde etmiştir. Antalyaspor takımı Türkiye Kupası'nda ise 1999-2000 Sezonu'nda Galatasaray ile Türkiye Kupası finali oynadı. Türkiye'yi Avrupa kupalarında 3 kez temsil eden Antalyaspor, bu alanda en iyi derecesini UEFA Kupası'nda 2000-01 sezonunda 1. Tur'a yükselerek elde etti. Antalyaspor kuruluş döneminde kırmızı forma beyaz şortla maçlarına çıksa da günümüzde düz kırmızı ve düz beyaz formaları tercih etmektedir. Son yıllarda formalarda mavi tonları da kullanılmaktadır. Takım, yıllar içinde bazı değişiklikler yapsa da logosundaki Yivli Minare ve A S harflerinin ve biçiminin değişmediği çeşitli armalar kullanmıştır. Antalyaspor, bugün kırmızı şerit ve yazılarla beyaz zemin üzerinde tasarlanmış logoyu kullanmaktadır. Türkiye'de ulusal ligin kurulmasının ve futbola olan ilginin artmasının arından yerel ligler kaldırılarak ulusal liglere kurulmaya başladı. Türkiye Futbol Federasyonu'nun 1965 yılında her ilin bir takımı olması için çıkardığı izinle Türkiye'nin çeşitli illerinde yerel liglerde mücadele eden futbol takımları birleşip şehirlerinin adına mücadeleye başladı. Ülkedeki bu hareketlilik Antalya Beden Terbiyesi Bölge Başkanlığı Bölge İstişare Kurulu'nu da harekete geçirdi. 5 Haziran 1966'da Antalyaspor Kulübü'nü kurmak için bir araya gelen Yenikapı Suspor, İlk Işık ve Ferrokromspor kulüplerinin yöneticileri tüzel kişiliklerini feshederek Antalyaspor'a katıldıklarını bildirdiler. Kısa süre sonra ilin yerel gazetesi olan İleri Gazetesi'nde yayınlanan tüzüğün 2. maddesinde belirtilen kurucu üyelerince yönetim kurulu oluşturuldu. Antalyaspor, 2 Temmuz 1966 tarihinde bakanlık tarafından tescil edildi ve resmen kuruldu. Antalyaspor profesyonel liglere 1966-67 sezonunda 17 takımlı Türkiye Profesyonel 2. Ligi Kırmızı Grup'tan katıldı. Antalyaspor, 1966-67 ve 1969-70 sezonu arasında mücadele ettiği 4 sezonda çıktığı 134 maçta 53 galibiyet, 45 beraberlik ve 46 yenilgi aldı. Bu sonuçlarla takım %39.55 galibiyet ve 56,71 başarı yüzdesi yakaladı. Kırmızı beyazlı takımın lige katıldığı sezon 10 kulüp daha kuruluş aşamalarını tamamlayarak 2. Lig'den profesyonel liglere katıldı. Bu yüzden bir önceki sezon 2. Lig'de iki grupta 22 olan takım sayısı, 1966-67 sezonunda 33 takıma yükseldi. Antalyaspor ilk profesyonel maçına 11 Kasım 1966 tarihinde Edirnespor karşısında çıktı ve mücadele 1-1 sona erdi. Bu maçta Antalyaspor'u 1-0 öne geçiren Yalçın Demir, Antalyaspor'un profesyonel liglerdeki ilk golünü kaydetmiş oldu. Ligdeki ilk yenilgisini 2. haftada Sakaryaspor'dan alan Antalyaspor, bir sonraki hafta Bandırmaspor'u 3-2 yenerek ilk galibiyetini de almış oldu. Bandırmaspor maçından 1 hafta sonra Türkiye Kupası'nda Kayseri Şekerspor'a uzatmaya giden maçta 3-2 kaybetti ve elendi. Antalyaspor o sezonu 12 galibiyet ve 5 beraberlikle 29 puanla 11. bitirdi. 1967-68 sezonunda 20 takımlı 2. Lig'de inişli çıkışlı bir grafik sergileyen Antalyaspor, 38 maçta 44 puan aldı ve 4. oldu. Türkiye Kupası'nda ise mücadele etmedi. Ertesi sezon lige iyi başlayan kırmızı beyazlı takım 18 takımlı ligin ikinci yarısında sadece 4 galibiyet alabildi ve 37 puanla sezonu 5. bitirdi. Antalyaspor, 1969-70 sezonunda yine istikrarsız bir görüntü çizerek lig sonunda 31 puanla ve averajla 6. olabildi. Antalyaspor için 1970'li yıllar çok başarılı geçmedi. Yıllar boyunca istikrarlı sonuçlar alamayan Antalyaspor, bu on yıllık süreçte çoğunlukla ligi orta sıralarda tamamladı. Ancak son 1978-79 ve 1979-80 sezonlarında biraz daha toparlandı ve ligi iki sezonda da 3. bitirmesinin yanında Türkiye Kupası'nda da 4. kademeye kadar çıkmayı başardı. Antalyaspor 1970-71 sezonundan 1979-80 sezonuna kadar çıktığı 302 maçta 104 galibiyet, 95 beraberlik ve 103 yenilgi aldı ve bu sonuçlarla %34,43'lük galibiyet, %50,15'lik başarı oranı elde etti. 1970-71 sezonunda Antalyaspor, 16 takımlı 2 Lig Kırmızı Grup'ta yer aldı ve bu on yılı Kırmızı Grup'ta geçirdi. Lige kötü başlayan ve 13. haftada sadece 2 galibiyeti olan kırmızı beyazlılar daha sonra biraz olsun toparlandı ve sezonu 29 puanla 9. sırada tamamladı. 1971-72 sezonuna 5-0'lık Sarıyer galibiyetiyle başlayan Antalyaspor, o sezon 2 haftadan daha fazla üst üste galip gelemedi ve sezonu 6 takımla beraber aynı puanla, 28 puanla tamamlayıp ligden düşen İzmirspor'un 1 puan önünde averajla 8. oldu. Ertesi sezon da Antalyaspor en fazla üst üste 2 kez galip gelebildi ve uzun beraberlik serilerinin ardından sezonu düşme hattının 2 puan üzerinde 29 puan ve averajla 9. sırada bitirdi. 1973-74 sezonunun ilk yarısını 15 maçta 8 beraberlikle geçen Antalyaspor, ligin ikinci yarısında biraz daha toparlandı ve sezon sonunda 33 puan ve averajla kendine 7. sırada yer buldu. Bir sonraki sezon da kırmızı beyazlıların beraberliklerle başladığı bir sezon oldu. Sezonu 9 galibiyet ve 10 beraberlikle kapatan takım, Sakaryaspor'u averajla geçerek 28 puanla 10. olabildi. 1975'ten itibaren Antalyaspor, Türkiye Kupası'nda sürekli var oldu. İlk yarısında sadece 3 galibiyet alıp, sezonu 28 puanla Eskişehir Demir'in ardından averajla 11. tamamlayan takım, kupada aynı sezon en iyi derecesini yapıp 4. Kademe'ye yükseldi. Ancak Boluspor'a elendi. 1976-77 sezonunda ilk 7 haftayı galibiyetsiz kapattı ama ligin ortasında yakaladığı galibiyet serisiyle üst sıralara tırmandı. Ancak son 10 maçta 1 galibiyet alabildi. Antalyaspor sezon sonunda 32 puanla 5. sırada yer aldı, Türkiye Kupası'nda ise Nevşehirspor'a 1. Kademe 2. Etap'ta elendi. 1977-78 sezonuna ilk haftalara istikrarsız başlayan Akrepler, ilk yarının son 5 haftasında yenilgi almasa da ikinci yarıdaki 16 maçta 4 galibiyet aldı ve sezona 31 puanla 8. sırada nokta koydu. Kupaya ise Tirespor yenilgisiyle 2. Kademe 2. Etap'ta veda etti. Takip eden sezonda Antalyaspor sezona çok iyi başlamasa da son 20 haftada 2 yenilgi aldı ve 10 galibiyet ve 14 beraberlikle 34 puan toplayıp averajla Düzcespor'un önünde 3. oldu. Takım kupada 3. kademede Sivasspor'a kaybedip elendi. 1979-80 sezonunda ise Antalyaspor ligin ikinci yarısında galibiyet almakta zorlanarak başladı ve bu dönemde tek beraberlik aldı. Sadece 4 beraberlikle son 10 yıllık süreçte en az beraberlik aldığı sezonda Antalyaspor, 14 galibiyetle 32 puana ulaşıp sezonu 3. bitirdi. Türkiye Kupası'nda ise 3. kademede Kütahyaspor'u eledi ama bir sonraki aşamada Sakaryaspor'a elendi. Antalyaspor 1980'li yıllarda ilk kez 1. Lig'e çıkma başarısı gösterdi. Bu süreçte 4 sezon 1. Lig'de yer alan kırmızı beyazlılar, 6 sezon da 2. Lig'de yer aldı. Bir önceki döneme göre daha başarılı yıllar geçiren Akrepler, 2 şampiyonluk elde ettiği 10 yıllık dönemde 1. Lig'i alt, 2. Lig'i ise üst sıralarda bitirdi. Bunun yanında Türkiye Kupası'nda da 6. Kademe'ye kadar çıkmayı başardı. Antalyaspor 1980-81 sezonundan 1989-90 sezonuna kadar çıktığı 332 maçta 139 galibiyet, 75 beraberlik ve 118 yenilgi aldı ve bu sonuçlarla %41.86'lık galibiyet, %53,15'lik başarı oranı elde etti. 1980-81 sezonunda yeni getirilen sistemle iki olan grup sayısı üçe çıkarıldı ve Antalyaspor A Grubu'nda mücadele etti. Lige çok kötü başlayan ve ilk 11 maçında galibiyet alamayan Antalyaspor, sonraki 23 maçta 12 galibiyet alarak toparlandı sezonu 33 puanla 8. sırada bitirdi. 81-82 sezonu Antalyaspor için dönüm noktası oldu. 2. Lig B Grubu'nda yer alan ve sezona tarihinin en iyi girişini yapan takım, Karşıyaka'yla birlikte sezonun son haftasına kadar sürecek şampiyonluk yarışına girdi. Sezonu aynı galibiyet ve beraberlik sayısıyla ve dolayısıyla puanla bitiren iki takımın kendi aralarında Antalya'da oynadıkları maç 0-0, İzmir'de oynadıkları maç ise 2-2 sona ermişti. Antalyaspor sezon sonunda averajla şampiyon oldu. 10 Nisan 1982'de İzmir Atatürk Stadyumu'nda oynanan Karşıyaka - Antalyaspor maçının özellikle Antalyaspor açısından önemi büyüktür. Otobüslerle İzmir'e giden 20 binin üzerinde Antalyaspor taraftarı, takımlarına daha önce hiçbir deplasman taraftarının yakalayamadığı taraftar sayısına ulaşarak çok büyük destek verdiler. O gün stadyumda olan taraftarlar hatıralarında Antalya'da maça gitmeyen erkeğin kalmadığını söyler. Maç öncesinde Antalyaspor 29, Karşıyaka ise 26 puandaydı. Karşıyaka karşısında 2-0 öne geçen kırmızı beyazlılar, rakibine karşı üstünlüğünü koruyamadı ve karşılaşma 2-2 sona erdi. Antalyaspor sezon sonuna kadar maç kaybetmeyerek elindeki puan üstünlüğünü iyi değerlendirdi. Sezonun son maçına Balıkesirspor deplasmanında çıkan ve şampiyonluk için beraberlik alması yeten Antalyaspor, 0-0'lık sonuçla istediğini elde etti ve sezonu averajla Karşıyaka'nın önünde şampiyon tamamlayıp tarihinde ilk kez 1. Lig'e yükseldi. Antalyaspor Süper Lig'deki ilk sezonunda ilk maçını Fenerbahçe'ye karşı yaptı ve 1-1'lik sonuçla ilk beraberliğini aldı. Metin Şahin de Antalyaspor'un 1. Ligdeki ilk golünü kaydeden futbolcu oldu. Kırmızı beyazlılar ilk yenilgisini ise 2. haftadaki Beşiktaş deplasmanında 6-0'lık sonuçla aldı. Galibiyet için 5. haftayı bekleyen takım, Antalya Atatürk Stadyumu'nda Ankaragücü'nü 1-0'lık sonuçla yendi. Antalyaspor, o sezonu 29 puanla 14. tamamladı ve averaj farkıyla Mersin İdman Yurdu'nu geçip ligde kaldı. Kupada ise 5. Kademe'de Kocaelispor'a elendi. 1. Lig'de 3 sezon oynayıp bu sürede en iyi derecesini 14. olarak elde eden takım, 1984-85 sezonunu 28 puanla 17. tamamlayıp 1. Lig'den düştü. Bir yıl 2. Lig'de mücadele eden Antalyaspor, ertesi sezon 52 puanla 2. Lig'i şampiyon tamamlayarak 1986-87 sezonunda tekrar 1. Lig'deki yerini aldı. Fakat o sezonu 24 puanla 18. tamamlayıp bir kez daha 2. Lig'e düştü. 2. Lig'e yeniden dönen Antalyaspor, üç puanlı sistemin ilk kez uygulandığı 1987-88 sezonunda Kahramanmaraşspor'la girdiği şampiyonluk yarışını kaybetti ve 55 puanla 2. sırada kalarak üst lige dönemedi. Kupada ise 1. Kademe'den öteye gidemedi. 1988-89 sezonunda Akrepler bir önceki sezona göre daha çok puan toplayıp 60 puanla sezon sonunda 4. sırada kaldı. Kupada ise 2. Kademe'de kaldı. Ertesi sezon ise ligi yine 60 puanla bitirip bu kez 3. sırada yer aldı. 1990'lı yıllar Antalyaspor'un ağırlıklı olarak 1. Lig'de mücadele ettiği ve ligde yer aldığı en uzun seriyi başlattığı yıllar oldu. Antalyaspor bu 10 yıllık süreçte 4 sezon 2. Lig'de, 6 sezon da 1. Lig'de mücadele etti. Ayrıca Süper Lig'deki en iyi derecesini elde etti ve Türkiye Kupası'nda final oynadı. Antalyaspor 1990-91 sezonundan 1999-2000 sezonuna kadar çıktığı 344 lig maçında 138 galibiyet, 76 beraberlik ve 130 yenilgi aldı ve bu sonuçlarla %40.12'lik galibiyet, %51,15'lik başarı oranı elde etti. Antalya ekibi, 1990-91 sezonunda tarihinin kötü sezonlarından birini yaşadı. Ligin bir döneminde 17 haftalık bir süreci 3 galibiyetle 2 beraberlikle geçen kırmızı beyazlılar ligin son döneminde düşme hattındaki takımları yenerek 39 puanla ligde kalmayı başardı. 1991-92 sezonunda ise Karşıyaka ile şampiyonluk mücadelesi veren Antalyaspor, o sezon rakibine karşı maç kaybetmese de ligin sonlarına doğru üst üste aldığı beraberliklerle zirveden uzaklaştı ve sezonu 71 puanla tamamladı ve 2. oldu. Bir sonraki sezon değişen lig düzeninde Antalyaspor, 2.Futbol Ligi 3.Grup'ta 18 maç sonunda lider olup ligin ikinci yarısında Yükselme Grubu'nda yer aldı. Ama kendi grubundaki performansı yükselme grubuna taşıyamayan Akrepler, ligi 21 puanla 6. tamamladı ve 2. Lig'de kaldı. Antalyaspor son 3 sezonda da Türkiye Kupası'nda 1. Kademe'yi geçemedi. Ayrıca Antalyaspor yönetimi, 9 Aralık 1992'de yaptığı kongreyle başta basketbol olmak üzere çeşitli dallarda etkinlik gösteren Çimturspor Kulübü'nün Antalyaspor'a katılma kararını onaylayarak bu kulübü de bünyesine kattı. Çimturspor adıyla farklı dalların liglerinde yer alan takımların adı Antalyaspor olarak değişti. Antalyaspor, 93-94 sezonunda yer aldığı 2.Futbol Ligi 3.Grup'ta Denizlispor'un ardından 2. oldu ve yükselme grubuna yükseldi. 2.Futbol Ligi Yükselme Grubu'nda 6. olarak son play-off biletini alan Antalyaspor, Ankara 19 Mayıs Stadyumu'nda oynanan karşılaşmalarda önce Konyaspor, sonra da İstanbulspor'u 3-2'lik sonuçlarla eleyip 7 sezonun ardından 1. Lig'e yükseldi. Kupada ise Denizlispor'a 3. kademede elendi. 1994-95 sezonunda 1. Lig'deki 5. sezonuna başlayan Antalyaspor, ilk 6 maçını kaybetti, ilk galibiyetini de 8. haftada Zeytinburnuspor'a karşı aldı. Sezonu 10 galibiyet ve 38 puanla 13. kapatan Antalyaspor, kupada 5. kademede karşılaştığı Ankaragücü'ne elendi. Bir sonraki sezonda ligde inişli çıkışlı bir grafik sergileyen Antalyaspor, 45 puanla 7. oldu ve UEFA Intertoto Kupası'na katılma hakkı elde ederek tarihinde ilk kez Avrupa kupalarında yer almayı başardı. Kupada ise 6. kademede Beşiktaş'a elendi. Sezonun ardından çıktığı Intertoto Kupası maçlarında 2 galibiyet ve 2 yenilgi alarak 3. oldu ve elendi. 1996-97 sezonuna tarihinin en kötü başlangıçlarından birini yapan Antalyaspor, ilk yarıyı sadece 4 galibiyetle kapattı. Kırmızı beyazlı takımın ilk yarıdaki en büyük başarısı Antalya'da Beşiktaş'ı 3-2 yenmesiydi. Buna rağmen devre arasında Ümit Kayıhan takımdan ayrıldı ve ikinci yarıda alınan iki galibiyette takımın çalıştırıcısı Mustafa Yılmaz takımın başındaydı. Daha sonra Metin Ünal'a emanet edilen Antalyaspor, sıralamada kendine rakip olacak takımlara karşı başarılı sonuçlar aldı ve üst sıralara tırmandı. Sezon bittiğinde 13 galibiyet ve 6 beraberlik alan Akrepler, 45 puanla 10. sıradan Inter-Toto Kupası'na giden son takım oldu. Türkiye Kupası'nda 6. kademe başında Ankaragücü'ne boyun eğen Antalyaspor, Inter-Toto Kupası'nda da Nizhny, Celje, Proleter ve Makkabi Hayfa'nın olduğu grupta 4. puanla 4. oldu ve elendi. 1997-98 sezonuna 5 maçta yenilgi almadan başlayan Antalyaspor, sonraki 7 maçını kaybetti ve 17. sıraya kadar geriledi. Sezon sonuna kadar 6 yenilgi daha alan Antalyaspor, sezonu 10 galibiyetle ve 41 puanla tamamlayıp kendine 12. sırada yer buldu. Kupada 6. kademede Fenerbahçe'ye elendi. Sezon sürerken Antalyaspor'un yönetim yapısı değişti ve Antalyaspor Kulübü Derneği, futbol takımının yönetimini Antalyaspor Spor Faaliyetleri Ticaret Sanayi A.Ş.'ye devretti. 1998-99 sezonuna iyi bir başlangıç yapan Akrepler, ilk yarıyı dört büyüklerin ardından 30 puanla 5. tamamlasa da ikinci yarı çıktığı 17 maçın 9'unu kaybetti ve sadece 19 puan toplayıp 6. oldu. Buna rağmen Antalyaspor'un en çok puan topladığı sezon 1998-99 sezonu oldu. Kırmızı beyazlılar Türkiye Kupası'nda ise 5. kademede Kocaelispor'a kaybederek elendi. 1999-2000 sezonunu 11 galibiyet, 8 beraberlikle 11. sırada tamamlayan Antalyaspor, Aynı sezon Türkiye Kupası'nda finale yükseldi. Ancak finalde Galatasaray'a kaybetti. Buna karşın ertesi sezon UEFA Kupası'na katılma hakkı elde etti. 2000-2001 sezonunda ilk resmi maçına UEFA Kupası ön eleme turunda Kapaz Gence takımı karşısında çıkan Antalya ekibi bu maçı 2-0 kazandı. Ligde yaptığı 2 maçtan sonra Antalya'da oynanan rövanş maçını da 5-0 kazanan Antalyaspor, rakibini eleyip 1. Tur'da SV Werder Bremen'le eşleşti. İlk kez mücadele ettiği UEFA Kupası 2000-01 sezonunda Bremen ekibini Antalya'da 2-0 yenen Antalyaspor, Almanya'da oynanan 2. maçı 6-0 kaybetti ve 1. Tur'da kupaya veda etti. Ligde ise istikrarsız sonuçlar alan Antalyaspor, ligi düşme hattının hemen üstünde 36 puanla 15. sırada tamamladı. Kupa'da ise 4. Kademe'de Beşiktaş'a elendi. Takip eden sezonda lige 8-1'lik Ankaragücü yenilgisiyle başlayan Antalyaspor, 8. haftadan sonraki 19 haftada da sadece 2 galibiyet alabildi. Sezon boyunca 4 farklı antrenörle çalışan takım, 2001-02 sezonunu ligde kalan son takım Samsunspor'un 1 puan üstünde ve averajla 17. sırada tamamlayıp küme düştü. Türkiye Kupası'na ise katıldığı 3. kademede Adanaspor'a kaybedip elendi. Antalyaspor için o dönemki adıyla 2. Lig'de 2002-03 sezonu çok başarılı geçmedi. İstikrarsız bir grafik çizen güney ekibi sezonu 11 galibiyet, 9 beraberlikle ve 42 puanla ve averajla 11. sırada tamamladı. Türkiye Kupası macerası 1. kademede Kepez Belediyespor'a karşı alınan yenilgiyle son buldu. Ertesi sezon bir önceki yıla göre daha derli toplu bir görüntü çizdi ancak üst lige yükselecek kadar başarılı olamadı. Sezon sonunda da 14 galibiyet ve 8 beraberlik aldı ve 50 puanla 7. oldu. İstanbulspor'la yaptığı Türkiye Kupası 2. kademe maçı bu turnuvada bu sezon için yolun sonu oldu. 2004-2005 sezonu yine Antalya ekibi adına kötü geçen bir sezon oldu. 3 farklı teknik direktörün görev yaptığı sezon sonunda Süper Lig'e şampiyon olarak yükselen Sivasspor'un yarısı kadar puan toplayabilen Antalyaspor, 9 galibiyet ve 10 beraberlik alıp 37 puanla 14. sırada yer aldı. Türkiye Kupası'nda 2. kademede Trabzonspor'a elendi. 2005-2006 sezonuna çok iyi başlayan kırmızı-beyazlılar, bu başarısını sezon sonuna kadar sürdürdü ve sezonu 20 galibiyet ve 7 beraberlikle 2. sırada bitirerek doğrudan Süper Lig'e yükselme hakkı elde etti. Kupa'da aynı başarıyı gösteremeyen Antalyaspor, Tarsus İdman Yurdu'na 1. kademede elendi. 4 sezonluk aranın ardından Süper Lig'e dönen Antalyaspor, 2006-2007 sezonunda ligde galibiyet almakta zorlanan Akrepler, kazanması halinde ligde kalacağı son hafta maçında Gençlerbirliği'ne sahasında 3-1 kaybetti ve ligi 8 galibiyet ve 15 beraberlik alarak 39 puanla 16. tamamlayıp küme düştü. Eskişehirspor'la oynanan Türkiye Kupası 2. kademe maçında da rakibine elendi. maçı 2007-08 sezonunda yeniden 1. Lig'de mücadele eden Antalyaspor takımı, 34 maçı 3 yenilgi alarak tamamladı ve en az yenilgi aldığı sezonu yaşadı. 15 galibiyet ve 16 beraberlik alarak ligi 2. tamamlayıp 2008-09 sezonunda yeniden Süper Lig'de oynama hakkı kazanan Antalyaspor, ayrıca o sezonun en çok beraberlik alan takımı oldu. Kupada ise Adana Demirspor'a 1. kademede penaltılarla elendi. Yeni sezona teknik direktör Jozef Jarabinský yönetiminde giren kırmızı beyazlılar, ilk 8 haftada galibiyet alamayınca Çek teknik adamla yollarını ayırdı ve sezona Mehmet Özdilek yönetiminde devam etti. Özdilek yönetiminde daha iyi bir grafik çizen Antalyaspor, sezonu 10 galibiyet ve 10 beraberlik alarak 40 puanla ve averajla 12. bitirdi. Kupada ise çeyrek finalde Beşiktaş'a elendi. 2009-10 yılında, 1998-99 sezonundaki gibi yine 49 puan toplayarak puan rekorunu yineledi. O sezon -1 averajla 6. olan Antalyaspor, 2009-10 sezonu sonunda +11 averajla ligi tamamlayıp performans olarak en başarılı sezonunu yaşadı. Kupada ise Trabzonspor'a yarı finalde kaybetti. 2010-2011 sezonu öncesi Antalyaspor, Medical Park Hastaneler Grubu'yla yaptığı anlaşmayla adını 2+2 yıllığına Medical Park Antalyaspor olarak değiştirdi. 4 yılın sonunda kulüp yeniden Antalyaspor ismi ile mücadelesini sürdürdü. Takım 2010-11 sezonuna dengeli bir başlangıç yapsa da 10. ve 23. haftalar arası sadece 1 galibiyet alarak ligin alt sıralarına gerilerdi. Daha sonra toparlanarak ligi 11. sırada tamamladı. Ertesi sezon kırmızı beyazlılar ilk iki maçta galibiyet alsa da 8 maç galip gelemedi ve uzun süre ligin dibinde kaldı. Takım, sezonu 39 puanla 15. sırada tamamlayarak ligde kaldı. Antalyaspor, bir sonraki sezona kadrosunda büyük değişiklikler yaparak girdi. 2011-12 sezonunda Süper Lig'in ilk yarısına 10 maçta 7 galibiyet alarak başladı ve ligin 7 haftasını lider Galatasaray'la aynı puanda ama averajla 2. götürdü. Hatta bu süreçte Fenerbahçe'yi Fenerbahçe Şükrü Saracoğlu Stadyumu'nda 3-1 yendi ve rakibinin sahasında 47 maçlık yenilmezlik serisine son verdi. Bu yüzden UEFA tarafından haftanın takımı seçildi. 17 hafta sonunda 33 puanlı Galatasaray'ın ardından Beşiktaş'la beraber 30 puan toplayan Antalyaspor, tarihinin en iyi ilk yarı performansıyla 3. sırada yer aldı. Ama ligin ikinci yarısında 10 yenilgi alan Akrepler 47 puanla sezonu ancak 7. bitirebildi. Kupada da grup aşamasında elendi. Takım, 2013-14 sezonu öncesi başkan Hasan Akıncıoğlu ve teknik direktör Mehmet Özdilek'in istifaları nedeniyle yeni sezona Gültekin Gencer başkanlığında ve Samet Aybaba yönetiminde girdi. Süper Lig deneyimi olan futbolcuları bünyesinde barındırarak sezona iddialı giren Akrepler, bir türlü istedikleri çıkışı yapamadı. Son 9 haftasında Fuat Çapa'nın idare ettiği takım, ligin ikinci yarısında sadece 2 galibiyet alıp 31 puanla 17. sırada yer alarak 1. Lig'e düştü. Kupada ise tarihinin en iyi ikinci başarısını yineleyip yarı finalde Eskişehirspor'a kaybetti. 1. Lig'e düşünce pek çok oyuncusunu kaybeden Antalyaspor, sezon boyunca 3 değişik teknik adamla çalıştı. Ligin son haftalarında iyi sonuçlar alamayan kırmızı beyazlılar sezonu 55 puanla 5. sırada tamamladı ve Süper Lig'e çıkabilmek için play-off'a kaldı. Yarı finalde Adana Demirspor'u eleyen Antalyaspor, İstanbul'da oynanan finalde Samsunspor'u penaltılarla 1 sezon sonra eleyip Süper Lig'e çıktı. Kupaya ise katıldığı 2. Tur'da veda etti. 2015-16 sezonu için Süper Lig'e yükselen Antalyaspor, Kamerunlu futbolcu Samuel Eto'o'yu transfer ederek tüm dünyada yankı uyandırdı. Samuel Eto'o'nun 20 golle gol krallığı sıralamasında ikinci olduğu 2015-16 sezonunu Antalyaspor 45 puanla ve averajla 9. sırada tamamladı. Antalyaspor sezonun 33. haftasında sahasında Trabzonspor'u 7-0 yenerek Süper Lig tarihindeki en faklı galibiyetini aldı. Kırmızı beyazlılar Türkiye Kupası'nda Son 16 Turu'nda Konyaspor'a boyun eğerek elendi. 2016-17 sezonuna kötü bir başlangıç yapan Antalyaspor, 6 maçta 2 puan alınca teknik direktör José Morais ile yollarını ayırdı. Morais'in yerine göreve Rıza Çalımbay getirildi. Ligdeki ilk galibiyetini 9. hafatda alan Antalyaspor, Rıza Çalımbay yönetimindeki 28 maçta 17 galibiyet, 5 beraberlik ve 6 yenilgi alarak 56 puan topladı ve ligi 58 puanla 5. sırada bitirerek Süper Lig tarihindeki en başarılı sezonun yaşadı. Takımın golcüsü Samuel Eto'o da 18 golle gol krallığını üçüncü sırada tamamladı. Kupada ise Aydınspor'a 3. Tur'da elendi. Ertesi sezonda Rıza Çalımbay'la yollarını ayırıp, önce Leonardo Araújo, sonra da Hamza Hamzaoğlu'nu göreve getiren ve sezon boyunca inişli çıkışlı bir grafik sergileyen kırmızı-beyazlılar, büyük bölümünü alt sıralarda geçirdiği sezonu son maçlarda aldığı galibiyetle 14. sırada tamamladı. Türkiye Kupası'na ise Son 16 Turu'nda Kayserispor'a kaybederek veda etti. 2018-19 sezonuna Bülent Korkmaz ile başlayan Antalyaspor, ilk yarıyı 8 galibiyet ve 3 beraberlikle topladığı 27 puanla 6. sırada tamamladı. İkinci yarısını ilk yarıya oranla daha düşük bir performansla geçse de sezonun son haftasına kadar Avrupa kupalarına katılma iddiasını sürdüren Akrepler, son maçta Fenerbahçe'ye 3-1 kaybetti ve ligi 13 galibiyet 6 beraberlikle topladığı 45 puanla 7. sırada bitirdi. Kötü başlanan 2019-20 sezonunun Kasım ayında Bülent Korkmaz teknik direktörlük görevinden istifa etti. 15 Kasım 2019 tarihinde Stjepan Tomas ile 2,5 yıllık teknik direktörlük görevi için sözleşme imzalandı. Ancak Stjeipan Tomas ilk yarının son maçına kadar görev yaptığı 6 maçta, 3 beraberlik ve 3 yenilgi alınca sözleşmesi feshedildi. Takım da ligi 3 galibiyet ve 5 beraberlik alarak 14 puanla 16. sırada bitirdi. Yeni bir teknik direktör arayışına giren Antalyaspor, ligin yarısına Tamer Tuna'nın teknik direktörlüğüne başladı. 08 Şubat 2020 tarihinde yapılan anlaşmaya göre Antalyaspor A.Ş.'nin yeni adı 1,5 yıllığına Fraport-TAV Antalyaspor oldu. Antalyaspor Kulüp Tüzüğü'nde kulüp renklerinin anlamı, "Beyaz renk temizlik ve açık yüreklilik ifadesidir. Kırmızı ile birlikte millî renklerimizi vücuda getirir. Aynı zamanda Antalyalılar arasındaki sevgiyi ifade eder" sözleriyle anlatılır. Antalyaspor'un kurucu takımlarından İlk Işıkspor, üst gelir düzeyinde yöneticilerden oluşmaktaydı. Antalyaspor yönetiminde de ağırlıklı olarak yer alan İlk Işıkspor grubu, Antalyaspor Kulübü'nün renklerinin belirleneceği toplantı öncesi yeşil-kırmızı renklerde ısrar etmekteydiler. Kulübün ilk başkanı Atilla Konuk ise renklerin kırmızı-beyaz olması taraftarıydı. Atilla Konuk, kırmızı beyazın Türkiye millî takımının da renkleri olması ve kulübün gideceği deplasman maçlarında askerlerin renklerinden dolayı takıma sempati duyacağını düşünerek bu renkleri istiyordu ama ancak bu düşüncesini yönetim kuruluna da kabul ettirebilmesi için bir formül bulması gerekiyordu. Konuk, o dönem Antalya'daki spor kulüplerinin renklerinde en çok kullanılan iki rengin kırmızı ve beyaz olduğunu fark etti. Toplantıda söz alan başkan Konuk, sadece zengin zümreye hitap eden İlk Işıkspor'un renkleri yerine, kulübün tüm Antalya'yı temsil edecek renkleri taşıması gerektiğini söyledi ve Antalya'daki kulüplerin çoğunlukla kırmızı - beyaz renkleri kullandığını göstererek bu renklerin takımın renkleri olmasını önerdi. Yönetim kurulu da bu kararı destekledi ve Antalyaspor'un renkleri kırmızı-beyaz olarak belirlendi. Kulübün amblemi beyaz yuvarlak bir zemine kırmızı bir çerçeve ve çizgilerden oluşur. Kulübün amblemindeki A, Antalya sözcüğünü; S ise spor sözcüğünü temsil eder. A ve S harflerinin ortasında şehrin simgelerinden Yivli Minare'nin kırmızı çizgilerle çizimi vardır. Yivli Minare'nin üzerindeki üç beyaz bant ise Antalyaspor'u oluşturan İlk Işıkspor, Ferrokromspor, Yenikapı Suspor takımlarını temsil eder. Yivli Minare çiziminin altında Antalyaspor'un kuruluş yılı olan 1966 yazısı yer alır. Antalyaspor ambleminin yaratıcısı da kulübün renklerini belirleyen ve ilk başkanı olan Atilla Konuk'tur. Yönetim kurulunda Antalyaspor'un amblemi belirlenirken kentin simge eserlerinden Aspendos veya Üç Kapılar'ın amblemde yer alması fikirleri ortaya atıldı. Bu tartışmalara müdahale eden Antalyaspor Başkanı Atilla Konuk, amblemde yer alacak olan simgenin Antik Yunan eserleri yerine Türklerin kente bıraktığı eserlerden biri olması gerektiğini söyledi. Akla ilk gelen eser Antalya'nın merkezinde bulunan Selçuklu dönemi eseri Yivli Minare'ydi. Atilla Konuk'un Antalyaspor amblemi için ortasında Yivli Minare olan çizimi de yönetim kurulunca kabul gördü. Antalyaspor amblemi o günden bugüne birkaç kez biçim değiştirse de amblemdeki asli unsurlar aynı kaldı. Antalyaspor'un Türkiye Kupası servüeni profesyonel liglere katıldığı 1966-67 sezonunda başladı. O sezon 2. kademe 2. ön eleme turu maçında Kayseri Şekerspor'la karşılaşan Antalyaspor, rakibine uzatmalarda kaybetti ve elendi. Bu sezondan başlayarak günümüze uzanan süreçte Türkiye Kupası'ndaki 8 sezona dönemin turnuva düzeni gereği katılamayan Antalya ekibi, 1974-75 sezonundan itibaren aralıksız olarak Türkiye Kupası'nda boy gösterdi. Türkiye Kupası'nda kayda değer başarılarını 2000'li yıllardan sona elde eden Antalyaspor, bu döneme kadar turnuvadaki en büyük başarısını 6. Kademe'ye yükselerek elde etti. Takımın Türkiye Kupası'ndaki en önemli başarısı ise 1999-00 yılında Diyarbakır Atatürk Stadyumu'nda Galatasaray'a karşı oynayıp uzatmalarda 5-3 kaybettiği final maçıdır. Ayrıca Antalyaspor, 2009-10 sezonunda Trabzonspor'a, 2013-14 sezonunda da Eskişehirspor'a ve 2019-20 sezonunda da Alanyaspor'a yarı final karşılaşmaları sonunda elendi. Antalyaspor, 1996, 1997 ve 2000 yıllarında Türkiye'yi Avrupa Kupaları'nda temsil etmiştir. 1996 ve 1997 yıllarında UEFA Intertoto Kupası'nda mücadele eden Antalyaspor, 2000 yılında ise Galatasaray ile oynadığı 1999-2000 Türkiye Kupası Finali sonucu UEFA Kupası'na gitmeyi hak kazandı. Antalyaspor'un Avrupa kupalarında bugüne kadar toplam 12 maça çıktı. 1996 ve 1997 yıllarında ligde elde ettiği sonuçlardan sonra Intertoto Kupası'na katılma hakkı kazanan Antalyaspor, bu turnuvada grup aşamasını geçmeyi başaramadı. Sadece grup liderlerinin tur atladığı ve her grupta 5 takımın olduğu organizasyonda kırmızı beyazlılar 1996'da grup üçüncülüğü 1997'de averajla grup dördüncülüğü elde etti ve iki sezonda da elendi. Intertoto Kupası'nda yer aldığı 2 sezonda toplam 8 maça çıkan Antalyaspor 3 galibiyet, 1 beraberlik ve 4 yenilgi aldı. Attığı 9 gole karşılık kalesinde 11 gol gördü. 1999-2000 sezonu Türkiye Kupası finalinde Galatasaray'a uzatmalarda 5-3 kaybeden Antalyaspor, Galatasaray'ın bir sonraki sezon UEFA Şampiyonlar Ligi'ne katılacak olmasıyla UEFA Kupası'na ön eleme turundan katılma hakkı kazandı. 2000-01 sezonuna UEFA Kupası ön eleme turundan katılan Antalyaspor, Azerbaycan temsilcisi Kapaz'ı eledi ve 1. Tur'a yükseldi. Bu turda Alman SV Werder Bremen'le eşleşen Akrepler ilk maçtaki skor üstünlüğünü koruyamadı ve elendi. Antalyaspor, kurulduğu yıldan 2010 yılına kadar maçlarını Antalya Atatürk Stadyumu'nda oynadı. Stadyumun 2010 yılında çürük raporu alması nedeniyle takım 2010-2012 arasında maçlarını 7500 koltuklu Antalya Mardan Stadyumu'nda, daha sonra da 2013-2015 yıllarında Akdeniz Üniversitesi Stadyumu'nda yaptı. Antalyaspor, iç saha maçlarını 26 Ekim 2015'te resmi açılışı yapılan 33.032 seyirci kapasiteli Antalya Stadyumu'nda yapıyor. 1982-1985, 1986-1987, 1994-2002, 2006-2007, 2008-2014, 2015- 1966-1982, 1985-1986, 1987-1994, 2002-2006, 2007-2008, 2014-2015 Antalyaspor'un kendisi gibi Akdeniz Bölgesindeki takımlardan Adanaspor ve Mersin İdman Yurdu kulüpleriyle geçmişten gelen bir rekabeti vardır. Bu takımların birbirleriyle oynadıkları maçlar "Güney Derbisi" veya "Akdeniz Derbisi" olarak da adlandırılır. Antalyaspor'un Eskişehirspor, Konyaspor, Sakaryaspor ve Bursaspor ile oynadığı maçlar her zaman tansiyonu yüksek olan maçlar olmuştur. Tribünler birbirlerini son derece rakip olarak görmekteler ve maçları her zaman yoğun güvenlik önlemleri içerisinde geçmektedir. 1999'da yaşanan Marmara Depremi'nden kısa bir süre sonra Kocaeli ve Sakarya'dan göç eden depremzedelerin bir kısmı Antalya'ya yerleştiler. O dönemde Antalyaspor ile Kocaelispor taraftarları arasında ilk temaslar kuruldu. 1999-2000 sezonunda depremden 2 ay sonra Denizli'de oynanan Denizlispor - Kocaelispor maçına zor günler geçiren Kocaelispor taraftarları organizasyon düzenleyemeyince Antalyaspor taraftarları Kocaelispor'u desteklemek için Denizli deplasmanına gitti. İki taraftar grubunu bu olay yakınlaştırdı. Günümüzde Antalyaspor taraftarı maçlarının 41. dakikasında "Körfez Kocaeli" tezahüratını yaparken Kocaelispor tribünlerinden de maçlarının 7.dakikasında da "Antalya" sesleri yükselir. 9 Aralık 2012 tarihinde oynanan Akhisar Belediyespor - Antalyaspor Süper Lig maçı yoğun yağış altında başladı. Ancak maç tamamlanamadı. Maç başlamadan kısa süre önce Manisa 19 Mayıs Stadyumu'nun kapalı tribününde bulunan Akhisar taraftarları, üstü açık olan deplasman tribününde bulunan Antalyaspor taraftarlarını yanlarına davet etti. Ev sahibi kulüp yöneticileri, taraftar grupları tarafından karşılıklı olarak onay alındıktan sonra Antalyaspor taraftarları kapalı tribüne geçtiler ve maçın ertelenene kadarki kısmını yan yana izlediler. Bu olay sonrası iki grubun birbirleriyle ilişkileri çok daha farklı oldu. Antalyaspor taraftarının Adana Demirspor ve Ankaragücü taraftarıyla da dostlukları bulunmaktadır. 13 Kasım 2015'te Antalyaspor, Milan ile iş birliği için prensipte anlaşmaya vardı. Bu anlaşma çerçevesinde Milan, transfer dönemlerinde kiraya vermek istediği futbolcuları ilk olarak Antalyaspor'a önermesi, futbol altyapı geliştirme konularında da her iki kulübün de ortak çalışmalar yürütmesi karara bağlandı. Bu anlaşma henüz resmiyet kazanmadı. BlackBerry PlayBook BlackBerry PlayBook ya da kısaca PlayBook, Research In Motion firması tarafından üretilen bir tablet bilgisayardır. Satışına ilk olarak, 19 Nisan 2011 tarihinde Kanada ve ABD'de başlanmıştır. BlackBerry marka cep telefonlarıyla güvenli bir iletişim protokolü sağlayan Bridge teknolojisi ve güçlü cep telefonu entegrasyonu yetenekleri sayesinde PlayBook, özellikle kurumsal kullanıcılar tarafında yoğun bir şekilde tercih edilmektedir. Düşük fiyat politikasıyla dünya çapında 2 milyon adetten fazla satılan BlackBerry PlayBook, Türkiye'de de 50 bin adede yakın bir satış rakamı yakaladı. QNX tabanlı BlackBerry Tablet OS ile yüklü gelen PlayBook tabletler, 2.0 sürüm güncellemesinden itibaren Android 2.3 için yazılmış uygulamaları doğal olarak (native) çalıştırabilmelerini sağlayan bir uyumluluk katmanına (compatibility layer) sahiptir. PlayBook tabletlerin 2013'ün ilk çeyreğinden itibaren BlackBerry 10 adı verilen yeni nesil bir işletim sistemine güncelleneceği, RIM/BlackBerry Limited yöneticileri tarafından sık sık dile getirilmişti. 2013'ün 3. çeyreğinde BlackBerry CEO'su Thorsten Heins'in PlayBook'ların yetersiz donanım profili nedeniyle bu güncellemenin gerçekleşemeyeceğini duyurması, PlayBook kullanıcılarının tepki göstermesine neden oldu. Temmuz (anlam ayrımı) Temmuz kelimesi ÅŸu anlamlara gelebilir: Lucky (Jason Mraz şarkısı) "Lucky" Jason Mraz ve Colbie Caillat'ın şarkısı. Mraz "We Sing. We Dance. We Steal Things." albümünün üçüncü single'ı olarak yayınlandı. Şarkı "Billboard" Hot 100 listesinde doksan altı numaradan girdi, kırk sekiz nmaraya kadar yükseldi. Şarkının klibi Prag, Çek Cumhuriyeti ve Hawaii'nin Kauai adasında çekildi. 16 Ocak 2009'da yayınlanan klipte her iki sanatçı da yer almıştır. Meksikalı şarkıcı Ximena Sariñana şarkının "Suerte" adında İspanyolca versiyonunu yayınladı. Ayrıca Mraz ve Lil Wayne şarkıya bir remiks yaptı. "Lucky" 2010'da En İyi Pop Vokal İşbirliği kategorisinde Grammy kazandı. Mraz ve Caillat şarkıyla "Saturday Night Live" ve "The Ellen DeGeneres Show"da performans sergiledi. Edgar Allan Poe Evi ve MÃ¼zesi Edgar Allan Poe Evi ve Müzesi, yazar Edgar Allan Poe'nun 1830'larda yaşadığı ve Baltimore, Maryland'de 203 Amity Sokak'ta bulunan eski evidir. Şu anda bir müze olarak açık olup, küçük, mütavazı yapıya sahip, duvarları diğer evlere bitişik bir evdir ve aynı zamanda Baltimore Edgar Allan Poe Topluluğu'na da ev sahipliği yapmaktadır. 1972'de National Historic Landmark olarak belirlenmiştir. Baltimore şehrinin parasal desteğinin azalması nedeniyle, müzenin yakında kapılarını kapatma olasılığı vardır. O zamanki numarasıyla 3 Amity Sokak, şimdiki numarasıyla ise 203 Amity Sokak'ta bulunan briket evin 1830'da inşa edildiği kabul edilir ve 1832'de Poe'nun halası Maria Clemm tarafından kiralanmıştır. Clemm'e evde hasta annesi Elizabeth Cairnes Poe ve kızı Virginia Clemm eşlik etmekteydi. Edgar Allan Poe 1833'te, aşağı yukarı 23 yaşındayken, West Point'ten ayrıldıktan sonra ailenin yanına taşındı. Virginia o zaman 10 yaşındaydı ve Poe onunla üç yıl sonra evlenecek; ancak nikâh törenleri 1836'nın sonlarında yapılacaktı. Ev Elizabeth'in Amerikan Bağımsızlık Savaşı gazisi kocası David Poe Sr. sayesinde biriktirdiği sigorta parasıyla kiralandı. Oldukça küçük olan evde Poe'nun odası en üst katta, en yüksek noktası 1,82 m. olan keskin eğimli bir tavana sahip, küçük bir odaydı. 1930'larda bölgedeki evlerin, Poe'nunki de dahil, "Poe Homes" (Poe Evleri) adlı kamu konutları projesine alan açmak amacıyla yıkımı söz konusu oldu. Ev boşaltıldı ve evin kontrolü orayı 1949'da açan Edgar Allan Poe Topluluğuna verildi. Topluluk binayı hâlâ Baltimore's Commission for Historic and Architectural Preservation'ın (CHAP) yardımıyla denetlemektedir. Yenileme sırasında döşeme tahtaları kaldırıldı ve burada Poe'nun Gammaz Yürek öyküsünü hatırlatan iskelet artıkları bulundu. Bunların evin altındaki çöp çukuru olarak bilinen yere atılmış hayvan kemikleri olduğu anlaşıldı. Ev halka açık, rehbersiz gezilen, alçakgönüllü bir müzedir. Poe'nun saçından bir tutam, bir zamanlar (Eliza Poe'nun ölümünden sonra Poe'nun koruyucu babası olan) John Allan'a ait olan orijinal porselenler ve Virginia Clemm'in ölümünden sonra yapılmış portresinin büyük bir reprodüksiyonu ile Poe'ya ilişkin başka resimler, evde sergilenenler arasındadır. "Philadelphia Dollar Newspaper"ın 24 Ekim 1849 baskısında yer alan ölüm ilanının yeniden baskısı da, Poe'nun "The Stylus" adında yeni bir edebiyat dergisi çıkarılacağına ilişkin orijinal duyurusuyla birlikte sergilenmektedir (ki bu çaba asla sonuç vermemiştir). Müze ve Poe Topluluğu ayrıca, yıl boyu çeşitli Poe etkinliklerine ev sahipliği yapar. Örneğin iddiaya göre, dünyadaki en büyük Poe doğumgünü kutlaması her yıl Ocak ayında Westminster Hall and Burying Ground'da yapılır. Organizasyon ayrıca gizemli Poe Toaster'ın ziyaretini gözlemler ve kimliğinin korunmasına yardımcı olur. Müzenin şu anki küratörü, Jeff Jerome'dur. İki yıldır şehrin liderleri, yoksullaşan Poe'nun 1833 ila 1835 yılları arasında yaşadığı küçük evdeki müzeye mali destek sağlamamaya karar vermektedir. Bu karar, müzenin yakında kapanabileceği anlamına gelir. 2011'de şehrin yıllık 85.000 $'lık desteğini kesmesi dolayısıyla, ev yedek fonlarla işletilmektedir ki bu fonların da gelecek yaza tükenmesi beklenmektedir. Müzenin geleceğini garanti altına alma çabaları, Pennies for Poe, The Delirium of Edgar Allan Poe, ve "Kuzgun" filmi gibi alışılmadık yerlerden gelmektedir. Tamamen kanıtlanmış olmasa da, Poe Society aşağıdaki eserleri Poe'nun bu evde yaşarken yazdığını iddia etmektedir: Poe Evi 2½ katlı, iki aralıklı briket yapılı ve kalkan duvarlı metal çatıya sahip bir evdir. Ön kapı, batı cephesinin sol yanında, tahta sundurmanın üzerindedir. Ev kuzeyden komşu binaya bitişiktir ve güney cephesinde pencere bulunmamaktadır. Bir çatı penceresi, batı tarafındaki çatıyı ortalar. Arka tarafta ise binanın iki katlık bir kısmı parselin güney tarafına doğru bir çıkıntı şeklinde inşa edilmiştir. Bu kısmın çatısı ise kuzeye doğru eğimlidir. Bina Baltimore şehrinin Poppleton mahallesindeki düşük gelirliler için inşa edilmiş bir toplu konut projesinin batı kısmında yer almaktadır. Ön taraftan ulaşılan evin girişinde bir oturma odası ve arkaya doğru ilerlendiğinde de iki basamaklık bir merdivenden sonra bir yemek odası yer alır. Yemek odasından dar genişlikte bir merdiven ile hem bodruma hem de ikinci kata ulaşılır. İki yatak odasının yer aldığı ikinci kattan bir merdiven ile çatı katında yer alan ve muhtemelen Poe'nun yaşadığı odaya ulaşılır. Binada orijinal olarak yer alan marangozluk uygulamalarının çoğunluğu günümüze kadar ulaşmıştır. HBO dizilerinden "The Wire"ın 3. sezonunun 2. bölümü All Due Respect'in açılış sahnesinde Barksdale Çetesinin alt kademeden iki üyesi, bir defasında birine beyaz bir turistin nasıl "Poe Evi"nin yerini sorduğunu hatırlar. Çete üyesi yanlış anlayarak "Etrafa bakın, istediğini seç." yanıtını verir. "The Wire" Poe Evi'nin yer aldığı batı Baltimore'da bulunan kurgusal Barksdale Organizasyonunun faaliyetlerini konu alır. Iron Man 3 Iron Man 3, Amerikan yapımı, yedinci Marvel Sinematik Evreni süper kahraman filmi. Marvel Comics tarafından yaratılan Iron Man karakterinin beyazperdedeki üçüncü filmidir. Filmin başrolünü Robert Downey Jr. ve Gwyneth Paltrow paylaşmıştır. Filmin yönetmenliğini ise Shane Black yapmıştır. Gösterim tarihi, 3 Mayıs 2013 tarihinde yapıldı. Bu filmden önce, ilk seri "Iron Man" (2008), ikinci seri olan "Iron Man 2" (2010) ve çapraz filmi olan "The Avengers" (2012) tarihlerinde vizyona girmişlerdir. Tony Stark, sakat bırakan yaralanmaları iyileştirmek için tasarlanan bir deneysel canlandırıcı tedavisi olan Extremis'in mucidi, bilim insanı Maya Hansen'in olduğu 1999'daki bir Yeni Yıl partisini hatırlar. Sakat bilim insanı Aldrich Killian onlara şirketi Advanced Idea Mechanics'de bir yer önerir, fakat Stark, Killian'ı aşağılayarak teklifi geri çevirir. Yıllar sonra, Stark'ın New York'un istilası sırasındaki deneyimleri ona panik ataklar yaşatmaktadır. Durmaksızın, o, kız arkadaşı Pepper Potts ile anlaşmazlık yaratan birkaç düzine Demir Adam süiti yapar. Terörist Mandarin tarafından bir dizi bombalama, istihbarat acentelerini adli kanıt eksikliği ile şaşkın bırakır. Stark Endüstrileri güvenlik şefi Happy Hogan böylesi bir saldırıda kötü bir şekilde yaralandığında, Stark sersemliği bırakır ve televizyondan Mandarin'i tehdit eder, ki o helikopter silahlarıyla Stark'ın evini yıkarak karşılık verir. Stark'ı uyarmaya gelen Hansen, saldırıdan Potts ile beraber sağ kurtulur. Stark, Mandarin hakkındaki keşfinden bir uçuş planını takip ederek, yapay zekası J.A.R.V.I.S'i kılavuzluk yaptığı bir Demir Adam süitinde kırsal Tennessee'ye kaçar. Stark'ın deneysel zırhı California'ya dönmek için gerekli güçten yoksundur ve dünya onun öldüğüne inanır. Erken olgunlaşan 10 yaşındaki bir çocuk olan Harley ile takım olarak, Stark, bir Mandarin saldırısına özgü nitelikleri taşıyan yerel bir patlamanın kalıntılarını keşfeder. O bombalamaların, ilerlemenin bu aşamasında patlayıcı bir şekilde onu geri çeviren belirli konulara neden olan Extremis'e maruz bırakılan askerler tarafından tetiklendiğini keşfeder. Eski askerler patlamaya başladıktan sonra, onların ölümleri bir terörist planı üretilerek Extremis'in hatalarını örtbas etmek için kullanılıyordu. Stark, Mandarin'in ajanları Ellen Brandt ve Rric Savin ona saldırdığında, Exremis'e ilk elden tanıklık eder. Harley’in yardımıyla, Stark Mandarin’i Miami’ye kadar takip eder ve doğaçlama yapılan silahları kullanarak onun karargâhına sızar. İçeride, Mandarin’in aslında ismi üzerinden yapılan olaylardan habersiz olduğunu iddia eden Trevor Slattery isimli İngiliz bir aktör olduğunu keşfeder. Mandarin aslında, Hansen'in Extremis araştırmasını kendi sakatlığı için bir tedavi olarak uygun gören ve programı yaralı savaş gazilerini kapsayacak şekilde genişleten, Killian'ın bir buluşudur. Stark'ı ele geçirdikten sonra, Killian, Potts'u kaçırdığını ve Extremis'in hatalarını düzeltmede ve böylece Poots'u kurtarmada Stark'ın yardımını kazanmak için onu Extremis'e maruz bıraktığını açıklar. Killian Hansen'i, plan hakkında taraf değiştirmeye çalıştığında öldürür. Killian, ilk savaş makinesi, şu anda ""Demir Vatansever"" olarak yeniden adlandırılan, James Rhodes'u zırhı çalmak için tuzağa çekerek, ayrıca Amerikan istihbarat acentelerini Mandarin’in yeri konusunda yönlendirir. Stark, Killian'ın Air Force One adlı uçakta Başkan Ellis'e saldırmayı planladığını keşfederek Rhodes ile yeniden birlik olur. Demir Adam zırhını uzaktan kontrol ederek. Stark bazı sağ kalan yolcuları ve mürettebatı kurtarır fakat Killian'ın Ellis'i kaçırmasını ve Air Force One'ı yok etmesini engelleyemez. Onlar Killian'ı, Ellis'i canlı yayında öldürmeyi planladığı el konulmuş hasarlı bir petrol tankerine kadar takip ederler. Başkan yardımcısı, küçük bir kızın sakatlığını tedavi etmek için Extremis karşılığında Killian'ın emirlerini yerine getiren bir kukla lider olacaktır. Platformda, Stark, Potts'u kurtarmaya gider ve Rhodes başkanı kurtarır. Stark, hava desteği sağlamak için, J.A.R.V.I.S tarafından uzaktan kontrol edilen Demir Adam süitlerini çağırır. Stark Potts'un, Extremis prosedüründen sağ kurtulduğunu keşfederken Rhodes başkanı korur ve onu güvenliğe götürür. Bununla beraber, Stark Potts'u kurtaramadan önce etraflarındaki bir tesisat çöker ve Potts görünürdeki ölümüne düşer. Stark, Killian'ın karşısına çıkar ve onu kendini imhâ eden bir Demir Adam süitinde tuzağa düşürür fakat onu öldürmeyi başaramaz. Killian, sonra kendisinin gerçek Mandarin olduğunu açıklar. Extremis güçleri düşüşünden sağ kurtulmasını sağlayan Potts, müdahale eder ve Killian'ı öldürür. Savaştan sonra, Stark, Potts'a sadakâtinin bir işareti olarak, J.A.R.V.I.S'e her bir Demir Adam süitini uzaktan yok etmesini emreder (Temiz sayfa protokolü). Başkan yardımcısı ve Slattery tutuklanır. Stark'ın yardımıyla, Potts’un Extremis etkileri dengelenir ve Stark kalbinin yakınına gömülmüş şarapnel parçasını kaldırmak için ameliyat girer. Her zaman Demir Adam olacağını düşünerek, eski ark-reaktörünü denize fırlatır. Günümüzdeki bir sahnede, Stark, konuşmasının başında uyuya kalan Dr. Bruce Banner'ı uyandırır. Steve Clark Stephen Maynard Clark (23 Nisan 1960 - 8 Ocak 1991) İngiliz hard rock grubu Def Leppard'ın gitaristidir. 8 Ocak 1991 tarihinde kız arkadaşının evinde ölü bulundu. Yapılan otopsi yüksek dozda uyuşturucu ve alkol nedeni ile hayatını kaybettiği açıklandı. Phil Collen Philip Kenneth "Phil" Collen (d. 8 Aralık 1957), İngiliz hard rock grubu Def Leppard'ın gitaristidir. Gruba Pete Willis'in ayrılışından sonra 1982 de katıldı. Joe Elliott Joseph Thomas "Joe" Elliott Jr (d. 1 Ağustos 1959) İngiliz hard rock grubu Def Leppard'ın vokalidir. Rick Savage Richard "Rick" Savage (d. 2 Aralık 1960) İngiliz hard rock grubu Def Leppard'ın bas gitaristidir. Rick Allen Richard John Cyril "Rick" Allen (d. 1 Kasım 1963) İngiliz hard rock grubu Def Leppard'ın bateristidir. 31 Aralık 1984 tarihinde geçirdiği trafik kazası sonucu sol kolunu kaybetmiştir. Pyromania Pyromania, İngiliz hard rock grubu Def Leppard'ın 20 Ocak 1983 tarihinde Mercury Records tarafından satışa sunulan üçüncü stüdyo albümüdür. Prodüktörlüğünü Robert John "Mutt" Lange'in üstlendiği albüm gitarist Phil Collen'ın yer aldığı ilk Def Leppard albümüdür. Pyromania, melodik ve akılda kalıcı şarkılar ve yoğun MTV desteği ile birlikte Michael Jackson'ın "Thriller" albümünün ardından ABD'de 1983 yılının en çok satan ikinci albümü oldu. Günümüze kadar sadece ABD'de 10 milyon satan albüm, her biri Amerikan müzik listelerinde büyük başarı elde etmiş "Photograph", "Rock of Ages" ve "Foolin'" single'ları ile beraber ulaştığı büyük başarı ile beraber 80'li yıllarda hard rock'ın ticari açıdan en fazla başarılı olduğu dönemin başlangıcı olarak kabul edilir. Rolling Stone dergisinin hazırladığı "Gelmiş Geçmiç En İyi 500 Albüm" listesinde yer alan albüm "Q" dergisinin hazırladığı "80'lerin En İyi Albümleri" sıralamasında 35. sırada yer aldı. Bütün şarkılar Steve Clark, Phil Collen, Joe Elliott, Mutt Lange ve Rick Savage tarafından yazılmıştır. Jason Mraz Jason Thomas Mraz (doğum 23 Haziran 1977, Mechanicsville, Virginia) Amerikalı şarkıcı-söz yazarı. 2000 yılında San Dieogo'daki bir cafede çalıştığı dönemlerde dikkat çekmeye başladı. Orada perküsyonist Toca Rivera ile tanıştı. "Live at Java Joe's"ı yayınladıktan sonra Rivera ile yola devam etti. 2002'de ilk albümü "Waiting for My Rocket to Come"ı çıkardı. Albümdeki "The Remedy (I Won't Worry)" oldukça başarılı oldu ancak asıl başarısını 2005'te çıkardığı "Mr. A–Z" albümüyle yakaladı. Albüm ilk haftasında ABD'de 100.000'in üstünde bir satış rakamı yakladı ve Billboard 200 listesine beş numaradan girdi. Üçüncü albümü "We Sing. We Dance. We Steal Things."i 2008'de çıkardı. Albüm "Billboard 200"ta üç numara oldu ayrıca diğer pek çok ülkenin listelerinde de üst sıralarda yer aldı. Mraz dünya çapındaki asıl başarısını üçüncü albümünde yer alan "I'm Yours"la kazandı. Şarkı "Billboard" Hot 100'ta altı numaradan girerek Mraz'ın listede ilk onda yer alan ilk şarkısı oldu. 76 hafta listede kaldı ve ABD'de beş milyonu geçen satışıyla RIAA'de 5x platin plak sertifikası aldı. Yeni Zelanda ve Norveç'te bir numara oldu ayrıca pek çok listede ilk onda yer aldı. Philodromus histrio Philodromus histrio, Philodromidae familyasından Holarktik bölgede yayılmış bir örümcek türü. Türkiye'de de görülür. Cinsinin tip türüdür. İlk kez 1819 yılında Fransız zoolog Pierre André Latreille (1747-1835) tarafından "Thomisus histrio" adıyla tanımlanan tür 1875 yılında Simon tarafından "Philodromus histrio" adıyla revize edilmiştir. Dişi 6-7, erkek 5-6 mm boyundadır. Prosoma kahverengi olup orta şeridin beyazımsı rengiyle kontrast oluşturur. Opisthosoma çok fazla kontrast oluşturacak biçimde kızıl kahverengi, koyu kahverengi ve beyaz desenlidir. Bacakları kahverengimsi ve belirgin çizgilidir. İkinci bacak çifti diğer türlerinkinden daha uzundur. Büyük Britanya'da fundalıklarda funda üzerinde bulunurlar. Her iki cinsiyetten erginlerine mayıs ayından haziran ayına kadar rastlanır. Holarktik bölgede yayılmıştır. Batı ve Orta Avrupa'da yaygındır. Büyük Britanya'da İskoçya'nın ortalarına kadar görülür, İrlanda'da bulunmaz. Türkiye'deki 24 türünden biridir. Ã‡ocuklar Taburu Çocuklar Taburu (İng. "The Children's Echelon") Amerikalı yazar J. D. Salinger'ın 1944 yılında tamamladığı hiç yayınlanmamış bir öyküsüdür. Salinger'ın ABD ordusundayken II. Dünya Savaşı sebebiyle İngiltere'de bulunduğu günlerde yazdığı bu öykü Columbia Üniversitesi'deki "Story" dergisinin arşivlerinde saklanmaktadır. Öykünün çoğaltılmasına izin verilmemektedir. Salinger 29 Ocak 1944'te Almanya'nın işgali altındaki Avrupa'ya çıkartma yapmak üzere ABD ordusunun bir askeri olarak İngiltere'ye geldi. Yazar karşı haberalma görevlisi ve başçavuştu. İngiltere'de bulunduğu sırada Ring Lardner'in "I Can't Breathe" ("Nefes Alamıyorum") günlük yazı dizisinden etkilenerek "Çocuklar Taburu" isimli öyküsünü yazdı. 6000 kelimeden oluşan 26 sayfalık bu çalışması Salinger'ın o güne kadar yazdığı en uzun hikâyeydi. Yazar öyküyü tamamladıktan sonra "Story" dergisi editörü Whit Burnett'a gönderdi. Burnett eseri "aptal bir kızın aptal bir oğlana olan aşkı" olarak yorumlayarak ağır bir şekilde eleştirdi. "Story" öyküyü "yayınlamak kâğıt israfından başka bir şey olmaz" diyerek reddetti. Öykü Bernice Herndon isimli bir kızın on bir farklı gününü anlattığı günlüğünün sayfaları şeklinde yazılmıştır. Günlük Bernice'in 18. yaş günü olan 12 Ocak'ta başlar ve aynı yılın 25 Mart'ında son bulur. Hangi yıl olduğu belirsizdir. Öykünün arka planında yaklaşan savaş vardır. Henüz olgunlaşmamış bir insan olan Bernice'in arkadaşları, ailesi ve savaş hakkındaki fikirleri gün geçtikçe değişir. Öykünün ilerleyen bölümlerinde savaşta kocalarını kaybeden arkadaşlarını gören Bernice, olgunlaşmak adına Royce Dittenhauer isimli çirkin bir erle evlenir. Bernice de tıpkı "Çavdar Tarlasında Çocuklar"'ın kahramanı Holden Caulfield gibi atlıkarıncadaki çocukları izlemeyi sevmektedir. Öykünün atlıkarıncada geçen sahneleri Holden Caulfield'ın atlıkarınca sahnelerine çok benzer. Ancak iki kahramanın ruh halleri birbirinden çok başkadır. Salinger 1947 yılında yazdığı "1941'de Hiç Beli Olmayan Bir Genç Kız" isimli öyküsünde "Çocuklar Taburu"'ndan birçok bölümü kullandı. İkinci öykü birincinin düzeltilmiş ve değiştirilmiş bir versiyonu gibidir. Yazar "Çocuklar Taburu"'nu aynı olay örgüsü ve ters çevrilmiş bir sonla tekrar yazdı. Bugs (dizi) Bugs bir İngiliz televizyon drama dizisi. Nisan 1995'ten Ağustos 1999'a kadar dört seri yaptı. Başlangıçta BBC One'da Cumartesi akşamları yayınlandı ve bağımsız bir yapım şirketi Carnival Films tarafından BBC için üretildi.Dizinin bir bölümü 48 dakika sürmektedir. Jaye GriffithsCraig McLachlanJesse BirdsallJan HarveyPaula HuntSteven Houghton Philodromus praedatus Philodromus praedatus, Philodromidae familyasından Avrupa, Rusya ve Azerbaycan'da yayılmış bir örümcek türü. İlk kez 1871 yılında İngiliz zoolog Octavius Pickard-Cambridge (1828-1917) tarafından "Philodromus praedatus" adıyla tanımlanan tür geçerli revizyon geçirmeden ilk verilen adıyla günümüzde de kullanılmaktadır. Dişi 4-7, erkek 3,5-5 mm boyundadır. Sarı kahverengi ilâ kahverengidir. opisthosoma çok koyu renkte olup kısa kalp biçimli leke bulunur. Bacaklar sarımsı ve kahverengi çizgilidir. Büyük Britanya'da açık alanlarda olgun meşe ağaçları üzerinde bulunurlar. Her iki cinsiyetten erginlerine mayıs sonundan temmuz sonuna kadar, en fazla haziran ve temmuz aylarında rastlanır. Avrupa, Rusya ve Azerbaycan'da yayılmıştır. Batı ve Orta Avrupa'da yaygındır. Büyük Britanya'da güney ve doğu İngiltere'de görülür, İrlanda'da bulunmaz.. Türkiye'debulunmaz Craig McLachlan Craig Dugald McLachlan (d.1 Eylül 1965) Avustralyalı aktör, müzisyen ve şarkıcı. Esteban Alvarado Esteban Alvarado Brown (d. 28 Nisan 1989, Siquirres), kaleci pozisyonunda görev yapan Kosta Rikalı millî futbolcudur. Liga FPD ekiplerinden, C.S. Herediano'da forma giymektedir. 21 Aralık 2011 tarihinde KNVB beker mücadelesinde oynanan Ajax karşısında maçın 38. dakikasında Ajax 1-0 öndeyken sahaya giren Ajaxlı bir taraftar, Esteban'a saldırdı. Kendisine saldıran seyirciyi tekmelediği gerekçesiyle kırmızı kartla oyundan ihraç edilen kalecisine sahip çıkan AZ Alkmaar'ın teknik direktörü Gertjan Verbeek, yaşanan olaylar sonrasında takımını sahadan çekti. Maçın hakemi Bas Nijhuis, AZ Alkmaar'ın tekrar sahaya geri dönmemesi sonrasında karşılaşmayı tatil etti. Sahaya giren taraftar ise gözaltına alınırken, verdiği ilk ifadesinde, ""Ondan nefret ediyordum"" dediği iddia edildi. Bu olaylar sonrasında Esteban'ın kırmızı kartı iptal edilirken, sahaya giren taraftarın ise 30 yıl maçlara girememe ile dört ay hapis cezası verildi. AZ Alkmaar, yarıda kalan maçı 3-2 kazandı ve tur atladı. Esteban, Kosta Rika formasını ise iki kez giydi. Ayrıca da Kosta Rika U-20 formasıyla 2009 FIFA 20 Yaş Altı Dünya Kupası'nda yılın kalecisi ödülünün de sahibi oldu. 6 Ağustos 2015 tarihinde, Trabzonspor ile sözleşme imzalamıştır. Thanatus arenarius Thanatus arenarius, Philodromidae familyasından Avrupa ve İran'da yayılmış bir örümcek türü. İlk kez 1872 yılında Alman entomolog (böcek bilgini) ve araknolog (örümcek bilgini) Ludwig Carl Christian Koch (1828-1908) tarafından "Thanatus arenarius" adıyla tanımlanan tür geçerli revizyon geçirmeden ilk verilen adıyla günümüzde de kullanılmaktadır. Dişi 6, erkek 5 mm boyundadır. Erkeğin prosoması kızzıl kahverengi olup iki dar beyazımsı uzunlamasına şeritlidir. Dişinin prosoması açık gridir. Opisthosoma önü her iki cinsiyette de beyazsımdır. Kumluk ve tuzlu alanlarda görülür. Avrupa ve İran'da yayılmıştır. Türkiye'de bulunmaz Alex Kingston Alexandra Elizabeth "Alex" Kingston (d. 11 Mart 1963) İngiliz sinema ve dizi film oyuncusu. "ER" (Türkçe adıyla "Acil Servis") dizisindeki Dr. Elizabeth Corday ve "Doctor Who" dizisindeki River Song rolleri ile bilinir. Kingston Epsom, Surrey'de üç kızkardeşinin en büyüğü olarak doğdu. Babası Anthony Kingston İngiliz bir kasap, annesi Margarethe (kızlık soyadı Renneisen)'dir. Ayrıca amcası Walter Renneisen, Alman bir aktördür. Genç yaşında gittiği okuldaki öğretmeni, onun gelecekte oyuncu olmasına ilham verdi. Böylelikle daha sonra Royal Academy of Dramatic Arts ve Royal Shakespeare Company'e katıldı. Buradan ayrıldıktan sonra "Grange Hill", "Crocodile Shoes", "The Fortunes and Misfortunes of Moll Flanders" ve "The Knock" gibi İngiliz yapımı drama dizilerinde rol aldı. Eylül 1997'de, Kingston NBC yapımı hastane draması "Acil Servis" dizisine başladı. Dizide İngiliz cerrah Doktor Elizabeth Corday'i canlandırdı. Dizideki performansı sayesinde birçok dalda ödüle aday gösterildi. 2005 yılında "Without a Trace"nin bir bölümünde yer aldıktan sonra 2008 yılında İngiliz yapımı bilim kurgu dizisi "Doctor Who"da iki bölüm River Song karakterini canlandırdı. Daha sonra 2010, 2011, 2012 ve 2013 yıllarında yinelen karakter olarak diziye devam etti. Ayrıca "Doctor Who" dizisinde canlandırdığı River Song karakteriyle, Doctor Who Magazine okurları tarafından "En İyi Yardımcı Kadın Oyuncu" seçildi. 2014 yılında "Arrow" dizisinde Laurel ve Sara Lance'in annesi Profesör Dinah Lance'i canlandırdı. Royal Academy of Dramatic Arts'da iken Ralph Fiennes ile tanıştı. Çift 1993 yılının Eylül ayında evlendi ve 28 Ekim 1997'de boşandı. Sonraları Florian Haertel ile evlendi ve 2001 yılında tek kızı Salome Violetta Haertel dünyaya geldi. 18 Haziran 2015 tarihinde Roma'da gerçekleşen törenle yapımcı Jonathan Stamp ile evlendi. Thanatus atratus Thanatus atratus, Philodromidae familyasından Palearktik bölgede yayılmış bir örümcek türü. Türkiye'de de görülür. İlk kez 1875 yılında Fransız araknolog Eugène Simon (1848-1924) tarafından "Thanatus atratus" adıyla tanımlanan tür geçerli revizyon geçirmeden ilk verilen adıyla günümüzde de kullanılmaktadır. Dişi 4,6-6, erkek 3,1-4,7 mm dir. Opisthosoma gri ya da açık kahverengidir. Bacaklar gri ya da açık kahverengi olup lekelidir. deniz kıyısında tuzlu alanlardan kurak ve yarı kurak bozkırlara kadar değişik habitatlarda yaşar. Palearktik bölgede yayılmıştır. Türkiye'deki 12 türünden biridir. Lioness: Hidden Treasures Lioness: Hidden Treasures, İngiliz sanatçı Amy Winehouse'un ölümünden sonra yayınlanan üçüncü albümüdür. 2 Aralık 2011'de Island Records şirketi tarafından piyasaya çıkarıldı. Albümde Mark Ronson ve Salaam Remi'nin Winehose'un ailesiyle birlikte seçtikleri, aralarında ilk single "Body and Soul"'un (Tony Bennett ile düet) da bulunduğu daha önce yayınlanmamış şarkılar ve demolar yer aldı. Albüm, Amy Winehouse Vakfı yararına yayınlandı. "Our Day Will Come", Aralık 2011'de albümün ikinci single'ı olarak piyasaya çıktı. "Lioness: Hidden Treasures", 31 Ekim 2011'de "The Sun" gazetesinde ve Winehouse'un resmî internet sitesinde duyuruldu. Island Records eş başkanı Ted Cockle, "Lioness" albümünün, sanatçının 2006'da çıkan "Back to Black" albümünün devamı niteliğinde olmadığının altını çizdi. Winehouse'un ölümünden önce devam albümü için iki şarkı tamamlanmıştı. "Lioness", sanatçının 2002'de çıkan ilk albümü "Frank" öncesinde kaydettiği ve 2011'e kadar önce üzerinde çalıştığı müziklerden oluştu. Müzik yapımcıları Salaam Remi ve Mark Ronson, Winehouse'un ailesinin onayıyla şarkıları seçtiler. Birlikte Winehouse'un saatler uzunluğundaki vokal kayıtlarını dinlediler. Remi projeyle ilgili olarak, "Kayıtları dinlediğimde aralarda konuşmalar duyuluyordu - duygusaldı. Zordu,