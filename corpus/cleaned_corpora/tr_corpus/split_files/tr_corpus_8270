Pursaklarspor'a karşı oynanan Türkiye Kupası karşılaşmasında çıktı. 2009-10 sezonunun ikinci yarısında oyun tecrübesi edinebilmesi için kiralık olarak 3. Lig ekiplerinden Gümüşhanespor'da oynadı. 2010-11 sezonunda ise kiralık olarak Kastamonuspor'da oynamaktadır. 2006 NBA All-Star Maçı 55.cisi düzenlenen NBA All-Star Maçı 19 Şubat 2006 tarihinde Houston Rockets'ın maçlarını oynadığı Toyota Center'da yapılmıştır. Doğu konferansı yıldızları ile Batı konferansı yıldızlarını bir araya getiren karşılaşmada, doğu karması batı karmasını 122-120 'lik skorla mağlup etmiştir. Bat karmasında Tracy Mcgrady 36 sayılık performans göstermesine rağmen maçı doğu karması kazanmıştır. Cleveland Cavaliers forveti Lebron James, 29 sayı, 6 ribaund'luk performasıyla maçın en değerli oyuncusu seçilmiştir. Ayrıca James, bir All-Star maçında MVP seçilen en genç oyuncu olmuştur. Yao Ming 2,342,738 oy ile en fazla oy alan oyuncu olmuştur. Doğu karmasını Flip Saunders batı karmasını Avery Johnson çalıştırmıştır. * Jermaine O'Neal sakat olduğu gerekçesiyle kadrodan çıkartıldı yerine Gilbert Arenas dahil edildi.NBA başkanı David Stern Vince Carter'ı ilk beşe koydu. Çaylaklar maçında iknici yıl oyuncuları, ilk yıl oyuncularını 106–96 yendi. Andre Iguodala 30 sayı atarak maçın en değerli oyuncusu seçildi. Çaylak takımı antrenörü Detroit Pistons'dan Sidney Lowe, Elvin Hayes ise yardımcı antrenör oldu. İkinci yıl oyuncuları antrenörü Dallas Mavericks takımından Del Harris, yardımcı antrenörlüğü Moses Malone yaptı. Dirk Nowitzki Gilbert Arenas ve Ray Allen'ı final turunda 18 sayı atarak yendi ve şampiyon oldu. New York Knicks gardı Nate Robinson, Andre Iguodala'yı finalde yenerek şampiyon olmuştur. Dwyane Wade final turunda LeBron James'i yenerek birinci oldu. Wade parkuru 26.1 saniye ile tamamladÄ±. San Antonio takımı 25.1 saniye ile parkuru tamamlayıp şampiyon olmuştur. Kšyštof Lavrinovič Kšyštof Lavrinovič (); d. 1 Kasım, 1979, Vilnius, Litvanya) BC Vytis'da oynayan Litvan basketbolcu. Ayrıca kardeşi Darjuš Lavrinovič de basketbolcudur. Lavrinovič ayrıca Litvanya millî takımında oynamaktadır. Litvanya ile EuroBasket 2003, 2004 Yaz Olimpiyatları, EuroBasket 2005, 2006 FIBA Dünya Basketbol Şampiyonası, EuroBasket 2007, 2008 Yaz Olimpiyatları ve EuroBasket 2009'nda oynadı. EuroBasket 2007'de Litvanya ile bronz madalya kazandı. EuroBasket 2003 - AltÄ±n Madalya EuroBasket 2007 - Bronz Madalya Sultan II. Mahmut Kütüphanesi Sultan Mahmut Kütüphanesi, Lefkoşa'da (kuzey kesiminde) bir kütüphane. Selimiye Camii'nin doğusunda bulunur. II. Mahmud döneminde Kıbrıs Valisi olan Ali Ruhi tarafından 1829 yılında yaptırıldı. Mekanı tek kubbeli, revakı iki kubbelidir. Klasik özelliklerdeki yapı, kesme taştan yapılmıştır. Kuzey, güney ve batı taraflarındaki dış duvarlarında "Maşallah" yazar. Giriş kapısının üzerinde "Fiha kütübün Kayyime" (Burası kütüphanedir) yazmaktadır. Kütüphanesi esas olarak yandaki Büyük Medrese'nin öğrencilerinin ihtiyaçlarını karşılamak amacıyla kurulmuştur. Osmanlıca, Farsça ve Arapça basılmış kitaplar ve elyazmaları bulunan kütüphanede 1700 kitap bulunmaktaydı. Kütüphanede bulunan kitapların bazıları padişahın saray kitaplığından gönderilmiştir. Kütüphane günümüzde müze olarak hizmet vermektedir. İstanbul'dan gönderilen kitapların çok azının kütüphanede kalmış olduğu, demirbaş listesinin eksikliği yüzünden pek çok değerli kitabın kütüphane sorumlularınca geçmişte çoğunlukla yabancılara satıldığı iddiaları bulunmaktadır. Rıdvan Koçak Rıdvan Koçak (d. 29 Kasım 1988, Ordu), Türk futbolcudur. 2. Lig ekiplerinden Menemen Belediyespor'da oynamaktadır. Futbola Ordu Esnafspor altyapısında başlayan Rıdvan, Altaş Soya Spor altyapısında oynadıktan sonra Orduspor altyapısına transfer oldu. Burada 2008 yılında profesyonelliğe geçiş mukavelesi imzalayarak as takıma alındı. Orduspor'daki ilk resmî karşılaşmasına 3 Eylül 2009 tarihinde Çaykur Rizespor'a karşı oynanan Türkiye Kupası karşılaşmasında çıktı. Orduspor'daki ilk sezonunda uyum sorumu yaşamadan düzenli oynama fırsatı buldu. İkinci sezonunun ilk devresindede düzenli oynadı. Fakat 2009-11 sezonun devre arasında yeni teknik direktör Ahmet Akcan tarafından yeterli bulunmadı ve 2009-10 sezonunun ikinci yarısında oyun tecrübesi edinebilmesi için kiralık olarak 2. Lig ekiplerinden Körfezspor'da oynadı. 2010-11 sezonunda ise kiralık olarak İskenderun Demir Çelikspor'da oynamaktadır. Country pop Country pop 1970'lerde ortaya çıkmış ülke müziğin bir alt türüdür. Kökenleri countrypolitan ve soft rock olan bu türde en çok gitar, bas gitar ve bateri kullanılır. NBA'de oynayan TÃ¼rkler listesi NBA'de oynayan Türkler listesi NBA'de forma giymiş bütün Türklerin listesini içermektedir. "Not: İstatistikler en son 13 Haziran 2019 tarihinde güncellenmiştir." Passiflora actinia Passiflora actinia, çarkıfelekgiller familyasından çarkıfelek cinsinin bir türüdür. En fazla -5 dereceye kadar dayanıklı bir çarkıfelek türüdür. 0 ile -5 derece arasındaki sıcaklıkta bitki zarar görür,daha üst sıcaklıklarda bitki ölür. Bitkinin, çiçeklerinin yaprak ve taç yaprakları beyaz buna karşın, koronası beyaz bantlı leylak rengidir. Bitki koronası beyazdır, hızlı boylanabilir. 5 yıl içinde yaklaşık 10 metreye kadar boylanabilir. Yapraklarını dökemeyen bir tür olup ayrıca portakal renkli, esanslı ve yenebilen meyvelere sahiptir. 2000 NBA All-Star Maçı 2000 NBA All-Star Maçı Oakland'da düzenlenmiştir. 49.su düzenlenen organizasyonda, Batı karması doğu karmasını 137-126'lık skorla yenmiştir. Tim Duncan ve Shaquille O'Neal maçın en değerli oyuncusu olurken 1993 yılında düzenlenen All-Star maçı'nda Utah Jazz oyuncuları John Stockton ve Karl Malone'dan beri ilk defa iki oyuncu MVP'liği paylaşmıştır. Duncan, 24 sayı, 14 ribaund, ve 4 asistle oynarken, O'neal, 22 sayı 9 ribaund ve 3 blokla maçı tamamlamıştır. Allen Iverson 26 sayı atarak maçın en skorer oyuncusu olmuştur. Vince Carter 1,911,973 oyla en çok oylanan oyuncu olmuştur. Los Angeles Lakers antrenörü Phil Jackson ve New York Knicks antrenörü Jeff Van Gundy, All-Star karmalarının antrenörlüğünü yapmışlardır. Smaç yarışmasını Toronto Raptors gardı Vince Carter, Üç Sayı Yarışmasını Utah Jazz'lı Jeff Hornacek kazanmıştır. The Only One I Know "The Only One I Know" The Charlatans müzik grubunun bir tekli albümüdür. Onların top-ten hiti olan ilk tekli albümleridir. UK Tekliler Listesi'nde 9. sıraya kadar yükseldi. "Some Friendly" albümlerinden çıkan tekliler arasında en yüksek liste başarısını yakalayan teklidir. 1990 Eylül'ünde en iyi derecesini Modern Rock listesi'nde 5. sıraya yükselerek yapmıştır. Şarkı aynı zamanda Happy Daze derleme albümüne de girmiştir. Funk tarzı bir cover versiyonu Robbie Williams taradından Mark Ronson'un 2007 senesinde Version albümünde bulunmaktadır. 2010 senesinde şarkı Cadbury's çikolotalarının reklam müziği olarak kullanışmıştır. Şarkı, The Byrds'in 1967 senesindeki "Everybody’s Been Burned." şarkısından sözler içermektedir. Basın-Yayın ve Enformasyon Genel Müdürlüğü Basın-Yayın ve Enformasyon Genel Müdürlüğü ya da tam adıyla Türkiye Cumhuriyeti Başbakanlık Basın-Yayın ve Enformasyon Genel Müdürlüğü (BYEGM), Türkiye Cumhuriyeti devletinin ulusal ve uluslararası haberleşme, basın-yayın ve iletişim kurumları ile ilişkilerini yürütmekle görevli kurum. 7 Haziran 1920'de Mustafa Kemal Paşa'nın isteğiyle kurulan kurumun ilk adı "Matbuat ve İstihbarat Müdüriyeti Umûmîsi" idi ve TBMM Başkanı ile başbakana bağlıydı. 8. Ağustos 1984 tarih ve 231 sayılı kanûn hükmünde kararname ile "T.C. Başbakanlık Basın-Yayın ve Enformasyon Genel Müdürlüğü" adını aldı. 10. Temmuz 2018 tarihinde kapatılarak görev ve yetkilerinin yanı sıra tüm mal varlığı, Türkiye Cumhuriyeti Cumhurbaşkanlığı İletişim Başkanlığı'na devredildi. Türkiye Cumhuriyeti Cumhurbaşkanlığı İletişim Başkanlığı, 24. Temmuz 2018 tarih ve 30488 sayılı Resmi Gazete'de yayınlanan, 14 numaralı cumhurbaşkanlığı kararnamesi ile kuruldu. Kurumun gÃ¶rev ve yetkileri: devletin tanıtım faaliyetleri hakkında cumhurbaşkanı tarafından belirlenecek stratejilerin tespitine yardımcı olmak; tanıtma fonunun faaliyetlerini yürütmek; kamuoyunun ve ilgili makamların zamanında ve doğru bilgilerle bilgilendirilmesi için gerekli bilgi akışını sağlamak; Türkiye’nin uluslararası tanıtım faaliyetlerini düzenlemek, uluslararası zemin ve etkinliklerde, uluslararası kamuoyunun doğru bilgilendirilmesine yönelik iletişim ve tanıtım faaliyetleri konusunda işbirliğini sağlamak; Türkiye hakkındaki propaganda faaliyetlerini takip etmek, değerlendirmek ve bunlara karşı sorumlu kamu kurumlan ile işbirliği yapmak; dış ülkelerde Türkiye’nin menfaatleri doğrultusunda yapılan bilgilendirme faaliyetlerine katılmak, bu faaliyetleri Türkiye’nin dış politikasına uygun bir şekilde düzenlemek; vatandaşların, kamu kurum ve kuruluşlarının faaliyetlerine ilişkin talep, görüş ve önerilerini kolayca iletebilmelerini temin etmek; basın ve yayın organları ile ilişkilerin düzenlenmesi; yerli ve yabancı basın-yayın organlarının ve çalışanlarının faaliyetlerini kolaylaştırmaya yönelik düzenlemeleri yapmak ve gerekli tedbirleri almak; basın kartı düzenlemek ve basın kartı heyetinin faaliyetlerini düzenlemek olarak sıralanmaktadır. 25-27 Ocak 2011 Kuzey Amerika kar fırtınası 25-27 Ocak 2011 Kuzey Amerika kar fırtınası, Orta-Atlantik'in kuzeydoğusunda oluşup kuzeydoğu ABD ve Kanada'nın bazı bölümlerini etkilemiş olan bir kar fırtınasıydı. 2010-2011 kışında bölgeyi etkileyen üçüncü büyük kar fırtınasıydı, aynı bölgeleri etkileyen 8-13 Ocak Kuzey Amerika kar fırtınasından iki hafta ve Aralık 2010 Kuzey Amerika kar fırtınasından bir ay sonra gerçekleşti. Fırtına sonucu iki kişi hayatını kaybetti, bu kişilerin ikisi de kar küreyicilerinin kendilerine çarpması sonucu öldü. New England'ın güneyinde 10-15 inç kalınlığında kar yağdı. Saatte 3 ila 4 inç kar yağan Newark'ta 27 Ocak günü ölçülen kar kalınlığı yaklaşık 20 inçti. Güney New Jersey'deki kar kalınlığı bölgesine göre değişti. Atlantic City'de 3, Cape May'de 2.5 inçlik kar kalınlığı ölçüldü. Fırtına sırasında New York şehrine 19 inçlik kar yağdı. Bunun sonucu olarak da, şehrin tarihinde dokuzuncu kez tüm okullar tatil edildi. Havalimanları da kapatıldı. 27 Ocak günü öğleden sonra havalimanları tekrar açıldı. Fırtına sırasında acil olmayan tüm devlet hizmetleri de durduruldu. Diğer kar yağışları ile birlikte, bu fırtına 2011 yılının ocak ayını şehrin tarihindeki en karlı ocak yaptı. Fırtına sırasında şehirde bir de ölüm gerçekleşti. 64 yaşındaki bir kadın 25 Ocak günü bir kar küreyicisinin çarpması sonucu hayatını kaybetti. New York Valisi Michael Bloomberg 25 Ocak günü erken saatlerde şehir çapında bir acil durum ilan etti ve okullar ile havalimanlarının kapatılması ile devlet hizmetlerinin geçici bir süre durdurulmasına bu sebep oldu. Philadelphia'da fırtınanın sonrsaında yaklaşık 15 inçlik bir kar kalınlığı ölçüldü. Philadelphia sakinleri ayrıca kar yağarken şimşek ve yıldırımların gerçekleşmesiyle oluşan ve ender bir meteorolojik olan olan gök gürültülü kar olduğunu da bildirdi. Berks ilinin büyük bölümü 13-14 inçlik kar yağışı aldı. Washington, 5 ila 10 inçlik ağır bir kara kaldı. Kar fırtınasının bir sonucu olarak en az 650,000 kişi elektriksiz kaldı. Uzakta oturanlar için evden işe gitmek çok zordu; çünkü pek çok kişi trafikte dört ila sekiz saat harcadı ve bazı yerlerde 14 saatlik bir bekleyiş yaşandı, bu nedenle pek çok kişi yolsa araçlarını terk etti. Maryland'daki Pasadena'da 77 yaşındaki bir yaya adam, bir kar küreyicisinin ona çarpması sonucu hayatını kaybetti. Abdullah Ã‡etin Abdullah Çetin (d. 18 Mart 1984 Diyarbakır), Türk futbolcudur. Son olarak 2. Lig ekiplerinden Şanlıurfaspor'da oynadı. Oynadığı takımlarda mümkünse memleketi Diyarbakır'in plaka kodu olan 21 numaralı formayı giymektedir. Futbola Karacadağspor altyapısında başlayan Abdullah, daha sonra Diyarbakırspor altyapısında oynadı ve 2003 yılında profesyonelliğe geçiş mukavelesi imzalayarak as takımı alındı. Diyarbakırspor için ilk resmî karşılaşmasına 17 Aralık 2003 tarihinde Beypazarı Şekerspor'a karşı oynanan Türkiye Kupası karşılaşmasında çıktı. Burada daha fazla forma şansı bulamadı ve oyun tecrübesi edinebilmesi 2004-05 sezonunun ara transfer döneminden itibaren için bir buçuk sezonluğuna Mardinspor'a kiralandı. Daha sonra Diyarbakırspor'a geri dönüp iki sezon burada oynadı ve Diyarbakırspor'un 2. Lig'e düşmesiyle takımdan ayrılarak Antalyaspor'a transfer oldu. Daha sonra MKE Ankaragücü ve tekrar Diyarbakırspor'da oynadı. 2010-11 sezonunun başında 1. Lig ekiplerinden Orduspor'a transfer oldu. Burada geçirdiği bir sezonun sonunda takımıyla 1. Lig play-off şampiyonluğu yaşayarak Süper Lig'e yükselmeyi başardı. Orduspor'da Süper Lig'e yükseliş'den sonra yeni yapılanmaya gidileçeği kararlaştırıldı. Bunun neticesinde Abdullah Çetin'le sözleşmesi bir yıl daha devam etmesine karşın ayrılma kararı alındı. Bunun üzerine 2011-12 sezonunun yaz transfer döneminde 2. Lig ekiplerinden Şanlıurfaspor'a transfer oldu. Grand Puba Maxwell Dixon (d. 4 Mart 1966), sahne adı ile Grand Puba, Amerikalı rapçi. Brand Nubian grubunun bir üyesi olarak ün kazandı. Müzik hayatına Masters of Ceremony grubu ile adım attı. "Dynamite" (1988) albümleri otoritelerin beğenisini kazansa da; grup kısa süre sonra dağıldı. Puba daha sonra Brand Nubian grubunun baş elemanı oldu. Yenilikçi ve çok yönlü "One for All" (1990) albümünün çıkmasından sonra Puba, grup üyeleriyle yaşadığı sorunlar nedeniyle gruptan ayrılma kararı aldı. Bu süreçte solo kariyerine yönelse de, 1997'de yeniden gruba katıldı ve çeşitli kayıtlarda yer aldı. 1998'de grubun "Foundation" albümü yayımlandı. 1999'da Puba ve Sadat X, Handsome Boy Modeling School'un konsept albümü "So... How's Your Girl?"deki "Once Again" parçasında yer aldılar. 2004'teki "Fire in the Hole" albümünden sonra Puba; Beanie Sigel ("Bread and Butter", Sadat X ile), Missy Elliott ("My Struggles", Mary J. Blige) ve Ugly Duckling ("Something's Going Down Tonight") gibi isimlerle çalışmalar yaptı. Grand Puba, dördüncü albümü "Retroactive"i 2009'da piyasaya çıkardı. Albümün prodüktörleri arasında Q-Tip, Large Professor ve Kid Capri gibi isimler bulundu. Puba bu dönemde Cormega, KRS-One, Big Daddy Kane, DJ Red Alert ve EPMD'den Parrish Smith ile birlikte "Fresh" adlı parçada yer aldı. Sadat X Derek Murphy (d. 29 Aralık 1968), sahne adı ile Sadat X, Amerikalı rapçi. Brand Nubian grubunun bir üyesi olarak ün kazandı. Derek X sahne adını da kullanan rapçi, adını Mısır eski devlet başkanlarından olan Enver Sedat'tan almaktadır. Brand Nubian grubuyla birlikte çıkardığı üç albümden sonra; 1996'da "Wild Cowboys" albümü ile solo çıkışını yaptı. Buckwild ve Diamond D prodüktörlüğünde kaydedilen bu albüm sonrasında; Sadat X 1998'de yeniden Brand Nubian ile bir araya geldi ve "Foundation" albümü çıktı. İki sene sonra "The State of New York vs. Derek Murphy" adını taşıyan EP'yi Relativity Records aracılığıyla yayımladı. Bu süreçte New Rochelle, New York'ta bir okulda öğretmenlik de yapan Sadat X, 2005'te "Experience & Education" albümünü çıkardı. O sene silah taşıma ve tutuklamaya karşı gelme suçlarından hapse girdi. Bu arada 2006'da "Black October" albümü piyasaya çıktı. Sadat X, Mart 2010'da ilk albümünün devamı niteliğindeki "Wild Cowboys II"yu yayımladı. Ill Bill, Kurupt, A.G., Brand Nubian ve Rhymefest gibi isimlerin konuk olduğu albümün prodüksiyonu Pete Rock, Diamond D, Buckwild ve Sir Jinx tarafından gerçekleştirildi. Albümün ilk single'ı Pete Rock prodüktörlüğündeki "Turn It Up" adlı parça oldu. 2011 yazında tamamını Will Tell prodüktörlüğünde hazırladığı "No Features" albümünü çıkardı. 2012 boyunca "We in New York", "I Know This Game" ve "The Fake Out" gibi başarılı solo single'ların yanında çok sayıda sanatçıyla düetler yapan Sadat X, Aralık ayında "Love, Hell or Right" albümünü yayınladı. Pharoahe Monch, N.O.R.E., Roc Marciano, Masta Ace, Dres, Jarobi White, Smif-N-Wessun ve A.G. gibi isimlerin konuk olduğu albümün prodüktörlüğünü Scram Jones, Marco Polo, DJ Spinna, Grant Parks, Gensu Dean, Showbiz, Will Tell, DJ Bazooka Joe, K.P., Willie Bangg, Mike the Martyr ve City Parks üstlendi. Blefaroplasti Blefaroplasti göz kapağı'nın cerrahi modifikasyonudur. Deri veya yağ gibi aşırı doku çıkarılır veya yeri değiştirilir ve çevreleyen kas ve tendonlara desteklenebilir. Fonksiyonel veya kozmetik amaçlı olabilir. Blefaroplasti çoğu zaman kozmetik nedenle yapılan elektif bir cerrahi işlemdir. Alt göz kapağı blefaroplastisi hemen hep kozmetik nedenle yapılır, alt göz kapaklarındaki "torba"ları gidermek ve deri buruşukluğunu azaltmak için. Estetik blefaroplasti ya da göz kapağı estetik ameliyatı en yaygın yapılan girişimlerden biridir. Göz kapaklarının altında zamanla yağ dokusu dışarı doğru bir çeşit fıtıklaşma yapar. Göz çevresindeki cildin esnekliğinin zamanla azalması ile bu durum daha belirginleşir. Yorgunluk, stres ve ilerleyen yaş göz kapaklarında kabarık ve pörsümüş görünüme neden olur. Göz altlarında belirgin torbalanmalar olduğu durumlarda bu yağ dokusunun çıkartılması yapılabilir, ancak genellikle de bu yağ torbalarının çoğunun korunup dışarı doğru sarkan yağ dokusu normal yerine getirilir. Genç yaştaki kişilerde de alt göz kapaklarında torbalanmalar olabilir. Göz kapağı estetiğinde ameliyat lokal anestezi altında yapılır. Kesiler alt göz kapağı kirpiklerinin hemen altından yapılır ve iyileştiğinde hemen hemen görünmez hale gelir. Belirgin torbalanma varsa yağ dokusu da çıkarılır veya normal yerine getirilir. Fazla deri bu kesi yerinden çıkarılır. Kesi ince dikişlerle kapatılır, dikişler 4-5 günde alınır veya kendiliğinden kaybolur. Blefaroplasti bazen fonksiyonel nedenlerle de gerekli olabilir. Eğer üst gözkapağında aşırı miktarda deri olursa, deri kirpiklerden öne çıkıp periferal görme azalmasına neden olabilir. Genelde görüş alanının yan ve üst kısımları bundan etkilenir, bunun sonucu araba kullanmak veya okumakta zorluk meydana gelebilir. Bu durumda, üst gözkapağı blefaroplasti uygulanır. Passiflora capsularis Passiflora capsularis, çarkıfelekgiller familyasından çarkıfelek cinsinin bir türüdür. Beyaz kokulu çiçeklere sahiptir. Soğuğa son derece dayanıksız olup 5 derecenin altındaki soğuklar bitkinin zarar görmesine, 0 derecenin altındaki soğuklar ölümüne sebep olur. Vanilya kokusuna benzer bir koku yayan yıldız şeklinde yeşile çalan beyaz veya soluk sarı rengi 2 ile 6 cm arası boyda çiçekleri bulunmaktadır. Kırmızı renkli kapsüle benzer meyveleri bulunmaktadır. Meyveleri toksik etkili olduğundan yenmez. Kapsül şeklindeki meyveleri olgunlaşınca, kapsül açılarak tohumları etrafa saçılır. https://web.archive.org/web/20110707150701/http://palmvrienden.net/junglegarden/climbers/passiflora-capsularis/ Selim Ragıp Emeç Selim Ragıp Emeç (1899, İstanbul - 2 Ağustos 1970), Türk siyasetçi. İstanbul Üniversitesi Hukuk Fakültesi mezunudur. Vakit ve Tercüman-ı Hakîkat Gazeteleri Yazarlıkları, Öğretmenlik, "Son Saat", "Son Posta" gazetesi sahipliği ve Başyazarlık, TBMM IX. ve X. Dönem Bursa, XI.Dönem İzmir Milletvekilliği, X. Dönem Meclis Kütüphanesi Komisyonu Başkanlığı yapmıştır. Evli ve Gazeteci Çetin Emeç, gazeteci Aydın Emeç, gazeteci Leyla Tavşanoğlu ve Zeynep Gezgin'in babasıdır. I. Dünya Savaşı'na katılan Emeç, savaştan sonra "Vakit" ve "Tercüman-ı Hakikat" gazetelerinde çalıştı. 16 Mart 1925 tarihinde Hakkı Tarık Us ile birlikte "Son Saat" gazetesini kurdu. 27 Temmuz 1930'da Ekrem Uşaklıgil, Halil Lütfü Dördüncü ve Zekeriya Sertel ile Son Posta gazetesini yayımlamaya başladı. Emeç, 1932 yılında Zekeriya Sertel ile birlikte Alpullu ve Uşak şeker fabrikalarındaki yolsuzlukları gazetede günlerce manşete taşımalarından ötürü açılan davalar dolayısıyla üçer yıl hapis cezasına çarptırıldı. Üçer yıl hapis cezası 1,5 seneye düşürülen Sertel ve Emeç 1,5 sene Sultanahmet Cezaevi'nde (Günümüzde "Four Seasons Otel") yattı. Selim Ragıp Emeç, Zekeriya Sertel, Ekrem Uşaklıgil ve Halil Lütfü Dördüncü'nün gazetedeki hisselerini devretmesinden sonra Son Posta'nın tek sahibi oldu ve dönem dönem başyazarlığını da yaptı. 27 Mayıs Darbesi'yle tutuklanarak Yassıada'ya gönderildi. Yargılanarak 4 yıl 2 ay hapis cezasına çarptırılan Emeç, Kayseri Cezaevi'ne gönderildi. Sağlık sorunları nedeniyle tahliye edilen Emeç, hakkındaki suçlamalardan da beraat etti. Matbuat Cemiyeti ve Gazete Sahipleri Sendikası’nın kuruculuğu ve başkanlıklığı yapmıştır. Los Paraguayos Los Paraguayos, 1950'li yıllardan beri müzik yapan ve çoğunlukla Paraguaylı müzisyenlerden oluşmuş uluslararası Latin müziği grubudur. Topluluk başlangıçta üç kişiden oluştuğu için Trio Los Paraguayos olarak da anılmaktaydı. Latin Pop ("Pop Latino") müziğinin en eski gruplarından biri olan Los Paraguayos, 1954 yılında Paraguay hükümetinin girişimiyle ve ülkeyi tanıtmak amacıyla üç Paraguaylı, Luis Alberto del Parana, Digno Garcia ve Augustin Barboza tarafından kurulmuştu. İlk turnelerini Avrupa'ya yapan ve yarım asırdan fazla bir süredir dünyanın dört bir yanında konserler veren grubun bugünkü merkezi Almanya'nın Hamburg kentindedir. Yıllar içinde kadrosunda değişiklikler yapan Los Paraguayos farklı ülkelerden müzisyenleri de bünyesine kattı, bunlardan en önemlisi 1962’de aralarına aldıkları ve gruba yeni bir soluk getirerek dünya çapında çıkış yapmalarını sağlayan Arjantinli bandoneoncu Alfredo Marcucci'dir. Topluluğun bugünkü lideri Reynaldo Meza, Los Paraguayos'un ilk kurucularından Luis Alberto del Parana'nın kardeşidir Paraguay Arpı, gitar, bongo ve bandoneon gibi geleneksel enstrümanların yanı sıra son yıllarda elektronik müzik aletlerini de kullanmaya başlayan grup aralarında "Malaguena", "Besame Mucho", "Guantanamera", "El Cóndor Pasa" ve "La Bamba" gibi klasikleşmiş Latin parçaların yanı sıra kendi bestelerini de seslendirmiştir. 1970'li yıllardan bu yana birçok kereler Türkiye'ye de gelmiş olan Los Paraguayos grubunun, sayıları tam olarak belli olmamakla birlikte yarım yüzyılda yaptıkları albümlerin sayısının derlemelerle birlikte yüzü bulduğu tahmin edilmektedir. Son yıllarda Los Paraguayos adına Arjantin’in Assumption kentinde bir de müze kurulmuştur. Passiflora subpeltata Passiflora subpeltata, çarkıfelekgiller familyasından çarkıfelek cinsinin bir türüdür. İngilizcede "beyaz tutku çiçeği" olarak da bilinir. Sarı-yeşil yenilebilir tatlı meyvelere sahiptir. Yaprakları 3 lobludur ve 2-3 süslü beyaz çiçeğe sahiptir. Genelde dekoratif amaçlı kullanılan bir çiçektir. Soğuğa dayanıklı değildir, bununla birlikte yayılma eğilimi nedeniyle çevre bitkilere zarar verebilme durumu söz konusu olabilmektedir. 2008 NBA All-Star Maçı 2008 NBA All-Star Maçı 17 Şubat 2008 tarihinde New Orleans şehrinde New Orleans Arena'da düzenlenmiştir. 57'si düzenlenen organizasyon'da New Orleans şehri ilk defa büyük bir etkinlik düzenlemiştir. 22 Mayıs 2006 yılında NBA başkanı David Stern All-Star Haftasonu'nun burada olacağını duyurmuştur. All-Star maçı'nda doğu karması yıldızları batı karması yıldızlarını 134-128 yenmişlerdir. Cleveland Cavaliers forveti Lebron James 27 sayı, 8 ribaund ve 8 asistle maçın en değerli oyuncusu seçilmiştir. Kenardan gelen Boston Celtics şutör gardı Ray Allen 28 sayı atarak maçın en skoreri olmuştur. Boston Celtics forveti Kevin Garnett 2,399,148 oyla en çok oy alan oyuncu olarak yer almıştır. Doc Rivers doğu karması antrenörü, Byron Scott batı karmasının antrnörlüğünü yapmıştır. 16,271 kişi maçı seyretmiştir. Boston Celtics'li Kevin Garnett 2,399,148 ile en yüksek oyu alırken takım arkadaşları Paul Pierce ve Ray Allen doğu karmasının diğer oyuncuları oldular. Washington Wizards'lı Caron Butler seçilmesine rağmen sakatlığı sebebiyle oynayamadı. Toronto Raptors forveti Chris Bosh sakatlığı yüzünden oynayaman Garnett'in yerine maça ilk beş başladı. Rasheed Wallace, Bosh'un ilk beş başlamasından dolayı yedek kadroya alınırken, Chauncey Billups ve Richard Hamilton kadroya dahil olan diğer Detroit Pistons'lı oyuncular oldular. Cleveland Cavaliers forveti LeBron James ve Miami Heat şutör gardı Dwyane Wade, doğu karmasında üç kez üst üste ilk beş başlama başarısı gösterdiler. Orlando Magic pivotu Dwight Howard ve Jason Kidd ilk beşe başlayan diğer oyuncular oldu. Miami Heat pivotu Shaquille O'Neal kariyerinde ilk defa seçilmeyerek All-Star Maçında oynamadı. Tim Duncan üst üste onuncu kez all-star kadrosuna seçildi. Yao Ming, Carmelo Anthony, Allen Iverson, Kobe Bryant batı karmasının ilk beşinde yer alan diğer oyuncular oldular. Kobe Bryant parmağındaki sakatlığı sebebiyle sadece 2.52 saniye süre alabildi. İkinci yıl oyuncuları çaylakları 136-109 yenerken maçın en değerli oyuncusu 33 sayı ile oynayan Daniel Gibson oldu. Gerald Green Rudy Gay, Dwight Howard ve Jamario Moon smaç yarışmasına katılan isimler oldular. Jüriler ise Karl Malone, Magic Johnson, Julius Erving, Darryl Dawkins ve Dominique Wilkins olmuştur. Orlando Magic pivotu Dwight Howard NBA'in resmi internet stesinden taraftaların %78 oyunuda alarak şampiyon oldu. Böylelikle smaç yarışması tarihinin en uzun şampiyonu Howard oldu. Üç sayı yarışmasını Jason Kapono arka arkaya iki kez kazanmıştır. Kapano, Peja Stojakovic'in 2002 ve 2003 yıllarında iki kez kazanmasından sonra bunu gerçekleştiren ilk sporcu olmuştur. Utah Jazz gardı Deron Williams yetenek yarışmasında şampiyon olmuştur. İlk turda 31.2 saniye son turda ise 25.5 saniye yaparak Chris Paul'ü yenmiştir. San Antonio takımı şutör yıldızlar yarışmasında birinci olmuştur. D-Lig all-star maçına seçilecek oyuncular ligdeki 14 antrenör ve resmi internet sitesinde taraftarların oyları ile belirlenmiştir. Kırmızı ve Mavi Takım olaral iki takım'da oyuncular toplanmıştır. Mavi takım kırmızı takımı 117-99 yenmiştir. Takao Aoki Takao Aoki (Japonca: 高尾 青木) Japon mangaka. Beyblade mangasının yazarı olarak bilinir. Takao Aoki'nin en ünlü mangası "Beyblade"'dir. Onun dışında "Bakufu Slash" ve "Metal Walker" gibi video oyunları vardır. İşaretle genişletme İşaretle genişletme, bilgisayar aritmetiğinde sayıların değerlerini ve işaretlerini kaybetmeden genişletilmesine verilen isim. Daha açıklamak gerekirse, gereken bit değerinden daha kısa olan bir değerin (sayı, vb. nin) en anlamlı (en soldaki) bit değeri ile, gereken bit değerine ulaşıncaya kadar genişletilmesi işlemidir. Böylelikle 2'nin tümleyeni sayı sistemi içinde, artı ve eksi işaretli sayıların hem değerleri hem de işaretleri korunmuş olur. Örnekle anlatmak gerekirse 8 bitlik "codice_1" (onluk sayı tabanında 11) sayısının önüne sıfırlar ekleyip (8 adet), 16 bitlik "codice_2" i (onluk sayı tabanında 11) elde etmek. Diğer bir örnek için ise "codice_3" (onluk sayı tabanında -128) alınıp, önüne gereken miktarda (8 adet) 1 konulursa elde edilecek sayı "codice_4" (onluk sayı tabanında -128) olacak, ve yine bit sayısı genişletilip kullanıma uygun hale getirilirken, sayıların ifade ettikleri değerler sabit kalacaktır. Özellikle işlemcilerin buyrukları içerisindeki anlık değerleri kullanabilmek için hayati önem taşır. Hormisdas Papa Aziz Hormisdas ( d. 450 – ö. 6 Ağustos 523), doğum adı Hormisdas idi, 20 Temmuz 514 tarihinden ölümüne kadar Papalık yapmıştır. Konstantinopolis patriği Acacius'un Monofizit görüşlere yönelmesi ile sonuçlanan bölünme, Konstantinopolis kilisesinin, 519 yılında ""Hormisdas Formülü"" adı verilen bir inanç bağışlanması sayesinde Roma ile bir olduğunu açıklaması çözülmüştür. Böylece Hristiyan kilisesinin ikiye ayrılması yüzyıllarca geciktirilmiş oldu. 536 - 537 yılları arasında Papalık yapmış Silverius'un babasıdır. Yortu günü 6 Ağustosdur. Kenan Atik Kenan Atik (d. 20 Mayıs 1965, Denizli), Türk eski futbolcu ve teknik direktör. Denizlispor ve Sivasspor'un eski futbolcularındandır. Denizlispor'a yakınlığıyla tanınır. Denizlispor teknik direktör Hamza Hamzaoğlu'nun istifasından sonra geçici olarak teknik direktörlük görevine getirilmiştir. Serhat Güller'ın Denizlispor teknik direktörlüğüne getirilmesinin ardından yardımcı antrenörlük görevine geri döndü. Serhat Güller bu görevinde sadece 6 hafta kaldıktan sonra istifa ettiğini açikladı. Görevini tekrar Kenan Atik'a teslim etti. Denizlispor altyapısında futbola başladı ve 1980'li ve 1990lı yillarda Denizlispor, Sivasspor ve Nazillispor'da forma giymiştir. Futbola vedasından sonra 1999 yılında Denizlispor'da altyapı antrenörü olarak çalışmaya başladı ve bu görevini 2008 yılına kadar sürdürdü. 2008 yılında Denizli ilinin amatör ekiplerinden Yeşilköyspor'da teknik direktörlük görevini üstlendi. 2010-11 sezonunda Denizlispor'a geri döndü ve teknik direktör Hamza Hamzaoğlu'nun yardımcı antrenörlüğünü yapmaya başladı. Ocak 2011'den beri Hamza Hamzaoğlu'nun istifasından sonra geçici olarak teknik direktörlük görevine üstlendi. Denizlispor'un teknik direktörlük mevkiisi için Serhat Güller'le anlaşmasının ardından görevini Serhat Güller'e teslim etti ve onun yardımcı antrenörlüğünü üstlendi. Serhat Güller bu görevinde sadece 6 hafta kaldıktan sonra istifa ettiğini açikladı. Görevini tekrar Kenan Atik'a teslim etti. Red Dead Revolver Red Dead Revolver, Rockstar San Diego tarafından geliştirilen, aksiyon-macera ve Western türündeki video oyunu. Kuzey Amerika'da 4 Mayıs 2004'te, PAL bölgesinde 11 Haziran 2004'te Rockstar Games tarafından yayımlanan oyun, Japonya'da 26 Mayıs 2005'te Capcom tarafından; PlayStation 2 ve Xbox platformları için yayımlandı. "Red Dead Revolver", üçüncü şahıs bakış açısından oynanmaktadır. Döneme ait çeşitli silahların kullanılabildiği oyunda yer alan "dead-eye" özelliği sayesinde zaman akışı yavaşlatılıp, belli zaman içerisinde düşmanların istenilen noktalarına ateş edilebilmektedir. İşaretlenen yerlerde sarı olarak gösterilen bölgeler düşmanın yaralanabileceği, kırmızı olarak gösterilen bölgeler ise hayati zarar alabileceği bölgeleri temsil etmektedir. Altı farklı karakterin oynanabildiği oyunda karakterler at ve boğaya binebilmektedir. Ödül avcısı olan Red ile öldürülen her hayduttan belli bir miktar para kazanılmaktadır. Kazanılan bu paralarla yeni silahlar ve çeşitli eşyalar alınabilirken, mevcut silahlarda yükseltmeler yapılabilmektedir. Her bölüm sonunda, gösterilen başarıya göre oyuncuya bir not verilmektedir. Verilen bu notlara göre çeşitli ekstra özellikler açılmaktadır. Oyun, 1880'lerin Vahşi Batı'sında geçmektedir. Nate Harlow ve ortağı "Griff", Bear Dağı'nda altın bulurlar. Sonrasında Griff, Meksika sınırını geçmeye çalışırken Meksikalı askerler tarafından casusluk yaptığı gerekçesiyle yakalanır. Kendisini yakalayan askerlerin başındaki isim General Javier Diego'ya, hayatını bağışlaması karşılığında bulduğu altınların yarısını vermeyi teklif eder. Teklifi kabul eden General Diego; sağ kolu Albay Daren'ı, Nate Harlow ve ailesini öldürmesi için görevlendirir. Daren, Nate ve karısını vurur. Meydana gelen çatışma esnasında babasının silahıyla atış talimi yapmakta olan Nate'in oğlu Red, silah seslerini duyar. Ailesinin öldürüldüğüne tanık olan Red, babasının silahıyla Daren'ı sol kolundan vurmayı başardıktan sonra olay yerinden kaçar. Daren ise kolunu tamamen kaybetmiştir. Yaşanan hadiselerden sonra Red, bir ödül avcısı olarak büyür. Oyun; Red'in, liderleri Bloody Tom olan çete ile giriştiği mücadeleyle başlar. Çetenin başına konulan ödülü alma umuduyla, öldürdüğü çete üyelerini Widow's Patch kasabasına getirir. Bu kasabada, Ugly Chris'in liderliğindeki çete tarafından saldırıya uğrar. Kasabanın şerifiyle birlikte saldırıya karşılık vermeye çalışsalar da, yaralanan şerifi bir doktora göstermek için Brimstone kasabasına doğru yola çıkarlar. Widow's Patch'in şerifini Brimstone'a bıraktıktan sonra, Brimstone şerifi Red'den birkaç kanun kaçağının icabına bakması için yardım ister. Şerifin bu isteğini gerçekleştirdikten sonra kanun kaçakları için belirlenen ödülleri isteyen Red, banka müdüründen altın vagonunun henüz ulaşmadığı cevabını alır. Olayın ardından ise kasaba halkından Annie Stoakes'in çiftliğine, aynı zamanda Bear Dağı'ndaki altın madeninin de sahibi olan Vali Griffin'in müdürü olduğu banka tarafından el konulacağını öğrenir. Ailesinin de bu madenlerde öldürüldüğünü hatırlar ve Stoakes ile konuşarak konu hakkında daha fazla fikir sahibi olmak ister. Sonunda ise şeriften, ailesini öldürenlerin General Diego ve Albay Daren'ın olduğunu ve başlarında ödül olduğunu öğrenir. Battle Royale adındaki hızlı silah çekme yarışmasında valinin, babasının eski arkadaşı Griff olduğunu ve ailesini General Diego'ya sattığını öğrenir. Griff; silah çekme yarışmasının şampiyonu Kelley'e Red'i ödürmesi emrini verse de Kelley'i öldüren Red, Griff'i evine kadar takip eder. Burada Griff'i vuran Red'e şerif tarafından altın hediye edilse de teklifi reddeder ve Griff'in silahını alır. Red'in ""Konu hiçbir zaman para değildi."" demesiyle oyun sonlanır. "Red Dead Revolver", farklı incelemelerden değişik sonuçlar aldı. 12 Mart 2008 itibarıyla, Take-Two Interactive'in yaptığı açıklamaya göre oyun 1,5 milyonluk satış rakamına ulaştı. 2005 yılında Rockstar'ın, at üzerinde vahşi batıda koşturan birisinin yer aldığı, PlayStation 3 donanımıyla oluşturulan bir video yayınlamasıyla bir devam oyununun çıkacağı yönünde söylentiler dolaşmaya başladı. 4 Şubat 2009'da, konu olarak olmasa da isim olarak "Red Dead Revolver"ın devamı niteliğindeki "Red Dead Redemption"ın Xbox 360 ve PlayStation 3 platformları için 2009 sonbaharında yayınlanacağı duyuruldu. 2009 ilkbaharında devam oyunu 2010'un ilk çeyreğine ertelendi. 27 Kasım'da ise, "Red Dead Redemption"'ın Kuzey Amerika'da 27 Nisan 2010'da piyasaya sürüleceği bildirildi. 3 Mart'ta tekrar ertelenen oyun, 18 Mayıs 2010'da Kuzey Amerika'da, 21 Mayıs'ta ise Avrupa ile Avustralya'da satışa sunuldu. Willie Gaston Willie Lee Gaston (d. 15 Aralık 1982, Houston, Texas), şu anda profesyonel bir takımda lisansı bulunmayan, Amerikan futbolu defans oyuncusu. 2007'de Baltimore Ravens tarafından çaylak olarak anlaşma imzalamıştır. Houston Koleji'nde basketbol oynamıştır. The Big Green The Big Green, Holly Goldberg Sloan tarafından yazılan ve yönetilen 1995 ABD yapımı film. Walt Disney Pictures şirketinden çıkan filmin başrollerini Steve Guttenberg ile Olivia D'Abo paylaşmaktadır. Film, Türkiye'de vizyona girmemiştir. Değişim programı sayesinde Surrey, İngiltere'den gelen Öğretmen Anna Montgomery (Olivia d'Abo), Teksas'ın "Elma" adlı küçük bir kasabasında öğretmenliğe başlar. Çocukların derslere karşı ilgisizliğini gören Anna, çocuklarla sık sık futbol oynamaya başlar ve onları oynamaları için teşvik eder. Çocuklardan teknik direktörlüğünü yaptığı bir takım kurup Austin, Teksas'taki lige katılırlar ancak, ilk maçları katılmalarından sadece bir gün sonradır. Çocukları ligin yapıldığı sahaya ulaştıran kasaba Şerif Tom Palmer (Steve Guttenberg), takımın yardımcı teknik direktörü olur. İlk maç için Austin'e giden takım, geçen sezonun namağlup şampiyonu "Knights" ile karşılaşır ve oyunun taktiklerini ile kurallarını tam anlamıyla hiçbir çocuk bilmediğinden 18-0'lık mağlubiyet kaçınılmaz olur. Oyuna karşı heveslerini kaybeden çocukların imdadına sınıfa yeni gelen Meksikalı Juan Morales (Anthony Esquivel) yetişir. Onun da takıma katılmasıyla düzenli antrenmanlara katılıp oyunu sevmeye başlayan çocuklar, iyi bir performans sergileyip finalde "Knights" ile oynamaya hak kazanırlar. Kasaba final havasına girmişken Knights teknik direktörü Jay Hoffer (Jay O. Sanders), girdiği bir barda takımın futbolcularından Kate Douglas'ın içkici babasından Juan'ın göçmen olduğunu öğrenir ve Juan ile annesini ülke dışına itebilecek bir soruşturma başlatarak onların kasabadan kaçmasını sağlar. Final günü Juan'ın olmadığı fark edilir ve maça mecburen onsuz başlanır. Takım, devre arasında 2-0 yenikken Juan maça gelip sakatlanan bir arkadaşının yerine oyuna girer ve onun sayseinde "The Big Green" takımı şampiyon olur. Filmin başında kasabanın panosunda diğer spor dallarında elde ettiği başarılar yazarken, filmin bitiminde gösterilen aynı panoda bu sefer futbolda elde edilen galibiyetle eyalette sınav puanı ortalamasında en yüksek puana sahip kasaba olma unvanı belirtilmektedir. LÃ©rida ili Lérida ili (Katalanca: "Lleida"), İspanya'nın Katalonya özerk bölgesine bağlı bir ili. Merkezi, ile adını veren Lérida kentidir NBA All-Star Hafta Sonu Üç Sayı Yarışması Üç Sayı yarışması NBA All-Star Haftasonu etkinliklerinin Cumartesi günü yapılan bölümüdür. 1 dakika içerisinde 5 bölgeden yapılacak üç sayılık toplam 25 şuttan en fazla isabeti bulan sporcu şampiyon olur. Sepetlerde 5 top vardır. Son top NBA topudur. İsabet olması halinde iki sayılık olarak yazılır. Sepet'teki diğer 4 top NBA maçlarında kullanılan resmi Spalding marka turuncu toptur.Yarışmacılar istedikleri bir sepetteki tüm topları ABA topu yapabilirler. İlk turda sekiz yarışçı finale kalmak için 1 dakika içerisinde en fazla isabeti bulmaya çalışır. Finale 3 yarışmacı kalır. Final'e kalan üç yarışmacı arasından ilk turda hangisi daha fazla üç sayılık isabet bulmuş ise o yarışmacı final turunda en son yarışmak için çıkar. Şampiyon olan yarışmacı 200.000 dolar para ödülü kazanır.Herhangi bir sıkıntı olduğu durumunda hakemler televizyondan tekrarını izler ve ona göre karara varır. 1986 yılından 2003 yılına kadar her sen üç sayı yarışması 8 kişi ile yapılmıştır. 2003'ten 2013 yılına kadar 6 yarışmacı ile devam etmiştir.2014 yılından itibaren tekrar 8 yarışmacıya dönmüştür. 1999 yılında lokavt olduğu için All-Star Haftasonu etkinlikleri düzenlenmemiştir. Boston Celtics efsanesi Larry Bird 1985 - 1988 yılları arası arka arkaya kazanmıştır. Craig Hodges 1990 - 1992 yıllarında 3 kez kazanmıştır. Mark Price, Jeff Hornacek, Peja Stojaković ve Jason Kapono üst üste iki kez kazanan sporculardır. Craig Hodges ve Jason Kapono 30 tam sayıdan 25 sayı atan iki isimdir. Hodges 1991 yılındaki organizasyonda art arda 19 sayı atarak bu alanda rekoru elinde bulundurmaktadır. Michael Jordan 1990 yılındaki yarışmada sadece 5 sayı atarak bu alan üç sayı yarışmasında en az sayı bulan tek isimdir. Üç sayı yarışmasının ilk uluslararası galibi Sırp oyuncu Peja Stojakovic dir. 2002 ve 2003 yıllarında iki kez kazanmıştır. Alman oyuncu Dirk Nowitzki 2006 yılına yapılan organizasyonda şampiyon olan ikinci uluslararası oyuncudur. LeÃ³n ili León ili, İspanya'nın Kastilya ve Leon özerk bölgesine bağlı bir ili. Merkezi, ile adını veren León kentidir. Ankara Dağcılık Kayak ve Kış Sporları İK Ankara Dağcılık Kayak ve Kış Sporları İhtisas Kulübü Derneği yurtta dağcılık, kayak ve kış sporlarını yaymak ve yaşatmak amacıyla 1 Ocak 1944 tarihinde Türkiye’de kendi branşında ilk ve tek kulüp olarak kurulmuştur. Doğa, dağ ve kayak sevgisi ile dolu üyeleriyle, devletten, resmi ve özel kuruluşlardan, kişilerden yardım almaksızın, sadece kendi aktiviteleri ve üye aidatları ile varlığını sürdüren örnek bir kulüptür. Amacına ulaşmak için, yurt içinde ve dışında yapılacak yerli ve uluslararası kayak, dağcılık faaliyetleri ve kayak yarışmalarında kulübü temsil edecek sporcular yetiştirmek, üyeler arasında sosyal ve kültürel münasebetler kurmak, dağ kulübeleri, kayak evleri ve skiliftler gibi tesislerin yapılmasını sağlamaktır. Bu maksatla dernek gayrimenkul satın alır, hibe ve sair şekillerde gayrimenkul edinebilir. Yaz ve Kış gezileri tertipler, mevsim kampları ve kurslar açar, yurt içinde yerli ve yabancı karşılaşmalar tertipler. Siyasetle ilgisi olmayan sosyal ve sportif toplantılar tertip eder. İsviçre'de Dağcılık ve Kış sporları konusunda özel eğitim ve kurs gören Asım Kurt 1944 yılında yurda dönüş yapıyor. Dağcılık ve Kış Sporları Federasyonunun kuruluşundan 8 yıl sonra federasyon başkanlığı görevini vekaleten üstlenen Asım Kurt ve arkadaşları, 26 dağ ve doğa severle birlikte Ankara Dağcılık ve Kış Sporları Kulübü'nü kuruyorlar. Bugün sadece bir veya ikisi hayatta olan kurucuların çoğu 1920 yıllarında dağ ve kayak sporunu amatör amaçlı bir sevgi bağı olarak görmüş ve o tarihte henüz 20 yaşlarında olan bu gençler yaşamlarında bu sporu ayrılmaz bağ olarak benimsemişlerdir. 1930'lu yıllardan itibaren Ankara’da Dikmen, Harbiye sırtlarını, Elmadağı, Ayaş Belini, Çamlıdereyi, Kızılcahamamı, kayak sporuna elverişli alanlar olarak saptamış ve o dönemlerde dağ ve doğa tutkularını birlikte seyahat ettikleri gruplarla paylaşmaya çalışmışlardır. Kurucuların bir kısmı müsabakası yapılmadığı için dağ sporlarının, spor olmadığı ve ancak kayak sporunun müsabakası yapılması nedeni ile spor olacağı şeklinde fikir ayrılığına düşmeleri sonucu bir ayrılma olmuştur. Ayrılan birkaç kurucu, 8 Kasım 1951 tarihinde Ankara’da Elmadağ Spor Kulübü adı ile yeni bir kayak kulübü kurmuşlardır. Ancak, Dağ ve doğa severlerin bir çatı altında toplanıp, daha verimli çalışmalar yapabileceği kısa sürede anlaşılmış, bu iki kulübün kısa süren ayrılığı, 8 Kasım 1953 tarihinde yeniden birleşme ile sonuçlanmış ve kulübün adı Elmadağ Dağcılık ve Kış Sporları Kulübü olarak değiştirilmiştir. 1960'lı yıllara varıldığında kulübün deneyimli sporcuları Türkiye çapında etkinlikler yaparak yurdumuzun en yüksek doruklarına yaz ve kış çıkışları yapmaya başlamışlardır. Örneğin, 23 Nisan 1964 tarihinde Erciyes Dağı'na tırmanıştan sonra İsmet Ülker'in kaptanlığında kayakla iniş yaparak, aynı yılın yaz mevsiminde ise Eğirdir Dağ Okulu'nun tırmanma duvarlarını şenlendirmiş ve kamuoyunda takdir toplamışlardır. Cumhuriyetin 50. Kuruluş Yıldönümü'nde ise Ağrı Dağı'na ilk kez kayakla tırmanan ve iniş yapan kulüp sporcuları arasında milli kayakçı Salih Kurdakul'da yer almıştır. 1966 yılında Dağcılık ve Kış Sporları Federasyonu'nun, bu kez "Dağcılık" ve "Kayak" olmak üzere iki ayrı ve bağımsız federasyon şeklinde yeniden örgütlenmesinde yine kulübün kıdemli üyeleri öncülük yapmışlardır. Bu oluşum sırasında Dağcılık Federasyonu Kurucu Üyeliği ve Kurucu Başkanlık görevini üstlenen kulüp üyesi İsmet Ülker, bu görevden kendi isteğiyle feragat ederek, kulübün kurucu ve kıdemli üyesi Latif Osman Çıkıgil'in Dağcılık Federasyonu'nun başkanı olmasına olanak sağlarken yine kulübün kurucu ve kıdemli üyesi Asım Kurt, Kayak Federasyonu Başkanlık görevine 1970 yılına kadar devam etmiştir. Kulübün kendi bransinda Ankara’daki tek kulüp olması dikkate alınarak 1968 yılında adının Ankara Dağcılık ve Kış Sporları Kulübü olarak değiştirilmesi genel kurulca uygun görülmüştür. Gençlik ve Spor Bakanlığı Beden Terbiyesi Genel Müdürlüğünün amatör kulüplerdeki ihtisas bölümlerinin kulübün adında da yer alması gerektiği şeklinde yasal zorunluluklara uyarak kulübün adına ihtisas kulübü ve kayak ilaveleri de zaman içerisinde yapılmış ve son olarak kulüp bugünkü adını almıştır. 2005 yılı rakamlarına göre 2055 kayıtlı, 402 aktif üyesi ile Ankara Dağcılık Kayak ve Kış Sporları İhtisas Kulübü Derneği, Türk Dağcılık ve Kayak sporunda öncü görevlerde bulunmaya devam etmektedirler. JaÃ©n ili Jaén ili, İspanya'nın Endülüs özerk bölgesine bağlı bir ili ("province"). Merkezi, ile adını veren Jaén kentidir. Huesca ili Huesca ili, İspanya'nın Aragona özerk bölgesine bağlı bir ili ("province"). Merkezi, ile adını veren Huesca şehridir. Huelva ili Huelva ili, İspanya'nın güney kesiminde, Endülüs bölgesine bağlı bir ildir. Merkezi, ile adını veren Huelva'dır. Yüzölçümü 10.148 km²'dir. İle bağlı 79 belediye vardır. Ekonomisinin temelini tarım ve madencilik oluşturur. Bilimler ve Sanatlar Üzerine Söylev Bilimler ve Sanatlar Üstüne Söylev (Fransızca: "Discours sur les sciences et les arts"), Fransız düşünür Jean-Jacques Rousseau tarafından 1750 yılında Dijon Akademisi’nin açtığı yarışmada “ Bilimlerin ve sanatların gelişmesi ahlakın düzelmesine yardım etmiş midir?” sorusuna yanıt olarak yazılmış çalışmadır. Söylev Rousseau’ya birincilik ödülünü getirmiştir ve onun için bir başlangıç noktası olma özelliğini taşır. Rousseau bundan sonraki birçok eserinin yaratılışında söylevde paylaştığı fikirlerini vurgulamıştır. Rousseau yarışma sorusuna doğrudan “hayır” cevabını vermiştir. Çalışmasında bilim ve sanatların gelişmesinin insan ruhunun bozulmasına sebep olduğu görüşünü savunmaktadır. Bu iddiayı tarihsel örneklerle kanıtlamaya çalışmıştır. Antik Mısır, Antik Yunanistan, Roma İmparatorluğu, Doğu Roma İmparatorluğu ve Çin örnekleriyle bilim ve sanatlarda başarı yakalamış ülke ve toplumların nasıl zamanla çökeceklerini anlatmıştır. Örneğin; Antik Yunan'ın iki rakip cumhuriyeti Atina ve Sparta'yı işaret eder. Rousseau Sparta şehir devletini mercek altına alır. Bu polis’in Atina’daki konfora, lükse, özçıkara, kendi varlığını koruma amacına veya bilime değil, erdeme dayandığını belirtir: "Ey Sparta! Boş bir inancın lanetle andığı ülke! Kötülükler güzel sanatla birlikte Atina’ya girerken, zorba bir hükümdar orada bütün çabasını şairler şairinin eserlerini toplamaya harcarken, sen sanatçıları, bilimleri, bilginleri duvarlarından dışarı kovuyordun." Söylev bilim ve sanatların insanlardaki özgürlük duygusunu yok edeceğini vurgular: "…bilim, edebiyat ve sanatlar insanları bağlayan zincirleri çiçeklerle örter; özgür yaşamak için doğmuş görünen insanların damarlarında taşıdıkları özgürlük duygusunu söndürür. Onlara kölelik hayatını sevdirir; onları uygar milletler dediğimiz topluluklar durumuna sokar." Erdem ile bilgisizlik ve erdemsizlikle bilgi arasında bağlantı kuran Rousseau bilginin erdem üzerinde olumlu hiçbir katkısı olmadığını savunur ve bunu şu örnekle açıklar: “Fizikçilerimiz, matematikçilerimiz, kimyacılarımız, astronomlarımız, şairlerimiz, müzikçileriz, ressamlarımız var ama değerli yurttaşlarımız yok.” Rousseau söylevde bilim ve sanatları doğuranın bizim kötü yanlarımız olduğunu belirtir. Bunu şu argümanlarla kanıtlamaya çalışır: "Astronomi, boş inançlardan doğmuştur; güzel söz söylemek hırstan, kinden, dalkavukluktan, yalandan; geometri cimrilikten; fizik, boş meraktan ve hepsi birden, hatta ahlak bile, insanın kendini beğenmesinden doğmuştur." Söylev, erdem ve gerçek felsefenin önemine yapılan vurgu ile sonlanır. Je suis malade Je suis malade Fransız şarkıcı Serge Lama'nın 1973 çıkardığı müzik albümü. Aynı yıl, Dalida'nın yorumuyla şarkı daha da ünlenmiştir. Serge Lama Serge Lama (gerçek adı: Serge Chauvier; d. 11 Şubat 1943, Bordeaux), Fransız şarkıcı. 1971 yılında gerçekleştirilen Eurovision Şarkı Yarışması'nda 10. olan "Un jardin sur la terre" şarkısıyla Fransa'yı temsil etmiştir. "Je suis malade" ise en ünlü şarkısıdır. Libya İç Savaşı 2011 Libya İç Savaşı, bir Kuzey Afrika ülkesi olan Libya'da hükûmet ve Muammer Kaddafi karşıtı gösterilerle başlamış ve daha sonrasında gerçek anlamıyla bir iç savaşa dönüşmüş ayaklanmalar bütünüdür. Protestolar 7 Şubat 2011 tarihinde başlamış, iç savaş Sirte'nin düşmesi ve Muammer Kaddafi'nin öldürülmesiyle 20 Ekim 2011 tarihinde sona ermiştir. Medyaya göre olaylar halkın 2010-2011 yılı boyunca Arap dünyasını saran protestoların bir ayağı olan 2011 Mısır Devrimi'nden esinlenmesi sonucu başlamıştır. 18 Şubat 2011 tarihinde göstericiler Libyanın ikinci büyük şehri Bingazi'nin kontrolünü bazı polis ve askerlerin de desteğiyle ele geçirmişlerdir. Bunun üzerine hükûmet Bingazi'de yaşayan ve rejimin destekçisi seçilmiş askeri birlikleri yollamıştır. Ülke, Ulusal Geçici Konsey (UGK) ve Libya Sosyalist Halk Cemahiriyesi olarak ikiye ayrılmıştır. 20-28 Ağustos tarihlerinde Trablus Muharebesi sonucu başkent Trablus UGK kontrolüne geçmiş, UGK yüzden fazla ülke tarafından tanınmıştır. 20 Ekim 2011 günü Muammer Kaddafi'nin memleketi Sirte'nin düşmesiyle Muammer Kaddafi öldürülmüş, iç savaş kesin UGK zaferiyle sona ermiştir. Muammer Kaddafi 1969 yılında yaptığı darbe sonrasından bu yana Libya'yı yönetmekteydi. Fidel Castro'nun 2008, ve 2009 yılında ölen Ömer Bongo'dan sonra dünyada bir kraliyet ailesi dışında en uzun süreli devlet yöneticisi unvanını kazanmıştı. Petrol halkın gelirinin %58'lik kısmını oluşturmaktaydı. Hükûmet ve diğer sektörlerin vergi ihtiyacı düşük olduğu için orta sınıf gelişememektedir. İç savaş, Libya halkının Muammer el-Kaddafi'nin koltuğunu terk etmek istemesi ile başlamış ve Muammer el-Kaddafi koltuğu bırakmayınca gelişmiştir ve sonucunda 2011 Libya ayaklanması olmuştur. 2011 Libya bombardımanı ile dolaylı bir süreç ve olay olmuştur. Şafak Yolculuğu Operasyonu, Birleşik Devletler'in Libya'ya müdahale için kullandığı kod addır. Birleşik Krallık'ın Ellamy Operasyonu, Kanada'nın MOBILE Operasyonu ve Fransa'nın Harmattan Operasyonu ile ortak hareket eder. Muammer Kaddafi'nin halk ayaklanmasını bastırmak adına muhalif güçlere karşı kullandığı kuvveti durdurmak amacıyla düzenlenmiştir. 19 Mart 2011 tarihinde Paris'te düzenlenen konferans sonucu düzenlenmesi kararı alınmıştır. Operasyon diğer koalisyon güçleri ile aynı gün başlamış ve ilk aşamada Tomahawk füzeleri kullanılmıştır. Operasyon, General Carter Ham komutasındaki ABD Afrika Komutanlığı tarafından yürütülürken, operasyonun taktik komutanlığı ise Amiral Sam Locklear tarafından USS Mount Whitney'den yürütülmektedir. Koalisyon güçleri hava saldırıları ile Kaddafi yönetimindeki askeri hedeflere yönelik füze bombardımanı başlattı. Pentagon, "ABD'nin operasyonda öncü konumda" olduğunu belirtti ve 112 Tomahawk'ın Kaddafi güçlerine karşı kullanıldığını ve özellikle başkent Trablus çevresindeki 20 hava savunma sisteminin vurulduğu bildirdi. Ayrıca Pentagon raporlarında Birleşmiş Milletler tarafından uçuşa yasak bölge ilan edilen Libya topraklarında Amerikan savaş uçaklarının yalnızca Kaddafi güçlerini hedef alacağı geçmiştir. Libya resmi haber ajansı ise Kaddafi’nin başkentteki ikametgâhında insan kalkanı oluşturulduğunu açıklarken, saldırılarda sivil hedeflerin vurulduğunu bildirdi. 2011 Libya bombardımanı, 19 Mart 2011 tarihi, UTC saati ile 16.45'te Libya'daki karışıklığı düzeltme amaçlı operasyonudur . 19 Mart günü, operasyon öncesinde UTC ile saat 13.30'da Paris'te yapılan toplantıya Fransa cumhurbaşkanı Nicolas Sarkozy, BM genel sekreteri Ban Ki-moon, ABD Dışişleri Bakanı Hillary Clinton, İngiltere Başbakanı David Cameron, Almanya Başbakanı Angela Merkel ve bazı temsilciler katıldı. Toplantı sonrasında da hava ve füze taarruzu başlamıştır . Saldırının ardından çeşitli tepkiler gelmiştir, Rus Dışişleri Bakanlığı sözcüsü Aleksandr Lukaşeviç, ""Bir dizi ülkenin hava kuvvetleri, 19 Mart'ta Libya'ya karşı askeri eylemlere başladı. Moskova, bu askeri eylemi üzüntüyle karşılamaktadır"" dedi. 18 Mart tarihinde kamuoyunda, koalisyon devletlerinin Libya'ya müdahele edeceği söylenmeye başlamıştı. Libya Başbakanı Muammer Kaddafi, Barack Obama'ya operasyon öncesinde mektup yazmıştır, mektupta Obama'ya sitem etmiş ve isyancılara karşı tutumunu savunmuştur: Paris zirvesi devam ederken Kaddafi, müdahele etmeyi görüşen devletleri uyaran bir mesaj yayınlamıştır. Mesajında ""Libyalılar ülkeleri için ölmeye hazır"" ve ""Libya’ya müdahaleden pişman olursunuz. Libya sizin değil, Libyalılarındır"" dedi Operasyon öncesi ve operasyon aşaması kronolojide UTC saatleri ile belirtilmiştir . "20:48" — Libya hükûmeti tüm askerlere ateşkes emri verdiklerini açıkladı. Koalisyon temsilcileri, saldırılarda Libya askeri güçlerinin hedef olduğunu belirtmişti. Libya'nın ise resmi rakamlarla askeri güçleri şöyle; Libyadaki Darnah, Bingazi, Beni Velid ve diğer şehirlerde 13-16 Ocak tarihlerinde ortaya çıkan gecikme, politik bozulma ve protestolarda kargaşa oldu ve hükûmetin inşa ettiği evler işgal edildi. Hükûmet, 27 Ocak tarihine kadar gelişme sağlamak ve ev tedarik etmek için 24 milyarlık yatırım fonuyla ev sorununa çözüm getirdi. Ocak ayının sonunda, yazar, politik yorumcu ve muhasebeci olan Cemal El Hacı, Tunus ve Mısırdaki isyanlardan esinlenerek Libya'da özgürlük gösterileri yapılması için internetten çağrıda bulundu. El Hacı 1 Şubat'ta sivil polisler tarafından tutuklandı ve 3 Şubat'ta arabasıyla bir kişiyi yaralamak suçundan hakkında dava açıldı. Uluslararası Af Örgütü, El Hacının önceden şiddet içermeyen politik görüşlerinden dolayı tutuklandığı için şimdiki tutuklanmasının asıl sebebinin de gösteriler için yapmış olduğu çağrı olduğunu iddia etti. 15 Şubat tarihinde öğleden sonra yaklaşık 200 kişi Bingazi polis karakolunda tutuklanan insan hakları savunucusu Fethi Terbel lehinde protestolara başladı. Akşam saatlerine doğru protestocuların sayısı 500 ila 600 arasında bir sayıya yükseldi. Protestocular polisin sert tepkisiyle dağıtılmak istendi. El-Beyda ve Az Zintan şehirlerinde yüzlerce protestocu rejim aleyhinde sloganlar atmaya ve polis güçleri ile güvenlik güçleri binalarına ateş açmaya başladı. istedi. Kaddafi rejimi karşıtı protestoların en şiddetli geçtiği gün oldu. Libya muhalefeti Kaddafi karşıtı herkesi sokağa çıkmaya çağırdı. Protestolar gün boyu sürdü ve Bingazi şehrinin kontrolü hapisten kaçan 30 kişinin önderliğinde Kaddafi karşıtlarına geçti. Keskin nişancılardan ve helikopterlerden insanların üzerine ateş açıldı. BBC'ye göre Trablusta büyük gruplar olmamak üzere protestolar 5 büyük Libya şehrine yayıldı. Polis ve asker güçleri şehir protestocuların eline geçince şehri tek etmek zorunda kaldılar. Bazı askeri personelin de protestoculara katıldığı gözlendi. 2 polisin de halk tarafından linç edildiği Kaddafi yanlısı Oea adlı gazete tarafından yazıldı. Protestolar üçüncü gününde de yayılarak devam etti. Karşıt gruplar,uluslararası toplum baskı yapmadığı takdirde hükûmetin katliam yapacağı uyarısında bulundu. Libya'daki görgü tanıkları helikopter lerin hükûmet karşıtı protestoculara havadan ateş açtığını rapor etti. Askerler El Bayda şehrinden çekildiler. "İnsan Hakları İzleme Örgütü" ve Libya gazetesi "Quryna" ,49 kişinin öldürüldüğü ve bazı protestoların buna rağmen devam ettiği 18 Şubat'ta Bengazi ve diğer doğu şehirlerinde binlerce göstericinin sokaklara döküldüğünü söylediler. Ağır silahlar, helikopter silahları ve uçaksavar füze rampaları insanları öldürmek için kullanıldı. Ayrıca Misurata 'da da protestoların olduğu rapor edildi. "Agence France-Presse" tarafından yerel kaynaklarca düzenlenen bir ölüm bilanço raporuna göre 15 Şubat'ta patlak veren gösterilerde en az 41 kişi öldü.Bu rapor, 18 Şubat'ta el-Beyda'da, gazetelerin söylediğine göre asılan 2 polisi içermiyordu. New York kaynaklı İnsan Hakları İzleme Örgütü, hastane çalışanları ve görgü tanıklarından alıntılayarak, güvenlik güçlerinin 80'den fazla Kaddafi-rejimi-karşıtı protestocunun karışıklık bölgesi olan güney Libya'da öldürüldüğünü söyledi. Daha sonra karşıt gruplar ölü sayısını 120'nin üstünde olarak bildirdi. New York kaynaklı "İnsan Hakları İzleme Örgütü" 19 Şubat'ta ölü sayısını "yaklaşık" 104 olarak açıklarken, Bingazi sakinleri "El Cezire" ye en az 200 kişinin öldüğünü söyledi. Birleşik Krallık'ın eski Dışişleri Sekreteri ve İstihbarat ve Güvenlik Konseyi başkanı Sir Malcolm Rifkind , BBC Radyo 4'ün Bugün Programı 'na Orta Doğu 'daki protestoların 1989 Doğu Avrupa'sındaki komünizm karşıtı ve demokrasi yanlısı olaylara benzediğini söyledi. İngiliz Dışişleri Sekreteri William Hague Libya, Bahreyn ve Yemen 'deki protestoculara karşı kullanılan "kabul edilemez şiddetten" ötürü son derece "kaygılı" olduğunu söyledi. Trablus'ta küçük protestoların başgösterdiğini rapor eden sakinlerle birlikte protestolar git gide arttı, ki bu da ülkenin güney kesiminden başlayıp Kaddafi'nin güç merkezine doğru ilerleyen ve büyüyen bir karışıklık anlamına geliyordu. Hastaneler kaynaklarının tükendiğini doğruladı ve doktorlar Bingazi'deki ölüm bilançosunun 200-300 arasında olduğunu tahmin ediyor. Bengazi'deki insanlar polisi başarılı bir şekilde yönlendirip bazı anahtar askeri bölgeleri yakaladıktan sonra, yerel askeri ekipler de resmi olarak protestoculara katıldılar. Bu zamana kadar Bingazi'deki protestocular on binlere,hatta belki de yüz binlere ulaşmıştı. Daha sonra bazı askeri birliklerin protestocuları korurken zarar gördükleri de rapor edildi. Tüm Libya'dan birkaç ileri gelen Müslüman din adamı ve kabile lideri rejimin yaptığı bu katliama son verilmesi ve hükûmetin çekilmesi çağrısında bulundu. Protestocuların polis tarafından çabucak kuşatıldığı Trablus'ta geceye dek spontan ve büyük gösteriler oldu. Bir kabile lideri petrol ihracatını kesme tehdidinde bulundu. Saif El İslam devlet televizyonuna çıktı ve "yabancı acentalara" "yakma ve sabotaj eylemleri"ni ve özellikle İsrail ile Mısır,Tunus,Bahreyn ve Yemen'deki diğer Arap liderlerini karışıklıkları göz ardı etmelerinden dolayı suçladı. Karışıklıkların "bir iç savaşa neden olabileceğini" söyledi ve 1937'deki Libya İç Savaşı 'na işaret etti.Ayrıca Libya'nın çevre şehirlerinden farklı olduğunu söyledi. İki bakan da istifa etti. Arap Birliği'nin Libyalı temsilcisi, nedenini "protestoculara karşı baskı" olarak belirtti ve istifa etti. Ayrıca Kaddafi'nin Brezilya ya da Venezuela'ya giderek Saif El İslam'ı görevde bıraktığına dair doğrulanmamış haberler de vardı. Amerika Dışişleri Bakanlığı , Amerikan Elçiliği üzerinden kendi vatandaşları için ülkede devam eden karışıklıklar hakkında bir seyahat uyarısı yayınladı. • Seyfülislam Muammer El-Kaddafi yaşananları tartışmak için bir "genel meclis" toplanmasını istedi. • LTT Wimax internet, Al Madar cep telefonu servisi ve mesajlaşma servisleri Trablus bölgesinde saat 03.00'ten itibaren düzeltildi. • Bingazi'de göstericiler sokakların kontrolünü ele geçirdi, güvenlik güçlerinin ana karargâhındaki silahlara ve yerel radyo istasyonuna el koydu; Özgür Libya'nın Sesi adıyla kendi yayınlarını başlattılar. Göstericiler, ana mahkeme binasının üstündeki Libya bayrağını da indirerek, eski Libya krallığının bayrağı ile değiştirdiler. • Haberler Trablus'ta, Genel Halk Meclisi'nin buluşma yeri olan Halk Konağı'nın ateşe verildiğini belirtti. Trablus'ta devlet televizyonu binasının göstericilerce dağıtıldığını ve en az bir polis karakolunun yakıldığını söyleyen haberler de vardı. Libya Donanması'na ait savaş gemilerinin yerleşim yerlerini bombalamaya başladığı ve bilinmeyen sayıda can kayıplarına neden olduğu söylendi. Bankalar ve diğer hükûmet binaları gün boyu yağmalandı. Göstericiler güvenlik güçleriyle çatıştı ve bütün şehirde ağır silah sesleri duyuldu. En az 61 kişi öldürüldü. • Kaddafi'nin, Trablus'taki Genel Halk Meclisi ve devlet televizyonu binalarının göstericilerce istila edilmesinden ve yakılmasından sonra şehirden kaçtığını iddia eden haberler vardı. Söylentilere göre Kaddafi ya Sabha kasabasına ya da Venezuela'ya kaçmıştı. Birleşik Krallık Dışişleri Bakanı William Hague de Kaddafi'nin Libya'yı terkettiğini ve Venezuela'ya doğru yola çıktığı bilgisini aldıklarını söyledi. Venezuela hükûmeti yetkilileri ise Kaddafi'nin Libya'yı terk ettiğini ve Caracas'a doğru yol alan bir uçakta olduğunu yalanladı. Sonraları, Hague'in iddiasını dillendirdiği sırada Kaddafi'nin oğullarından birinin Isla Margarita, Venezuela'ya gittiği bildirildi. • BBC News Libya Ordusu'nun "gücünü elinde tutmak için direnen Kaddafi'ye bağlı kuvvetlerle çarpıştığını" bildirdi. Bir grup subay da meslektaşlarına "halka katılma" ve Kaddafi'yi makamından uzaklaştırma çağrısı yaptı. Libya'daki İslami liderler ve alimler de Müslümanları Kaddafi'ye karşı ayaklanmaya çağırdı. Libya'nın Endonezya, Bangladeş, Avrupa Birliği ve Hindistan büyükelçileri Kaddafi rejiminin yaptıklarından dolayı görevlerini bıraktıklarını açıkladılar. • İnternet hacktivistleri Anonymous, NATO'ya Libya'yı rahat bırakmasını tavsiye eden bir bildiri yayımladı. • Kaddafi, Libya Devlet Televizyonu'nda Trablus'ta Yeşil Meydan'da gençlere konuştuğunu söylediği bir görüntü verdi, şunu da söyledi: 21-22 Şubat'ı bağlayan gece boyu silah seslerinin duyulduğu söylendi. Hükûmete bağlı askerlerin, saf değiştiren askerleri protestolardan uzak tutmak için bombardımana devam ettiği; savaş uçaklarının, askerlerin protestoculara katılmalarını engellemek için mühimmat depolarını hedef aldığı bildirildi. Libya lideri Muammer Kaddafi'nin, yaptığı ateşkes çağrısına hem NATO hem de Libyalı isyancılar olumsuz yanıt verdi. NATO Kaddafi'ye bağlı güçlerin, Libya liderinin televizyondan yaptığı ateşkes teklifinden sadece saatler öncesinde, kuşatma altındaki Misrata limanına ayrım gözetmeksizin topçu ateşi açtığını ve çok sayıda kişiyi öldürdüğünü belirtti. NATO'nun düzenlediği hava saldırısında Libya lideri Muammer Kaddafi'nin en küçük oğlu Seyfül Arab Kaddafi ile 3 torunu yaşamını yitirdi. Libya hükûmet sözcüsü Musa İbrahim açıklamasında, "Seyfül Arab'ın 29 yaşında olduğunu ve henüz Almanya'da öğrenimini sürdürdüğünü" belirterek, saldırıda ayrıca Kaddafi ailesi ve yakınlarından bazılarının yaralandığını kaydetti. Musa İbrahim, saldırı sırasında Muammer Kaddafi'nin eşiyle birlikte evde olduğunu, ancak her ikisinin de saldırıdan yara almadan kurtulduğunu söyledi. Bir NATO yetkilisi, başka bir ateşkes teklifini dikkate almadan önce Kaddafi güçlerinin sivillere yönelik saldırılarına son vermesini istedi. Muammer Kaddafi 20 Ekim 2011 tarihinde, memleketi Sirte'de, Libya Ulusal Geçici Konseyi askerleri tarafından yakalandı ve linç edilerek öldürüldü. Sol kulak ile göz aralığının ortasında ve sağ alt karın boşluğundaki kurşun izleri bulunuyor. Muhaliflerin çekmiş olduğu videolarda Kaddafi'nin darp edildiği ortadadır. Linç edilerek öldürülmesi bazı çevrelerde tepkiye sebep olmuştur. Kaddafinin cesedi "Afrika pazarı" adı verilen bir pazardaki soğuk hava deposunda tutuldu ve isteyen insanlar Kaddafi'nin cesedi ile fotoğraf ve video çektirdiler. Kaddafi 25 Ekim 2011 tarihinde çölde bilinmeyen bir yerde gömülmüştür. Kaddafi 13 Şubat tarihinde halkı Facebook kullanılmaması için uyardı. İnternet aktivistleri ve blog sahipleri tutuklandı. El Cezire kanalına demeç veren yazar İdris El Mesmar 15 Şubat tarihinde tutuklandı. 4 Mayıs tarihinde Uluslararası Ceza Mahkemesi'nin başsavcısı, üç Libyalı yetkiliyi, birkaç hafta içinde insanlığa karşı suç işlemekle itham etmeyi planladığını açıkladı. New York kaynaklı İnsan Hakları İzleme Örgütü 19 Şubat'ta ülke genelinde bir ölüm bilançosu anketi yaptığında Bingazi sakinleri El Cezire 'ye en az 200 kişinin öldüğünü söyledi. Diğer kaynaklar sadece Bingazi 'deki ölü sayısını 220 olarak verdi. İnsan Hakları İzleme Örgütü 20 Şubat'ta Libya'nın Bingazi şehrinde ölenlerin sayısının 100'ü geçtiğini söyledi. Bir "Adnkronos" röportajında, Libya tahtının hak sahibi Prens İdris el-Senussi , değişiklikler başladığı zaman ülkeye dönmeye hazır olduğunu belirtti. 18 Şubat'ta BM İnsan Hakları Yüksek Delegesi Navi Pillay Libya'daki , 2011 Bahreyn protestoları 'ndaki ve 2011 Yemen protestoları 'ndaki güvenlik güçlerinin şiddetini kınadı. Pillay göstericilere karşı canlı mühimmat kullanılması konusunda Libya'yı özellikle vurguladı. Birleşik Krallık, "resmi görevliler ihracatların bölgesel ya da iç karışıklıkları tetikleyebileceği veya baskıların artmasına yardımcı olabileceği riski olduğunu belirtmişken, ihracat lisanlarının kullanılamayacağını" söyleyerek ve karışıklıklara dayanarak bazı ihracat kollarını geri çekeceğini duyurdu. ABD Başkanı Barack Obama şiddetle ilgili "derin kaygıları" olduğunu ifade etti. Bölgesel ekonomik stok pazarı indeksleri karışıklıkları yayma konusu üzerine 20 Şubat'ta düşüş yaşadı. Libya devlet televizyonu ülkenin güney bölgelerindeki hükûmet karşıtı protestolar hakkında hiçbir yayın yapmadı ve 17 Şubat'a kadar normal yayın akışını sürdürdü. 16 Şubat'taki sabah haber bülteni sırasında Libya devlet televizyonu yaklaşık 200-300 kişilik güçlü ve "tüm ülke genelinden" olduğu söylenen Kaddafi yanlısı protestoları tekrar tekrar gösterdi.Bu eylemlerde bir ara kalabalığın El Cezire karşıtı sloganlar attığı da duyuldu. Quatarie TV kanalı Sirte 'den, Kaddafi'nin doğum yerinden Kaddafi gösterileri ile ilgili yayına başlamıştı. Bir önceki gece Libya devlet televizyonu Kaddafi'nin, 16 Şubat'ta Amerika Birleşik Devletleri ile onların "Siyonist" işbirlikçileri aleyhinde yaptığı ve destekleyici bir kalabalık karşısında gerçekleştirdiği konuşmasını canlı yayınlamıştı . Ayrıca yanan binalar ve arabaların da yayınları yapılmaya başlandı ki bu durum,olayı gözlemleyenlere göre, hükûmet medyasının doğuda büyüyen karışıklıkları ilk kez kabul ettiği an olarak belirtildi ve kanal,20 Şubat'ta hükûmetin direkt olarak, ve gerekirse güç kullanarak engellemesi gerektiği bir şekilde yayıldığını ifade etti. Kaddafi'nin 19 Şubat'ta destekleyicileriyle beraber Nalut 'ta gerçekleştirdiği birlik konuşmasının da yayını yapıldı. Libya'nın sahip olduğu ve Kaddafi'nin oğlu Seyfülislam lehinde açıklamalar yapan Londra menşeli elektronik gazete al-Yawm, Bingazi ve el-Beyda şehirlerinde yapılan Kaddafi karşıtı protestolar hakkında özgürce yayın yapabilen tek Libya kaynağıydı. Bu gazete genellikle dengeli, tarafsız çalışma yapmaktadır ve Bingazi ve El-Baydam'daki "güvenilir" kaynaklardan alıntılar yaparak Kaddafi rejimine karşı yapılan protestolar hakkında 16 makale yayınlamıştır. Ayrıca Trablus'daki Kaddafi eylemleri hakkında yayın yapmamıştır. El-Yawn gazetesi, kalabalık bir grup Ulusal Güvenlik Binasını yıkma girişiminde bulundukları,iki arabayı yaktıkları ve yerel trafik polisi başkanlığını ateşe verdikleri için El Baydam 'da 4 protestocu öldürüldüğünü söyledi. "Al-Shams" ve "Al-Jamahiriya" devlet gazetelerine göre, Libyalı cep telefonu kullanıcılarına "devlet güvenlik servisinden gelen direktifler" sonucunda 17 Şubat'ta sokaklara çıkmaları ile ilgili uyaran bir mesaj geldi, ki bu servisler ülkenin iki mobil iletişim ağını kullanmakta ve kontrol etmektedir. Al-Jamahiriya'nın ilk sayfası Kaddafi yanlısı gösteriler ve önceki gün Trablus'da Kaddafi'nin Ahly futbol kulübü ile bir araya gelmesi haberleri ile doluydu, devlet kaynaklı Al-Shams ise bu olayları büyük ölçüde atlamıştı. Daha sonra güvenlik güçlerinin durumu "kontrol" etmek için oraya geldiği ve "şehir dışından" ve "yabancı acentalardan" giriş yaptıkları bu haberlere eklendi. Önceleri Seyfülislam'ın al-Ghad Medya Kuruluşu 'nun bir parçası olan Quryna, 2010'da Libya devleti tarafından alındı, Bingazi'de düzenin sağlanması ile ilgili son bir rapor yayınladı.Bir makale Libya lideri Kaddafi ile tanışan ve protestoları kınayan "17 Şubat 2006 şehitleri" nin aileleri ile ilgili rapor verdi. BBC News 18 Şubat'ta "devlet gazetelerinin öncülerinden" "Al-Zahf Al-Akhdar"ın protestolara karşı görünüşte bir anlaşmaz tavır takındığını rapor etti ve şöyle yazdı: "Bu küçük gruplardan [protestocular] gelebilecek herhangi bir zararda - bu insanlar ve asil devrimci güç şiddetle cevap verecektir, ...İnsanlarımızın gücü, Jamahiriya [yönetim sistemi], devrim ve Kaddafi tüm kırmızı çizgileri oluşturur ve her kim bu çizgileri geçmeye ya da yaklaşmaya çalışırsa bu intiharî bir girişimdir, ateşle oynamak olur." Libya devlet televizyonu Kaddafi'nin, protestocuların destekleyici sloganları eşliğinde 18 Şubat'ta gerçekleştirdiği Trablus'taki Yeşil Meydan'a kısa bir ziyarette bulunmasının fotoğraflarını yayınladı. BBC News 18 Şubat'ta "Bingazi'de ağır silah kullanımının bildirildiğini" rapor etti. Libya hükûmeti haberleri tamamen kesintiye uğrattı ve yabancı gazeteciler yasaklanıp ülkeden çıkarıldı. Bir hükûmet gazetesi protestocuları Siyonism ile suçladı. Libya'da tıbbi malzemeler, yakacak ve yiyecek madde sıkıntısı tehlikeli bir şekilde artmaktadır. 25 Şubat'ta Uluslararası Kızılhaç Komitesi Kızılhaç Libya'daki şiddetli olaylardan etkilenen insanların ihtiyaçlarını karşılamak için 6.4 milyon dolarlık bir acil durum kampanyası başlattı. 2 Mart'ta ise Kızılhaç genel direktörü, sağlık personelinin bölgede işini güven içinde yapabilmesi için herkesin koordineli bir şekilde çalışması gerektiğini hatırlattı. Trablus'daki şiddetten kara yoluyla kaçmaya çalışan günde en az 4.000 kişi, ayaklanmanın ilk günlerinde Libya-Tunus sınırından geçiyordu.Olaylardan kaçanların arasında Mısır,Tunus ve Türk gibi yabancı milletlerden insanlar ve Libyalılar vardı. 1 Mart'tan itibaren, Birleşmiş Milletler Mülteciler Yüksek Komiserliği Tunus ve Libya arasındaki kimsesiz toprakta tehlike altında tutulmuş Afrikalılara karşı ayrımcılık iddialarını doğrulamıştı. 3 Mart'tan itibaren de, sayıları 200.000 olarak tahmin edilen mülteciler Libya'dan Tunus ya da Mısır'a kaçmıştı.Ras Ejder 'de 10.000 kapasiteli de bölgesel bir mülteci kampı kuruldu ve 20.000 ile 30.000 arasında kişi ile dolup taştı. Binlerce insan daha hala sınırın Libya tarafında kalmıştı.3 Mart'tan itibaren bu durum lojistik bir kâbus olarak nitelendirildi ve Dünya Sağlık Örgütü salgın hastalık uyarısı yaptı. 2 milyona yakın bir göçmen miktarı ile, Libya'ya sınırı olan özellikle Mısır ve Tunus gibi şehirler, şiddetten kaçan ulusların ve göçmenlerin sığındığı başlıca yerler oldu. Libyalı ulusalcılar ve göçmen işçiler Mısır'ın Sallum ve Tunus'un Ras Ajdir kentlerine gidiyorlar ve bu durum bir insani kriz ortaya çıkarıyordu. Uluslararası Göçmen Teşkilatı 'na göre 7 Mart'ta Tunus'a 115.399 göçmen (bunlardan 19.184'ü Tunuslu, 47.631'i Mısırlı geri kalanı da çeşitli uluslardandı) Tunus'a , 101,609 göçmen Mısır'a (bunların 65.509'u Mısırlıydı), 2.205 Nijer'e (1.865'i Nijerliydi) ve 5.448 göçmen de Cezayir'e geldi. Şubat sonunda El Cezire Afrikalı göçmen işçilere saldırıldığını,yaralılar hatta tanıklara göre hükûmet karşıtı gruplar tarafından öldürülenler olduğunu bildirdi. Julius Kiluu, altmış yaşında bir inşaat süpervizörü Reuters'a "Bize insanları öldürmek için tutulmuş kimseler olduğumuzu söyleyen bir yerel grup tarafından saldırıya uğradık. Siyahi insanları görmek istemediklerini de eklemem gerekiyor." diye konuştu. "Kampımız yakıldı, havaalanına gidebilmemiz için bizlere Kenya elçiliği ve kendi ekibimiz eşlik etti." dedi. 2 Mart'ta, Kraliyet Donanması 'ndan HMS "York" , İsviçre Hükûmeti tarafından desteklenmiş olan tıbbi ve diğer yardım malzemelerini Bingazi'ye getirdi. Bingazi Tıp Merkezi 'ne yapılan tıbbi yardımların direkt olarak Bingazi havaalanına uçması bekleniyordu ama havaalanı kapanınca, yardımlar Malta 'ya yönlendirildi.Yardımlar, Malta Silahlı Kuvvetleri tarafından kısa sürede havaalanından fırkateyne yönlendirildi. 8 Mart'ta Birleşmiş Milletler Dünya Gıda Programı 'ndan bir konvoy Libya'ya girmişti ve DGP, aynı gün Bingazi şehrinin doğu limanına varmasının beklendiğini söylemişti. Yetmiş metrik ton yüksek-voltajlı tarih çizgisi taşıyan konvoy doğu limanı yolunda Mısır sınırını geçti. 7 Mart'ta BM yardım koordinatörü Valerie Amos Libya'da savaşın anlamını, bir milyondan fazla insanın ülke dışına ya da içine kaçması ve bu insanların yardıma ihtiyacı olması şeklinde ifade etti. İslami Kurtuluş ve Dünya Gıda Programı (DGP) da Misrata'ya bir insani yardım konvoyu düzenlemiştir. Ayın 14ü sonlarında bir insani yardım gemisi limanın etrafındaki geçici yerleşmelerde çadırlarda yaşayan yaklaşık 8.300 göçmenin boşaltılması için Misrata şehri limanında doka girdi. Kızılhaç da yakın bir tarihte tıbbi malzeme gemilerinden birinin Misrata limanına gelmesini beklediklerini ifade etti. Paul Wesley Paweł Tomasz Wasilewski (d. 23 Temmuz 1982), bilinen adıyla Paul Wesley, en bilinen rolleri Amerikan TV kanalı CW'de yayınlanan The Vampire Diaries dizisindeki Stefan Salvatore ve ABC Family kanalındaki 'The Fallen' adlı Thomas Sniegowski'nin roman serisinden uyarlama "Fallen" dizisindeki 'Aaron Corbett' olan Amerikan aktör. Son olarak "Tell Me A Story" adlı bir yapımda rol almıştır. Wesley, New Brunswick, New Jersey, ABD'nde dünyaya geldi ve Marlboro Township, New Jersey'de büyüdü. Annesi Agnieszka ve babası Tomasz Wasilewski Polonyalıdır. Monika isminde bir ablası, Julia ve Leah adında iki kız kardeşi vardır. 16 yaşına kadar senenin 4 ayını Polonya'da geçirmiştir ve İngilizce dışında Lehçe bilmektedir. Paul Wesley, bir yandan Marlboro High School'da lise öğrenimi görürken bir yandan da Christian Brothers Academy'de oyunculuk eğitimi de almıştır. Öğrenimine devam ettiği sıralarda Guiding Light isimli uzun soluklu pembe dizide "Max Nickerson" karakterini canlandırdı. Bunun üzerine oyunculuk programına daha rahat vakit ayırabilmek amacıyla Marlboro High School'dan Lakewood Prep School'a geçiş yapmıştır. Buradan 2000 yılında mezun oldu ve Rutgers Üniversitesi'ne başladı fakat birinci sömestrın sonunda oyunculuk kariyerine ağırlık vermek amacıyla ailesinin de desteğini alarak okuldan ayrılmıştır. 2005 yılında ismini Wesley olarak kullanmaya başladı. Bunun nedenini şöyle açıklıyor; "Soyadımın söylenişi çok zor. Değiştirmek için ailemden izin aldım ve bunun kariyerime gerçekten büyük katkısı oldu." Wesley, "24", "Smallville", "American Dreams", "The OC" gibi yapımlarda rol aldı. Aynı zamanda "The Russel Girl" isimli TV filminde ve "Fallen" isimli TV dizisinde başrol oynamıştır. "Norman" isimli sinema filminde yardımcı yapımcılık yapmıştır. Wesley, "The CW" kanalında yayınlanan The Vampire Diaries isimli dizide Stefan Salvatore karakterini canlandırmıştır. Mayıs 2011'de "The Baytown Disco" isimli 2012'de vizyona girmesi planlanan komedi filminde rol almıştır. Ayrıca yine 2012'de vizyona girmesi planlanan ve "Carlo Carlei" nin çekeceği bir Romeo ve Juliet uyarlaması olacak filmde Romeo'yu oynaması için de teklif almıştır. Paul Wesley buz hokeyi ve snowboard yapmaktadır. Film yönetimi ve yazarlık da ilgi alanları arasındadır. Ayrıca rol aldığı The Vampire Diaries dizisinde 5x18 ve 6x11 bölümlerinde hem oynamış hem de yönetmiştir. Wesley, Brittany Snow, Tammy Blanchard, Daniel Gillies, Ben Mackenze, Paulo Benedeti ve Jordi Vilasuso , Ian Somerhalder ile yakın arkadaştır. 2004'te aktris Marne Patterson ile beraber olan aktör, 2011'de Torrey DeVitto ile evlenmiş; ancak 2013 yılında boşanmışlardır.2013 yılından beri kendisi gibi oyuncu olan The Vampire Diaries dizisindeki eski rol arkadaşı güzel aktris Phoebe Tonkin ile birliktedir. Bazı kaynaklar çok mutlu olan çiftin nişanlandığı yönünde haberler yapmaktadır. Paul Wesley yeni yayınlanan bir röportajında "Gösteriş yapmıyoruz ama hiçbir şeyi de saklamıyoruz. Şu anda birlikteyiz ve çok aşığız. Söyleyeceğim tek şey bu. Diğer konular onunla benim aramda". Çiftin Atlanta'da,Los Angeles'ta ve California'da ortak evleri var ve birlikte yaşıyorlar. "Sonrasında ne olacağını bilmemek beni hem endişenlendiriyor hem de işin en sevdiğim yanı bu. Oynayacağım sonraki karakterin ne olacağını bilemiyorum, hangi şehirde olacağımı bilemiyorum. Her yeni karakterle, kendime ait daha önce bilmediğim başka bir şey öğreniyorum. Her rol, farklı şeyler yapabilmek ve farklı şeyler keşfetmek için bir fırsat." Passiflora herbertiana Passiflora herbertiana, çarkıfelekgiller familyasından çarkıfelek cinsinin bir türüdür. Avustralyalılar tarafından "yerli tutku meyvesi" (İng: "Native Passion Fruit") olarak da adlandırılır. Bilinen çarkıfelek türlerinin aksine Avustralya kökenlidir, Avustralya'nın nemli ormanlık yörelerinde yetişir. 3 loplu yapraklara sahiptir. 6 cm çapında, açık sarıdan ve turuncumsu bir renge dönen çiçeklere sahip çarkıfelek türlerinden biridir. Yenilebilir, yeşil 5 cm uzunluğunda küçük meyvelere sahiptir. Ravenna ili Ravenna ili kuzey doğu İtalya'da Emilia-Romagna bölgesinin ili olup merkezi ismini aldığı Ravenna şehridir. İlin nüfusu (31.7.2010 tahmini itibarıyla) 391.275 kişi; alanı 1.858 km² olup bu ile bağlı olan 18 belde bulunur. Ravenna ili 6. yüzyıldan 751'e kadar Bizans İmparatorluğu'nun İtalya'da bulunan Ravenna Eksarhlığı merkezi olmuştur. Ravenna ilinin doğusunda Adriyatik Denizi; kuzeyinde Ferrara ili; batısında Bologna ili; güneyinde Toskana Bölgesine bağlı Firenze ili ve Forli-Cesena ili bulunmaktadır. Ravenna ilinin 18 belediyesi bulunmaktadır. Nüfus büyüklüğü (31.12.2009 itibarıyla) sırasına göre ilde bulunan yaklaşık 10.000 kişi nüfuslu belediyeler şunlardır.: Sarı çarkıfelek Sarı çarkıfelek ("Passiflora lutea"), çarkıfelekgiller (Passifloraceae) familyasından çarkıfelek cinsinin bir bitki türüdür. Kuzey Amerika'da "Passiflora incarnata" türünün bulunduğu alanlara, hatta daha da kuzeyine yayılmış, çarkıfelek türlerinden biridir. "Passiflora incarnata" türü ile birlikte soğuğa en dayanıklı çarkıfelek türlerinden biridir. Hatta en dayanıklısıdır, zira bitkinin kökleri -15 derece ısıyı tolere edebildiği gibi, kısa süreli olması kaydıyla -30 derecelere varan ısıyı da tolere edebildiği görülmüştür. Zira aynen "P. incarnata" gibi soğuk havalarda bitkinin yaprakları ve gövdesi ölür ancak kökleri sağlam kalan bitki kış mevsiminin ardından tekrar yeşillenir. 3-5 metre arası boylanabilen bitki, 3 loblu yapraklara, sarı yeşil veya beyaz küçük çiçeklere sahiptir. Olgunlaşınca siyahımtırak bir renk alan yenilebilir, asidik ve bitki tohumlarını içermesinden ötürü çekirdekli, küçük meyveler verir. Güneş gören ancak nemli, organik bakımdan zengin topraklarda yaşar. Genelde Kuzey Amerika'da yabani ortamda yetişen bir bitki olmakla birlikte; ABD'de Pensilvanya gibi yerlerde yayılım alanları tehdit altında olduğundan bitki koruma altındadır. Bununla birlikte bitki çeşitli böcek ve nadir kelebek türlerine ev sahipliği yapması yanında ayrıca kendisinin tozlaşmasına hiçbir katkısı olmayan sadece bitki polenlerini yiyen "Anthemurgus passiflorae" cinsi arılara ev sahipliği yapar.Bunun yanında meyveleri kuşlar tarafından da yenilebilmektedir. Reggio Emilia ili Reggio Emilia ili kuzey doğu İtalya'da Emilia-Romagna bölgesinin ili olup merkezi ismini aldığı Reggio nell'Emilia şehridir. İlin nüfusu (28.2.2010 tahmini itibarıyla) 525.897 kişi; alanı 2.292,89 km² olup bu ile bağlı olan 45 belde bulunur. Reggio Emilia ilinin batısında (Enza Nehri sinir olarak) Parma ili; doğusunda Modena ili kuzeyinde Lombardiya Bölgesi'ne bağlı Montava ili; ve güneyinde her ikisi de Toskana Bölgesine bağlı Massa ve Carrara ili ve Lucca ili bulunur. Reggio Emilia ilinin 45 belediyesi bulunmaktadır. Nüfus büyüklüğü (31.12.2009 itibarıyla) sırasına göre ilde bulunan yaklaşık 10.000 kişi nüfuslu belediyeler şunlardır.: Silverius Papa Aziz Silverius (d.??? - ö. 20