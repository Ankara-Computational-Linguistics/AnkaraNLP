bir seviyeye ulaşan bir geçiş ekonomisidir. 1992-2000 döneminde genel bütçeden yapılan kamu harcamaları, sağlık harcaması % 6, eğitim harcaması %16 ve ordu harcaması % 8 olmuştur ve bazı resmî olmayan tahminlerde enflasyon %20’nin üstünde yer alsa da 2000-2004 döneminde yıllık enflasyon oranı ortalama %14 olmuştur. . İran’ın bütçe açıkları kronikleşmiştir; özellikle geniş ölçekli kamu sübvansiyonları mesela 2008’de tek başına enerji sektöründe 80 milyar dolardan daha fazla tutmaktadır (hükûmet bütçesinin % 80’i). Heart to Yours/Do You Know Heart to Yours/Do You Know, Destiny's Child grubu eski üyesi, Amerikalı şarkıcı Michelle Williams'ın toplama albümü. Amerika Birleşik Devletleri'nde 10,000 kopya satmıştır. Do You Know Do You Know, Destiny's Child grubu eski üyesi, Amerikalı şarkıcı Michelle Williams'ın ikinci solo albümü. 26 Ocak 2004'te Sancutary/Columbia Records etiketiyle ABD'de yayımlanmıştır. Detail (dergi) DETAIL yayın evinin mimarlık ve yapı detayları için bir uluslararası branş dergisidir. Her bir sayıda özel bir yapı konusu (örneğin beton ile yapı, çatı taşıyıcı sistemleri, tamirat vs.) işlenir. Bu esnada yapısal ayrıntının kalitesi ön planda bulunmaktadır. Kıyaslanabilir ölçüler ile çizimler ve fotoğraflar, yurt içi ve yurt dışından güncel örnekleri görüntüler. Ağırlık, yeni yapıların fotoğraflar, metinler ve yapı çizimleri ile resmedilmesindedir. Hedef gruplar özellikle mimarlar, inşaat mühendisleri ve inşaat ile ilgili diğer uzman kadrolardır. DETAIL ilk olarak 1961 yılında yayımlandı. 2008 yılında dergi 48. serisinde 10 dergi olarak yayımlanacaktır. 2009 yılında itibaren baskı 2 adet arttırılarak yılda 12 dergi yayımlanmıştır. DETAIL, mimarlar, inşaat mühendisleri, inşaat ile ilgili daireler ve inşaat şirketleri için bir branş dergisidir. Derginin adı, içeriğini karakterize etmektedir. İçeriği her türlü kategoriden yapı objelerine dair dokümantasyon ve bilgiler içermektedir. Ağırlık, yapısal ve mimari bağlantıların gösterilmesindedir. DETAIL, tartışma, haberler, dokümantasyon, teknik, ürünler ve planlama olarak 5 bölümden oluşmaktadır ve mimar büroları için bir bilgi kaynağıdır. İlave olarak yayımlanan 2 DETAIL konsept baskıları, tasarım fikrinin yanı sıra, önemli yapıların tüm planlama ve yapı süreçlerine ışık tutmaktadır. Dergi, kısmen resimler, etkinliklere, yapı hukuku ve yapı fiziğine dair bilgiler, ayrıca röportajlar ve güncel haberler, branş tartışmaları ve özel haberler, yapılara ve mekanlara dair obje dokümantasyonları, inşaat, genişletme ve iç donanıma dair şemalar, çizimler ve açıklamalar, teknik ve ürün bilgileri içerir. Her dergi özel bir yapı konusuna odaklanır ve bu konu yurt içi ve yurt dışından güncel örnekler ile işlenir. Seçilmiş olan projeler konunun tüm yelpazesini gözler önüne getirir ve bunların dokümantasyonu ile birlikte beher baskının çekirdeğini oluşturur. Haberin önüne yerleştirilen tartışma, röportajlar eleştirisel demeçler ve geriye dönüş bakışlar ile derginin esas konusuna ön hazırlık yapılır. Akabinde gelen teknik tanıtım, konuyu özellikli makalelerle derinleştirir ve konuyu, ürünlere dair bilgilerle kapatır. Dergi senede 10 kere çıkar ve 80 den fazla ülkede Almanca-İngilizce olarak çift lisanlı yayımlanır. Uluslararası baskının yanı sıra, dergi sadece İngilizce olarak senede 6 kere yayımlanır. Yurt dışına gönderilerde, en önemli makalelerin Fransızca, Rusça veya İtalyanca tercümeleri ilave edilir. 2002 yılından itibaren İspanya’da ayrıca, tamamen İspanyolca’ya tercüme edilmiş ülkesel baskısı çıkar. Yayımlanma tarihleri: beher ayın ilk haftasında İlan kabulü için son tarihi: yayımlanmadan 6 hafta önce Baskı dokümanları: yayımlanmadan 5 hafta önce Almanca baskının adedi 38.844 dür, gerçekte dağıtılan baskı sayısı yıllık ortalama olarak (IVW’ye göre 3.06 dan 2.07 ye kadar) 33.076, İngilizce olarak 12.000, İspanyolca 10.000, Çince/İngilizce 6.000 ve Japonca olarak 10.000 adettir (yayım evinin verdiği bilgiye göre 01.2007). Okuyucular, mimarlık büroları, mimar ve inşaat mühendisleri büroları, sanayi, banka gibi kurumların yapı planlama departmanları, inşaat ile ilgili devlet planlama departmanları, yapı ve iskan şirketleri, inşaat şirketleri ve teknik yapı donatım, statik, taşıyıcı unsurların planlanması için uzman mühendis bürolarından oluşmaktadır. Dergi 80 den fazla ülkede okunmakta ve 5 farklı lisanda yayımlanmaktadır. Detail dergisi Detail Network’e aittir. Detail X, Detail 360, Alman yapı katalogu (DBK), Detail (dergi) ve Detail Online Network’e dahildir. Mimarlık ve inşaat bölümlerinde, spesifik bilgiler için topluluk, veri bankası, ansiklopedi ve pazar yeri görevlerini yerine getirir. DETAIL .de: Mimarlar ve inşaat mühendisleri, DETAIL mimari portalında güncel haberleri ve etkinliklere dair tüyoları, yapı hukuku ve yapı fiziğine dair bilgileri, ayrıca ayrıntılı konstrüksiyon konularını bulabilirler. Arşivde, indirilmeye hazır bir şekilde, DETAIL dergisinin daha önce çıkmış sayıları bulunmaktadır. Her pazartesi, iş servisi bölümü Avrupa çapında inşaat sektöründen güncel iş ilanları sunmaktadır. Bu ilanlara haber bülteni olarak abone olabilirsiniz ve mesleklere göre ayrılmışlardır. Planlama için önemli olan ve spesifik konulara dair uzman bilgiler içeren iki ücretsiz platformumuz DETAIL Topics ve DETAIL Plus adları altında hizmet vermektedir. DETAIL X: Mimarlık öğrencilerinden mimarlık öğrencileri için ücretsiz bir internet portalıdır. Burada inşaat sektöründe okuyan öğrenciler, branşa dair yoğun bilgiler ve kendi projelerini veya ilgi alanlarını değiş tokuş etmek ve sunmak için uygun bir platform bulurlar. Makalelerin içerikleri mimari dergi DETAIL’dan alıntılar şeklinde ve kullanıcı kaynaklıdır. Bu şekilde, temel bilgilerden, üniversite makalelerinden ve DETAIL uzmanlık bilgilerinden oluşan geniş kapsamlı bir veri bankası ortaya çıkar. Özellikle forum bölümü ve entegre edilmiş olan Weblog, interaktif iletişime ve değiş tokuşa katkıda bulunurlar. Yüksek okul profili, yüksek okul değerlendirmesi ile birlikte, Almanca konuşulan ülkelerde bulunan mimarlık yüksek okulları hakkında bilgi verir. DETAIL 360°: DETAIL360°’da mimarlar, uzman planlayıcılar, iç mimarlar, tasarımcılar ve danışmanlık şirketleri, firmalarını ve projelerini görsel ve tarifsel olarak tanıtma fırsatı bulurlar. Branşa özel topluluk, yeni ilişkiler kurmaya veya partnerlere ve müşterilere olan ilişkileri derinleştirmek için bir platform oluşturur. 2008 yılının Mayıs ayında DETAIL360.com. ile uluslararası şekle dönüştürülmüştür. Artık bürolar kendilerini ve projelerini İngilizce lisanında uluslararası olarak sunabilmekte ve dünya çapında partnerler bulabilmekteler. Alman yapı katalogu: DETAIL Alman yapı katalogu, mimarlık ve inşaat sektörüne dair ürün bilgileri için ücretsiz bir araştırma aracıdır. Burada, mimarlar Almanya’da, Avusturya’da ve İsviçre’de faaliyet gösteren 45.000 den fazla üreticinin ürünlerini bulabilmektedir. Böylece piyasada bulunabilen tüm inşaat ürünleri, kompakt şirket tarifleri ve şirketlerin iletişim verileri hakkında özet bilgiler elde edebilirler. Akıllı bir arama sistemi, planlama için önemli olan verilerin bulunması kolaylaştırır. Ürünler ve hizmetler, ürünlere ait 2000 den fazla spesifik anahtar kelime vasıtasıyla gruplandırılmıştır. Alman yapı katalogu DETAILnetwork’ün bir parçası olarak, mimarları kendi projeleri için uygun ürünleri bulmalarında destekleyen bir veri bankasıdır. Van Canto Van Canto, 2006 yılında Almanya'da kurulan bir akapella metal grubudur. Grup, beş solist ve bir davulcudan oluşur. Van Canto, vokal perküsyon veya beatbox yöntemlerini kullanan klasik akapella gruplarından farklı olarak, müziklerinde gerçek davul kullanılır. Van Canto'nun akapella müziği klasik heavy metal, power metal ve senfonik metal etkisindedir. Grup, kendi tarzını "kahraman metal akapellası" olarak adlandırır. Beş vokalistten ikisi ana vokalleri üstlenirken, diğer üçü seslerini kullanarak gitarları ve bası taklit eder. Grup kurulduktan kısa bir süre sonra ilk albümleri olan A Storm To Come piyasaya çıktı. Albümün içinde 7 orijinal şarkı ve biri Metallica'nın "Battery" şarkısı, diğeri Ronja Rövardotter adlı filmdeki "Stora Rövardansen" şarkısı olmak üzere 2 cover vardı. "The Mission", "Battery" ve "Rain" şarkılarına klip çektiler. 2007'de baterist Dennis Strillinger gruptan ayrıldı ve yerine Bastian Emig geldi. Grup, Wacken 2008'de sahne aldı. Aynı yıl içerisinde Hero'yu piyasaya süren grup, bu albümünde 5 cover şarkı kullandı. Albüme konuk sanatçı olarak Hansi Kürsch katıldı. Heart to Yours Heart to Yours, Destiny's Child grubu eski üyesi, Amerikalı şarkıcı Michelle Williams'ın ilk solo albümüdür. Albüm, tarz olarak tipik bir Gospel albümüdür. Destiny's Child grubunun diğer üyeleri ilk solo albümlerini R&B tarzda çıkarırken, Williams, gospel türünü seçmiştir. Albüm yine diğer üyelere nazaran daha az satmış ve daha az ilgi görmüştür. Ancak gospel müzik listelerinin üst sıralarında yer almıştır. DC United DC United, 1995 yılında ABD'nin başkenti Washington'da kurulmuş Amerika Birleşik Devletlerinin futbol kulübüdür. Renkleri Siyah-beyazdır. Teknik Direktörlüğünü Tom Soehn, Kulübün sahibi ise D.C. United Holdings adlı şirketdir. Maçlarını Washington, DC'de bulunan 56.692 kişilik RFK Stadyumu'nda oynamaktadır. "GÃ¼ncelleme: 8 Temmuz, 2008" 2008 İtalya Bisiklet Turu takımlar ve bisikletçiler listesi Bu 2008 İtalya Bisiklet Turu takımlar ve bisikletçiler listesidir. Anahtar: DNS = Did Not Start stage (Etapa başlamadı); DNF = Did Not Finish stage(Etabı bitirmedi); DSQ = Disqualified from stage(Etaptan diskalifiye edildi); HD = Hors Delai: outside time limit for stage(Etabı limit zamandan fazla sürede bitirdi). Gümrük Müsteşarlığı Gümrük Müsteşarlığı, Türkiye Cumhuriyeti Başbakanlığına bağlı resmî bir kurumdu. Osmanlı döneminden cumhuriyete geçişte, gümrüklerin Umum Müdürlük şeklinde Maliye Vekaleti'ne bağlanmasından sonra, 1.6.1929 tarihli 1499 sayılı ilk "Gümrük Tarifesi Kanunu" 1 Ekim 1929 tarihinde uygulanmaya başlanmasıyla, bugünkü "Gümrük Müsteşarlığı"'nın önü açılmış oldu. Daha sonra 29 Aralık 1931 tarihli ve 1909 sayılı kanunla "Gümrük ve İnhisarlar Vekaleti" (Gümrük ve Tekel Bakanlığı) kuruldu. Gümrük ve İnhisarlar Vekaleti; kaçakçılıkla etkili bir şekilde mücadele edebilmek, uluslararası ticaretin kolaylaştırılması, vergilerin tahsili, dış ticaret kayıtlarının tutulması gibi görevler üstleniyordu. 27 Temmuz 1931 tarihli 1841 sayılı Kanunla, güney sınırlarımızda, yarı askeri bir hüviyet gösteren "Gümrük Muhafaza Umum Kumandanlığı" kuruldu. Bu kumandanlık, daha sonra Gümrük ve İnhisarlar Vekaleti'ne bağlandı. Bu kurumun çalışmalarını düzenlemek amacıyla tarife kanunlarından ayrı olarak yayınlanan ilk Gümrük Kanunu da 2 Mayıs 1949 tarihli 5383 sayılı yasadır. Bu yasa, Cumhuriyet döneminin ilk Gümrük Kanunu'dur. Gümrük ve Tekel Bakanlığı 1983 senesinde kaldırılmış, 13.12.1983 günlü 178 sayılı Kanun Hükmünde Kararname ile Maliye ve Gümrük Bakanlığı kurulmuş ve Gümrük ve Tekel Bakanlığı'nın merkez ve taşra örgütü de yeni kurulan bu Bakanlığın bünyesi içinde aynen yer almıştır. Tarihi gelişimi içinde, 1983 yılında Maliye Bakanlığı ile birleştirilen ve bir anlamda tekrar Maliye Bakanlığı'na bağlanmış olan Gümrük Teşkilatı'nın bu yapısı 1993 senesine kadar sürmüş, 2.7.1993 günlü 485 sayılı "Gümrük Müsteşarlığının Teşkilat ve Görevleri Hakkında Kanun Hükmünde Kararname" ile gümrükler, tekrar Maliye Bakanlığı'ndan ayrılarak, Başbakanlığa bağlı bir Müsteşarlık olarak organize edilmişlerdir. 29 Haziran 2011 tarihinde Gümrük ve Ticaret Bakanlığı'nın kurulmasıyla kapatılmıştır. Tha Blue Carpet Treatment Tha Blue Carpet Treatment, Amerikalı rapçi Snoop Dogg'un sekizinci stüdyo albümü. Geffen Records etiketiyle 21 Kasım 2006'da yayımlanmıştır. Intrology Think About It Crazy That's That Shit Candy (Drippin' Like Water) Boss' Life L.A.X. 'Round Here Like This Conversations That's That "That's That", Snoop Dogg'un sekizinci stüdyo albümü Tha Blue Carpet Treatment'tan çıkan ikinci teklisidir. Şarkıda R. Kelly vokal yapmıştır. Şarkının yapımcılığını Nottz yapmıştır. Bu şarkıyla Snoop Dogg, 2007 MTV Avustralya Müzik Ödülleri'nde "En İyi Hip-Hop Videosu" dalında ödülün sahibi olmuştur. Evanescence diskografisi Bu madde Little Rock, Arkansas, Amerikalı bir rock grubu olan Evanescence'ın diskografisini içerir. Not: Çıkartım, (İngilizce outtake) kaydedilen ancak genellikle kalitesinin yetersiz olduğu düşünülerek albüme koyulmayan parçalardır. Bunlardan bazıları sonra çeşitli yollarla dağıtılmalarına rağmen bazıları da dağıtılmamıştır. Arz Odası Arz Odası Topkapı Sarayı'nda Padişahların, Divan-ı Hümâyun üyeleri ve yabancı devlet adamlarıyla buluşma yeridir. Bab’üs Saade’den 3.Avluya hemen girişte iki tarafında çeşme olan Arz Odası yer alır. Divan üyeleri ve yabancı elçiler burada karşılanırdı. Vezir-i azam, Divan toplantısı bittikten sonra ikindi vakti Arz Divanı veya İkindi Divanı olarak adlandırılan, padişaha gündem ile ilgili arzını burada gerçekleştirirdi. Mehmet Çevik (siyasetçi) Mehmet Çevik, (d. 1950, Karaelli, Sarıkaya, Yozgat), Türk siyasetçi. Anadolu Üniversitesi Endüstri Bilimleri Fakültesi Kimya Mühendisliği Bölümü mezunudur. Serbest Ticaret, Nakliye ve Taahhüt İşleri, TBMM XVIII. ve XIX. Dönem Ankara Milletvekilliği, 48. Hükûmet Devlet Bakanlığı yapmıştır. Ankara'da 2009 Türkiye yerel seçimlerinde Mamak ilçesinden MHP adına aday olmuş ancak seçilememiştir. Harry Potter'daki iksirler Bu, İngiliz yazar J.K. Rowling'in yazdığı Harry Potter serisinde kullanılan iksirlerin bir listesidir. Listedeki iksirlerin büyük çoğunluğu Hogwarts Cadılık ve Büyücülük Okulunun İksirler dersinde gösterilmiştir. Bu kurgusal ders, birinci ila beşinci kitaplarda Severus Snape, altıncı ve yedinci kitaplarda ise Horace Slughorn tarafından verilmiştir. Amortentia, içen kişide iksiri verene karşı güçlü bir takıntı ve delicesine bir aşkın oluşmasına sebep olur. İksir ya birine içmesi için zorla verilir ya da gizli bir şekilde içirilir. Etkileri tüketilmek için bekledikçe kuvvetlenir, "Harry Potter ve Melez Prens"te Ron'un yanlışlıkla Harry'ye verilmek için içine yoğun aşk iksiri katılmış bir kutu Cauldron çikolatası yediğinde görüldüğü gibi. İksirin nektarı içecek olan kişiye özeldir, her kim içecekse onu hareketlendiren bir kokuya sahiptir. Tüm afrodizyakların en güçlüsüdür. Ayrıca kendine has buhar kıvrımlarından ve sedef parıltısından da tanınabilir. Yaşayan Ölünün Yudumu, adından da anlaşılabileceği gibi, içeni sanki ölüymüş gibi göründüğü derin bir uyku konumuna sokan bir iksirdir. Harry'nin Snape ile yaptığı ilk İksir dersinde hocasının bahsettiği gibi dövülmüş çirişotu kökünün kaynatılmış peline katılmasıyla yapılır. "Melez Prens"te Harry, Melez Prens'in (aslında Snape'in) kitabındaki sonradan yazılmış olan tavsiyeye uyarak bu iksiri hazırlamada birinci olur. Sonrasında küçük bir şişe Felix Felicis iksiri ile ödüllendirilir. Barış Yudumu endişeyi azaltmak ve heyecanı yatıştırmak için kullanılan bir iksirdir. "Zümrüdüanka Yoldaşlığı"nda Snape, Harry ve sınıf arkadaşlarına bu iksiri yaptırır. Yapması çok zor bir iksirdir; malzemeler kesin bir sırayla katılmalı, mutlak bir zaman boyunca karıştırılmalı ve en son malzeme katılmadan önce iksirin kaynatıldığı ateşin ısısı belirli bir seviyeye düşürülmelidir. Felix Felicis ya da şans iksiri, içen kimseye sıradışı bir şans sunar ve bu şansın süresi ne kadar içildiğine göre değişir. Latince'de "felix, felicis" "mutlu" anlamına gelir. Etimolojik olarak "şanslının şansı", "yüce şans" veya "şansın şansı" olarak çevrilebilir. İsmi ilk olarak Harry Potter ve Melez Prens kitabında geçmiştir. Aynı kitapta Harry Potter, derste Melez Prens'in İksir Kitabını kullanarak edindiği başarı sayesinde Profesör Slughorn tarafından bu iksirle ödüllenmiş; iksiri Horace Slughorn'dan Voldemort'un hortkulukları olduğunu açığa çıkaran anıyı almak için ve Ginny, Ron ve Hermione'nin Ölüm Yiyenler ve Draco'dan kurtulması için kullanmıştır. Felix Felicis'in kullanımı tüm spor müsabakalarında yasaklanmıştır ve çok miktarda içilmesi zararlıdır. Sıvı halinde iken altın renklidir, fakat Harry Potter ve Melez Prens filminde şeffaf olarak görünmüştür. Horace Slughorn'a göre aşırı kendine güvene bağlı etkilerin yanı sıra baş dönmesi ve aşırı isteklilik gibi yan etkiler de görülebilir. "Melez Prens"te Harry Ron'a, Quidditch maçında başarılı olabilmesi için sanki iksirden vermiş gibi yapmıştır ve Ron plasebo etkisiyle başarılı olmuştur. Harry iksiri Slughorn'dan Voldemort ve Hortkuluklar hakkındaki anılarını almak için kullanmış, geri kalanını da Ölüm Yiyenler Hogwarts'ı basıp Dumbledore'u öldürdüklerinde Ron, Hermione, Ginny, Neville ve Luna Lovegood arasında paylaştırmıştır. Çok Özlü İksir, içenin bir saat süreyle bir başkası gibi görünmesini sağlayan bir iksirdir. Bu iksir, dönüşmek istenen kişinin saç telinin yanı sıra başka malzemelerin de katılmasıyla yapılır. Tadı ve görünüşü kişiden kişiye değişir. İlk olarak seride, "Sırlar Odası"nda Harry ve Ron'un Crabbe ve Goyle'a dönüşerek Draco'yu sorgulayabilmeleri için kullanılmıştır; Hermione ise kedi kılı almıştır ve bir kediye dönüşmüştür. "Ateş Kadehi"nde ise Barty Crouch Jr, Moody kılığına girmek için kullanmıştır. "Melez Prens"te ise Crabbe ve Goyle, Draco içerdeyken İhtiyaç Odasını korurken genç kız kılığına girmek için kullanmışlardır. "Ölüm Yadigarları"nda Harry, Bill Weasley ve Fleur Delacour'un düğününde "Barny Weasley" olarak görünmek için kullanmıştır. Ayrıca Harry, Ron ve Hermione, Sihir Bakanlığı yetkilileri kılığına girerek Bakanlığa sızmak için kullanmışlardır. Godric's Hollow'da Harry ve Hermione yaşlı bir Muggle çifti kılığına girip keşif yaparken ve Gringotts'ta Bellatrix Lestrange'ın banka dairesine girerken Hermione'nin onun kılığına girmesi için de kullanılmıştır. Veritaserum, ayrıca Doğruluk İksiri ve Doğruluk Sıvısı olarak da bilinir, yalnızca üç damlası herhangi bir kişiyi bir sorunun doğru cevabını söyletmeye yarayan iksirdir; bir örneği "Ateş Kadehi"nde Barty Crouch Jr.'ın üzerindeki kullanımıdır. "Zümrüdüanka Yoldaşlığı"nda Umbridge, Dumbledor'un Ordusu'na bağlılığı bulunan öğrencileri sorgulamak üzere kullanmayı denemiş, aslında ona verilen iksir Snape tarafından tesir etmeyecek şekilde hazırlanmış ve Harry de sanki onu içmiş gibi yapmıştır. "Melez Prens"te Harry, Slughorn'dan Voldemort ile ilgili anılarını almak için kullanmayı düşünmüş, ki sonrasında daha iyi bir yol bulmuştur, "Ölüm Yadigarları"nda ise Rita Bathilda Bagshot'tan Dumbledore'un çocukluğu ile ilgili anılarını almak için kullanmıştır. Rowling bir hayran sitesinde şunu belirtmiştir ki iksir Zihinbend ile yanıltılabilir ve büyücü mahkemelerinde genellikle kullanılmaz. Wuzhong Wuzhong (吴忠市; Pinyin: Wúzhōng Shì) Çin'de Ningxia Huizu Özerk Bölgesinde bir şehirdir. Özerk Yönetim bölgesi, bir Şehir Yönetim bölgesi, bir Şehir ve iki bölge ile beraber oluşur. Bunlar: Mahmut Ã–zgener Mahmut Özgener (d. 23 Mart 1963, İzmir) Türkiye İhracatçılar Meclisi Eski Başkan Vekili ve Türkiye Futbol Federasyonu'nun eski başkanı. Ortaokulu İzmir Saint Joseph'de, liseyi İzmir Atatürk Lisesi'nde bitirdikten sonra Dokuz Eylül Üniversitesi Pazarlama Bölümü'nden mezun oldu. 1987'den bu yana tütün sektöründe çalışmaktadır. 1999-2006 arasında Ege Tütün İhracatçıları Birliği Yönetim Kurulu Başkanlığı görevini üstlendi. 2006'da Ege İhracatçı Birlikleri Başkanlar Kurulu Başkan Vekili olmuştur. 2008 yılına kadar Türkiye İhracatçılar Meclisi Başkan Vekilliği görevini de yürütmüştür. İngilizce ve Fransızca bilen Mahmut Özgener evli ve 2 çocuk babasıdır. Özgener ayrıca İzmir eski belediye başkanlarından Osman Kibar'ın torunudur. 2004-2006 arasında Türkiye Futbol Federasyonu üyeliğine seçilen Mahmut Özgener, Altay Spor Kulübü'nde de 4 ayrı dönemde başkanlık yaptı. 5 Temmuz 2008 tarihinde TFF başkanı Hasan Doğan'ın kalp krizi sonucu hayatını kaybetmesi ile 6 Temmuz 2008 tarihinde vekaleten başkanlığa getirildi. 19 Ağustos 2008 tarihinde ise resmen başkanlığa seçilmiştir. 14 Haziran 2011 tarihinde TFF Başkanlığına tekrar aday olmayacağını açıkladı. Necip Uysal Necip Uysal (d. 24 Ocak 1991, Bakırköy, İstanbul), ön libero mevkinde forma giyen Türk millî futbolcudur. Süper Lig ekiplerinden Beşiktaş'ta forma giymektedir. Necip Uysal Bakırköy'de belediyede şoför bir babanın ve ev hanımı bir annenin 3. ve son oğlu olarak dünyaya geldi. Ağabeyinin teşviğiyle futbola 10 yaşında Yıldırım Bosnaspor'da başladı. Hocaları onu ünlü oyuncu Frank Lampard'a benzetiyordu. 2004'te Beşiktaş'ın altyapısına transfer oldu. Henüz 16 yaşındayken Beşiktaş A Takımı ile antrenmanlara çıkmaya başladı. 2007-08 sezonunun ikinci devresinde Beşiktaş A2'de forma giymeye başladı. 2008-09 sezonu başında A takım ile profesyonel sözleşme imzalasa da şampiyonluk sezonunda PAF takımda oynamaya devam etti. Beşiktaş Lisesi ve Yeni Levent Lisesi'nde okuduktan sonra Bahçeşehir Üniversitesi büro yönetiminde okudu ve okulun futbol takımında da yer aldı. 1,5 senelik A2 kariyerinde 42 maçta 6 gol atan Necip, 2009-10 sezonunda ise A takıma geçti. İlk olarak sezon başında Fenerbahçe ile oynanan Süper Kupa kadrosuna dahil edildi. Daha sonra ligde iki kez kulübede oturduktan sonra 24 Ekim 2009'da Eskişehirspor karşısında son dakika oyuna girdi. Nihat Kahveci'nin yerine oyuna giren futbolcu, böylece kariyerinin ilk resmi maçına çıkmış oldu. Sezonun ilk yarısında ligde ve UEFA Şampiyonlar Ligi'nde zaman zaman kulübede otururken, bir yandan da PAF takımında oynamaya devam etti. Devre arasında ise Necip Uysal, tamamen A takıma yükseldi. Hatta Mustafa Denizli, federasyonla konuşup Necip'in U-19 kadrosundan affını istedi özel olarak devre arası kampına çağırdı. Uysal, sezonun ikinci yarısında forma şansı bulmaya başladı. 10 Mart 2010'da İstanbul Büyükşehir Belediyespor karşısında ilk kez sahaya ilk 11'de çıktı. Beşiktaş için başarısız geçen bu sezonun son maçı olan Bursaspor maçında ilk asistini yaptı. Necip Uysal, kendisini 4 yıl daha Beşiktaş'lı yapan sözleşmeyi 21 Haziran 2010'da imzaladı. Denizli'nin yerine gelen Bernd Schuster de Necip'i rotasyonuna dahil etti. 15 Temmuz 2010'da Vikingur Göta karşısında 7 dakika forma şansı bularak ilk Avrupa maçına çıktı. Bucaspor ile oynanan sezonun ilk maçında da ilk 11'de sahaya çıkıp 90 dakika forma şansı buldu. Beşiktaş'ta ilk resmi golünü 26 Ağustos 2010'da HJK Helsinki'ye karşı attı. İlk Süper Lig golünü ise 30 Ekim 2010DA BJK İnönü Stadyumu'nda Sivasspor'u 2-1 yendikleri maçta kaydetti. Kupa ve Avrupa maçları dahil 41 maçta forma giyen futbolcu, takımın en çok forma giyen 4. ismiydi. Ancak sert oyunuyla da dikkat çekip sezon içinde 2 kırmızı kart gördü. Ayrıca 20 Şubat 2011'deki Fenerbahçe derbisinde kendi kalesine bir gol attı. Ligde başarılı bir sezon geçirmeyen takım, sezon sonunda ise Türkiye Kupası'nı kazandı. Beşiktaş'ın penaltılarla kazandığı Türkiye Kupası finalinde Necip Uysal, 120 dakika forma şansı buldu. Beşiktaş Futbol Yatırımları Sanayi ve Ticaret A.Ş., Necip Uysal’ın 31 Mayıs 2011 tarihinde sona eren sözleşmesini 2014-2015 sezonu sonuna kadar uzatıldığını duyurdu. Uysal, Carlos Carvalhal döneminde de ana rotasyonda tercih edilen isimlerden biri oldu. 21 Nisan 2012'de Trabzonspor ile oynanan Süper Final maçında sakatlanarak devre arasında oyundan çıkan futbolcu, dört maç kala sezonu kapatmak zorunda kaldı. Beşiktaş'ın feda sezonunun en önemli oyuncularından biri yine Necip Uysal oldu. 2012-13 sezonunda 26 lig maçında forma giydi ve bu maçlarda 1 gol attı, 2 asist yaptı. Toplamda ise 30 maçta forma giydi. Sadece sakatlık ve kart cezası nedeniyle maç kaçıran Necip, ayrıca kariyerinde ilk kez Beşiktaş kaptanlığını üstlendi ve bazı maçlara kaptan pazubandıyla çıktı. 2013-14 sezonunda İbrahim Toraman'ın tekrar 20 numaralı formasını giymesi nedeniyle tekrar 18 numaralı formaya geçti. Beşiktaş'ın yeni göreve başlayan teknik direktörü Slaven Bilić tarafından farklı mevkilerde forma görev verildi. Orta sahada ön libero, defansta stoper ve sağ bek olarak görev alan Necip, 10 Ekim 2013 tarihinde Hajduk Split ile oynanan hazırlık maçından sonra takım kaptanı İbrahim Toraman ile Sezer Öztürk'ün kavga etmeleri yüzünden kadro dışı bırakılmasıyla, takımın ikinci kaptanlığından birinci kaptanlığına yükseldi. Devre arasında ise kaleci Tolga Zengin takım kaptanı, Tomáš Sivok ikinci kaptan olurken, Necip Uysal da üçüncü kaptanlığa getirildi. 2013-14 Süper Lig sezonunda zaman zaman sakatlıklarla boğuşan Uysal, 23 karşılaşmada forma giydi ve bu maçlarda 1 de asist yapmıştır. 4 Haziran 2014 tarihinde Beşiktaş, Necip'in 2015 yılında bitecek olan sözleşmesi 4 yıl uzattı. İmzalana sözleşmeye göre Necip'in yıllık maaşı 900 bin Euro oldu. 5 Haziran 2014 tarihinde Beşiktaş'tan, KAP'a gönderilen açıklamada, Necip Uysal'ın transferi duyuruldu. Siyah Beyazlı kulüpten yapılan açıklamada; Beşiktaş ile Fenerbahçe arasında 4 Nisan 2015'te oynanan derbi maçı öncesinde yapılan seremonide 6 yaşındaki bir çocuk, Necip Uysal'ın önünde sahaya Fenerbahçe formasıyla çıktı. Seremoni sırasında küçük çocuk Necip'in elini tutunca "Ben sana düştüm ama Fenerbahçeliyim. Artık Beşiktaşlı mı oldum?" diyerek ağlamaya başladı. Bunun üzerine Necip Uysal, "Hayır, sakın üzülme. Sen hâlâ Fenerbahçelisin. Benim elimi tuttun diye, artık ben Fenerbahçeliyim" diyerek çocuğu teselli etti. Necip bu davranışıyla; Türkiye Millî Olimpiyat Komitesi'nin (TMOK) dağıttığı "2015 Türkiye Fair Play Ödülleri - Sportif Davranış dalında - Şeref Diploması kazandı. Futbolcu, sezonu 20'si ligde olmak üzere 37 maç ile tamamladı. 2015-2016 Süper Lig Hasan Doğan sezonunda Beşiktaş yeni teknik direktörü Şenol Güneş oldu. Bu dönemde Uysal birçok maçta Oğuzhan Özyakup veya Jose Ernesto Sosa yerine oyuna girdi ve hamle oyuncusu olarak kullanıldı. Trabzonspor ve Mersin İ.Y ile oynanan erteleme maçlarında defanstaki eksiklikler nedeniyle stoperde Dusko Tosic ile görev yapan Necip Uysal, bu futbolcuyla iyi bir savunma tandemi oluşturdu ve stoperdeki başarısı dikkat çekti. 26 Ekim 2015'te sezonun 9. haftasında oynanan, Antalya Stadyumu açılış maçında, Antalyaspor takımına Ersan Gülüm'ün asistinde 14. dakikada ilk golü attı, Beşiktaş - Antalyaspor'u 5-1 mağlup etti. Necip Uysal'ın attığı bu gol aynı zamanda, stadyumun ilk golü olarak tarihe geçti. 29 maçta oynadığı bu sezonun sonunda Beşiktaş ile kariyerinin aktif olarak ilk şampiyonluğunu yaşadı. 2016-17 sezonunda Güneş tarafından joker oyuncu olarak kullanılmaya devam etti. 19 Ekim 2016'da Napoli ile oynanan maçta kariyerinde ilk kez UEFA Şampiyonlar Ligi gruplarında forma giymiş oldu. Beşiktaş'ın gruptaki tek galibiyeti olan bu maça ilk 11'de kaptan olarak çıktı. Ligin son haftalarında düzenli olarak maçların son yarım saatinde kullanılan futbolcu, sezon sonunda Beşiktaş ile bir şampiyonluk daha yaşadı. Necip Uysal Türkiye U-18, millî takımı ile 12 maçta yer aldı. Valentin Granatkin Turnuvası'nda ikinci oldular. Türkiye U-19 millî takımı ile 2008-2009 Avrupa Şampiyonası eleme grubundan birinci olan kadroda yer aldı. 2009 Avrupa 19 Yaş Altı Futbol Şampiyonası'na katılıp 3 maçta da forma giydi. 2009-10 Avrupa Şampiyonası eleme grubunda da forma giyen Necip bir de gol attı. Türkiye U-19 takımında oynarken 18 yaşında olmasına rağmen Avrupa Şampiyonası elemelerinde Türkiye U-21 kadrosunda ile 2009 Akdeniz Oyunları'nda yer aldı. 2011 ve 2012 Avrupa Şampiyonası elemelerinde forma şansı buldu. 3 Mart 2010'da 19 yaşındayken Türkiye'nin Honduras ile yaptığı ve 2-0 kazandığı dostluk maçında 81. dakikada Mehmet Aurélio'nun yerine girmiştir. Ardından Guus Hiddink tarafından Almanya ve Azerbaycan maçlarının kadrosuna alınmıştır. Erdem KÃ¶se Erdem Köse (d. 6 Mart 1990, Kadıköy), kaleci mevkiinde oynayan Türk futbolcu. Maltepespor forması giymektedir. Futbola Kartal Bulvarspor'da başlayan futbolcu, 2003'te Beşiktaş altyapısına transfer oldu. 2006-07 sezonunun sonunda kaleci Vedran Runje'nin disiplin kuruluna sevki, ikinci kaleci Murat Şahin ve Beşiktaş A2 takımı kalecisi Korcan Çelikay'ın sakatlıkları nedeniyle, Erdem Köse ile profesyonel sözleşme imzalandı. 25 Mayıs 2007'de Kayserispor'a karşı Beşiktaş'ın kalesini koruyan kaleci, Beşiktaş kariyerindeki ilk ve tek resmi maça çıkmış oldu.. Maç Beşiktaş'ın 3-0 mağlubiyetiyle bitti. Sonraki iki sezon boyunca Beşiktaş A2 takımının kalesini korudu. 2009-10 sezonu öncesinde Giresunspor'a transfer oldu ancak forma şansı bulamayınca devre arasında takımdan ayrıldı. Sezonu 3. Lig ekiplerinden İstanbul Kartal Belediyespor'da tamamladı. Sonraki sezona Adana Demirspor'da başlasa da yine yedek bekledi. Devre arasında Bölgesel Amatör Lig'de mücadele eden Maltepespor'a transfer oldu. Kalesini koruduğu Maltepespor ile profesyonel lige çıkma başarısı gösterdiler. 2011'den beri 3. Lig'de mücadele eden Maltepespor'un yedek kalecisi olarak zaman zaman forma şansı bulmaktadır. 2005 yılında Uluslararası Gençler Turnuvası'nda Türkiye U-15 kalesini korudu. 2006 ve 2007'de U-17 Avrupa Futbol Şampiyonası elemelerinde forma giydi. U-18 millî takımında 4 tane uluslararası turnuva kadrosuna dahil edildi. Saga Saga, Orta Çağda Viking, Cermen ve İzlanda edebiyatında düz yazı anlatım türlerinden biridir. Geniş olarak ele alındığında "saga" terimi, her türlü düzyazı öykü veya tarihî anlatıyı (azizlerin yaşamları, diğer dillerden yapılmış çeviriler ya da başka din dışı hikâyeler) kapsar. Daha dar anlamda ise yazarın, geçmişte yaşanan olayları, hayâl gücüyle yeniden kurguladığı ve okuyucularına estetik bir şekilde aktardığı tarihsel öykülerdir. Çağımız araştırmacıları sagaları pek çok alt gruba ayırır. Bunlardan bazıları, İskandinav hükumdarlarının yaşamlarını ele alan ""kral sagaları"", mitolojik ve efsanevî olaylardan bahseden sagalar ve ""aile sagaları"" adıyla da bilinen ""İzlanda sagaları"" olarak sayılabilir. Bunlar arasında en çok bilinen ve edebî olarak üstün tutulanlar İzlanda sagalarıdır. Daha ziyade soyluları ele alan sagalardan farklı olarak İzlanda sagaları genellikle çiftçilerin başına gelen olaylardan bahseder. Ana karakterler çiftçi olmasalar bile saga okuyucularından daha üst sınıfta değildirler. Tahminen 930-1050 yılları arasındaki dönemin ""Sagalar Çağı"" olarak anılmasını sağlayan bu sagalar yaklaşık olarak 1190-1320 yılları arasında yazıya geçirilmiştir. İzlandacada ""söylemek"" anlamına gelen ""segja"" eyleminden türeyen ""saga"" sözcüğü, sözlük anlamı olarak ""söylenen", "söylenmiş şey"" anlamlarına gelir. Bu türetme dahi başlı başına İzlanda edebiyatında sözlü anlatımın ne denli önemli yer tuttuğunun bir kanıtı niteliğindedir. Bu durum, günümüz edebiyat tarihçileri ve araştırmacılarına sagaların tarihsel olaylar ve gerçeklerden ziyade sanatsal güzellikler yansıtmak amaçlı olduklarını düşündürtse de, bir toplumun gelenek, görenek ve yaşayışlarını ele almaları bakımından sagalar eşsiz kaynaklardır. Ayrıca sagalarda, İzlanda'da Hristiyanlık öncesi Pagan döneme dair bir önemli bilgilere de rastlanmaktadır. Sagalarda kahramanlıklar ve sadakat gibi erdemler ön plandadır. İntikam duygusu ve özellikle kan davaları sıkça işlenen konulardır. Günümüz hikâye ve romanlarından farklı olarak karakterlerin ve tiplerin davranışlarını yönlendiren iç düşüncelerine ya da yazarın kişisel bakış açısına yer verilmez. Toplam otuz ya da kırk kadar İzlanda sagası bulunmaktadır. Bunların içinde en tanınmışları, en ünlü Orta Çağ yazarlarından Snorri Sturluson'a ait olduğu sanılan "Egils saga" ("Egill'in sagası"), bir kanun kaçağını konu alan "Gísla saga" ("Gísli'nin sagası"), sevdiği erkeğin ölümüne sebebiyet veren Gudrun'ün ve ailesinin diğer üyelerinin trajik öykülerini anlatan "Laxdæla saga" ("Laxárdal [Hanesinin/Halkının] sagası") ve önemli bir kesim tarafından en iyi saga olarak kabul edilen kahraman Gunnarr ve bilge Njáll ile oğullarının öykülerinin anlatıldığı "Njáls saga" ("Njáll'ın sagası") olarak sayılabilir. 13. yüzyılda bulunan Möðruvallabók adlı bir el yazmasında on bir adet İzlanda sagası bulunmaktadır. 13. yüzyıla doğru, konularını efsanelerden alan sagalar giderek yaygınlaşmıştır. Tarihsel gerçeklere bağlı kalmamakla birlikte doğaüstü öğelerle süslü olan bu sagalar İzlanda'nın keşfinden önceki İskandinav tarihini anlatır. Genellikle epey eski olayları ululaştırarak anlatan ve "Fornaldar saga" ("Antik Çağ sagası") olarak bilinen bu sagaların en ünlülerinden biri Nibelungen efsanelerinin anlatıldığı 1270 tarihinde yazılan "Völsunga saga"dır. İzlandacanın geçmişten günümüze dek çok az değişmesinin sonucu olarak sagalar, hâlen ilk yazıldıkları hâlleriyle, çeviriye gerek olmaksızın İzlandaca konuşan kişiler tarafından rahatlıkla anlaşılmaktadır. Tongxin Tongxin (同心县; Pinyin: Tóngxīn Xiàn), Çin'de Ningxia Huizu Özerk Bölgesi'nde bir belediyedir. 1999 yılında nüfusu 358.387'dir. Tongxin'de Huiler (Çince: 回族; pinyin: Huízú, Xiao'erjing: حُوِ ذَو ) denilen Çin Halk Cumhuriyeti'nin 56 resmî etnik grubundan biri olan dini etnik grubu burada yaşarlar. Dil ve fiziksel yapı açısından Han ulusu ile aynı olup İslam dinine bağlıdır. Tongxin'deki Büyük Cami ("Tongxin qingzhen dasi") 1988 yılından beri Tarihi Korunma listesine alınmıştır. SISMI Tam adı Servizio Per Le Informazioni E La Sicurezza Militare olup kısaltması SISMI'dir. İtalyan askeri istihbarat ve haber alma servisidir. 24 Ekim 1977'de kurulmuş olup 2007'de yapılan değişiklikle ismini AISE olarak değiştirmiştir. Huiler Huiler, (Arapça: هوي; ; Xiao'erjing: حُوِ ذَو), Çin Halk Cumhuriyeti'nin 56 resmî etnik grubundan biri olan bir etno-dinî topluluktur. Huiler, dil ve fiziksel yapı açısından Han ulusu ile aynı olup İslam dinine bağlıdırlar. Dilleri Çince olan Huilerin dini kelime hazinelerinde geniş kapsamlı Arapça, Farsça ve Türkçe kökenli kelimeler de mevcuttur. Yaklaşık 600 yıl önce Yuan Hanedanı'nın son ve Ming Hanedanı'nın ilk yıllarında bugünkü Huiler etnik grup olarak oluşturulmaya başlanmıştır. Qing Hanedanı yükselişinde, (1644 - 1911), Müslümanlarla ve müslüman olmayan Çinliler'in arasındaki geçimsizlik başlamıştır. Hanedanlık dinsel kurban kesimini yasaklar, yeni camilerin yapımını ve İslam'ın beş şartından biri olan Mekke'ye Hacca gitmeyi yasaklar.. Qing Hanedanı yöneticileri Mançular (Mançuca: "Manju"; Çince: basit: 满族; geleneksel: 滿族; pinyin: Mǎnzú, Moğolca: Манж, Rusca: Маньчжуры)'ın eline geçer, bunlar Çin'deki bir azınlık, "böl ve yönet" bir taktikle Hanları, Müslümanları, Tibetlileri ve Moğolları birbirleriyle çatıştırır. Bu baskıcı politikalar beş kanlı Huilerin isyanıyla sonuçlanır, bunlar birçoğu Panthay isyanı Yunnan Eyaletinde 1855 ile 1873 yılları arasında ve Dungan isyanı, çoğunlukla Sincan, Shaanxi ve Gansu sınırları içinde 1862 ile 1877 yılları arasında meydana gelir. Mançu hükûmeti böyle isyanları bastırmak için soykırımı işler bir milyon Panthay isyanınında insanı öldürür, birkaç milyon Dungan isyanınında ve beş milyon Guizhou baskısınında Miaoları öldürürler. Bu "Müslümanlardan temizleme" (洗回, xi Hui) Mançu yönetiminin uzun zamandır savunduğu resmî politikasıdır. Tang Hanedanı (618-907 milâttan sonra) zamanında, İslâm dinine ""Dashi jiào"" (Dashi Dini. Dashi, Araplara verilen isimdir), Ming Hanedanlığında (1368 - 1644), ""Tianfang jiào"" (Arabistan dini), veya ""Hui Hui jiào"" (Hui hui dini. Müslüman olan diğer etnik gruplarınada Hui Hui derlerdi.); Ming Hanedanlığı sonunda ve Qing Hanedanlığı (1616 - 1911) başladığında, ""Qingzhen jiào"" (temiz ve doğru din), Cumhuriyet döneminde (1912 - 1949), "回教 "Huí jiào"" (Huilerin dini) veya Yisilan-Dini (伊斯蘭教 "Yīsīlán jiào") adını verdiler. İslam dini Çin'e yayılması batı sınırından Kara Hıtay Devleti tarihi ile ilgilidir. Tang Hanedanlığı sona erdiğinde, Hui Hus (müslüman olan eski bir oymak) batıya doğru göç ettiler. Bir grup Hui Hus Pangtegin'nin yönetimi altında batıya Çuy (Rusça: Чу, Kırgızca: Чүй, Kazakca: Шу) Nehrine Karluk ülkesine kadar geldiler, Karluk boyu, Hui Hus, diğer boylar ve oymaklar birleşerek tarihi Karahıtay (Çince: 西遼 pinyin: xī liáo; anlamı: Batı Liao, 黑契丹 hēi qìdān; anlamı Kara Kitan, Moğolca: Хар Хятад; Kara Kitad, Farsça: قرا ختاى Qarā Khitā'ī) devletini kurdular. Karahıtay devleti 9. yüzyıl ortasından 13. yüzyıl başlarına kadar 370 yıldan fazla sürdü. Hui kadınları ve kız çocukları için birçok dini okullar vardır, bunların çoğu Camilerdedir, okullar Huilerin kendi verdikleri bağışlarla finanse edilmekte ve işletilmektedir. Huiler de kadınlar "ahong" (Farsça: اكهُند; "akhund"(öğretmen); Türkçe: imam, hoca veya müslüman din öğretmeni) olarak çalışırlar, bu demektir ki kendi bölgelerinde kadınlar ("nu") dini ve ruhani önder ("nu ahong": kadın imam) olarak camilerde ayrı bir bölümde (tamamen erkeklerden ayrı), camilerin bir odasında veya "nu si" (kadın cami) denilen mekanlarda, bazıları ücret karşılığı, diğerleri gönüllü olarak hizmet verirler. Nakşibendi tarikatının iki önemli kolundan biri olan Aktağlık ("Afakiyye") Qinghai ve Gansu'da yaşayan Salarlar ve Huiler'in çok önemli katkıları olmuştur. Huiler arasında, Bay (白 bái), Muhammed'in baş harfi olan Ma (馬 mǎ), Mu (穆 mù), Mu (木 mù), Şa (沙 shā Sadık?), Ding (丁 dīng din), Ha (哈 hǎ), Yu (羽 yǔ), Guo (郭 guō), Yang (杨 yáng) ve Tuo (脫 tuō) gibi soyadlar yaygındır. 1958 yılında Ningksia Huy Özerk Bölgesi dışında aşağıdaki eyaletler ve özerk bölgelerde 2 özerk ili, 6 özerk ilçesi ve 5 ortak özerk ilçesi kurulmuştur. Çin'in 11 eyaletinde toplam 92 tane Hui vardır: Afganistan devlet başkanları listesi Afganistan devlet başkanları listesi, 1973 yılından beri Afganistan Devlet Başkanı olarak görev yapan siyasetçilerin listesidir. Hanlar İtalyan Yeni Gerçekçiliği İtalyan Yeni Gerçekçiliği (İtalyanca: "Neorealismo"), II. Dünya Savaşı sonrasında İtalya'da ortaya çıkmış bir sinema akımıdır. Bu akım kabaca 1944 ila 1952 yılları arasında etkili oldu. Genelde kabul gören kanıya göre akımı başlatan film Roberto Rossellini'nin 1945'te çektiği Roma, Açık Şehir (Roma, Città Aperta) iken akımın son filmi de Vittorio De Sica'nın 1952 tarihli Umberto D.'sidir. Kimilerine göre Federico Fellini'nin 1954 tarihli filmi Sonsuz Sokaklar (La Strada) da bu akıma dâhil edilir. İtalyan Yeni Gerçekçilik Akımı 1930'lu ve 1940'lı yıllardaki Mussolini döneminin Beyaz Telefon Filmleri olarak da adlandırılan pembe salon filmlerine bir tepki olarak doğmuştur. Bu tür filmler savaş sonrasının ekonomik kargaşa ve belirsizlik ortamında ortaya çıkmış olan yoksulluk, işsizlik, umutsuzluk ve ahlaki çöküş gibi temaları işlerler, salon filmlerinin aksine hayal kırıklığına uğramış çalışan insanların gündelik sorunlarına eğilirler. İtalyan Yeni Gerçekçilik Akımının tohumları "Cinema" dergisinde bir araya gelmiş bir grup sinema eleştirmeni tarafından atılmıştı. Bu eleştirmenler arasında Michelangelo Antonioni, Luchino Visconti, Gianni Puccini, Cesare Zavattini, Giuseppe De Santis ve Pietro Ingrao da vardı. Bu yazarlar politik konularda yazamıyorlardı zira derginin yazı işleri müdürü Benito Mussolini'nin oğlu olan Vittorio Mussolini'den başkası değildi. Onlar da o yıllarda film endüstrisinin başını çeken Beyaz Telefon Filmleri'ni eleştirmeye koyuldular. Bu Yeni Gerçekçiler aslında Fransız Şiirsel Gerçekçiliği'nden etkilenmişlerdi. Hem Antonioni hem de Visconti Jean Renoir ile çalışma fırsatını bulmuşlardı. İtalyan Yeni Gerçekçilik Akımı da kendisinden sonra gelen Fransız Yeni Dalga akımını etkilemiştir. Bu tür filmler sıradan insanların gündelik yaşamlarına sempatik bir bakış açısıyla eğilirken hemen kolaycı ahlaki yargılara varmıyorlardı. Soyut fikirlerden çok duygulara vurgu yapılıyordu. hümanist bakış açısı ön plandaydı. Kameralar stüdyodan dışarıya, sokağa taşındı. Sokaklarda yapılan çekimlerde doğal gün ışığı daha çok kullanıldı. Çekimler sessiz olarak yapılıyor, sesler filme dublajla sonradan ekleniyordu. Bu da yönetmenlere daha fazla esneklik sağlıyordu. Belgesel filmleri andırır bir kadraj tercih edildi ve yine belgesellerde olduğu gibi kameraların zaman zaman elde de taşınarak kullanılması ve serbest kamera hareketleri yönetmenlerin özgürlüğünü artırdı. Yönetmenler profesyonel olmayan oyuncularla doğaçlama oyunculuğu tercih ettiler. Zaten alışılmış şekilde klasik bir dramatik hikâye örgüsü de yoktu. Edebi diyalogların yerine doğaçlama konuşmalar vardı. Kurguda da aşırılığa kaçılmıyor mümkün olduğunca basit doğal bir kurgu tercih ediliyordu. Aynı zamanda bu filmler çok düşük bütçelerle çekiliyorlardı. Metil k覺rm覺z覺s覺 Metil kırmızısı (ayrıca C.I. Asit Kırmızısı 2) asidik çözeltilerde kırmızı renk alan bir asit-baz indikatörüdür. Ayrıca bir azo (R-N=N-R bağı) boyar maddesidir. Kırmızı kristal toz şeklindedir. Metil kırmızısı 4,4 pH’ın altında kırmızı, 6,2’nin üstünde ise sarı renk alır. Metil kırmızısı, IARC (Uluslararası Kanser Araştırmaları Teşkilatı-International Agency for Research on Cancer) tarafından potansiyel kanser riski taşımadığı anlamında maddeyi, "grup 3 sağlık derecesi" ile sınıflandırılmıştır. Riskleri şu şekildedir: Mikrobiyolojide metil kırmızısı, "Metil Kırmızısı testi" adı verilen bir teste kullanılır. Bu testte glikozun fermantasyonuyla asit üreten bağırsak bakterileri bulunur ve sınıflandırılır. Metil kırmızısı testi, bakterilerin tanınmasını sağlayan ve 4 testten oluşan IMViC testlerinin ‘M’ parçasıdır. Metil kırmızısı testi, bakterileri, onların glikoz metabolizmalarını temel alarak belirler. Tüm bağırsak bakterileri glikoz metabolizmalarında pirüvik asit üretir. Bazı bağırsak bakterileri pirüvik asidi ürettikten sonra bu asidi değişik metabolik olaylarla laktik, asetik ve formik asite çevirir. Bu bakterilere "metil kırmızısı pozitif" bakteriler denir. Diğerleri ise pirüvik asidin üretiminden sonra, bunu nötre yakın maddelere çevirir. Bunlara ise" metil kırmızısı negatif" bakteriler denir. Bağırsak bakterilerinin bulunduğu kültür ortamı bir tüpe aşılanır. Tüp 2-5 gün boyunca 35 °C’de bekletilir. Daha sonra ortamdan 2,5 ml alınarak, başka bir tüpe transfer edilir. Ardından 5 damla metil kırmızısı damlatılır. Tüp yavaşça avuç içiyle döndürülür. Bunun amacı indikatörü her yere dağıtmaktır. Pirüvik asidi diğer asitlere dönüştürenler ortamın pH’ını 4,2 civarına çeker. Bu da metil kırmızısının kırmızı renk almasına sebep olur. Kırmızı renk pozitif durumu temsil eder. Pirüvik asidi nötral maddelere çevirenler ise pH’ı 6,0 civarlarına çeker ve metil kırmızısı sarı renk alır. Böylece test negatif çıkmış denir. Golconde Golconde, Belçikalı, gerçeküstücü ressam René Magritte'in 1953'te yaptığı yağlı boya tablosu. Şu anda Houston, Teksas'taki Menil Koleksiyonu'nda sergilenmektedir. Magritte, resimde, koyu pardesü giyip, fötr şapka takmış birbirine benzer erkeklerin, yağmur gibi gökten yağmasını ya da helyum balonları gibi havada yüzmesini (mizansende harekete dair hiçbir delil yoktur) görüntüledi. Manzaranın fonunda ise binalar ve mavi gökyüzü vardır. Eser, her ne kadar mizahi algılansa da aynı zamanda bireyselliğin geleneksel izole olmuşluğuna sert bir eleştiri de yöneltmektedir. Ressam da tıpkı resimdekine benzer bir banliyöde oturdu ve adamlarla çok benzer tarzda giyindi. Melon şapkayı ünlü resmi "Adamın Oğlu" gibi pek çok eserinde kullandı. Sanatçının çalışmalarının mirasçısı olan Charly Herscovici, "Golconde" hakkında şu yorumu yaptı: Magritte, imgelerin ayartıcılığından büyülenirdi. Genellikle, bir şeyin resmini görürsünüz; ona inanır, ondan büyülenir ve dürüstlüğüne güvenirsiniz. Oysa Magritte, şeylerin temsillerinin yalan olabileceklerini bilirdi. Bu adamların görüntüleri, aslında gerçek değiller. Karşımızda sadece adamların resimleri var. Yani herhangi bir kurala uyma zorunlulukları yok. Golconde eğlenceli bir resim ama aynı zamanda temsilin her zaman doğruları ifade etmeyeceğini bize gösteriyor. Magritte'in pek çok çalışmasında olduğu gibi, resme Golconde ismini şair arkadaşı Louis Scutenaire verdi. Golconde, Hindistan'ın güneyindeki harap şehirlerden biridir. Şehir, ondördüncü yüzyıldan, onyedinci yüzyılın sonuna kadar iki başarılı krallığa başkentlik yaptı. Ününü efsanevi bir elmas endüstrisinin merkezi olmasına borçlu olan şehrin, İngilizce sözlüklerde anlamı "zenginlik kaynağı" olarak geçer. Magritte, Louis Scutenaire'ın yüzünü de resme yerleştirdi. Evin bacasının hizasında, sağ tarafta, büyükçe çizilmiş adam, Belçika gerçeküstücülüğünün önde gelen bu ismidir. GÃ¼zelsu Kongo k覺rm覺z覺s覺 Kongo kırmızısı, "benzidindiazo-bis-1-naftilamin-4-sülfonik asit" denilen asidin sodyum tuzudur. İkincil diazo (R-N=N-R bağı) boyasıdır. Kongo kırmızısı suda çözünebilir ancak etanol gibi organik çözücülerde daha iyi çözünür. Güçlü ve sert yapısı nedeniyle selüloz lifleri ile benzerliği vardır. Ancak kongo kırmızısının selüloz ile ilgili sektörlerde (pamuk, kâğıt, kâğıt hamuru…) kullanımı çoktan terk edildi. Bunun en önemli sebebiyse özellikle terli ellerle dokunulduğu zaman, kıyafetlerin renk değiştirmesi ve zehirleyici özelliğiydi.Renal amiloidosis'in tanısında kullanılan boyalardan biridir. Ayrıca kongo kırmızısı biyokimyada ve histolojide mikroskobik ortamları boyamada kullanılır. Özellikle sitoplazmayı ve alyuvarları boyar. Kongo kırmızısından ilk olarak 1883'te Eberfeld, Almanya’da Bayer şirketi için çalışan Paul Botiger bahsetmişti. Botiger, yararlı olabilecek tekstil boyaları arıyordu ve bir madde buldu. Ancak şirket, maddenin aldığı açık ve parlak kırmızı rengi beğenmedi. Bu yüzden Botiger, maddeyi kendi üzerine patentledi ve Berlin’deki AGFA adlı şirkete sattı. AGFA, bu maddeyi Kongo Kırmızısı adıyla satışa sürdü. Kongo ismi 1884’te Afrika’nın kolonileşmesi sürecinde önemli bir olay olan Berlin Batı Afrika Konferansı zamanında verilmişti ve bu yüzden çekici bir özellik taşıyordu. Boya, AGFA şirketi için büyük bir ticari başarı oldu. Sonraki boyalar da Kongo ismiyle satışa sunuldu. (Kongo yakutu, parlak Kongo, Kongo turuncusu, Kongo Mavisi) 3,0-5,2 pH arasında renk değişimine uğraması sebebiyle bu madde bir asit-baz indikatörü olarak kullanılır. Kongo Kırmızısı, çözeltilerde kümeleşmeye yatkındır. Boyanın molekülleri arasındaki hidrofobik etkileşimler π (pi) kümeleşmesine (bir tür kovalent bağ) neden olur. Bu kümeleşme derişik, yüksek tuzlu ve/veya düşük pH’lı Kongo kırmızısı çözeltilerinde daha çok görülür. 60. Primetime Emmy Ödülleri 60. Altın Saatler Emmy Ödülleri, 21 Eylül 2008 günü düzenlenen ödül töreni. 26 Haziran'da Akademi en iyi komedi ve drama dizisi dalında son 10'a kalan finalistleri açıkladı. Adaylar 17 Temmuz 2008'de Kristin Chenoweth ve Neil Patrick Harris tarafından Leonard H. Goldenson Theatre'de açıklandı. (5:35 AM (12:35 UTC)) En fazla adaylığı toplamda elde ettiği 23 adaylık John Adams isimli mini dizi aldı. Onu 17 adaylık ile 30 Rock, 16 adaylık ile Mad Men izledi. Pushing Daisies ise 12 dalda ödüle aday oldu. Zambezi Zambezi Nehri, Afrika'nın dördüncü büyük nehridir. Nehir, Orta Afrika Platosu'ndan doğar ve S biçimli bir vadi izleyerek Hint Okyanusu'na dökülür. Zambiya'daki Kalene Hill yakınlarında 1.460 m yükseklikte doğan başlangıç kaynağı, Angola'dan gelen kollarla beslenerek Zambiya'nın batı kesimi boyunca güney yönünde ilerler. Ardından kuzeydoğuya dönerek Zambiya-Zimbabve sınırını oluşturur. Mozambik topraklarına girdikten sonra güneybatıya yönelerek Hint Okyanusundaki deltasına ulaşır. Başlıca kolları Kabompo, Lungue-Bungo (Lungwebungu), Chobe, Kafue ve Shire'dir. Havzası kıtanın bütün ortagüney kesimini içine alır. Toplam uzunluğu 2,574 km, su toplama havzası 1,390,000 km², yıllık ortalama debisi ise 7.100² m³/sn'dir. Zambezi Nehri çeşitli büyüklükte ve bir düzineden fazla kolla beslendiği yukarı çığırında yaklaşık 300 m alçalır. Yüksekliğinin 880 m'ye indiği Kazungula'da (Zambiya) genişliği 1.380 m'ye ulaşır. Daha sonra bu dev su kütlesiyle Victoria Çavlanından aşağı dökülür. Yaklaşık 720 km boyunca Zambiya ve Zimbabve arasında akar. Bu bölümün yaklaşık 280 km'si Kariba Barajı'nın oluşturduğu Kariba Gölünden geçer. Mozambik sınırı yakınında başlayan orta çığırında, Cabora Bassa Barajı'nın oluşturduğu, yaklaşık 320 km uzunluğundaki Cabora Bassa Gölü'ne girer. Aşağı çığırında önce Tete Havzası'na akar, ardından Lupata Boğazı'ndan geçerek Mozambik Ovası'na açılır. Buradaki geniş bir vadide ilerler ve bazı yerlerde 5–8 km genişliğe ulaşır. Vila Fontes yakınında, son büyük kolu olan Shire Irmağı'yla birleşir. Denize dökülme noktasına yaklaşırken, kum sırtlarıyla engellenen geniş, düz ve bataklık bir deltaya yayılır. Daha geniş olan doğu kolu kuzeydeki Muselo Nehri ile güneydeki ana ırmak ağzına, batı kolu ise Inhamissengo ve Melambe ırmaklarına ayrılır. Ağız bölümündeki kum sırtları dışında sığlıklar, ivintiler ve çavlanlarla da kesintiye uğrayan Zambezi Irmağının yaklaşık 2.600 km'lik bölümü küçük buharlı gemilerle ulaşıma elverişlidir. Irmak üzerinde başlıca dört geçiş noktası vardır; Victoria Çavlanı Köprüsü, Kariba'daki baraj duvarı, Chirundu'daki (Zimbabve) köprü ve Mozambik'te Vila Nova da Fronteira ile Vila de Sena arasında uzanan köprü. Kariba Barajı, Kariba Boğazında Zambezi'nin sularını toplayarak hidroelektrik enerjisi üretir. Kariba Gölü, barajdan Şeytan Boğazına kadar 280 km boyunca uzanır ve genişliği 32 km'ye kadar ulaşır. Zambezi Irmağı çevresinde yaşayan başlıca halklar arasında Loziler, Tongalar, Şonalar, Çevalar ve Nsengalar sayılabilir. Zambezi Nehri yoğun bir timsah nüfusu barındırır. Saadet Kapısı Saadet Kapısı (Bâbüssaâde) Topkapı Sarayı'nın bir kapısıdır Saadet Kapısı, Divan-ı Hümayün’den sonra karşımıza çıkan ve Divan Avlusunun sonunda yer alıp, 2. Avludan 3. Avluya geçiş kapısıdır. Simgesel özelliği nedeniyle sarayın en önemli kapısı Bâb-üs Saade’dir. Divan meydanı ile Enderûn okulunun ve padişah dairelerinin yer aldığı III. Avluya geçişi sağlayan bu kapı, Birun ile Enderûn’un düğüm noktası olması ve culüs, bayram gibi törenlerde padişahın bu kapının önünde oturması nedeniyle sarayda birinci derece önemli bir yeridir.Önünde saray törenlerinin yapılacağı bu kapı ve revak bölümünün Fatih Sultan Mehmed döneminde (1451-1481) tasarlandığı ve oluştuğu, söz konusu törenlerin yüzyıllar boyunca aynı yerde yapıldığı bilinir.Savaşa gidecek olan sadrazama Sancak-ı Hümâyûn burada törenle teslim edilirdi. Divan’ın toplantı günlerinde saraya törenle giren sadrazam tarafından önüne gelinerek selamlanması da bu kubbeli kapının Sultanın varlığını ve kudretini ifade eden sembolik bir anlam taşıdığını gösteren en belirgin davranış örneğidir John Adams (mini dizi) John Adams HBO yapımı bir mini dizidir. Kirk Ellis tarafından Amerikalı tarihçi David McCullough'un "John Adams" isimli kitabından uyarlanmıştır. İlk kez 16 Mart 2008'de HBO'da gösterilmiş, 20 Nisan 2008'de ise ekranlara veda etmiştir. The Big C'den tanınan, Laura Linney'in de oynadığı minidizi, 17 Temmuz 2008'de açıklanan 60. Primetime Emmy Ödülleri'de toplamda 23 adaylık elde etmiş ve o yıl en fazla ödüle aday gösterilen yapım olmuştur. John Adams'ın hayatı ve Amerika Birleşik Devletleri'nin ilk 50 yılı hakkında, John Adams rolünde Paul Giamatti'nin oynadığı 2009 itibarı ile 13 Emmy ve 4 Altın Küre ödülü kazanmıştır. Amerika Birleşik Devletleri tarihindeki ilk Başkan Yardımcısı ve 2. Başkandır. John Adams Massachusetts eyaletinin Boston kenti yakınlarinda bulunan Braintree kasabasında dünyaya geldi ve yine Boston kenti yakınındaki Quincy kasabasında vefat etti. John Adams Amerikan Bağımsızlık Savaşının önde gelen isimlerinden biridir. Bağımsızlık Bildirgesinin yazılmasına katkıda bulundu. George Washington'un Başkan seçildiği 1789 seçimlerinde ikinci geldi ve bunun sonucu olarak ABD'nin ilk Başkan Yardımcısı oldu. 1792 yılında George Washington'la birlikte ikinci bir kez daha seçildiler. 1797 yılında Washington bir kez daha seçime katılmak istemeyince John Adams bu kez başkanlığa adaylığını koydu. Karşısında rakip olarak Bağımsızlık Bildirgesinin ünlü mimarı Thomas Jefferson vardı. Adams, Jefferson'u yenmeyi başardı ve 1797–1801 yılları arasında Amerika Birleşik Devletleri ikinci başkanı olarak görev yaptı. Thomas Jefferson da Adams'ın Başkan Yardımcısı oldu. Göksel Kürelerin Devinimleri Üzerine Göksel Kürelerin Devinimleri Üzerine (Latince: "De revolutionibus orbium coelestium") Mikolaj Kopernik'un başyapıtı. İlk kez 1543 yılında Nürnberg'de basılmış olan eserin içeriği Batlamyus'un geosantrik yani Dünya merkezli modeline karşıt Güneş-merkezli yeni bir model sunmaktaydı. Copernicus bu eserinden önce Güneş-merkezli modelini "Commentariolus" isimli risalesinde açıklamış ve arkadaşlarına tanıtmıştır. Eserin Copernicus'un kendi elinden yazılmış el yazması bugüne kadar ulaşabilmiştir. Bu el yazmasının incelenmesi sonucu eserin geçirdiği gelişime ve oluşum sürecine dair daha fazla bilgi edinilmiştir. Papa III. Paulus'a ithaf edilen eser, altı bölümden oluşmaktadır: Eser C. Cengiz Çevik çevirisiyle İş Bankası Kültür Yayınları'ndan Türkçe olarak çıkmıştır. Kategoria e Parë Kategoria e Parë, Arnavutluk'taki ikinci en yüksek seviye futbol ligi. "Kategoria e Dytë" adıyla kurulan lig, daha sonra isim değiştirerek "Kategoria e parë" adını aldı. 2006-07 sezonunda 14 takımın bulunduğu ligde, 2008-09 sezonundan beri 16 takım mücadele etmektedir. Oliver James Oliver James Hudson (d. 1 Haziran 1980), Birleşik Krallık), oyuncu ve şarkıcı. Ji Jin-hee Ji Jin-Hee veya Jin Hee Ji (d. 24 Haziran 1971), GÃ¼ney Koreli oyuncu. Myongji Üniversitesi Görsel Sanatlar Bölümü mezunudur. Çeşitli Güney Kore drama dizilerinde lider aktör olarak performans göstermiştir. Miss Kim's Adventures in Making a Million, Love Letter, Spring Day ve drama dizilerinin en iyisi olarak bilinen ve yüksek ölçüde popüler ve başarılı olan Dae Jang Geum de lider aktör görevini üstlenmiştir. 2004'te altı yıllık kız arkadaşı Lee Su-yon(Su-yon Lee) ile evlendi. İki oğlu var. Mattias Asper Mattias Asper (d. 20 Mart 1974 Sölvesborg) en son İsveç Ligi takımlarından Mjällby AIF'de forma giymiş İsveçli eski kalecidir. İsveç millî futbol takımının 3 kez formasını giymiş ve 2000 Avrupa Futbol Şampiyonası'nda İsveç kadrosunda yer almıştır. 1993-1997 yılları arasında 4 sezon boyunca Mjällby AIF'de forma giydi. Takımın 4 sezon boyunca birinci kalecisi olmayı başardı. 1998 sezonu öncesi AIK takımına transfer oldu. Lee Baxter sonrası takımın ikinci kalecisiydi. Ancak AIK 7 maçta 1 galibiyet alarak sadece 7 puan toplayabildi. 8 Ocak'ta Östers IF karşısında birinci kaleci olarak sahaya çıktı. Asper, sezon sonuna kadar 1. kaleciliği bırakmadı ve AIK, Asper kaledeyken hiç yenilmeyerek, İsveç ligi Allsvenskan şampiyonu oldular. AIK tarihindeki 10. şampiyonluğu kazanırken, Asper de ligin en az gol yiyen kalecisi oldu. 1999'da kariyerinde ilk kez Şampiyonlar Ligi'nde oynayan Asper'li AIK, ön elemelerde 4 maçta gol yemeyerek gruplara kaldı. Asper, FC Barcelona, Arsenal FC ve ACF Fiorentina karşısında forma giyme tecrübesi yaşadı. Aynı sezon ligde ise 797 dakika gol yemeyerek rekor kırdı. Aynı sezon İsveç kupasını da kazandı. Asper, 2000-01 sezonu öncesi İspanya'nın Real Sociedad takımına transfer oldu. Takımda birinci kaleciliği kazanamayan Asper, bir buçuk yılda 10 maçta forma giydi. 2001-02 sezonunun ikinci yarısında Beşiktaş JK'ye kiralandı. Beşiktaş sezon başında Fevzi Tuncay ve Peter Kjaer ile kalede sorun yaşamıştı. Asper, Thomas Myhre ile takımın iki as kalecisinden biri oldu. 2002'de ülkesine dönen Asper, 3 sezon boyunca Malmö FF'in birinci kalecisi oldu. 2004'te bir kez daha İsveç şampiyonluğu yaşadı. UEFA Şampiyonlar Ligi ve UEFA Kupası maçlarına çıkarak tekrar Avrupa'da forma giydi. Bu maçlardan birinde eski takımı Beşiktaş'a karşı da kalesini korudu. 2006-07 arasında ise Norveç takımlarından Viking'e transfer oldu, ancak pek forma şansı bulamadı. Takım küme düşmekten son maçlarda kurtuldu. Asper, 2007'de İsveç'e geri döndü ve IF Brommapojkarna forması giydi. Sezon sonu küme düşünce takımdan ayrıldı. Asper, 2008-2015 yılları arası ilk takımı Mjällby'de futbol hayatını sürdürmüş ve bu takımda noktalamıştır. 2009'da bu takımla İsveç ikinci liginde şampiyon olarak birinci lige çıktı. Asper, 15 Eylül 2010'da BK Häcken takımına bir gol kaydetti. Son dakikalarda 2-1 yenik durumdaki takımına beraberlik getiren gol ile İsveç liginde 5 yıldan beri atılan ilk kaleci golü oldu. Bu gol ayrıca Asper'in kariyerindeki ilk gol oldu. Asper, İsveç millî futbol takımında ilk kez 27 Kasım 1999'da Güney Afrika ile oynanan hazırlık maçında Magnus Kihlstedt'in yerine geçti ve millî oldu. 2000 Avrupa Futbol Şampiyonası kadrosunda 22 numarayla 3. kaleci olarak kadroda yer aldı. 2002 FIFA Dünya Kupası için 10 eleme maçının 2'sine Sociedad'da, birine Beşiktaş'ta oynarken çağrılsa da birinci kaleci Magnus Hedman'ın yedeği oldu. İsveç, grup birincisi olarak Dünya Kupası'na doğrudan katılma hakkı kazandı. Ancak Dünya Kupası kadrosunda yer almadı. Asper, A millî takım seviyesinde 3 kez forma giymiştir. Opel Vivaro Opel Vivaro, Opel tarafından üretilen ticari araçtır. 26 Haziran 2000 tarihinde ilk lansmanı yapılmış ve Opel'in İngiltere'deki markası olan Vauxhall tarafından pazarlaması yapılmaktadır. Professional Van and Light Truck adlı İngiliz dergisi tarafından 26 Eylül 2006 tarihinde 2006 Yılının Vanı olarak seçilmiştir. 2006 yılının ilk çeyreğinde Avrupa’da 18,800 adet satış yapmıştır.Model Renault Trafic ile benzerlik taşımaktdır. Nurhan KaradaÄŸ Nurhan Karadağ (d. 8 Mayıs 1943 Akpınar, Karakoçan, Elazığ - ö. 22 Ekim 2015, Ankara), Türk akademisyen, yönetmen, dramaturg, oyuncu. Elazığ ilinin Karakoçan ilçesine bağlı Akpınar köyünde dünyaya gelen Nurhan Karadağ, ilkokul eğitimine Malatya'da başladı. Daha sonra ailesiyle birlikte Ankara'ya yerleşen Karadağ, ilkokul eğitimine burada devam etti. Ortaokul ve lise eğitimini de Ankara tamamlayan Nurhan Karadağ, 1962 yılında Ankara Üniversitesi Dil ve Tarih-Coğrafya Fakültesi "Rus Dili ve Edebiyatı" bölümünde eğitim görmeye başladı. Rus Dili ve Edebiyatı bölümündeki eğitimi devam ederken Ankara Halkevi Tiyatrosu'nda ve özel bir çocuk tiyatrosunda çalışmaya başladı. Bu süreçte, Halkevleri'nin açtığı tiyatro kursunda da eğitim almaya başlayan Karadağ, iki yıldır eğitim gördüğü Rus Dili ve Edebiyatı bölümünü bırakarak fakültede o dönem yeni açılan Tiyatro Bölümü'e geçiş yaptı. Tiyatro bölümünde eğitim gördüğü süreçte Ankara Deneme Sahnesi'nde de çalışmaya başlayan Nurhan Karadağ, 1968 yılında DTCF Tiyatro Bölümü'nden mezun oldu. Nurhan Karadağ, 1968 yılında DTCF Tiyatro Bölümü'nden mezun olduktan sonra Ankara Radyosu'na girerek burada dramaturg ve prodüksiyon görevlisi olarak çalıştı. 1974 yılında atandığı Türkiye Radyo Televizyon Kurumu'nda Program Planlama Dairesinde araştırma görevlisi olarak çalıştı. 1975 yılında fakültenin açtığı asistanlık sınavını kazanarak Asistan Dr. unvanını alan Nurhan Karadağ, 1982 yılında, daha sonra Kültür Bakanlığı'nın açtığı yarışmada "Bilimsel İçerikli Eser Büyük Ödülü" kazanacağı "Halkevleri Tiyatro Çalışmaları (1932-1951)" konulu çalışması ile doçentlik unvanını aldı. 1989 yılına kadar doçentlik yapan Karadağ, 1989 yılında TRT'nin "Köyümüzde Şenlik Var" belgeseli için yaptığı çalışma ve yazdığı senaryo ile profesör unvanını kazandı. DTCF Tiyatro Bölümü'nde reji dersleri veren ve Karadağ 1992 yılında bölüm başkanı olarak atanmıştır. Nurhan Karadağ, DTCF Tiyatro Bölümü'nde, Devlet Tiyatroları ve İstanbul Şehir Tiyatrolarında çok sayıda oyun yönetti, 20'den fazla oyunda çeşitli rollerde oynadı. Radyo ve televizyon programlarında sunuculuk ve danışmanlık yaptı. 2006 yılında 11.Uluslararası Ankara Tiyatro Festivali "Onur Ödülü"nün de içinde olduğu çeşitli ödüller aldı. 1965'ten 2006 yılına kadar Ankara Deneme Sahnesi'nde çeşitli görevler yapan Karadağ, 22 Ekim 2015 Perşembe günü Ankara'da geçirdiği kalp krizi sonucu hayatını kaybetti. CA San Lorenzo de Almagro CA San Lorenzo de Almagro, 1908'de Arjantin'in Buenos Aires şehrinde kurulmuş olan futbol kulübü. Maçlarını El Nuevo Gasómetro olarak da bilinen 47.964 kişilik seyirci kapasiteli Estadio Pedro Bidegain'de oynamaktadır. San Lorenzo, ülkede mağlup olmadan sezonu şampiyon tamamlayan ilk kulüp unvanına sahiptir. 1995, 2001 ve 2007 yıllarında Arjantin Premier Lig şampiyonluğuna ulaştılar. Boca Juniors, River Plate, Racing ve Independiente ile birlikte Arjantin'in "5 büyük" futbol kulübünden biri olarak anılır. Kulüp bünyesinde, çim hokeyi, hentbol, savaş sanatları, tenis, voleybol, ve son zamanlarda, ragbi (2009 yılından beri), basketbol gibi spor şubeleri faaliyet göstermektedir. Poedit Poedit, (eski adıyla poEdit) dil yerelleştirilmesi için kullanılan bir özgür yazılımdır. MIT Lisansına sahiptir. Programla çoğunlukla özgür yazılımların yerelleştirilmeleri gerçekleştirilebilir. Çevrilecek po dosyaları çevrildikten sonra mo uzantılı dosyalara dönüşür. Tacın İncisi Tacın İncisi, 1930'lu yıllarda Polonya'da grev yapan maden işçilerinin hikâyesini anlatan 1972 yapımı Perla w Koronie'nin filmi. 1930'lu yıllarda Polonya'da maden işçileri çalıştıkları kömür madeninin kapatılması kararı üzerine grev yapmaya karar verirler. Patronun ve polisin baskısına rağmen grevlerine devam ederler. Hükümetin de patronun yanında taraf olması üzerine açlık grevine başlayan işçilere aileleri ve çevredeki halk da destek olur. Uzun süren direnişin sonunda işçiler taleplerini kabul ettirerek grevi sonlandırırlar. Cymbeline Cymbeline ("şımbelin" okuyun) ( özgün adı = "Cymbeline King of Britaine") ünlü İngiliz yazarı William Shakespeare tarafından yazılmış bir Kelt asıllı eski İngiliz kralı hakkında 5 perdelik bir oyundur. "Birinci folyo"da bir trajedi olarak isimlendirilmesine rağmen, modern Shakesspeare otoriteleri bu oyunu bir romans olarak sınıflandırmaktadırlar. Shakespeare'in diğer eserlerinden olan Othello, Kısasa kısas ve Kış Masalı gibi masumiyet ve kıskançlık temalarını işlemektedir. Ne zaman yazıldığı katı olarak bilinmemektedir ama oyunun 1611'de sahneye konulduğuna dair belge bulunmaktadır. Shakespeare bu oyunda efsanevi Britanya'yı, eski Roma ve Romalılar, Rönesansın ahlâk kurallarından uzak İtalya'sını birleştirirken çok çeşitli, bazen hüzünlü bazen güldürücü olayları, renkli kişileri, bir araya getirip bizimkinden çok farklı hem de onu daha iyi anlamamıza yarayan bir dünya ortaya çıkarmıştır. Kısasa Kısas Kısasa kısas (İngilizce özgün adı:"Measure for Measure") ünlü İngiliz yazarı William Shakespeare tarafından yazılmış bir oyundur. Kesin olarak ne zaman yazıldığı belgelenememekle beraber 1603 veya 1604 yıllarında yazıldığına dair ipuçları bulunmaktadır. Önce bir komedi olarak sınıflandırılmıştır fakat çağımızda ne komedi ne de trajedi olarak görüldüğü için problem oyunlar sınıfına konulmaktadır. İlk defa basılması "Birinci Folyo" içinde 1623'tedir. Bu oyunun belgelenen ilk sahneye konulması 1604'tedir. Oyunun ele aldığı önemli temalar merhamet ile gerçek, ve bunların gurur ile alçak gönüllükle ilişkileridir. " ""Bazıları günahla yükselir ve bazıları faziletle yere düşer."" Bu oyunun esas kaynağı İtalyan Rönesans çağı yazarı Cinthio'nun Hekatominti adlı eserinden bir hikâyedir. Shakespeare'in bu eseri doğrudan doğruya kullandığını iddia edenler vardır. Fakat daha uygun bir görüş Shakespeare'in kaynağının 1578'de George Wheatsone adlı bir tiyatro yazarının bu "Cinthio"nun eserine dayalı olarak yazdığı Promos and Casandra adlı oyun olduğudur. "Kisasa kisas"in 1603 veya 1604 yıllarında yazıldığı ancak ilk yayını "Birinci Folyo" edisyonunda 1623 yılındadır. Elde bulunan metinin Shakespeare'in yazmış olduğu orijinal metin olmayıp bu oyunun Thomas Middleton tarafından adaptasyonu olduğunu iddia edenler de bulunmaktadır. Bunlara göre adaptasyonun esas metinden en önemli değişikligi oyun mekanin İtalya'dan Viyana'ya geçirilmesidir. "Kısasa kısas"oyununun belgelenmiş olarak sahnede ilk gösterimi 26 Aralık 1604'tedir. Cronwell devriminde kapatılan tiyatroların 1660'ta Kraliyet'in Restorasyonu ile açılması ile birçok Shakespeare oyunu, "Kısasa Kısas" dahil, adaptasyonlar halinde tiyatro seyircilerine sunulmuştur. Bunlardan ilki William Devenant tarafından "Aşıklar Aleyhinde Kanun" adında "Kısasa Kısas" oyunudur; bu oyunu görüp beğendiğini ünlü İngiliz gündelikçisi Samuel Pepys 18 Şubat 1662'de gündeliğine kaydetmiştir. Diğer adaptasyonlar 1699'da Charles Gideon tarafından ve 1720'de John Rich tarafından yapılanlardır. Spakespeare'in kendi metni ile ilk sahneye konulma Kraliçe Viktorya çağının sonlarına doğru olmuştur; çünkü Viktorya çağının İngiliz seyircisi için bu eserin ana konusu olan açık açık evlenmeden çocuk yapmak büyük bir skandal konusu olarak nitelenmekteydi. Viyana Dükü Vincentino önemli bir diplomatik görev dolayısıyla şehirden ayrılacağını bildirir. Şehrin idaresini çok hoşgörüsüz sert bir hakim olarak bilinen Angelo'nun eline bırakır. Dük'ün idaresi altında zina hakkında kanunlar, çok sert olmakla beraber hoşgörü prensibine uygulanmıştır. Buna karşılık Angelo cinsel ahlaksızlık suçlarına karşı çok sert bir kişi olarak bilinmektedir. Bir genç asilzade olan Claudiyo sevgilisi Juliet ile nişanlıdır ama nikâh töreni gecikmiştir. Bu arada iki sevgili birleşmiş ve Juliet evlilik dışı gebe kalmıştır. Şehrin kanunlarına göre Angelo bunu zina olarak görür ve Claudiyo'yu zina suçuyla yargılar. Claudiyo evlenmek istediğini çok açıkça belirtmesine rağmen Angelo onu idama mahkûm eder. Cladiyo'nun arkadaşı Lucio bir rahibe adayı olan Claudiyo'nun kızkardeşi İsabella'yı manastırında ziyaret ederek kardeşi hakkında Angelo'ya gidip kardeşini af etmesini istemesini söyler. Isabella Angelo huzuruna çıkıp ondan merhamet dilemek için bir özel randevu alır. Oyunun iki sahnesini alan Angelo ve Isabella arasındaki görüşme seyirciye Angelo'nun Isabella'ya karşı şehvet düşkünü fikirler beslediğini ortaya çıkartır. Sonunda Angelo Isabella'ya bir anlaşma yolu olduğunu bildirir; eğer Isabelle Angelo ile birlikte yatmaya izin sağlarsa Angelo Cladiyo'nun hayatini bağışlamaya hazır olacaktır. Isabella bu teklifi hemen reddeder fakat Angelo'nun şehirde olan çok katı ve höşgörüsüzlük ünü dolayısıyla yapabileceği ifşaat ve suç ithamlarına kimsenin inanmayacağını düşünüp Angelo'yu açıkça suçlamaktan kaçınmaya karar verir. Bunun yerine Isabella kardeşi Claudiyo'u hapishanede ziyaret eder ve kaderine razı olup idamı kabullenmesini öğütler. Claudiyo'nun sert itirazlarını ve tekrar tekrar Angelo'nun tekliflerini halka ifşa etmesini istemesine rağmen Isabella kararını değiştirmez. Dük gerçekten şehirden ayrılmamış; Angelo'nun şehrini nasıl idare ettiğini kendi gözleri ile görmek bir kesiş kıyafetine bürünerek şehirde kalmıştır. Bir kesiş gibi rahibe adayı İsabella ile arkadaşlık kurmuştur. Angelo'nun kötü idaresini engellemek için iki aldatmaca düzenler: Oyunun ana dalı Dükü'n kendi elbiselerini giyinip şehre dönermiş gibi tekrar görevine başlaması ile devam eder. Isabella ve Mariana açık olarak Dük'e Angelo'yu itham eden bir şikayet mektubu gönderirler. Angelo onların ithamlarını hemen reddeder. Angelo'nun bu şekilde yalancı kötü ithamlara hedef olmasının sorumluluğunun Keşiş Ludowick olduğu ortaya çıkar. Dük, Keşiş Ludowick'e karşı olan davanın Angelo tarafından görülmesine razı olur. Hemen Dük Angelo'nun yanından ayrılarak Ludowick kıyafetine girer. Dava celsesinin sonunda kesiş kendinin Dük olduğunu ifşa eder; Angelo'nun yalancı olduğu ve Isabella ve Mariana'nın doğruyu söyledikleri ortaya çıkar. Dük, Angelo'nun idam edilmesine ve bütün mirasının "daha iyi bir koca bulması için çeyiz olarak" Mariana'ya verilmesine karar verir. Fakat Mariana Dük'ten Angelo'ya merhamet etmesini ister ve Dük de Angelo ve Mariana'nın evlenmeleri şartı ile Angelo'yu affeder. Sonra Dük Isabella'ya kendisi ile evlenmesini teklif eder. Oyun Isabella'nin cevabının ne olduğunu bildirmeden biter. Değişik yönetmenler değişik şekillerde oyuna son vermişlerdir. Çok kere oyun sonunda Isabella'nin suskunluğu onun evlenmeyi kabul ettiği şeklinde yorumlanmıştır. Bu oyun akımı devam ederken Claudiyo'nun arkadaşı Lucio'yu ele alan bir diğer olaylar dizisi de geliştirilmiştir. Lucio oyunun ortasında devamlı olarak keşişe Dük aleyhtarı iftiralar atmaktadır ve bunlar Vincetio'nun şaşkınlığını komik olarak göstermeye fırsat olmaktadır. Son perde de ise Lucio Duk'e keşiş aleyhinde bir sürü iftira atar. Keşiş ve dükün aynı kişi olduğu ortaya çıktığı zaman Lucio muşkül duruma girer. Angelo gibi bir ceza verilmesi gerekmektedir ve istemediği evliliğe zorlanır; yeni karisi fahişe Kate Keepdown olur. Thomas Hengen Thomas Hengen (d. 22 Eylül 1974 Landau) defansta oynamış Alman eski futbolcudur. Defans oyuncusu, SV Rülzheim ve Phönix Bellheim takımlarının altyapılarında forma giyerek futbola başladı. 1989'da 1. FC Kaiserslautern altyapısına çıktı. 1992'de U-19 seviyesinde Almanya şampiyonluğu yaşadı. 1992-93 sezonunda A takıma yükselen futbolcu, 1 Mayıs 1993'te VfL Bochum karşısında ilk profesyonel maçına çıktı. Kariyerinin ilk golünü ise bir sonraki sezon SG Wattenscheid 09'i 2-0 yendikleri maçta kaydetti. Ancak Miroslav Kadlec ve Andreas Brehme gibi başarılı defans oyuncularının ardında kalarak fazla forma şansı bulamadı. 1994-95 sezonunda ilk kez UEFA Kupası maçlarında forma giydi. 1995-96 sezonunda ise 25 maçta 4 gol atarak en etkili sezonunu geçirdi. 25 Mayıs 1996'da Karlsruher SC ile oynadıkları Almanya Kupası finali Hengen'in Kaiserslautern için oynadığı son maç oldu. Maçı 1-0 kazanıp, kupanın sahibi oldular. 1996'da 1.250.000 € karşılığında Karlsruher SC'e transfer oldu. Karlsruhe'de Jens Nowotny'nin yerini dolduran futbolcu, Karlsruhe'de ilk sezonunda Almanya Kupası'nda yarı finale çıktı. İkinci sezonunda da takımın en fazla forma şansı bulan futbolcularından oldu. 1998-99'da Borussia Dortmund'a transfer oldu. Ancak teknik adam Michael Skibbe'den formayı kazanamadı. Sadece 13 maçta forma giyen futbolcu, sadece 6 kez sahaya ilk 11'de çıktı. Haziran 1999'da Beşiktaş'ın başında olan Karl-Heinz Feldkamp'ın isteği ile Türkiye'ye getirildi. Beşiktaş ile ilk maçı SG Eintracht Bad Kreuznach karşısındaki hazırlık maçı oldu. Almanya kampındaki başarısı ile Temmuz ayında profesyonel sözleşme imzaladı. Sezonun başında Şampiyonlar Ligi eleme maçlarında forma giyemedi. Beşiktaş, bu maçlar sonunda gruplara kalamadı. İlk maçı 15 Ağustos 1999'da Samsunspor'u 4-0 yendikleri lig maçı oldu. Ekim ayında bir sakatlık daha geçirdikten sonra yönetimin gözünden düştü. Bir sonraki ay izinsiz Almanya'ya giden futbolcu kadro dışı kaldı ve resmi olarak Ocak ayında sözleşmesi feshedildi. 2000 yılının başında Bundesliga ekiplerinden VfL Wolfsburg'a transfer oldu. Özellikle 2000-01 sezonunda düzenli olarak futbol oynamaya geri döndü. 31 maçta forma giyen futbolcu, sonraki sezon eski takımı Kaiserslautern'e geri döndü. İlk sezonunda eski takım arkadaşı Brehme'nin çalıştırdığı takımın en çok forma giyen futbolcusuydu. Ancak sonraki iki sezon formasını kaybetti. 2004-05 sezonu öncesi 2. Bundesliga ekiplerinden Alemannia Aachen'a transfer oldu. Ancak sakatlıkları nedeniyle, zaman zaman ilk 18'e girse de forma şansı bulamadı. Bu dönemde Aachen'ın dördüncü ligdeki ikinci takımında zaman zaman forma giydi. Şubat 2005'te daha 31 yaşındayken futbol hayatına son vermek zorunda kaldı. 2007-08 sezonunda dördüncü ligde mücadele eden Alemannia Aachen II takımının başında ilk teknik adamlık deneyimini yaşadı. 34 maçta 13 galibiyet aldı. Burada ünlü Alman futbolcu Lewis Holtby'nin eğitmenliğini yaptı. 2009'da İngiliz ekibi FC Everton'da scout olarak görev yapmaya başladı. 2012'den beri aynı görevi Alman ekibi Hamburg'da sürdürmektedir. Nargothrond Nargothrond: J.R.R. Tolkien'in yarattığı Orta Dünya'da bir şehir adı. Nargothrond “Narog nehri üzerindeki büyük yer altı kalesi” anlamına gelmektedir, cüceler Nulukkhizdīn olarak adlandırmıştır. Felagund Finrod tarafından kurulmuştur. Bölgenin kuzeyinde uzanan Talath Dirnen (Korunaklı Ova) yine bu şehir tarafından yönetilmektedir. Narog'un batı yakasında, Taur-en-Faroth yaylalarında, Birici Çağın başlarında, Morgoth'un güçlerine karşı korunaklı bir yer arayan Finrod tarafından, Doriath'daki Menegroth (Bin Mağara) ilham alınarak kuruldu. Bu muazzam mağara sisteminin eski sahipleri Noegyth Nibin yani Bodur Cüceler idi. Ancak Finrod'un halkı tarafından bu bölgeden sürülmüşlerdir. Diğer cüceler, Ered Luin'in taş ustaları, Noldor'a mağaraları büyütmekte, aşılması zor ve saklanılabilir bir müstahkem mevki yaratmakta yardım ettiler. Normalde sadece nehir kıyısı boyunca uzanan dar bir patikayla ulaşılabilirken, daha sonraları nehrin üzerine bir köprü inşa edilmiştir. Finrod, Nargothrondu, Beren ile birlikte Silmaril arayışına çıkana kadar yönetti, sonrasında hükümdarlık kardeşi Orodreth'e geçti. Ancak kuzenleri Celegorm ve Curufin de Nargothrond'da yaşıyorlardı ve bir dönem yönetimde Orodreth'den dahi daha fazla söz sahibi oldular, ancak daha sonra sürgün edildiler. Daha sonra Túrin Turambar Nargothrond'a geldi ve en büyük savaşçılardan biri oldu, ancak buradaki halkı Morgoth'a karşı açık bir meydan savaşına çıkmaya ikna etti (köprü bu sırada inşa edildi), ancak bu köprü ejderha Glaurung tarafından komuta edilen ordunun şehri yağmalamasını sağladı, düşmanın şehre ulaşmasını kolaylaştırdı. Glaurung, Túrin tarafından katledilene kadar burayı in olarak kullandı, sonrasında Bodur Cücelerin sonuncusu Mîm mağaralar üzerinde hak iddia etti ancak o da Túrin'in babası Húrin tarafından öldürüldü. Bu olaydan sonra Nargothrond tamamen terk edilmiş olarak kaldı ve kayıtlı tarihin dışına çıktı. Beleriand'ın batışıyla birlikte Nargothrond da yok oldu. Erol Ã‡olak Erol Ã‡olak (d. 1 Ocak 1956), tiyatro, sinema ve dizi oyuncusu. Sanat hayatına Koza Tiyatrosu'nda oyunculukla başlayan Erol Çolak, 2000 yılında kamera karşısına geçereksinema ve dizi filmlerde çeşitli roller üstlendi. Sanatçı, reklam filmlerinde ve kısa filmlerde de oynamıştır. 2005 Dünya Gençler Artistik Patinaj Şampiyonası 2005 Dünya Gençler Artistik Patinaj Şampiyonası, her yıl düzenlenen Dünya Gençler Artistik Patinaj Şampiyonaları'nın 2005 yılında düzenlenen yarışması. Uluslararası Paten Birliği'a üye ülkelerin patencileri katılmaktadır. Bir önceki yılında 1 Temmuzunda (1 Temmuz 2004) 13 yaşını doldurmuş patenciler ile henüz 19 yaşında olmayan patenciler katılabilmektedir. Çiftler ve Buz dansı kategorilerinde yarışan erkeklerde yaş limiti 21'e yükselmektedir. Patenciler dört disiplinde; erkekler, kadınlar, çiftler ve buz dansında yarışmaktadır. 2005 yılında şampiyona Kitchener, Ontario, Kanada'da 28 Şubat-6 Mart tarihleri arasında The Aud - Dom Cardillo Arena'da düzenlenmiştir. Zorunlu dans Blues olarak seçilmiştir. Ä°smail Alptekin İsmail Alptekin, (d. 1943, Gerede, Bolu), Türk siyasetçi. Konya Öğretmen Okulu ve İstanbul Üniversitesi Hukuk Fakültesi'ni bitirdi. Serbest Avukatlık, Türkiye Zirai Donatım Kurumu Avukatlığı, TÜBİTAK Murakıplığı, Vakıflar Bankası Yönetim Kurulu Üyeliği, Ankara Büyükşehir Belediye Meclis Üyeliği, Fazilet Partisi Kurucu Genel Başkanlığı, Adalet ve Kalkınma Partisi Kurucu üyeliği, XXI. dönem Bolu, XXII. dönem Ankara milletvekilliği ile TBMM Başkanvekilliği yaptı. 2009 yılı itibarıyla VakıfBank yönetim kurulu üyesidir. Evli ve dört çocuk babasıdır. Kevin van der Perren Kevin van der Perren (d. 6 Ağustos 1982, Ninove, Belçika), Belçikalı buz patenci. 6 kez Belçika Ulusal şampiyonu olmuştur. Van der Perren 2006 Kış Olimpiyatları açılışında Belçika bayrağını taşımıştır. İngiliz buz patenci Jenna McCorkell ile evlidir. Van der Perren 2002 Dünya Gençler Artistik Patinaj Şampiyonası'nda Daisuke Takahashi'nin ardından gümüş madalya almıştır. Kazandığı bu madalya Belçika'nın Dünya Gençler Artistik Patinaj Şampiyonaları çerçevesinde aldığı ilk madalyadır. Ayrıca 2007 Avrupa Artistik Patinaj Şampiyonası'nda bronz madalya almış ve 1947'de Fernand Leemans'dan 50 yıl sonra Belçika adına madalya kazanmış ilk erkek patenci olmuştur. 2008 Dünya Artistik Patinaj Şampiyonası'nda kısa programı 9. serbest programı 3. bitirmiş ve toplamda 6. sıraya yükselmiştir. Serbest programda üçlü flip-üçlü toe loop-üçlü loop kombinasyonu yapmıştır.. SadÄ±k Yakut Sadık Yakut, (d. 3 Şubat 1956, Büyükkaramanlı, Pınarbaşı, Kayseri, Türkiye), Türk siyasetçi. İstanbul Üniversitesi Hukuk Fakültesi'ni bitirdi. Halfeti, Çamardı ve Savaştepe Cumhuriyet Savcılığı, Adalet Bakanlığı Ceza ve Tevkif Evleri Genel Müdürlüğü Tetkik Hâkimliği, Giresun Cumhuriyet Savcılığı, Adalet Bakanlığı Ceza ve Tevkif Evleri Genel Müdürlüğü Daire Başkanlığı ve Ankara Cumhuriyet Savcılığı, Gençlerbirliği Spor Kulübü Yönetim Kurulu Üyeliği,