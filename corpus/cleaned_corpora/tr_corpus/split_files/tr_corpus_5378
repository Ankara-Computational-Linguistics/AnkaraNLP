Temsilciler Meclisi'nde hizmet vermiş; 4 yıl sonra da Senato'ya seçilmiştir. McCain George W. Bush'un ilk kez başkan seçildiği 2000 Amerika Birleşik Devletleri başkanlık seçimleri'nde Cumhuriyetçi Parti içinde George W. Bush'a rakip olarak yarışmış ancak ön seçimi kaybederek adaylıktan çekilmiştir. John McCain bahriyecilik geleneği olan bir aileden gelmektedir. ABD Deniz Kuvvetleri Akademisi'ni bitirmiş, 1967 yılında Vietnam Savaşı'nda pilot olarak hizmet vermekteyken Kuzey Vietnamlılara tutsak düşerek 5,5 yıl bir süreyle tutsak kalmıştır. Demokrat Parti'nin adayı olan Barack Obama ise 2004 yılından bu yana ABD Senatosu'nda İllinois eyaletini temsil eden bir siyasetçidir ve Senatonun tek siyahi üyesidir. Babası Kenyalı ve annesi beyaz bir Amerikalı olan Obama ABD'nin Hawaii eyaletinde dünyaya gelmiş, çocukluğunun bir bölümünü Endonezya'da geçirmiştir. 1991 yılında Harvard Üniversitesi Hukuk Fakültesinden mezun olan Obama 1997 yılında İllinois eyalet meclisine senatör seçilerek siyasete atılmış, 2004 yılında ABD Senatosu'na seçilene kadar bu görevde kalmıştır. Senatoda 2 yıl hizmet verdikten sonra başkanlığa aday olmuştur. Her iki büyük partinin başkan adayları kurultaylardan hemen önce ABD seçim sistemi uyarınca başkan yardımcısı adaylarını belirlediler. Barack Obama 23 Ağustos 2008 tarihinde Delaware senatörü Joe Biden'i başkan yardımcısı adayı seçtiğini açıkladı. Joe Biden son 25 yıl boyunca ABD Senatosu'nda hizmet etmiş ve daha önceki aylarda Barack Obama'ya rakip olarak Demokratik Parti'nin başkan adaylığı yarışına katılmış bir siyasetçiydi. Seçim tarihi itibarıyla 65 yaşında olan ve dış siyaset konusundaki tecrübesiyle tanınan Biden 3 Ocak 2008 tarihinde başkan adaylığından çekilerek Senato'ya geri dönmüştü. Cumhuriyetçi Parti'nin adayı John McCain ise 29 Ağustos 2008 tarihinde seçtiği başkan yardımcısı adayını kamuoyuna açıkladı. McCain'in kendisine yardımcı olarak seçtiği Alaska valisi Sarah Palin son 2 yıl boyunca nüfus bakımından ABD'nin küçük eyaletlerinden biri olan Alaska eyaletinin valiliğini yapmaktaydı. Palin vali olmadan önce Alaska'nın Wasilla kentinde 1996-2002 yılları arasında yaptığı belediye başkanı olarak hizmet vermişti. Palin'in başkan yardımcısı adaylığı kamuoyu ve medyada büyük bir ilgiyle karşılandı ve McCain'in seçim kampanyası sırasında yaptığı toplantı ve mitinglere olan ilginin büyük bir oranda artmasına neden oldu. Amerika Birleşik Devletleri başkanlık seçimlerinde seçmenlere verilen oy pusulalarında adları yer alan başkan adayları aşağıda verilmiştir: Yeşil Parti 10-13 Temmuz tarihleri arasında Chicago'da yaptığı kurultayda adaylarını seçti. Anayasa Partisi 22-28 Nisan tarihleri arasında Missouri eyaletindeki Kansas City kentinde yaptığı kurultayda adaylarını belirledi. Liberteryen Parti 26 Mayıs tarihinde Denver'de yaptığı kurultayda adaylarını belirlemiştir. 4 Kasım 2008 tarihinde yapılacak genel seçimlerin kampanyası partilerin kurultayları biter bitmez ivme kazandı. Adaylar çabalarını özellikle Salıncak eyalet denilen eyaletler üzerinde yoğunlaştırdılar. Amerika Birleşik Devletleri başkanlık seçimleri yerel çoğunluk esasına göre yapılmaktadır. Her eyalet adayların başkanlık seçiminde kazandığı oya göre eyaletin ABD nüfusundaki oranıyla orantılı bir sayıda seçiciler kurulu temsilcileri seçmektedir. Böylece bütün eyaletlerden en fazla seçiciler kurulu temsilcisi kazanan aday başkanlığı kazanmaktadır. Colorado, Florida, İndiana, Michigan, Minnesota, Missouri, Nevada, New Hampshire, New Jersey, New Mexico, Kuzey Karolina, Ohio, Pensilvanya, Virginia, Washington, Wisconsin eyaletleri 2008 yılında salıncak eyaletler olarak görülmektedir. Bu 16 eyalet topluca 210 seçiciler kurulu üyesine sahiptir. Geride kalan eyaletlerden 21 eyalet kırmızı eyalet (Cumhuriyetçi eğilimli) olarak görülmekte ve 163 seçiciler kurulu oyuna sahiptir. 13 eyalet ve Washington ise mavi eyalet (Demokrat eğilimli) olarak görülmekte ve 165 seçiciler kurulu oyuna sahiptir. Seçimlerin sonucunu bu 16 eyaletin belirlemesi beklenmektedir. Amerika Birleşik Devletleri başkanlık seçimleri kampanyası sırasında başkan adaylarının ve başkan yardımcı adaylarının ulusal televizyon kanalları tarafından yayınlanan münazaralara katılmaları geleneği vardır. 2008 yılında iki büyük partinin adayları tarafından oluşturulan bir komite 4 münazaranın yapılmasına karar vermiştir: ABD'de seçimler öncesinde çok sayıda kuruluş kamuoyu yoklamaları yaparak seçmenlerin adaylara karşı olan eğilimini ölçmekte ve yayınlamaktadır. Bunlar arasında haber ajansları, gazete ve televizyon kanalları, web siteleri ve Gallup gibi kamuoyu araştırma firmaları yer almaktadır. Obama ve McCain arasındaki ilk anlam ifade eden kamuoyu yoklaması Haziran 2008 başında adayların kesinleşmesinden sonra yayınlandı. 2008 yılı yazı boyunca yayınlanan kamuoyu yoklamalarının çoğunda Obama McCain'in ilerisinde yer aldı. Bu fark Eylül 2008 başındaki Cumhuriyetçi Parti kurultayına devam etti. Ancak Sarah Palin'in Cumhuriyetçi Parti başkan yardımcılığına aday gösterilmesi üzerine yarış McCain-Palin çiftinin lehine döndü. Ekim 2008 başına gelindiğinde yarışın tekrar Obama'nın lehine döndüğü gözlenmektedir. Bazı kamuoyu yoklamalarına göre Obama-Biden çifti % 12'ye varan bir farkla öne geçmiştir. Seçim tarihi yaklaştıkça aradaki açık kapanmaya başlamıştır. 4 Kasım 2008 günü yapılan Amerika Birleşik Devletleri başkanlık seçimlerinde 130 milyona yakın Amerikan vatandaşı oy kullanmış, seçimi Obama-Biden çifti % 7 oy farkıyla kazanmıştır. Seçiciler kurulu bazında ise Obama 365 üye kazanmış, McCain ise 173 üye kazanmıştır. Eyaletlere tek tek bakılırsa adayların kazandığı oy sayısı aşağıda şöyledir: Adayların ülke çapındaki oy oranları ve seçiciler kuruluna gönderecekleri üye sayıları aşağıdaki gibidir: EskiÅŸehir Anadolu Lisesi Eskişehir Anadolu Lisesi, Eskişehir'de bulunan bir lise. 1953 yılında henüz kesinleşmeyen ve 1954 yılında şekillenen tasarıyla, önceleri dört adet olarak benimsenen Resmi Kolej (Anadolu Liseleri) sayısı, T.B.M.M.'nin 23 Şubat 1955 tarih ve 47. toplantısının 2. oturumunda kabul edilen Bütçe Yasası ile altıya çıkarıldı. Böylece Eskişehir, Kadıköy (İstanbul), Bornova (İzmir), Konya, Samsun ve Diyarbakır Resmi Kolejleri (Anadolu Liseleri) açılmıştır. Toplumsal gelişmelerin, farklı nitelikte okulların açılmasını gündeme getirmesi ile genel liselere ek olarak Maarif Bakanlığı Kolejleri kurulmuştur. Bu kolejIerin ilki, 1932 yılında İngilizce öğretime başlayan Yenişehir Lisesi'dir. 1954/55 öğretim yılında ülkede artan yabancı dil bilen eleman gereksinimini karşılamak üzere, o güne kadar yabancı dilde öğretim yapan okullara birer seçenek olarak Millî Eğitim Bakanlığı tarafından aşağıda belirtilen gerekçe ile dört okul açılması kararlaştırılmıştır: "Memleketimizle dünya milletleri arasında günden güne artan kültürel ve ekonomik temaslar ve yurdumuzda büyük bir hızla gelişen iktisadi ve teknik çalışmalar için belli başlı dünya dillerini hakkıyla öğrenen, ilmi çalışmalardan daha geniş ölçüde faydalanmasını bilen gençlere şiddetle ihtiyaç hissedilmektedir." Bu karar üzerine, 1955/56 yılında İstanbul, İzmir, Eskişehir, Diyarbakır, Konya ve Samsun'da İngilizce öğretim yapan "Maarif Bakanlığı Kolejleri" adı altında okullar açılmıştır. Millî Eğitim Bakanlığına bağlı bir ortaöğretim kurumu olan Eskişehir Koleji, Türkiye'de özel olmayan kaliteli okullar açılması fikriyle kurulan ilk 6 Maarif Bakanlığı Kolejlerinden biridir. 1955-56 öğretim yılı başında 67 öğrenciden ibaret bulunan dört hazırlık sınıfı ile öğretime açılmıştır. Eskişehir Koleji, esasen Kız Enstitüsü olarak inşa edilmiş bulunan binada eğitime başlamıştır. Bu nedenle, yatılı okul olan kolejin ilk yıllarda yer konusunda sıkıntı çektiği söylenebilir. Okulun Tepebaşı'nda bulunan arsasına proje ve planlar hazırlanarak yeni bina yapılmış ve 1967-1968 öğretim yılı eğitimine bu binada başlamıştır. Okulun adı daha sonra Eskişehir Anadolu Lisesi olarak değiştirilmiştir. Küçük Kıyamet (film) Küçük Kıyamet, Taylan Biraderler'in olası İstanbul Depremi'nden hareket ederek "Felaket Beklentisi" travmasını beyaz perdeye taşıyan psikolojik-gerilim türündeki filmi "Küçük Kıyamet" 22 Aralık 2006'da vizyona girdi. İstanbul’da art arda yaşanan sarsıntılar, annesini depremde kaybeden Bilge (Başak Köklükaya) üzerinde psikolojik rahatsızlıklar yaratmakta ve genç kadının ciddi travmalar yaşamasına neden olmaktadır. İki küçük çocuğu, eşi Zeki (Cansel Elçin) ve yeğenleriyle şehri terk ederek, olası İstanbul Depremi’nden kaçıp bu “Küçük Kıyamet”ten kurtulmaya çalışan aile, gittikleri başka bir güney kasabasında bu kez başlarına gelen esrarengiz olaylar nedeniyle yine korkularıyla yüzleşirler. Bilgisayar kÃ¼mesi Bir bilgisayar kümesi, gevşek bağlı ve birlikte çalışan bilgisayarların birleştirilmesiyle oluşan bilgisayarlar topluluğudur. Öyle ki, birçok yönden tek bir bilgisayar gibi görülebilir. Küme bileşenleri birbirlerine genellikle hızlı yerel ağ bağlantıları ile bağlıdır. Bilgisayar kümeleri tek bir bilgisayardan sağlanan yararı ve performansı artırmak için konuşlandırılırlar. Kümeleme (clustering) yapıları kullanıcılara kesintisiz bir hizmet vermek amacıyla geliştirilmiştir. Kümeleme işlemi temel olarak sabit disklerdeki işlenebilir alanları artıran, işletim sisteminin mantıksal yapılarıdır. Windows sunucu işletim sistemi ailesinde Enterprise ve Data Center ürünleri kümeleme yapılarını destekler. Kümeleme tekniğinin 4 modeli vardır: Sunucu sistemler için son model olan Server Clustering kullanılır. Exchange Server için tanımlanan gelişmiş kümeleme modeli, iki ile sekiz düğüm arasında mantıksal yapılar oluşturarak sunucu üzerindeki disklerden biri hizmet veremez duruma düştüğünde diğer sabit diskler devreye girer, hizmet dışı kalan disk onarılıncaya kadar hizmet aksamasının önüne geçilmiş olur. HA kümmel her şeyden önce kümmel verdiği hizmetlerin sürekliliğini artırmak amacıyla oluşturulmuşlardır. Bu kümelerde, sistem bileşenleri çöktüğünde hizmeti devam ettirebilmek için boş düğümler bulunur. Bir HA kümesinde genellikle en az iki düğüm bulunur. İşletim sistemleri için birçok ticari HA küme uygulaması vardır. Linux-HA, Linux OS için en çok kullanılan ücretsiz HA küme yazılımlarından biridir. Yük dengeleyici kümeler (LBC) bir veya daha fazla yük dengeleyici ön uçtan gelen iş yükünü arka uç sunucularına dağıtır. Bu kümeler her şeyden önce performansı artırmak için kullanılırlar. Aynı zamanda HC küme özelliklerini de taşırlar. Bu tür bilgisayar kümelerinin isimleri bazen sunucu parkı (server farm) olarak da geçebilir. Platform LSF HPC, Sun Grid Engine, Moab Cluster Suite ve Maui Cluster Scheduler bazı ticari LBC’lerdir. Linux Virtual Server ise Linux OS için kullanılan ücretsiz yazılımlardan biridir. Yüksek performanslı kümeler (HPC) düğümlerden gelen işi bölümlere ayırarak performans artışı sağlarlar ve genelde bilimsel hesaplamada kullanılırlar. En ünlü HPC uygulamalarından biri, OS gibi Linux çalıştıran ve paralelliği sağlayan ücretsiz yazılıma sahip olan düğümlü kümedir. Bu küme şekline Beowulf kümesi denir. Bu tür kümeler genelde HPC’de paralelliği tam anlamıyla sağlayan müşteri programlarını çalıştırırlar. Bu tür birçok program, bilimsel yazı uygulamalarında kullanılmak üzere, HPC bilgisayarları için özel olarak tasarlanmış olan MPI gibi kütüphaneleri kullanırlar. Grid hesaplama veya grid kümeleri, küme hesaplama ile yakından ilgili teknolojilerdir. Gridler ve geleneksel kümeler arasındaki en önemli fark, gridlerin birbirlerine karşı tam anlamıyla sorumlu olmayan bilgisayar topluluklarını bir araya getiriyor olmalarıdır. Ayrıca gridlerdeki bilgisayar toplulukları kümelerdekilerden daha heterojendirler. Grid hesaplama, işlem sırasında görevler arasında veri paylaşımının zorunlu olmadığı bağımsız görevlerden veya iş paketlerinden oluşan iş yükleri için düzenlenmiştir. Gridler, grid kümesindeki diğer bilgisayarlardan bağımsız olarak çalışan bilgisayarların yapacağı işlerin dağılımını kontrol ederler. Depolanan kaynaklar tüm düğümler tarafından paylaşılır ama yapılmakta olan bir işin ortasındaki sonuçlar gridin diğer düğümleri üzerinde devam etmekte olan işleri etkilemezler. TOP500 organizasyonunun her altı ayda bir düzenlediği en hızlı 500 bilgisayar listesinde birçok küme bulunmaktadır. TOP500, Mannheim Üniversitesi (University of Mannheim), Tennessee Üniversitesi (University of Tennessee) ve Lawrence Berkeley Uluslararası Laboratuvarları (Lawrence Berkeley National Laboratuary)’nda bulunan Uluslararası Enerji Araştırması Bilimsel Hesaplama Merkezi (National Energy Research Scientific Computing Center)’nin işbirliği ile hazırlanmaktadır. Kasım 2006 itibarıyla zirvedeki süper bilgisayar (supercomputer) 280.6 TFlops’luk performansıyla Department of Energy’nin IBM BlueGene/L sistemi olmuştur. Kümeleşme, fiyatına bağlı olarak önemli başarımlar gösterebilir. Haziran 2006 itibarıyla dünyadaki en güçlü 28’inci süper bilgisayar seçilen System X, 1100 Apple XServe G5 2.3 GHz çift işlemcili (4GB RAM, 80GB SATA HDD), Mac OS X çalıştıran ve InfiniBand ara bağlantısı kullanan makinelerden oluşan 12.25 TFlops’luk bir bilgisayar kümesidir. Küme başta PowerMac G5’lerden oluşuyordu ama XServe’ler Mac’lardan daha az yer kaplamaktadırlar. Önceki Power Mac sisteminin toplam tutarı 5.2 milyon dolar idi. Seti@home projesi var olan en büyük kümedir. Öyle ki, dünya dışı zekaların kanıtlarını ararken, Arecibo Observatory radyo teleskopundan veri çözümlemek için dünya çapında yaklaşık üç milyon ev bilgisayarı kullanmaktadır. JavaSpaces, paylaşımlı bellek ile kümeleşmeye olanak sağlayan Sun Microsystems’in bir tanımlamasıdır. Gini katsayısı Gini katsayısı, bir sıklık dağılımının eşitsizlik miktarı değerlerini ölçer (örneğin, gelir seviyeleri). Gini katsayısı, bir ülkede millî gelirin dağılımının eşit olup olmadığını ölçmeye yarayan bir katsayıdır. Katsayı 0 ile 1 arasında değerler alır ve yüksek değerler daha büyük eşitsizliğe tekabül ederler. Örneğin herkesin aynı gelire sahip olduğu bir toplumun Gini katsayısı 0 iken tüm gelirin bir kişide toplandığı (birden çok kişinin mensup olduğu) toplumun bu katsayısı 1'dir. Gini katsayısı Lorenz eğrisinin üstündeki alanın, 45 derecelik eşitlik doğrusunun altında kalan tüm alana bölünmesiyle bulunur. Gini katsayısı, disiplin kurumlarındaki eşitsizliği araştırmak için kullanılabilirken, ayrıca sosyoloji, ekonomi, ekoloji, mühendislik, tarım gibi çeşitli alanlarda da kullanılır. Etnoarkeoloji Etnoarkeoloji, etnoloji ve arkeoloji terimlerinin birleştirilmesinden oluşturulan bir birleşik terimdir. Temelde etnolojinin yöntemlerini benimsemesine rağmen, asıl amacı arkeolojik buluntuları daha iyi yorumlayabilmek ve anlamaktır. Günümüzde kullanım gören geleneksel aletlerin yapımı, kullanımı gibi ya da geleneksel mimari geleneklerin anlaşılması, evlerin nasıl yapıldığından, nasıl terk edildiğine, terk edildikten sonra görülen süreçe kadar çok çeşitli araştırma konuları olan bir alt disiplindir. Çanak çömlek yapımının çeşitli aşamaları, kullanımı, kullanımdan çıkması, taş alet yapımı, mimari malzemenin edinimi, kullanımı, farklı mimari öğelerin kullanımı etnoarkeolojinin ana konularını oluşturur. Onun dışında etnoarkeoloji insanların nasıl örgütlendiklerini, günlük etkinliklerini, birbirleriyle olan ilişkilerini, bir toplumdaki hiyerarşik yapıyı ya da cinsiyet ayrımı gibi konuları anlamak için de kullanılır. Amerikalı arkeolog Lewis Binford, etnoarkeolojiyi arkeolojinin vazgeçilmez yöntemleri arasında koyarak bu dalın gelişmesine en çok katkıda bulunan arkeologlardan biridir. Keith Ellison Keith Maurice Ellison (d. 4 Ağustos 1963). Amerikalı politikacı ve hukukçu. ABD Kongresi'ne seçilen ilk Müslüman. Michigan eyaleti'nin Detroit kentinde doğan Ellison, Minneapolis kentinde Minnesota Üniversitesi Hukuk Okulu'nda eğitim gördü. 2006 yılında yapılan kongre seçimlerinde, Minnesota eyaleti 5. seçim bölgesini temsilen ABD Kongresi'ne girmeye hak kazandı. İlk Müslüman kongre üyesi olmasının yanı sıra Minnesota eyaletinden kongreye seçilen ilk siyahi politikacıdır. Mikroişlemci Mikroişlemci, işlemci (bazen kısaltma olarak µP kullanılır) ana işlem biriminin (CPU) fonksiyonlarını tek bir yarı iletken tümdevrede (IC) birleştiren programlanabilir bir sayısal elektronik bileşendir. Mikroişlemci, ana işlem birimindeki kelime boyutunun (word size) 32 bit ten 4 bit e düşürülmesiyle doğmuştur. Böylece, ana işlem biriminin mantıksal devrelerinin transistörleri tek bir parçaya sığdırılabilmiştir. Bir veya daha çok mikroişlemci, tipik olarak bir bilgisayar sisteminde, gömülü sistemde ya da bir mobil cihazda ana işlem birimi olarak görev yapmaktadır. 1970'lerin ortalarından itibaren mikroişlemciler, mikrobilgisayarların doğuşunu mümkün kılmıştır. Bundan önce, tipik olarak elektronik ana işlem birimleri, sadece birkaç transistöre eşdeğer büyük, ayrık anahtarlama (switching) aygıtları (daha sonra small-scale tümdevreler) kullanılarak yapılıyordu. İşlemciyi, bir ya da birkaç large-scale tümdevre (binlerce veya milyonlarca ayrık transistörün eşdeğeri) içine gömmekle işlemci gücü fiyatı büyük ölçüde düşürüldü. 1970'lerin ortalarında tümdevrelerin doğuşuyla mikroişlemci, diğer bütün türleri değiştirip, ana işlem biriminin yapımında en yaygın yol oldu. Performansın yıllar boyu sürekli artışı söz konusu olunca, mikroişlemcilerin evrimi Moore Kanunu’na uyar. Bu kanun "bir tümdevrenin karmaşıklığının, en düşük bileşen maliyetine göre her 24 ayda iki katına çıktığını" söyler. Bu görüşün doğruluğu 1970'lerin başından beri kanıtlanmıştır. Hesap makineleri için sürücü olarak başladıkları alçakgönüllü yolculukta, güçlerindeki sürekli artış, mikroişlemcilerin diğer bilgisayar biçimleri arasında dominant olmasını sağladı. Günümüzde, en büyük ana bilgisayarlardan, en küçük el bilgisayarlarına kadar her sistem çekirdeğinde mikroişlemci kullanılmaktadır. Teknolojideki birçok gelişmeyle beraber, mikroişlemci artık zamanı gelen bir fikirdi. Üç proje, yaklaşık aynı zamanda tartışmalı bir şekilde tam bir mikroişlemciyi doğurmuştu: Intel’in 4004’ü, Texas Instruments’ın TMS 1000’i ve Garrett AiResearch’ün Central Air Data Computer’ı. 1968’de Garrett’ın, Birleşik Devletler ordusunun yeni uçağı F-14 Tomcat’in ana uçuş kontrol bilgisayarını yapması istendi. Tasarım 1970'te tamamlanmıştı ve çekirdek ana işlem biriminde olduğu gibi MOS tabanlı bir yonga seti (chipset) kullanıyordu. Tasarım, yarıştığı diğer mekanik sistemlere göre daha küçük ve çok daha güvenilirdi ve bütün öncü Tomcat modellerinde kullanılmıştı. Fakat sistem o kadar gelişmiş görüldü ki; ordu, tasarımın yayınlanmasını 1997’ye kadar reddetti. Bu yüzden, kullandığı CADC ve MP944 yonga setleri günümüzde bile hala tam olarak bilinememektedir. Texas Instruments (TI), 4-bit TMS 1000’i üretti ve önceden programlanmış gömülü uygulamalara önem verdi. 17 Eylül 1971’de TMS1802NC olarak adlandırılan bir versiyon, bir hesap makinesinin tüm işlevlerini bir çip üzerinde gerçekleştirebiliyordu. Intel’in çipi 4-bit 4004, 15 Kasım 1971’de piyasaya sürüldü ve Federico Faggin tarafından geliştirildi. TI, mikroişlemci için patent başvurusunda bulundu. Gary Boone, 4 Eylül 1973'te tek-çip mikroişlemci mimarisiyle U.S. Patent 3,757,306 aldı. Hangi şirketin laboratuvarlarında ilk çalışan mikroişlemciye sahip olduğunu bilmek hiçbir zaman mümkün olmayabilir. İlginç bir şekilde, bir üçüncü şahıs “mikroişlemci” yi de kapsayabilen bir patente sahip olduğunu iddia etti. Bu sitede, bir mucidin TI ve Intel’den önce bulduğu, “mikroişlemci” sayılabilecek ya da sayılamayacak, “mikrodenetleyici” (microcontroller) anlatılmaktadır. Mikroişlemcinin değişik bir biçimi olan bir-çipte-bilgisayar, (computer-on-a-chip) mikroişlemci çekirdeği (CPU), bellek ve G/Ç (giriş/çıkış) hatlarının hepsini tek bir çip üzerinde toplar. Bir-çipte-bilgisayar patenti (o sıralarda “mikrobilgisayar patenti” olarak adlandırılıyordu) U.S. Patent 4,074,351, TI’dan Gary Boone ve Michael J. Cochran’a verilmişti. Bu patent bir yana, mikrobilgisayarın standart anlamı ana işlem birim(ler)i olarak bir veya daha fazla mikroişlemci kullanan bilgisayar iken, patentte tanımlanan kavram muhtemelen bir mikrodenetleyiciye daha yakındır. "A History of Modern Computing", (MIT Press), pp. 220–21’e göre, Intel tasarlamakta olduğu bir terminalde kullanılacak bir çip için, daha sonra ismi Datapoint olacak olan San Antonio TX orijinli Computer Terminals Corporation ile bir anlaşma yaptı. Daha sonra Datapoint çipi kullanmaktan vazgeçti ve Intel bunu Nisan 1972’de 8008 olarak piyasaya sürdü. Bu, Dünya'nın ilk 8-bit mikroişlemcisiydi. 8008 ve halefleri, dünyaca ünlü 8080, mikroişlemci bileşen pazaryerini oluşturdu. 4004’ü, daha sonra, 1972’de, Dünya'nın ilk 8-bit mikroişlemcisi olan 8008 takip etti. Bu işlemciler, çok başarılı olan Intel 8080 (1974), Zilog Z80 (1976) ve Intel 8-bit işlemcilerin türevlerini müjdeliyordu. Rekabet eden Motorola 6800, Ağustos 1974'te piyasaya sürüldü. Mimarisi 1975'te, 1980’lerde Z80’in popülerliğiyle yarışacak olan MOS Technology 6502’de kopyalandı ve geliştirildi. Z80 de 6502 de, daha küçük paketleme (packaging), basit bilgisayar bus ihtiyaçları ve ayrı bir çip üzerinde bulunması gereken devrelerin eklenmesiyle (örneğin, Z80 bellek denetleyici içermekteydi) genel maliyeti düşürmek üzerine yoğunlaşmıştı. Bu özellikler, 1980’lerin başındaki ev bilgisayarı “devrim” ini mümkün kıldı. Western Design Center, Inc. (WDC) 1982’de CMOS 65C02’yi tanıttı. Bu tasarım Apple IIc ve IIe kişisel bilgisayarların, otomotiv, endüstriyel ve tüketim aygıtlarının çekirdeğini oluşturdu. Motorola 1978’de MC6809’ü üreterek bütün 8-bit Dünyası'nda büyük yankı uyandırdı. MC6809 tartışmaya açık bir şekilde, gelmiş geçmiş en güçlü, ortogonal ve en temiz 8-bit mikroişlemciydi – aynı zamanda üretime geçen mikroişlemciler arasında en karmaşık sert telli mantıksal tasarıma sahipti. Yaklaşık bu zamanlarda, MC6809’dan daha güçlü tasarımlar için mikrokodlama (microcoding) sert telli mantığın yerine geçti – bunun nedeni özellikle sert telli mantık için tasarım gereksinimlerinin çok fazla karmaşık olmaya başlamasıydı. Başka bir 8-bit mikroişlemci ise Signetics 2650’ydi. Bu mikroişlemci, yenilikçi ve güçlü komut kümesi mimarisiyle (instruction set architecture) kısa bir ilgi gördü. Başka bir mikroişlemci ise uzay uçuşu Dünyası'nda kullanılan RCA’nın RCA 1802’siydi (CDP1802, RCA COSMAC (1976)). NASA’nın 1970'lerdeki Voyager ve Viking uzay sondalarında kullanıldı. CDP1802’nin kullanılmasının sebebi düşük güç tüketimi ve üretim süreci nedeniyle (safirde silikon) kozmik radyasyona ve elektrostatik yayılımlara karşı o zamanın diğer işlemcilerinden daha iyi dayanmasıydı. Bu nedenle, 1802, radyasyona karşı güçlendirilmiş ilk mikroişlemci olarak kabul edilir. İlk çoklu-çip (multi-chip) mikroişlemci 1973'te üretilen National Semiconductor IMP-16’ydı. Bu yonga setinin 8-bit versiyonu 1974'te IMP-8 olarak piyasaya sürülmüştü. 1975'te National ilk tek-çip 16-bit mikroişlemciyi, PACE’i, üretti. PACE’i daha sonra NMOS versiyonu olan INS8900 takip etti. TI’ın 16-bit mikroişlemcisi TMS 9900, TI-990 tipi mikrobilgisayarlarla uyumluydu. 9900, ayrıca TI 990/4 mikrobilgisayar, TI-99/4A ev bilgisayarı ve TM990 tipi OEM mikrobilgisayarlarda kullanılıyordu. Intel 8080 gibi çoğu 8-bit mikroişlemci, daha yaygın, küçük ve ucuz plastik 40-pin DIP’le paketlenirken, 9900, büyük bir seramik 64-pinli DIP’le paketleniyordu. TMS 9900’ün ardından TMS 9980, Intel 8080 ile rekabet etmek için tasarlanmıştı. 9980, bütün TI 990'lar 16-bit komut setine sahipti; plastik 40-pin paket kullanıyordu; tek seferde 8 bit taşıyabiliyordu fakat sadece 16KB adresleyebiliyordu. Üçüncü bir çip, TMS 9995 yeni bir tasarımdı. Aile daha sonra 99105 ve 99110’u da kapsayacak şekilde genişledi. 1984'te The Western Design Center, Inc. (WDC) WDC CMOS 65C02’nin 16-bit yükseltmesi olan CMOS 65816’yı üretti. 65816 16-bit mikroişlemcisi, Apple IIgs’nin ve daha sonra da Super Nintendo Eğlence Sistemi’nin çekirdeğini oluşturdu. Bu, 65816’yı tüm zamanların en popüler 16-bit tasarımlarından biri yaptı. Intel değişik bir yol izledi. Emüle edecek bir minibilgisayar olmadan 8080 tasarımlarını geliştirerek 16-bit Intel 8086’yı, modern PC tip bilgisayarların çoğunda bulunan x86 ailesinin ilk üyesini, üretti. İlk IBM kişisel bilgisayarı, model 5150’de kullanılan 8088 mikroişlemcisi, 8086’nın harici bir 8-bit data bus a sahip versiyonuydu. 8086 ve 8088 sonrasında Intel 80186, 80286 ve 1985'te 32-bit 80386’yı üretti ve işlemci ailelerinin geriye uyumluluğuyla; PC piyasasındaki egemenliğini sağlamlaştırdı. Gömülü mikroişlemci bellek yönetim birimi (the integrated microprocessor memory management unit) (MMU), Intel’de Childs et al. tarafından ortaya atıldı ve 4,442,484 numaralı Birleşik Devletler patenti alındı. 32-bit tasarımları ortaya çıkmaya başladıktan sonra 16-bit tasarımları piyasada çok fazla kalamadı. 32-bit tasarımların en ünlülerinden biri, 1979’de üretilen MC68000 idi. Sık bilinen adıyla 68K, 32-bit yazmaçlara (register), fakat 16-bit dahili data yollarına (data paths) ve pin sayısını azaltmak üzere 16-bit harici data bus a sahipti ve yalnızca 24-bit adreslemeyi destekliyordu. Motorola’nın onu genel olarak 16-bit bir işlemci olarak tanıtmasına rağmen, açık bir şekilde 32-bit mimarisine sahipti. Yüksek hız, büyük (16 megabayt) bellek alanı ve nispeten ucuz fiyatı onu sınıfının en popüler ana işlem birimi tasarımı haline getirdi. Atari ST ve Commodore Amiga gibi 1980’lerin ortalarındaki sistemlerde kullanılmasının yanı sıra aynı zamanda Apple Lisa ve Macintosh sistemlerinde de 68000 kullanılmıştır. Dünyanın ilk tek-çip tam 32-bit mikroişlemcisi (32-bit data yolları, 32-bit bus lar ve 32-bit adresleme), ilk örnekleri 1980’de gelen ve üretime 1982’de geçen AT&T Bell Labs BELLMAC-32A idi (Bu kaynakçasal referans a ve bu genel referans a bakabilirsiniz). 1984'te AT&T’nin dağılmasından sonra bu mikroişlemciye WE 32200 adı verildi (WE Western Electric’in kısaltmasıydı) ve iki takipçi nesile sahip oldu: WE 32100 ve WE 32200. Bu mikroişlemciler, AT&T 3B5 ve 3B15 mikrobilgisayarlarda, Dünya'nın ilk masaüstü süpermikrobilgisayarı 3B2’de, Dünya'nın ilk 32-bit dizüstü bilgisayarı “Companion”da ve günümüzdeki oyun konsollarındakine benzer ROM-pack bellek kartuşu kullanan Dünya'nın ilk kitap-boyutunda (book-sized) süpermikrobilgisayarı “Alexander” da kullanıldı. Bu sistemlerin tümü UNIX System V işletim sistemini çalıştırıyordu. Intel’in ilk 32-bit mikroişlemcisi iAPX 432 idi. 1981’de üretilen bu mikroişlemci, ticari bir başarıya ulaşamadı. Gelişmiş bir yetenek tabanlı nesne yönelimli mimariye (capability-based object-oriented architecture) sahipti. Fakat Motorola 68000 gibi rakip mimarilere göre düşük performans elde ediliyordu. Motorola’nın 68000 ile yakaladığı başarı, sanal bellek (virtual memory) desteği sunan MC68010’u doğurdu. 1985'te tanıtılan MC68020 tam 32-bit data ve adres bus larına sahipti. 68020, Unix süpermikrobilgisayar piyasası ve masaüstü sistemler üreten birçok küçük şirket (örneğin; Altos, Charles River Data Systems) için çok popüler oldu. Bunu takiben, MMU’yu çipe ekleyen MC68030 ile beraber 68K ailesi, DOS çalıştırmayan her sistem için uygun işlemci oldu. Devam eden başarı, daha iyi aritmetik performans için FPU’ya sahip olan MC68040’ı doğurdu. 68050, hedeflediği performansa ulaşamadı ve piyasaya sürülmedi. Takipçisi MC68060, piyasaya çok daha hızlı bir RISC tasarımla sürüldü. 1990’ların başlarında 68K ailesi masaüstü piyasasından çekildi. Diğer büyük şirketler, 68020’yi tasarladı ve takipçilerini gömülü ekipmanlarda (embedded equipment) kullandılar. Bir noktada, gömülü ekipmanlardaki 68020’lerin sayısı, PC’lerdeki Intel Pentium’lardan daha fazlaydı (Gömülü kullanım bilgisi için bu siteye bakınız). ColdFire işlemci çekirdekleri, saygıdeğer 68020’nin türevleriydi. Bu zaman süresince (1980’lerin başlarından ortalarına kadar), National Semiconductor, NS 16032 adında (daha sonra 32016 ismi verildi) 68020’ye çok benzer bir 16-bit pinout lu, 32-bit dahili mikroişlemciyi, tam 32-bit versiyonu olan NS 32032’yi ve bir sınıf 32-bit endüstriyel OEM mikrobilgisayarları üretti. 1980’lerin ortalarında, Sequent, NS 32032 kullanarak; ilk simetrik çoklu-işlemcili (symmetric multiprocessor (SMP)) server sınıfı bilgisayarı üretti. Bu, 32032’nin birkaç başarısından biriydi ve 1980’lerin sonunda piyasadan çekildi. MIPS R2000 (1984) ve R3000 (1989) çok başarılı 32-bit RISC mikroişlemcilerdi. Uç sınıf (high-end) iş platformlarında ve server larda kullanıldı. Diğer tasarımlardan biri, piyasaya çok geç giren ve çabuk çekilen ilginç Zilog Z8000’di. 1980’lerin sonlarındaki “mikroişlemci savaşları” bazı mikroişlemcileri öldürdü. Örneğin, sadece bir ana tasarım kazancıyla, Sequent’in NS 32032’si yok oldu ve Sequent, Intel mikroişlemcileri kullanmaya başladı. 1985'ten 2003'e kadar 32-bit x86 mimarisi, masaüstünde, dizüstünde ve server piyasasında giderek yaygınlaştı ve bu mikroişlemciler gittikçe daha hızlı ve daha yetenekli hale geldiler. Intel, mimarisinin öncü versiyonlarını diğer şirketlere lisansladı fakat Pentium'u lisanslamayı reddetti. Bu yüzden AMD ve Cyrix, kendi tasarımlarını yaparak bu mimarinin daha sonraki versiyonlarını gerçekleştirdiler. Bu kısa süre içinde, işlemcilerin karmaşıklığı (transistör sayısı) ve yetenekleri (komut/saniye) en az 1000 katına çıktı. 1990’ların başlarından beri bazı piyasalarda 64-bit mikroişlemciler kullanılırken, 2000’lerin başları PC piyasası için hedeflenmiş 64-bit mikroçiplerin doğuşu olarak kabul edilir. AMD’nin Eylül 2003'te ilk 64-bit IA-32 ile geriye uyumlu mimarisi olan AMD64’ü tanıtmasından sonra, Intel de kendi x86-64 ciplerini üretti ve 64-bit masaüstü çağı başlamış oldu. İki işlemci de eski 32-bit uygulamaları çalıştırabilirken, yeni 64-bit yazılımları da destekliyordu. 64-bit Windows XP ve 64-bit çalışabilen Linux ile yazılımlar da bu işlemcilerin bütün gücünü ortaya çıkarma fırsatı buldu. 64-bit e geçiş sadece yazmaç boyutlarının IA-32’ye göre artması değil ayrıca yaşlanmış CISC tasarımı için genel amaçlı yazmaçların sayısının da iki katına çıkması demekti. 64 bit e geçiş, 90’ların başlarında PowerPC işlemcilerinin tasarımından beri amaçlanmıştı ve uyumsuzluk için büyük bir neden değildi. Mevcut tam sayı yazmaçları, ilgili data yolları gibi genişletilmişti fakat birkaç yıl boyunca IA-32’de olduğu gibi floating point ve vektör birimleri 64 bit veya daha fazlasında çalışıyordu. x86-64’e genişleyen IA-32’de olanın aksine, 64-bit PowerPC’ye yeni bir genel amaçlı yazmaç eklenmedi. Böylece, geniş adres alanını kullanmayan 64-bit modu uygulamaları çalıştırılırken elde edilen performans kazancı az oluyordu. 1990’ların başlarından beri server larda ve iş platformlarında kullanılan ve popüler olan simetrik çokluişlem (multiprocessing) tasarımlarında olduğu gibi, bilgisayarın performansını arttırmak için değişik bir yaklaşım da bilgisayara daha fazla işlemci eklemekti. Moore Kanunu’na uygun kalmak; çip yapma teknolojileri, teknolojinin fiziksel sınırlarına yaklaştıkça daha da zorlaşmaktadır. Bu yüzden, piyasadaki sabit gelişimlerin hızını yakalamak için mikroişlemci üreticileri performansı arttırmak adına başka yollar aramaktadırlar. Birçok-çekirdekli işlemci, kabaca birden fazla mikroişlemci çekirdeğini kapsayan tek bir çiptir. Etkin olarak, potansiyel performansı çekirdek sayısıyla çarpmak (işletim sistemi ve yazılım birden çok işlemcinin avantajını kullanacak şekilde tasarlamışsa) genel performansı verir. Bus arayüzü ve ikinci seviye önbellek (second level cache) gibi bazı bileşenler çekirdekler arasında paylaşılabilir. Çekirdekler fiziksel olarak birbirlerine çok yakın olduğu için, ayrık çokişlemcili sistemlere göre, birbirleriyle iletişimleri çok daha yüksek saat hızlarında gerçekleşir ve böylece genel sistem performansı artmış olur. 2005'te, ilk büyük piyasa çift-çekirdek (dual-core) işlemcileri duyuruldu ve 2006 itibarıyla, server lar için dört-çekirdek (quad-core) işlemciler kullanılabilir olmaya başlarken, çift-çekirdek işlemciler uç-sınıf server larda ve iş platformlarında yaygın olarak kullanılmaktadır. 1980’lerin ortalarından 1990’ların başlarına kadar, birçok yeni, yüksek performanslı RISC (azaltılmış komut kümesi bilgisayarı (reduced instruction set computer)) mikroişlemciler üretildi. Bu mikroişlemciler, özel amaçlı makinelerde ve Unix iş platformlarında kullanıldı ve Intel-standart masaüstü hariç bütün rollerde evrensel bir hale geldi. İlk ticari tasarım, MIPS Technologies tarafından yapıldı, 32-bit R2000 (R1000 piyasaya sürülmemişti). R3000 tasarımı gerçekten pratik bir hale getirmişti ve R4000 Dünya'nın ilk 64-bit tasarımı olarak tanıtıldı. Rakip projeler, IBM’in POWER ve Sun’ın SPARC sistemlerini doğurdu. Kısa bir süre içinde, tüm büyük üreticiler bir RISC tasarımı üretmeye başladılar. Bunlardan bazıları ise: AT&T CRISP, AMD 29000, Intel i860 ve Intel i960, Motorola 88000, DEC Alpha ve HP-PA’ydı. Piyasa güçleri, ana masaüstü RISC işlemci olarak PowerPC’yi ve sadece Sun tasarımlarında kullanılan SPARC’ı bırakarak; bu tasarımlardan çoğunun eriyip gitmesine neden oldu. MIPS, en önemlisi Cisco router larında olduğu gibi çoğu gömülü tasarım olarak kullanılan bazı SGI sistemleri sağlamaya devam etmektedir. Orijinal tasarımların geri kalanı ise günümüzde ya yok olmuştur ya da yok olma eşiğindedir. Diğer şirketler, özellikle ARM’a yöneldi. ARM orijinal olarak ev bilgisayarlarını amaçlamış fakat daha sonra gömülü işlemci piyasasına yoğunlaşmıştır. Bugün, MIPS, ARM veya PowerPC çekirdeği tabanlı RISC tasarımları işlemsel aygıtların (computing devices) çok geniş çoğunluğuna güç vermektedir. 64-bit hesaplamalarında, DEC Alpha, AMD64, MIPS, SPARC, Power Mimarisi ve HP-Intel Itanium popüler tasarımlardır.. “Mikroişlemci” terimi, geleneksel olarak bir tek-çip veya çoklu-çip ana işlem birimini veya bir-çipte-sistemi (System-on-a-chip (SoC)) işaret ederken; aynı teknolojiyle birkaç tip özelleşmiş işlem aygıtı üretildi. En yaygın örnekler mikrodenetleyicilerdir: Sayısal Sinyal İşleyiciler (Digital Signal Processors (DSP)) ve Grafik işleme birimleri (Graphics processing units (GPU)). Bunların çoğu örneği, ya programlanabilir değil ya da kısıtlı programlama yeteneklerine sahiptir. Örneğin, genelde 1990’lardaki GPU’lar büyük ölçüde programlanabilir değildi ve ancak yakın zamanda programlanabilir vertex shader gibi sınırlı yeteneklere kavuştular. “Mikroişlemci” ile ne tanımlandığı konusunda evrensel bir konsensüs yoktur fakat aksi özellikle belirtilmemişse terimin bir özel amaçlı işlemciyi değil genelde bir genel amaçlı ana işlem birimini işaret ettiğini varsaymak yanlış olmaz. RCA 1802, "statik tasarım" a sahipti. Statik tasarımın anlamı, saat frekansının keyfi olarak 0 Hz e, tam bir durma haline, kadar düşürülebilmesiydi. Bu, Voyager/Viking/Galileo uzay araçlarının yolculuklarının olaysız anlarında minimum elektrik enerjisi tüketmesini sağlıyordu. Yön bulma güncellemeleri, Dünya'ya göre meyil kontrolü, data alımı ve radyo iletişimi gibi önemli görevlerde zamanlayıcılar ve/veya sensörler işlemciyi zamanında hızlandırabiliyordu. Günümüzde tasarlanan ve üretilen işlemciler PC’lerde, cep telefonlarında, gömülü sistem uygulamaları gibi hayatımızın pek çok alanında kullandığımız elektronik aletlerde kullanılmaktadır. Tarihsel işlemci tasarım sürecinde teknolojinin hızla gelişmesiyle bazı tasarımlar güncelliğini kaybetmiştir, bununla birlikte bazı tasarımların kullanımına ise günümüzde de devam edilmektedir. Bu kadar çeşitli alan için tasarlanan işlemciler elbette tek bir kriter göz önüne alınarak sınıflandırılamaz. İşlemci sınıflandırması birçok farklı duruma göre yapılabilir. Bunlar: paralelliğe, mimariye, belleklere, adresleme kiplerine göre yapılabilmekte. Bu sınıflandırma paralel ve paralel olmayan şeklindedir. Adından da anlaşılabileceği gibi bu gruba dahil olan işlemcilerde komutlar eşit cycle sayısında işlenir. Örneğin türn komutların 1 ya da 2 saat çevriminde bitirilmesi gibi. İşlemcide kullanılacak saat hızı seçiminde en yavaş komut (critical path) dikkate alınarak seçim yapılmalıdır. Tasarımı single cycle tasarımına göre daha zordur. Tasarım yapılırken komutlar daha küçük kısımlara ayrılırlar. Bu küçük kısımlar daha hızlı bir saat çevrimi ile işlenir. Örneğin bir komut 5 küçük kısma ayrılıp 5 cycle da işlenirken başka bir komut 2 cycle da tamamlanabilir. Performans olarak kısa komutların çokça kullanıldığı bir programda single-cycle işlemcilerden hızlıdır. Tasarım yapılırken daha fazla componente ihtiyaç duyulur. Çok tekrarlanan ve alt parçalara bölünen işlemlerde kullanılır. Genel yapısı yandaki resimde gösterildiği gibidir. Pipeline aritmetik iş hattı ve komut iş hattı( Instruction Pipeline) olmak üzere iki kısımdan oluşur. Merkezi işlem birimleri komutları işlenirken belli alt işlemleri tekrar ederler. En basit iş hattı iki segmanlı olarak kurulabilir. Verimi artırmak için komut işlemi daha küçük parçalara ayrılabilir. Superscalar işlemciler, her saat sinyalinde birçok komutu okuyarak kendi komut sıralamasına koyar. Aynı anda aynı fonksiyonel üniteler birden fazla komut tarafından kullanılamayacağından superscalar işlemcilerde fonksiyonel üniteler birden fazladır. Bunun dışında komutların program sırası dışında (out of order execution) işlenmesine olanak sağlayan yapılar ile paralellik arttırılabilir. Bu işlem “reorder buffer” ya da genişletilmiş register file ile sağlanabilir. CISC mimarisinin karakteristik iki özelliğinden birisi, değişken uzunluktaki komutlar, diğeri ise karmaşık komutlardır. Değişken ve karmaşık uzunluktaki komutlar bellek tasarrufu sağlar. Karmaşık komutlar İki ya da daha fazla komutu tek bir komut haline getirdikleri için hem bellekleri hem de programda yer alması gereken komut sayısından tasarruf sağlar. CISC yapısının en çok kullanıldığı alan sinyal işlemede kullanılan DSP işlemcileridir. RISC mimarisi, CISC mimarili işlemcilerin kötü yanlarını piyasanın tepkisi ve ona bir alternatif olarak, işlemci mimari tasarımlarında söz sahibi olan IBM, Apple ve Motorola gibi firmalarca sistematik bir şekilde geliştirilmiştir. RISC yapısının güzelliği, basit yapılar içermesinden dolayı bu yapıların kullanılarak çok farklı şekilde kompleks yapıların çözülmesindedir. Sonuç: işlemci sınıflamalarından iki mimari hakkında ön bilgi verildi. Fakat işlemci yapılandırılması bu iki mimari ile sınırlı değildir. Bu konu paralelliğe ve adresleme kiplerine göre ele alındı. 2003'te yaklaşık 44 milyar dolar değerinde mikroişlemci üretildi ve satıldı. Bu paranın yaklaşık yarısının masaüstü ve dizüstü kişisel bilgisayarlarda kullanılan ana işlem birimlerinde harcanmasına rağmen bunlar satılan bütün ana işlem birimlerinin sadece yaklaşık %0.2’siydi. Dünyada satılan bütün CPU’ların yaklaşık %55’i 8-bit mikrodenetleyicilerdir. 1997’de 2 milyardan fazla 8-bit mikrodenetleyici satıldı. Dünyada satılan bütün CPU’ların %10’undan daha azı, 32-bit veya daha fazladır. Satılan bütün 32-bit CPU’lardan %2 si masaüstü veya dizüstü kişisel bilgisayarlarda, geri kalanı ise tost makinesi, mikrodalga, elektrik süpürgesi ve televizyon gibi ev eşyalarında kullanılmıştır. “Genel olarak bakıldığında, bir mikroişlemci, mikrodenetleyici veya DSP’nin ortalama fiyatı 6$’ın biraz üstündedir.” Fen bilgisi öğretmenliği Fen bilgisi öğretmenliği bölümü, Türkiye'deki eğitim fakültelerinin, ilköğretim ikinci kademe için öğretmen yetiştiren bölümüdür. Yükseköğretim Kurulu'nun eğitim fakültelerini yeniden yapılandırma sürecinde ilk kez 1998 yılında açılmıştır. Fen bilgisi öğretmenliği bölümünde dersler üç bölüme ayrılmıştır: Alan derslerinde temel bilim dersleri olan fizik, kimya, biyoloji ve matematik yer alır. Meslek bilgisi dersleri, eğitim bilimleri ile fen laboratuvarı derslerinden oluşur. Genel kültür dersleri ise öğretmen adayının değişen dünyanın oluşan yeni şartlarına ayak uydurmasını sağlayacak şekilde derslerle donatılmıştır. Bunlardan bazıları; Türk eğitim tarihi, topluma hizmet uygulaması ve bilgisayardır. Ruhname Ruhname (Türkmence:"Ruhnama"), Türkmenistan Eski Cumhurbaşkanı Saparmurat Niyazov'un yazdığı kitaptır. Türk milletinin ahlâk değerlerinin kökünün Nuh’a dayandığı belirtilen kitabın ilk sayfalarında, Nuh’un öğütlerine genişçe yer verilir ve Türkmen’in toplumsal davranış ve görgü kurallarının bu öğütler ışığında oluştuğu ifade edilmektedir. Nebil Büyükpamukçu Nebil Büyükpamukçu Ege Üniversitesi Tıp Fakültesi’ni bitirmiş, ardından Hacettepe Üniversitesi Tıp Fakültesi Genel Cerrahi Anabilim Dalı’nda uzmanlığını yapmıştır (1968) ve yine aynı üniversitede Çocuk Cerrahisi Anabilim Dalı’nda uzmanlık eğitimini tamamlamıştır(1978). 1970-1971’de aynı üniversitede çocuk cerrahisi öğretim görevliliği yapmıştır. İngiltere’de Sheffield Çocuk Hastanesi’nde başasistanlık yapmış(1971-1973), daha sonra yurda dönerek doçent olmuştur(1974). Türkiye’de ilk kez çocuklarda canlıdan canlıya böbrek nakli yapan ekipte yer almıştır(1975). İngiltere’de Alder Hey Çocuk Hastanesi’nde konsültanlık, Liverpool Üniversitesi’nde öğretim üyeliği yapmıştır(1977-1978). Ardından yurda dönerek profesör olmuştur(1978). 1979-1980’de İngiltere’de Western Genel Hastanesi’nde ve Edinburgh’da Kraliyet Çocuk Hastanesi’nde konsültan çocuk cerrahı olarak çalışmıştır. 1980’den 2006'ya Hacettepe Üniversitesi Tıp Fakültesi Çocuk Cerrahisi Anabilim Dalı’nda profesör olarak, değişik dönemlerde anabilim dalı başkanlığı görevinde de bulunarak çalışmıştır. Başkent Üniversitesi’nde Tıp Fakültesi kurucu dekanlığı görevinde bulunmuştur. 1988’den itibaren çocuk ve erişkinde karaciğer nakli yapan ekipte yer almıştır. Türkiye Çocuk Cerrahisi Derneği ve Hacettepe Çocuk Cerrahisi Derneği kurucuları arasında yer almış, yönetim kurulu üyeliği ve başkanlık görevlerinde bulunmuştur. Orta Doğu Organ Nakli Topluluğu genel sekreterliği yapmıştır. 2006 şubat ayında tedavi için gittiği Amerika'da vefat etti. Yurda getirildikten sonra Hacettepe Üniversitesinde yapılan törenin ardından toprağa verildi. Evli ve iki çocuk babasıdır.Eşi Prof.Münevver Büyükpamukçu Hacettepe Üniversitesi Tıp Fakültesi Pediatrik Onkoloji Bilim Dalı Başkanlığı yapmaktadır. Ã‡ay TV Çay TV, Karadeniz merkezli yayın yapan ve Karadeniz Bölgesi'nin gündemi ile ilgili haberler veren ulusal bir kanaldır. 2 Mart 1995'te yayına başladı. Ardından 31 Ağustos 2005'te uydu yayınına geçti. Hâlen karasal yayını sadece Karadeniz Bölgesindedir ve Türksat ve D-Smart yayını yapmaktadır. Çakırbağ, Kale Çakırbağ, Denizli'nin Kale ilçesine bağlı bir mahalle. 55. Türkiye Hükûmeti 55. Türkiye Cumhuriyeti Hükûmeti, (3. Yılmaz Hükûmeti ve ANASOL-D olarak da bilinir), 30 Haziran 1997-11 Ocak 1999 tarihleri arasında görev yapan, Anavatan Partisi, Demokratik Sol Parti ve Demokrat Türkiye Partisi koalisyonunun oluşturduğu Türkiye hükûmetidir. ANAP Genel Başkanı ve Rize Milletvekili Mesut Yılmaz'ın 20 Haziran 1997 tarihinde, Cumhurbaşkanı Süleyman Demirel tarafından görevlendirilerek kurduğu hükûmettir. 1998 yılında sinema oyuncularına ve şarkıcılara Devlet Sanatçısı unvanı verilmiştir. Hükûmeti ANAP, DSP ve Demokrat Türkiye Partisi tarafından oluşturulan azınlık koalisyonu kurdu. CHP de hükûmeti dışarıdan destekledi. 30 Haziran günü cumhurbaşkanından onay alan Hükûmet, 8 Temmuz'da TBMM'den 256 ya karşılık 281 oyla güvenoyu aldı. Türkbank ihalesindeki yolsuzluk iddiaları üzerine CHP hükûmete desteğini geri çekti. CHP hükûmet aleyhinde gensoru önergesi verdi. 25 Kasım 1998 tarihinde oylanan önerge TBMM tarafından kabul edilince güvenoyu almayan ANASOL-D hükûmeti düştü. 11 Ocak 1999'da Bülent Ecevit, 56. hükûmeti kurmuştur. Golden Earring Golden Earring, 1961 yılında Hollanda'nın Lahey kentinde kurulmuş olan rock grubu. Uluslararası başarıyı yakalayan şarkıları Twilight Zone, Radar Love ve Eight Miles High olarak sayılabilir. Otuzun üzerinde altın ve platin plak kazanan grubun bugünkü üyeleri; George Kooymans (vokal, gitar; kurucu üye), Barry Hay (vokal, flüt, gitar, saksafon; 1968 yılında gruba katıldı), Rinus Gerritsen (bas gitar, keyboard; kurucu üye) ve Cesar Zuiderwijk (vurmalı çalgılar; 1970 yılında gruba katıldı). 1961 yılında 13 yaşındaki George Kooymans ve komşusu 15 yaşındaki Rinus Gerritsen tarafından Lahey'de kuruldu. İlk kurulduğunda ismi "The Tornados" olan grup bu ismin hali hazırda başka bir grup tarafından kullanıldığını öğrenince Marlene Dietrich'in bir şarkısında esinlenerek ismini Golden Earrings olarak değiştirmiştir. İleriki yıllarda "s" harfini de çıkartarak isme son hali olan Golden Earring verilmiştir. İlk liste başarısını 1965 yılında "Please Go" ile elde eden grup Hollanda listelerinde 9. sıraya kadar yükseldi. İkinci singleları olan "That Day" Hollanda listelerinde ikinci sıraya kadar yükselmiş, birinci sıraya ise Beatles'ın Michelle isimli şarkısı nedeniyle ulaşamamıştır. İlk olarak bir numaraya 1968 yılında "Dong Dong Diki Diki Dong" ile ulaştılar. 1969-70 yıllarında Amerika turnesine çıkan grup, buradaki deneyimlerinden etkilenerek hard rock tarzına doğru kaymış ve Led Zeppelin ile birlikte çalmışlardır. 1969-84 yılları arasında 13 turne gerçekleştirdikleri Amerika'da Santana, Led Zeppelin, The Who, Rush, 38.Special. Kiss ve Aerosmith'in ön grubu olarak sahne aldı. Ayrıca The Kinks, Eric Clapton, Pink Floyd ve Jimi Hendrix ile birlikte çaldı. Jimi Hendrix grubun basçısı Rinus Gerritsen'i Jimi Hendrix Project'e katmak istemiş fakat Rinus tarafından bu teklif geri çevrilmiştir. Golden Earring, sahne performansları ile de öne çıkan bir gruptur. Çoğunluğu Benelüks ülkelerinde olmak üzere yılda yaklaşık 200 konser vermektedirler. 1970 yılından beri aynı kadroyu koruyan grup, şu anda hala faaliyet gösteren en eski rock grubudur. Zira Rolling Stones'dan bir yıl önce kurulmuştur. Cook Adaları millî futbol takımı Cook Adaları millî futbol takımı, Cook Adaları'nı uluslararası arenada temsil eden futbol takımıdır. 56. Türkiye Hükûmeti 56. Türkiye Cumhuriyeti Hükûmeti, ("4. Ecevit Hükûmeti" olarak da bilinir), 11 Ocak 1999-28 Mayıs 1999 tarihleri arasında görev yapan, Demokratik Sol Parti genel başkanı Bülent Ecevit'in kurduğu Türkiye hükûmetidir. 23 Aralık 1998 tarihinde Cumhurbaşkanı Süleyman Demirel tarafından görevlendirilen DSP Genel Başkanı ve Zonguldak Milletvekili Bülent Ecevit hükûmeti kuramayarak görevi iade etmiştir. Ecevit, 7 Ocak 1999 tarihinde yeniden hükûmeti kurma görevini üstlenmiş ve kurduğu azınlık hükûmeti, 11 Ocak 1999 tarihinde Cumhurbaşkanı tarafından onaylanarak, 17 Ocak 1999 tarihinde de TBMM'den güvenoyu almıştır. Elmelik, Kelkit Elmelik, Gümüşhane ilinin Kelkit ilçesine bağlı bir köydür. Elmelik, Kelkit’in küçük köylerinden biridir. Yüksek bir tepenin yamacında kurulmuştur. Köyün yüz ölçümü 6.0 km²dir. Köyün deniz seviyesinden yüksekliği ise 1690 metredir. 2000 yılındaki nüfus sayımında köyde 50 civarında kişi yaşamaktadır. Gümüşhane iline 90 km, Kelkit ilçesine 14 km uzaklıktadır. Kelkit İlçesi Elmelik Köyü Fotoğraf Sayfası Blood Bros. Blood Bros, Türkçe adıyla 'kan kardeşler' TAD Şirketi tarafından 1990 yılında yapımış arkeyd türü oyundur. Oyun Cabal adlı oyunun vahşi batı konusuyla geliştirilmiş biçimidir. Uzak batıda , merhametsiz haydutlar, iyi insanları canlarından bezdirdi ve o haydutları ancak sen durdurabilirsin. Muhteşem silah ve cephanenle onları yok et ve kasabaya barışı getir. Özellikle yok edilebilir arka planlar ve güzel silahlar, örneğin tabancalar, makineli tüfekler, bazukalar ve el bombaları bunlardan bazıları. 57. Türkiye Hükûmeti Türkiye Cumhuriyeti 57. Hükûmeti, 5. Ecevit Hükûmeti (28 Mayıs 1999 - 18 Kasım 2002) Dönemin Demokratik Sol Parti Genel Başkanı ve İstanbul Milletvekili Bülent Ecevit'in dönemin Cumhurbaşkanı Süleyman Demirel tarafından 3 Mayıs 1999 tarihinde görevlendirilerek MHP ve ANAP ile kurduğu koalisyon hükûmetidir. Bazı siyasi yorumcular tarafından ANASOL-M olarak da adlandırılmaktadır. 28 Mayıs 1999 tarihinde dönemin Cumhurbaşkanı Süleyman Demirel tarafından onaylanan hükûmet, 9 Haziran 1999 tarihinde TBMM'den güvenoyu aldı. 18 Nisan 1999 genel seçimleri'nden 1. parti olarak çıkan DSP tek başına hükûmet kuracak çoğunluğa sahip olmadığı için koalisyon kurma zorunluluğu doğmuştur. En fazla sandalyeye sahip partinin genel başkanı sıfatı ile 3 Mayıs 1999'da dönemin Cumhurbaşkanı Süleyman Demirel'den hükûmeti kurma görevi alan Bülent Ecevit MHP ve ANAP ile görüşmelerde bulunarak bir koalisyon hükûmeti kurma girişimlerine başlamıştır. DSP eski Genel Başkanı Bülent Ecevit, ikinci parti MHP'nin Genel Başkanı Devlet Bahçeli ve dördüncü parti ANAP'ın eski Genel Başkanı Mesut Yılmaz arasında 28 Mayıs 1999 tarihinde imzalanan 57. Cumhuriyet Hükûmeti Koalisyon Protokolü ile 57. Hükûmet kurulmuştur. Koalisyon Protokolünde; AB'ye uyum sürecinde uyum paketlerinin ilk üçü çıkarılmıştır. Türk Medeni Kanunu yeniden ele alınmış ve çıkarılmıştır. Tarım Bakanlığı'nca, Türk tarım ve hayvancılığı için bir dönüm noktası olarak gösterilen, biyoteknoloji alanında hayvancılığa büyük bir yol katettirecek olan "Embriyo transferi" çalışması Çukurova Tarımsal Araştırmalar Enstitüsü tarafından başlatılmıştır. Yine Tarım Bakanlığı'nca "Ulusal Çiftçi Kayıt Sistemi" kurulmuş ve tarımsal veri tabanı oluşturulmuştur. 57. hükûmet döneminde 2000 Türkiye Finansal Krizi, 2001 Türkiye ekonomik krizi ve "Kara Çarşamba" olarak da tarihe geçen Cumhuriyet tarihinin en büyük krizlerinin çıkması 57. hükûmetin sonunu hazırlamıştı. 2002'de Başbakan Bülent Ecevit'in sağlık durumunun kötüleşmesi ile ilgili tartışmalar başladı. Bu tartışmalar üzerine Başbakan yardımcısı Devlet Bahçeli, 7 Temmuz 2002'de aldığı kararla 3 Kasım 2002'de seçim yapılmasını istedi. 8 Temmuz 2002'de, Ecevit'in sağ kolu olarak nitelendirilen Devlet Bakanı ve Başbakan Yardımcısı Hüsamettin Özkan,Muş milletvekili Zeki Eker Dışişleri Bakanı İsmail Cem, DSP'li Bakanlar ve milletvekilleri istifa etti. 22 Temmuz 2002'de DSP'nin milletvekili sayısı 128'den 64 düşmüştü ve TBMM'de 4. parti oldu. DSP'den ayrılanların çoğu Yeni Türkiye Partisi'ne geçti. Bu olay üzerine 31 Temmuz 2002'de 3 Kasım'da genel seçimin yapılması için TBMM'de yapılan oylama sonucunda 514 milletvekilinin 449 kabul 62 ret oy verdi. Oylamalarda 62 ret oy verenler DSP milletvekillerinde oluşuyordu. 3 Kasım 2002'de yapılan seçimlerde iktidarda bulunan MHP %8,35, ANAP %5,12 ve DSP %1,22 oy alarak tamamen TBMM'nin dışında kaldılar. 18 Kasım 2002'de Abdullah Gül'ün 58. hükûmeti kurmasıyla 57. hükûmet sona erdi. Georg Simmel Georg Simmel (d. 1 Mart 1858, Berlin – ö. 28 Eylül 1918, Strassburg) "Alman Sosyolojisi"'nin kurucularından Alman sosyolog ve filozof. Alman kültür sosyolojisi geleneğinin önemli temsilcilerindendir. Berlin'de Yahudi bir ailede doğdu. Babasının erken ölümü üzerine kendisini yetiştiren Katolik bakıcısı sebebiyle bir Katolik olarak büyütüldü. Ferdinand Tönnies ile birlikte Alman Sosyolojisinin kurucularındandır. Modern şehirleri coğrafi bir mekan yerleşme ve yaşama olmaktan çok, toplumsal sosyal ilişkileri ve bu ilişkiler doğrultusunda alışverişin yaşandığı sosyolojik bir olgu olarak ele alır. En çok "birey kent yaşamında kendisini nasıl üretmekte?" ve "kentsel yaşamın çelişkilerini aşmak için hangi tür stratejilere baş vurmaktadır?" sorularına cevap aramıştır. Çalışmaları toplumsal form kavramının sosyoloji literatürüne kazandırılmasını sağlamıştır. Bu yüzden uluslararası litaratürde formların sosyoloğu olarak bilinir. Daha çok toplumsal etkileşimcilik kavramı üzerinde durmuştur. Türkçeye tercüme edilmiş eserleri arasında en bilineni "Philosophie der Geldes" (Paranın Felsefesi)'dir. Simmel'in 20. yüzyıl boyunca, kent ve modernite sosyolojisi, kültürel kuram ve eleştirel düşünce üzerindeki etkisi, 21. yüzyılda da özellikle "kültürel çalışmalar" alanında ve Zygmund Bauman gibi "postmodernite kuramları" aracılığıyla sürdürmektedir. Kendisi aynı zamanda mikro sosyoloji kavramını da litaratüre kazandırmıştır. Bireyin ve toplumun incelenmesi sırasında daha küçük olgularında incelenmesi gerektiğini savunmuştur. Modanın da sosyolojisini yapmıştır. Ona göre moda bireyi hem ayrıştıran hem de diğerlerine benzeten bir olgu olması nedeni ile insanın zihnindeki çift duruma da hitap ettiğini belirtmiştir. Yeninur Ada Yeninur Ada (d. 1972, Elazığ), sanatçı. Ailesi Tunceli'dendir. 1993 yılında girdiği Ege Üniversitesi Devlet Türk Müziği Konservatuvarı Ses Eğitimi Bölümü'nden 2000 yılında mezun olmuştur. 2004 yılında Yasemin Göksu ve Sumru Agıryürüyen’le birlikte “"Üç Kadın"” projesinde yer aldı. Libre (kuvvet birimi) Pound-kuvvet (sembol lb-f veya lbf) ÅŸeklinde olup bir kuvvet birimidir. Bir pound-kuvvet, kütlesi bir pound (453,59237 gram) olan yeryüzündeki bir cismin, üzerinde bulunduğu desteğe uyguladığı kuvvettir ve 4,448222 N'a eşittir. Standart yerçekimi ivmesi genellikle 9,80665 m/s² (ya da yaklaşık 32,17405 ft/s²) alınabilir. Fakat, 32,165 ft/s² (yaklaşık 9,80237 m/s²) gibi diğer değerler de kullanılmaktadır. Ivan Klasnić Ivan Klasnić, (d. 29 Ocak 1980), Hırvat eski futbolcudur. Mainz'den önce kiralık olarak Bolton Wanderers, FC Nantes, FC Nantes'den önce de SV Werder Bremen forması giymiştir. 2006 FIFA Dünya Kupası'nda Hırvatistan millî futbol takımı kadrosunda yer almıştır. Millî takımda şu ana kadar oynadığı 29 maçta 19 gol atma başarısı göstermiştir. 2007'de iki kez böbrek nakli yaşamasına karşın Werder Bremen takımında oynadığı maçlarda harikalar yaratmış ve takımını tek başına sırtlamıştır. Werder Bremen'de oynadığı 7 sezon boyunca taraftarların sevgilisi olmuştur. Özellikle sürati ve tekniğiyle dikkat çekmiştir. Türkiye'nin Hırvatistan'ı 1-1 berabere kalıp penaltılarla elediği 2008 Avrupa Futbol Şampiyonası çeyrek final maçında takımının tek golünü 119. dakikada atmıştır. Bolton Wanderers’la bir sezon kiralık oynamak üzere sözleşme imzaladı. 2008-2009 sezonunda Fransa’nın FC Nantes, 2009-2012 yıllarında Bolton Wanderers, 2012-2013 sezonunda da 1. FSV Mainz 05 formasını giydi. Ocak 2007'de Klasnić'in böbrek yetmezliği geçirdiği bildirildi. 25 Ocak 2007'de annesi Šima tarafından bir böbrek nakli yapıldı, ancak vücudunun yeni organı reddettiği bildirildi. 23 Mart 2007'de reddedilen böbrek yerine bu kez babasından bir böbrek nakledildi. İkinci nakil başarılıydı ve Klasnić doktorlarının kendisine "futbol oynamaya devam edebileceğini" söylediğini belirtti. Bununla birlikte, Ağustos 2007'de Werder Bremen'deki doktorlar, vücudunun ağır bedensel zorlamalara dayanamaması nedeniyle eğitilmesini yasakladı. Doktorlar Eylül 2007'de yaklaşık altı aydır yokluğunda İvan Klasnić'in tam bir eğitim almasına izin verdiler. Daha sonra takıma katıldı ve kulübün kupa maçlarında birkaç maça çıktı. Son olarak, 24 Kasım 2007'de, ilk kez Werder kadrosuna seçildi ve Energie Cottbus'a karşı Bundesliga maçında 65 dakika oynadı. Klasnić 15 Aralık 2007'de Bremen'in Bayer Leverkusen karşısındaki 5-2'lik galibiyetiyle biten maçında 85 dakika oynadı. Mart 2008'de Klasnić, bir yıl sonra millî takıma geri çağrıldı. Böbrek naklinden sonra büyük bir turnuvaya ilk katılan oyuncu oldu. Euro 2008'de oynarken hem grup maçında hem de Türkiye karşısında çeyrek finalde gol attı. Eylül 2016'da, Klasnić'in nakledilen böbrek başarısız oldu ve kritik derecede hasta olduğu belirtildi. Toplum mühendisliği Toplum mühendisliği. Basitçe zihin mimarlığı, veya daha kompleks bir ifadeyle Toplumsal psikolojik bilinç mimarlığı denilen faaliyet. Uygulama toplum geneline, dar topluluklara veya kişilere karşı yürütülebilir. Stratejik, pazarlama, eğitim veya dini amaçlar bu faaliyetlerin harekat noktası olabilir. Pazarlama, sürekli tekrar, çocuklar, gençler, fakirler, ya da kadınlar gibi daha savunmasız gruplara yönelik propaganda ve organizasyonlar, alternatif veya rakip düşünceyi düşmanlaştıran zihinsel örgü ve bu bilincin şartlandırma yöntemleri ile yayılması söz konusu olabilir. Kişisel hayatta; Uzun süreli beyin yıkamanın dışsal faktörler olarak kişiler üzerinde algı, antisosyal kişilik bozuklukları ve dissosiyatif bozukluklara yol açması mümkündür. Toplumsal hayatta; bilinçli veya bilinçsiz bir şekilde ortaya çıkarılan bir düşüncenin gerçekleştirilmesi için yarı gerçek yarı senaryo bir hikâyenin psikolojik savunma mekanizmalarını harekete geçirmesi sonucu toplumsal hareket olarak isyan hareketleri ortaya çıkartılabilir. wikileaks belgeleriyle toplumda oluşturulan algılar aslında bu yöntem insanlık tarihi boyunca insanların toplu yaşama geçiş süreçleri içinde tarihler boyunca defalarca defa kullanılmış bir yöntemdir yakın tarih sel olaylar : 6-7 Eylül Olayları Toplum Mühendisliği, toplumun demografisinde, sosyal dokusunda, tarihten gelen yapısında değişiklik yapmak, tepkilerini, nefretlerini, isteklerini, sevgilerini, tutkularını ve kitlesel şekilde ifade ettiklerini duygularını yönlendirebilmek, kontrol altında tutabilmek, paralize edebilmek gibi yetileri içeren iştir. Böyle bir meslek dalı yoktur. Toplum mühendisliği, çeşitli meslek dallarından oluşan bir ekip tarafından, finansal destek, koruma, iletişim ve başka araçlar yardımı ile gerçekleştirilebilir. Daha çok askeri ve istihbari alanlarda kullanılan bir terimdir. Tarihte özellikle 19. yüzyılda kitlenin doğuşu ve gelişmesi, kitle iletişiminin yaygınlaşması ile birlikte kitle hareketlerinin ve dolayısıyla da kitleyi yönlendirici politik ve ideolojik söylemlerin geliştiğini görmekteyiz. Soğuk savaş döneminde ABD ve SSCB'nin başını çektiği iki kutuplu dünyada toplum mühendisliği çeşitli şekillerde söz konusu olmuş ancak her iki kutup da birbirlerini toplumlarını yanlış yönlendirmekle suçlamışlardır. Sovyetler Birliğinde, Çarlık Rusyasının toplumsal yapısı yerine yeni Sovyet kültürünü getirmek ve ideal Sovyet vatandaşı adına kampanyalar düzenlenmiş ve bunun için gazeteler, kitaplar, filmler vs. kullanılmıştır. Benzeri uygulamalar Çin'de Kültür Devrimi programında ve Kamboçya'da da uygulanmıştır. Aynı dönemde ABD'de de kitle "özgür dünya" idealiyle ve demokrasi adına hükümetlerinin savaştığına inandırılmış ve aydın çevrelerde komünist avı başlatılmış, kızıllarla işbirliği yaptığına inanılan kişilerin faaliyetleri engellenmiştir. Nazi yönetimi altındaki Almanya'da da Joseph Göbbels yönetimi altında kamuoyu oluşturan sofistike yöntemler geliştirilmiştir. Bu yöntemler daha sonraki yıllardaki propaganda yöntemleri için de model oluşturmuştur. En ünlü temsilcilerinden birinin Theodor W. Adorno olduğu Frankfurt Okulu gibi sosyoloji kuramcıları kitle kültürü gibi bir yeni fenomenin ve bu fenomen çerçevesinde de Nazizm gibi örnekleriyle yeni manipülatif bir gücün doğuşunu gözlemlemiş ve üzerinde yorumlarda bulunmuşlardır. Fred (futbolcu) Frederico Chaves Guedes kısa adıyla Fred (d. 3 Ekim 1983), forvet mevkisinde oynayan Brezilyalı futbolcudur. Brezilya Ligi ekiplerinden Cruzeiro'da forma giymektedir. Güçlü fiziğe sahip bir oyuncudur. Bu boyla ayaklarına da hakim olduğundan birçok takım için ideal forvettir. Brezilya millî futbol takımında da forma giyen Fred oynadığı 29 maçta 16 gol kaydetmiştir. 1 Agustos 2005 yılında Cruzeiro takımdan Ligue 1 ekiplerinden Lyon'a 15,60 milyon € ücret ile transfer olmuştur.Oynadığı 110 karşılaşmada 40 gol ve 9 asistlik performans göstermiştir.1 Mart 2009 tarihinde Brezilya Série A takımlarından Fluminense'e transfer olmuştur.Bu takımla çıktığı 125 maçta 77 gol ve 20 asistlik performans göstermiştir. Julio Cruz Julio Ricardo Cruz (d. 10 Ekim 1974, Santiago del Estero), Arjantinli eski futbolcudur. Forvette oynayan Cruz, en son Lazio takımının formasını giymiştir. Cruz, Lazio'dan önce Inter, Banfield, River Plate, Feyenoord ve Bologna takımlarında oynamıştır. Poundal Poundal bir SI birimi olmayıp, 1879'da kullanıma giren İngiliz foot-pound-saniye birim sistemine ait bir kuvvet birimidir. 1 poundal; 1 lb·ft·s, veya bir başka deyişle, bir pound ağırlığındaki bir kütlenin hızını saniyede 1 foot/saniye arttırmak için gerekli kuvvet olarak tanımlanır. 1 poundal = 0.138254954376 Newton dur. Örneğin; 150 pound ağırlığındaki bir insanı, 8 foot/saniye lik bir ivme ile hızlandırmak için gerekli kuvvet 1200 poundal dır: Serhat Gülpınar Serhat Gülpınar (d. 1 Ocak 1979, Reşadiye, Tokat) orta sahada görev yapan eski Türk futbolcu, teknik direktör. Serhat, 1979 yılında Tokat'ın Reşadiye ilçesinde doğdu. Babası memur olduğu için Ankara'ya yerleşti ve 12 yaşındayken MKE Ankaragücü'nün altyapısına yazılarak futbolculuk kariyerine başladı. Ankara 50.Yıl Lisesi takımıyla 1997 yılında Peru'nun Lima kentinde yapılan Liselerarası dünya futbol şampiyonluğu yaşamıştır. Yedi yıl altyapıda oynadıktan sonra 19 yaşında A takıma yükseldi. Profesyonelliğe yükseldiği ilk yıl o zamanki adı "ASAŞ" olan Hacettepe SK'ya kiralandı ve takımıyla ilk sezonunda 3. Lig'de şampiyonluk yaşadı. İki sezon "ASAŞ"'ta oynadıktan sonra, 2000-01 sezonunda bu kez de kiralık olarak Kardemir Karabükspor forması giydi. Serhat Gülpınar, 2001-02 sezonunda ise takas yoluyla Konyaspor'a transfer oldu. Süper Lig'e çıkma mücadelesi veren Konya, sezon sonunda ligi dördüncü sırada tamamlayınca genç futbolcu sözleşmesinin de sona ermesiyle UEFA Kupası'nda mücadele edecek olan Denizlispor'la anlaştı. Denizlispor'daki ilk sezonunda 16 maça çıkıp 2 gol atabilen Serhat, ilk lig golünü 32. haftada Göztepe'ye attı. Takımının 4. tura kadar yükseldiği UEFA Kupası'nda ise 4 müsabakada oynadı. Ligin sonuna doğru teknik direktörlüğe Giray Bulak'ın gelmesiyle ertesi sezon takımın as futbolcularından biri haline geldi ve 29 maçta 4 gol attı. Serhat, Denizlispor'la olan sözleşmesi 2006-07 sezonu sonunda bitince, 22 Haziran 2007 tarihinde Kayserispor'la iki yıllık sözleşme imzaladı. Ancak sezon başında dizinden bir sakatlık geçirdi ve uyum sorunu yaşadığını ifade ederek takımdan ayrılmak istediğini belirtti. Kulüp yönetiminin bu teklifi kabul etmesiyle Serhat, tekrar eski takımıyla anlaştı. Serhat, 2008 yılının yaz ayında İstanbul BB ile anlaşmıştır.Burada tam 5 sene kaldı.2013-2014 sezonunun başında Bugsaşspor ile sözleşme imzalasa da sözleşmesini karşılıklı olarak feshedip MKE Ankaragücü'ne transfer olmuştur. SV Zulte Waregem SV Zulte Waregem Belçikalı futbol kulübü. 2001 yılında Zultse V.V ile KSV Waregem takımlarının birleşmesiyle kurulmuştur. 2004-2005 yılında ikinci ligde şampiyon olmuş ve Pro League'e yükselmiştir. 2005-2006 sezonunda Beker van België'yi kazanan takım tarihinde ilk defa Avrupa kupalarına gitme hakkı elde etmiştir. 2006-2007 sezonunda UEFA Kupası'nda gösterdiği performansla adında söz ettiren takımların başında gelmektedir. Uetliberg Uetliberg, İsviçre'nin Zürih Kantonunda bulunan ve şehrin güneybatısını kapatan bir tepedir. Yüksekliği 873 metredir. Şehri ve Zürich gölünü tam tepeden gören güzel bir manzaraya sahiptir. Tepede UTO KULM adında bir otel ve restaurant bulunmaktadır. Arkeolojik kazılara göre Uetliberg tunç devrinde askeri amaçla kullanılmıştır. 1644'den beri gözlem yeri olarak kullanılmaktadır. Üzerinde 186,7 metre yüksekliğinde tv kulesi vardır. Turistik bir mekân olmasından dolayı 1875'te Uetlibergbahn olarak bilinen demiryolu sistemi hizmete başlamıştır. David Levy David H. Levy (d. 1948 Montreal, Quebec), Kanadalı astronomdur. Shömaker-Levy 9 adlı kuyruklu yıldızın kaşifidir. Astronomi üzerine kitapları mevcuttur. Roma Krallığı Roma Krallığı, Antik Roma döneminde Roma şehri ve topraklarının monarşi ile yönetildiği dönem. Efsaneye göre Roma'yı Romulus ve Remus kardeşler kurmuştur. Eski çağ tarihçileri, Roma Krallığı'nın başlangıcı olarak MÖ 753 tarihini verirler. Roma’nın krallık dönemi politik tarihi hakkında bilinenler oldukça azdır. Arkeolojik bulgulara göre Roma krallık döneminde geniş caddelerin ve görkemli yapıların inşa edilmeye başlandığı büyük bir şehir olma yolundaydı. Roma henüz bu dönemde Latium bölgesinde yaşayan Latin şehirleri birliğinin önderiydi. Etrüskler, üzerinde egemenlik kurdukları Latin köylerini birleştirip Roma kentini kurarken yerli halkı kentin kurulmasında zorla çalıştırmışlar. Bu durum iki toplumun arasını açmıştır. Latin halkının zamanla güçlenen aristokratları, iki buçuk yüzyıl sonra ayaklanarak MÖ 509 yılında Etrüsk kralını kovmuşlar ve Roma Cumhuriyeti'ni kurmuşlardır. Roma şehrinin kuruluşu tarihi geleneğe göre MÖ 8. yüzyıl ortalarına tarihlenir. Roma imparatoru Augustus döneminde MÖ 1. yüzyılın son yarısında yaşamış olan tarihçi Marcus Terentius Varro, kuruluş tarihini MÖ 753 yılı olarak hesaplamıştır. Roma isminin, şehri kuran Remus ve Romulus'tan geldiği düşünülür. Remus ve Romulus'un ataları mitolojik olarak Truva Savaşı kahramanlarından Aeneas idi. Roma mitolojisi edebiyata yansımış ve ünlü Romalı şair Vergillius "Aeneas" adlı eserinde Aeneas’in halkı ile birlikte İtalya’ya nasıl yerleştiğini anlatır. Masalsı anlatıma göre Truva düştükten sonra şehirden kaçıp yeni bir yurt arayan Truvalılara önderlik etti. Aeneas, Truva'da Hektor'dan sonra en büyük kahraman sayılırdı ve Dardanya prensiydi. Önce sağ kurtulanlarla beraber Kaz Dağı'nın güneyindeki Antandros(Altınoluk) kentine gelip buradan gemi ile denize açıldı. Rüzgâr onları Kartacaya sürükledi. Kartaca Kraliçesi Dido'nun bir süre misafiri olduktan sonra tekrar yola devam ederek önce Sicilya adasına ve oradan da Orta İtalya'da karaya çıkarak tanrıların kendisine gösterdikleri kutsal iskân yeri olan Latium'a ulaşırlar. Aenas, burada yörenin kralı Latinus ile dost olur. Latinus’un kızı Lavinia ile evlenerek Lavinium kentini kurar. Bu kent sonradan Alba Longa adını alır. Alba Longa şehrinin son kralları olan iki kardeş Numitor ve Amulius ile Romanın tarihi kuruluş süreci başlamaktadır. Bu iki erkek kardeşten kötü karakterli olarak tanımlanan Amulius ağabeyinin neslini kurutmak için Numitor’un tek kızı olan Rhea Silvia’yı Vesta tapınağında rahibe olmaya ve dolayısıyla böylece sürekli bakire kalmaya zorlamış olur. Ancak ailenin kaderi tanrılar tarafından belirlenir. Rhea Silvia savaş tanrısı Mars'tan Remus ile Romulus adlarını taşıyan ikiz erkek çocukları doğurur. Bu durumu haber alan Amulius her iki çocuğun bir sepet içerisinde Tiber Nehrine bırakılmalarını emreder. Ancak içinde çocukların bulunduğu sepet kıyıya ulaşır ve kıyıda onları bulan bir dişi kurt tarafından emzirilerek ölümden kurtulurlar. Daha sonra onların bakımını üstlenen çoban Faustulus tarafından büyütülürler. İkizlerin karaya ulaştığı yerdeki Lupercal mağarası ve altında dişi kurtun ikizleri emzirdiği ficus Ruminalis olarak bilinen incir ağacı daha sonra Romanın mitolojik kuruluş öyküsünün temeli olarak Palatinus tepesinin güneybatı yamacında korunur ve ziyaret edilir. Remus ve Romulus büyüdüklerinde büyük amcalarının kendilerine yaptıkları kötülüğü öğrenerek Amulius’u öldürürler. Dedeleri Numitor’u tekrar tahta oturlar ve kendileri de yeni bir şehir kurarlar. Şehrin başına kimin geçmesi gerektiği konusunda tanrılara sorulduğunda tanrısal irade Romulus’u işaret etmiş ve buna kızan Remus yeni kurulan şehri alaya alınca Romulus ile aralarında çıkan kavga sonucunda da Remus öldürülmüştür. Böylece Romulus Roma’nın ilk kralı olarak tarih yazımında yerini almıştır. Romulus, yen kurula şehri nüfuslandırmak için haydutlar, kaçaklar ve suçlu erkekleri toplayarak kente getirdi. Daha sonra da, komşu Sabinleri bir ziyafete katılmaya ikna etti ve bu ziyafet esnasında Romalılar, Sabinlerin kadınlarını zorla kaçırarak kendilerine eş yaptılar. Böylece yeni kurulan kentte bir toplum yaratıldı. Geleneğe göre kent, bir ara hem Roma hem de Sabin kralları tarafından yönetildi. Roma’nın kuruluşu hakkında anlatılan mitolojik öyküler Romalı tarihçiler ve edebiyat yazarları tarafından oluşturulmuş öyküler niteliğindedir. Bazı çağdaş tarihçilerin tahminine göre oluşturulan bu öykülerin arkasında Roma'nın giderek daha fazla güç kazandığını ve bu nedenle dikkate alınması gerektiğini görerek Roma'yı kendi tarihi gelenekleri içine uyarlamakta yararlı gören Yunan tarihçileri bulunmaktadır. Romalılar büyük bir olasılıkla giderek büyüyen egemenlik alanlarını Yunanlara karşı kabul edilebilir bir konuma getirebilmek için Yunanlardan çok sonraları bu anlatımları üstlenip onları daha da geliştirdiler. Antik Romalılar tarafından kentin kurucu mitine göre, Roma isminin kökeni, kentin kurucusu ve ilk kralı Romulus'tan geldiğine inanılmaktadır. Ancak Romulus isminin aslında Roma'nın kendisinden türetilmiş olması ihtimali vardır. 4. yüzyılın başlarında, Roma isminin kökeni hakkında alternatif teoriler önerildi. Belirsiz kalan dilsel kökenlerine odaklanan birkaç hipotez ileri sürüldü. Akmak anlamına gelen Yunancan fiil "rhéō" 'ile Tiber Nehri'nin arkaik adı Rumon veya Rumen'den geldiği hipotezinin yanında, Remus ve Romulus hikayesinde benimsenen kurt toteminden dolayı kökü "rom-" olan ve emzik anlamına gelen Etrüskçe "ruma" kelimesinden gelebileceği ileri sürüldü. Roma şehrinin elle tutulabilir gerçek tarihi için veri teşkil eden en eski buluntular Palatinus tepesinde ve Esquilinus tepesinin batı eteklerinde ele geçen erken demir çağ dönemi tabakalarda gün yüzüne çıkmıştır. Bu buluntuların en eskileri MÖ 10. ve 9. yüzyıllara tarihlenmektedir. Roma yerleşmesinin bir şehir haline dönüşmesinde en önemli rolü en yakınında bulunan şehir yapısını oluşturan Etrüskler oynamıştır. MÖ 9. ve 8. yüzyıllarda Etrüsklerin şehir olarak tanımlanabilecek yerleşmeler kurmaya başladıkları kanıtlanmıştır. MÖ 7. yüzyılın sonlarına doğru birçok Latin yerleşimi, Etrüsk şehir devletlerine tabi oldu. Etrüsk kral sülalesi olan Tarquiniuslar Roma'da kontrolü ele geçirdi. Etrüsk kökenli ilk kral Lucius Tarquinius Priscus idi. Arkeolojik verilere göre MÖ 600 yılından başlayarak bir şehir oluşumundan söz edilebileceği yorumları son yıllarda daha fazla ileri sürülmektedir. Şüphesiz aşamalı olarak şehre dönüşen yerleşim yerinin bu sürece çevrede bulunan Latinler ve Sabinler gibi civar tepelerde yaşayan yerli halkı da dahil ederek geliştiği anlaşılmaktadır. Efsaneye göre Roma'da yedi kral hüküm sürmüştü. İlk dört kral hakkında detaylı bilgi olmamasına karşın, Etrüsk kökenli son üç kral hakkında daha fazla bilgi bulunmaktadır. Roma'nın ilk kralı Romulus, son kralı ise Tarquinius Superbus idi. Roma'nın başında "Rex" olarak adlandırılan bir kral vardı. Kral, Senato'nun teklifi ile Comitia curiata tarafından seçilirdi. Romalılar, kralların yönetim yetkisine "Imperium" derlerdi. Günümüzde kullanılan imparator kelimesi buradan gelmektedir. Imperium, krallara vatandaşları silah altına alma ve Roma sınırları dışında yetkilerine karşı çıkanlara savaş açma ve emirlerine karşı çıkanları cezalandırma yetkisi veriyordu. Imperium yetkisine sahip olan kral, hem başkomutan, hem baş rahip, hem de baş hakim olarak askeri, dini ve hukuki gücü elinde tutardı. Imperium sahibi, bunun bir sembolü olan kırmızı sarımla odun demetine bağlanmış, Latince "demet" anlamına gelen "Fasces" adındaki baltayı taşırdı. Adını fasces'den türeten İtalyan faşizmi 20. yüzyılın uzunca bir döneminde bu sembolü kullanmıştır. Söz konusu sembol birtakım değişikliklerle 1926 yılından itibaren İtalya'nın resmi devlet sembolü olmuştur. Sembolün üçlü anlamı, yani devlet gücü, halk mülkiyeti ve birliktelik Mussolini'nin propagandasında kullanılmıştır. 38 yıl hüküm süren Roma'nın ilk Etrüsk kökenli kralı olan Tarquinius Priscus, Roma'nın ilk yarışları ve eğlenceleri olan "Ludi Romani" (Roma Oyunları) için bağımsız bir yapı olan Circus Maximus'u inşa ettirdi. Daha öneceleri seyirciler yarışları Aventine ve Palatine tepeleri arasında tahta trübünlere oturarak seyrediyorlardı. Bu aşamadan itibaren daha büyük oyunlar düzenlenmeye başladı. Tarquinius Priscus, Etrüsk modasına uygun olarak altın kaplı mor pelerin giyerek ve dört atın çektiği bir araba üzerinde törene katılarak ilk Roma zafer alayını düzenledi. Savaş ve sivil görevlerle alakalı birçok Roma sembolü onun saltantı sırasında ortaya çıkmıştır. Büyük bir selin ardından Roma'nın bataklık alçak bölgeleri, Forum Romanum'un kurulabilmesi için inşa ettirdiği "Cloaca Maxima" olarak adlandırılan büyük bir kanalizasyon sistemi sayesinde kurutuldu. Tarquinius Priscus'un son büyük icraatı ise Latin ve Sabinlerden alınan ganimetlerin de yardımıyla Capitolium'da Romalıların büyük bir sevgiyle taptıkları tanrı Jüpiter onuruna bir tapınak inşa ettirmesidir. Roma'nın Etrüsk kökenli ikinci kralı olan Servius Tullius ilk nüfus sayımını yaptırmıştır. Roma'da yerleşik nüfusun tahmin edilmeye çalışılması işi olan "Census" terimi, Latince "yargılamak", "tahmin etmek" anlamınan gelen "censere" fiilinden gelir. Servius Tullius bunu Roma'nın asker kapasitesini ölçmek için yaptırmıştı. Servius Tullius dönemine atfedilen "Servius Suru"nun, günümüze bazı kalıntıları ulaşmıştır. Roma, krallık rejiminin son döneminde çeşitli çekişmelere sahne olmuştu. Aynı yıllarda İtalya’nın diğer şehirlerinde de benzer karışıklıklar mevcuttu. Roma’da monarşiyi sonlandıran devrim, eskiçağda diğer kent devletlerinde de olduğu gibi seçkinler tarafından gerçekleştirilmiştir ve seçkinler yönetimi kendi yararlarına uygun şekilde yeniden düzenleme ihtiyacı duymuşlardır. Antik tarihçiler Roma’dan, son kralın kovuluşuna dair bir efsane anlatırlar. Buna göre son kral Lucius Tarquinius Superbus, Roma’yı zalim bir diktatör gibi yönetiyordu ve oğlu Sextus’un Roma’nın seçkinlerinden Lucius Tarquinius Collatinus’un karısı Lucretia’ya tecavüz etmesi ve sonrasında Lucretia’nın intihar etmesi bardağı taşıran son damla olmuştu. Bu olayın ardından elitler Lucius Iunius Brutus, Collatinus ve Publius Valerius Publicola önderliğinde krala karşı birleşip kralın o sırada kent dışında olmasından da yararlanarak kentin yönetimine el koydular ve cumhuriyet rejimi böylelikle başlamış oldu. Roma şehrinin başında bulunan krala yaşlılardan oluşan bir grup destek vermekteydi. Bu grubun oluşturduğu kuruma Latince'de yaşlı anlamına gelen "senex" sözcüğünden türetilen ve yaşlılar meclisi anlamına gelen "senato" adı verilmiştir. Sadece patriciuslar senato üyesi olabilirdi. Kral tarafından seçilen üyelerin sayısı başlangıçta 100 olmasına rağmen bu sayı giderek artmıştır. Kralın danışma kurulu olan senato, onun çağrısı ile toplanırdı önemli olaylarda kralın senatonun görüşünü alması bir gelenekti. Kralın ölümü halinde yerine yenisi seçilinceye kadar geçen ve "interregnum" yani ara kralık dönemi olarak tanımlanan dönemde ülkeyi yöneten senato yeni kralın belirlenmesinde de önemli rol oynamaktaydı. Kral ordunun başkomutanıydı. Bu görevi dışında kral yönettiği toplumu tanrılara karşı temsil etmekteydi, senato ve halk meclisi toplantılarını yönetmekteydi. Halk meclisi "curia" adı verilen aile birliği mensuplarının oluşturduğu "Comitia curiata" adıyla yılda iki kez ve ayrıca zorunlu hallerde toplanmaktaydı. Comita curiata daha ziyade "patricii" denen tam hukuklu vatandaşların oluşturduğu bir meclisti. Comitia curiata'nın görevi kralın seçimi, kanunların yapılması ve savaş kararı almaktı. Curia başkanları ayrıca cinayet, politik suçlar gibi ceza hukuku ve özel hukukla ilgili konularda da son karar verici konumundaydılar. Krallık döneminin sonunda Comita curiata'nın yerini yüzler meclisi anlamına gelen "Comitia centuriata" aldı. Bu kez bu meclise sadece "patricii" olan vatandaşlar değil, onlara göre daha az haklara sahip olan sınırlı hukuklu "plebler" de girebiliyordu. Böylece tüm Roma vatandaşları, ister zengin ister fakir olsun tek meclis çatısı altında toplanmış oluyordu ve "plebler" de orduya girip askerlik yapabiliyorlardı. Roma'da halk bu dönemde üç sınıfa ayrılmaktadır. Vatandaşlar da kendi aralarında üç sınıfa ayrılmaktadır: Roma'da aynı soydan gelen ya da geldiği kabul edilen, bu sebeple aynı soyadını taşıyan kişilerin oluşturdukları ailelere gen denilmekteydi. Genler toplumsal, ekonomik ve dini açıdan bağımsızdı. Gen mensuplarına gentilis ya da patricii denilirdi. Bir bakıma patricii varlıklı veya soylu ailelere mensup kişilerden oluşuyordu. Roma toplumunda ikinci dereceden bir yere sahiptiler. Siyasal hakları bulunmayan plebler, ticaret ve zanaatla uğraşan bir kesim olup devletin yüksek kademelerinde görev alamaz ve asker olamazlerdı. Özel hukuk alanında da bazı hakları kısıtlanmıştı. Örneğin, bu kişiler patricii kızları ile evlenemez, devlet memuriyetlerinde seçme ve seçilme hakkına sahip olamazdı. Ekonomik yönden patriciilera bağlı, onlara tabi olan kişilerdi. Clientler patriciilerin hizmetinde çalışırlar ve onların himayesinden yararlanırlardı. Krallığın sonlarına doğru da pleb sınıfına yükseldiler. Fildamı Sarnıcı Fildamı Sarnıcı veya Hebdomon Sisterni (Yunanca: κινστέρνη τοῦ Ἕβδομου "kinsterni tou Evdhomou"), Bizans'ın altın çağı 5-6. yüzyıllarda yapıldığı tahmin edilen, Osmaniye Veliefendi'deki Fildamı, Bizans İstanbul'unun dört büyük açık sarnıcından bir tanesidir. Fildamı adının tam olarak nereden geldiği bilinmemekle beraber Bizans'ın altın çağı olan V-VI. Yüzyıllarda yapıldığı tahmin ediliyor. Bizans'ın son dönemlerinde, ordu ve saraya ait fillerin barındırılmış olduğundan dolayı böyle bir ismin konduğu fikri gerçeğe en yakın rivayet olarak kabul edilmiştir. Sarnıç duvarlarının nişlerle beraber kalınlığı 7 metre, yüksekliği ise 11 metredir. Duvarlar aşağıdan yukarıya doğru 7 sıra taş, 7 sıra tuğla kuşak şeklinde örülmüştür. Tuğla kuşaklarda beşer tuğla sırasından oluşturulmuştur. Osmanlılar döneminde, burada ordu ve saraya ait fillerin barındırılmış olduğu fikri ağırlık kazanmıştır. Bizans açık sarnıçlarının günümüze kadar gelmiş en çarpıcı ve en sağlam örneğini oluşturan 127.00 m x 76.00 m uzunluklarındaki Fildamı'nın Bakırköy'deki Magnaura ve Jucundianae saraylarına, bunun yanında Veliefendi hipodromu ve Çırpıcı çayırlarının bulunduğu yerde kurulan Bizans ordugahına su sağladığı düşünülmektedir. Uzun bir zaman Bornovalı ailesinin mülkü olarak kaldıktan ve bostan olarak kullanıldıktan sonra kamulaştırılarak 1996 yılından itibaren içerisinde konser ve etkinlikler (açık hava sineması) düzenlenmeye başlanan "Fildamı" bir gösteri merkezi olarak kullanılmaya başlandı. Yaklaşık 12,000 izleyici kapasiteli olan sarnıç, arka arkaya düzenlenen konserlerde birçok yerli ve yabancı grubu ağırladı. The Blues Brothers, Roger Glover, Dream Theater gibi dünyaca gruplara ev sahipliği yaptığı gibi Haluk Levent, Tarkan, Teoman, İbrahim Tatlıses başta olmak üzere birçok yerli sanatçıları da konuk etmiştir. Ama 2003 yılına kadar devam eden bu konserler bir anda kesildi ve Fildamı eski sessizliğine döndü. Konserlerin kaldırılmasına ilk neden olarak müziğin titreşiminin yapının duvarlarına zarar verdiği gösterildi. Başka iddialar da Veliefendi'deki atların sesten rahatsız olduğu üzerineydi. 2003 yılında Eğitim Gönüllüleri Vakfı'na verilen Fildamı'nda vakıf istediği projeyi gerçekleştiremediği için aynı yıl Bakırköy Belediyesi Gençlik Merkezi'ne (BAGEM) verilmiş ve gençler burada ramazan şenliklerini düzenlemişlerdir. Sonra, Ocak 2004'te bir defa daha el değiştirip Bakırköy Belediyesi'ne bağlandı. Haluk Cillov Haluk Cillov (d. 1920, Denizli, Türkiye - ö. 22 Ağustos 2017, İstanbul Türkiye), Türk akademisyen. Denizli doğumludur. Yörenin önemli eşrafından Cillov ailesinin bir üyesidir. İstanbul Üniversitesi'nin iktisat profesörlerindendir. Prof.Dr.Gerhard Kessler'in öğrencisidir. 1949 yılında yayımlanan doktora çalışması "Denizli El Dokumacılığı Sanayi" kitabı konuya erken bir devirde odaklanmış nadir çalışmalardandır. 1980'li yıllara kadar Türkiye İktisadi Tarihi konularında önemli