dalgasÄ± Madde dalgaları veya de Broglie dalgaları, maddenin dalga-parçacık ikiliğini yansıtan kavramdır. Kuram 1924'te, Louis de Broglie tarafından doktora tezinde önerilmiştir. De Broglie denklemleri dalga boyunun parçacığın momentumuyla ters orantılı olduğunu gösterir ve ayrıca de Broglie dalga boyu diye isimlendirilir. Ayrıca madde dalgalarının tekrarsıklığı, de Broglie tarafından türetildiği gibi, parçacığın toplam enerjisi E'ye – kinetik enerjisinin ve potansiyel enerjisinin toplamı – doğru orantılıdır. 19. yüzyılın sonunda, ışığın Maxwell denklemlerinden türetildiği gibi elektromanyetik alanların dalgalarından, maddeninse yerel parçacıklardan oluştuğu düşünülüyordu. Bu ayrım Albert Einstein tarafından, 1905'te yazdığı ışılelektrik etki üzerine makalesinde, ışığın yerelleşmiş cepler, ya da “quanta”lar (şimdi ise fotonlar olarak isimlendirilirler) tarafından emildiği ve yayıldığının önerilmesiyle sarsılmıştır. Bu quantalar formula_1 ışığın tekrarsıklığı ve h Planck sabiti olmak üzere enerjiye sahiptir. Modern anlaşmada, bu başlığın kalanında yapıldığı gibi tekrarsıklığı f olarak sembolize edilir. Einstein'ın önerisi Robert Millikan ve Arthur Compton tarafından sonraki yirmi yılda deneysel olarak kanıtlanmıştır. Sonuçta da ışığın hem dalgasal hem maddesel özellikleri olduğu açık hale gelmiştir. De Broglie, 1924'teki doktora tezinde, bu dalga-parçacık ikiliğini tüm parçacıklara genelleştirmeyi amaçlamıştır :“Dalga mekaniklerine dair ilk fikirlerim 1923-24'te oluştuğunda, dalganın eş varlığının ve Einstein tarafından 1905'teki makalesinde önerdiği fotonların parçacık özelliğinin, her parçacık için geçerli, gerçek bir fiziksel sentez 1926'da Erwin Schrödinger olasılık dalgasının nasıl evirileceğine dair bir denklem yayınladı -Maxwell denklemlerinin olasılık dalgası dengi- ve hidrojenin enerji spektrumunu türetmek için kullandı. Aynı yıl Max Born şimdi standartlaşmış olan madde dalgasının büyüklüğünün karesinin bir parçacığın belirli bir yerde bulunma olasılığını verdiği yorumunu yayımladı. Bu yorum De Broglie'nin dalganın yerel bir parçacığın fiziksel hareketine denk geldiği yorumuna zıddı. De Broglie formülleri dalga boyunu (λ) momentumla (p), ve tekrarsıklığı (f) parçacığın toplam enerjisiyle (E) ilişkilendirir: h Planck sabiti olmak üzere. Denklem denk olarak şu şekilde de yazılabilir; ÅŸu tanımları kullanmak üzere; Her ikili de, Planck ve Einstein tarafından önerildiği için ikincilere Planck-Einstein formülü de denir. Özel görecelilikten göreli momentum formülünü kullanarak denklemler şu şekilde yazılabilir: Bu formüllerde m parçacığın durgun kütlesi, v parçacığın hızı, γ Lorentz faktörü ve c ışığın boşluktaki hızıdır. De Broglie denklemlerinin çeşitlendirilmesinin detayları için aşağıya bakın. Grup hızı (parçacığın hızına eşit) faz hızıyla (parçacığın tekrarsıklığı ve dalga boyunun çarpımına eşit) karıştırılmamalıdır. Kırılma olmayan ortamlarda eşit olurken, olmayan ortamlarda deÄŸildirler. Albert Einstein dalga-parçacık ikiliğini 1905'te ilk defa açıkladı. Louis de Broglie herhangi bir parçacığın bu ikiliği sergilemesi gerektiği hipotezini sundu. Bir parçacığın hızının her zaman karşılık gelen dalganın grup hızına eşit olması gerektiği sonucuna vardı (ancak bugün sorgulanabilir, detaylar için yukarıya bakın). De Broglie eğer ışık için bilinen ikilik denklemleri her parçacık için tutarsa, hipotezinin kanıtlanacağı sonucuna vardı. Bu şu anlama gelir; E parçacığın toplam enerjisi, p parçacığın momentumu, "ħ" indirgenmiş Planck sabiti olmak üzere. Bir serbest göreli-olmayan parçacık için; m parçacığın kütlesi ve v parçacığın hızı olmak üzere. Ayrıca özel görelilikten buluruz ki; m parçacığın kütlesi, c ışığın boşluktaki hızı, γ Lorentz faktörü ve v parçacığın dalga davranışından bağımsız şekilde hızı olmak üzere. Grup hızı faz hızıyla karıştırılmamalıdır. Hem göreli hem göreli olmayan nicem fiziğinde, bir parçacığın grup hızının dalga fonksiyonunu parçacık hızıyla belirleyebiliriz. Nicem mekaniği bu hipotezi oldukça keskin bir şekilde doğrulamış ve ilişki molekül büyüklüğündeki parçacıklara kadar açık bir şekilde gösterilmiştir. Nicem mekaniğinde, parçacıklar karmaşık fazlı dalgalar gibi davranırlar. De Broglie hipotezinden görürüz ki; Enerji ve momentumun göreli formüllerini kullanarak; E parçacığın toplam enerjisi, p momentum, γ Lorentz faktörü, c ışık hızı ve β hızın c'nin bir böleni olmak üzere bir denklem elde ederiz. Değişken v parçacığın hızı ya da karşılık gelen madde dalgasının grup hızı olarak seçilebilir. Parçacık hızı kütlesi olan her parçacık için (özel göreceliliğe göre) ışık hızından az olduğundan, olasılık dalgalarının faz hızı her zaman ışık hızını geçer, yani, Ve görebileceğimiz gibi, parçacık hızı göreli aralığa geldiğinde faz hızı c ye yaklaşır. Işık ötesi faz hızı özel göreceliliğe hiçbir bilgi taşımadığından dolayı karşı gelmez. Dört momentum P = ("E/c", p) ve dört-dalga vektörü K = ("ω/c", k), kullanılarak De Broglie denklemleri sıfır noktasına bağıl olmayan tek bir eşitlik oluşturur: Madde dalgalarının oluşumu ilk kez Davisson-Germer elektron deneyleri sırasında deneysel olarak gözlemlenmiş ve de Broglie hipotezi diğer temel parçacıklar için kanıtlanmıştır. Dahası, nötr atomlar ve hatta moleküllerin dalgasallığı gösterilmiştir. Bell Labs'de 1927'de, Clinton Davisson ve Lester Germer kristalize nikel hedefi yavaş hızlı elektronlarla bombaladılar. Yansıyan elektron yoğunluğunun açısal bağımlılığı ölçüldü ve Bragg tarafından x-ışınları için öngörülenler aynı kırılma kalıbına sahip olduklarına karar verildi. De Broglie hipotezinin kabulünden önce, kırılmanın sadece dalgalar tarafından sergilenen bir özellik olduğu düşünülüyordu. Dolayısıyla, madde tarafından sergilenen kırılma etkilerinin hepsi maddenin dalgasal özelliklerini gösterdi. De Broglie dalga boyu Bragg şartına eklendiğinde, gözlemlenen kırılma kalıbı tahmin edilmiş, sonuç olarak da de Broglie hipotezi elektronlar için deneysel olarak kanıtlanmış oldu. Bu nicem mekaniğinin gelişimi için bir dönüm noktası oldu. Fotoelektrik etkinin ışığın parçacık doğasını gösterdiği gibi, Davisson-Germer deneyi maddenin dalga doğasını göstermiş ve dalga-parçacık ikiliği kuramını tamamlamış oldu. Fizikçiler için bu fikir çok önemliydi çünkü bunun anlamı sadece herhangi bir parçacığın dalga özelliği göstermesinden öte, dalga denklemlerinde de Broglie dalga boyunu kullanarak maddenin gösterdiği özelliklerin açıklanabilmesidir. Nötr atomların Fresnel kırılması ve aynadan yansıma benzeri yansıma deneyleri de Broglie hipotezinin atomlara uygulanışını kanıtladı. Yani çekim potansiyelini takip eden nicem yansıma, kesişme ve kırılma yapan atomik dalgaların varlığını gösterdi. Lazer soğutmadaki gelişmelerle, nanokelvin sıcaklıklara kadar nötr atomlar soğutuldu. Bu sıcaklıklarda, ısısal de Broglie dalga boyları mikrometre aralığa geldi. Atomlar için Bragg kırılımını ve Ramsey interferometry tekniği kullanılarak, soğuk sodyum atomlarının dalga boyları ölçüldü ve başka bir metotla elde edilen sonuçlarla uyumlu olduğu gözlendi. Bu etki atomik holografi üretmek için kullanıldı ve nanometre çözünürlükte atom görüntüleme sistemi yapımını sağlayabilir. Bu fenomenin tanımı nötr atomların dalga özellikleri üzerine kuruludur, de Broglie hipotezini doğrular. YakÄ±n zamanlardaki deneyler moleküller ve makromoleküller gibi nicem mekaniksel etkiler için çok büyük olduğu düşünülen parçacıklar için de formülleri onayladı. 1999 da Viyana'daki bir araştırma ekibi Fullerene büyüklüğündeki moleküller için kırılımı gösterdi. Araştırmacılar en olası C de Broglie dalga boyunu 2.5 pm olarak hesapladı. Daha yeni deneyler kütlesi 6910 amu'ya varan moleküllerin nicem doğasını kanıtladı. Genel olarak, de Broglie hipotezinin iyi izole edilmiş herhangi bir parçacığa uygulanabilmesi beklenmektedir. Karadere (anlam ayrımı) Karadere, aşağıdaki anlamlara gelebilir: Kaygusuz Abdal Kaygusuz Abdal (d. (?) - ö. 1444(?)) Alevî-Bektaşî halk ozanı. Hayatı hakkındaki bilgiler ölümünden tahminen bir buçuk asır sonra kaleme alınmış olan anonim menakıbnamesiyle diğer eserlerindeki ipuçları üzerinden yapılan yorumlara dayanmaktadır. Menakıbnameye göre Alanya sancağı beyinin oğludur ve adı Gaybi'dir. Minbername adlı eserindeki, "Aşık olsam adım tembel Alayi" mısrasındaki Alayi kelimesinden hareketle gerçek adının Alaeddin olduğu tahmin edilmiştir. Dedesinin Alaeddin bin Yusuf babasının ise Alaiye Begi Hüsameddin Mahmud olduğu rivayetten öteye geçmemektedir. Hacı Bektaş-ı Veli’den sonra Bektaşîlik tarikâtının başına geçen Abdal Musa'ya bağlanarak tasavvuf yoluna girdi. "Kaygusuz Abdal," Bektaşî erkannâmesi üzerinde bazı düzenlemeler yaparak Bektaşîliğin ilk "erkannâmesini" hazırladı. Böylece Bektaşîlik Tarikatı’nın ilk “tüzük yapıcısı” "“Kaygusuz Abdal”" olmuş oldu. Mısır'a giderek Bektaşîliği yaymaya çalıştı ve orada vefat etti. Didaktik türdeki eserlerinde açık ve yalın bir dil kullandı. Nükteli ve iğneli bir üslubu vardır. Alevî-Bektaşî Türk şiir geleneğini sürdürdü. Bazı şiirlerinde Yunus Emre'nin etkileri görülür. Cem Radyo Cem Radyo, İstanbul'dan ulusal çapta yayın yapan bir radyo istasyonudur. Müzik olarak genellikle Türk Halk Müziği Alevi Bektaşi Nefesleri ve Özgün Müzik türünde eserler çalan radyo, ayrıca Alevi kökenli dinleyicilere yönelik programlar yayınlamaktadır. Karasal yayınların yanı sıra Turksat 2A Uydusu ile de dinlenebilmektedir. Hermetizm Hermetizm, Antik Mısır'da yaşamış bilge Hermes Trismegistus'un öğretisidir. Hermetizm adının sonundaki “izm” sonekine bakılarak ilk bakışta bunun günümüzdeki bir felsefi akım olduğu sanılabilirse de, felsefi bir akım değildir. Kimilerine göre Hermes Trismegistus bir inisiye idi, dolayısıyla öğretisi ezoterik bilgilerden oluşuyordu. Antik Yunan yazarlarına göre bu ezoterik öğreti Mısır’ın özellikle Teb ve Memphis tapınaklarındaki inisiyasyonlarda öğretiliyordu. Mısır kökenli Yunanca metinlerde Hermes Trismegistus’tan maji'nin, simya'nın, astroloji'nin, astronomi'nin, tıb'bın ve bilgeliğin kurucusu olarak söz edilir. Bu metinlerde ondan “üç kere büyük Hermes” anlamında “Hermes Trismegistus” olarak söz edilir. Murry Hope gibi kimi araştırmacılar bu öğretinin Mu Kıtası ve Atlantis’e indirilen Sirius kültürü ya da öğretisinin MÖ 16.000 yıllarında Mısır’a getirilmiş biçimi olduğu görüşündedir. James Churchward bu öğretinin özgün adının Osiris dini olduğunu ve Osiris’in MÖ 18-20.000 yıl önce Mu’da eğitilmiş bir Atlantisli bilge olduğunu ileri sürer. Churchward’a göre Osiris Atlantis’te dinsel bir reform yapmış ve reform yaptığı tek tanrılı din MÖ 16.000 yıllarında Atlantisli bilge Hermes Trismegistus tarafından Mısır’a getirilmiştir. Mısır’da Osiris’in yolu denilince bu dinin ya da öğretinin egzoterik (dış, şeriatla ilgili) kısmı İsis misterleri veya Horus yolu denilince de ezoterik (iç, yalnız inisiyelerce bilinen) kısmı anlaşılıyordu. Hermetizm hakkında bilgi veren eski metinler günümüzde hermetika ya da zümrüt tabletler olarak adlandırılır. Bunlar eski Mısır’da kutsal alfabeyle yazılmış orijinal kayıtların farklı alfabelere çevrilmiş kopyalarının kısmen eski Yunanca’ya ve Latinceye çevrilmiş bölük pörçük parçalarından oluşurlar. Bu metinlerin İskenderiye yangınından ve bağnazların ellerinden kurtulabilmiş kısımlarındaki bilgilerin de, hem çeviriler sırasında hem de başka nedenlerle bir miktar anlam kaybına uğradıkları sanılmaktadır. İskenderiye Kütüphanesi’nin 5. yüzyılda Kilise tarafından yönlendirilen yıkımından sonra bu metinlerdeki bilgilerin günümüze dek korunabilmasinde, Pisagor, Platon ve eski Yunan yazarlar kadar, Ortadoğu’daki ezoterik ekollerin de büyük katkısı olmuştur. Ortadoğu’da korunan hermetik bilgiler Avrupa’ya özellikle Floransa yoluyla aktarılmış olup Kilise’nin tüm çabalarına rağmen Avrupa’da yayılmayı başarmıştır. Söz konusu Yunanca ve Latince çevirilerin yazarları başta Poimandres olmak üzere, Zosimos, Fulgentius, Iamblikos ve John Stobaeus’dur. YÃ¶n Radyo 1994 yılında yayına başlayan Yön FM, İstanbul ve Marmara Bölgesinde yayın yapan bir radyo istasyonudur. Türkü ve Türk Halk Müziği ağırlıklı yayın yapan radyo istasyonu, karasal yayınların yanı sıra Türksat uydusundan da dinlenebilmektedir. 2016 yılında FETÖ ile ilişkili olduğu iddiasıyla kapatılma kararı verilmiş, bunun doğru olmadığına yönelik tepkiler sonrası kapatılma kararı ertelenmiştir. Ocak 2018'de gerçekleştirilen 4. Anadolu Tiyatro Ödüllerinde, Tüm Zamanların En İyi Radyosu ödülünün sahibi oldu. Şubat 2018'de, Türkiye Gazeteciler Sendikası ile Yön Radyo arasında imzalanan toplu iş sözleşmesi, Türkiye Gazeteciler Sendikasının bir radyo istasyonuyla imzaladığı ilk toplu iş sözleşmesi oldu. Yön Radyo Yönetim Kurulu Başkanı Yüksel Mansur Kılınç'dır. Yön Radyo İstanbul ve çevresinde 96.6 Marmara Bölgesi genelinde ise farklı frekanslardan dinlenebilmektedir. Metro FM (TÃ¼rkiye) Metro FM, İstanbul'dan ulusal çapta yayın yapan bir radyo istasyonudur. 14 Temmuz 1992'de Queen'in "Radio Ga Ga" şarkısıyla yayın hayatına başlamıştır. Türkiye'nin ilk özel radyolarından biri ve aynı zamanda ilk yabancı müzik radyosudur. Yabancı pop müzik yayını yapan radyo, karasal yayınların yanı sıra Turksat 4A uydusu, Digiturk, D-Smart, internet yayını, Blackberry ve iPhone uygulamaları ile de dinlenilebilmektedir. Uzan grubu tarafından kurulan radyo uzun süre bu gruba bağlı yayın organlarından biri olarak kalmıştır. Ancak Uzan Holding şirketlerine TMSF'nin el koyması ile kısa süreli devletin eline geçmiştir. Eylül 2005'te düzenlenen ihale ile Kanadalı iletişim grubu Canwest'e 22.850.000 $ bedelle satılmıştır. 2007'deki küresel krizden etkilenen Canwest grubu, Mayıs 2009'da Metro FM ile birlikte Süper FM, Joy FM ve Joy Türk'ü yerli yatırım fonu Actera Group şirketlerinden Spectrum Medya'ya devretmiştir. Kurulduğu 1992 yılından beri en çok dinlenen yabancı müzik radyoları sıralamasında ilk iki sıradan hiç düşmeyen Metro FM ve Radyo Mydonose'un yayın müdürlüğü ve müzik direktörlüğünü Cengiz Ünsal yapmaktadır. Çamköy Visual kei Visual Kei akımının tam olarak nasıl başladığı bilinmemekle beraber, popülerleşmesi ve belirli standartlara oturması X Japan grubuyla olmuştur. Bu açıdan resmi olmamakla birlikte akıma dahil olarak kabul edilen en eski grup "X Japan"'dır. Luna Sea, Kuroyume, Zi:kill, Shazna, ve Baiser gibi gruplar Visual Kei'nin "patlamasına" yardımcı olmuşlardır. Visual Kei, genel anlayış olarak glam rockla benzerlik gösterir. Sahne performansı, grubun kıyafetleri ve çeşitli ekipmanın görünüşü müziğin kendisi kadar önemlidir. Grup üyeleri şaşırtıcı makyajlar, sıradışı saç şekilleri ve parlak kıyafetlerden yararlanır, fantastik ve anime tabanlı kostümler görülmüştür, pek çok müzisyen "dişil" hatta "androgyn" görünmeyi tercih eder. Tam anlamıyla Visual Kei olan grupları Japonya dışından takip etmek zordur. Sıradağ Sıradağ birçok dağın birleşmesiyle oluşan dağ topluluğudur. Bir sıradağı diğerinden ırmaklar ve ona benzer yeryüzü şekilleri ayırır. Aynı sıradağ içinde bulunan bazı dağlar diğerlerinden farklı jeolojik özelliklere sahip olabilir. Volkanlar, dağlar veya kıvrım dağlarını yükseltileri farklı kaya çeşitlerinden oluşabilmektedir. Metacafe Metacafe internette video ve media paylaşım sitesidir. Metacafe kullanıcıları her gün binlerce video yüklerler. İstedikleri videolara yorum yapabilirler. Metacafe'nin ayrıca masaüstü programı da bulunmaktadır. Bu programın ana amacı videoları indirmektir ve daha çok video müptelalarına yöneliktir. Program video indirebilir ve istenildiği zaman tekrar izlenebilir. Metacafe özellikleri içerisinde çeşitli videolar, flash oyunları ve yeni çıkan filmlerle ilgili görüntüler bulunmaktadır. Metacafe şirketi 2003'te Eyal Herzog (CTO) , Arik Czerniak (CEO) ve Ofer Adler (Board Member) tarafından, özel yatırımlar ve kendi paralarıyla toplam 4 milyon dolar fon ile kurulmuştur. 2006'daki kuruluşundan itibaren site trafiği çok hızlı arttı. Alexa ya göre 128.sıraya kadar yükseldi. Metacafe de her ay 400.000.000 in üzerinde dosya kullanıma açılmıştır. 1 milyonun üzerinde kayıtlı kullanıcı ve aylık 120 milyon ziyaretçisi bulunmaktadır. Temmuz 2006'da, ikinci mali döneme girildiğinde bütçesi 15 milyon dolara kadar yükseldi. Metacafe kullanıcıları sunuculara resim ve videolarını yüklerler. Ardından videolar sitedeki kayıtlı kişiler tarafından yorumlanabilir. Ardından Metacafe eleştirmenleri tarafından 18 yaş sınırına göre filtre edilirler. Bu filtrelemeden sonra iki metoda ayrılırlar Kullanıcılar isterlerse videoyu arattırabilir, izleyebilir, arkadaşının mailine gönderebilir ve oy verebilir. Tüm oylar bu sitede kayıt olur ve site en iyi video için istatistik tutar ve buna göre en çok oylanan ve en yüksek oy alan diye bölüm yaparlar. Metacafe'nin Japonya da ve Hebrew(İsrail)de binası bulunmaktadır. Metacafe'nin porno karşıtı politikası vardır. Fakat çizgi filmsel içeriğe izin vermektedir.Normal olarak bu filtre kullanılır. Aile filtresine rağmen ,birçok Metacafe kullanıcısı birçok videoda kırıcı yorumlar yapmaktadır. Bunlar seks, ırk, ve bunun benzeri kötü yorumlardır. Bunların kaldırılması en az 3 kişinin şikayetiyle olanaklıdır. 9 Mayıs 2010 tarihinde Deniz Baykal'a yönelik komplo kaset videoları yayınlandığı için mahkeme kararıyla engellenmiştir. Rab Rab (Arapça رَبٌّ, İbrânice Rabi רב), "efendi" veya "yüce" anlamına gelen İbranice kökenli bir sözcük. İbrânice'de rab kelimesinden türemiş rabbi kelimesi "din âlimi, öğretmeni" anlamında kullanılagelmiştir. Yahudilikte bilinen ilk rabbi Musa'dır. Rabbi sözcüğü Türkçede "haham" sözcüğü ile karşılanmıştır. Rab kelimesinden türeyen diğer kelimeler ise terbiye, mürebbi ve mürebbiye (terbiyeci, eğitimci) gibi kelimelerdir. İyelik eki i ile (Rabbi) efendim anlamına gelir. İbrâhîmî dinlerin kutsal kitaplarında tanrı veya efendi anlamında kullanılır. Hristiyanlıkta İsa için "Rab İsa" şeklinde kullanılmaktadır. Türkçeye Arapçadan geçen sözcük "tanrı" anlamında kullanılır. Kitab-ı Mukaddes'de şu şekilde geçer: İslâm'da Allah anlamında kullanılmakla birlikte Allah'ın 99 isminden biri değildir. Kur'an'da Rab sözcüğü geçen ayetlerden biri şöyledir: Tayfur SÃ¶kmen Tayfur Sökmen (1892, Adana - 3 Mart 1980, İstanbul), Milletler Cemiyeti'nin 19 Mayıs 1937'de Hatay için kabul ettiği anayasadan sonra kurulan Hatay Cumhuriyeti'nin ilk ve son cumhurbaşkanıdır. Rüştiyeyi bitirmiş, ayrıca hususi eğitim almıştır. 2. Kolordu emrinde Kuva-yi Milliye komutanlığı, Hatay Müdafaa-i Hukuk Cemiyeti temsilciliği, İskenderun ve havalisi Müdafaa-i Hukuk Cemiyeti kuruculuğu ve başkanlığı, Antakya-İskenderun muaveneti İçtimaiye cemiyeti başkanlığı, Hatay Erkimlik Cemiyeti Reisliği yapmıştır. Hatay Cumhuriyeti'nin cumhurbaşkanlığı yapmış, bu görevi, Hatay 29 Haziran 1939'da Millet Meclisi'nin kararıyla Türkiye'ye katılma kararı alıncaya kadar sürdürmüştür. TBMM V. ,VI. , VII. ,VIII. dönem Antalya ve IX. dönem Hatay milletvekilliği ile Cumhuriyet Senatosu Cumhurbaşkanınca Seçilen Üyeliği (7 Haziran 1968 - 2 Haziran 1974) yapmıştır. Evli ve altı çocuk babasıdır. Zincirlikuyu mezarlığına defnedilmiştir. XVII.,XVIII. Dönem Hatay,XXI. Dönem İstanbul milletvekilliği ile TBMM Başkanvekilliği görevinde bulunan Murat Sökmenoğlu'nun babasıdır. Ayrıca İstanbul'un Kartal ilçesinde devlete tahsis ettiği bir arsası ve bu arsa üzerinde 2 tane okul bulunmaktadır. Charles Martin Hall Charles Martin Hall (d. 6 Aralık 1863 – ö. 27 Aralık 1914). Amerikalı mucit, iş adamı ve kimyager. 1886 yılında, alüminyum üretimine yönelik ekonomik bir yöntem keşfetmesiyle bilinir. Alüminyum böylece, demirin tarih öncesi çağlardaki keşfinden sonra en yaygın olarak kullanılan ikinci metal haline gelmiştir. Paul HÃ©roult Paul (Louis-Toussaint) Héroult, (d. 10 Nisan 1863 – ö. 9 Mayıs 1914). Fransız bilim adamı. Alüminyumun elektroliz ile üretim yöntemini bulan kişidir. Murat Sökmenoğlu Mustafa Murat Sökmenoğlu (d. 1945, İstanbul, Türkiye - ö. 20 Haziran 2014, Ankara), Türk siyasetçi. Hatay Cumhuriyeti Cumhurbaşkanı Tayfur Sökmen'in oğludur. İktisadi ve Ticari İlimler Akademisi mezunudur. XVII, XVIII. Dönem Hatay, XXI. Dönem İstanbul milletvekili ve MDP kurucu üyesi. TBMM Başkanı Başdanışmanlığı ve TBMM Başkanlık Divanı Eski Katip Üyesi ve İdare Amirliği, NATO ve Parlamentolararası Türk Grubu Üyeliği ve Türkiye Büyük Millet Meclisi Başkanvekilliği görevlerinde bulundu. 1986 yılında DYP'ye geçecek ve bu partinin TBMM'de grup kurması için yoğun çalışacaktır. Turgut Özal'ın gerekli oy oranına sahip olmadan Cumhurbaşkanlığı'na seçildiği gerekçesi ile bu durumu protesto için 27 Aralık 1989'da milletvekilliğinden istifa etti. 1995'te milletvekili olabilmek için Bakırköy Belediye Başkanlığından istifa eden ANAP'lı Ali Talip Özdemir'in yerine MHP'den aday oldu; ayrıca 1999 seçimlerinde MHP'den İstanbul milletvekili seçildi. 20 Haziran 2014'te tedavi gördüğü GATA'da hayata gözlerini yumdu. Cenazesi, Kırıkhan'a bağlı Alaybeyli köyündeki Beyazid-i Bestami Türbesi yanında defnedildi. Makruhyan Ermeni Okulu Makruhyan Ermeni Okulu İstanbul'un Beşiktaş semtinde yer alan ve artık kullanılmayan bir Ermeni ilköğretim okuludur. Meşhur Osmanlı Meclis-i Mebusan üyesi Kirkor Zöhrap Efendi burada okumuştur. Trimurti Trimurti, yeryüzündeki birçok inanç, gelenek ve mitolojide bulunan üçlü ilah grubuna (üçlemeye) Hinduizm ve Hint mitolojisinin çeşitli ekollerinde verilen addır. Bu üçlü ilah grubu Hindu geleneğinde Brahma, Vişnu ve Şiva. Aslında Trimurti sözcüğü "üç yüzlü ilah" anlamına gelir. Yani üç ayrı fonksiyonu olan tek bir ilah sözkonudur: Brahma olarak yaratır, Vişnu olarak hükmeder, Şiva olarak yok eder. Bir başka deyişle üç ayrı ilah yoktur; tek bir birimin üç ayrı fonksiyonunu gösteren üç tezahür söz konusudur. Her ne kadar adı geçen üç ilah eril olsa da, Trimurtinin ve genel olarak tanrısal gücün dişil bir yönü de bulunur. Bu dişil yön üç ilahın ilâhi eşleri olarak sunulan üç tanrıça ile vurgulanır ve betimlenir. Bunlar sırasıyla: Saraswati, Lakşmi ve Durga'dır. Hint geleneğinde üçgen tarafından çevrili daire ise kimi sembolizmlerde Trimurtiyi simgeler. Trimurti sık sık üç yüze sahip insan figürleriyle de betimlenmiştir. Hindular üç ilâhî fonksiyonu göstermek üzere kimi zaman elin üç parmağını kullanırlar ki, bu işarete Trikala denir. Bu üç parmak işareti Proto-Türkler’den kalma çok eski bir yazıt olan Tamgalı Say yazıtında da görülür. Kimi yazarlar bu üçlü ilah grubunun sembolik anlamlarından birinin Sirius Sistemi’ndeki üç yıldızla ilgili olduğunu belirtmişlerdir. Donald Kagan Donald Kagan (d. 1 Mayıs 1932, Litvanya), Antik Yunan tarihi konusunda uzman Yale Üniversitesi'nde görevli profesör ve 1989-1992 yılları arası Yale Koleji dekanı. Özellikle dört ciltlik Peloponez Savaşları adlı çalışması ile bilinir. Yahudi bir aileden gelen Kagan, 1932 yılında Litvanya'da doğdu. Ailesi babasının ölümünün ardından Brooklyn, New York'a taşındı ve Kagan orada büyüdü. Brooklyn Koleji'nden sonra Brown Üniversitesi'nde okudu ve 1958 yılında Ohio Devlet Üniversitesi'nde doktorasını tamamladı. 1970'lere kadar liberal demokrat görüşlere sahipken 1997'de Yeni Amerikan Yüzyılı adlı düşünce kuruluşunun bildirisini hazırlayarak Neocon görüşleri benimsedi. 2000 yılı başkanlık seçimleri arefesinde oğlu Frederick Kagan ile birlikte yayınladığı "Amerika Uyurken" adlı kitapta ise savunma harcamalarının artırılmasını talep eden görüşlere yer verdi. Diğer oğlu Robert Kagan ise hâlen muhafazakâr kanatta aktif politika yapıyor. Hâlen Yale Üniversitesi tarih bölümünde görev yapan Kagan'ın Eski Yunan tarihi derslerinin yanı sıra "Savaşın Kökenleri" adlı dersi ise son 25 yıldır öğrenciler arasında rağbet görüyor. Beyrut Amerikan Ãœniversitesi Beyrut Amerikan Üniversitesi, (İngilizce: American University of Beirut (AUB), Arapça: الجامعة الأميركية في بيروت (Elcamiatu-l Amerikiye fi Beyrut) Amerikan misyonerlerden Daniel Bliss tarafından 1866'da" Suriye Protestan Koleji" adıyla Beyrut'ta kurulan ve 18 Kasım 1920'de Beyrut Amerikan Üniversitesi olarak adı değiştirilen eğitim kurumu. Andain Andain, 2002 yılında kurulmuş San Francisco'lu bir müzik topluluğudur. Grup canlı çalgılar, insan sesi ve elektronik aletlerin yardımı ile Trance, rock, house ve world müzik türlerinin bir karışımını yapar. Andain'in piyasaya çıkan ilk kaydı olan "Summer Calling" 2002 yılında Black Hole Records tarafından yayınlandı. 2003 Yılında yine aynı firma tarafından çıkan "Beautiful Things" ise grubun en başarılı parçası oldu; DJ Tiesto, Gabriel & Dresden ve Photon Project gibi dj'ler şarkının çeşitli mixlerini yaptılar. Fizyoterapist Fizyoterapist, fizyoterapi alanında lisans eğitimi veren fakülte veya yüksek okullardan mezun sağlık çalışanıdır. Fizyoterapist, hastalık durumları dışında, kişilerin fiziksel aktivitelerini düzenlemek ve hareket kabiliyetlerini arttırmak için mesleğiyle ilgili ölçüm ve testleri yaparak kanıta dayalı koruyucu ve geliştirici protokolleri belirler, planlar ve uygular. Hastalık durumlarında ise fiziksel tıp ve rehabilitasyon uzman hekiminin veya uzmanlık eğitimleri sırasında fiziksel tıp ve rehabilitasyon rotasyonu yapmış veya uzmanlık sonrasında ilgili dalın rotasyon süresi kadar fiziksel tıp ve rehabilitasyon eğitimi almış uzman hekimlerin kendi uzmanlık alanları ile ilgili teşhisine bağlı olarak, hastaların hareket ve fiziksel fonksiyon bozukluklarının ortadan kaldırılması veya iyileştirilmesi amacıyla gerekli tedavi programını oluşturur ve uygulamaları yapar. Hastaların tedavisi yönünden rehabilitasyon ekibinin diğer üyeleri ile iş birliği içinde çalışır ve tedavinin gidişi hakkında ilgili uzman hekimin fizyoterapiste vermesi gerektiği gibi fizyoterapist de ilgili uzman hekime bilgi verir. başta olmak üzere sağlık ve sağlıklı yaşamla ilgili hizmet veren tüm resmi ve özel kuruluşlar fizyoterapistin çalışma alanlarıdır. Fizyoterapi ve Rehabilitasyon, çok geniş hastalık grupları ile ilgilidir ve dolayısıyla fizyoterapistler de sağlık ekibinin vazgeçilmez elemanlarıdırlar. Çokça uğraşılan hastalık grupları arasında; sayÄ±labilir SÄ±rtlangiller Sırtlangiller (Hyaenidae), etçiller (Carnivora) takımına ait bir familya. Dış görünüşleri ile köpeklere benzemelerine rağmen aslında kedimsiler (Feliformia) alt takımına dahillerdir ve bilimcilerin fikirlerine göre misk kedisigiller (Viverridae) familyasından türemişlerdir. Günümüzün sırtlangilleri Afrika'da ve Güney ile batı Asya'da yaygındırlar. Leş yiyicileri olarak tanılırlar. Türkiye'de rastlanılabilen tek temsilcisi çizgili sırtlan'dır. Sırtlan adı Türkçe kökenlidir ve Eski Kıpçakçada da aynen geçmektedir. Fakat, Orta Türkçe dönemine ait Divânu Lügati't-Türk'te "sırtlan" kelimesi yerine «ar böri» (اارْبُرى) biçimi geçer. Diğer çağdaş Türk dillerinde de kullanılır: Türkmence "sırtlan", Tatarca "sırtlan", Başkurtça "hırtlan". Kökü «kıl, kalın kıl» anlamındaki "sırt" sözüdür ve bu anlam Çuvaşça ("şărt") ile Macarcada ("serte") da saklanmıştır. Türkçede sırtlan için "yeleli kurt" adı da kullanılır ve bu kullanım Moğolcada ("deltü çina") da görülür. Sırtlan kelimesindeki ikinci birleşenin "kaplan, aslan, kulan, ..." gibi örneklerdeki "-lan" eki olduğu yönündeki iddia Hasan Eren başta olmak üzere kimi etimologlar tarafından inandırıcı bulunmamaktadır. Sırtlanların ortak özelliklerinden en mühimi, ön bacaklarının arka bacaklarından daha uzun olması. Tırnaklarını kedigiller gibi geriye çekebilme kabiliyetine sahip değillerdir. Sırtlanların cinsel organları tüm memelilerin arasında en ilginçleridir. Dişilerin klitorisi o kadar büyüktür ki, hatta "pseudopenis" olarak tanımlanır. Ayrıca etrafında testislere benzeyen torbacıkları vardır. Bu yüzden sırtlanların cinsiyetini belirlemek yakından izlenilse bile zor olabilir. Bu anatomik özelliklerinden dolayı eskiden çift cinsiyetli oldukları düşünülmüştür ama bu kesinlikle yanlıştır. Sırtlangiller eski bir memeli familyasıdır. Bugün yaşayan sırtlan türlerinden daha çok nesli tükenmiş türlerinin fosillerine rastlanılır. Tanılan en eski sırtlan Miosen devrinden kalan fosilleri bulunmuş olan "Protictitherium" 'dur. Bu cins aslında daha çok misk kedisigillere benzemesine ve ağaçlarda yaşamış olmasına rağmen sırtlanların ilk atası olarak kabul edilir. Daha geç bir zamanda "Plioviverrops" adı verilen bir cins Avrupa'da da yaşamıştır. Bu küçük sırtlan cinsi böceklerle beslenmiştir. Asıl sırtlanlar ve yer kurtları bu dönemde ayrılmış oldukları kabul edilir. Sonra gitgide daha büyük sırtlan türleri ortaya çıkmıştır. Miosen devrinin sonunda çakala benzeyen "Ictitherium" cinsi tüm Avrasya'ya yayılmış, "Adcrocuta" cinsi gibi büyük leş yiyiciler, "Lycyaena" ve "Hyaenictis" cinsleri gibi av yapan sırtlanlar ve hatta Kuzey Amerika'ya kadar yayılmış olan "Chasmaporthetes" cinsi ortaya çıkmışlardır. Pliosen devrinde köpekgillerin gitgide yayılması ve sırtlanlardan daha başarılı olmasından dolayı bu eski sırtlan cinslerinin nesli tükenmış olduğu düşünülür. Günümüzde neslini koruyabilmiş 4 sırtlan türü kalmıştır. Çizgili sırtlan Çizgili sırtlan ("Hyaena hyaena") ya da Andık, sırtlangiller (Hyaenidae) familyasına ait, familyanın diğer üyelerinden daha küçük olan bir sırtlan türü. Yalnızca Afrika'da bulunan diğer sırtlan türlerinden farklı olarak bu türün Asya'da,hatta Türkiye'de yaşadığı ispatlanmıştır. Çizgili sırtlan diğer sırtlanlardan (örneğin benekli sırtlan) daha zarif bir vücut yapısına sahiptir. 110 cm uzunluğa (+) ve 40–50 kg ağırlığa ulaşabilir. Sırtından bir sırada büyüyen kıllarını korkutmak için havaya dikebilir; böylece asıl olduğundan daha büyük gözükür. Rengi gridir ve tüm vücudunda belirgin siyah çizgileri vardır. Çizgili sırtlan Afrika kıtasının kuzey yarısında, Asya'nın batısında (Anadolu dahil), Arap Yarımadasında ve Hindistan'da bulunur.Yaşam alanı yarı çöl ve kurak bölgelerdir. Çizgili sırtlanin yaşam şekli benekli sırtlanınkinden çok farklıdır. Yalnız yaşamayı tercih eder. Çok nadiren, aile fertlerinden oluşan ufak gruplar kurabilir. Diğer sırtlan türleri gülermiş gibi sesler çıkarırken, çizgili sırtlan sessiz bir hırlamadan başka ses çıkaramaz. Kendine ait bölgesine çok önem verir ve bu bölgeyi savunur. Büyük hayvanları avlayamaz. Genelde leş ile beslenir. Bunun yanı sıra küçük kemiricileri, kuşları, kertenkeleleri, bazen keçi, koyun ya da köpek avlayabilir. İnsandan korkar, zor duruma düşürülmediği sürece saldırmazlar.genellikle oyuklarda yaşarlar. Doğada düşük yoğunlukta bulunmaları, iyi gizlenmeleri ve yalnız yaşamaları sebebi ile vahşi yaşamda görülmeleri çok zordur. Günümüzde Anadolu'nun belirli bölgelerinde Çevre ve Orman Bakanlığı Doğa Koruma ve Milli Parklar Müdürlüğü tarafından fotokapanlarla takip edilmektedir. Ayrıca 2007 yılında Güneydoğu Anadolu Bölgesi'nde Doğa Derneği gönüllüleri tarafından üç adet çizgili sırtlan yuvası belirlenmiş ve bu yuvalardan birini kullanan bir çift çizgili sırtlan görüntülenmiştir. Bölge koruma altına alınmış ve fotokapanlarla izlenilmektedir. Anadolu'da sayısı az olmakla birlikte, avlanılması kesinlikle yasaktır. Zira Eylül 2010'da Çevre ve Orman Bakanlığı ile Merkez Av Komisyonu tarafından çıkarılan kanuna göre, Anadolu çizgili sırtlanın Türkiye sınırları dahilinde herhangi bir şekilde avlanması, 15.000 TL para cezasından başlayan yaptırımların yolunu açmaktadır. Dünyada 8000 ila 10 000 ferdi kalmıştır. Çizgili sırtlanların Türkiye popülasyonunu korumak için Güneydoğu Anadolu bölgesinin dışında, Altınözü Hatay'da 38.811 hektarlık bir alan yaban hayatı geliştirme sahası olarak ayrılmıştır. Yırtık Uçurtma Yırtık Uçurtma, Ekim 1996'da Yaren Karahasan, Mutlu Arı ve Ertan Subaşat tarafından kurulan, Anadolu Rock müziğinin genç temsilcilerinden olan bir müzik grubudur. Gruba; Ocak 1997'de klavyeli çalgılarda Barış Göker, aynı yılın Mart ayında ise davul'da Şenel Aytaş katılmıştır. Grup kuruluşundan itibaren beste ve sahne çalışmalarına eğilmiş, Beyoğlu'nda ağırlıklı olmak üzere birçok barda uzun seneler sahne almış ve çeşitli üniversitelerde konserler vermiştir. Bazı müzikal anlaşmazlıklar nedeni ile Kasım 1999'da Barış Göker gruptan ayrılarak klasik Hard Rock grubu Nautilus'a geçmiştir. Ertan Subaşat'ın gruptan ayrılmasıyla farklı dönemlerde çeşitli bas gitaristlerle sahne alan gruptan Haziran 2006'da Mutlu Arı'nın da ayrılmasıyla birlikte solist olarak Alper Yazıcı gruba katılmıştır. Cem Karaca, Erkin Koray, Moğollar ve daha birçok usta isimle de aynı sahneyi paylaşan Yırtık Uçurtma, 2001 yılında "Yırtık Uçurtma" ve 2005 yılının sonunda "İki" adlı albümlerini çıkardı. 2009 yılında 11 il 12 konserlik Yırtık Uçurtma "Hâlâ Yalnız Sen Türkiye Turnesi"ne ismini veren, "Yalnız Sen" şarkısının yeni versiyonu olan "Hâlâ Yalnız Sen"i resmi sitelerinden ücretsiz olarak dinleyicileri ile paylaştı ve şarkının klibini yayınladı. Şubat 2013'te ise "Yırtık Uçurtma 3 / Yeni Nefes" albümünü "Anadolu Müzik Yapım" etiketiyle çıkarmıştır. Bu albümde ayrıca "Hâlâ Yalnız Sen" parçasının enstrümantal versiyonu da bulunmaktadır. Halayık Halayık kelimesi ile şunlardan biri kastedilmiş olabilir: Hyaena Hyena, sırtlangiller (Hyaenidae) familyasından bir sırtlan cinsi. İskilip keşkeği İskilip keşkeği, İskilip'e özgü bir keşkek türüdür. Toprak kaplarda “çölmek” denen çömlek güveçlerde, taş fırınlarda odun ateşi ile pişirilir. Japonya-Türkiye ilişkileri Japonya-Türkiye ilişkileri, Japonya Devleti ile Türkiye Cumhuriyeti arasındaki ikili ilişkilerdir. İlk olarak 13. yüzyılda Moğol İmparatorluğu döneminde münasebetlere başlamış, 1870'lerde Sultan II. Abdülhamid döneminde de diplomatik bağlantıya geçmiştir. Japonların, Türkler ile ortak ataya sahip olan ve MÖ. 10.000 civarında Bering Boğazı'n geçerek Amerika kıtasına giden Orta Asyalılar ile çok önceleri tanıştığı söylenebilir. Kendini Türk olarak tanımlayan ve Türkçe konuşan insanlar ise ordusunda Türklerin bulunduğu Cengiz Han oğlu Kubilay Han vasıtasıyla 13. yüzyılda Japonya’ya karşı savaşmıştır. Daha sonra Kaşgarlı Mahmud'un Divânu Lügati't-Türk eserindeki dünya haritasında Japon adalarının belirtilmesi, iki kültürün birbirini bildiği izlenimini doğurmaktadır. Mahmud divanında: "Çaparka, (Japonların) ülkelerinin uzak olması, araya büyük denizlerin girmiş bulunması yüzünden dilleri bizce bilinemiyor" demiştir. Katip Çelebi de Cihannüma adlı eserinde Japonya’dan bahsetmektedir. Haritalarda “Yaponya” olarak göstermiş, ülkenin idari yapısı, dinî dili, ticareti, sanatı, ahlâkı, geleneği, göreneği hakkında bilgi vermiştir. Şemseddin Sami Kamus-ul Alâm adlı eserinde: "“Çaponya yahud Çapon (Japon): Asya kıtasının münteha-yı şarkında ve Çin’in sevahil-i şarkiyyesi karşısında bir devlet olup, birkaç büyük ve birçok küçük adadan mürekkeptir”" der. Sultan II. Abdülhamid döneminde 19. yüzyılın ikinci yarısında Osmanlı ile diplomatik ilişkiler başlamıştır. Bu zamana kadar ilişki olmamasının başlıca sebebi 1600-1868 yılları arasında hüküm süren Tokugawa şogunlarının izolasyonist/muhafazakâr tutumlarıdır. Geleneksel Japonya bu dönemde uluslararası siyasetten uzak durmaktadır. Meiji ile başlayan çağdaş Japonya ise, 1868’den sonra hızlı bir modernleşme programını uygulamaya koyarak XIX. yüzyılda büyük dünya güçleri arasındaki uluslararası rekabete katılmıştır. 1870'lerde de Osmanlı ile diplomatik temaslar başlamıştır. Başladıktan itibaren ortak düşman Rus İmparatorluğu'na karşı siyaset bu iki devleti yakınlaştırmıştır. Mesela 1904-1905 Rus-Japon Savaşı'nda Japonya’nın galibiyeti, Rusya’nın kuvvetlerinin çoğunu Uzak Doğu’ya nakletmesi ve Karadeniz’deki taarruz kuvvetini azaltması Osmanlı'da büyük sevinçle karşılanmıştır. 2003 yılında Japonya'da ve 2010 yılında Türkiye'de yapılan etkinliklerde Japon Filmleri Festivali düzenlendi, Japon halk dansları ve kimono gösterileri yapıldı. Japonya'da Türkiye sergileri açıldı, Türk yılı etkinlikleri yapıldı. Sonrasında yapılan etkinliklerin niteliği ve sayısı artarak devam etmiştir. Türkiye'de Japonca dili eğitimi veren kurumlar: Ankara Üniversitesi, Dokuz Eylul Üniversitesi, Çanakkale Çanakkale 18 Mart Üniversitesi, Erciyes Üniversitesi olup; ODTÜ,TOBB Ekonomi ve Teknoloji Üniversitesi, Bilkent Üniversitesi, Başkent Üniversitesi, Boğaziçi Üniversitesi, İTÜ, İzmir Ekonomi Üniversitesi, Galatasaray Üniversitesi, Ege Üniversitesi, Türktelekom Anadolu Teknik Lisesi, İTO anadolu ticaret lisesi, Türk-Japon Vakfı, Japon Kültür ve Enformasyon Merkezi, Türk Japon Kadınları Dostluk ve Kültür Derneği, TÖMER, Bilgi Eğitim ve kültür vakfı, Japonya İzmir Kültürler Arası Dostluk Derneği gibi birçok kurum ve kuruluşta Japonca kursları verilmektedir. Japonca Yeterlik Sınavı her yıl aralık ayında Ankara'da Japon Vakfı tarafından yapılmakta olup, JLPT denilen bu sınavda 1'den 5'e kadar beş düzeyde yapılmakta ve sınavda başarılı olanlara verilen sertifika dünyanın her yerinde geçerli görülmektedir. Japon otoları Toyota, Nissan, Subaru, Mazda, Honda, Daihatsu, Mitsubişi, Suzuki Türkiye'dedir. Sony ve Sanyo elektronik ürünleri çok yaygındır. Kardeş şehirler: Kuşimoto=Yakakent, Şimonoseki=İstanbul, Kuşimoto=Mersin, Ena=Hereke, Sagae=Giresun, Tonami=Yalova. Ayrıca Konya ve Kyoto da kardeş şehir olup Konya'da Japon Kyoto Parkı yapılmıştır. Sanatçı Barış Manço, Japonya'da bir dizi konser vermiş, Soka Üniversitesi'nden Uluslararası Kültür ve Barış ödülünü almıştır. Tokyo, Japonya (1991) Klinik nöropsikoloji Nöropsikoloji, insan beyni ile davranışlarını araştırarak bilgi üreten bir alandır. Psikiyatrik ve nörolojik olarak normal olan, bilişsel fonksiyonları etkileyen herhangi bir etki altında olmayan kişilerle çalışıldığında ve bu şekilde bilgi üretildiğinde deneysel nöropsikoloji, bilişsel psikoloji bilgisi üretmiş olunur. Nörolojik hastalığı olan kişilerle çalışıldığında, gerek hastalığın tespiti için, gerek yapılan tedavinin faydalılığını izlemek için ve gerekse geri dönüşümsüz bir tıbbi müdahale öncesi bilgi vermek için yapılan psikometrik değerlendirme ise klinik nöropsikolojidir. Bellek Bellek, yaşananları, öğrenilen konuları, bunların geçmişle ilişkisini bilinçli olarak zihinde saklama gücüdür. Psikolojide hafıza, bir organizmanın bilgiyi depolama, saklama ve sonrasında ise geri çağırma yeteneği olarak tanımlanmıştır. Hafızayla ilgili ilk çalışmalar felsefe alanında yapılmış olup daha çok hafıza geliştirme teknikleri üzerinde yoğunlaşmıştır. 19. yüzyılın sonlarında ve 20. yüzyılın başlarında hafıza konusu daha çok algılama psikolojisinin (cognitive psychology) paradigması içerisinde ele alınmıştı. Son yıllarda ise algılama psikolojisi ve nörolojik bilimler ile bağlantılı bir bilim dalı olan algısal-nörolojik bilimlerin başlıca dallarından biri haline gelmiştir. Hafızanın sınıflandırılmasında süreye, bilginin doğasına ve geri çağrılmasına bağlı olan birkaç sınıflandırma yolu vardır. Bilgi işlem prosedürü perspektifinden bakıldığında hafızanın oluşturulması ve bilginin geri çağrılmasında üç ana safha vardır: Depolama aşaması üç ana sınıfa ayrılır: Duyusal hafıza, kısa süreli hafıza ve uzun süreli hafıza. Bir nesne algılandıktan sonra ilk 200-500 milisaniye (kişiden kişiye değişebilir) içerisinde duyusal hafıza devrededir. O nesneye bakabilme ve bir iki saniyelik gözlem sonrasında neye benzediğinin hatırlanması veya ezberlenmesi duyusal hafızanın örnekleridir. Denekler, kendilerine çok kısa bir süre için gösterilen nesneler hakkında genellikle gözlem sonrası hatırlayıp rapor edebileceklerinden daha fazlasını gördüklerini iddia ederler. Duyusal hafızanın bu şekli ile ilgili ilk deneyler George Sperling tarafından “Kısmi Bildirim Paradigması” kullanılarak yapılmıştır. Deneklere 3 sıra halinde 4’er harf bulunan 12 harfli tablolar kısa süreli olarak gösterilmiş ve daha sonra hangi harfin hangi sırada olduğunu bilmeleri istenmiştir. Sperling bu “Kısmi Bildirim Paradigması” deneyine dayanarak duyusal hafızanın yaklaşık olarak 12 nesne kapasiteli olduğunu ancak çok çabuk şekilde (birkaç yüz milisaniye içerisinde) yitirildiğini göstermiştir. Çabuk yitirilmesi nedeniyle katılımcılar unutma meydana gelmeden 12 harfin tamamını bildirememişlerdir. Bu tip hafıza tekrarlama veya prova ile uzun süreli hale getirilemez. Duyusal hafıza ile elde edilen bilginin bir kısmı kısa süreli hafızaya iletilir. Kısa süreli hafıza hatırlama denemesi veya prova yapmadan birkaç saniye içerisinde bazen bir dakikaya kadar geri çağrılabilmeyi mümkün kılar. Fakat bunun da kapasitesi çok sınırlıdır. George A. Miller Bell laboratuvarlarında yaptığı deneylerde kısa süreli hafızanın depolama kapasitesinin 7 (+ veya – ) 2 nesne olduğunu meşhur “Sihirli sayı : 7+-2” listesiyle göstermiştir. Günümüzde yapılan tahminler ise kısa süreli hafızanın kapasitesinin daha az olduğu yönündedir.(4-5 kadar). Ancak gruplama yoluyla artırılabileceğini de belirtmektedir. Örneğin aşağıdaki harfler şu sırayla gösterildiğinde: FBIPHDTWAIBM İnsanlar çok azını ancak birkaçını hatırlayabilmektedir. Fakat aşağıdaki gibi gruplar halinde gösterildiğinde; FBI PHD TWA IBM Bu durumda neredeyse tamamını hatırlama meydana gelebilir. Bunun sebebi de bu şekilde bilginin anlamlı küçük gruplara ayrılmış olmasıdır. Her ne kadar yukarıdaki kısaltmalar anlamlı olsa da, herhangi bir şey ifade etmeyen veya hatırlatmayan kısaltmalarda da optimum grup harf sayısının üç olduğu Herbert Simon tarafından ortaya koyulmuştur. Bazı ülkelerde telefon numaralarının üçlü harf grupları halinde yazılması da bu nedenledir. Kısa süreli hafızanın görselden ziyade akustik (işitsel) olarak şifrelendiği ve akustik olarak birbirine benzeyen (dog, hog, fog, bog) gibi kelime gruplarının bir arada tam olarak bu yüzden hatırlanamadığını Conrad (1964) testlerinde bulgu olarak göstermiştir. Kısa süreli hafıza ve duyusal hafızaya zıt olarak, uzun süreli hafızada daha çok bilgi uzun süreler boyunca (bazen ömür boyu) saklanabilir. Örneğin, 7 haneli bir sayıyı okuduktan birkaç saniye içerisinde hemen unutabiliriz ve kısa süreli hafızada ancak bu kadar tutulmuş olur. Ancak telefon numaralarını tekrar yoluyla ezberleyip yıllar boyunca ezberde tutabiliriz ki bu da uzun süreli hafızada depolanmasından kaynaklanır. Kısa süreli hafıza şifrelemeyi akustik olarak yaparken, uzun süreli hafıza semantik olarak (anlamsal) şifreleme yapar. Baddeley (1966) yaptığı testlerde deneklerin 20 dakika sonrasında hatırlamakta zorluk çektiği sözcük gruplarının, benzer manaya gelen “büyük, kocaman, devasa, iri” gibi sözcükler olduğunu göstermiştir. Kısa süreli hafıza “Nöronal haberleşmeyi sağlayan taşıyıcı yapılarla” desteklenir ve beynin ön lobu (özellikle dorsolateral prefrontal kortex) ile paryetal lobuyla bağlantılıdır. Uzun süreli hafıza ise beyne yayılmış daha sabit ve uzun süreli nöral bağlantılarla ilişkilidir. Bilginin kısa süreliden uzun süreli hafızaya konsolide edilmesinde, (depolama işlemi bizzat burada meydana gelmese de) hippocampus bölgesi rol oynar. Uykunun başlıca fonksiyonlarından biri de bilginin konsolidasyonunu sağlamaktır. Bu yüzden hafıza eğitim ve test arasında uyku ihtiyacının yeterli olarak karşılanması ile gelişim gösterir. Hafıza modelleri, hafızanın nasıl çalıştığına dair soyut gösterimler ortaya koyar. Aşağıda görülecek olan modeller çeşitli fizyolojistlerin yıllar boyunca öne sürdükleri modellerdir. 1969 yılında ortaya atılan multi-depolama modeline yapılan eleştiriler yaklaşımının “çok basit” olması üzerinedir. Örneğin, bu modelde uzun süreli hafızanın oluşumunda epizodik ve prosedürel hafızanın çoklu alt bileşimler halinde rol oynadığına inanılır. Ayrıca “tekrar”ın uzun süreli hafızaya geçilmesinde tek mekanizma olduğu da savunulur. Fakat bulgular “tekrar” olmadan da hatırlamanın mümkün olduğunu ortaya koymuştur. 1974 yılında Baddeley ve Hitch, genel kısa süreli hafıza konseptinin yerini alacak yeni aktif bir çalışan hafıza modeli ortaya koydular. Bu model üç temel depolama unsuru içeriyordu: Merkezi yönetim, fonolocikal döngü (phonological loop) ve görsel ve mekansal çizim tahtası (visuo-spatial sketch). 2000 yılında model, çoklu modlu bölümsel arabellek (multimodal episodic buffer) ile genişletildi. Merkezi yönetim temelde “dikkat” üzerine yoğunlaşır ve bilgiyi üç bölgeden geçirir: fonolocikal döngü, görsel ve mekansal çizim tahtası ve çoklu modlu bölümsel arabellek. Fonolocikal döngü işitsel bilgiyi kendini sessizce tekrarlayan ses veya kelimeler halinde, “iç ses” olarak fonolocikal depoya (iç kulak-inner ear) aktarır. Fonolocikal döngünün kapasitesi sınırlıdır ve kısa kelimelerde daha etkilidir. Ancak dilbilgisi içeriğinde artikel kullanımı olan bir dilde bu artikellerin tekrarından kaynaklanacak kısa kelimelerde de zorlanma meydana gelebilir. Görsel ve mekansal çizim tahtası görsel ve konumsal bilgiyi depolar. Mesafe tahmini (mekansal), bir evin pencerelerini saymak (görsel) veya nesnelerin hayalini göz önüne getirmek (görsel) gibi eylemlerde rol alır. Bölümsel arabellek ise görsel, konumsal, sözlü veya kronolojik bilgiler arasındaki denge, sıralama ve bağlantıyı kurar. (Örnek: Hikâyenin hatırlanması veya sinema filminin sahnelerinin hatırlanması). Uzun süreli hafıza ve anlamlandırma ile yakından ilişkilidir. Çalışan hafıza modeli günlük hayattaki birçok gözlemi açıklamaktadır: Neden bir görsel bir de sözlü hafıza işleminin iki benzer görsel hafıza işleminden kolay olduğu gibi. Ancak bu modelde, merkezi yönetimin rolünün açıklaması yetersiz ve belirsiz olduğu için eleştiri almıştır. Craik ve Lockhart (1972) bir tecrübenin hafızaya alınmasında tekrar çok metodun ve işlem derinliğinin rol oynadığını iddia etmişlerdir. Anderson (1976) uzun süreli hafızayı beyansal (dışa dönük) ve prosedürel (içe dönük) olarak ikiye ayırır. Beyansal hafıza bilginin geri çağrımı için bilinçli bir çağırım gerektirmektedir. Dışa dönük olarak adlandırılmasının nedeni de bilginin açıkça depolanması ve geri çağrılmasıdır. Beyansal hafıza da iki alt kategoriye ayrılır: Semantik hafıza, örneğin dünya hakkında “ Paris Fransa’nın başkentidir.” gibi soyut bilgi veren bilginin kodlanmasını sağlar, Epizodik hafıza ise daha çok duygu, duyu ve kişisel ilişkilendirme içeren bilgilerin kodlanmasını sağlar. Otobiyografik yani bir kişinin yaşamıyla ilgili spesifik olaylar epizodik hafıza ile ilişkilendirilir. Otobiyografik hafıza ve görsel hafıza epizodik hafızanın içerisindedir. Prosedürel hafıza ise farklı olarak bilginin bilinçli geri çağrılması üzerine kurulu değildir. Ancak farkında olmadan öğrenme ile birebir ilişkilidir. Sırf tekrar etmemiz nedeniyle daha iyi yaptığımız işlerde ortaya çıkar ve eski tecrübelerimizin oluşturduğu hafızanın etkisi biz farkında olmadan görülür. Prosedürel hafıza “motor öğrenme becerilerini” ilgilendirdiğinden, cerebellum ve basal ganglia bölgesinde meydana gelir. Ancak şimdiye kadar kimse bu hafıza yapılarının zamanla olan ilişkisini izole edememiştir. Farklı bellek fonksiyonlarının ayrılmasında önemli diğer bir yol da söz konusu içeriğin geçmişle bağlantılı mı (retrospektif) yoksa gelecekle bağlantılı olarak mı (prospektif) hatırlanacağı ile ilgilidir. Bu yüzden retrospektif hafıza bir kategori olarak semantik ve epizodik hafızayı kapsar. Prospektif hafıza ise tersine gelecek niyetlerin ya da hatırlamayı unutmamak‘ın hafızasıdır (Winograd, 1988). Prospektif hafıza olay ve zaman bazlı olarak da detaylandırılabilir. Örneğin, zaman bazlı prospektif hafıza zaman ipucu ile tetiklenir: Saat 4’te (ipucu zaman) doktora (aksiyon) gideceğim. Olay bazlı prospektif hafıza ise örneğin “Posta kutusunu (İpucu) görünce mektubu postalamak gerektiğini (aksiyon) hatırlamak” gibi durumları kapsar. Genel olarak bakıldığında belleğin mekanizması tam anlamıyla anlaşılamamıştır. Beyinde bulunan hippocampus, amygdala, striatum veya mammilary yapılarının spesifik hafıza türlerinde rol oynadıkları düşünülmektedir. Örneğin, hippocampus mekansal ve bildirimsel öğrenmede; amygdala duygusal öğrenmede etkilidir. Bazı hastalarda ve hayvan deneklerinde beynin bölümlerinde ortaya çıkmış olan zararlar hangi bölgenin hangi bellek fonksiyonunda rol aldığını ortaya çıkaran bilgilerin kaynağı olmuştur. Ancak bunlar da söz konusu bellek zincirleme aktivasyonlarının yol haritası üzerinde herhangi spesifik bir bölgede oluşabileceği için bellek veya öğrenmeden sorumlu beyin anatomik parçaları hakkında kesin bilgi verememektedir. Bellek hakkında elde edilmiş bilgilerin çoğu bellek bozuklukları üzerinde yapılmış çalışmalardan kazanılmıştır. Örneğin hafıza kaybı amnezi olarak bilinir. Amnezinin birçok türü ve formu vardır; bunlar üzerindeki çalışmalar beynin hafıza sistemininde oluşan bireysel alt sistemlerdeki bozuklukların incelenmesine olanak sağlamıştır. Alzheimer gibi diğer nörolojik rahatsızlıklar da hafızayı ve algılamayı etkileyebilir. Tam olarak bozukluk olmasa da kısa süreli hafıza kaybı olarak bilinen sözcüklerin geçici olarak hatırlanamaması “Tongue Fenomeni” nin bir işareti olabilir. Hafıza zedelenmesi de hypothyroidism semptomu olabilir. Ezberleme kişinin bilgiyi kelimesi kelimesine hatırlamasını sağlayacak öğrenme tekniği olarak tanımlanır. Rote öğrenme metodu (Papağan tekniği) en çok kullanılan tekniktir. Cosmos Rossellius ise görsel alfabe kullanma metodunu uygulamıştır.Aralık bırakma etkisi olarak bilinen teknikte, tekrar işleme belli süre aralıkları bırakılarak yapılır ve bu şekilde hatırlama oranı artırılır. Buna zıt olarak da, hızlı tekrar (cramming) ile de kısa zaman zarfında ezberleme sağlanabilir. Ayrıca insanların bitirilmemiş işleri veya bölünmüş- kesilmiş işleri tamamlanmış olanlara göre daha iyi hatırlayabilmesi Zeigarnik etkisi olarak bilinir. Mart 2007’de Alman araştırmacılar, insanlar uykudayken kokuya maruz bırakıldıklarında beyinlerinde yeni anılar oluşturulduğunu ve bunların daha iyi hatırlanabildiğini ortaya koymuşlardır. Algı araştırmacısı, aktör, yönetmen ve öğretmen Tony Noice ve fizyolog eşi Helga, aktörlerin rollerini nasıl ezberledikleri konusunda araştırmalar yapmış ve bu tekniklerin aktör olmayan kişilerde de hatırlamaya yardımcı olduğunu bulmuşlardır. Ohio Eyalet Üniversitesi Algı Bilimleri Merkezinde yapılan araştırmalarda ise yetişkin hafızasının keskinliğinin, yetişkinler -çocuklarla karşılaştırıldıklarında- daha çok bilgiye sahip olmaları nedeniyle zarar gördüğü, bunun nedeninin de yeni bir şey öğrenilirken eski bilgilerin de kullanılmasından kaynaklandığı iddia edilmiştir. Hafıza geliştirmenin en iyi yolunun beyne bol oksijen sağlanmasından geçtiği, bunun da aerobik egzersizler, her hafta 3 saat yürüyüş, yüzme veya bisiklete binme ile sağlanabileceği bilinmektedir. Bu tür aerobik egzersizler yaşça ileri insanlarda zihinsel fonksiyonlar arası geçişin kolaylaştırılması, konsantrasyonun geliştirilmesi ve kısa süreli hafızayı geliştirmede önemli rol oynar. Egzersiz nöronlar arasındaki bağlantıları artırarak hafızayı geliştirebilir. Uluslararası İnsan Ömrünü Uzatma Merkezi, 2001 yılında yayınladığı bir raporda, 14-16. sayfalar arasında hafızayı formda tutmak için şu önerilerde bulunmaktadır: Şemsüddin Şehrizorî Şemsüddin Şehrizorî, İşrakî Okulunun fiili anlamda kurucusu ve okulun maktül manevi lideri Şahabeddin Sühreverdi'nin (Şeyh-ül-işrak'ın) sadık bir izleyicisi olarak bilinir. İlk işraki filozofu olarak kabul edilir. İşrakiliğin kurulması, felsefi ve tarihi bilgilerinin kaydedilmesi anlamında Şehrizori'nin çalışmaları çok önemlidir. Kimi yapıtları, özellikle de işrakilik hakkındaki çalışmaları bilinmekle birlikte, kendisi hakkında çok az bilgi mevcuttur. Eldeki bilgilerin kesinliği de söz konusu değildir. Örneğin Sehrüverdi'nin Halep'te hapsedildiği sırada birlikte Şems adlı bir öğrencisinin bulunduğu ve bunun Şehrizori olduğu ileri sürülmektedir, ancak kesin bir şey söylenememektedir. Hilmi Ziya Ülken bu iddianın geçerli olamayacağını ileri sürmektedir, onun felsefe ansiklopedisinin ("Risail-üş-şeceret-il-İlahiyye ve'l esrar-ür-Rabbaniyye") bitiriliş tarihine göre (Sühreverdi'nin ölümünden 90 yıl sonra), Şehrizori 1300'lerin sonunda hala yaşamaktadır çünkü. Doğumu ve ölümü ile ilgili tarihlerde de karmaşıklar vardır. Kesin olan şey İşrakilik felsefesinin daha sonraki gelişmesini derinden etkilemiş ve belirlemiş olduğudur. Sühreverdi'nin "Telvihat"´ı için ve ayrıca "Hikmet-ül-işrak" için iki ayrı şerh düşmüş ve bunlar kendisinden sonraki iki önemli işraki düşünürü tarafından büyük ölcüde değerlendirilmiştir. Bunlar İbn Kemmûne ve Kutbüddin Şîrazi'dir. Hareketli görüntü düzenleme yazılımları Sarah Chang Sarah Chang (d. 10 Aralık 1980, Philadelphia), keman virtüözüdür. Philadelphia'da doğan Chang, 4 yaşında yerel orkestra eşliğinde ilk konserini verdi. Koreli bir ailenin üstün yetenekli çocuğu olan Chang'ın annesi besteci, babası ise onun ilk keman öğretmeniydi. 8 yaşındayken Zubin Mehta ve Ricardo Muti önünde verdiği sınavlarda olağanüstü başarı gösterek New York Filarmoni ve Philedelphia Orkestrası ile hemen sözleşme imzaladı. 1992'de Avery Fisher Meslek Ödülü'nü kazanan en genç sanatçı olarak olağanüstü yeteneğini dünya çapında kanıtlayan Chang, halen Juilliard Okulu'nda Dorothy DeLay'den dersler almaya devam ediyor. Cry Me a River (Justin Timberlake şarkısı) "Cry Me a River", Justin Timberlake'in ilk solo albümü "Justified"'dan çıkan ikinci teklisi. Justin'in, şarkıyı Britney Spears ile ayrılığının üzerine yazdığı söylenmektedir. Şarkı Timberlake'e 2004 yılında En İyi Erkek Pop Vokal Performansı dalında Grammy Ödülü ve MTV Video Müzik Ödülleri'nde Yılın En İyi Videosu Ödülü'nü kazandırmıştır. Şarkının sözlerinin Britney Spears'ın ihaneti üzerine yazıldığı söylenir. Sözler şöyledir: "You don't have to say what you did/I already know, I found out from him/Now there's just no chance, for you and me, there'll never be/And don't it make you sad about it." Şarkının videosunda da Justin'i aldatan eski kız arkadaş rolündeki kız da Britney'e çok benzemekte ve onun gibi giyinmektedir. Cry Me River İnsanoğlunun İmparatoru İnsanoğlunun İmparatoru, Warhammer 40,000 evreninden düşsel bir karakterdir. O evrende, zamanın en büyük insanı kuruluşu, Imperium’un lideridir. Beyaz Cüce’nin çalışmalarına göre insanlık önce Warp’tan korktu, sonra onunla birlikte yaşamaya başladı. Warp ile haberleşen yetenekli bireyler vardı ve onu birçok amaç için kullanabilirlerdi ( İlkel insanlığın şifacıları, ruhsal liderler, Şamanlar). Hatta bu insanların ruhları ölümden sonra Warp’ta akabilir ve yeni insan vücutlarında doğabilirdi. Fakat insanlık daha fazla bilgi kazandığı gibi daha fazla güç için arzular ve zevkler yetiştirdi ve bozulma başladı. Ruhsal liderler ilahi hediyelerin azaldığını fark ettiler ve reenkarnasyon zorlaştı.Bu liderler bozulmayı durduramadı. Büyük bir konsey oluşturdular, belki bu konsey bir şeyler başarabilirdi. Onlar akıl almaz bir gücün yeniden doğması için yaşamlarını feda etmeye karar verdiler. Bu konsey toplantısından bir yıl sonra intiharlar sonuç verdi ve bir çocuk doğdu (imparator diye anılacak olan). Gerçek adı bilinmemekle birlikte bazı WH 40K kaynaklarına göre M.Ö. 8. bin yılda Orta Anadolu’da doğdu (Priestley and Ansell, 1990; Abnett, 2006). O yalıtılmış bir alanda büyüdü. Fakir kırsal alanda onun yaşlanmasını durduracak güce ve birçok mucizeye sahip olduğu yayıldı. Yıllar sonra İmparator’un akıl ve sezgi gücü büyüdü ve ruhsal bozulmayı anlayıp değiştirmeye koyuldu. O daima insanlığın değişimlerini kolaylaştırmak, insanlığı korumak için arka planda kaldı. İnsanlığa pozitif değerler katan büyük adamların özdeşliğinde çağlar boyunca çok farklı adlar alarak yaşadı. Başka zamanlar da insanlığı aydınlanmaya götüren yolda ilerletmek için elinden geleni yaptı. İmparator’a ait ilk kayıtlara 29. milenyumda Terra’yı fethettiğinde rastlanır. Space Marine’ler Genetik mühendisliğiyle yıldızları fethetmek amacıyla yaratıldı. İmparator Marstaki Adeptus Mechanicus’un yardımıyla Space Marine alaylarını ve onları evrenin her yerine götürebilecek uzay gemileri inşa etti. Space Marine alaylarının başına geçirmek için kendi genleriyle üstün insanlar olan Primarchları yarattı. Fakat bilinmeyen bir sebepten dolayı (Kaos Tanrıları gibi) Primarch ceninleri Galaksinin dört bir yanına dağıldı. İmparator Mücadele Çağı boyunca birbirinden ayrılan insanlığı birleştirmek için büyük bir sefer başlattı. Kutsal savaşın ilk yıllarında İmparator genetik oğullarına yol göstermek için savaşın ön cephelerinde bulundu. Birçok gezegen genç imparatorluğun hakimiyeti altına alındı ve İmparator oğullarını teker teker buldu. İmparator Ullanor Savaşını izlemek ve gizli projeleri üzerinde çalışmak için Dünya’daki gizli laboratuvarlarına geri döndü. En önemli çalışmasını yapmak için Kutsal Savaşı kontrolünü oğullarına bırakarak terk etti. Geri dönüşünün sebebini hoşnutsuzluğun ilk tohumları zihnine eken Savaş ustası Horus Dahil kimseye açıklamadı. Büyük Sefer Horus’un kıskançlığı sonucu Horus İhanetine dönüştü. Horus’un önderliğinde dokuz Space Marine Lejyonu ve sayısız İmperial Guard askerî Kaos’a döndü ve galaktik bir iç savaş başlattı. Horus’un geri dönebileceğine inanan İmparator bu düşünceyi Horus’un orduları Dünya’yı kuşattığında hatta Horus ile göğüs göğse savaşında bile sürdürdü. Fakat İmparator Horus’un Kaos Tanrılarından aldığı gücü küçümsemişti. Düelloda İmparator Horus’u incitmemek için uğraştı fakat kendisi ağır yaralanmıştı. Horus İmparatorun yaralı vücudunun yanında iken odaya giren Adeptus Custode'si bir tek bakışı ile yaktı. Terminator’un ölümü İmparatorun Horus’un Kaos’ta ne kadar ilerlemiş olduğunu anlamasını sağladı ve İmparator benzersiz gücünü bir saldırıda topladı. Bu saldırı ile Horus’un aklından Kaos tamamen silindi ve Horus öldü. İmparatorun yaralı bedenini en sadık oğlu Rogal Dorn buldu. İmparatorun komutlarını izleyerek onun bedenini Altın Taht adındaki makineye koydu. İmparator Altın Tahtta ne ölü ne de diri olarak bugüne kadar bekledi. İlk başlarda İmparator’un önergeleri doğrultusunda yapılan altın taht bugün karmaşık bir makine topluluğudur. Altın taht kutsal yer İmperialis’te İmparator’un bekçisi tarafından korunur. İmparatorun fiziksel formunun bulunduğu Altın Taht’ın çalışması dikkatle sürdürülür. Altın taht ayrıca ışıktan daha hızlı yolculukları mümkün kılan Astronomican adı verilen devasa bir Warp iletişim kulesine bağlıdır. Ümidin ışıldaması veya Altın Yol olarak bilinmiş sinyali İmparator Altın Tahtın üzerine odaklıyormuş gibi görünse de bu olayın arkasında on bin insan psişiği vardır. Engizisyonun kötü şöhretli kara gemileri tarafından getirilen bu psişiklerin gücü birkaç ayda tükenir. Horus İhaneti'nin ardından İmparator ya da diğer adıyla İnsanoğlunun Ölümsüz İmparatoru birçok insan tarafından bir ilaha dönüştürüldü. Bu inanış Imperium tarafından yaygınlaştırıldı. İmparator'u kabul etmeyenler ise heretic (kâfir) olarak suçlandı ve ölüme varan cezalara tabii tutuldu. İmparatorluk halkı İmparator'un onları izlediğini ve iblislere,kötülüğe,Kaos'a karşı koruduğunu düşünürler. Space Marines (Uzay Bahriyelileri) ise bu konuda bir istinadır. İmparator'a tapan chapterlar (bölükler) olsa da genelde Space Marines İmparator'a tapmazlar. İmparator'un kökenini daha iyi bilen Space Marines onu üstün bir komutan, harika bir savaşçı ve insanoğlunun kurtarıcısı olarak görürler. Bunun dışında bazı söylentiler de vardır. Bunlara göre İmparator çok uzun süredir komada kalmıştır, yalnızca insanları kandırmak için kurulan bir makine topluluğudur. Bu görüşler Inqusition'a (Engizisyon) göre heresydir (kafirlik). Bazı bilgilere göre astrofatlar İmparator'un ruhuna istekli bir şekilde bağlanmalı ve gereken gücü sağlamalıdır. Astrofatların ise yaşayıp yaşamadığı bilinmemektedir. Başlangıçta Engizisyon yasaları yalnızca İmparator'un yaralarının iyileşmesi için kurulan basit bir makineden bahsederdi. Fakat Engizisyon'un yeni bölümleri ve yeni kurulan "Terra Yüksek Lordlar" kurulu İmparator'u Altın Tahtta saklamayı tercih eder. Çünkü onlara göre İmparator'un dönüşü yeni bir iç savaşa yol açabilir. Ayrıca İmparator Warp'ta uzun süre boyunca bulunmuştur. Çeşitli değişikliklere uğramasından korkulur. Sonunda İmparator'un Anadolu'daki gerçek kimliğini bilenler arasında İmparator'un yeniden doğması için bütünüyle ölmesi gerektiği inancı oluştu. İskilip tepsi kebabı İskilip tepsi kebabı, İskilip’te özellikle esnafın, malzemesi kasaplarca hazırlanarak taş fırınlarda yapılan yöresel bir kebaptır. Evlerden ziyade esnaf arasında toplanılarak sırayla yapılır. Esnafın öğle yemeğidir. Paris Hilton Paris Whitney Hilton, (d. 17 Şubat 1981, New York). Amerikalı sosyoelit, şarkıcı, oyuncu, manken, moda tasarımcısı. Hilton otellerinin varisidir. Aile geçmişine ek olarak, Doku-Soap The Simple Life adlı iki önemli rolden biri olarak ilk kez daha geniş bir ün kazandı. Ayrıca Paris'te 1 Night ticari sebeplerle dağıtılan özel bir seks videosunun kadın kahramanı oldu. Ardından 2005 yılında Yılın En Çok Satan Pornografik Film ödülünü aldı. Göz kamaştırıcı yaşam tarzı ve kışkırtıcı performanslarıyla Paris Hilton, bilinçli bir şekilde medyanın dikkatini çekiyor ve bu gerçeği başarılı bir şekilde kendisini pazarlamak için kullanıyor. 2005 yılında “Yılın Kızı” isimli VH1 müzik kanalı ile ödüllendirildi. Paris Hilton, Richard Hilton ve Kathy Richards-Hilton'un en büyük kızıdır. Nicholai "Nicky" Hilton adında küçük bir kız kardeşi ve iki küçük erkek kardeşi Barron ve Conrad Hilton vardır. Okul günlerini Connecticut’taki Canterbury School’da, California’daki Sherman Oaks’da Buckley School’da ve en son da amigo olduğu New York’taki Dwight School’da geçirdi. 17 yaşında okulu bıraktı. Üç yıl sonra bir manken olarak çalışmaya başladı. Mankenliğin yaninda ek olarak Hilton daha az bilinen filmlerde yardımcı oyuncu olarak çalıştı. 2000 yılında, GQ ve FHM dergileri için fotoğraf çekildiğinde ilk başarısı oldu. 2003 yılında Paris Hilton, Arkansas, Altus'taki bir çiftlikte arkadaşı Nicole Richie'nin kırsal yaşamının yanında tanıştığı ABD televizyon kanalı FOX dizisi The Simple Life tarafından yayınlanan dizide oynadı. Başlangıçta düşük derecelendirme, özel bir seks videosunun halka açık olmasıyla düzeldi. Eski erkek arkadaşı Rick Salomon, filmi Paris'te 1 Gece başlığı altında VHS video ve DVD olarak yayınlamıştı. 2005'te, film en çok satan ve en çok kiralanan seks videosu dahil olmak üzere üç AVN Ödülü aldı. Paris Hilton, Salomon'a dava açtı ve daha sonra 400.000 dolar tazminat ve satış gelirlerinde pay aldı. Beşinci sezondan sonra "(Goes to Camp) The Simple Life" durdu. Savlar Savlar, İslamiyet öncesi Türk Edebiyatında günümüzdeki atasözünün karşılığıdır. Akılda kalan, sözlü gelenekle nesilden nesile aktarılan özlü bir anlatım biçimidir. Türk atasözlerinin en eski örnekleri Orhun Anıtları'nda yer almaktadır. Pink (şarkıcı) Alecia Beth Moore veya bilinen adıyla Pink (d. 8 Eylül 1979; Pensilvanya), Amerikalı şarkıcı ve söz yazarı. Pink, 8 Eylül 1979 tarihinde ABD'nin Pensilvanya eyaletinin "Doylestown" bölgesinde dünyaya geldi. Şarkıcının Pink adını almasının sebebi, sanıldığı gibi müzik dünyasına ilk adım attığında saçlarının pembe renkli olması değildi. Arkadaşları ona bu takma ismi, "Rezervuar Köpekleri" filmindeki "Mr. Pink" karakterine benzediği için takmışlardı. Pink'in müziğe olan ilgisinin başlıca sebebi, babasının onu uyutmak için bestelediği ninnilerdi. Yaşı ilerledikçe bu ninniler düetlere dönüştü ve Pink lise yıllarında babasıyla birlikte ilk bestelerini yapmaya başladı. Yerel bir rap grubuyla sahneye çıktığında ise henüz 13 yaşındaydı. Oldukça sorunlu bir gençlik dönemi geçirdikten ve annesi ile babası ayrıldıktan sonra, annesiyle kavga etmekten bunalarak 14 yaşında evi terk etti ve müzik hayatına daha ciddi bir şekilde devam etmek zorunda olduğunu anladı. Çocukluğunun büyük bir bölümü müzikle geçti. Babasının bu durumdaki etkisi sadece manevî değildi. Ona gitar derslerinde büyük katkı sağlayacak bilgiler vermiş; Janis Joplin, Shirley Murdock ve Donna Hathaway gibi isimleri örnek göstererek kızını küçük yaştan itibaren bir müzisyen olarak yetiştirmeye çalışmıştı. 14 yaşına geldiğinde ilk şarkısını yazdı ve Philadelphia'daki "Kulüp Fever"'da sahne almaya başladı. Yıldızı burada parlamaya başlayan genç kız, her zaman programına dahil olduğu bu kulüpte, sıradan bir cuma akşamında, MCA Kayıt Şirketi yetkililerinin dikkatini çekti. Yeteneğini ölçmek için Basic Instinct isimli bir grupla kısa süre birlikte çalıştırdıkları Alecia'yla çalışmaya devam etmediler. Bu geçici hayal kırıklığı, genç kızın moralini bozmadı. Çünkü o, herhangi bir topluluğa ait olduğunu düşünmüyordu. Çok kısa bir süre sonra, referansları arasında Toni Braxton ve TLC gibi önemli isimleri de bulunduran ünlü LaFace Records ile birlikte "Choice" adlı bir R&B topluluğunda çalışmalara başladı. Topluluk, müzik zevkleri ve tarzlar arasındaki uyumsuzluk nedeniyle yoluna devam edemese de Pink'in LaFace ile olan bağları güçleniyordu. Choice ile Atlanta'da yaptığı çalışmaları sırasında yazdığı şarkılarla yeniden keşfedilmişti. Daryl Simmons ile "Just to Be Loving You" isimli parçaya sağladığı katkılar da yeteneğini kanıtlar niteliğe sahipti. R&B'nin popa dönük olduğu tarza ilgi duyan Pink, kısa süre sonra L.A. Reid'e, yazdığı şarkıları gönderdi ve ilk kez solo çalışma yapmak üzere harekete geçmiş oldu. Reid, Pink'in çalışmalarından çok etkilenmişti. Artık genç kız, başarılarla dolup taşacak olan kariyerine gerçek bir giriş yapmak üzereydi. Reid sayesinde; Shekspeare, Babyface ve 112 gibi önemli isimlerle birlikte çalışarak besteler üretme şansına sahip oldu. Pink'in ilk albüm çalışması olan "Can't Take Me Home" böyle oluştu. Billboard 200 listesinde ilk 40'a girmeyi başaran albüm, satış rakamlarıyla da çift platin ödülün sahibi oldu. Eleştirmen Christopher John Farley, Time dergisinde "20 yaşındaki bu kızın müziği adından kesinlikle daha güzel" yorumunu yaparken, Bob Brunner ise albüm tanıtımında şarkıların ""özgün müzikal etkiler bıraktığı"" şeklinde görüş belirtmişti. "Can't Take Me Home", çıkardığı hit şarkılarla da uzun süre gündeme damgasını vurdu. "There You Go", "Most Girls" ve "You Make Me Sick" gibi parçalar Pink'in başarısını pekiştirirken genç şarkıcı, aynı yıl, MTV Video Ödülleri'nde de "En İyi Yeni Şarkıcı" dalında aday gösterilmişti. 2001 yılında Pink, "Moulin Rouge" isimli sinema filmi için 70'lerin Patti LaBelle klasiği olan "Lady Marmalade" şarkısını Christina Aguilera, Mýa ve Lil Kim gibi ünlü isimlerle birlikte seslendirdi. Tüm dünyayla birlikte Türkiye'de de büyük ilgi gören düzenleme çalışması, video klibiyle de dikkat çekti. Pink'e, "MTV Yılın En İyi Videosu" ve "Yılın En İyi Film Videosu" ödüllerinin yanı sıra "En İyi Pop Birlikteliği" dalında Grammy de kazandıran "Lady Marmalade", şarkıcının müzik listelerinde bir numaraya yükselen ilk parçası olarak da bilinmektedir. Pink, aynı yıl çıkardığı "M!ssundaztood" albümüyle kayıt şirketinin altın kuralını çiğnedi. Jim Farber'ın bu şekilde nitelendirdiği madde, "tarzınızı, stilinizi veya imajınızı değiştirerek hayranlarınızın aklını karıştırmayın" ifadesini içeriyordu. Ancak Pink, kumar oynar gibi yaptığı bu değişiklikten alnının akıyla çıkmayı başardı. Yaşadığı ve yaşattığı değişikliklerin temelinde, 4 Non Blondes'un lideri Linda Perry ile birlikte yaptığı işbirliği çalışması bulunuyordu. Pink; albümün çoğunluğunda yardımcı yazar ve yardımcı yapımcı olarak görev alan Perry için, ""Onu çok sevdim. Sanırım 13 yaşındayken aynen öyleydim!"" diyor. Birlikte oldukları çalışma sürecini ise "ilham verici, özgür ve hayret verici derecede güzel" olarak nitelendiriyor. "Bu albüm, benim kim olduğumu ve nasıl işler yaptığımı bildiklerini düşünen insanlarda şok etkisi yaratacak." diyordu Pink "M!ssundaztood" için. Albümde genç şarkıcı, etkileyici sözleri ve yapımdaki başarısıyla dikkat çekiyor. "Don't Let Me Get Me", kendinden nefret etme konusunu ele alan, tuhaf sözlere sahip bir şarkı. En önemli çıkış parçalarından biri olan "Family Portrait"te ise anne ve babasının ayrılıklarından söz etmekteydi. "My Vietnam"da, yaşadığı kişisel sorunlarla savaşı karşılaştırdığı akıl dolu diziler yer alıyordu. Sanatçı 2003'te üçüncü stüdyo albümü "Try This"i yayımladı. Albümde tarzını değiştirmeyen sanatçı, albüme "" filminde de yer alan Feel Good Time'ı ekledi. Albüm, M!ssundaztood albümünün başarısına erişemese de dünya çapında kayda değer satışlar elde etti. Albümden ikisi promo ve biri film müziği olmak üzere 6 tekli yayımlandı. Bu tekliler arasında "Trouble" ve "God Is a DJ" de yer almaktadır. Sanatçı albümün yayımlanmasından sonra "Try This Tour" adında bir turneye çıkmıştır. Pink albümde Madonna'nın yapımcılarından William Orbit ile çalışmasıyla da bilinmektedir. Pink, daha sonraki çalışmasını, "Charlie'nin Melekleri: Tam Gaz" adlı sinema filmiyle gerçekleştirdi. Filmde kısa bir rolü de bulunan genç şarkıcı, "Feel Good Time" isimli parçasıyla izleyenleri müthiş bir hareketliliğe hazırlıyordu. Pink üç yıl aradan sonra "I'm Not Dead" adını verdiği 4. albümüyle döndü. Şarkıcı yeni albümünün ilk teklisi "Stupid Girls" radyo ve televizyonlarda büyük etki bıraktı. İlk tekli "Stupid Girls"te içi boş Amerikan ünlülerine göndermeler yapan Pink eğlenceli videosu ile oldukça ilgi çekti. Başta Paris Hilton ve Jessica Simpson olmak üzere 50 Cent, Fergie (Black Eyed Peas), Britney Spears, Lindsay Lohan, May-Kate ve Ashley Olsen gibi Amerikan ünlüleri ile video klibinde dalgasını geçen Pink, klibin bir sahnesinde Amerikan başkanı kılığında göründü. "Stupid Girls"ün bu eğlenceli klibini birçok dünya yıldızlarının videosuna imza atan Dave Meyers yönetti. "I'm Not Dead" adını verdiği albümüne insanların nasıl tepki vereceğini kestiremediğini belirten Pink, yeni albümünün şimdiye kadarki en kişisel albümü olduğunu söyledi. Albümün her şarkısına yapımcı ve şarkı yazarı olarak katkıda bulunan Pink, müzik dünyasının en yetenekli şarkı yazarları ve yapımcılarından olan Billy Mann, Max Martin ve Luke Gottwald ile çalıştı. Pink'in yeni albümü "I'm Not Dead"'de Hollywood, Başkan George W. Bush, eşcinsel hakları, evsizler, kürtaj ve savaş, değindiği konular arasında. Albümün dikkat çekmesi beklenen şarkıları arasında yer alan "Dear Mr. President", Amerika Başkanı George W. Bush'a açık bir mektup niteliğinde. Son albümü "Funhouse" ile hayranlarının karşısına çıkan Pink tarzından ödün vermezken "So What", "Sober" ve "Please Don't Leave Me" şarkıları ile iyi bir çıkış yakaladı. Albümün yayımlanmasından önce satışa sunulan So What adlı şarkı, Amerika'da zirveye oturarak Pink'in düet şarkıları arasında ikinci ve solo alanda ilk zirveye ulaşan şarkısı oldu. Birçok dünya listesinin zirvesine yerleşen şarkı, Pink'in günümüze dek çıkardığı tekliler arasında en başarılısı olurken, birçok ödüle de aday gösterildi. Şarkının klibinde ayrıldığı eski eşine dayak atan ve etrafa dehşet saçan Pink, albümün tamamında bu ayrılık temasını işledi. Sanatçı, sonrasında "Sober" ve "Please Don't Leave Me" adlı teklileri yayınladı. Sober Amerikan müzik listelerinde ilk 20'ye girerken dünya listelerinde de başarı gösterdi. 2001 yılında tanıştığı motokros yarışçısı Carey Hart ile 2006 yılında evlenmiştir. Çift bir süre ayrı kalsa da yeniden beraberdir.So what'ı kocasına yazmıştır. Klip çıkmadan önce Carey kardeşinin başına gelen bir olay yüzünden çok üzülmüştür ve Pink klibi piyasaya vermek için biraz daha beklemek istemiştir fakat Carey kendisi için bir mahsuru olmadığını söylediği için klip piyasaya tarihinde sürülmüştür. 2011 yılında Willow Sage adını verdiği bir kızı olmuştur. Semt Semt, kimi zaman birkaç mahalleyi içine alabilen, alışveriş, eğitim, kültür mekanlarının iç içe bulunduğu derin bir ana caddeden oluşan, kendi içinde müstakil yerdir. Kültür değişmeleri neticesinde eski kent yapılanmaları ve eski adlarla meşhur olabilir. Her semtin ayırdedici bir kültürel özelliği vardır. Meselâ Kanlıca semtinin yoğurdu gibi. Bazı semtler hemşeriliği ile, bazıları üretim tarzı ile bazıları ticareti ile ünlenmiştir. MÃ– 65 Bergen, Norveç Bergen, Norveç'in güneybatı kıyısında, Hordaland eyâletine bağlı en büyük ikinci şehridir. 2009 sayımlarına göre nüfusu 255.490 kişidir. Norveç'in 1229 yılına kadar başkentliğini yapmış olan Bergen, "Kral Olav Kyrre" tarafından MS 1070 yılında kurulmuştur. Bergen aşırı sağanak yağışıyla da bilinir, yıllık ortalama 2250 mm yağış Bergen şehrine düşer. Öyle ki bir dönem Bergen caddelerine şemsiye satış makineleri konulmuş, ancak bu uygulama daha sonra kaldırılmıştır. Bergen Gulf Stream nedeniyle Norveç'in en sıcak şehirlerinden biridir. Şu ana kadar en yüksek sıcaklık 31.8 °C ile 1947 yılında, en düşük sıcaklık ise -16.3 °C ile 1987 yılında yaşanmıştır. Bergen şehrindeki önemli ticari ve endüstriyel faaliyetler şunlardır: Trance müzik Trance Müzik 1990'lı yıllarda oluşmuş bir müzik türüdür. Parçalar 128-150 BPM arasında değişen sesler ve synthesizer gibi aletler kullanılarak yapılır. Trance müzik, elektronik müzik, ambient müzik ve house müzik kombinasyonlarından oluşur.. Genellikle Techno müzikten daha melodik, House müzikten ise daha sert melodi hatları bulunmaktadır. Ayrıca Trance Müzik'de gittikçe gelişen teknoloji çok kullanılmaktadır. Yeni cihazlar ve bunların kullanımları gün geçtikçe farklılaşıp, değişim göstermektedir. 1980 yılının başında, Alman Klaus Schulze Trancefer(1981) ve En=Trance(1988) adlı iki adet albüm oluşturarak Trance Müzik'in temelini atmıştır. Türkçede karşılığı Trans'dır. Buradan da az çok anlaşılacağı üzere, kendinden geçme veya ruhani olarak başka bir boyuta-aleme dalma sürecidir. bkz:Astral seyahat Trance müzik, parçanın ortasındaki melodiye göre oluşturulur. Diğer hiçbir müzik türü bu durum üzerine ilerlemez, eğer ilerlemişse o müzikte Trance etkisi oluşturulmak istenmiştir. Önce yazılacak olan melodi yazılır ve parçanın başı ile sonu buna göre şekil alır. Bu müzik türü, kişide bu yüzden trans etkisi oluşturuyor olabilir. (Dolayısıyla bu parçaları dinlerken ileri sarmadan dinlemek gerekir) Böyle olması, dinleyiciyi ister istemez içgüdüleri ile telepati yapmaya zorlar. Yani parçanın giriş ve orta bölümünü dinledikten sonra, devamının nasıl şekil alacağını algılamaya başlayıp, tahmin edebilirsiniz. Pop ya da Rock müzik gibi kolay anlaşılamayan, belli bir söz dizesi sunmayan, hayal ve bilinçaltımızı yaşamamıza yardımcı olan ve içine girince bir türlü çıkılamayan; Ä°ngilizce bilmeseniz bile, sadece melodisinden etkilenip birdenbire; vb. durumları yaşatan ve bu müziği dinlerken; Trance müziği; yetenekli Trance müziği Djleri, prodüktörleri ve büyük yapım şirketleri sayesinde popüler olmaya başlamıştır. Bu popülerlik sayesinde Pop ve Rocerk müziği yıldızları; Trance müziğinin bestecileri ve prodüktörleri ile iş birliği yapmaya başlamış ve bu müziği albümlerine katmaya başlamışlardır. Buna en iyi örnek Madonna’nın “olgunlaşma çağından” olan albümü “Ray of Light 1998” dir. Türün önemli isimleri arasında Bobina, Robert Miles, Markus Schulz, Tiesto, Paul Oakenfold, Paul van Dyk, Chicane , DJ Tiesto, Ferry Corsten,W&W, Above & Beyond ve Armin van Buuren gibi müzisyenler yer alır. Fana Fana, Norveç'in Bergen şehrinin eski bir şehir olan kasabasıdır. "Fana" alan olarak Bergen şehrinin en geniş alana sahip kasabasıdır. Ayrıca 35.000'e yakın ikâmetgâhıyla nüfus olarak en çok gelişen kasabasıdır. Fana'daki büyük endüstriler Nesttun'da bulunmaktadır bu nedenle Nesttun, 1972 yılında Bergen'le birleşene kadar, Fana'nın idari merkezi idi. Gneist, Bjarg, Fana ve atletizm kulübü FIK BFG Fana gibi birçok tanınmış spor kulübü bu kasabadan çıkmıştır. Bunun yanı sıra Fana, besteci Edvard Grieg'in evi olan "Troldhaugen" ile de bilinmektedir. Arna Arna, Norveç'in Bergen şehrinin kasaba ve varoş bölgesidir. 16.000'e yakın kişi bu kırsal kasabada yaşamaktadır. Ulriken Dağı'nın arkasına düşen bu kasaba coğrafi olarak Bergen şehir merkezine yakındır. Ancak arabayla Arna'ya ulaşmak zaman alır. Fakat tren ile sekiz dakikada Arna İstasyonu'ndan Bergen'e ulaşılabilmektedir. Menteşe (anlam ayrımı) Menteşe ismi birden fazla anlamda kullanılmaktadır. Bunlar; Laksevåg Laksevåg, Norveç'in Bergen şehrinin bir kasabasıdır. 1972'ye kadar Laksevåg ayrı bir şehir idi. Ardından Bergen ile birleşti ve bu eski şehir ikiye ayrıldı: Laksevåg ve Loddefjord. Loddefjord, 2000 yılında Laksevåg ile birleşti. II. Dünya Savaşı sırasında Alman işgalciler Laksevåg'da arasında denizaltı yakıt deposu "Bruno'nun" da bulunduğu birçok yer kurdu. Bu sağlam yakıt deposu, Nazi denizaltılarının onarımı için çok önemliydi ve 1944 yılında "Müttefikler'in" bombalı saldırısına uğradı. Bu saldırı önemli bir sivil ve maddi kayıp ile 61 ilkokul öğrencisinin ölümüne neden oldu. Basit indigesyon Basit indigesyon,"indigestio simplex" veya "hazımsızlık" ön midelerdeki mikroflora ve faunanın mikrobiyal dengesinin ve biyokimyasal verimliliğinin bozulması sonucu anoreksi ve süt veriminde düşme ile karekterize bir indigesyondur. Ön midelerde anormal bir fermentasyon olmaksızın birçok biyokimyasal faaliyet aksar, hatta tamamen durur, yani ön midelerdeki total biyolojik aktivite düşer. Ytrebygda Ytrebygda, Norveç'in Bergen şehrinin güneybatısını oluşturan kasabadır. "Statoil" ve "Norsk Hydro" binaları bu kasabanın yerleşimden ayrı olan "Kokstad" ve "Sandsli" semtlerinde bulunmaktadır. Kasabanın havalimanı, Flesland'da bulunmaktadır. Foucault-Habermas tartışması Foucault-Habermas tartışması, Michel Foucault'nun "güç analizi" ve "soyağacı" fikirlerinin mi, yoksa Jürgen Habermas’ın "iletişimsel akılcılık" ve "tartışma ahlâkı" fikirlerinin mi toplumdaki güç doğasını daha iyi eleştirdiği hakkında olan tartışmasıdır. Tartışma Habermas ve Foucault’un ana fikirlerini karşılaştırır ve değerlendirirken, güç, akıl, ahlâk, modernite, demokrasi, sivil toplum ve toplumsal eylem sorunları ile ilgilenir. Tartışma, metinler ve filozofların takipçileri tarafından yapılmıştır. Foucault ve Habermas yüz yüze tartışma yapmamışlardır. Foucault'nun ölümünden önce ABD'de resmi bir tartışma yapmayı düşünmekteydiler. Habermas'ın denemesi, ""Taking Aim at the Heart of the Present"" (1984) Foucault'nun ölmesi ve buna cevap veremeyecek olması nedeniyle yayımlanmadan önce içeriği değiştirilmiştir. Ã…rstad Årstad, Norveç'in Bergen şehrinin bir kasabasıdır. Şehrin güneyindeki bu kasabanın 33.000'e yakın nüfusu vardır. "Årstad"; 1915'te, Bergen'le birleşinceye kadar ayrı bir şehir idi. Ã…sane Åsane, Norveç'in Bergen şehrinin bir kasabasıdır. Şehrin kuzeyindeki bu kasaba 1972'ye kadar ayrı bir şehir idi. "Åsane" ile "Bergen" şehir merkezi Arna'ya devam eden E16 otoyolu ile bağlanır. Hordaland'ın kuzey şehirleriyle bağlantı E39 otoyolu ile sağlanır. Naegleria fowleri Naegleria fowleri. Menenjite neden olan bir amiptir. Beyin yiyen amip olarak bilinir. Ortamın sıcaklığına göre yaşam döngüsünde 3 farklı