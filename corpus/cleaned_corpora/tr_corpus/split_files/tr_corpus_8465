Series'de Team Raw'ın beşinci üyesi olarak açıkladı. Survivor Series'de takım kaptanı Kurt Angle, maçı Raw takımına kazandırmak üzereydi ama Triple H, Angle'a pedigree yaptı ve onun elenmesine sebep oldu. Ardından Team SmackDown'ın son kalan üyesi Shane McMahon'ı eleyerek maçı takımına kazandırdı. Maçtan sorna ayakta kalanlardan Braun Strowman, Triple H'e iki kez powerslam yaptı. Ayrıca sahneden çıkarken onu video ekranına vurduğu görüldü. Triple H, daha sonra 2018 Elimination Chamber etkinliğinde Ronda Rousey'nin Raw sözleşmesini imzaladığı sırada göründü. Segment sırasında Triple H, Rousey'nin sözleşmesinde özel hiçbir kuralın olmadığını, ama ilk maçını WrestleMania 34'te yapabileceğini söyledi. Rousey smzleşmeyi imzalamadan önce Kurt Angle, WrestleMania 31'de Rousey'nin The Authority'yi utandırdığı anı hatırlattı ve Triple H ile Stephanie'nin Rousey'yi manipüle ettiklerini söyledi. Bunun üzerine Rousey, Triple H'i masaya vurdu ve Stephanie, Rousey'ye tokat attı. Stephanie, daha sonra geri çekildi ve Rousey sözleşmeyi imzaladı. Triple H ertesi gece, bu olanlardan dolayı özür dilese de Angle'a saldırdı. Sonraki hafta Angle, Triple H ve Stephanie'nin WWE yönetiminde yer almasına rağmen güreşebileceklerini açığa çıkardı. WrestleMania 34 için Rousey ile takım olarak Triple H ve Stephanie ile yüzleşecekleri karışık bir takım maçı ayarladı. Etkinlikte Rousey'nin Stephanie'yi armbar ile pes ettirmesiyle Triple H ve Stephanie, Angle ve Rousey'ye yenildi. Daha sonra Cidde, Suudi Arabistan'da yapılan Greatest Royal Rumble etkinliğinde John Cena'ya yenildi. Triple H, 23 Temmuz "Raw" programında sadece kadınların yer aldığı ilk izle ve öde etkinliği olan WWE Evolution'ı duyurmak için iyi karakter olarak görünen Stephanie ve Vince McMahon ile beraber göründü. Duyuru sonrasında ayrıca kendisinin WWE Super Show-Down'da ringe geri döneceğini ve son bir kez daha intikam almak için The Undertaker ile maça çıkacağını söyledi. Kısa bir aradan sonra 20 Ağustos'ta Triple H, "Raw" programında döndü ve Undertaker ile aralarında en son gerçekleşen WrestleMania XXVIII'deki (Shawn Michaels'ın özel konuk hakem olduğu Hell in a Cell) maçını "Bir çağın sonu" olarak tanımlarken, aralarındaki gerçekleşecek maçı "Son Kez" olarak tanımladı. Etkinlikte Triple H, Undertaker'ı yendi. Maçtan sonra Triple H, Michaels ile beraber The Undertaker ve Kane'e saygı göstererek onların ellerini sıktı. Böylelikle 2013 yılından beri ilk defa iyi karaktere dönüşmüş oldu. Ancak Undertaker ve Kane, Triple H ve Michales'a saldırıyla karşılık verdi. 8 Ekim'de Triple H ve Shawn Michaels, DX olarak tekrar birleştiklerini ve WWE Crown Jewel'da The Brothers of Destruction ile karşılaşacaklarını açıkladı. Etkinlikte ikili, Brothers of Destruction'ı yenerken Triple H'in göğüs kasları yırtıldı. 8 Kasım'da başarılı bir ameliyat geçiren Triple H'in ne zaman ringe geri dönebileceği henüz belirlenmedi. 2000 yılında senaryo gereği evli olan Levesque ve Stephanie McMahon birlikte olmaya başlamışlardı. 25 Ekim 2003 tarihinde gerçekten evlendiler. Üç kız çocukları oldu. Levesque'nin daha önce, eski WWF güreşçisi Chyna ile uzun süreli ilişkisi olmuştu. Ayrıca, Lynn adında bir kız kardeşi vardır. 2004 yılının sonunda "Making the Game: Triple H's Approach to a Better Body" adlı kitabı çıkmıştır. Otobiyografisiyle ilgili bilgiler, anılar ve görüşleri de bulunan kitapta daha çok vücut geliştirme ile ilgili tavsiyeleri yer almıştır. Levesque, Motörhead (Triple H, kariyeri boyunca ringe girişlerinde grubun üç farklı şarkısını kullanmıştır) grubunun hayranıdır ve baş vokal Lemmy ile arkadaştır. Lemmy ve müzik grubuna bağlılığından, kariyerinin büyük bir bölümünde Triple H olarak Lemmy'nin sakal tarzını kullanmıştır. 28 Aralık 2015 tarihinde Lemmy'nin ölümünden sonra, 9 Ocak 2016 tarihindeki cenaze törenine katılmıştır. Cenaze töreninde, Lemmy ve Motörhead'in sesinin kendisine verilen bir hediye olduğunu söylemiş ve Lemmy ile yıllar süren arkadaşlıklarından bahsetmiştir. Aralık 2015'te ITV London'da yapılan röportajda Levesque, İngiltere'nin West Ham United takımını desteklediğini söylemiştir. 2014 yılında Levesque, eşi Stephanie ile sekiz yaşında kanserden ölen küçük bir WWE hayranı Connor "The Crusher" Michalek'in onuruna "Connor's Cure" kanser fonu oluşturdu. Ellsworth Huntington Ellsworth Huntington (16 Eylül 1876, Galesburg, Illinois – 17 Ekim 1947, New Haven, Connecticut), 20. yüzyılın başlarında, Yale Üniversitesi'nde görev yapmış olan coğrafya profesörü. İklimsel determinizm, iktisadi büyüme ve iktisadi coğrafya konularındaki çalışmaları ile tanınmaktadır. 1917'de Amerika Ekoloji Topluluğu başkanlığı, 1923'te Amerikalı Coğrafyacılar Birliği başkanlığı ve 1934 ile 1938 arasında da Amerika Öjeni Topluluğu yönetim kurulu başkanlığı görevlerinde bulunmuştur. 1897–1901 döneminde Türkiye'de Fırat Koleji'nde öğretim üyeliği yapmıştır. Pumpelly (1903) ve Barrett'a (1905–1906) Orta Asya keşifleri sırasında eşlik etmiş ve deneyimlerini "Explorations in Turkestan" (Türkistan'da Keşifler)(1905) ve "The Pulse of Asia" (Asya'nın Nabzı) (1907) kitaplarında anlatmıştır. 1907–1915 arasında Yale Üniversitesinde coğrafya hocalığı yapmış, 1917'den itibaren de burada araştırmacı olarak çalışmıştır. Bu dönemde zamanının çoğunu iklim ve antropoloji çalışmalarına ayırmıştır. 1909'da Yale Üniversitesindeki çalışmaları Huntington'ı Filistin'e yönlendirmiştir. Huntington'ın çalışmalarının amacı, jeolojik yapı, topografik biçim ile iklimin geçmiş ve bugünkü doğasının insanın gelişiminin biçimlendiriliş sürecini, tarihini şekillendirişini ve dolayısıyla herhangi bir fiziki durumda ortaya çıkmayacak bir düşünce biçiminin gelişmesindeki hesaplanamaz katkılarını adım adım incelemek idi. Huntington 1941'den itibaren Devre Çalışmaları Kurumu daimi kurul üyeliği yapmıştır. Geçmişi Olmayan Adam (anlam ayrımı) Geçmişi Olmayan Adam aşağıdaki başlıkları ifade ediyor olabilir: Bircend Bircend (Farsça: بیرجند), İran'ın Güney Horasan Eyaleti'nin yönetim merkezi olan şehir. Aynı zamanda eyaletin aynı isimli Bircend şehristanı'nın da yönetim merkezi olan şehrin 2006 yılı resmi nüfusu 157.848'dir. Tahran'a 1309 km. uzaklıktadır ve Doğu İran'ın Meşhed ve Zahidan'dan sonra 3. büyük kentidir. El yapımı halı ve kilimleri ile meşhurdur. Afganistan sınırına 140 km. uzaklıktaki şehir, ayrıca Afganistan'dan Avrupa'ya sevk edilen uyuşturucunun geçiş güzergahındadır . Şehirde önemli sanayi tesisleri vardır. Yapı malzemeleri, tekstil ve halı üretimi, şeker ve şekerleme sanayi önemli endüstri kollarıdır. Şehir yakınlarında bakır, kalker ve kurşun madenleri çıkarılarak işlenir. Şehirde bulunan Bircand Havalimanı (IATA XBJ) İran'ın önemli havalimanlarından birisidir. Şehirde Demiryolu ulaşımı olmasa da önemli bir merkezde olması nedeniyle karayolu ağı gelişmiştir (Bircend tarihi İpek Yolu güzergâhı üzerindedir.) Şehrin kuru ve sıcak bir iklimi vardır. Zvonimir Soldo Zvonimir Soldo (d. 2 Kasım 1967, Zagreb), Hırvat teknik direktör ve eski millî futbolcudur. Futbola NK Inter Zaprešić kulübünde başlayan Soldo, ülkesinde sırasıyla Dinamo Zagreb, NK Zadar ve NK Inter Zaprešić'te oynadı. Daha sonra forma giydiği Croatia Zagreb'le 1995-96 sezonunda lig ve kupa şampiyonluğu yaşadıktan sonra VfB Stuttgart'a transfer oldu. İlk Bundesliga maçına 17 Ağustos 1996'da Schalke 04 ile oynanılan maçta çıktı. Stuttgart'ın formasını 10 sezon boyunca giyen Soldo, bu süreçte kırmızı beyazlı takımla sadece bir kez DFB-Pokal şampiyonluğu yaşadı. Millî takımının formasını ilk kez 20 Nisan 1994 tarihinde Slovakya ile oynanılan dostluk maçında giyen Soldo, ilk millî golünü 1998 FIFA Dünya Kupası elemelerinde Slovenya'ya attı. Ülkesinin 1996 Avrupa Futbol Şampiyonası kadrosunda yer alan Hırvat futbolcu, turnuvada üç maça çıkabildi. Hırvatistan'ın üçüncü olduğu 1998 Dünya Kupası'nda ise beş maça çıktı. Millî takımıyla son olarak 2002 FIFA Dünya Kupası'nda boy gösterdi ve turnuvadan sonra millî takım kariyerini noktaladı. Soldo, futbolu bıraktıktan bir yıl sonra profesyonel olarak futbola başladığı kulüp olan Dinamo Zagreb'de genç takım antrenörü olarak teknik direktörlüğe başladı. 14 Ocak 2008'de Branko Ivanković'in kulüp başkanı Zdravko Mamić'le görüş farklılıkları yaşayıp istifasının ardından Dinamo Zagreb'in teknik direktörlüğüne getirildi. Sezon sonunda kulüp, en yakın rakibine ligde 28 puan fark atarak şampiyon olurken, Hrvatski nogometni kup da dokuzuncu kez Dinamo'nun müzesine götürüldü. Genç teknik adam kupa finalinin rövanş maçından hemen sonra ani bir kararla istifa ettiğini açıkladı. Bir ay sonra ise Christoph Daum'un yerine iki yıllığına 1. FC Köln'ün başına getirildi. Soldo'lu Köln, 2009-10 sezonunun ilk beş haftasında galibiyet alamazken 19 Eylül 2009'da 2-0 kazanılan Stuttgart maçından sonra çıkışa geçti. O sezon "Keçiler" ligi 38 puanla 13. sırada tamamladı. 2010-11 sezonu başında ise Köln bir türlü alt sıralardan kurtulamayınca Soldo'nun görevine ligin 9. haftasındaki Hannover 96'ya karşı alınan mağlubiyet sonrasında son verildi. Bitlis İsyanı Bitlis Ermeni İsyanı (18 Nisan 1915), I. Dünya Savaşı sırasında Osmanlı Devletinin Bitlis ilindeki Ermeni vatandaşlarının çıkardıkları isyan. Olaylar Bitlis dahilinde Ocak 1915'te başlasa da merkezdeki çatışmalar göz önüne alınırsa 18 Nisan 1915 kabul edilmektedir. Birinci Dünya Savaşı için Seferberliğin ilanından sonra Taşnak komitesi bu bölgede tanınmış elemanı o zaman Van Mebusu olan Arşak Vramyan (Vahan Papasyan)'ı getirmişti. Osmanlı devletinin seferberlik ilanına Osmanlı vatandaşı olan Ermenilerin bazıları uysada pek çoğu bu çağrıya uymamıştır. Osmanşı Korsu, Akhis, Beygeri, Arşin, Tasu gibi büyükçe köylerine istekte bulunmuş ama cevap alamamışdır. Ocak 1915'te Bitlis'in Hizar kazasının Sekür Köyü Ermenileri askerlik yüzünden sorun çıkmıştır. Osmanlı devleti asker kaçağı arayan jandarma müfrezesi bu bölgede çatışmaya girmiştir. Ermeni milisler özellikle Bitlis'i Van'a bağlayan bölgedeki Gevaş yolunu ulaşıma keserler. Ayrıca bu bölgeden geçen önemli haberleşme hattı kesintiler yüzünden kullanılmaz hale gelir. 20 Şubat 1915'te Bitlis Ermeni köylerinde Osmanlı güçleriyle çatışma devam ederken merkeze bulunan Viyris köyünde çarpışmalar çıktı. AFI'nın 100 Yılı... 100 Kahraman ve Kötü Adam AFI's 100 Years…100 Heroes and Villains Amerikan Film Enstitüsünün 2003 yılında yayınladığı, filmlerde yer almış 100 en iyi kötü karakter ve kahraman karakterin (her birinden 50 olmak üzere) yer aldığı listedir. İlk olarak Arnold Schwarzenegger'in sunumuyla CBS'de sunulmuştur. Yayınlanan bu program Outstanding Nonfiction Special kategorisinde Emmy ödülüne aday gösterilmiştir. In some cases on the list, real people (portrayed by actors) or characters based on real people appear. One hero, Jimmy "Popeye" Doyle, is based on a real-life New York City detective named Eddie Egan and the villain Norman Bates from "Psycho" was based on real life killer Ed Gein. My Own Way My Own Way, aşağıdaki anlamlara gelebilir: OlgunlaÅŸma Olgunlaşma, öğrenme yaşantılarından bağımsız, biyolojik olarak kalıtım tarafından kontrol edilen değişmedir. Gelişim sürecinin önemli bir kavramıdır. Olgunlaşma, öğrenmenin ön koşuludur. Olgunlaşmanın, yaş, zeka ve sinir sisteminin koordinasyonu olmak üzere üç temel alt kavramı vardır. Örneğin, bir çocuğun okuma ve yazma öğrenebilmesi için zihinsel ve sinirsel yapısı yaklaşık 6. yılda yeterli düzeye ulaşır. C. N. Morgan'a göre, olgunlaşma çevreden oldukça bağımsız olarak devam eder. Ancak çevresel koşullar, olgunlaşmayı hızlandırabilir ya da yavaşlatabilir. Örneğin; çok ağır beslenme bozuklukları, yürüme için kasların gelişimini geciktirebilir. Bu nedenle, olgunlaşmanın hem kalıtımın hem de çevrenin etkisinde olduğu söylenebilir. Do You Remember Do You Remember, aşağıdaki anlamlara gelebilir: 2000 Avrupa Futbol Şampiyonası Finali 2000 Avrupa Futbol Şampiyonası Finali, 2 Temmuz 2000'de 11. Avrupa Futbol Şampiyonası'nın şampiyonunu belirlemek amacıyla oynanan futbol maçı. Hollanda'nın Rotterdam şehrindeki De Kuip Stadı'nda Fransa ile İtalya arasında oynanan maçı İsveçli hakem Anders Frisk yönetti. İtalya 55. dakikada Marco Delvecchio'nun ayağından bulduğu golle normal sürenin sonuna kadar maçı önde götürdü. Sylvain Wiltord 90+4'e attığı golle maçı İtalya'nın olmak üzere olan maçı uzatmalara götürdü. Fransa uzatmalarda David Trezeguet'nin attığı altın golle ikinci kez kupanın sahibi oldu. Gardabani Gardabani (Gürcü alfabesi: გარდაბანი, Azerice: "Qaratəpə", eskiden "Qarayazı"), Gürcistan'ın Kvemo Kartli (eskiden Borçalı) idari bölgesinde yer alan bir şehirdir. Şehrin 2002 sayımına göre nüfusu 19.900 kişidir ve etnik yapısının %43'ünü Azeriler oluşturur. Gürcistan'da Azerilerin yoğun olarak yaşadığı beş bölgeden biridir. Geçmişte Azericede Karayazı (Qarayazı) olan şehrin adı günümüzde Karatepe (Qaratəpə)'dir. 1947 yılında adı Gürcüce olan Gardabani ile değiştirilmiştir. 1969 yılında şehir statüsü kazanan şehirde bir adet termal enerji santrali bulunmaktadır. Peter Atkins Peter William Atkins (d. 10 Ağustos 1940) İngiliz kimyager, Oxford Üniversitesi Lincoln College emekli öğretim üyesi, yazar. Üniversitede lisans ve yüksek lisans seviyesinde okutulan "Physical Chemistry, 8th ed.(with Julio de Paula)", "Inorganic Chemistry" ve "Molecular Quantum Mechanics, 4th ed." gibi ders kitaplarının yanı sıra genel okuyucu kitlesi için bilimsel yayınlar da kaleme almıştır. Akademik kariyerinin yanı sıra ateist kimliği ve Richard Dawkins'in fikirlerinin destekleyicisi olmasıyla da tanınan Atkins, ingiliz National Secular Society (Ulusal Laik Topluluk) üyesidir. Hamilton yolu Hamilton Yolu, yönlü veya yönsüz bir grafikte Hamilton yolu veya Hamilton devresinin olup olmadığının kararının verilmesinin problemidir. Yönlü ve yönsüz hamilton devresi problemi Karp’ın 21 NP-tam probleminden ikisidir . Garey ve Johnson, 1974 senesinde düzlemsel grafikler için yönlü hamilton devresi probleminin ve kübik düzlemsel grafikler için yönsüz hamilton devresi probleminin değişmeden NP-tam kalacağını kısaca göstermişlerdir . Hamilton yolları, yaygın olarak Gezgin satıcı problemi'nin çözümü için kullanılmaktadır. Bir graf’taki Hamilton yollarının bulunması NP-tam bir işlemdir. Hampath’in NP bir problem olduğu zaten bilinmektedir. 3SAT formula_1 HAMPATH indirgemesinin doğrulanması durumunda iddia ispatlanmış olacaktır. Her 3cnf formülü formula_2 için, s ve t düğümleri ile yönlü graf G’nin nasıl oluşturulacağı gösterilecektir. Eğer formula_2 şartları sağlıyorsa, s ve t arasında bir hamilton yolu bulunmaktadır. k adet clause’dan oluşan 3cnf formülü formula_2 : Denklemde yer alan her p, q, r ; x veya x’ olmak üzere formula_2’nın l adet değişken içerdiği varsayılacak olursa denklemde yer alan değişkenler : x … x formula_2 ’nın graf G’ye dönüştürülmesi işleminde; graf G, formula_2 ’nın içerisindeki değişkenler ve clause’lardan oluşacaktır. Her değişken x, aşağıdaki illüstrasyondada olduğu gibi yatayda dizilmiş düğümlerden oluşan elmas şeklindeki bir yapı ile temsil edilecektir. Daha sonra, yatay sırada gözüken düğümlerin sayısı belirlenecektir. Aşağıdaki figür, G’nin global yapısını göstermektedir. İllüstrasyon, değişkenlerin clause’lar ile olan ilişkileri haricinde G’nin tüm elemanları ve ilişkilerini göstermektedir. Ardından, değişkenleri temsil eden elemanlarla clause’ları temsil eden düğümlerin nasıl ilişki içerisinde oldukları gösterilecektir. Yatay sırada 3k+1 adet düğüm ve bunlara ilavaten iki adet başta ve sonda bulunan elmasa dahil düğüm bulunmaktadır. Bu düğümler, her clause için bitişik düğümler oluşturacak şekilde gruplanacak ve bu çiftlerden sonra ekstra ayırıcı bir düğüm bulunacaktır. Tıpkı şekildede görüldüğü gibi: Eğer değişken x, clause c içerisinde yer alıyorsa; i. değişkendeki j. çift ile j. clause ilişki içerisindedir. Clause c nin x yi içermesi durumundaki ilave kenarlar Eğer x’, clause c içerisinde yer alıyorsa; i. değişkendeki j. çift ile j. clause ilişki içerisindedir.Clause cj nin xi‘ yi içermesi durumundaki ilave kenarlar Her clause’da her x veya x’ nin var oluşuna göre eklenecek kenarlar ile, G’nin yapısı tamamlanmış olacaktır. Yol s’den başlayacak, her elmasa sırasıyla uğrayacak t’de son bulacaktır. Elmasta izlenecek yolun bulunması için, formula_2 ’yı sağlayan değerlerden belirlenmek üzere yol ya soldan sağa doğru zig-zag yapacak ya da sağdan sola doğru zag-zig yapacaktır. Şayet x DOĞRU olarak belirlenmişse yol elmas boyunca zig-zag yapacak, YANLIŞ olarak belirlenmişse yol elmas boyunca zag-zig yapacaktır. Her iki ihtimalde takip eden figürde gösterilmiştir. Elmas boyunca zig-zag veya zag-zig yapılması denklemde şartları sağlayan değerler tarafından belirlenmektedir. Böylelikle arzu edilen Hamilton yolu oluşturulmuş olur. Geriye gösterilmesi kalan tek şey Hamilton yolunun normal olmak zorunda olduğudur. Normallik sadece bir yol clause’a bir elmastan girip, clause çıkışında farklı bir elmasa gidiyorsa başarısız olacaktır. Tıpkı illüstrasyonda betimlendiği gibi:Bu Durum Gerçekleşemez Yol a’den C’ye gider, ancak aynı elmastaki a’ye dönmesi gerekirken, farklı bir elmastaki b’ye döner. Eğer bu durum olursa, ya a ya da a ayırıcı düğüm olmak zorundadır. Şayet a ayırıcı düğüm olsaydı, a’ye giren kenarlar yalnızca a ve a’ten olurdu. Eğer a3 ayırıcı düğüm olsaydı,a ve a aynı clause çifti içerisinde yer alırdı. Bundan ötürüde a’ye giren kenarlar yalnızca a, a ve c’den olabilirdi. Her iki durumdada, yol a2 düğümünü içermezdi. Yol a’ye c veya a’den giremez çünkü yol bu düğümlerden başka bir yere gitmektedir. Yol a’ye a’ten giremez çünkü a, a’nin işaret ettiği tek mevcut düğüm. Bu yüzden, yol a’den a vasıtasıyla çıkmak zorundadır. İş bu nedenle, hamilton yolu normal olmak zorundadır. Bu indirgeme açık olarak polinomsal zamanda işler ve ispat tamamlanmış olur. 3-SAT probleminin klik problemine indirgenmesi Başlıkta adları anılan problemlerinin dataylarına ve indirgeme işlemine başlamadan önce, öncelikle konu anlatılması sırasında birkaç tanım üzerinde durulacak. Sonra bu problemlerin yer aldığı sınıf özellikleri ve birbirinin cinsine çevirilme işlemleri yapılacak. İndirgeme: A problemi B problemine indirgenebiliyorsa, B problemin çözümü A’nın çözümü için kullanılabilir. Karmaşıklık, anlaşılması zor parçalardan oluşan bir sistemi tanımlama yöntemidir. Karmaşıklık Kuramı sırasında ise, çözümleri zor olan problemerlerin birbirine indirgeyerk çözümlerini kolaylaştırılmaya çalışılıyor. Bununla ilgili olan P =? NP sorusunun cevabı da, aynı şekilde ilk başta problemleri indirgeyerek basitleştirmeye çalışılır, sonra da çözümleri olan problemleri kullanarak daha karmaşık olanların çözümlerine bakılır. Bu şekilde P ve NP sınıflarındaki problemleri arasında bir ilişki bulunursa, çözüme doğru gidebiliriz. NP sınınfında problemlerini çözmek için de, aynı şekilde indirgemeye başvurulur ama bu defa Çokterimli zamanda indirgeme olur. A dili B diline polinom zamanda indirgenebilir formula_1, ancak ve ancak formula_2 diye polinom zamanda çalışan bir hesaplama funksiyonu varsa ve her formula_3 için formula_4 geçerlidir. NP sıfında yer alan problemler arasında 3SAT ve Klik problemleri de bulunur. Okla gösterildiği gibi, 3SAT ve Klik arasında indirgeme işlemi yapılacak. 3SAT problemi, SAT karsılanabilir (satisfiable) proleminin cümlecikleri 3 harften oluşmuş özel bir halidir. Resimde görüldüğü gibi, {1,2,5} düğümler arasında klik oluyor. Problemlerin tanımlarında da yola çıkarak 3SAT problemin bir förmül, KLİK probleminin de bir çizge olduğunu fark ettik. Problemleri indirgemek ve çözümlemek için ilk başta birbirinin formatına gösterilmeleri ve çevirilmeleri gerekiyor. Örnek.1’den görüldüğü gibi, 3SAT cümlcikleri “ve” (formula_5) bağlacıyla bağlanmıs, ve her cümlesi “veya” (formula_6) bağlacıyla bağlanmış 3 harften oluşuyor. Klik problemi ise, resimde gösterildiği gibi bir çizgenin içinde, birbirine bağlanan düğümlerle ilgilidir. Bu iki problemi birbirine dönüştürmenin (indirgemenin) yolu, formülü çizge gibi, çizgeyi de formül haline dönüştürmekten geçer. Belirli çizgelerin içinde k-büyüklükteki klikleri, belirli karşılanabilir formüllerle uyuşuyor. Sürülen bu fikirler üzerinden yola cıkarak, NP sınınfında olan iki problemin arasında, birbirinin cinsine taklitini kullanarak polinom zamanda indirgemeyi başarmaya çalışacağız. formula_7, k cümlecikten oluşan bir formül olsun. "f" indirgemesinin sonucu olarak, "G" yönsüz çizge olmak üzere formula_8 katarı üretilmesi bekleniyor. Bunun yapısı şöyle; Çizgedeki düğümler, aralarında 3-lü olacak şekilde gruplanıyor ve sırayla formula_9. Her bir 3-lü formüldeki bir cümleciğe, her bir düğüm de cümlecikteki bir harfe denk geliyor. Dolayısıyla "G" çizgesideki her düğüm formula_7’nın bir literaline karşılık gelir. Bu çevirmeyi yaparken, förmülde “ve”, “veya” bağlaçları göz önüne alarak, çizgedeki düğümler arasında alttaki kurallar uygulanması gerekiyor. •Aynı 3-lü grup içinde yer alan düğümler arasında bağlantı yok. •Birbirinin tümleyeni olan iki düğüm arasında bağlantı yok, ör, x ve x' . Şu ana kadar indirgemenin zeminini hazırlamaya çalıştık, bundan sonra problemleri çevirmeye çalışacağız. Aşağıda, karşılanabilir bir örnek funksiyonu verilmiştir. formula_11 Belirlenen kurallar çerçevesinde formülden çizgeye dönüşüme başlarsak, alttaki "G" çizgeyi elde etmiş olacağız. İndirgemeyi açıkça bir şekilde gördükten sonra, yöntemin tutarlığını ispatlamak için iki tane varsayım üzerinde yorum yapacağız: 1.formula_7’nin sağlanabilir (satisfying) olduğunu varsayalım; Son değerin doğru olduğuna göre, her cümlecikte en azında bir tane harfin değeri doğru (1) olması gerekiyor ki, “ve” işleminin sonucu olarak 1 elde edilsin. "G" dizgesinde her üçlü için doğru değerli harfi temsil eden bir düğüm seçiliyor. Eğer bir cümlecikte birden fazla doğru değerli harf varsa, keyfi olarak doğru olanlar aradında bir tane seçiliyor. Seçilen düğümler "k"-klik şeklini oluşturuyorlar. Dikkatli bakarsak, her (sayısı "k" olan) cümlecikten birer harf aldığımızdan dolayı seçili düğüm sayısı "k"’dır. "K"-klik içindeki düğümler aynı 3-lü gruptan olamazlar çünkü her 3-lü den sadece bir tane düğüm seçmiş olduk. Aynı zamanda, düğümler tümleyenleri ile birleşemiyorlar çünkü varsayıma göre, birleşmiş harflerin değerlinin doğruydu. Bundan dolayı "G" çizgesi "k"-klik içeriyor. 2.G dizgesinin k-klik olduğunu varsayalım; Klik içinde olan iki düğüm kesinlikle aynı 3-lüde olamazlar çünkü aynı 3-lüde olan düğümler birbirine bağlı değil. Bundan dolayı "k"-klikte yer alan düğümlerin her biri farklı 3-lüde yer alır. formula_7’nin değerin doğru atamamızdan dolayı, cümlecikteki harflerin değerlerini doğru varsaymaktır. Bundan dolayı, birbirinin tümleyeni olan düğümler bağlı değil ve aynı klikte yer alamazlar. Değişkenlein bu gibi değerlerle atanması formula_7'nin değerini doğru yapmış olur, ve karşılanabilir olmuş oluyor. İlk baştaki amacımız NP sınıfında olan iki problem arasında birbirine indirgeme yapmaktı. 3SAT bir formül, diğer tarafta da Klik bir çizge olduğu halde, ispat sonucunda indirgeme sağlandı ve problemler birbirinin cinsinde gösterilebildi. Michael Sipser, Introduction to the theory of computation 2nd edition, pg.274 Halluks Valgus Ayak başparmağının kökündeki eklemin açısının bozularak başparmağın diğer parmaklara doğru dönmesine denilir. Bu durum, eklemde şekil bozukluğuna ve açılanma ilerledikçe şiddetli ağrıya yol açar. Şekil bozukluğu zamanla kalıcı eklem sertliğine sebep olur. Ayak başparmağının kökünde bulunan eklem veya eklemlerin açısının bozularak diğer parmaklara doğru dönmesine denilir. Bu durum ayakta nasırlaşmaya, ağrıya yol açabilir. Şekil bozukluğu ise kalıcı eklem sertliğine sebebiyet verebilir. Tedavi yöntemleri mevcuttur. Garena Garena (açılımı Global Arena), Ocean Global Holding ve geliştirici Singapore Ocean Technology and Media Co. tarafından hizmet veren çevrimiçi oyun platformudur. Oyunlar LAN yöntemiyle oynanır. Oyuncular bu oyunlara kurucu veya oyuncu olarak katılabilir. Garena sistemi, tecrübe puanı elde edilerek oluşturulur. Buna "Ladder System" denir. Ladder sistemde oyuncular kazandıkları veya kaybettikleri oyunlara göre sıralamaya yerleşir ve tecrübe kazanırlar. Ayrıca oyuncular interaktif oyunlar "GGTV" aracılığıyla izleyebilirler. "GGTV" turnuvaları veya oyunları canlı olarak izleme imkânı sunar. Oyuna girmek ve oynamak ücretsizdir. Fakat bazı özelliklerden faydalanabilmek için para ile eşya veya altın, gümüş üyelikler alınabilir. Garena yaklaşık 153 farklı ülkeden 20.000.000 civarı oyuncu ile faaliyet gösterir. 43 ülke ise oyunda resmi olarak adı geçen ülkelerdir. Örneğin; Türkiye, Yunanistan, Almanya gibi. Musa Dağ İsyanı Musa Dağ İsyanı (1915), I. Dünya Savaşı zamanında Osmanlı Devleti'nin İskenderun Bölgesi Samandağ Bucağına bağlı yedi Ermeni köyü halkının Musa Dağı'nda toplanıp yolların kontrol altına alındığı hâlde İskenderun kıyılarında bulunan bir Fransız harp gemisinin Ermeni milisleri ve diğer isyancıları gemiye aldıkları olay. Birinci Dünya Savaşı, İtilaf Devletleri'nin İskenderun Bölgesi kıyılarına bir çıkarma yapacağı sözleri üzerine Samandağ Bucağına bağlı yedi Ermeni köyünün halkı Osmanlı'ya olan vergilerini vermemişler ve zorunlu askerlik görevlerini yerine getirmemişlerdi. Osmanlı hükûmeti kanunlara uymaları için bu bölgeye memurlar göndermiş. Bölge Ermenileri bunları dinlememekle birlikte silahla karşı koymuşlardır. Bu olaylar sonrasında yedi Ermeni köy halkı Musa Dağı'nda toplanmış. Bölge komutanı Albay Galip, jandarma alayıyla Musa Dağ'ından inen yolları kontrol altına aldırmış. Albay Galip, dağa çıkarak bir antlaşmaya varmaya calışmışdır. Dağda kimseyi bulamayan Albay Galip askerlerine çevreyi taramalarını istemiş ve Ermenilerin denize doğru uzanan bir yamaçtan Akdeniz indikleri anlaşılmıştır. Albay Galip ve askerleri burada 20-30 kadar hayvan ölüsüyle karşılaşmış, ama hiçbir Ermeni'ye rastlamamışdır. İskenderun kıyılarını gözetleyen bir Fransız harp gemisinin buradaki Ermenileri taşıdıkları ortaya çıkmıştır. Osmanlı devleti bu durumda müfettiş yollamış ve yapılan araştırmalarda hiçbir insan cesedine rastlanmadığı gibi; yaralı veya hasta bir kimse de bulunamamıştır. Avusturyalı yazar Franz Werfel bu olaylar hakkında ilk defa 1933 yılında yayınlanan "" (Musa Dağı'ndaki kırk gün) adlı bir kitap yazmıştır. Bu romanda tehcir zamanı Musa Dağı'na sığınan ve Osmanlı Devleti'ne karşı direniş gösteren Ermeni halkının yaşadıkları anlatılır. Gardez Gardez (Peştuca: ګردېز,), Afganistan'ın Paktiya Vilayeti'nin yönetim merkezi olan şehir. Şehrin nüfusu 1979 nüfus sayımına göre yaklaşık 10.000 kişiydi. Fakat 2008 yılında yaklaşık 70.000 kişi olduğu tahimn edilmektedir. Deniz seviyesinden yaklaşık 2.300 metre yükseklikte olup Usame bin Ladin'in bir zamanlar gizlendiğine dair haberler ile tanınan mağara ve tünellerden oluşan Tora Bora bölgesine yakın bir yerde bulunmaktadır. Şehrin su kaynağı Ab-e İstada adlı göle dökülen Gardez Nehridir. Pakistan ile Gazni'yi birbirlerine bağlayan yol ve Kâbil ile Host'u birbirlerine bağlayan yol (Gardez şehri Host'ın batısında ve Kâbil'in 60 mil güneyinde yer almaktadır) olmak üzere iki ana yolunun bağlantı noktasında yer almaktadır. Bala Hisar Kalesi'nin eteğinde bulunan eski kasaba dört bölgesine ayrılmaktadır: Saint Hilarion Kalesi Saint Hilarion Kalesi, Sent Hilaryon kalesi, Aziz Hilaryon kalesi (St.Hilarion), Beşparmak dağları üzerinde kurulan üç kaleden en batıda yer alanıdır. Ada halkını olası Arap akınlarına karşı korumak ve muhtemel sardırılara karşı uyarmak amacıyla inşa edilmiştir. Denizden 700 metre yükseklikte oldukça sarp iki tepe üzerine kurulan Kale Deniz seviyesinden 700 metre yüksekte oldukça sarp iki tepe üzerinde yer alan kaleye 10.yy'da bir manastır ve kilise de eklenmiştir.Kalenin kesin yapılma tarihi bilinmemekle birlikte. M.S. 11. yüzyılda Bizanslar tarafından gözetleme kulesi olarak yapıldığı sanılmaktadır.Kale, bugünkü adını Kudüs'ün Araplar tarafından fethinden sonra Kıbrıs'a göç eden ve ömrünün son yıllarını burada ibadetle geçiren bir keşişten almıştır.İlk temel taşlarında Orta Çağ kalıntıları bulunduğu Kale'de Lüzinyanlar döneminde odalarda mimari değişikliklerin yapılarak son halinin günümüze kadar gelmiş olabileceğini 1988 yılında adayı ziyaret eden belgesel yönetmeni "Tekin Gün" Saint Hilarion Kalesi makale yazısında geçmektedir.Bizans döneminde onarımdan geçen kale, 1489 yılında Venedikliler'in adayı ele geçirmesiyle boşaltılmış ve kaderine terk edilmiştir. Allmänna konst- och industriutställningen Allmänna konst- och industriutställningen (anlam: Genel Sanat ve Endüstri Sergisi), Stockholmsutställningen 1897 olarak da bilinen 1897 yılında İsveç'in başkenti Stockholm şehrinde düzenlenmiş dünya fuarı. Serginin yeri Djurgården Adasında yer aldı ve adanın batı kısımındaki binaların büyük çoğunluğu bu sergiden kalmadır. Djurgårdsbron (Djurgården Köprüsü), günümüzde açık hava müzesi ve hayvanatbahçesinde kullanılan Skansens bergbana adlı füniküler ve Nordiska Müzesi de bu sergiden kalmadır. Serginin göze çarpan yapılarından biri de Ferdinand Boberg tarafından tasarlanan ahşap yapımlı sergi salonudur. 16.820 metrekare genişliğindeki sergi salonu, 100 metre uzunluğundaki bir kubbe ve dört minareye sahiptir. Sergi salonu, sergi bittikten sonra, kalıcı olmayan malzemeler ile yapılan diğer pavyonlar ile birlikte yıkıldı. Serginin temalarından biri de, film ve fotoğraf da dahil olmak üzere, o günkü yeni medya teknolojileri idi. Serginin açılış töreni II. Oscar'ın açılış söyleviyle ile birlikte görüntülendi. J. Willard Gibbs Josiah Willard Gibbs (d. 11 Şubat 1839 New Haven, Connecticut - ö. 28 Nisan 1903 New Haven, Connecticut) Amerikalı bilim insanı. Fizik, kimya, matematik ve makine mühendisliği alanlarında çalışan Gibbs, klasik termodinamiğin ve kurucusu sayıldığı fiziksel kimyanın teorik temellerini ortaya koydu. Matematikçi olarak diğer alanlardaki çalışmalarının da katkısıyla vektör hesabını geliştirdi. 1863'te Amerika Birleşik Devletleri üniversitelerinde mühendislik alanında verilen ilk, doğa bilimleri dalında verilen ikinci doktor unvanının sahibi oldu ve kariyeri boyunca doktorasını yaptığı Yale Üniversitesi'nde çalıştı. Gibbs'in çalışmaları sayesinde, termodinamiğin ikinci yasası sadece buhar makinelerine uygulanabilir olmaktan çıkar ve kimyasal, elastik, elektrokimyasal, elektromanyetik vb. sistemlere de uygulanabilir hale gelir. J. Willard Gibbs 11 Şubat 1839 tarihinde Connecticut eyaletine bağlı New Haven'da ABD'ye 17. yüzyılda göç etmiş bir ailenin 6. kuşağı olarak dünyaya geldi. Yale'de kutsal metinler profesörü olan Josiah Willard Gibbs Sr. ve Mary Anna Van Cleve Gibbs'in beş çocuğundan biri ve tek oğludur. Üniversite'ye "Hopkins Grammer School, New Heaven"'da hazırlanan Gibbs, 1854 yılında Yale'e lisans eğitimi için kabul edildi. 1858'deki mezuniyetine kadar matematik ve Latincedeki başarısı nedeniyle çeşitli ödüllerin de sahibi oldu. Mezuniyet sonrası akademik çalışmalarına devam etti ve 1863 yılında doktor unvanını yine aynı üniversiteden makine mühendisliği alanında aldı. Gibbs'in doktorayı bitirdiği sene, ABD'de doktora programları henüz iki senedir açıktı. Bu durumunda da etkisiyle ülke tarihinde bütün fen bilimlerinde ikinci, mühendislikte verilmiş ilk doktora derecesinin sahibi olan bilim insanıdır. Doktora sonrası Yale'de okutman olarak bir dönem ya da üç yıl geçiren Gibbs, bu zaman zarfında, ilk iki senesinde Latince son senesinde ise fizik ya da doğa felsefesi dersleri verdi. 1866 yılında iki kız kardeşi ile beraber Avrupa'ya gitmek üzere New Heaven'dan ayrıldı. İlk önce bir süre Paris'te kalan Gibbs, sonraki sene Magnus'un ve diğer fizikçi ve matematikçilerin derslerine katıldığı Berlin'e geçti. Son iki senesini Helmholtz ve Kirchoff'un ders verdiği Heidelberg'de geçirdikten sonra 1869'da New Heaven'a geri döndü. Akademik kariyerinin gelişiminde kısa Avrupa seyahatinin etkisinin mühendislik eğitimine nazaran belirleyici olduğu söylenebilir. Avrupa seyahatinden iki sene sonra, 1871'de, henüz ilk bilimsel makalesini yayımlamamışken Yale'de vefaatine kadar sürdüreceği matematik fiziği profesörlüğü görevine kabul edildi. Kariyerinin ilk dokuz senesinde maaş almadan çalıştı ve diğer üniversitelerden gelen teklifleri de reddetti. 1873'te önemli makalelerinden ilki ""Akışkanlar termodinamiğinde grafik yöntemleri""ni ve ikincisi ""Maddelerin termodinamik özelliklerinin geometrik anlatımı için bir method""u yayımladı. Bu makalelerle Gibbs, matematik fiziği alanındaki uzmanlığını bilim dünyasına gösterirken, o iki bölüm halinde 1876 ve 1878 yıllarında yayımlanacak olan ""Heterojen maddelerin dengesi üzerine""yi hazırlıyordu. Kimyasal tepkimenin enerjisi ile ısı enerjisinin bağlantısını selefi teorilere göre çok daha net bir şekilde açıklayan bu makalenin yayımlanması bile sorunluydu. Çünkü dergiyi yayımlayan Connecticut Sanat ve Bilimler Akademisi üyelerinin hiçbiri bu makaleyi tam olarak değerlendirebilecek bilgiye sahip değildi. Makale akademisyenlerin Gibbs'e olan güvenlerine dayanarak yayımlanabildi. Aynı nedenle uzun bir süre hak ettiği ilgiyi görmedi, ta ki 1892'ye dek. 1892'de Ostwald tarafından Almancaya, 1899'da Le Chatelier tarafından Fransızcaya çevrilen makalesi Maxwell'in de verdiği destekle kendisine Avrupa'da hakkettiği ünü sağladı. Yayımladığı son çalışması 1902 yılında yayımlanan ""İstatiksel mekaniğin temel prensipleri"" isimli kitabı olan Gibbs, ölmeden önce heterojen denge konusunda çalışmaya devam ediyordu. Willard Gibbs içine kapanık, yalnız çalışmayı seven ve titiz bir bilim insan olarak tanımlanır. Yakınlarınca anlatılan en belirgin özelliği mütevazı kişiliğidir. Çalışmaları ve kendisi hakkında konuşurkenki alçak gönüllülüğü onlara bilim dünyasındaki yerinin tam olarak farkında olmadığını düşündürecek kadar fazladır. Halbuki Gibbs'in mütevazılığı akademik tarzı ile son derece örtüşmektedir. Bumsted onun bu tavrını çalışmaları ile arasında duygusal bir bağ kurmamasına ve onları savunmak ya da önemini anlatmak zorunda kalmayacak kadar rafine bir hale gelince yayımlamasına bağlar. Gibbs'in eserleri kendi başlarına ayakta kalacak kadar sağlamdır. Ostwald, Gibbs'in tarzını "klasik teorisyen"liğin en uç noktası olduğunu belirtmiştir. Ona göre bir klasik teorisyen az sayıda konuyla son derece titizce ilgilenir, fikir alışverişine fazla önem vermez, çalışmaları ile ilgili söylediği ilk söz genelde son sözüdür. Çünkü çalışmasının son halidir. Genellikle bu rafine çalışma muadillerine göre uzun süre gündemde kalacak kalitede olur. Gibbs'in tüm kariyerinde bu tanımlamanın izlerini görmek mümkündür. ""Akışkanlar termodinamiğinde grafik yöntemleri"" ve ""Maddelerin termodinamik özelliklerinin geometrik anlatımı için bir method"" isimli makalelerinde termodinamik kurallarının algılanmasını geliştirecek yöntemleri araştıran Gibbs mekanik modellerin kavramları tam olarak anlatabildiğine inanmıyordu. Bu nedenle ilk çalışmaları geometrik gösterimler üzerine incelemelerdi. Bu makalelerinde ilk defa kullanılan grafiklerden en temeli sıcaklık - entropi diyagramıdır. Halihazırda yaygın bir şekilde kullanılan tıpkı hacim - basınç diyagramındaki gibi, herhangi bir çevrimin alanı ısısı ya da işi ile doğru orantılıdır. Belirli nedenlerden dolayı özellikle buhar makinelerinde ilk diyagrama göre daha fazla uygulama alanı bulmuştur. Entropi ile ilgili olarak geliştirdiği bir diğer diyagram hacim - entropi diyagramıdır. Bu gösterim maddelerin ısı ya da iş gereksinimleri değil de kimyasal özellikleri incelendiği zaman faydasını gösterir. Çünkü entropi de hacim de niceliğe bağlı özelliklerdir, madde miktarı ile değişiklik gösterirler. Örneğin hacim - entropi diyagramını kullanmadan su benzeri en yüksek hacmine sıvı halinde ulaşan maddelerin fazlarının gösterimi mümkün değildir. Kimyasal enerji ve ısı enerjisi arasındaki bağlantı Gibbs'in "Heterojen maddelerin dengesi üzerine" isimli makalesine kadar belirgin değildi. Bu makale ile kimyasal reaksiyonlar da termodinamik yasaları dahilinde tanımlanabilir oldu. Gibbs, tek bir makale ile, şimdi fiziksel kimya dediğimiz alanın ana hatlarını neredeyse hatasızca çizdi. Van't Hoff'un seyreltik çözeltiler ve gazlar arasındaki benzerlik ile ilgili çalışmaları, Helmholtz'un (şu an Gibbs - Helmholtz denklemi olarak adlandırılan) galvanik pil üzerine çalışmalarını bu eserler ortaya çıkmadan yıllar önce Gibbs'in makalesinde görmek mümkündür. Makalesinin matematik altyapısı yaşadığı devrin kimyagerleri için karmaşıktır. Bu nedenle içeriğinin önemi yıllar sonra fark edilebilmiştir. Lord Rayleigh'ın çalışmanın çok yoğun olduğu ve daha açıklayıcı yeni bir yayıma ihtiyaç duydukları ve makaleyi mevcut haliyle sadece yazarının anlayabileceğine ilişkin yorumuna Gibbs makalenin en büyük problemin tam tersine fazla uzun olması olduğu karşılığını vermiştir. Heterojen sistemlerle bağlantılı olarak geliştirdiği faz kuralı çalışmalarının en sadelerinden ve en önemlilerinden biridir. Kimyasal bileşenlerin sınıflandırılmasında önemli rol oynayan bu kural, aynı bileşenlerin kararlılıkları konusunda da fikir verir. Demir ve çelik metalurjisinin temel taşı olan faz diyagramlarının çizilebilmesini sağlar. Gibbs'in kimyadaki başarılarının yanı sıra, matematiğe katkıları da azımsanamayacak boyuttadır. Yale'deki matematik fiziği derslerinde, özellikle elektrik teorisi ve manyetizma'nın netlikle açıklanabilmesi için vektör cebrine olan ihtiyacı fark eden Gibbs günümüzde de kullanılan vektör hesabını geliştirdi. Son çalışması "The elemantary principles of statistical mechanics" yüksek serbestlik derecesine sahip sistemlerin açıklanması üzerineydi. Gibbs'in çalışmalarının teorik altyapısı probleme geniş bir pesfektiften yaklaştığı için pek çok alana uygulanabilir. Bu temelden yola çıkarak kolloid bilimi, peroksitlerin gaz yoğunlukları, elektrokimya konularında makaleler kaleme almıştır. Yine 1882 - 1889 yılları arasında ışığın elektromanyetik teorisi ile ilgili yayımladığı 5 makale temelini önceki çalışmalarından alır. Günümüzde Gibbs - Konowalow Kanunu denilen, seyreltilen bir karışımın gaz basıncının değişim yönünün, derişimin değişim yönü ile aynı olduğu olgusu yine bu makalelerde görülebilir. Bu çalışmalarının yanı sıra meslektaşlarının isteği üzerine çalışmalarda da bulunmuştur. Edwin Wilson, Gibbs'in 1894 yılında Amerikalı bilim adamı Samuel Langley'nin yardım isteği üzerine süzülme sırasında etki eden kuvvetler hakkında çalıştığını belirtmektedir. Ostwald'ın tanımı Gibbs'in eğitimciliğinde de kendini gösterir. Tüm akademik kariyeri boyunca ancak yüze yakın doktora öğrencisi olan Gibbs'in öğrencileri ile olan ilişkisi de mesafelidir. Ona göre verdiği derslerin zorluğu, kapsamı veya öğrencilerin temeldeki eksikleri onların problemidir ve kendilerini derse hazırlamaları gerekmektedir. Bu nedenle bazı öğrencileri onun bu tarzından şikayet ederken, bir kısmı ise kendine has tarzı olan ve zekasının büyüsüne kapılan herkese ilham veren biri olarak tanımlar. Onun bu kendine yeter tarzı bilimsel yaklaşımını devam ettirecek öğrenciler bulmasına, bir akım oluşturmasına engel olmuştur. Doktora öğrencileri bile çalışmalarını son birkaç rötuşa kadar kimseyle paylaşmadığını, öğrencilerinin onu gerçek anlamıyla çalışırken asla göremediğini belirtirler. Gibbs'in mütevazı kişiliği yakınlarınca anlatılan en belirgin özelliğidir. Çalışmaları ve kendisi hakkında konuşurkenki alçak gönüllülüğü bilim dünyasındaki yerinin tam olarak farkında olmadığını düşündürecek kadar fazladır. Başarılarla dolu kariyerinde aldığı sayısız takdirler arasında Connecticut Sanat ve Bilimler Akademisi, Amerikan Sanat ve Bilimler Akademisi, Britanya Kraliyet Enstitüsü, Cambridge Felsefe Topluluğu, Londra Kraliyet Topluluğu, Berlin Prusya Kraliyet Akademisi, Fransız Enstitüsü, Londra Fizik Topluluğu, Bavyera Bilim Akademisi ve Amerikan Matematik Topluluğu sayılabilir. Aldığı ödüller arasında 1881'de Boston Amerikan Üniversitesi tarafından Rumford Madalyası'na, 1901 yılında döneminin en prestijli bilim ödülü sayılabilecek Copley Madalyası'na layık görülmüştür. Willard Gibbs'i meslektaşlarından ayıran en büyük özelliği termodinamiği kimsenin ulaşamadığı farklı bakış açısı ile ele alması ve sayısız termodinamik prensibi tek başına keşfetmesidir. Bir mühendistir ve ilk çalışmalarının hepsi mühendislik problemlerinin çözümüne odaklıdır. Herhangi bir kuramsal çalışması 1871'deki ünlü makalesine kadar yoktur. Tüm bunlara rağmen teorik kimya alanına bir tek çalışmayla en fazla katkıyı yapan Amerikalıdır. Guerlac Gibbs'in pratik konulardan kuramsal alana kayışının A.B.D.'de teorik çalışmaların yaygınlaşmaya başlamasının öncül bir örneği olduğu yorumunu çıkarır. 1910 yılından beri Amerikan Kimya Topluluğu'nun Chicago Bölümü yılın en iyi makalesinin sahibine "Willard Gibbs Madalyası" vermektedir. Yale, 1934'ten beri adını yaşatmak için "Gibbs matematik profesörü" unvanını saygın akademisyenlerine sunmaktadır. Rudolf Clausius Sadi Carnot Gibbs Termodinamik Formülü Seray Şahiner (d. 1984, Bursa), Türk öykü yazarı. 1984 yılında Bursa’da doğdu, İstanbul’da büyüdü. İlköğrenimini Oruçgazi İlköğretim Okulu’nda, ortaöğrenimini Pertevniyal Lisesi’nde tamamladı. 2007 yılında İstanbul Üniversitesi İletişim Fakültesi, Gazetecilik Bölümü’nden mezun oldu. 2011’de Marmara Üniversitesi Radyo Televizyon ve Sinema Bölümü’nden, Sinema Anabilim Dalı’nda yüksek lisans derecesi aldı. 'Aylık Paldır Kültür Dergisi Hayvan’da ve Birgün Gazetesi’nde çalıştı. Uzun süre gitar ve resim dersi aldı, izcilik ve dağcılık yaptı. Dönemsel olarak, garsonluk, konfeksiyonda el işçiliği ve makinecilik yaptı. 2006 yılında Varlık Dergisi’nin düzenlediği Yaşar Nabi Nayır Gençlik Ödülleri’nde, "Gelin Başı" isimli öykü dosyası "Dikkate Değer" bulundu. 2007 yılında "Gelin Başı" isimli kitabı Can Yayınları’nca yayımlandı. Sırrı Süreyya Önder’e senaryo asistanlığı yaptı. 2008’de İstanbul Büyük Şehir Belediyesi Şehir Tiyatroları’nda sahnelenen “Yedi Tepeli Aşk” oyununda, "Gelin Başı" kitabında yer alan üç öyküsü sahnelendi. 2010-2011 sezonunda "Gelin Başı"ndaki öykülerden uyarlanan "İadesiz Taahhütsüz" adlı oyun, Tiyatro Boyalıkuş tarafından sahnelendi. 2011’de ikinci öykü kitabı “Hanımların Dikkatine” Can Yayınları’nca yayımlandı. 'Hanımların Dikkatine' adlı öykü kitabı ile 2012 yılında Yunus Nadi Öykü Ödülüne, 'Kul' adlı kitabıyla 2018 yılında Orhan Kemal Roman Ödülü'ne layık görüldü. Bir aralık popüler kültür dergisi "OT"un yazarları arasındaydı. Juscelino Kubitschek Juscelino Kubitschek de Oliveira (JK) (d. 12 Eylül 1902, Diamantina, Minas Gerais – ö. 22 Ağustos 1976, Resende, Rio de Janeiro eyaleti), Brezilya'nın önde gelen politikacılarındandır. 1956 ile 1961 yılları arasında Brezilya Devlet Başkanı olarak görev yaptı. Döneminde önemli yatırımların ve geniş kapsamlı kalkınmalar gerçekleşti. Ama en çok hatırlanan icraatı ülkenin yeni başkenti Brasilia'nın inşaatını gerçekleştirmesidir. Tibet atı Tibet atı, veya diğer bir adıyla "Equus kiang", vahşi bir türdür. Hindistan'da, Ladakh'da, Tibet Platosu'nda, Tibet sınırında ve Nepal ve dağlarında bulunmaktadır. 4000 m - 7000 m yüksekliğindeki dağ ve otlaklarda bulunur. Asya yaban eşeği "(Equus hemionus)" alt türüdür. Tibet atı ve dört alt türü fiziksel özelliklerine göre yerlerde bulunur ve nüfusu buna bağlıdır. "Equus kiang holdereri" en büyüğü, "Equus kiang polyodon" en küçüğüdür. Ã‚lim Kahraman Âlim Kahraman (d. 1956, Börtlüce, Kula, Manisa), Türk şair, yazar ve akademisyen. Manisa Lisesi'nden mezun olduktan sonra 1978 yılında İstanbul Üniversitesi Edebiyat Fakültesi Türk Dili ve Edebiyatı Bölümü'nden mezun oldu. Doktorası "1918 - 1923 Yılları Arasında Türkiye'de Edebiyat Dergiciliği ve Edebiyat Dergileri" üzerinedir. Gazete ve dergilerde hikâye, eleştiri, araştırma yazdı. Sümerbank'ta çalıştı. Özel kuruluşlarda yöneticilik ve öğretmenlik, TDV İslâm Ansiklopedisi Merkez İlim ve Redaksiyon heyeti üyeliği yaptı. Sakarya Üniversitesi'nde ders verdi. Pampulha Pampulha Brezilya’da güneydoğusunda yer alan Minas Gerais Eyaleti’nin başkenti Belo Horizonte’de insan eli ile oluşturulmuş yapay bir göldür. Aynı zamanda gölün çevresindeki bölgeye de ismini vermektedir ve şehrin ilçelerinden birisidir. Belo Horizonte şehrinin önemli kültürel yapılarının çoğunluğu bu gölün etrafında yer almaktadır. Bu yapılardan birkaçı: Minas Gerais Federal Üniversitesi, Mineirao Stadyumu, Modern Sanat Müzesi ve Oscar Niemeyer tarafından tasarlanan Pampulha Kilisesi. Pampulha Gölü 1940’lı yıllarda Juscelino Kubitschek belediye başkanı iken inşa edilmiştir. LÃºcio Costa Lucio Marçal Ferreira Ribeiro Lima Costa (doğum: 27 Şubat 1902, Toulon, Fransa – ölüm: 13 Haziran 1998, Rio de Janeiro, Brezilya) Brezilyalı ve ünlü bir mimar ve şehir planlamacısıdır. 1924 yılında Rio de Janeiro’da yer alan Güzel Sanatlar Akademisi’nde (Escola Nacional de Belas Artes) eğitimin tamamlayarak mimar oldu. 1929 yılına kadar farklı mimarlık tarzlarında ürünler veren Lucio Costa, bu tarihten sonra Modernizm’i stil olarak benimsedi ve tüm kariyeri boyunca bu bakış açısı ile tasarımlar gerçekleştirdi. 1930 yılında Rusya kökenli ama Brezilya’da doğup büyümüş mimar Gregori Warchavchik ile ortaklık kurdu. Yine aynı sende mezun olduğu Güzel Sanatlar Akademisi’nde yöneticilik görevine getirildi. İlerleyen yıllarda Oscar Niemeyer ile birlikte geleneksel Brezilya formları ile uluslararası modernizmin Brezilya’da en önde gelen uygulamacılarından birisi oldu. Lucio Costa, Brasilia şehrinin tasarımı yarışmasını 1957 yılında kazandı ve ilerleyen yıllarda Oscar Niemeyer ile birlikte bu şehirde birçok yapıyı tasarladı. Gaye Boralıoğlu Gaye Boralıoğlu (d. 22 Ekim 1963, İstanbul), Türk gazeteci, reklam yazarı ve senarist. İstanbul Üniversitesi Edebiyat Fakültesi'nde Felsefe okudu. Master'ı "Sistematik Felsefe ve Mantık" üzerinedir. Senarist olarak yer aldığı yapımlar İpek Çeken İpek Çeken (d. 1966, Ankara), Türk oyuncu. Liseyi TED Ankara Koleji'nde bitirmiştir. Hacettepe Üniversitesi Ankara Devlet Konservatuvarı mezunudur. Darıçayırı, Karasu Darıçayırı, Sakarya ilinin Karasu ilçesine bağlı bir belde. 1340 yılında Türkler tarafından kurulmuştur. Köyü kuranlar Orhan Bey ve arkadaşlarıdır. Aşağı Sakarya vadisinin fethiyle birlikte çevrede kurulan ilk Türk-Müslüman mahallesidir. Kurulduğu yıllarda 40 haneye sahip olan köy daha sonra yoğun olarak Karadeniz Bölgesi'nden göç almıştır. Merkez, Taşlık ve Esentepe adlı 3 mahallesi vardır. 1973 yılında Belediye Teşkilatı kurularak kasaba olmuştur. Belde olduktan sonra kasaba canlılık kazanmış, 600 hane ve 2150 nüfusa ulaşmıştır. Marty Feldman Marty Feldman, (d. 8 Temmuz 1934, Londra - ö. 2 Aralık 1982, Meksiko), İngiliz komedyen, aktör ve senarist. Kıvırcık saçları ve pörtlek gözleri ile tanınan Feldman bu özellikleriyle güldürü filmlerinin ve şovlarının aranılan aktörü olmuştu. Gözlerinin ileri derecede dışa fırlamış oluşunun nedeni tiroid bezinin fazla çalışmasına neden olan bağışıklıkla ilgili bir hastalık olan Basedow hastalığı'na tutulmuş olmasıydı. İngilteredeyken aralarında BAFTA ödülü kazandığı Marty adlı televizyon dizisinin de bulunduğu birçok televizyon dizisinde oynadı ve bunların senaryolarını yazdı. İngiltere'de çekilen The Bed-Sitting Room adlı ilk sinema filminde rol aldıktan sonra ABD'ye geçti ve parodi filmlerinin ünlü yönetmeni Mel Brooks'la bir dizi film yaptı. Meksika'da Yellowbeard adlı komedi filminin çekimleri sırasında kalp krizi geçirerek öldü. ABD'de idolü olan Buster Keaton'ın yakınına gömüldü. Öldüğünde 48 yaşındaydı. Kendisiyle ve ölümle dalga geçmesini de bilen bu komedyen ölümünden bir hafta önce bir gazeteciye verdiği röportajda ironik bir biçimde "Genç ölmeyecek kadar yaşlıyım, büyüyemeyecek kadar da gencim" demişti. Marty Feldman 8 Temmuz 1934'te İngiltere'nin başkenti Londra'da dünyaya geldi. Doğduğunda verilen ismi Martin Alan Feldman'dı. Anne ve babası Ukrayna'nın Kiev kantinden İngiltere'ye göç etmişlerdi. Marty'nin çocukluğu yoksulluğun kol gezdiği Londra'nın "Doğu Yakası" nda geçti. 15 yaşındayken okulu bırakmak zorunda kaldı, çünkü bir caz trompetçisi olmayı ve hayatını bu şekilde kazanmayı umud ediyordu (Oysa sonradan katıldığı bir varyete gösterisinde "dünyanın en kötü trompetçisi" unvanını kazandı!) Komedyen olarak kariyeri 1950'lerin sonunda BBC'nin bazı radyo ve televizyon şovlarının metinlerini yazarak başladı. 1959 yılında ölünceye kadar evli kalacağı Lauretta Sullivan'la evlendi. Aslında yüzünün çok özel şekli ona şöhretin kapılarını açacaktı. Zaten büyücek olan burnunun şekli gençken uğraştığı boks sporu yüzünden oldukça bozulmuştu. Bağışıklıkla ilgili bir tiroid hastalığı olan Basedow hastalığı'ndan dolayı gözleri de ileri derecede dışa fırlamıştı. 1963 yılında başına gelen trafik kazasının ardından geçirdiği başarısız bir ameliyat sonucu bu fırlaklık daha da belirginleşmişti. Ancak bu şanssızlıklar bir bakıma onun şansı oldu ve komedi filmlerinin aranılan karakter oyuncusu haline geldi. Sinema filmleri Televizyon dizileri Max Planck Yazılım Sistemleri Enstitüsü Max Planck Yazılım Sistemleri Enstitüsü (Almanca: "Max-Planck-Institut für Softwaresysteme", "MPI-SWS"), bünyesinde bilgisayar bilimi alanı içinde, yazılım sistemleri ile ilgili araştırma yapılan, eşyerli (iki yerde birden) olarak Almanya'nın Saarbrücken ve Kaiserslautern kentlerinde bulunan bir araştırma enstitüsüdür. Max Planck Topluluğu'nun bir parçasıdır. Enstitü 2004 yılında kurulmuştur. Günümüzde enstitüdeki araştırmacılar 9 araştırma grubunda çalışmalarını sürdürmektedir. Çalışma dili İngilizcedir. Enstitünün başında Prof. Dr. Peter Druschel görev yapmaktadır. MPI-SWS'nin Saarbrücken'daki bölümü Saarland Üniversitesi yerleşkesinde, Max Planck Bilgisayar Bilimi Enstitüsü (MPII) ile iç içe bulunmaktadır. Kaiserslautern'de ise Gottlieb-Daimler Caddesi'ndedir. Alman Yapay Zeka Araştırma Merkezi, Saarland Üniversitesi ve Kaiserslautern Teknik Üniversitesi bilgisayar bilimi bölümleriyle birçok konuda birlikte çalışmaktadır. Uluslararası Max Planck Bilgisayar Bilimi Araştırma Okulu (İngilizce: "The International Max Planck Research School for Computer Science"), MPII ve MPI-SWS'nin lisansüstü birimidir. 2000 yılında kurulmuştur ve tam burslu doktora olanağının yanı sıra sınırlı sayıda kişiye burslu yüksek lisans olanağı sunmaktadır. Saarbrücken'da bulunur. Birimin başında Prof. Dr. Gerhard Weikum bulunmaktadır. VI. Davit VI. Davit Narin (d. 1225 - ö. 1293), Bagrationi hanedanına mensup Gürcü kralı. Gürcü Krallığını 1245-1259 yılları arasında yönetmiş, Moğol İmparatorluğu işgali altındaki dönemde 1259 yılından ölümüne dek İmereti Krallığının hükümdarı olmuştur. Kraliçe Rusudan ile Anadolu Selçuklu Devleti II. Kılıç Arslan’ın torunu olan Selçuklu Prensi Muhammed Mughis ud-din Türkan Şah’ın oğlu olarak dünyaya gelir. Moğol işgalinden sonra başkent Tiflis’i terk ederek Kutaisi’ye kaçan Kraliçe Rusudan 1230 yılında oğlunu veliaht ilan eder. Rusudan kendisinden sonra yeğeni VII. Davit Ulu’nun tahta geçmesini engellemek için onu Selçuklu sultanı II. Gıyaseddin Keyhüsrev’in sarayına esir olarak gönderir. Kendi oğlunu da Moğollar tarafından yasal kral olarak tanınmak üzere Altın Orda hükümdarı Batu Han'ın sarayına yollar. Rusudan 1245 yılında ölünce onun yerine tahta VI. Davit Narin geçer. Ondan önce tahta geçmesi gereken VII. Davit Ulu ortalarda gözükmediğinden Gürcü asilleri bu geçişi onaylarlar. Ancak Moğol hükümdarlarından Güyük Han VII. Davit Ulu’dan yana olunca krallık iki kral tarafından 1259 yılına kadar yönetilir. VI. Davit Narin 1259 yılında Moğol boyunduruğuna karşı ayaklanıp yenilince, Moğolların işgalinde bulunmayan ve sarp dağlar ile yoğun ormanlarla korunun Batı Gürcistan’daki Kutaisi’ye kaçar. Bu tarihten sonra Gürcü Krallığından bağımsız olarak İmereti Kralı olarak hüküm sürer. 1261’de kendisinden sonra kral olan ve yine Moğollara başkaldırarak yenilgiye uğrayan VII. Davit Ulu’nun topraklarında sığınmasına izin verir. Ancak VII. Davit Ulu Moğollarla uzlaşarak 1262 yılında yeniden Tiflis’e dönecektir. Birisi egemen diğeri boyunduruk altında olan ülkenin iki kısmı iki ayrı kral tarafından yönetilecektir. İkisi de Gürcü kralı unvanını kullanacaktır. VI. Davit Narin, Altın Orda ve Memlûkler ile iyi ilişkiler kuracak ve topraklarına yapılan İlhanlı saldırılarını püskürtecektir. 1269 yılında İlhanlı hükümdarı Abaka Han’a karşı ayaklanan Barak Han’ın kardeşi Teguder’in topraklarına sığınmasına izin verir. Teguder’in birlikleri Gürcü topraklarına zarar vermeye başlayınca onu ülkesinden atmak için Abaka Han’ın komutanı olan Sirmon ile iş birliği yapar. Gürcü topraklarındaki istikrarsızlık ortamını değerlendirmek isteyen Abaka Han bu iş birliğine rağmen VI. Davit Narin’i devirmek için Gürcü asilzade Kakhaber Kakhaberisdze’ye destek vererek İmereti’ye 1270’li yıllarda iki sefer düzenler. Seferler başarısız olur ve VI. Davit Narin iktidarını korumayı başarır. Bölgede Gürcü ağırlığını artırmaya çalışan VI. Davit Narin, Trabzon İmparatorluğu üzerine yürür. Nisan 1282’de Trabzon İmparatoru II. John Komnen’in Konstantinopolis’te olmasını fırsat bilerek sefere çıkar. Şehri alamasa da imparatorluk topraklarını denetimi altına alır. Trabzon’daki Bizans etkisini azaltarak Gürcü etkisini artırabilmek için Theodora’nın tahta çıkmasını sağlar. 1285 yılında tahta çıkan Theodora bir yıl sonra devrilecektir. 1293 yılında Kutaisi’de öldüğünde yerine oğlu I. Konstantin geçecektir. Oğlu 1327 yılına kadar İmereti kralı olacak, Moğol boyunduruğuna girmeyecek ancak iç çekişmelerle uğraşmak zorunda kalacaktır. Diğer oğlu olan II. Vakhtang 1289-1292 yılları arasında Gürcü Kralı olacaktır. All or Nothing (Jay Sean albümü) All Or Nothing, İngiliz R&B sanatçısı Jay Sean ın 3. stüdyo albümü. 23 Kasım 2009 tarihinde Amerika Birleşik Devletleri'nde yayımlanmıştır. 30 Kasım 2009'da ise İngiltere'de hayranlarının beğenisine sunulmuştur. Albüm ABD'nde ilk haftasında 40 bin kopya satarak #37 numaradan giriş yapmıştır. Albümden ilk çıkış parçası olarak "Down" yayımlanmıştır. Şarkı ABD'de oldukça beğenilmiştir. Şarkı billboard listesinde 5. haftasında ilk 10 şarkı arasına girmeyi başarmıştır ve 17 Ekim 2009 tarihinde billboard listesinde Black Eyed Peas ın I Gotta Feeling şarkısından zirveyi ele geçirmiştir. Ayrıca şarkı Black Eyed Peasın Boom Boom Pow ve I Gotta Feeling 26 hafta süren zirve macerasına son vermiştir. Albümden 2. single olarak "Do You Remember" yayımlanmıştır. Şarkıda Sean Paul ve Lil Jon vokalleri bulunmaktadır. Sanatçı 2008 yılında çıkardığı My Own Way adlı albümle avrupada adından sıklıkla söz ettirmeye başladı. Albümünden ilk çıkan single "Ride İt" parçasına klip çeken sanatçı bu şarkısıyla avrupada gözde sanatçılardan biri haline geldi. "Ride İt" klibi You Tube sitesinde 15 milyondan fazla izleyiciye ulaşarak büyük ilgi gördü. Amerikanın önemli kayıt şirketlerinden Cash Money Records'un Ceo'su Ronald Slim Williamson, Jay Sean hakkındaki yorumunda: "Bu çocuk gerçekten yetenekli ve buna yardım etmek istiyorum" diyerek 15 Ekim 2008 tarihinde İngilterede düzenlenen MOBO AWARDS töreninde Lil Wayne dahilinde kayıt imzalanmıştır. Kayıt imzaladıktan sonra Jay sözlerine şöyle devam etti: "Ben her zaman Amerikan müzik marketlerinde boy göstermek istedim ve bunu başardım, bu bir sanatçı için harika bir durum". MTV İGGY ile Amerika'da ilk mülakat gününde sanatçı ilk single olarak 4 Grammy ödüllü Amerikalı rapçi Lil Wayne ile şarkı kaydettiğini duyurdu. Albümün çıkış tarihi 2009 yılının yazında Ekim ayı olarak belirlenmesine karşın bir takım sebeblerden dolayı Kasım 2009'da yayımlanmıştır. Sanatçı 2009 Grammy ödül töreninde Akon ile iş birliği yapmak için görüştüler. Ayrıca sanatçı albüm için Girls Aloud'un üyelerinde Nadine Coyle ve Sugababes üyelerinden Keisha Buchanan ile bir şarkı kayıt etmiştir. Fakat Nadine Coyle ile kayıt edilen şarkı albümde yer almamıştır. Albümde Craig David,Lil Wayne,Sean Paul ve Lil Jon bazı şarkılarda yer almıştır. Hayder Hayder veya Haydar (Kırım Tatarcası: Ayder, حيدر‎‎‎), I. Hacı Giray’ın oğludur. 1456'da Kırım Hanlığı tahtına oturmuştur. Doğum tarihi tartışmalı olup, ölüm tarihi 1487 yılıdır. 1456 yılında babasına isyan ederek, kısa bir süre hanlığı eline geçirerek Kırım tahtını zaptetmiştir. Asi olarak kabul edildiği için diğer hanlardan farklı olarak Han veya Giray unvanı ile anılmaz. I. Mengli Giray iktidara geçince ağabeyi Hayder'i Cenevizlilere ait Sudak kalesine hapsetmiştir. Hanlığı bir yıldan kısa sürmüştür. 1475 yılında Osmanlı İmparatorluğunun Kırım’ı fethi üzerine Hayder Kiev’e ve Polonya’ya kaçmak durumunda kaldı. 1479’da Kırım tahtında bulunan kardeşi Nur Devlet Han’ın Polonya ve Litvanya üzerine sefer düzenlemesi ile birlikte Moskova’ya kaçarak Moskova Büyük Dükü III. İvan’a sığındı. III. İvan onu bilinmeyen bir nedenle Moskova’nın kuzeyine sürgüne gönderdi. 1487 yılında Rusya’nın Kuzey Bölgesinde bulunan Vologda Oblastı’da Kirillo-Belozersky’da sürgünde öldü. VII. Davit VII. Davit Ulu (Gürcüce: დავით VII ულუ) (1215 – 1270), Bagrationi hanedanına mensup 1247-1270 yılları arasında hüküm sürmüş Gürcü Kralı. Gürcü Krallığının ikiye bölünmesinden sonra Tiflis başkentli doğu kısmında Moğol İmparatorluğu boyunduruğunda hüküm sürmüştür. VII. Davit Ulu, Gürcü Kralı IV. Giorgi’nin asil olmayan bir kadından evlilik dışı oğluydu. Kendisinden sonra tahtta hak iddia etmesinden korkan teyzesi Kraliçe Rusudan tarafından Anadolu Selçuklu sarayına esir olarak gönderilmiş ve sultan II. Gıyaseddin Keyhüsrev’in 7 yıl esiri olmuştur. Rusudan kendi oğlu olan VI. Davit Narin’i ise Altın Orda hakanı Batu Han’ın huzuruna göndererek tahta çıkışını onaylatmak istemiştir. İlhanlıların Selçukluları Kösedağ Muharebesinde mağlup etmesinin ardından VII. Davit Ulu 1242 yılında serbest kalır. 1246 yılında VI. Davit Narin’in yokluğunda ülkesine dönünce Gürcü asilleri tarafından kral ilan edilse de saltanatını onaylatmak için Güyük Han’ın huzuruna giderek saltanatını resmen onaylatmak üzere yola çıkar. Karakurum ‘da 5 yıl kalacak ve burada kuzeni VI. Davit Narin ile karşılaşacaktır. Güyük Han iki Gürcü hükümdarın da aynı anda tahta çıkmasına karar verecektir. Kuzenler 1259 yılına kadar birlikte hüküm süreceklerdir. 1256 yılında VII. Davit Ulu, Haşhaşin olarak da bilinen ve İsmaililiğin Nizarîlik koluna bağlı olanların üssü konumundaki Alamut Kalesinin fethedilmesine Gürcü Ordusuyla beraber İlhanlıların yanında katılır. Bunun yanı sıra 1258 yılında Bağdat seferine de katılacaktır. Katıldığı seferlerdeki Moğol zaferlerine rağmen Gürcü ordusu kendisiyle hiç alakası olmayan savaşlarda savaşmakta ve çok kayıp vermektedir. 1259 yılında kuzeni VI. Davit Narin Gürcü topraklarında Moğol egemenliğine karşı ayaklansa da başarısız olur ve Kutaisi’ye kaçar. Batı Gürcistan’daki bu topraklarda coğrafi koşulların da yardımıyla Moğol baskısında n uzakta bağımsız bir şekilde hüküm sürecek ve İmereti Krallığını kuracaktır. 1260 yılında Hülagû Han, Gürcü Kralı VII. Davit Ulu’dan Memlûklere karşı seferinde kendisini desteklemesini istemiş ama reddedilmiştir. Bunun üzerine Gürcü topraklarına saldıran İlhanlı Ordusu Gürcüleri Samtskhe’de mağlup eder. Kuzenin topraklarına kaçmak zorunda kalan VII. Davit Ulu’nun eşi Gvantsa dahil olmak üzere tüm ailesi Moğollarca öldürülür. 1262 yılında Moğollarla yeniden uzlaşarak başkent Tiflis’e döner. Bu dönemden sonra iki kuzen de kendi bölgelerinde Gürcü kralı olarak adlandırılacaklardır. Nizarîlik Uçsuz bucaksız topraklara egemen olan Moğol İmparatorluğunun farklı coğrafyalardaki yöneticileri özellikle yerel kültürlerle yoğrularak farklı devletlere evrilecek ve kimi zaman kökende aynı Moğol Hanedanına mensup krallar birbirleriyle savaşacaktır. Köken olarak ikisi de Moğol Hanedanına mensup krallar tarafından yönetilen İlhanlılar ile Altın Orda arasındaki savaşlarda Gürcü Krallığı arada kalacak ve toprak kaybedecektir. 1263 yılında Altın Orda istilasına karşı İlhanlıları kormak için müstahkem mevzi inşa eden Gürcüler Altın Orda ile savaşmak durumunda kalacaktır. 1265 yılında Altın Orda hükümdarı Berke Han’ın birliklerini Şirvan’dan atacaktır. Ancak süregiden savaşlar ve Moğol boyunduruğu ekonomik durumu olumsuz etkilemiştir. Siyasi olarak da kaynamakta olan Gürcü sarayının güçsüzlüğü Samtskhe eyaletinin doğrudan İlhanlı sarayına bağlanmasıyla sonuçlanacak ve Gürcü Krallığı toprakları üçe bölünmüş olacaktır. VII. Davit Ulu 1270 yılında 55 yaşında ölür ve Mtskheta’da toprağa verilir. Moğol egemenliğindeki Gürcü Krallığında tahta ondan sonra II. Demetre çıkacaktır. Yazılım sistemi Yazılım sistemi (İngilizce: "Software system") bir bilgisayar sistemini (donanım ve yazılımın birleşimi) oluşturan yazılım tabanlı sistemdir. Yazılım mühendisliğindeki sistem kuramı yaklaşımlarıyla ile ilgilidir. Yazılım sistemleri alanı, büyük karmaşık yazılımların ana bilişenleri ve onlar arasındaki etkişimlerle uğraşır. Man on the Moon: The End of Day Man on the Moon: The End of Day, Amerikalı hip hop sanatçısı Kid Cudi'nin ilk stüdyo albümüdür. 15 Eylül 2009'da Dream On, GOOD Music ve Universal Motown tarafından yayınlandı. Kayıtları 2007 ile 2009 yılları arasında gerçekleşen albümün prodüksiyonunu Cudi, Kanye West, Emile Haynie, Plain Pat, No I.D., Dot da Genius ve Jeff Bhasker üstlendi. "Man on the Moon: The End of Day" albümünden üç single çıktı: "Day 'n' Nite", "Make Her Say" ve "Pursuit of Happiness". Her biri listelerde yükseldi, öyle ki bunlardan "Day 'n' Nite", platin plak kazandı. Albümün tanıtımı için Cudi, Asher Roth ve Lady Gaga ile birlikte turneye çıktı. "Man on the Moon: The End of Day" müzik eleştirmenlerinin olumlu yorumlarıyla karşılandı, özellikle hip hop albümü konseptine getirdiği farklı yaklaşım övgü topladı. Eleştirmenlerin yılın en iyileri listelerine girmeyi başardı, ayrıca o yıl üç Grammy'ye aday gösterildi. Albüm, piyasaya çıktığı hafta Amerika Birleşik Devletleri'nde 104 bin sattı ve "Billboard" 200 ve "Billboard" Top Rap Albums listelerine dördüncü sıradan girdi. Sonraki haftalarda 500 bin barajını aşarak altın plak kazandı. Dünya genelinde ise daha düşük satışlar elde etti. Phrack 17 Kasım 1985 yılından başlayarak hackerlar tarafından hazırlanan online dergidir. Gordon Lyon'a göre "gelmiş geçmiş en iyi ve en uzun soluklu" online dergidir. Dergi ilgi çekici çalışmalar ve ilginç fikirlerin bir araya geldiği ve bu söylenen kriterlere uygun yazıları gönderen herkesin katkı sağlayabildiği bir dergidir. Hackerlardan IT güvenlikçilerine kadar geniş bir okur kitlesine sahiptir. Orijinal içeriği phreaking, telefon sistemleri, anarşi ve cracking'dir. Ayrıca hacking, fiziksel güvenlik, kriptoloji ve uluslararası olaylara da değinmiştir. Phrack hacker kültürüne etki etmiştir. Bir manifesto ya da hackerların el kitabı olarak algılanmıştır. Bu algılama nedeniyle saygın bir dergi olarak kabul edilmiştir. Don't Play in Love "Don't play in love", (Türkçe: "Aşk ile Oynamayın") Artyom Mihalenko tarafından seslendirilen ve Beyaz Rusya'yı temsil edecek Eurovision 2010 şarkısıdır. I. Mehmed Giray I. Mehmed Giray, (1465 - 1523) 1515-1523 döneminde sekiz yıl Kırım Hanlığı yapmıştır. I. Mengli Giray'ın en büyük oğludur. Olasılıka 1465'te doğmuştur. Yavuz Sultan Selim'in de kayınbiraderidir. Babasının hanlık döneminde ilk defa bu isimle Kalgaylık (resmi taht varisi șehzade) görevini yaptı. Ocak 1515'te vefat eden babasının yerine tahta geçti. Önce kardeşi Bahadır Giray'ı Kalgay olarak görevlendirdi. Diğer bir kardeşini İstanbul'a gönderdi. Mehmed Giray'ın Osmanlı Sultanı olan ve üvey kızkardeşinin kocası olan Yavuz Sultan Selim ile ilişkileri pek iyi değildi. Yavuz Sultan Selim babası II. Beyazıt'a karsi ayaklanip ona karşı yaptığı seferde yenildiğinde kayınpederi Kırım Hani Mengli Giray'a sığınmıştı. O zaman Kalgay olan Mehmed Giray şehzade Selim'in tutuklanip babası II. Beyazıt'a teslim edilmesini istemişti; ama Mengli Giray bunu kabul etmemişti. Fakat Mehmed Giray Kırım Hanı olduğu dönemde I. Selim doğuda İran Seferi ve sonra Mısır Seferi ile uğraştığı için Kirim Hanlığı ve Osmanlı devleti arasındaki bu soğukluk mütecaviz tavırlar ortaya çıkartmadı. O dönemde gelişme dönemini yaşayan, bir şehir devleti olan Moskova Knezliği ile babası Mengli Giray 1480'de bir saldırmazlık antlaşması yapmıştı ve I. Mehmed Giray'ın ilk yıllainda Moskova knezi III. Vasili (1505-1533) ile arası iyi idi. Fakat Moskova Knezinin rakibi olan Polonya-Litvanya Birliği kralı Sigismund'un gönderdiği kıymetli hediyeler ve ıanadırıcı temsilciler nedeni ile Mehmet Giray Moskova Knezi'ne karşı tutumunu değiştirdi ve I. Mehmed Giray Polonya-Litvanya Birliği Krallığı ile bir antlaşma imzaladı. Moskova Knezliğinin eline geçirmiş olduğu Bryansk, Starodub, Novgorod-Seversk, Putivle ile diğer Litvanya şehirlerini geri vermesini talep etti ve bu talep karşılanmassa bir savaşın ortaya çıkabileceği tehdidini de ortaya attı. Moskova Knezi III. Vasilı Kırım Hanlığı kalgayı olan ve Özi valisi olan Bahadır Han (bazı Rus kaynaklarına göre aynı Kalgay'ın diğer ismi olan Ahmed Han) ile bir gizli komplo yapma planlamasına geçti. Fakat sonra iki ülke arasındaki ilişkiler yumuşamaya başladı. Tam bu sırada Mehmet Giray'ın büyük oğlu Bahadır Han Moskova Knezliğine bir akın yaptı ve Mechesrk ve Ryaan şehirleri ve etraflarını talan etti. Babası olan Kırım Hanı Mehmed Giray oğlunun bir faaliyetinin kendinden izinsiz yapıldığını ilan edip resmen ve açıkça oğlunu kınadı. 1519'da Kazan Hanı Mehmet Emin Han çocuksuz ve varissiz öldü ve Kazan Hanı olmak için yapılan çabalar ve çatışmalar sadece Kazan Hanlığı'nı değil etraftaki ülkeleri de kargaşalığa buladı. Moskova Knezi III. Vasıllı Şah Ali Kasım'ı Hanlık için aday olarak tutmakta idi. Önce Moskova Knezliğinin tuttuğu ve Karaçi adıyla bilinen soylu mirza aileleri üyelerinden olan Bulat Şirin adı verilen bir Kazan asiller grubunun desteklediği Sah Ali Kasım hanlığını eline geçirdi. Ama Kazan'daki diğer ilerigelen mızralar grubu onun Ruslara dayanmasından tedirgin oldular. Eski Kırım Hani Mengli Giray 1485 yılında Kazan hani İbrahim Han'ın dul eşi Nur Sultan'la evlenmişti. Bu eşinden Sahip Giray adlı oğlu olmuştu ve bunun Kazan Hanlığı'na olan iddiası Moskova'nın tuttuğu Şah Ali Kasım'ın varışlık iddiasından daha köklü idi. 1519'da Mehmed Giray Moskova Knezi ile babasının imzaladığı anlaşmayı bozarak annesi yarım kardeşi olan Sahip Giray'ın Kazan Hanı olma iddiasını benimsedi. 1521'de Sahip Giray Kazan Hanı olarak tahta geçti ve 1524'te kadar Kazan Hanı olarak saltanat yaptı. 1521'de iki kardeş kendi Tatar ordularını birleştirip Moskova üzerine bir akın seferi düzenlediler. Bu akın yolu üzerindeki tüm Moskova Knezliği arazilerini talan ederek ilerlediler. Oka Nehri kıyısında Moskova Knezliği ordusu yaptıkları muharabeden galip çıktılar. Moskova şehri kapılarına kadar ilerlediler ve şehrin çevresini ateşe verdiler. Moskova Knezliği Kırım Hanlığına yıllık bir tazminat vermeyi kabul etti. Bu akın seferi sırasında ele geçen gayet çok sayıda esir Kefe esir pazarında satıldı. Mehmed Giray 1523'de Moskova Knezi'ne karşı bir akına daha başladı. Fakat bu sefer Moskova Knez ordusu toplarla donatılmıştı. Oka Nehri kıyısında yapılan bir muharebe sonunda Kırım tatar süvari ordusu Moskova Knezliği topraklarında ilerleyemedi. Bu sefer akının hedefini Altın Orda kalıntılarını birleştirmek amacı ile Astrahan Hanlığına yöneltti ve Astrahan'ı zaptetti. I. Mehmed Giray Han, Ekim/Kasım 1523'de Astrahan seferinden dönerken Nogay Hanı Mamaı tarafından bir baskınına uğrayıp hayatını kaybetti. Nogaylar Kırım yarımadasına akın yaparak ülkeyi talan ettiler. İsimleri bilinen erkek oğulları şunlardır:Bahadır (babası hayata iken vefat etti); Baba Giray; I. Gazi Giray ; I. İslam Giray; Uzbeg Giray KÄ±zlarÄ±ndan ismi bilineni Aybige Hatun'dur. Ramat Aviv Ramat Aviv (İbranice:רמת אביב), İsrail'in Tel Aviv kentinin kuzeyinde bulunan bir semtidir. Semt bazı yeni bölgeleri içine alacak şekilde büyümüştür. Bunlar: Tel Aviv Üniversitesi, Eretz İsrail Müzesi ve Beth Hatefutsoth, Ramat Aviv'de bulunur. 2008 Voleybol DÃ¼nya Ligi 2008 Voleybol Dünya Ligi , FIVB tarafından on altı erkek voleybol takımının katılımıyla 13 Haziran-27 Temmuz tarihleri arasında düzenlendi. Final maçları Brezilya’nın Rio de Janeiro kentinde oynanan on dokuzuncu Dünya Ligi'nde Amerika Birleşik Devletleri şampiyon oldu. 2008 Voleybol Dünya Ligi iki etaplı olarak düzenlendi. İlk etapta grup maçları oynandı. On altı takım A, B, C ve D olmak üzere dörderli dört gruba ayrıldı. Takımlar iki maçlı, deplasmanlı ve iki devreli lig usulü karşılaştılar. Gruplarında ilk sırayı alan dört takım, ev sahibi Brezilya ve FIVB tarafından wild card verilen Japonya final maçları oynamaya hak kazandı. Final etabında takımlar üçerli E ve F gruplarına ayrıldılar ve tek devreli lig usulü karşılaştılar. İlk iki sırayı alan takımlar yarı finale yükseldi. Yarı finalde çapraz olarak eşleşen takımlardan galip gelenler final, yenilenler üçüncülük maçına çıktı. 14 Haziran 2008 15 Haziran 2008 20 Haziran 2008 21 Haziran 2008 22 Haziran 2008 27 Haziran 2008 28 Haziran 2008 29 Haziran 2008 4 Temmuz 2008 5 Temmuz 2008 6 Temmuz 2008 11 Temmuz 2008 12 Temmuz 2008 13 Temmuz 2008 18 Temmuz 2008 19 Temmuz 2008 13 Haziran 2008 14 Haziran 2008 15 Haziran 2008 20 Haziran 2008 21 Haziran 2008 22 Haziran 2008 26 Haziran 2008 27 Haziran 2008 28 Haziran 2008 4 Temmuz 2008 5 Temmuz 2008 11 Temmuz 2008 12 Temmuz 2008 13 Temmuz 2008 18 Temmuz 2008 19 Temmuz 2008 20 Temmuz 2008 13 Haziran 2008 14 Haziran 2008 15 Haziran 2008 20 Haziran 2008 21 Haziran 2008 22 Haziran 2008 27 Haziran 2008 28 Haziran 2008 29 Haziran 2008 4 Temmuz 2008 5 Temmuz 2008 6 Temmuz 2008 11 Temmuz 2008 12 Temmuz 2008 13 Temmuz 2008 18 Temmuz 2008 19 Temmuz 2008 13 Haziran 2008 14 Haziran 2008 15 Haziran 2008 20 Haziran 2008 21 Haziran 2008 22 Haziran 2008 28 Haziran 2008 29 Haziran 2008 4 Temmuz 2008 5 Temmuz 2008 6 Temmuz 2008 11 Temmuz 2008 12 Temmuz 2008 18 Temmuz 2008 19 Temmuz 2008 20 Temmuz 2008 23 Temmuz 2008 24 Temmuz 2008 25 Temmuz 2008 23 Temmuz 2008 24 Temmuz 2008 25 Temmuz 2008 26 Temmuz 2008 27 Temmuz 2008 27 Temmuz 2008 2008 Voleybol DÃ¼nya Ligi Resmi Web Sitesi Gordon Lyon Ağ güvenlik uzmanı, yazar, açık kaynak programcısı ve hackerdır. Takma adı Fyodor'dur. Sayısız kitabı ,ağ güvenliği üzerine teknik makaleleleri, web siteleri vardır. Ayrıca Nmap Security Scanner'ın programcısıdır. Lyon; Honeynet Project kurucuları arasında yer alır. Computer Professionals for Social Responsibility(CPSR) organizasyonunun yardımcı başkanlığınıda yürütmektedir. Lyon ağ güvenliği sektöründe 1990'dan beri aktif olarak yer almaktadır.Fyodor lakabını Rus yazar Fyodor Dostoyevsky'den almaktadır.Programlarının büyük çoğunluğunu C,C++ ve Perl programlama dilleri ile yazmıştır.Palo Alto,Kaliforniya'da yaşamaktadır. Fyodor Fyodor aşağıdaki anlamlara gelebilir: İçinde Fyodor geçen isme sahip kişiler: Fjodor olarak bilinenler: Fyodor takma adı olanlar: D. T. Suzuki Daisetsu Teitaro Suzuki (鈴木 大拙 Suzuki Daisetsu, 18 Ekim 1870 – 12 Temmuz 1966) Budizm, Zen ve Shin konularında kitap ve makaleler yazarak, Batı'ya Zen, Shin ve genel olarak Uzak Doğu filozofisini tanıtmada önemli rol oynamış Japon Budist bilgin ve yazarıdır. Çin, Japon ve Sanskrit edebiyatından pek çok sayıda eseri İngilizce'ye çevirmiştir. Uzun yıllar Batı üniversitelerinde ve Japon Budist Otani Üniversitesi'nde öğretim üyeliği yapmıştır. Malnütrisyon Malnütrisyon veya malnutrisyon, beslenmenin içerik veya miktar açısından yetersiz olması sonucunda, vücudun gereksinimlerine karşın, sağlanan enerji ve besin öğelerinin yetersiz kalmasından kaynaklanan klinik durum. Günlük enerji ihtiyacı, yaş, cinsiyet, beden ebadı ve fiziksel aktiviteye bağlı olarak değişiklik gösterir. Gıda tüketiminin metabolik hızı karşılamayamaması durumunda endojen enerji kaynaklarının yıkımı ile ortaya çıkan klinik durum olan malnütrisyon, iki şekilde meydana gelebilir: Dünya Sağlık Örgütü'ne göre, çocuk ölümlerinin %55'inde malnütrisyonun katkısı vardır. Beslenmenin değerlendirilmesinde; antropometrik parametreler, beden kitle indeksi (BKİ, BMI), biyokimyasal değerler ve klinik değerlendirme (SGD) kullanılır. Lille Åžehir Stadyumu Stade Lille-Metropole; "Lille-Metropole stadı" Fransa'da Villeneuve d'Ascq'da yer alan çok amaçlı kullanımı olan bir stadyumdur. Gününümüzde çoğunlukla futbol maçları için kullanılmakta ve Lille OSC takımına, esas stadı olan Stade Borne de l'Espoir'un inşaatı bitene kadar geçici olarak evsahipliği yapmaktadır. Stadyum 18,185 kişi kapasitelidir ve 1976 yılında inşa edilmiştir. Kulüp daha önce maçlarını Stade Grimonprez Jooris'de oynuyordu. Mimarı Roger Taillibert'dir. Burası, 1995 ve 2005 yılları arasında kulüp Ligue 2 and National liglerinde oynarken ES Wasquehal'in de stadıydı. Haçlı Gölü Haçlı Gölü, Kazan gölü ya da Bulanık Gölü, Muş'un Bulanık ilçesinin güneyinde bulunan volkanik set gölüdür. Göl "Haçlı" ismini güneyindeki Haçlı (Gölyanı) köyünden; "Bulanık" ismini ise suyunun bulanık olmasından dolayı almıştır. Göl kuzeyindeki Kızkopan volkanının yükselmesi ile oluşmuştur. Rakımı 1583 m, havzası 200 km, yüz ölçümü 27 km kadardır. Gölde derinlik 7 metreyi aşmaz. Haçlı Gölü, güneybatıdan akan Şeyhtokum Deresi ile birkaç kaynaktan beslenir. Gölün su düzeyi bütün yıl boyunca hemen hemen aynı kalır. Kışın donan göl sathında yürünebilmektedir. Gölde alabalık ve aynalı sazan bulunmaktadır. İlkbahar başlarında eriyen karlar gölün suyunu kabartır. Göl gideğeni olan Körsu Çayı da taşar, bir miktar tarlayı su basar. Körsu Çayı Murat Nehri'ne döküldüğünden, göl Fırat Nehri havzasında bulunur. Göl çıkışı yapılan set ile kontrol edilmektedir. Göl tatlı sulu olmasına rağmen çevresinde fazla sazlık gelişmemiştir. Göl çevresi mera ve tarım arazisi olarak kullanılır. Göl yüksekte yer aldığından doğusundaki alçak ovaların yer altı sularını besler. Bulanık sınırları içerisinde bulunan ve Haçlı Gölü olarak da bulunan durgun akarlı göl. Bilican Dağı'nın eteklerinde, volkanik harekelerin etkileşimiyle oluşan gölde, Sazan balığı yaygın olarak yetişmektedir. Gölün uzaklığı Muş'a 115 km, Malazgirt'e 35 km, Bulanık'a 7 km uzaklıktadır. 1996 Avrupa Futbol Şampiyonası Finali 1996 Avrupa Futbol Şampiyonası Finali 30 Haziran 1996'da 10. Avrupa Futbol Şampiyonası'nın şampiyonunu belirlemek amacıyla oynanan futbol maçı. Final karşılaşması İngiltere'nin başkenti Londra'daki Wembley Stadyumu'nda Çek Cumhuriyeti ile Almanya arasında oynandı. Finalde karşılaşan iki takım arasında oynanan grup maçında Çek Cumhuriyeti, Almanya'ya 2-0 kaybetmişti. 58. dakikada Matthias Sammer'in Karel Poborský'ye faul yapmasının ardından penaltı kazanan Çek Cumhuriyeti, Berger'in golüyle öne geçti. Mehmet Scholl'ün yerine oyuna giren Oliver Bierhoff, 72. dakikada beraberlik golünü kaydetti. 90 dakikası berabere tamamlanan maçta uzatmalara geçildi. 95. dakikada Jürgen Klinsmann'ın asisti ve Bierhoff vuruşuyla gelen altın gol, kupayı Almanya'nın kazandığını ilan etti. Pierre Mauroy Stadyumu Pierre Mauroy Stadyumu ya da Grand Stade Lille Métropole, Fransa'da Villeneuve d'Ascq kenti yakınlarında yapımı planlama aşamasında olan çok kullanımlı bir stattır. 2012 yılında bittiğinde stad çoğunlukla futbol maçları için kullanılacak ve Lille OSC'nin maçlarına evsahipliği yapacak. Stadın 50,000 kişilik bir kapasitesi olacak. Şimdi kullandıkları Stadium Lille-Metropole'ın ve daha önceki stadları olan Stade Grimonprez Jooris'in yerini alacak. "Borne de l'Espoir" adı stad için seçilen yerden gelmektedir. 18 Mart 2006 yılında Lille şehri yetkilileri projeye ön onayını vermiştir. Burrhus Frederic Skinner Burrhus Frederic Skinner (20 Mart 1904 – 18 Ağustos 1990), Amerikalı ruhbilimci, yazar, mucit, sosyal reform savunucusu ve şair. Pennsylvania'da doğan Skinner, yüksek okula gidene kadar burada yaşamıştır. "Skinner kutusu" adıyla bilinen deneyiyle öğrenmede edimsel (vasıtalı, operant) koşullanmanın önemini ortaya koymuş, son dönemdeki en önemli psikologlardan biri olmuştur. "Psychology Today" dergisi, Eylül 1967 sayısında Skinner'ı psikolojiye en önemli katkıları yapan bir psikolog olarak tanımlamıştır. Davranışçı (Bihewyorist) ekolü kendisine daha yakın gören Skinner, toplumların davranışsal kontrolü için özgün bir program geliştirmiş; bebeklerin bakımı için otomatik bir bebek karyolası tasarlamış ve davranış değişikliği tekniklerinin geniş ölçekli kullanımı için çalışmalar yapmıştır.Skinner 1989 yılında hastalanmış ve doktorlar tarafından kendisine lösemi teşhisi konulmuştur. Bunu öğrendikten sonra bile bilimsel