başlandı. O zamanlar "hot-dogging" adıyla bilinen bu sporun kayıtlara geçen ilk yapılışı, kayakçı Bob Burns tarafından Sun Valley, Idaho'da 1965'te gerçekleştirildi. Uluslararası Kayak Federasyonu (FIS) 1979'dan beri bu sporu idare edilen serbest stil kayağın dünya yarışları ilk kez 1981'de düzenlendi. 4 yıl sonra onu dünya şampiyonluğu açılışları takip etti. Aerial yarışları ise 1994'te kış sporları olimpiyatlarına dahil oldu. "Acro" stiliyse 1988 ve 1992 olimpiyatlarında gösteri sporu olarak sergilense de Uluslararası Olimpiyat Komitesi (IOC) tarafından hâlâ tanınmadı. Büyük Hoça Büyük Hoça (Arnavutça: "Hoça e Madhe"; Sırpça: "Velika Hoča / Велика Хоча") Kosova’nın orta kesiminde Rahofça Belediyesi sınırları içinde bir köydür. Kosova'da Sırp yerleşimci bulunduran ender köylerden biridir. De facto olarak Kosova’nın Yakova ilinde; de jure olarak Sırbistan’a bağlı Kosova ve Metohiya Özerk Bölgesi’nin Prizrenski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Yakova Bölgesi’nde ("District of Dakovica") bulunur. Büyük Hoça’nın tarihi 12. yüzyıla uzanır. Köy, Sırp hükümdarı Stefan Nemanja döneminde 24 kilisesi, üç manastırı ile bir manevi merkez özelliğinde olmuştur. Bölge, 12. yüzyıldan bugüne dek şarabı, şarapçılığı ile ün kazanmış bir yerdir. 2009 yılında köyde 700 kadar Sırp yerleşimcinin bulunduğu bildirilmektedir. 1998-1999 Kosova Savaşı öncesinde köyün nüfusu 2000 kadar idi. Rahofça merkezinde olduğu gibi Büyük Hoça’da da şarapçılık, gelir kaynaklarının en başında yer alır. Büyük Hoça’da birçok Ortodoks kilisesi bulunmaktadır. Everybody Hurts Aslı Amerikalı rock grubu R.E.M. tarafından 1992 yılında, albümleri Automatic for the People'da yer alan ve aynı zamanda 1993 senesinde tekli olarak da yayınlanmış şarkıdır. Billboard Hot 100 listesinde 29. sıraya,UK Tekliler Listesinde 7. sıraya ve Fransız Tekliler listesinde 3. sıraya ulaşmıştır. 2010 Haiti Depremi mağdurlarına para yardımı toplama teşebbüsüyle, İngiltere Başbakanı Gordon Brown, Simon Cowell'den bir hayır teklisi ayarlamasını istedi. Cowel "Everybody Hurts" parçasını seçti, Brown teklinin K.D.V'sini kaldırdı. R.E.M tüm telif haklarından feragat etmeyi kabul etti. Teklinin geliri "The Sun" gazetesinin Haiti yardım fonu ile Disasters Emergency Committee arasında paylaştırıldı. Şarkı ilk kez ulusal radyo istasyonlarında 2 Şubat 2010'da yayınlandı. Şarkı hem dijital ortamda hem de fiziki ortamda 7 Şubat 2010 tarihinde satışa sunuldu. Dijital ortamda olmayan satışı sipariş alma nedeniyle bir gün fazla sürdü. 8 gün sonra enkazdan annesine açtığı kucakla mucize eseri çıkıp umudun sembolü olan 'Kiki' isimli depremzede çocuk albüm kapağı oldu. Robbie Williams tekli için şöyle dedi; Şarkı aşağıdaki sanatçılar tarafından seslendirildi. 5 dakikalık reklam klibi(müzik videosu değil) ITV ve STV(İskoçya) televizyonlarında 7 Şubat günü 20:30'da yayınlandı. Reklam klibi sanatçıların televizyon için çekime alınmış vokalleri ve deprem sonrası çekimleri ve resimleri içeriyordu. Müzik klibinin yönetmenliğini Joseph Kahn yaptı. Live at the Albert Robbie Williams: Live at the Albert, Robbie Williams'ın Royal Albert Hall'de Swing When You're Winning albümü çıktıktan bir ay sonra 10 Ekim 2001'de verdiği konseri içeren 2001 Aralık'ında piyasaya sürülmüş konser dvdsidir. Birleşik Krallık'ta 6x Platin ve Almanya'da 2x Platin'le sertifikalandırılmıştır. İlk şarkı ("Have You Met Miss Jones?") bittikten sonra Williams duygusal bir mesaj veriyor; DVD neredeyse albümdeki her şarkının konser performansını içerdi.Jonathan Wilkes, Jon Lovitz, ve Jane Horrocks ile olanlar, bunun yanı sıra Williams'ın Frank Sinatra ile olan canlı düet versiyonu dahil olmak üzere. Programın sunuculuğunu Rupert Everett yaptı, Nicole Kidman şova izleyici olarak katıldı. Ama albümdeki düet parçalarını ("They Can't Take That Away From Me" ve "Somethin' Stupid") seslendirmedi. Bunlar albümden canlı olarak seslendirilmeyen tek parçalardır. 13 Mart 2007 (yayınlanma tarihinden 5 sene sonra), konser high definition formatında tekrar yayınlandı. (hem Blu-ray hem de HD DVD olmak üzere) Leonid Kuçma Leonid Danyloviç Kuçma (d.9 Ağustos 1938), Bağımsız Ukrayna'nın ikinci Devlet Başkanıdır. Kuçma 1994 yılında rakibi Leonid Kravçuk'u mağlup ettikten sonra 23 Ocak 2005 tarihine kadar görevini yürütmüştür. Cumhurbaşkanlığı devrinde ülkesinin ekonomisi hızla gelişmiş Rusya ile ilişkiler ivme kazanmıştır. 1938 yılında Ukrayna'nın Çernihiv bölgesinde doğdu. 1944 yılında babasının ölümünün ardından üniversiteye kaydoldu ve roket mühendisi olarak mezun oldu. Gençlik yıllarında amatör gitaristlik yaptı. 1992 yılında Başbakan oldu. Eylül 1993'te cumhurbaşkanlığı seçimlerine hazırlık için Başbakanlıktan ayrıldı. 1994 yılında yarışı kazandı ve 5 yıl için cumhurbaşkanı seçildi. 1999 yılındaki seçimlerde bir kez daha seçildi. Döneminde muhalefet gazeteleri kapatıldı ve bazı gazeteciler faili meçhul cinayetlere kurban gitmiştir. Bununla birlikte birçok konuda reformlar yapılmış, Rusya ile ilişkiler geliştirilmiş, NATO ile iş birliği anlaşması imzalanmıştır. Aynı zamanda bu dönemde yolsuzluk haberleri ve basın özgürlüğü sürekli gündemde olmuştur. Kenan Doğulu 5,5 Kenan Doğulu 5,5, Kenan Doğulu'nun 8 Ekim 2002 tarih çıkışlı remix albümlerindendir. "Kime Ne", "Ex Aşkım", "Pamuk", "Tutamıyorum Zamanı", "Susma", "Tükendim Ben" ve "1 Kereden Hiç Bir Şey Olmaz" adlı şarkıların remixlerini içermektedir. Our Gang "Our Gang", "The Cleveland Show"un ilk sezonunun 12. bölümüdür. Bölüm 31 Ocak 2010 tarihinde Fox'ta yayınlandı. Cleveland lisedeki bir grup serseriyi toparlar ve Crazy Eights adlı bir grup kurar. Cleveland çocukların hep beraber kurabiye sattığını düşünür ama çocuklar herkese uyuşturucu satarak çok para kazanırlar. Cleveland'ın karısı ise bu durumdan memnundur. Cleveland gerçeği öğrendiğinde ise çocuğu Cleveland Brown, Jr. şehrin ünlü çetesinin elindedir. Rallo ise Superman olduğunu söyleyerek insanları kendine inandırmaya çalışır. Konuk seslendirici Monique Coleman'ın söylediğine göre aslında 12. bölümün adı "Cleveland Gets Gang Banged." olacaktı ancak bu cümle farklı anlamlar içerdiğinden vazgeçildi. The Cleveland Show'un 12. bölümü "Our Gang", 4.530 milyon izleyiciyle 2.2/5 reyting alarak dizinin en düşük reytingli bölümü oldu. Nova Varoš Nova Varoš (Kiril: "Нова Варош", Osmanlı devrinde يكى واروش "Yeŋi Varoş") ve son Osmanlı idarî dağılımda Kosova Vilayeti’nde Seniçe Sancağına bağlı bir merkez olmuştur. Sırbistan’ın güneybatısında, Sancak bölgesindeki bir kasaba ve belediye merkezidir. İdarî olarak Šumadija ve Batı Sırbistan bölgesinin Zlatibor ilçesi sınırları içinde yer alır. Osmanlı İmparatorluğu zamanında, 19. yüzyıl sonlarından Osmanlı egemenliğinin ortadan kalktığı 1912 yılına dek Kosova Vilayeti’ne bağlı bir kaza olmuştur. O dönemde Sırbistan Krallığı’na oldukça yakın bir konumda yer almıştır. Nova Varoš Beldesi sınırları içinde 2011 nüfus sayımı sonuçlarına göre 16.758 kişi yaşamaktadır; merkez nüfusu ise 8.865’tir. Nova Varoš Beldesi'nin 2002 yılındaki toplam nüfusu 19.982 olarak verilmiştir. Bu nüfusun etnik dağılımında ise Sırplar % 90, Boşnaklar ise % 10’luk nüfus oranına sahip olarak belirtilmiştir. The Cleveland Show The Cleveland Show Seth MacFarlane tarafından kurgulanan ve Fox'ta yayınlanan FOX TV'de yayınlanan Amerikan animasyon televizyon dizisidir. Dizi Cleveland Brown'ın oğluyla beraber Quahog'dan ayrılıp Stoolbend, Virginia'ya taşınmasıyla başlar. Cleveland Brown, eşi Robert'tan ayrılmış olan dul Donna Tubbs ile evlenir. Cleveland, Cleveland Jr., Donna ve Donna'nın çocukları Rallo ile Roberta ailenin beş üyesidir. Ana olaylar Cleveland Brown'ın çevresinde gelişir. 3 Mayıs 2009 tarihinde Fox tarafından yapılan açıklamada 22 bölümlük ilk sezon ve 13 bölümlük ikinci sezonun yayınlanacağı duyuruldu. İlk sezonun reytinglerinin yüksek gelmesi sebebiyle Fox ikinci sezona 9 bölüm daha ekledi ve toplam bölüm sayısı 44'e yükseldi. 36. People's Choice ödüllerinde en iyi Yeni TV Komedi dizisi ödülüne aday gösterildi ancak ödülü kazanamadı. Akova Akova ya da Bijelo Polje (Kiril: Бијело Поље, Osmanlı devrinde آق اووه "Akova"), Karadağ’ın kuzeyinde bir kasaba ve belediye merkezidir. Coğrafi ve tarihi bölge olarak Sancak bölgesinin Karadağ’daki kısmında yer alır. Osmanlı Devleti zamanında, 19. yüzyıl sonlarından Osmanlı egemenliğinin ortadan kalktığı 1912 yılına dek Kosova Vilayeti’ne bağlı bir kaza olmuştur. Bu dönemde Yeni Pazar Sancağı’nın içindedir. Bu sancak, Yeni Pazar, Seniçe, Kolaşin, Nova Varoš ve Akova kazalarından oluşmaktaydı. Akova Belediyesi sınırları dâhilinin 2011 yılındaki toplam nüfusu 46.051 olarak verilmektedir. Bu nüfusun etnik dağılımı: Sırplar 16.562; Boşnaklar 12.592; Karadağlılar 8.808; Müslümanlar 5.985; Romanlar 334; Sırp-Karadağlılar 136; Türkler 18 şeklindedir. Kristen den Hartog Kristen den Hartog (d. 1965) Kanadalı roman yazarı. Den Hartog 'da doÄŸdu. 2001 yılında ilk romanı "Water Wings"'i yayınladı. 2003 yılında romanı "The Perpetual Ending" ile Toronto Kitap Ödülleri'nde "(The City of Toronto Book Awards)" finale kaldı. Den Hartog; partneri ve kızları ile birlikte Ontario'da Toronto ve 'de bulunan evlerinde yaşamaktadır. Olimpik yelken sınıfları Olimpiyatlara bugüne kadar katılmış olan en geniş yelkenli teknedir. 1972 senesinden beri olimpiyatlarda kullanılmaktadır. Olimpiyatlarda 1932 senesinden beri kullanılmaktadır. Bu tekne katamaran sınıfında olup, olimpiyat sınıfları arasındaki en hızlı yelkenli teknedir. Olimpiyatlarda 1976 senesinden beri kullanılmaktadır. İlk kez 2000 senesinde olimpiyatlarda kullanılması dolayısıyla, olimpiyatlara en son kabul edilen yelkenli tekne olarak bilinmektedir. Olimpiyatlarda 1952 senesinden beri kullanılmaktadır. Dünyada en çok kullanılan olimpik yelkenli tekne olup, 1996 senesinden beri olimpiyatlarda kullanılmaktadır. Olimpiyatlarda 1984 senesinden beri kullanılmaktadır. Diğer kategorilere göre daha geniş gövdesi olan bu yelkenli tekne kadınlar için özel tasarlanmıştır. Olimpiyatlarda 1992 senesinden beri kullanılmaktadır. Bu yelkenli teknenin adı uzunluğundan (4.7 m) gelmektedir. İlk kez 1988 senesinde olimpiyatlarda kadınlar dalında kullanılmıştır. Mozaraplar Mozaraplar (İspanyolca: "mozárabes"; Portekizce: "mossàrabs"; Arapça:"مستعرب", “Araplaşmış”) İspanya tarihi'nin Endülüs döneminde Müslüman bölgelerde yaşamış, Arapça veya Arapça'dan etkilenmiş bir Romen dili olan Mozarapça konuşmuş Hristiyanlara verilen isimdir. Mozarapların çoğu İspanyol veya Germen kökenli olup Müslümanlığı kabul etmedikleri halde Müslüman bölgelerde yaşayan kimselerdi. Ancak bazıları Hristiyanlığa geçmiş Arap veya Berberiler de olabiliyordu. Hatta Mozarapların arasında Sefardi Yahudiler dahi vardı. Mozaraplar, Arapçadan etkilenmiş Mozarapça adlı dili konuşmuş olmalarına rağmen, ne kendilerine ne de konuştukları dile Mozarapça demiş, dilleri için Latince anlamına gelen "latinus" terimini kullanmışlardır. Mozaraplar bazen Romen kökenli olan isimlerinin Arapçalaşmış halini kullanmışlardır. Örneğin, Zahid ibn Zafer, Pesencano ibn Azafer, İbni Gafif, İbni Garsiya (Garcia), İbni Mardaniş (Martinez), İbni Farenda (Fernandez) gibi. Budizm okulları Budizm okulları, Budizm'in tarih sahnesine çıktığı M.Ö. 5. yüzyıldan itibaren farklı coğrafyalarda yayılma olanağı bulmuş, girdiği yörenin kültürüne uyum sağlamıştır. Bununla birlikte aynı kültürden gelen Budist gelenekler içindeki yorum ve metotlardaki farklılıkların zamanla derinleşmesi biribirinden bağımsız, çeşitli okulların ortaya çıkmasına neden olmuştur. Genelde kabul gören anlayışa göre, Budist okullar üç büyük gelenek altında toplanır: “Hinayana” (Küçük Araç), “Mahayana” (Büyük Araç) ve Vajrayana’dır. Hinaya'nın günümüze ulaşan temsilcisi Theravada okuludur. Hinayana tanımı ise Mahayana’nın içerisinden çıktığı için bu okula mensup destekçileri bu tanımı kabul etmezler, Theravada terimini kullanırlar. Vajrayana ise Batıda daha çok Tibet Budizmi'yle bilinir; “Lamaizm” olarak da tanımlanır. Vajrayana genellikle Mahayana’nın bir parçası olarak da görülür. Bu üç “araç”ın tümünde de öğretinin gelecek nesillere aktarılmasından manastır yaşamı süren rahipler, ya da sangha sorumludur. Theravada kelime olarak “Yaşlıların Öğretisi” anlamına gelir ve söylemlerini Buda’dan direkt olarak duyan Keşişlerden alır. Ananda, Kassapa, Upali bunlara birer örnektir. Theravada Budizmi, Hinayana’nın farklı eğilimlerinden ortaya çıkan tek temsilcisidir. Theravada kendi geleneğini, Pali Derlemesi (Tipitaka) adlı üçlü derlemeyle bir araya getirilmiş Budist geleneğinin elde olan en eski yazılı kaynakları üzerinde geliştirir. Bunu da özellikle uygulama ve öğretilerde gerçekleştirir. Bu “Üç Sepet” (Pitaka) aşağıdaki kısımlardan oluşur. Theravada’da vurgu, “Arhat” ideolojisine göre bireyin kendi gücünün kurtuluş yolunda yatmaktadır ve “Sangha”nın devamlılığı ve desteği ile kendini göstermektedir. Theravada özellikle Güney ve Güneydoğu Asya (Sri Lanka, Myanmar, Tayland, Laos ve Kamboçya) ülkelerinde yaygındır. Mahayana Budizmi’nin özü eski Budist okullarından Mahasanghika’ya dayanır. 2. Budist Ruhaniler Meclisi’nin (Buda’nın ölümünden yaklaşık 100 yıl sonra) devamında gelişen bir gelenektir. Mahayana, “Üç Sepet”in (Tripitaka) yanı sıra Sanskrit yasalarının oluşmasında etkisi olan, Sanskritçe yazılmış metinlerde de (Bu metinlere “sutra” denir) orijinal bir sıra kullanır. Elmas Sutra, Kalp Sutra ve Lotus Sutra en önemli metinler arasındadır. Bu metinlerin bir kısmının Çince ve Tibetçe çevirilerine günümüzde halen ulaşılabilir. Şahsi çabalarla “aydınlanmaya” ulaşabilmenin esas olduğu Theravada geleneğinden farklı olarak, Mahayana’da gerçek aydınlanma anlamına gelen Bodhisattva ideali merkezi önemde olmuştur. Bodhisattva aydınlanmayı gerçekleştirmiş, bunun yanında mutlak sona ulaşmaktan vazgeçmiş, onun yerine diğer bütün insanlara yardım eden, onları bu amaca ulaştıran kimsedir. Zen ve Arık Ülke Budizmi, Mahayana’nın önemli okullarına birer örnektir. Vajrayana (Elmas Araç) aslında Mahayana’nın bir uzantısıdır. Batıda çoğunlukla sadece Tibet Budizmi veya Lamaizm olarak adlandırılır. Hâlbuki Vajrayana gerçekte Tibet’in dışında Japonya, Çin ve Moğolistan’da da yayılmış farklı okulların ortak tanımıdır. Vajrayana, Mahayana’nın felsefi temellerinden yola çıkar ve “uyanışa” giden yolu hızlandıran tantrik teknikleri benimser. Görselleştirmelerden (zihinsel izdüşümü) oluşan Meditasyonun yanı sıra bu tekniklere Mantra’nın sözlü geleneğindeki metinlerde dâhildir. Bunun devamında gelen tantrik uygulamalar da ayinlere, törenlere ve Guru yoga’ya (öğreticinin ruhu ile bütünleşmesi) aittir. Mahayana’nın bu özelliği gizli ayinlere, yazılı metinlere ve adım adım öğrenilen uygulamalara özel bir değer katmaktadır. Buradan çıkışla Vajrayana, “dış öğretilerin” sınırları içinde olan Mahayana’nın içindeki “iç öğreti” olarak da adlandırılır. Arık ülke Budizmi'nin Buda’yı tasavvur etmesi anlamına gelen Nenbutsu’da olduğu gibi açık, kolay ulaşılabilir uygulamalar bunlara örnektir. Tibet Budizm’i öğretilerin öğrencilere direkt olarak nakledilmesine özel bir değer vermektedir. Dalai Lama, Tibet Budizm’inin önemli bir temsilcisidir ve aynı zamanda yanlış bir inanışla yaygın bir şekilde sürgündeki Tibetlilerin siyasi lideri ve “Gelug” okulunun önderi olarak görülmektedir. Tibet Budizmi’nin dört büyük okulu vardır: Tibet Budizmi günümüzde Tibet, Butan, Nepal, Hindistan, Ladakh, Sikkim, Moğolistan, Buryatya ve Kalmykia’da yaygındır. 9. yüzyıl dolaylarında Vajrayana Çin’de de yayıldı. Kendi okulunu kuramadığından, diğer öğreti geleneklerinin etkisinde kaldı. Qing hanedanı zamanında Tibet eğilimlerinin desteği ile Mançurya dilindeki Vajrayana ilk olarak devlet dini oldu. Çin’e girişinden sonra aynı yüzyılda Japonya’ya da geçti. Vajrayana orada Shingon okulunda öğretildi. Mikkyō, Vajrayana’nın Çin’deki okulları için en kapsamlı tanımı olan Mizong’un Japonca karşılığıdır. Mahayana Budizminin Japon Okulu olan Tendai üzerinde ve Japon Budizminin en son ana eğilimlerinin tümü üzerinde Mikkyō’nun etkileri vardır. SoÄŸomon Tehliryan Soğomon Tehliryan (; 2 Nisan 1897 – 23 Mayıs 1960), Ermeni komitacı ve suikastçı. Osmanlı İmparatorluğu'nu terkeden İttihatçı lider Talat Paşa'yı 15 Mart 1921'de Almanya'nın başkenti Berlin'in Charlottenburg semtinde ensesinden vurarak öldürmüştür. Bu suikast Taşnak Partisi'nin Nemesis Operasyonunun bir parçasıydı. Tehliryan, Ermenilerce millÃ® kahraman olarak kabul edilir. Soğomon Tehliryan, 2 Nisan 1896'da, Osmanlı İmparatorluğu'nun Erzurum Vilayetinde, "Nerkin Bagarij" köyünde doğdu. Erzincan'da büyüdü. Tehliryan'ın babası, ailesinin güvenliğini sağlamak için ülke değiştirmek amacıyla Sırbistan'a gitti. 1905'teki dönüşünden sonra tutuklandı ve altı ay hapis cezasına çarptırıldı. Bu sırada, Tehliryan ailesi Nerkin Bagarij'den Erzincan'a taşındı. Tehliryan ilk eğitimini Erzincan'daki Protestan ilkokulunda aldı. İstanbul'daki Getronagan Ermeni Lisesi'nden mezun olduktan sonra, Sırbistan'da mühendislik okudu ve eğitimine Almanya'da devam etmeyi planladı. Haziran 1914'te Sırbistan'ın Valjevo şehrindeydi. O yılın sonbaharında, Tehliryan Rusya'ya doğru yola çıktı ve Kafkasya Cephesi'nde Türklere karşı savaşmak amacıyla gönüllü bir birimde hizmet etmek üzere orduya katıldı. "Tarihin Büyük Anlatılmamış Öyküleri: Dünyayı Değiştiren Yaşam Karakterlerinden ve Dramatik Olaylar" a göre, Haziran 1915'te Osmanlı yerel polisi, tüm Ermenilerin Erzincan'dan çıkartılmasını emretti. Tehliryan, annesi, üç kız kardeşi, kız kardeşinin kocası ve iki yaşındaki yeğeni ile birlikte tehcir edildi. Ermeni Devrimci Federasyonuna katıldı. Tehliryan, 85 aile üyesini Ermeni Kırımı'nda kaybetti. 2016'da The Independent ile konuşan ancak adını açıklamayan Tehliryan'ın oğlu, Tehliryan'ın annesi ve ağabeyi Vasken'in tehcirde öldüğünü, ikincisinin tıp okuduğunu ve Beyrut'ta yaşadığını söyledi. Fakat bu, Tehliryan'ın kız kardeşi olmadığını babasının Rusya’daki savaşta savaştığını ve diğer iki kardeşinin de Sırbistan’da olduğunu söylemiştir. Soğomon Tehliryan, 1921'de Ermeni Kırımı'nın sorumlularını hedef alan ve gizli bir suikast programı olan Nemesis Operasyonu'na katıldı. Tehliryan'ın ana hedefi, Osmanlı İmparatorluğunu kontrol eden “Üç Paşa”dan biri olarak bilinen Talât Paşa idi. Talât Paşa'nın, Berlin'in Charlottenburg semti 4 Hardenbergstraße'deki adresini bulduktan sonra, yakınlarda bir daire kiralayarak günlük rutin bir işte çalışmaya başladı. Talât Paşa 15 Mart 1921 sabahı Hardenbergstraße'deki evinden ayrılırken, Tehliryan kimliğini doğrulamak için caddenin karşısına geçip onu karşıdan kaldırımdan görüp geçti. Ardından arkasına döndü ve silahını boynunun üstüne vurmak için nişan aldı. Talât paşa, bir Luger P08 tabancasından çıkan 9 mm tek kurşun ile vurularak yere düştü. Suikast, gün ışığında gerçekleşti ve olayın azmettiricileri Karekin Pastırmacıyan ve Şaan Natali tarafından suç mahallinden kaçmaması söylenen Tehliryan'ın Alman polisi tarafından derhal tutuklanmasına yol açtı. Weimar Cumhuriyeti'nin kurulmasından kısa süre sonra gerçekleşen cinayet, o dönemin sansasyonel bir olayı idi. Tehliryan, Berlin mahkemesinde cinayetten yargılandı ve Kiel Üniversitesi'nde hukuk profesörü olan Dr. Theodor Niemeyer'in de aralarında bulunduğu üç Alman savunma avukatı tarafından temsil edildi. Rahip ve Ermeni Tehciri mağduru Grigoris Balakyan, Alman eylemci Johannes Lepsius ve savaş sırasında Alman Silahlı Kuvvetler Komutanı General Liman von Sanders, davaya tanık olarak katılan tanınmış kişilerdi. Savunma avukatları, Tehliryan'ın birini öldürmüş olduğunu kabul ettiklerini, ama Tehliryan'ın zihinsel durumunun karmaşık olduğunu, Ermeni Kırımının intikamını almak için Talat Paşa'yı öldürdüğünü ve geçici delilik geçirdiğini ileri sürerek savunma yaptılar. Tehliryan, duruşma sırasında 1915'te Erzincan'da bulunduğunu, ailesiyle birlikte sınır dışı edildiğini ve cinayetlere şahitlik ettiğini söyledi. Yargıç tarafından herhangi bir suçluluk hissedip hissetmediği sorulduğunda, Tahliryan şöyle dedi: "Kendimi suçlu bulmuyorum çünkü vicdanım açık. Bir adamı öldürdüm. Ama ben katil değilim". Duruşması sırasında, Tehliryan, Almanya’dayken, ölen annesini rüyalarında gördüğünü ve annesinin, Talât Paşa'yı gördüğü halde henüz intikam almadığı için kendisine sitem ettiğini söyledi. Duruşmada, Tehliryan'ın rüyası şöyle tarif edildi: Avukatlarının savunmasıyla Tehliryan'a “Suçsuz” kararını vermek jürinin bir saatten biraz fazla bir zamanını aldı. Sonuçta Tehliryan adam öldürdüğü kabul edilmesine rağmen on iki kişilik jüri tarafından verilen kararla beraat etti. Alman mahkemesinin beraat kararında, savaş sonrası koşullarındaki Almanya'nın İttihatçı liderlerin hatalarından uzak olduğu izlenimini verme isteğinin etkisi olduğu ileri sürülmüştür. Tehliryan suikastten sonra, Yugoslavya'ya taşındı ve 3 yıl sonra Erzincanlı Anahit Tatikyan ile evlendi. 1917'de ilk tanıştığı zaman 15 yaşındaydı. Sırbistan'da kaldığı günlerde, atış kulübünün bir üyesi oldu ve yetenekli bir nişancı olarak kabul edildi. Çift, Belgrad'a taşındı ve 1950 yılına kadar orada yaşadı, ilk önce Kazablanka'ya, sonra Paris'e ve sonra da ABD'nin San Francisco kentine taşındılar. Orada posta görevlisi olarak çalıştı ve Saro Melikyan adı altında yaşadı. Tehliryan 1960 yılında beyin kanamasından öldü ve Fresno, Kaliforniya'da, Ararat Mezarlığı'na gömüldü. Tehliryan'ın anıt mezarında altın kaplama kartal ve üstünde yılan figürü bulunan bir dikilitaş bulunmaktadır. Ermeni halkının adalet kolu olduğu, yılan tarafından sembolize edilenin Talat Paşa olduğu söylenir. Anıt, mezarlığın ortasında, selvi ağaçlarıyla çevrili kırmızı tuğladan yapılmış bir yürüyüş yolu ile ortalanmıştır. Tehliryan'ın Ermenistan'da birkaç heykeli vardır. Ermenistan'da ilk heykeli Mastara köyünde 1990 yılında açıldı. 2014 yılında Tahliryan'ın hikayesi Özel Misyon: Nemesis adlı bir romanında anlatıldı. 2017'de Fransa'nÄ±n Marsilya kentinde bir meydana ismi verildi. Tehliryan ve özellikle gerçekleştirdiği Talat Paşa suikastı hakkında üç film bulunmaktadır. Assignment Berlin, Ermeni Hrayr Toukhanian'ın tek filmidir. Budizm tarihi Budizm tarihi. Buda’nın ölümünden 3 ay sonra, öğrencileri Rajagarha’da (günümüzde Rajgir) bir araya gelerek Birinci Budist Konsey'ini düzenlemişlerdir. Buradaki amaç; Buda’nın öğretilerini (Dhamma) ve belirlediği keşiş kurallarını karşılıklı konuşup bir karara bağlamaktır. Sonraki görüşmeler ise yazılı bir kaynağa aktarılmamıştır. İkinci Konsey, Vesali’de yaklaşık 100 yıl sonra yapılmıştır. Günümüzde hala; Ruhani grubun koyduğu kurallar tartışılmaktadır. Bunun nedeni ise, Buda öğretilerinin farklı yorumlanarak değişikliğe uğratılmasıdır. İkinci Konsey esnasında ve devamında gelen toplantılarda Buda’nın asıl öğretilerinden farklı öğretiler benimsemiş 18 okul (Nikaya Okulları) ortaya çıkmıştır. Bunun yanı sıra, Mahasanghika olarak bilinen ve Mahayana mezhebinin benimsediği Buda öğretilerine uyarlanmış farklı bir anlayış da görülmüştür. MÖ 3. yüzyılda, Pataliputra’da (günümüzde Patra) Kral Ashoka’nın himayesindeki keşişlerin önderliğinde 3. Konsey toplanmıştır. Bu toplantının amacı; Budizm öğretilerini tek tip olarak belirlemektir. Buradaki asıl niyet, Budizm’den tamamen sapan mezhepleri yok saymak ve yanlış öğretilerden dini arındırmaktır. Söz konusu Konsey sırasında, bu amaçla Kathayatthu isimli kitap oluşturulmuştur. Bu kitap, felsefi ve skolâstik yazıların bir özeti niteliğindedir. Bu kitapta, yer alan metinler de yine felsefi bir kitap olan Abhidhammapitaka’nın ana hatlarının belirleyicisi olmuştur. Pali’de buda öğretilerinden yola çıkarak yazılan Suttapitaka ve mezheplerin kurallarının toplandığı bir kitap olan Vinayapitaka’dan yola çıkarak Tipitaka olarak bilinen, en eski Budizm yazıtlarından biri olan bir kitap oluşturulmuştur.Sadece bu yazılar göz önünde bulundurularak Konsey’de keşiş topluluklarının bölünmesinin de onaylandığı gerçek esas Budizm öğretileri belirlenmiştir. Değiştirilmeden kabul görmüş esas Budizm öğretileri ve kurallarının toplandığı Theravada, kesin olarak belirlenmemiş ve kabul görmemiştir. Buda’nın kökenini net bir şekilde kanıtlayamayan Mahasanghika’ya ilham kaynağı olmuştur. Sonraki yüzyıllarda da Buda’nın öğretileri Güney ve Doğu Asya’da da yayılmıştır. Kral Ashoka zamanında (MÖ 3. yüzyıl) Budizm tüm Hindistan’a ve çevresine hakim bir dindir. O zamanlar Afganistan’ın bir bölümü ve Pakistan sınırına kadar olan yerler Kral Ashoka yönetiminde olduğu için söz konusu bu yerler de Budizm’in etkisi altında kalmıştır. Buna ek olarak, Budist düşünce akımı birçok Yunan Heykeltıraşları da etkilemiştir. Büyük İskender’in Gandhara’ya (Afganistan ve Pakistan sınırı arasında bulunan antik bir bölge) gelmesiyle Helenistik kültür ve Hint kültürü etkileşim içinde bulunmuş ve böylece greko-budizm ortaya çıkmıştır. Ayrıca, Afganistan’da Helenistik kültürden etkilenen ve Buda heykelleri yapan heykeltıraşlar bulunmaktadır. Kral Ashoka dönemin başta gelen Budizm savunucularındandır. Gönderdiği elçiler sayesinde Yakın Doğu, Mısır, Yunan Adaları, Makedonya, Endonezya, Güneydoğu Asya, Kamboçya, Tayland, Tibet, Çin ve Japonya gibi çoğu yerlerde Budizm’i ve Buda’nın öğretilerini yaymaya çalışmıştır. Budizm hızla yayılırken, Hindistan’da 10. yüzyıldan sonra yavaş yavaş eski gözdeliğini yitirmeye başlamıştır. Halk görece olarak daha anlaşılır bir din olan Hinduizm’e ilgi duymaktadır. Bunun yanında o dönem, İslamiyet de ilgi duyulan dinlerden biridir. Budizm’in son kalesi olarak kabul edilen Hindistan Yarımadası hızla İslamiyeti benimsemekte, Malezya, Endonezya ve Bali’de de Budizm etkisini yitirmektedir. Buda öğretilerinin ve ilham olduğu diğer öğretilerin anlatmak istediği; tüm şüphelerden tam anlamıyla arınmak, tanrıların demek istedikleri üzerinde düşünmek, dünya zevklerinden bütünüyle uzak olmak düşüncesidir. Daha önce de bahsedildiği gibi çeşitli kültürlerle ve felsefi düşüncelerle etkileşimde bulunan Budizm, Daoizm’in etkisi altında olan Çin’de Zen’in (bir Mahayana Budist okulu) ortaya çıkmasına neden olmuştur. Daha sonra Japonya'da yayılan Zen, burada derin kültürel izler birakmıştır. Bugün, dünyada yaklaşık 450 milyon Budist yaşamaktadır. Bu sayı yapılan istatistiklerde değişmelerden dolayı kesin olarak bilinmemektedir. Budizm’in yaygın olarak benimsendiği ülkeler; Çin, Bhutan, Japonya, Kamboçya, Laos, Moğolistan, Birmanya (Myanmar), Sri Lanka, Güney Kore, Tayvan, Tayland, Tibet ve Vietnam’dır. Hindistan’da Budizm’i benimseyen insanlar % 1’den az bir oranı oluşturmaktadır. Son zamanlarda eğitimli kesim Budizm öğretilerine ilgi duymaktadır. Özellikle 19. yüzyılda, sömürgeciliğin hâkim olduğu dönemde birçok Asya ülkesinde Budizm reformu yaşanmıştır. 1885 yılında Uluslararası Budizm Bayrağı sembolik bir değer kazanmış, 1950 yılında Tayland ve Sri Lanka’daki öncülerin girişimleriyle Dünya Budist Federasyonu (World Fellowship of Buddhists (WFB) kurulmuştur. 19. yüzyıldan beri özellikle 20. yüzyılda endüstri ülkeleri ABD, Avrupa, Avustralya Budizm’e doğru bir yönelişte bulunmuşlardır. Fakat Asya ülkeleri ve Batı ülkelerinin benimsediği Budizm arasında öğreti ve etki bakımından sayısız farklılıklar söz konusudur. 1975 yılında Avrupa, Budizm Birliği gibi farklı organizasyonlar bu farklılıkları ortadan kaldırmak için uzun vadeli iyileştirme sürecinin içine girmişlerdir. Bu gibi organizasyonların diğer bir amacı ise; Avrupa toplumundaki insanların Budizm Dernekleri’ne onların ruhuna, insancılığına, kültürüne ve sosyal yaşamına uyum sağlamasını kolaylaştırmak olmuştur. Birçok Avrupa ülkesinde Budizm, özellikle 20. yüzyıl sonlarında hem resmi hem kamusal olarak tanınmıştır. Shaiya Aeria Games tarafından ücretsiz olarak sunulan, SonoV Entertainment yapımı, devasa çok oyunculu çevrimiçi rol yapma oyunudur. (MMORPG, Massive Multiplayer Online Role Playing Game ) Amerika sunucusu 2007, Türkiye sunucusu ise 2009 yılının ağustos ayında resmî olarak başlayan oyun 31 Mart 2016 tarihinde Türkiye sunucusu kapatılmıştır, LEVEL Dergisi'nde 2009 yılının en iyi animasyona sahip MMORPG'si ödülüne lâyık görülmüştür. Cengaverler tipik yakın dövüşçülerdir, bire bir karşılaşmaları tercih ederler. Bir cengaverin en önemli özelliği fiziksel saldırı gücü olmasına karşın özel yeteneklerini kullanabilmek için dövüş puanına (DP) ihtiyaç duyarlar. Ã–zellikleri: - Çoğu silahı kullanabilirler. - Üst düzey fiziksel saldırı gücüne sahiptirler. - SavaÅŸlarda Ã¶n saflarda etkili olurlar. - Tek başlarına da, grupta da rahatça seviye atlayabilirler. - Her seviye artışında otomatik olarak +1 GÜÇ puanı alırlar. Muhafızlar üstün Dayanıklılık ve Hayat puanlarıyla ön safların değişmez savaşçılarıdır. Muhafızlar, cengaverlerin aksine aynı anda birden fazla düşmanla girdikleri mücadelelerden canlı çıkmayı başarabilirler. Ayrıca canavarları üstüne çekme özelliği sayesinde gruplarda çok faydalı olurlar. Ã–zellikleri: - Kalkan, tek-el kılıç ve ağır silahları kullanabilirler. - Yüksek direnç ve yaşam enerjisine sahiptirler. - Bir büyücü ile aynı grupta olunca en çabuk seviye atlayan karakter olur. - Savunması yüksek olmasına karşın fiziksel atağı çok düşüktür. Seviye atlamak için gruba ihtiyaçları vardır. Çok aranan bir sınıftır. - Her seviye artışında otomatik olarak savunmaları ve hayat puanları artar (+1 DEF). Rahipler yeteneklerini insanlığın ruhani doğasından alırlar. Yenileme büyüleriyle savaşlarda gerek kendilerine gerekse içinde bulundukları gruba büyük fayda sağlarlar. Hem ölüleri diriltebilen hem de büyülere karşı koruma sağlayabilen rahipler bu özellikleriyle paganların karşıt klasını temsil ederler. İyileştirme gücüne sahip su elementini yönetirler. Bu element ile rakiplerini yavaşlatabilirler. Ã–zellikleri: - Yenileme büyülerinde uzmandırlar. - Çeşitli kutsamalarla müttefiklerinin gücüne güç katarlar. - Her grupta aranan sınıftır. En kolay seviye atlayan karakterlerdendir. - Eğer farklı bir dağılım yapmamışsa rahip sınıfı tek başına çok zor seviye atlar. Gruba ihtiyacı vardır. - Her seviye artışında sihirsel defans ve sihir isabetleri artar. (+1 BİL) Korucular doğa ve hayvanlar üzerine sahip oldukları bilgiler sayesinde çevrelerine uyum sağlamakta ustadırlar. Gizlenme, şaşırtma ve pusuya yatma bir korucunun en önemli özellikleridir. Kendini zararsız bir hayvana dönüştürerek ormanda fark edilmeden dolaşabilir. Rakibini kitleyerek vurmasını engeller. Ã–zellikleri: - Kısa kılıçları ve muştaları kullanabilirler. - Üstün sıyrılma yetenekleri vardır. Bu sayede en iyi PVP(Player versus Player) ve VS (Versus) karakteridir. - Gizlenme ve dönüşme yeteneklerine sahiptirler. - Tek başına seviye atlar. Gruplarda işe yaramadığından aramasına gerek yoktur zaten tek keserken daha iyi seviye atlar. - Her seviye artışında sıyrılma şansı ve fiziksel saldırı puanları artar. (+1 BEC) Okçular uzun mesafe saldırıları sayesinde tehlikelerden uzak durabilirler. Rakibinin hareket ve saldırı hızını düşürerek rahatça üstesinden gelebilirler. Özel yetenekleri sayesinde rakiplerinin üzerine gerçek anlamda ok yağdırabilirler. Oldukça şanslı olan okçular, diğer klaslara oranla daha çok kritik hasar verebilirler. Ã–zellikleri: - Ok, tatar yayı ve kısa kılıç kullanabilirler. - Uzmanlık alanları uzun mesafeli saldırılardır. Yakındaki hedefe daha düşük hasar verirler. - Üstün kritik isabet oranına sahiptirler. - Gruplarda işe yaramayan okçular, seviye arttırması en zor olan sınıftır ama yüksek seviye bir okçunun yenilmesi çok zordur. - Her seviye artışı ile birlikte kritik isabet oranları da artar (+1 ŞAN). Elfleri elf yapan özelliklerden belki de en önemlisi büyü kullanımı, bu özelliğin en ön plana çıktığı klas da kuşkusuz büyücülerdir. Büyücüler gerek teker teker gerekse grup halinde, her türlü rakiple baş etmek için büyüye başvururlar. Ateş, toprak ve rügar elementlerinden sağlayabildikleri fayda sayesinde oldukça çetin bir düşmana dönüşürler. Ã–zellikleri: - Olağanüstü hasar puanına sahip olmalarınına karşın savunması en düşük sınıftır. - Bir hedefe veya bir alana saldırabilirler. Bu alan yetenekleri sayesinde Muhafızlarla en iyi grubu oluştururlar. - Tek başına seviye atlaması zor olan büyücüler genellikle Muhafızların bulunduğu gruplarda savaşırlar. - Element vuruşları çok önemlidir. Toprak yetenekleri rahibi kitler ama çok uzun sürede yapılır. Ateş yetenekleri ortalama sürede yapılır ve uzun süreli hasarlar bırakırlar. Rüzgar yetenekleri anında yapılan büyülerdir ve hatırı sayılır hasar verirler. - Her seviye artışında sihirsel atakları artar. (+1 ZEK) "*Toprak elementi suya karşı güçlüdür. Su elementi ateşe karşı güçlüdür. Ateş elementi rüzgara karşı güçlüdür. Rüzgar elementi de toprağa karşı güçlüdür." Shaiya resmÃ® websitesi Shaiya Türkiye resmî websitesi SonoVaslag Entertainment Aeria Games Yorgos Panayi Yorgo Panayi (Yunan: Γιώργος Παναγή, 3 Kasım 1986, Larnaka), Kıbrıs Rumu futbolcudur. Omonia Nicosia takımı adına mücadele etmektedir. Orta saha mevkisinde oynayan oyuncu, futbol kariyerine Nea Salamis'in akademisi ile başladı. De Re Metallica De Re Metallica (Tür. "Metallerin Doğası Üzerine"), cevherden metal üretme sürecini anlatan ilk yazılı eser. Madencilik, ve maden cevherlerinin arıtma ve izabe süreçleri hakkında bilgi veren kitap 1556 yılında yayımlandı. Yazarı Georgius Agricola mahlasını kullanan Alman bilim adamı Georg Bauer'dir. On iki ciltten oluşan kitap Alman aristokrasine metal işleme yoluyla gelir elde etme konusunda yol göstermesi amacıyla yazılmıştır. İlk çevirisi 1912 yılında daha sonra ABD başkanı olacak Herbert Hoover ve eşi Lou Henry Hoover tarafından İngilizce olarak yayımlanmıştır. Tişri Tişri () İbrani takvimine göre resmi yılın ilk ayıdır (1 Tişri) ve dini yılın yedinci ayıdır (1 Nisan). 30 gün çeken bu ayı ismi Babilcedir. Gregoryen takvime göre Eylül-Ekim aylarına düşer. Babil Sürgününden önce bu ay için ""Etanim"" () ismi kullanılırdı. E.R. Thiele'ye göre Yehuda Krallığında yıllar resmi esasa göre 1 Tişri'de artarken Kuzey İsrail Krallığı dini esasa göre 1 Nisan'da artar. 1-2 Tişri - Roşaşana 3 Tişri - Gedaliah Orucu – Oruç Şabat'a düşerse ayın 4'ünde tutulur 10 Tishrei - Yom Kippur 15–21 Tişri - Sukot 22 Tişri - Şemini Atzeret & Simhat Tora - "Ayrıca İsrail dışındaki Yahudiler tarafından ayın 23'ünde de kutlanır" Pambos Pittas Haralambos "Pambos" Pittas (Yunan: Χαράλαμπος "Πάμπος" Πίττας, 26 Temmuz 1966) Kıbrıs Rumu eski millî defans futbolcusu ve Apollon Lemesu ile Kıbrıs Cumhuriyeti millî futbol takımının eski kaptanı. Yannis Okkas'tan sonra 82 maç ile Kıbrıs Cumhuriyeti millî futbol takımında en çok forma giyen ikinci futbolcudur. Pittas, kariyeri boyunca Apollon Lemesu ve AEL FC takımlarında oynadı. HeÅŸvan Heşvan (, bazen Marheşvan da denir ) İbrani takvimine göre resmi yılın ikinci ayıdır (yıl 1 Tişri'de başlar) ve dini yılın sekizinci ayıdır (dini yıl 1 Nisan'da başlar). 30 gün çeken bu ayı ismi Babilcedir. Gregoryen takvime göre Ekim-Kasım aylarına düşer. Pesah bayramından 50 gün sonra kutlanılan Şavuot bayramı gibi, Falaşalar 29 Heşvan'da yani Yom Kippur'dan 50 gün sonra Sigd bayramını kutlarlar. Babil Sürgünü'nden önce bu ayın adı Bul idi. Yorgos Teodotu Yorgo Teodotu (Yunan: Γiώργος Θεοδότου, 1 Ocak 1974, Mağusa), Kıbrıs Rumu eski defans futbolcusu. En son Anorthosis takımında oynadı. Futbol kariyerine EPA Larnaca ile başlayan oyuncu, Omonia ve AEK Larnaca takımlarında da oynadı. Galeries Lafayette Galeries Lafayette (), Fransız grand magasin (büyük mağaza) firması. 1893 yılında Paris'te La Fayette ile Chaussée d'Antin sokaklarının köşesinde Théophile Bader ve kuzeni Alphonse Kahn küçük bir tuhafiyeci dükkânının içinde moda mağazası açtı. 1896 yılında şirket, La Fayett 1. Sokağı'ndaki binayı satın aldı. 1905 yılında Haussmann Bulvarı no. 38, 40 ve 42 ile La Chaussee d'Antin Sokağı no. 15 adreslerindeki binaları da satın aldı. Théophile Bader, Haussmann Bulvarı'daki mağazanın tasarımı için Georges Chedanne ve onun öğrencisi Ferdinand Chanut'u görevlendirdi ve 1912 yılında cam, çelik kubbe ve Art Nouveau tarızı merdiven inşa edildi. Paris'teki Galeries Lafayette'nın baş mağazası 9e arrondissement sınırı içerisinde Haussmann Bulvarı no. 40 adresinde bulunan 10 katlı mağazadır. Almanya'nın Berlin şehrindeki mağaza Jean Nouvel tarafından tasarlanıp 1991 - 1995 yılları arasında inşa edildi ve 1996 yılında açıldı. ABD'nin New York şehrinin Manhattan semtinde bulunan Trump Tower'ın içinde açılmış olan mağaza başarısız oldu ve battı. Gustavo Capanema Gustavo Capanema Filho veya Gustavo Capanema (d. 10 Ağustos 1900, Pitangui, Brezilya – ö. 10 Mart 1985, Rio de Janeiro, Brezilya) Brezilya’nın bir politikacı. Brezilya tarihinde en uzun bakanlık görevini gerçekleştirme unvanına sahiptir. Gustavo Capanema Filho Brezilya’nin Minas Gerais eyaletinde yer alan Pitangui şehrinde 10 Ağustos 1900 günü dünyaya geldi. Pitangui’de eğitimine başladıysa da daha sonraları eğitimine Belo Horizonte şehrinde devam etti. 1920 yılında Minas Gerais’te yer alan Hukuk Fakültesi’nde okumaya başladı. İlerdeki politika kariyerinde birlikte çalışacağı birçok politikacı ile de burada tanıştı. 1924 yılında ise avukat olarak mezun oldu. 1925 yılında Pitangui’ye geri döndü ve 1929 yılına kadar burada avukat olarak çalıştı. 1926 ile 1930 yılları arasında Minas Gerais eyaleti İçiçleri ve Adalet Bakanlığı’nda çalıştı. Aynı dönemde politikaya atıldı ve seçimlerde Pitangui şehir konseyine seçildi. Oldukça çalkantılı olan bir dönemde, 26 Kasım 1930 tarihinde Minas Gerais eyaletinin İçiçleri ve Adalet Bakanı oldu. Aralık 1930’da Eğitim ve Sağlık Bakanlığı oluşturuldu. 26 Temmuz 1934 yılında Gustavo Capanema, Eğitim ve Sağlık Bakanlığı görevine atandı. Gustavo Capanema Filho bu tarihten sonra da hemen hemen ölümüne kadar oldukça çalkantılı geçen Brezilya politik tarihinde birçok önemli politik görevler üstlendi. Pasifik Savaşı (1879-1884) Pasifik Savaşı (İspanyolca: la Guerra del Pacífico), Şili, Peru ve Bolivya arasında Arica ve Parinacota bölgesi, Tarapacá bölgesi ve Atacama bölgesi için bugünkü Şili'nin kuzeyinde 1879 ile 1884 yılları arasında meydana gelmiştir. Peru ile Bolivya savaş öncesinde gizli bir antlaşma ile Şili'ye karşı ittifaka girmişlerdir. 1810 ile 1830 yılları arasındaki İspanyol koloni hükümdarlığının Güney Amerika'da yavaş yavaş sona ermesi ile, bağımsızlığını kazanan ve yeni kurulan Şili (1817), Bolivya (1825) ve Peru (1827) ülkeleri arasında Pasifik Okyanusu'na kıyısı olan Atacama bölgesinin sahiplenilmesi ile ilgili olarak tartışmalar yaşanıyordu. Bolivya, daha önce belirlenen ve tüm sınır çizgilerinin daha önceki İspanyol koloni dönemindeki sınır çizgileri ile aynen devam etmesi kararının aksine, 1825'te bağımsızlığının açıklanmasından sonra nüfus olarak çok az kişinin yaşadığı çöl bölgesinin kendi ülke topraklarının bir parçası olarak görüyordu. Bu bağlamda 1830 yılında bu bölgede sahil şehri Cobija inşa edilmiştir. O dönemde Şili hükûmeti bu olayı tolere etmiş ve herhangi bir müdahalede bulunmamıştır. Şili her ne kadar herhangi bir müdahalede bulunmasa da, %95 oranında Şilili'nin yaşadığı o bölgeyi kendi toprağı olarak görüyordu. Buna neden olarak da koloni döneminde Şili ve Peru'nun sınır çizgilerinin kesin olarak belirlenmesi ve Bolivya'nın - koloni döneminde Alto Peru olarak kayıtlarda yer bulur - açık denize bağlantısının daha önceden Peru'ya bağlı olan Arica üzerinden gösterilmesiydi. Buna ek olarak ayrı bir argüman da 1776 yılında İspanya'nın Alto Peru (bugünkü Bolivya) bölgesinin bağlılığını yeni kurduğu La Plata (bugünkü Arjantin) Krallığı'na devretmesiydi. Bu devretme ile Bolivya'nın pasifik ile bağlantısı tamamen bitirilmiş oluyordu çünkü o dönemde İspanya devleti Krallıkları Okyanuslara göre ayırmıştı ve Peru Krallığı'nı pasifik bölgesinin krallığı, Arjantin Krallığı'nı ise Atlantik Okyanusu'nun krallığı olarak kurmuştu. Şili ise bu tezden yola çıkarak Bolivya'nın pasifik okyanusuna çıkış için herhangi bir hak iddia etme durumunda olmadığını ileri sürmekteydi. Tüm bunlara rağmen, bölge için ilk dönemlerde ülkeler arasında fazla bir gerginlik yaşanmasa da, bu 1860'lı yıllarda o bölgede çok miktarda nitrat bulunması ile değişmiştir. Gübre ve patlayıcı madde yapımında çok değerli bir ham madde olan nitratın o bölgede bulunması ile ülkelerin bölge üzerindeki ilgileri giderek artmaya başlamıştı. 1866 ve 1874 yıllarında yapılan antlaşmalar ile Şili ve Bolivya aralarındaki sınır konusunda anlaşmaya varıyorlardı. Bu antlaşmalar çerçevesinde 24.enlemin kuzeyinde kalan topraklar Bolivya'ya ait oluyordu. Buradaki tek şart, Bolivya'nın bu antlaşmadan sonra artık kendi topraklarında kalan ve burada faaliyet gösterecek olan Şili firmalarından 25 yıl boyunca vergi almaması olarak belirlenmişti. Aynı dönemlerde Peru yakın bölgelerde Guano (denizkuşu ve penguen dışkılarının oluşturduğu gübre çeşidi) çıkarıyordu ve buradan gelen kaynak ile devlet giderlerinin birçoğunu karşılıyordu. Ama zaman ile nitratın daha etkili bir gübre olduğunun anlaşılması ile Peru özellikle 1877 yılından itibaren çok zor bir döneme girmeye başlamıştı. Guano'nun pek bir taliplisi olmamaya başlamıştı ve bunun sonucunda 650.000 tona yakın gübre limanlarda stoklanmaya başlanmıştı. Bolivya ile Peru 1873 yılında Şili'ye karşı ortaklaşa gizli bir antlaşma yapıyorlardı. Bu antlaşma çerçevesinde herhangi iki ülkeden biri yabancı bir ülke ile -ki burada %99 kastedilen Şili- savaşa girdiğinde diğeri o ülkeye yardım edecekti. Arjantin her ne kadar ilk başlarda bu pakta girmeye niyetli olsa da, daha sonra bu ülkeler arasında savaşın çıkmasıyla bu niyetinden tamamen vazgeçmiştir. 1877 yılında denizde meydana gelen deprem, sahil bölgesinde önemli yıkımlara neden oldu. Sahil bölgesinin yeniden yapılandırılması için gerekli kaynağın oluşturulması için Hilarion Daza yönetimindeki Bolivya hükûmeti, daha önceden varılan antlaşmaların aksine, 1878 yılında her 1 Ztr. (=50 kg) için ekstradan 10 Centavos vergi alınmasını kararlaştırdı. Şili bu davranışın daha önce varılan antlaşmalara ters düştüğünü deklare ederek Bolivya'yı protesto etti. Bunun üzerine Bolivya her ne kadar bu planını askıya alsa da, kanunu tamamen geriye çekmedi. Ama Şubat 1878 yılında kuraklıktan kaynaklanan finansal sorunlar nedeniyle ve ayrıca depremin yaralarının çok yavaş sarılıyor olmasından dolayı 1874 yılında yürürlüğe koyamadığı vergi kanununu hayata geçirerek tüm nitrat firmalarından ekstra vergi almayı, hatta bu vergilerin geriye dönük olarak 1874 yılından itibaren almayı kararlaştırdı. Şilili firmaların daha önceki antlaşmaları delil göstererek vergileri ödemeyi reddetmesi neticesinde, Bolivya Ocak 1879 yılında tüm Şilili nitrat firmalarını kamulaştırdı ve firma sahiplerine firmaları en yüksek teklifi veren kişilere satmasını söyledi. Bunun üzerine Şili bu davranışın yapılan antlaşmaların ihlali ve yok sayılması olarak ilan etti ve zamanında Şililer tarafından kurulan Antofagasta şehrine askeri birliklerini gönderdi. Şili askeri birlikleri 14 Şubat 1879 yılında sahil şehri Antofagasta'yı işgal etti. Nüfusun sadece %5'inin Bolivyalı olması dolayısıyla birlikler fazla bir direnişle karşılaşmadılar. Bunun üzerine Bolivya 1 Mart tarihinde Şili'ye savaş ilan etti. 5 Nisan'da ise Şili, Bolivya'ya savaş ilanını yaptı. Peru'nun tarafsız kalma isteğini reddetmesi üzerine Şili, Peru'ya da savaş ilanında bulundu. Şili'nin 13.000'lik askeri gücüne karşılık Bolivya (2.300) ve Peru'nun (6.000) toplam askeri gücü 8.300'dü. Nisan 1879 tarihinde Bolivaya diktatörü Daza'nın, Peru'ya destek vermesi nedeniyle askeri birliklerini Arica'ya gönderme çabaları birliklerinin Atacama Çölü'nde susuzluktan ölmekten son anda kurtulmaları ve geri dönmeleri ile başarısızlıkla sonuçlanmıştır. Bu yaşanan olay Daza'nın hükûmetten düşmesine kadar giden iç nedenlere neden olmuştur. Antofagasta'nın işgali ile başlayan savaş denizde ve karada şiddetli çarpışmalara ve bunun sonucunda yaşanan birçok kayba neden olmuştur. Denizde yaşanan muharebede Şili donanması Peru donanmasına karşı büyük başarılar elde ederek rakibinin deniz gücünü hemen hemen yok ederek, kendisi için deniz koridorunu tamamen açmış, işgal yollarını kendisi için kolaylaştırmıştır. Denizde bunlar yaşanırken, karada Şili birlikleri Peru topraklarına işgal odaklı birçok sefer düzenledi. Bunlardan bazıları Tarapaca, Moquegua, Lima ve Huamachuco seferleriydi. Bu yapılan savaşlar son olarak Peru'nun güneyinin savunmasıyla sorumlu birliğin dağılmasıyla son buldu. Peru hükûmeti tüm bu yaşananlar neticesinde Tacna ve Tarapaca bölgelerinin Şili'ye devrini de kapsayan kapitülasyon şartlarını kabul ettiğini beyan etti. 20 Ekim 1883 yılında Şili ve Peru, Ancon Antlaşması'nı imzaladılar. Bu antlaşma neticesinde Şili, Peru'ya bağlı bir il olan Tarapaca'nın sahibi oluyordu. Ayrıca o dönem için hakimiyetini Tacna'ya -ki 50 yıl sonra burası tekrar Peru'ya iade edildi- kadar genişletiyordu. 04 Nisan 1884 tarihinde ise Şili ile Bolivya arasında Valparaíso Antlaşması imzalandı. Bu antlaşma neticesinde sahil bölgesi olan Antofagasta Şili devletinin hakimiyeti geçiyordu. Burada Bolivya için bu kayıp sadece bir ilin kaybı olarak görülmüyor aynı zamanda Pasifik Okyanus'a çıkış kapısınında kaybı olarak algılanıyordu. Bu sonuçla Bolivya tekrar denize çıkışı olmayan karasal bir devlet haline gelmişti. Antofagasta gibi diğer sahil şehirleri Iquique ve Arica tamamen Şili'ye bağlanıyordu. 1904 yılında yapılan ve bugüne kadar geçerliliğini koruyan 1904 Barış Antlaşması ile Bolivya, Atacama bölgesinin Şili'ye ait olduğunu tamamen kabul etti. Buna karşılık Şili, Bolivya'ya Arica'da ve Antofagasta'daki limanlara vergisiz giriş izni verdi ve ayrıca Bolivya'nın, başkenti La Paz ile sahil şehri Arica'yı birbirine bağlayacak demiryolu yapmasına izin verdi. 1929 yılında yapılan son düzenleme ile her ikisi de uzun yıllar Şili yönetiminde olan iki şehir olan Arica ve Tacna'dan, Arica tamamen Şili yönetimine devredilirken, Tacna Peru'ya verildi. Bu savaş neticesinde Şili önemli nitrat madenlerinin sahibi olmuştu. Böylece kayda değer bir zenginliğe ulaşan Şili, nitrat çıkarılmasında yeni ve kolay yöntemlerin bulunması ve sentetik gübrenin icadı ile bu kaynağın getirisini pek kullanamasa da daha ileriki dönemlerde Atacama Çölünde bulduğu bakır madenleri ile tekrar önemli bir gelire sahip oldu. Günümüz dünyasında Şili açık ara en büyük bakır tedarikçisidir. Bu üç ülke arasında ortam hala gergin bir düzeyde ilerlemektedir. Özellikle Bolivya bu savaşlar neticesinde denize kıyıya kalmamasının sıkıntısını yaşamaktadır ve günümüzdeki politik ve ekonomik 'güçsüzlüğünü' buna bağlamaktadır. Bu nedenle yıllar önce yapılan antlaşmanın revize edilmesini ve kendisine denize açılımlarını sağlayacak bir koridorun açılmasını talep etmektedir. Her ne kadar burada söz konusu Şili ile Bolivya arasındaki bir antlaşma olsa da anlaşamamanın nedeni Peru'dur. Şili'nin o dönemde koridor olarak Bolivya'ya verilmesi olası toprakların eski Peru toprakları olması ve bu toprakların, Ancon Antlaşması'na göre anca Peru'nun onayı ile üçüncü bir ülkeye verilmesi maddesi süreci olumsuz yönde etkilemiştir. Peru devletinin buradaki düşüncesi, Bolivya'nın bu toprak kazanımı ile zamanında Peru'nun kaybettiği toprakları sahiplenerek Peru'nun bu kaybından yararlanma olarak görüyordu. Bolivya'nın buradaki düşüncesi ise o toprakların artık tamamen Şili hakimiyetinde olduğu ve Peru'nun konu ile ilgili bir bağlantısının bulunmaması iken Şili devleti ise, toprak vererek zaten yapması gerektiğinin herhangi bir karşılık almadan fazlasını yaptığını ve bu yüzden Peru'dan onay alınması gerekiyorsa bunun Bolivya'nın yapması gerektiğini belirtmektedir. Tüm bu yaşanan olaylardan sonra 1978 yılında Bolivya, Şili ile diplomatik ilişkilerini kesmiştir. Ayrıca günümüzde Şili'ye doğalgaz ihracatını reddeden Bolivya, doğalgaz ihraç ettiği Arjantin'e ihraç ettikleri doğalgazın kesinlikle Şili'ye iletilmemesi şartını koşmuştur. Her ne kadar iki ülke arasında son dönemlerde hükûmetler arası gayri resmi yakınlaşmalar olsa da, Şili artık Bolivya'ya herhangi bir toprak verilmesi taraftarı değildir. Kıbrıs Cumhuriyeti millî basketbol takımı Kıbrıs millî basketbol takımı ya da Kıbrıs Cumhuriyeti millî basketbol takımı, Kıbrıs'ı uluslararası karşılaşmalarda temsil eden millî basketbol takımı. Kıbrıs Basketbol Federasyonu tarafından yönetilir. FIBA ve FIBA Avrupa'nın organizasyonunu sağladığı etkinlik, turnuvalar ve karşılaşmalarda yer alır. 2009 EuroBasket elemeleri için Ekim 2008'de toplanan kadro şu şekildedir: Chorus line Chorus line, genellikle müzikal tiyatrolarda senkronize edilmiş rutinleri gerçekleştiren dansçı grubu. Bazen şarkı da okurlar. Aslında tiyatroda egzersizlerde sahne üzerinde çizilen bir hat anlamına gelmektedir. "Chorus" oyuncuları (rol adı verilmeyen oyuncular) bu hattan önüne geçemezler. Baş rolleriyle chorus arasında ayrımının simgesi olarak da görülmektedir. Chorus line dansçılar, Broadway müzikalleri ve revülerde "ponies" (midilliler), "gypsies" (çingeneler) ve twirlies (sopa çevirmeciler) gibi argo adlarıyla da hitap edilmektedir. Ancón Antlaşması Ancón Antlaşması Peru ile Şili arasında, Peru'nun Lima şehrinin ilçesinde 20 Ekim 1883 tarihinde toprak sorunlarının giderilmesi amacıyla imzalanmıştır. Bu antlaşma ile Pasifik Savaşı (1879-1883) sırasında ortaya çıkan toprak sorunlarının giderilmesi amaçlanmaktaydı. Böylece savaş sonrası sağlam bir düzen meydana getirilmesi hedeflenmişti. Bu söz konusu savaşta Şili, kendisine karşı savaşan Peru ve Bolivya'yı yenilgiye uğratmıştı. Varılan antlaşma metnine göre Tarapaca bölgesinin kontrolü Şili'ye devredildi. Ayrıca on yıllık süre zarfı boyunca Tacna ve Arica illerinin kontrolüde Şili'ye bırakıldı. 10 yıllık sürenin dolmasından sonra halk oylaması bu iki ilin geleceğinin belirlenmesi bu antlaşma ile kararlaştırıldı. Ancak bu maddeye uygun olmayarak bu iki il uzun yıllar Şili'nin kontrolünde kalmıştır. Sonunda 1929 yılında ABD Başkanı Herbert Hoover'in arabuluculuğunda kesin çözüme ulaşılmış, Arica tamamiyle Şili'ye bırakılırken, Tacna tekrar Peru'ya verildi. Tacna iline ilaveten Peru, ekonomik olarak da toprak kaybına telafi olarak 6 Milyon Amerikan Doları ve çeşitli imtiyazların sahibi olmuştur. 1904 Barış Antlaşması 1904 Barış Antlaşması Şili ve Bolivya arasında 20 Ekim 1904 tarihinde imzalanmıştır. Bu antlaşma bir nevi 1884 yılında imzalanan Valparaíso Antlaşması'nın devamı ve güncellenmiş son şekli olarak algılanmaktadır. Bu antlaşma ile Pasifik Savaşı resmen sona erdirilmiş oldu. Bu antlaşma ile her iki ülke arasındaki 96 sınır noktası belirlenmiş ayrıca Bolivya daha önce kendi topraklarının içerisinde yer alan sahil bölgesi Antofagasta'nın Şili'nin hakimiyetinde olduğunu, Şili ise Bolivya'nın Şili'nin pasifikteki liman kentleri ile ticari faaliyetlerde bulunabileceğini kabul etmiştir. Buna ilaveten La Paz ile Arica arasında demiryolu bağlantısı kurulması kararlaştırılmıştır. İlerleyen yıllarda her iki ülke arasında yine her iki ülkenin onayı ile ufak tefek sınır değişiklikleri gerçekleştirilmiştir. Şevki Savaşçı Şevki Savaşçı (1878, Trabzon - 9 Eylül 1942), Türk asker. 1899 da subay olarak mezun oldu. 1910'da yüzbaşı olarak İskenderun bölgesinde İtalyan harbine katıldı. 1912 de Podiva mevkiinde Balkan harbine iştirak etti ve Manastır, Yanya muharebelerine katıldı. Yanya'nın sukutu ile esir olarak Yunanistan'ın Misolongi kasabasına gitti. 1913'te esaretten döndü ve Halep'e tayin edildi. I. Dünya Savaşı'nda kolordusuyla Halep'ten Çanakkale Cephesi'ne intikal etti. 1914-1915 yıllarında 26. Alay 2. Tabur Komutanı olarak Çanakkale Savaşları'na katıldı. 1916 da Kafkas cephesine hareket etti. Bayburt, Hart, Kop, Spikör cephelerinde Ruslarla çarpıştı. Bu savaşlarda Şiran kazasının 7 Km. yakınındaki Canbogol tepesinde üstün Rus taarruzlarına karşı mevzilerini inatla savundu geri çekilmedi. Zira babasının mezarı bu bölgede idi. Sağ ve solundaki birlikler geri çekildi düşmanla kuşatıldı ve esir alınarak 1917 de Trabzon, Tiflis, Bakü yoluyla Rusya'nın Orlof kasabasına sevk edildi. Bilahare esaretten kurtuldu. 15 Mayıs 1919'dan itibaren Türk Kurtuluş Savaşı'nın başlangıcından sonuna kadar bütün savaşlarda Garp Cephesi emrinde ve 61. Tümen, 174. Alay Komutanı olarak katıldı ve İstiklal Madalyasıyla taltif edildi. Ayrıca 26-27-30 Ağustos 1922 tarihinde vuku bulan Başkomutanlık Meydan Muharebesi'nde (Kazuçuran) mevkiinde bilfiil ateş altında gösterdiği fedakarlık dolayısıyla Türkiye Büyük Millet Meclisi'nin 1 Aralık 1923 tarihli oturumunda Mustafa Kemal Paşa'nın imzasıyla takdirname ile taltif edildi. Lozan Antlaşması'nın imzalanmasıyla alayı ile Çorlu'ya intikal etti. 1935 yılında Tuğbay (Tugay Komutanlığı yapmış Albay) rütbesiyle emekli oldu. 9 Eylül 1942'de vefat etti. İstanbul Feriköy'deki aile mezarlığında toprağa verildi. Korgeneral Hayati Savaşçı'nın babasıdır. Locarno Antlaşmaları Locarno Antlaşması, 5-16 Ekim 1925 tarihleri arasında İsviçre’nin Locarno kentinde müzakere edilen ve 1 Aralık 1925’te Londra’da imzalanan antlaşma. I. Dünya Savaşı sonrasında Avrupa ülkeleri arasındaki ilişkileri normalleştirmeyi hedefleyen çabaların bir zinciri olan Locarno Antlaşması Batı Avrupa’daki sınırların değişmezliğini teyid ederken, Doğu Avrupa’daki sınırların revizyona tâbi tutulmasına imkân tanıdı . Fransa, Almanya’nın Birinci Dünya Savaşı sonunda imzalamak zorunda kaldığı Versailles Anlaşması ile 1871’de kaybettiği Alsace-Lorraine bölgesini geri almıştı. Ancak, savaşın sonunda Almanya’nın zamanlıca ateşkes teklif etmiş olması neticesinde, Alman ordusu örselenmeden kalmıştı. Versailles Antlaşması’nın kısıtlayıcı hükümleriyle tatmin olmayarak savaş sonrasında Almanya çevresinde bir ittifak zinciri kurmak isteyen Fransa, aynı zamanda Almanya'nın sınırlarının değişmeyeceği hakkında güvenceler istemekteydi. Bu tarihlerde Almanya da, kötü giden ekonomisini tamirat ve tazminat sorununda Fransa ile iyi ilişkiler kurarak ferahlatmayı hedefliyordu. Bu nedenle Alman Hükümeti, Şubat 1925'te, Fransa'ya bir nota göndererek, bir karşılıklı güvenlik paktı kurulmasını önerdi. Böylece, Fransa ile Almanya arasındaki ilişkilerde, bir yumuşama başladı. Bunun üzerine Almanya, Fransa, İngiltere, İtalya, Belçika, Polonya ve Çekoslovakya arasında, 5 Ekim 1925'te, Locarno'da bir konferans toplandı. Müzakereler sonunda, 16 Ekim 1925'te, Locarno Antlaşması imza için hazırlanmıştır ve 1 Aralık 1925'te Londra'da imzalanmıştır. Antlaşmaya göre, Almanya, Fransa ve Belçika sınırlarının kesin ve sürekli olduğunu kabul etmiştir. Bu konuda bir anlaşmazlık çıkması halinde kuvvete başvurulmaması ve sorunun Milletler Cemiyeti'ne götürmesi hususunda da mutabık kalınmıştır. Bundan dolayı, Antlaşmanın Almanya’nın Milletler Cemiyeti'ne üye olduğunda yürürlüğe girmesi kabul edilmiştir. Almanya, Locarno Antlaşması ile yeniden dışlanmış olduğu uluslararası sisteme dahil edilmiştir. Antlaşmalardan hemen sonra da, bu ülke 1926'da, Milletler Cemiyeti'ne üye olmuştur. Öte yandan, Almanya bu antlaşma ile batı sınırlarının değişmezliğini kabul etmiş, ancak aynı güvenceyi doğu sınırları için vermemiştir. Bu durumda Fransa kendi sınırlarını garanti almaya çalışırken, Polonya ve Çekoslovakya’ya kefil olmak zorunda kalmış ve bu ülkelere güvenilirlikleri şüpheli ilave taahhütler vermek zorunda kalmıştır. Antlaşma kırılgan diplomasinin örneklerinden biri olmaktan kurtulamadı. Antlaşmadan büyük düşkırıklığına uğrayan Polonya’nın o dönemdeki Dışişleri Bakanı Józef Beck varılan mutabakatı "Almanya’ya Batı’daki barışın korunmasını teminen Doğu’ya saldırması resmi olarak rica edilmiştir" şeklinde yorumladı . 1922 yılında Almanya ile imzaladığı Rapallo Antlaşması’na rağmen bu ülkenin yeniden Batı Avrupa eksenine girmesi, Sovyetler Birliği’nin de dışlanmışlık hissini pekiştirdi. Buna rağmen, anlaşma Batı Avrupa’da bir diplomasi zaferi olarak kutlandı. Anlaşmanın müzakerecilerinden İngiliz Dışişleri Bakanı Sir Austen Chamberlain 1925’te, Fransız Dışişleri Bakanı Aristide Briand ve Alman Dışişleri Bakanı Gustav Stresemann 1926’da Nobel Barış Ödülü’ne layık görüldüler. Barış ödüllerine rağmen barışın kendisi sağlanamadı. Weimar Cumhuriyeti’nin çöküşü ve Nazilerin iktidara gelişinden sonra Batılı devletlerin uyguladıkları Yatıştırma politikasının ilk kurbanı 1938’de Çekoslovakya oldu ve II. Dünya Savaşı da 1939’da Almanya’nın Polonya’ya taarruzu ile başladı. Bu iki devletten sonra da sıra Almanya’nın batı sınırına geldi ve Belçika ile Fransa 1940’ta Alman işgaline girdi. Rapallo Antlaşması (1922) Rapallo Antlaşması, I. Dünya Savaşı'ndan sonra Sovyetler Birliği ve Alman Weimar Cumhuriyeti arasında İtalya'nın Rapallo kentinde 16 Nisan 1922 tarihinde imzalanan antlaşma. I. Dünya Savaşı sonrasında uluslararası sistemden bir anlamda tecrit edilen Almanya ile Sovyetler Birliği Cenova Konferansı sırasında iki ülke arasında dostluk ve iş birliğini yeniden kuran bu antlaşmaya imza attılar. Söz konusu antlaşma ile, iki ülke arasında Brest Litovsk Barış Antlaşması'ndan (1918) kaynaklanan tüm mali ve siyasi hükümler mülga olmuştur. 29 Temmuz'da söz konusu antlaşmaya Versay Barış Antlaşması hükümlerine aykırı olarak Almanya'nın Sovyetler Birliği'ne askeri eğitim vermesi hususunu içeren gizli bir ek iliştirilmiştir. Ancak söz konusu antlaşma, Almanya'nın Batılı devletlerle ilişkilerini yumuşama sürecine sokması ve Locarno Antlaşması'nı imzalamasıyla, yürürlükte kalmasına rağmen, bir anlamda etkinliğini yitirmiştir. Ferhat Oktay Ferhat Oktay "(d. 4 Ekim 1963)" TÃ¼rk basketbolcu. 1981-1982 sezonunda ilk kez Efes Pilsen formasıyla Türkiye Basketbol Ligi'nde boy gösterdi. Özellikle üçlük atışlarındaki başarısı ve rakip takımın skorer oyuncusunu etkili bir şekilde savunarak düşük sayılarda tutması ile parladı ve millî takıma dek yükseldi. Lacivert-beyazlı formayı 1986 yılına dek taşıyan Oktay, 1982-83 ve 1983-84 sezonlarında olmak üzere iki lig şampiyonluğu sevinci yaşadı. Efes Pilsen'deki son senesinde ligde play-off finali oynarken, bu takımın aynı sezon tarihinde ilk kez Cumhurbaşkanlığı Kupası'nı kazanmasında pay sahibi oldu. 1986-87 sezonunu Nasaş basketbol takımında geçiren Oktay, 1987 yılında basketbolda tekrar atılım yapan Fenerbahçe'ye transfer oldu. 1991'e kadar bu takımın 1990-91 sezonunda kazandığı ilk Türkiye Basketbol Ligi şampiyonluğuna ilk beşte oynayarak katkıda bulunan Oktay, 1987-88, 1989-90 ve 1990-91 yıllarında Klasman Ligi birinciliği, 1990 ile 1991 yıllarında Cumhurbaşkanlığı Kupası ve 1988'de Gençlik ve Spor Genel Müdürlüğü Kupası sevinçlerini yaşadı. 1991-92 sezonunda Çukurova Sanayi basketbol takımında başarısız bir sezon geçiren Oktay, bir sezon sonra döndüğü Fenerbahçe'de bu defa Türkiye Ligi ikinciliğine ulaştı ve aktif basketbol yaşamını sonlandırdı. Birçok kez millî olan Oktay 1987 yılında Suriye'nin Lazkiye kentinde düzenlenen Akdeniz Oyunları'nda altın madalya kazanan takımda yer aldı . Yazı dili Yazı dili bir ülkede konuşulan ağızlardan birinin yazılı anlatımlar için kabul edilmiş biçimidir. Ölçünlü dil, standart dil olarak da belirtilir. Dünyada konuşulan dillerden bazıları, tarihten bugüne dek yazılı kullanıma da girmiş, zamanla gelişerek yazı dili olmuştur. Söz konusu yazı dilinin dışında, dünya dillerinin ağızları, konuşma dilleri de vardır. Türkiye Türkçesinin genel kabul görmüş ve yazı dili olmuş ağzı, İstanbul ağzıdır. İstanbul ağzının Rumeli ağızlarından biri olması dolayısıyla yazı dili bir Rumeli ağzından gelişmiştir. Türkiye Bugünkü standart Türkçenin temelini oluşturan İstanbul Türkçesi ile İstanbul ağzı arasında bazı farklılıklar vardır. İstanbul ağzı günümüzde kaybolmakla karşı karşıyadır. İstanbul Türkçesi tarih boyunca yazı dilimizi oluşturmuştur. Kerim DÃ¼ndar Kerim Dündar "(d. 1966, Kayseri)" tiyatro oyuncusu, yönetmen, öğretmen. 1986 yılında Dokuz Eylül Üniversitesi, Güzel Sanatlar Fakültesi, Sahne Sanatları Bölümü, Oyunculuk Anasanat Dalını kazandı. 1992 yılında aynı bölümden mezun oldu ve Erzurum Atatürk Üniversitesi Sahne Dekorları ve Kostümü Bölümü, Oyunculuk Anasanat Dalına Araştırma Görevlisi olarak atandı. 1995 yılında “Cumhuriyet Dönemi Türk Tiyatrosunda İbiş Tipi ve Model Oyunlarda İncelenmesi” adlı çalışmasıyla Yüksek Lisans eğitimini tamamladı. 1996 yılında aynı bölümde Doktora eğitimine başladı. 1998 yılında Dokuz Eylül Üniversitesi Güzel Sanatlar Fakültesi Sahne Sanatları Bölümü Oyunculuk Anasanat Dalı'na Uzman kadrosuyla atandı. Halen Dokuz Eylül Üniversitesi Güzel Sanatlar Fakültesi Sahne Sanatları bölümünde oyunculuk dersleri vermektedir. 1999 - 2002 yılları arasında Salihli Belediyesi Şehir Tiyatrosu Genel Sanat Yönetmenliği yaptı ve çeşitli oyunlar sahneledi. Üniversitedeki görevi dışında Devlet Tiyatrosu, Özel tiyatrolar ve çeşitli TV dizilerinde oyuncu olarak görev aldı. 1994 yılında Atatürk Üniversitesi Güzel Sanatlar Fakültesi Tiyatro Bölümü bünyesindeyken katıldığı Tunus'ta düzenlenen "Amel Belarbi" Tiyatro festivalinde sahnelediği “Geçmişten Günümüze Türk Tiyatrosu” adlı çalışmasıyla "En iyi yönetmen" ödülü aldı. Yönettiği tiyatro oyunlarından bazıları: Adil ticaret Adil ticaret, gelişmekte olan ülkelerdeki üreticilere yardım etmeyi ve sürdürülebilirliği teşvik etmeyi amaçlayan pazar odaklı organize bir sosyal harekettir. Hareket, sosyal ve çevresel standartlarının yanı sıra üreticilere daha yüksek ödeme yapılmasını savunur. Özellikle, gelişmekte olan ülke lerden gelişmiş ülkelere yapılan ihracatlarda bilhassa el işleri, kahve, kakao, şeker, çay, muz, bal, pamuk, şarap, taze meyve, çikolata, ve çiçek gibi ürünler üzerine yoğunlaşmıştır. Adil ticaretin stratejik amacı güçsüz kalmış üretici ve işçilerle çalışarak, onların ekonomik açıdan kendi kendilerine yeterli hale gelmelerine yardımcı olmaktır. Aynı zamanda uluslararası ticarette daha büyük bir rol oynamalarını hedeflediği gibi kendi organizasyonları içinde de daha fazla pay sahibi olmalarını sağlamayı amaçlar. Adil Ticaret savunucuları arasında, Christian Aid, SERRV International, Oxfam, Amnesty International, Catholic Relief Services, ve Caritas International gibi bir grup uluslararası kalkınma destek, sosyal, dini ve çevre örgütleri vardır. 2008'de Adil Ticaret sertifikalı satışlar dünya çapında yaklaşık 4.08 milyon doları bulmuş ve bir önceki yıla göre %22 artış göstermiştir. Bu oranlar dünya ticaretinde tüm ticari mallar arasında ufak bir bölümü oluştururken, bazı ürünler için, kendi ürün grupları içerisinde %20-50 arasında değişmektedir. Haziran 2008 de Uluslararası Adil Ticaret Tescil Kurumu(Fair Trade Labelling Organizations International - FLO) yaklaşık 7.5 milyon üretici ve ailelerinin adil ticaret uygulamalarıyla finanse edilmiş altyapı, teknik destek ve toplumsal kalkınma projelerinden faydalandığını hesaplamıştır. Fatih Ã–zal Fatih Özal (d. 30 Ekim 1961), Türk basketbolcu ve antrenör. 1.88 metrelik boyuyla oyun kurucu mevkiinde yıldızlaştı ve üç sayılık atışlardaki yüksek yüzdesi ile dikkat çekti ve millî takımda yer aldı. 1982 yılında yıllar sonra basketbolda atılım yapan Fenerbahçe'ye transfer oldu ve bu takımın Klasman Ligi birincisi ve Türkiye Basketbol Ligi ikincisi olmasında büyük pay sahibi oldu. Üç yıllık bir aradan sonra 1986'da sarı-lacivertli takıma dönen Özal, 1988 ve 1990 yıllarında Klasman Ligi birinciliği, 1990 yılında Cumhurbaşkanlığı Kupası ve 1988 yılında Gençlik ve Spor Bakanlığı Kupası sevinci yaşadı. 1990 yılında Tofaş SAS'a transfer oldu ve bu takımla Türkiye Ligi ve Cumhurbaşkanlığı Kupası finali heyecanlarını yaşamasına rağmen bu defa eski takımına karşı kaybetti. 1991-92 sezonunda Beslenspor takımına, 1992'de Antalyaspor takımına transfer oldu ve bu takımın 2. Lige yükselmesinde pay sahibi olduktan sonra aktif basketbol yaşamını 1994'te bu takımda noktaladı. Daha sonra da basketboldan kopmayan Özal, Oyak Renault basketbol takımının menajerliğini yaptı ve Marmaris Belediyespor'u çalıştırdı. Defalarca millî takımda oynayan Özal, 1987 yılında Suriye'nin Lazkiye kentinde düzenlenen Akdeniz Oyunları'nda altın madalya kazanan takımda yer aldı . Herbert J. Gans Herbert J. Gans (d. 7 MayÄ±s 1927), Amerikan sosyolog. 1971 - 2007 tarihleri arasında Columbia Üniversitesi'nde ders vermiştir. 1974'te yazdığı 1999'da ikinci baskısıyla revize edilen Popular Culture and High Culture isimli eseri 2005 yılında "Popüler Kültür ve Yüksek Kültür" adıyla Yapı Kredi yayınları tarafından Türkçeye kazandırılmıştır. Mehmet Döğüşken Mehmet Döğüşgen (d. 1956), Türk eski basketbolcu ve spor idarecisi. 1974-75 sezonunda Fenerbahçe'de yıldızı parladı ve 2.05'lık boyuyla pota altındaki mücadeleci oyunuyla Kara Mehmet olarak tanınmaya başladı. Sezon sonunda Eczacıbaşı'na transfer oldu. Burada 1976, 1977 ve 1978 yıllarında Türkiye Basketbol Ligi şampiyonluklarını yaşayan Döğüşken, 1978 yılında Efes Pilsen'e transfer oldu Bu takımda 1984'e dek forma giyen Döğüşgen, takımının 1978-79, 1982-83 ve 1983-84 sezonlarında Türkiye Basketbol Ligi şampiyonu olmasında büyük pay sahibi oldu. 1975-1984 yılları arasında millî takımın değişmez oyuncularından biri oldu ve ay-yıldızlı formayı 148 kez giydi. Millî takımın 1981 yılında Balkan şampiyonu olmasında önemli rol oynadı, ayrıca 1977 ve 1981 yıllarında Avrupa Basketbol Şampiyonalarında da forma giydi. 1983 yılında Fas'ın Kazablanka kentinde düzenlenen Akdeniz Oyunları'nda bronz madalya kazanan takımda yer aldı . Efes Pilsen'den sonra Çukurova Sanayi takımında da forma giyen Döğüşgen aktif basketbol yaşamını noktaladıktan sonra da basketboldan kopmadı ve Türkiye Basketbol Federasyonu ve millî takımın çeşitli kademelerinde başta menajerlik, idarecilik ve altyapı sorumluluğu olmak üzere birçok kez görev aldı. Evli üç çocuk babasıdır. Nihavend (ÅŸehir) Nihavend (Farsça: نهاوند, ), İran'ın Hamedan Eyaleti'nde şehir. Şehir, çok eski bir yerleşim yeridir. İlk olarak İmparator Darius tarafından kurulmuştur. Arap, Fars ve Türk müziğinde bir makam ismi de olan kentin adı doğu dillerinde; Nahavend, Nehavand, Nihavand veya Nehavend,Mah-Nahavand şeklinde, batı dillerinde Laodiceia veya Laodikeia, Laodicea Media, Laodicea Persis, Antiochia Persis, Antiochia of Chosroes (Antik Yunanca: Αντιόχεια του Χοσρόη), Antiochia Media, Nemavand ve Niphaunda şeklinde bilinir. 642 yılında Ömer zamanında Sasanilerle Müslümanlar arasında gerçekleşen Nihavend Savaşı da bu kent yakınlarında yapılmıştır. Ve bu savaşla İran'da Sasani hakimiyeti sona ermiştir. Eyaletin güneyinde yer alan kent, idari olarak kendi adını taşıyan şehristanın merkezidir. 2006 yılı resmi nüfusu 72,218'dir. Zihni Rona Zihni Rona (d. 1908 - ö. 13 Aralık 1993) Türk tiyatro sanatçısı. Tiyatro hayatına Raşit Rıza tiyatrosunda başlayan Zihni Rona, 1940'lı ve 1950'li' yıllarda Yeşilçam filmlerinde oynadı. İzmir Şehir Tiyatroları'nda oyunculuk yaptı. Avni Dilligil'in kızkardeşi Aliye Rona ile evlendi ve 19 yıl evli kaldı. 1975 yılında tiyatrodan emekli oldu. 1993 yılında 85 yaşında hayata veda etti. Islamic Force İslamic Force, Almanya'da kurulan Türk hip-hop grubu. İslamic Force, 1986 yılında Boe B ve Maxim tarafından Berlin-Kreuzberg'da kuruldu. İlk Türkçe rap kaydının sahibi olan İslamic Force'un ilk rap kayıtları İngilizcedir. 90'lı yıllarda birtakım değişiklikler olmuş ve Killa Hakan gruba katılmıştır. 1997 yılında Mesaj albümünü çıkarmışlardır. Boe B'nin ölümü üzerine grup dağılmıştır. Sarıkavak, Çamlıyayla Sarıkavak Mersin ilinin Çamlıyayla ilçesine bağlı bir mahalle. Eski tarihlerden beri göçerlerin ve Çamlıyayla çevre köylerinin Mersin – Tarsus ile ulaşımında geçiş yeri olmuştur. Köy adını, Aşağıköy'de pınar çevresindeki kavak ağaçlarından almıştır. Mersin il merkezine uzaklığı 69, Çamlıyayla ilçe merkezine 17, Tarsus ilçesine uzaklığı 40 km'dir. Orta Toroslar üzerinde kurulmuş, eski bir yerleşim yeridir. Etek, sırt ve yamaç olmak üzere farklı topoğrafik özelliklere sahip yerler üzerinde bulunmaktadır. Rakım 750 metre İle 950 metre arasında değişmektedir. Počitelj Počitelj ya da Pöçiteli, Bosna-Hersek'in güneyinde tarihi bir yerleşim birimi. 1383 yılında Bosna Kralı 1. Stjepan Tvrtko tarafından inşa edilmiş olduğu düşünülmektedir. Osmanlı Devleti zamanında, Hersek Eyaleti’ne bağlı iken (1833 yılında) eyalet şu illerden oluşurdu: Akova, Taşlıca, Kolaşin, Şarancı, Drobnjak, Čajniče, Nevesinje, Nikşiç, Ljubinje-Trebinje, Stolac, Počitelj, Blagay, Mostar, Duvno. 1463-1471 döneminde şehir bir Macar garnizon yeri idi. 1471 yılında kısa bir kuşatma sonrasında, şehir Osmanlılar tarafından fethedildi ve 1878 yılına kadar Osmanlı İmparatorluğu içinde kaldı. 1713 den 1835'e kadar askeri ilçe merkezi oldu. 1878 yılında Bosna-Hersek'te Avusturya-Macaristan İmparatorluğu yönetiminin kurulmasından sonra, Pocitelj, stratejik önemini kaybetmiştir. Şehrin stratejik rolünün kaybı ile kasaba, günümüze kadar orijinal biçiminde kaldı ve böylece özgün kentsel mimari topluluğun korunmasında yardımcı oldu. Ancak, Pocitelj Bosna-Hersek'teki 1992-1996 savaşı sırasında hasar gördü. 1993 Bosna Savaşı sırasında Hırvat güçleri tarafından hasar gördü. Bombalamanın ardından, İslam sanat ve mimarlığı, Pocitelj'in on altıncı yüzyıl ana eserleri tahrip edildi ve şehrin nüfusunun büyük bir kısmı yerinden edildi. 2000 yılında Bosna-Hersek Devlet Federasyonu, Pocitelj'i daimi koruma Programı başlattı. Program, bozulan kültürel mirasın korunması, hasarlı ve yıkılan binaların restorasyonu, mültecilerin ve yerinden edilmiş kişilerin evlerine geri dönüşünü teşvik etmek ve Pocitelj'in tarihi kentsel alanının yeniden uzun süreli korunması ve canlandırılmasını kapsamaktadır. Program halen devam etmektedir. Toplam: 905 kişi (1991 yılının verisi) Kutsal Ä°ttifak Kutsal İttifak, tarihin çeşitli dönemlerinde Katolik Kilisesi'nin ruhani lideri olan Papa'nın teşvikiyle Avrupa ülkeleri arasında kurulan ittifaklardır. Bu ittifakların çoğu Osmanlı Devleti'ne saldırmayı hedef almışlardır: Uyvar Kalesi Uyvar Kalesi, Slovakya'nın Nové Zámky kentinde yer alan günümüze kadar ulaşamamış bir kaledir. Çeşitli dönemlerde Macaristan Krallığı, Osmanlı Devleti ve Avusturya-Macaristan İmparatorluğu'nun elinde kalmıştır. Kale 1573-1581 yılları arasında Macaristan'ı Osmanlı ordularına karşı savunmak amacıyla inşa edilmiştir. Kale İtalyan mimar Ottavio Giulio Baldigara tarafından 6 uçlu bir yıldız biçiminde inşa edilmiştir. Osmanlılar Uyvar Kalesini 6 defa kuşattılar. 1663 yılında, IV. Mehmet döneminde Köprülü Fazıl Ahmed Paşa'nın kumandasındaki bir ordu kaleyi ele geçirdi. Avusturya Vasvar Antlaşması ile kaleyi Osmanlılara vermek zorunda kaldı. Kale ve kalenin etrafındaki şehir Osmanlılar tarafından Uyvar Eyaleti olarak örgütlendi. Kale 22 yıl boyunca Osmanlıların elinde kaldı. 1685 yılında Lorraine Dükü V. Charles'ın komutasındaki Avusturya ordusu tarafından ele geçirildi. 1699 yılında imzalanan Karlofça Antlaşmasıyla kale resmen Osmanlıların elinden çıktı. Bu tarihten sonra kalenin önemi azaldı. 1724-1725 yılları arasında Kutsal Roma İmparatoru VI. Karl Protestanlar tarafından sığınak olarak kullanılmasını engellemek için kalenin büyük bir bölümünü yıktırdı. Kalenin geri kalan bölümleri de Bu kent II. Dünya Savaşı sırasında 1944 yılında müttefik uçakları tarafından bombalanarak yıkıldı. Günümüzde Uyvar Kalesinin çok küçük bir bölümü ayaktadır. Bugün birçok batı dilinde kullanılan "Türk gibi güçlü" (Fr: Fort comme un Turc) deyimi, bu kalenin fethinden doğmuş olup, tam hali "Uyvar önünde bir Türk gibi güçlü" şeklindedir. Michaëlle Jean Michaëlle Jean "(d. 6 Eylül 1957)" 27. Konfederal Kanada ve 4 Ağustos 2005 tarihinden itibaren görevdeki Genel Valisi. Michaëlle Jean'i dönemin Kanada Başbakanı Poul Martin önermesi ile Birleşik Krallık Kraliçesi II. Elizabeth'in aynı zamanda İngiliz Milletler Topluluğu Devlet Başkanı olmasından dolayı, Kanada Kraliçesi sıfatıyla kendi yetkilerini Kanada'da temsil etmek amacıyla atamıştır. Kajsa Bergqvist Kajsa Margareta Bergqvist (d. 12 Ekim 1976, Sollentuna Municipality, Stockholm County) İsveçli eski yüksek atlamacı. Olimpiyatlarda bronz, Dünya şampiyonasında ise bir altın iki bronz madalya almıştır. Salonda 2006 Almanya'da yaptığı kendi en iyi derecesi olan 2.08 m aynı zamanda bir Dünya rekorudur. Dışarıda 2003 yılında Almanya'da 2.06 m'yi geçmiş ve İsveç rekoru kırmıştır. Yugoslavlar Yugoslavlar, Yugoslavya Sosyalist Federal Cumhuriyeti'nde yaşayan bütün milletler için kullanılan bir üst kimlik. Marko Miliç "(d. 7 Mayıs 1977, Slovenya, Kranj)", Sloven basketbolcudur. 1.99 metrelik boyuyla çoğunlukla uzun forvet olarak oynadı. Atletik yapısı ve sıçrama kabiliyetiyle dikkat çekti. 1997 yılında Philadelphia 76ers takımı tarafından ikinci turda 34. sırada tercih edilen Miliç bu sayede 20 yaşında NBA ile tanıştı. 76ers tarafından aynı yıl takasta kullanılan Miliç Phoenix Suns'a transfer oldu. NBA'de 46 maça çıktı ve 2,5 sayı ortalaması yakalayabildi. 1998 yılında NBA'deki lokavt nedeniyle sezonun başlamaması üzerine Avrupa basketboluna yönelen Miliç Fenerbahçe ile anlaştı. Türkiye Basketbol Ligi'nde 7 maçta 13,1 sayı, 7,9 ribaund ve 1,7 asist ortalamalarıyla oynayan Miliç EuroLeague'de çok başarılı oyunlar çıkartarak 11 maçta 15,5 sayı, 4,8 ribaund ve 1,5 asist ortalamalarına ulaştı ve takımının çeyrek final grubuna yükselmesinde büyük pay sahibi oldu. Aynı sezon NBA Ligi gecikmeli olarak başlayınca Suns'a döndüyse de müteakip sezondan itibaren Avrupa Liglerini tercih etti. 1999-2000 sezonunda Olimpija Ljubljana, 2000-01 sezonunda Real Madrid, 2001-02 sezonunda Fortitudo Bologna, 2002-03'te Roseto Basket Town, 2003-05 arasında Scavolini Pesaro, 2005-06'da Vidi Vici Bologna, 2006-09 arasında Olimpija Ljubljana ve 2007'de tekrar Real Madrid ve 2009-10 sezonunda Entente Orléanaise 45 takımlarında forma giydi. 2007'de Real Madrid ile EuroCup şampiyonluğu yaşadı. Slovenya millî takımı ile 1995, 1997, 1999, 2001, 2003 ve 2005 Avrupa Basketbol Şampiyonalarında ve 2006'da Dünya Şampiyonası'nda Slovenya forması giydi. KumbaracÄ±50 Kumbaracı50, İstanbul'un Tünel semtinde bir sahne. Altıdan Sonra Tiyatro tarafından, kurumsal ve bireysel destekçilerinin de yardımıyla 2 Kasım 2009'da açılan sahne, çeşitli sanat disiplinleri için bir üretim ve gösteri alanı olarak tasarlandı. Adını, Kumbaracı Yokuşu ve bulunduğu apartmanın numarasından almaktadır. Sahne, kuruluşundan bu yana topluluğun kendi oyunlarının yanı sıra Dostlar Tiyatrosu, Tiyatro Gerçek, Semaver Kumpanya, Tiyatrotem, gibi toplulukların gösterimlerini ağırladı. Altıdan Sonra'nın 10. yılında açılan sahne, sergilenecek oyun veya performansa göre şekillendirilebilen, hareketli platform sistemine sahiptir. Kumbaracı50 2010 yılında 17. Uluslararası İstanbul Tiyatro Festivali kapsamındaki gösteri mekanlarından biri oldu. Sahne, 15-24 Eylül 2010 tarihleri arasında, Kumbaracı50'nin devamlılığına katkı sağlamak amacıyla "Yokuşüstü Müzik" adıyla düzenlenen bir dizi destek konserine ev sahipliği yaptı. Sema, Yeni Türkü, Vedat Sakman ve Kardeş Türküler sahne alarak destek veren isimlerden bazılarıdır. Altıdan Sonra Tiyatro 2012 yılında "Gerçek Hayattan Alınmıştır", "Barzo ile Konserve" ve İstanbul Tiyatro Festivali kapsamında "Dertsiz Oyun" adlı oyunları Kumbaracı50 Üçlemesi adı altında sergiledi. Aynı yıl Altıdan Sonra Tiyatro ve Alman tiyatro topluluğu Lokstoff! ortak yapımı olan "Yokuş Aşağı Emanetler", sahnenin bulunduğu semtin sokak ve caddelerinde, Kumbaracı50'de sona eren bir mekan kullanımıyla gerçekleştirildi. Oyun, kentsel dönüşüm kapsamında yaşadıkları mekanların anahtarlarını teslim edip İstanbul’dan ayrılan insanları anlatmaktadır. 2. Uluslararası İstanbul Sinema Günleri'nde gösterilen filmler 2. Uluslararası İstanbul Sinema Günleri'nde gösterilen filmler İstanbul Kültür ve Sanat Vakfı tarafından düzenlenen film gösterileri ilk kez 1982'de, 10. "Uluslararası İstanbul Festivali" kapsamında bir film haftası şeklinde başladı. Bu film gösterileri 1984'te İstanbul Festivali kapsamından çıkartılarak İstanbul Sinema Günleri adı altında bağımsız bir sinema etkinliği olarak 1988 yılına kadar sürdürüldü. Bu yıldan sonra uluslararası alanda da kendini kanıtlayan etkiniğin adı Uluslararası İstanbul Film Festivali olarak değiştirildi. Aşağıdaki listede 20 Haziran - 15 Temmuz 1983 tarihleri arasında düzenlenen 2. Uluslararası İstanbul Sinema Günleri'nde gösterime sunulan filmlerin tamamı yer almaktadır. Jacopo Peri Jacopo Peri (d. 20 Ağustos 1561, Roma - ö. 12 Ağustos 1633, Floransa) bir İtalyan besteci ve şarkıcı. İlk opera eserini hazırlayan bestecidir. Hayatında, çok gür, kızıla kaçan sarı saçlı olduğu için "il zazzerino" lakabıyla da anılmıştır. Peri Roma da doğdu. Ama eğitimini Floransa'da yaptı. Önce Floransa'da bir kilisede müzisyenlik, yani Org çalgıcılığı ve ayin şarkıcılığı, yaptı. Sonra 1599'da Floransa'nın Toskana Dükü payesiyle yöneticisi olan Medici sülalesinden İ. Ferdinand Medici ve onun ölümüyle II. Ferdinand Medici özel sarayında müzisyenlik yaptı. Sarayda yapımlanan ve temsil edilen tiyatro oyunları ve madrigal konserleri için müzik besteledi ve müzik enstrümanlar çalgıcılığı yaptı. Bu arada (sonradan opera janrının ilk müjdeleyici olarak kabul edilen) "La Pellegrina" adını verdiği bir "intermedi" eseri hazırlamıştır. 1590'li yıllarda Peri Floransa'da en önemli müzik destekleyici patronlardan olan Jacopo Corsi ile çalıştı. Bu kişinin etrafında toplanan sanatkarlar o zamanda meydana çıkarılan sanatların, yanı müzik, tiyatro, resim vb., 2000 yıl önceki antik klasik Yunanistan ve antik klasik Roma dönemlerinde yaratılan sanatın çok daha alt düzeyinde kaldığına inanmaktaydılar ve sanatların Klasik görüşlere göre yeniden canlandırılması (Rönesans) gerektiğinde hemfikirdiler. Örneğin tiyatro sanatında Klasik Grek yazarlarının şekillerinde ve üslubunda trajediler ve komediler yazılıp halka açık olarak temsil edilmesini istemekteydiler. Müzik şarkıcılığı alanında bir önceki on yılda Floransa Camerata şarkıcılarının geliştirdiği "monodoni" adı verilen bir "basso kontinuo" çalgılar refakatinde solo şarkılardan oluşan şarkı eserleri bestelemeye başlanmıştı. Fakat sadece bir sıra monodoniden oluşan konserlerin can