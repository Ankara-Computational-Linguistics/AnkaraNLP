yazarı. 1944'te kaleme aldığı "Gigi" adlı eseriyle bilinir. Başarısız bir yazar olan ilk kocası Henri Gauthier-Villars yönetiminde özyaşamsal çizgiler taşıyan ve çok sevilen "Claudine" romanlarını kaleme almaya başladı. 1900'lü yılların başında "Claudine Okulda" , "Claudine Paris'te" , "Claudine Evli" , "Claudine Gidiyor" adlı kitapları çıkardı. Sözü edilen bu kitaplarda yaşamı tanımaya çalışan akıllı bir kadının çocukluğunu, gençliğini ve evliliğini anlatır. Dört kitabında ortak kahramanı olan Claudine'ın, özgürlüğünü kazanmaya çabaları burjuva toplumu fazla irdelemeden erotik bir sonla noktalanır. Yazdıklarıyla kendi yaşamını temel olarak ortaya koyarak gerek "Claudine'ın Evi" gerekse "Sido" adlı romanlarında kendi çocukluğunu, yaşadığı memleketin özelliklerini ve annesini anlatır. Yapıtlarında Paris müzikhol dünyasını da sık sık irdeleyen yazar, bu çevreyi olabildiğince açık bir dille konu etmekle birlikte toplumsal-eleştirel derinlik kazandıramaz. Genç bir teğmene duyduğu aşk nedeniyle kendi kişiliğini bulan revü şarkıcısı "Mitsou" ve zengin bir hayat kadını olan annesinin bir arkadaşıyla dostluk kuran üçkağıtçı "Cheri" 'nin yaşamını anlattığı romanlar, yazarın olaylar karşısındaki yüzeysel değerlendirmelerine ışık tutacak niteliktedir. "Yeşil Başaklar" ve "Kediler" adlı romanlarında ise aşk ilişkilerini, özellikle de kadınların duygu dünyasını çevre ve yaşam koşulları içinde ince bir duyarlılıkla ele alan yazar 1954'te Paris'te yaşamını yitirmiştir. Mezarı Père Lachaise Mezarlığı 'ndadır. Ataullah Hamidi Ataullah Hamidi (d. 1954, Beşiri), siyasetçi. AK Parti Batman Milletvekili birinci sıra adayı Ataullah Hamidi, 1954 yılında Batman’ın Beşiri ilçesinde doğdu. İlk ve orta öğrenimini Batman’da ve lise eğitimini ise Diyarbakır’da tamamladı. Akabinde Meslek Yüksekokulu Petrol Arama Bölümü’nden mezun oldu. 1978’e kadar bir yandan öğrenim hayatını sürdürürken, diğer yandan ziraatle iştigal etti. Askerlik görevini ifa ettikten sonra bir süre ticaretle uğraştı. Ataullah Hamidi 1984-1994 yılları arasında iki dönem üst üste Batman Belediye Başkanlığı görevini icra etti. 1986 yılında Belediye Spor Kulübünü kurdu. 1987-1990 yılları arasında GAP Belediyeler Birliği Başkanlığı görevini üstlendi. Aynı tarihlerde Batman Belde Yapı Kooperatifi kurucu başkanı oldu. Türkiye Büyük Millet Meclisi’nde 20. ve 21. Dönemlerde Batman milltevekilliği görevini icra etti. Bu süreçte 1996-1999 yılları arasında TBMM Plan ve Bütçe Komisyonu Üyeliği, 1996-2000 yılları arasında Anatavatan Partisi Teşkilat Başkan Yardımcılığı ve 1999-2002 yılları arasında TBMM Hesap İnceleme Komisyonu Başkan Vekilliği görevlerini üstlendi. Ataullah Hamidi evli ve altı çocuk babasıdır. Faris Ã–zdemir Faris Özdemir (d. 1955, Batman), Kürt siyasetçi. Lise mezunudur. Petrol Ofisi Bayii İşletmeciliği, Serbest Müteahhitlik, Petrol Ürünleri İş Verenler Sendikası Yönetim Kurulu Üyeliği, Batman Petrol Üniversitesi Vakfı Fahri Başkanlığı, TBMM XX. ve XXI. Dönem Batman Milletvekilliği yapmıştır. Evli ve altı çocuk babasıdır. Ahmet Ä°nal Ahmet İnal (d. 1954, Kozluk, Batman), Türk siyasetçi. Ankara Devlet Mühendislik Mimarlık Akademisi İnşaat Mühendisliği Bölümü mezunudur. Siirt Köy Hizmetleri ve Bayındırlık Müdürlüğü Kontrol Mühendisliği, Diyarbakır Bayındırlık İl Müdürlüğü, Diyarbakır Yapı İşleri Bölge Müdürlüğü, Batman Türkiye Petrol Rafinerileri AŞ Bölge Müdürlüğü, Genel Müdür Danışmanlığı, Devlet Su İşleri Genel Müdürlüğü Van Bölge Müdürlüğü, Devlet Su İşleri Genel Müdürlüğü APK Uzmanlığı, Türk Parlamenterler Birliği Yönetim Kurulu Üyeliği ve Yüksek İstişare Kurulu Üyeliği, TBMM XXII. ve XXIII. Dönem Batman Milletvekilliği, TBMM XXII. ve XXIII. Dönem Türkiye - İran Parlamentolararası Dostluk Grubu Başkanlığı yapmıştır. Evli ve üç çocuk babasıdır. Bengi Yıldız Bengi Yıldız (15 Kasım 1965; Kozluk, Batman), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, Haftalık Yeni Ülke Gazetesi Batman Muhabirliği, Gündem, Demokrasi, Ülkede Özgür Gündem Gazeteleri Muhabirliği ve İdareciliği, Batman Belediye Başkan Danışmanlığı ve Belediye Avukatlığı, İnsan Hakları Derneği Batman Şubesi Yöneticiliği ve Şube Başkanlığı, TBMM XXIII.ve XXIV. Dönem Batman Milletvekilliği, Türkiye-Avrupa Birliği Karma Parlamento Komisyonu Üyeliği yapmıştır. Evli ve iki çocuk babasıdır. Asrımızın Siyavuşu “Asrımızın Siyavuşu”, Azerbaycan Demokratik Cumhuriyeti'nin kurucusu ve ilk Cumhurbaşkanı Mehmed Emin Resulzade'nin eseri. Resulzade'nin “Asrımızın Siyavuşu” adlı eserinin yazılmasının tarihi sebepleri vardır. Azerbaycan'da Sovyet hakimiyeti kurulduğu zaman Azerbaycan Cumhuriyeti'nin yetkilileri takip ediliyorlardı. Resulzade bu eseri 1920'de Bolşevikler'den saklandığı Lahıç'ta yazmış, orada dostlarına bırakmıştır. İstanbul'a varışından sonra eser Azerbaycan'dan gizlice gönderilmiş. İstanbul'da yayımladığı ikinci kitabıdır (1923). Soule Soule, cholle veya choule, Orta Çağ'da Fransa'da ortaya çıkan ve topla oynanan bir spor. İki komşu köy veya kasabada yaşayan kişilerin katıldığı oyunda amaç, topu rakip takımın köy veya kasabasında belirlenen bir alana göndermekti. Zaman zaman günümüzde de geleneksel olarak oynanmaktadır. Soule, cholle veya choule adını taşıyan oyunun varlığına dair bilinen ilk bulgular 1147 yılına aittir. Oyunun Büyük Britanya'daki varlığına ise ilk kez 1283 yılında rastlanmaktadır. 111 numaralı Plea parşömenine göre Roger adlı biri, Cornwall'da oynanan soule adlı oyun sırasında birisini taşla ağır bir şekilde yaralamakla suçlanmaktaydı. Gaziosmanpaşa Ferih Egemen Çocuk Tiyatrosu Sahnesi GaziosmanpaÅŸa Ferih Egemen Tiyatrosu Sahnesi İstanbul, Gaziosmanpaşa'da yerleşik olan Şehir Tiyatroları'nın sahnelerinden biri. Sahne İstanbul Gaziosmanpaşa faaliyetlerine devam etmektedir. Kağıthane Sadabad Sahnesi Kağıthane Sadabad Sahnesi, İstanbul, Kâğıthane'da yerleşik olan Şehir Tiyatroları'nın sahnelerinden biri. Ekim 2006'dan bu yana faaliyetlerine devam etmektedir. Fatih ReÅŸat Nuri Sahnesi Fatih ReÅŸat Nuri Sahnesi İstanbul, Fatih'te yerleşik olan Şehir Tiyatroları'nın sahnelerinden biri. Sahne İstanbul Fatih de faaliyetlerine devam etmektedir. Sevahir Bayındır Sevahir Bayındır (d. 1969, Karlıova), Kürt asıllı Türk siyasetçi. Ege Üniversitesi Hemşirelik Yüksekokulu mezunudur. İzmir Sosyal Sigortalar Kurumu Tepecik Hastanesi Hemşireliği, Sendikacılık, Gökkuşağı Kadın Derneği Üyeliği, Demokratik Halk Partisi Kurucu Üyeliği, TBMM XXIII. Dönem Şırnak Milletvekilliği yapmıştır. Fikir KulÃ¼pleri Federasyonu (2013) Fikir Kulüpleri Federasyonu "(ya da kısaca FKF)" 15 Mart 2013 tarihinde Türkiye'nin çeşitli illerinden ve üniversitelerinden gelen öğrenci ve öğrenci topluluklarının ODTÜ'de gerçekleşen kongre sonucunda kuruluşunu ilan ettiği öğrenci ve gençlik örgütlenmesidir. 1960'larda kurulan ve 1969 yılında kapanan Fikir Kulüpleri Federasyonu ile örgütsel hiçbir bağı bulunmamaktadır. Örgütün herhangi bir siyasi partiyle organik bir bağı bulunmamakla birlikte, MYK üyeleri arasında kimi siyasi partilerde görev alanlar bulunmaktadır. 22 Kasım 2014 tarihinde gerçekleşen 2. Kongre sonucunda Genel Başkanlığa Erçin Fırat seçilmiştir. Fikir Kulüpleri Federasyonu (FKF) 4. Kongresi'ni 16 Ekim 2016 tarihinde İstanbul Bilgi Üniversitesi'nin Kuştepe Kampüsü'nde gerçekleştirdi. Yeni kararların alındığı Kongre'de, yeni MYK de belirlendi. Erçin Fırat genel başkanlık görevini Ufuk Çavdar'a devretti. Fikir Kulüpleri Federasyonu Türkiye'nin 61 ilinde örgütlenmiştir. Türkiye'de gençliğin hem bilimle ve kültürel gelişme ile ilgilenmesi, hem de ülkedeki gündemlere karşı etkin bir tavır koyma ihtiyacının olduğu öne sürülerek bu ihtiyacı gidermek için Üniversite Kongresi'nin toplanması gerektiği gündeme gelmiştir. Bunun sonucunda, 15 Mart 2013 tarihinde Türkiye'de bulunan 180'in üzerinde öğrenci topluluğunun yaptıkları çalışmalar sonucunda belirlenen 500e yakın delege ile ODTÜ Necdet Bulut Amfisi'nde Üniversite Kongresi toplanmıştır. Kongre'de Türkiye'nin dış politikası,anayasa çalışmaları,kültür-sanat ve bilim gibi çeşitli konular tartışılmış ve Kongre sonucunda katılan öğrenci toplulukları ve delegeler Fikir Kulüpleri Federasyonu'nun kuruluşu ilan etmişlerdir. Yayınlanan sonuç metninde, yeni kurulan federasyonun gündemde olan ve iktidar tarafından önerilen yeni anayasaya karşı olduğu, savaş politikalarına karşı çıkılacağı, artan dinselleşmeye karşı aydınlanma değerlerinin savunulacağı, eşit,parasız ve bilimsel eğitim talebinin yükseltileceği ve üniversitelerde dayanışmanın yükseltilerek geleceksizliğe karşı mücadele edileceği açıklanmıştır. Kongreyi izleyen günlerde resmen kuruluş günü olarak 6 Mayıs 2013 günü belirlenmiş ve FKF'nin kuruluş etkinlikleri çerçevesinde ODTÜ Devrim Stadyumu'na mumlarla FKF yazılmış, İstanbul Mimar Sinan Güzel Sanatlar Üniversitesi'nde düzenlenen konserin ardından üniversite bahçesine heykeltıraş Hüseyin Yüce tarafından yapılan Deniz Gezmiş heykeli açılmıştır. Ayrıca, federasyonun yayın organı olarak "Yeni Yazılar" dergisi yayın hayatına başlamıştır. 2013 yılı Mayıs ayı sonunda başlayan ve Haziran ayı boyunca süren Gezi Parkı protestolarında, FKF eylemlere katılmış ve birçok üyesi gözaltına alınmış veya tutuklanmıştır. Kuruluşundan itibaren FKF diğer öğrenci ve gençlik örgütlenmeleri ve siyasi partiler ile işbirliği yapmış, özellikle Türkiye Komünist Partisi ile yakın ilişki geliştirmiştirdir. Türkiye Komünist Partisi gerçekleşen 2013 Konferansı'nın ardından yayınlanan kararlarında kitlesel bir ilerici gençlik hareketinin yaratılması için FKF ile dayanışma içinde olmaya çağırmıştır. 2014 yılı Nisan ayında başlayan Türkiye Komünist Partisi'ndeki parti içi ayrışmalar ve ortaya çıkan sorunlar FKF'yi etkilemiş, Cumhurbaşkanlığı seçiminin gündemde olduğu dönemde iki farklı bildiri sorunu yaşanmıştır. FKF Genel Merkezi ve FKF'ye bağlı bazı öğrenci toplulukları iki ayrı bildiri yayınlamış, ardından örgütten FKF Merkez Yürütme Kurulu adına yayınlanan üçüncü bir açıklamada öğrenci toplulukları eleştirilmiştir. Bu süreçte, FKF'nin önemli isimleri, yeni kurulan Halkın Türkiye Komünist Partisi'nin Merkez Komitesi'ne seçilmişlerdir. Mevcut Genel Başkan Erçin Fırat aynı zamanda HTKP Merkez Komite üyesidir. Yaşanan ayrışmanın ardından, FKF 2. Kongresi 22 Kasım 2014 tarihinden İstanbul Üniversitesi Cerrahpaşa Tıp Fakültesi Dr. Cem’i Demiroğlu Oditoryumu’nda gerçekleşmiştir. ""Üniversitelerden kovduk, sıra memlekette"" sloganıyla gerçekleşen kongrede FKF'nin örgütsel yapısı ve siyasi çalışmaları değerlendirilmiş ve Merkez Yürütme Kurulu ve Genel Yürütme Kurulu seçimleri gerçekleşmiştir. Bunun yanı sıra liselerin FKF’ye bağlanması, internet haber sitesinin açılması, işçi öğrenci komisyonu kurulması kararlaştırılmıştır. Genel Başkanlığa yeniden Erçin Fırat seçilmiştir. Ayrıca, gerçekleşen 2. Kongre sonucunda Fikir Kulüpleri Federasyonu, Birleşik Haziran Hareketi'ne destek verme kararı almıştır. Hacı İbrahim Kabarık Hacı İbrahim Kabarık (d. 1956, Bartın), Türk siyasetçi. Ankara Devlet Mühendislik Mimarlık Akademisi İnşaat Fakültesi mezunudur. Bartın Belediyesi Fen İşleri Müdürlüğü, Serbest Mühendislik, Müteahhitlik, Türkiye Büyük Millet Meclisi XXII. Dönem Bartın Milletvekilliği yapmıştır. Evli ve iki çocuk babasıdır. Osman Kahveci Osman Kahveci (d. 10 Ekim 1950, Karabük), Türk siyasetçi. İstanbul Üniversitesi Orman Fakültesi mezunudur. Orman Genel Müdürlüğü'nün çeşitli kademelerinde şeflik ve müdürlük, merkez teşkilatında da şube müdürlüğü, daire başkanlığı ve başmüfettişlik, 2002 ile 2011 yılları arasında Orman Genel Müdürlüğü yapmıştır. TBMM XXIV.ve XXV. Dönem Karabük milletvekilidir. 1999 yılında Almanya'da "Ludwing Harting Uluslararası Ormancılık Başarı" ve 2004'te Gürcistan Devlet Üniversitesi "Fahri Doktora" ödüllerini almıştır. Ormancılık konusunda yayınlanmış çok sayıda makalesi ve 1 kitabı bulunmaktadır. Evli ve iki çocuk babasıdır. Mehmet Ali Karadeniz Mehmet Ali Karadeniz (d. 1937, Görele, Giresun), Türk siyasetçi. İstanbul Üniversitesi Orman Fakültesi mezunudur. İsveç, İngiltere, Romanya ve Almanya’da Mesleki İhtisas yapmıştır. Tarım Orman ve Köyişleri Bakanlığı Orman Genel Müdürlüğü Orman İşletme Şefliği, Müdürlüğü, Başmüdürlüğü, Genel Müdür Muavinliği ve Genel Müdürlüğü, TBMM XVIII. Dönem Giresun Milletvekilliği yapmıştır. Evli ve dört çocuk babasıdır. Yasin Bozkurt Yasin Bozkurt (d. 1932, Kars), Türk siyasetçi. İstanbul Üniversitesi Orman Fakültesi ve Ankara Üniversitesi Hukuk Fakültesi mezunudur. Oltu Orman İşletmesi Yüksek Orman Mühendisliği, Sarıkamış ve Göle Orman İşletmeleri Bölge Şefliği ve Müdür Muavinliği, Afyon Orman İşletmesi Müdür Muavinliği, Serbest Avukatlık, Kars Atatürk Kız Enstitüsü Fen Grubu Öğretmenliği, Orman Genel Müdürlüğü ve Tarım Orman Bakanlığı Müsteşar Yardımcılığı, TBMM 4.(XV) ve XVIII. Dönem Kars Milletvekilliği yapmıştır. Evli ve yedi çocuk babasıdır. Sevr Seramik MÃ¼zesi Sevr(Sèvres) Seramik Müzesi 1824 yılında fransız bilim ve düşünce insanı olan Alexandre Brongniart tarafından Fransa'nın başkenti Paris'in bir banliyösü olan "Sevr"(Sèvres) 'de kuruldu.Tarihteki en eski Seramik Müzesi olarak bilinir. 1927 yılında bağımsız bir seramik fabrikası haline dönüştürülsede 1937 yılında Louvre Müzesine'ne bağlı bir Seramik Müzesine tekrar çevrildi.Yıllar içinde sergilenen obje ve eser sayısı çoğalmıştır. 1975'te modern bir Müze haline getirilme çalışmalarına başlanılmıştır. Salı günleri hariç her gün ziyarete açıktır ve giriş ücretlidir. Sevr Antlaşması burada imzalanmıştır. = KaynakÃ§a = Nevşat Özer Nevşat Özer (d. 1943, Gibye, Yatağan, Muğla), Türk siyasetçi. İstanbul Üniversitesi Orman Fakültesi mezunudur. Yatağan Orman İşletme Müdürlüğü Mühendisliği ve Yatağan bölge Şefliği, Kavaklıdere Orman İşletme Müdürlüğü Bellibol Bölge Şefliği, Muğla Orman İşletme Müdür Yardımcılığı, Milas Orman İşletme Müdürlüğü, Balıkesir Orman Ana Tamirhane Müdürlüğü, Muğla Orman Bölge Müdür Yardımcılığı, İstanbul Orman Bölge Müdür Yardımcılığı, Bursa Orman Bölge Müdürlüğü, Orman Bakanlığı Orman Genel Müdürlüğü, TBMM XIX. Dönem Muğla Milletvekilliği yapmıştır. Evli ve iki çocuk babasıdır. Serdar Özgüldür Serdar Özgüldür (d. 22 Aralık 1955, İstanbul), Türk asker ve hukukçu. Eski Uyuşmazlık Mahkemesi Başkanı. Anayasa Mahkemesi üyesi. 1976'da Kara Harp Okulu'nu bitirerek subay oldu. 1981'de İstanbul Üniversitesi Hukuk Fakültesi'nden mezun olmasının ardından askeri hâkim olarak, çeşitli askeri mahkemelerde hakimlik ve askeri savcılık görevlerinde bulundu. Daha sonra Askerî Yüksek İdare Mahkemesi Savcısı olarak görev aldı ve bu görevi sürdürürken 1995'te Askerî Yüksek İdare Mahkemesi üyeliğine seçildi. 1995-2002 yılları arasında Birinci Daire Üyeliği, 2002-2004 yılları arasında Askerî Yüksek İdare Mahkemesi Genel Sekreterliği görevlerinde bulundu. 2000-2003 yılları arasında da Uyuşmazlık Mahkemesi Hukuk Bölümü asıl üyeliği yaptı ve 21 Haziran 2004 tarihinde Anayasa Mahkemesi asıl üyeliğine, 22 Mart 2012 tarihinde ise Uyuşmazlık Mahkemesi Başkanlığına seçildi. 21 Mart 2016 tarihinde bu görevi sona ermiş olup üye olarak görevine devam etmektedir. Kamu hukuku alanında yüksek lisans ve doktora eğitimini tamamladı. Evli ve bir çocuk babasıdır. NazÄ±m Batur Nazım Batur (d. 1903, Kastamonu) - (ö. 5 Ocak 1964), Türk siyasetçi. Yüksek Orman Mektebi mezunudur. Cide, Kastamonu, Kırklareli ve Çorum Orman Fen Memurluğu, Kastamonu, Kars, Zonguldak ve Dursunbey Orman Başmühendis Yardımcılığı, Dursunbey, Alpalan ve Karabük Revir Amirliği, Orman Genel Müdür Yardımcılığı ve Genel Müdürlüğü, Serbest Ticaret, TBMM X. ve XI. Dönem Kastamonu Milletvekilliği yapmıştır. Evli ve bir çocuk babasıdır. Mehmet Faik Atayurt Mehmet Faik Atayurt (d. 1918, Uşak) - (ö. 27 Nisan 1986), Türk siyasetçi. Yüksek Ziraat Enstitüsü Orman Fakültesi mezunudur. Uşak, Denizli Orman İdaresi Mühendisliği, Orman Genel Müdürlüğü Teftiş Kurulu Müfettiş Yardımcılığı ve Müfettişliği, Eskişehir Orman Müfettişliği ve 8. Şube Müdürlüğü, Orman Başmühendis Yardımcılığı, Bolu Orman Başmüdürlüğü, Orman Genel Müdür Vekilliği, Orman Genel Müdürlüğü Fen Heyeti Üyeliği ve Başkanlığı, Cumhuriyet Senatosu Uşak Üyeliği (5 Haziran 1966 – 12 Ekim 1975), Cumhuriyet Senatosu Plan ve Bütçe ve Karma Bütçe Komisyonları Başkanlığı yapmıştır. Evli ve iki çocuk babasıdır. Maggie Reilly Maggie Reilly (d. 15 Eylül 1956 , Glasgow) , İskoç kadın şarkıcı. Herman Brood Hermanus (Herman) Brood (5 Kasım 1946 , Zwolle - 11 Temmuz 2001 , Amsterdam) , Hollandalı rock şarkıcısı. Beppie Nooij jr. Beppie Nooij (26 Ocak 1919 , Amsterdam – 30 Temmuz 1979, Amsterdam), Hollandalı aktris ve yazar. Poseidon'un üç uçlu mızrağı Poseidon'un üç uçlu mızrağı, Yunan mitolojisinde Poseidon ve Roma mitolojisindeki karşılığı Neptün'ün kullandığı üç uçlu mızrak. Aynı zamanda Hint mitolojisinde tanrı Shiva'nın Trishula (Sanskritçe: "üçlü-mızrak") adı verilen üç uçlu mızrağıyla da benzerlik gösterir. Yunan mitolojisine göre, Poseidon'un su kaynakları ve atlar yaratmak için kullandığı mızraktır. Poseidon, denizler tanrısı olarak öfkelendiğinde üç uçlu mızrağı Trident'i yere vurarak denizleri çalkalar, depremler, tsunamiler, deniz fırtınaları yaratır ayrıca yeni adalar da meydana getirebilir. Mitolojiye göre ona bu silahı Pontus ve Gaia veya Tartarus ve Nemesis'in çocukları olan Telchines denen Rodos yerlisi olan demirci deniz yaratıkları vermiştir. Millet ve Adalet Partisi Millet ve Adalet Partisi (kısaca MİLAD Partisi), 19 Kasım 2014'te kurulmuş bir Türk siyasî partisidir. Kurucuları arasında eski İçişleri Bakanı ve 24. dönem Ordu milletvekili İdris Naim Şahin de bulunmaktadır. Amblemi, mavi zemin üzerinde beyaz renkli dolmakalem ve beyaz renkle yazılan “MİLAD” yazısıdır. Haziran 2015 Türkiye genel seçimleri'ne katılamayan partinin kurulmasından beş ay sonra 17 Nisan 2015'te eş genel başkan İdris Naim Şahin partiden istifa etti. Partinin tüzel kişiliği sona erdi. Kurucular listesinin tamamı şu şekildedir: Slovakya KomÃ¼nist Partisi Slovakya Komünist Partisi (, KSS) Slovakya'da Marksist-Leninist ideolojide siyasal parti. 1992 yılında kurulmuş olan partinin öncülü Çekoslovakya Komünist Partisi'dir. Çekoslovakya Komünist Partisi içinde meydana gelen bölünmede partinin Slovakya kolu Demokratik Sol Parti'yi kurmuş ancak bu da partideki Marksist-Leninist eğilimli üyelerin tepkisine yol açmıştı. Bu tepkilerle ortaya çıkan Slovak Komünistler Birliği 29 Ağustos 1992'de Slovakya Komünist Partisi'ni kurdu. 2002 yılında % 6.3 oy alarak 11 milletvekili kazandı. 2006 yılında oyların düşmesi üzerine yapılan kongrede Josef Hrdlicka genel başkan seçildi. Partinin Slovakya Sosyalist Gençlik Birliği adıyla gençlik yapılanması mevcuttur. 2015 Eurovision Şarkı Yarışması'nda Slovenya Slovenya, Avusturya'nın başkenti Viyana'da yapılan 2015 Eurovision Şarkı Yarışması'na katılımını onaylamıştır. Slovenya'nın şarkı ve temsilcisi, ülkenin kamusal yayın kuruluşu Radiotelevizija Slovenija (RTVSLO) tarafından düzenlenen ""EMA"" isimli ulusal final doğrultusunda belirlenmiştir. Ulusal finalin kazananı Raay, Marjetka Vovk ve Charlie Mason tarafından yazılan "Here for You" adlı şarkısıyla Maraaya grubu olmuştur. 2015 yarışması'ndan önce, Slovenya Eurovision Şarkı Yarışması'na Yirmi kez katılmış, ilk katılımını 1993 yılında gerçekleştirmiştir. Slovenya günümüze dek hiç kazanamamıştır. en iyi sonuçlarını 1995 yılında "Prisluhni mi" adlı şarkısıyla Darja Švajger ve 2001 yılında "Energy" adlı şarkısıyla Nuša Derenda yedinci olmuştur. ülkenin diğer ilk on'daki sonucu ise 1997 yılında "Zbudi se" adlı şarkısıyla Tanja Ribič onuncu olmuştur. Yarı final uygulaması getirilen 2004 yılından bu yana üç kez finale çıkmıştır. 2014 yılında Tinkara Kovač'ın seslendirdiği "Round and Round" adlı şarkıyla katılmış, final'de 25. olmuştur. 10 Ekim 2014 tarihinde Sloven kanal RTVSLO, Slovenya'nın 2015 Eurovision Şarkı Yarışması'nda katılımını onayladıklarını açıklamıştır. ve yine aynı günde RTVSLO kanalı, EMA 2015 isimli Ulusal final ile temsilcilerini seçeceklerini duyurdu. "EMA 2015" Slovenya'nın 2015 Eurovision Şarkı Yarışması'na temsilci seçmek için RTVSLO kanalı tarafından oluşturulan ve bu yıl on dokuzuncusu gerçekleştirilecek Ulusal finaldir. Yapılacak Ulusal finale on iki şarkı katılacaktır. İlk turda, ulusal final'e katılan on iki şarkıdan ikisini jüri belirleyecek. Jüriler 1 (en düşük) ve 5 (en yüksek) puan olmak üzere şarkıları oylayacaktır. Şarkılar jüriler tarafından titizlikle takip edilecektir. Süper final'de, kazananı Halk oylaması belirleyecektir. Jüri oylaması sadece ilk tur'da etkili olacaktır. Katılımcılar 24 Kasım 2014 ve 21 Aralık 2014 tarihleri arasında ilgili kanala iletmişlerdir. 145 katılımcı kanala başvuru yapmıştır. Jüri komitesi Darja Švajger (şarkıcı, vokal koçu ve 1995 ve 1999 Slovenyalı katılımcı), Matej Wolf (şarkıcı, aranjör, yönetmen ve müzik öğretmeni), Aleksander Radić (Eurovision Şarkı Yarışması'nın Slovenya delegasyon başkanı) ve Jernej Vene (Radio Val 202 radyosunda editör) başvuran katılımcılardan sekiz katılımcıyı seçmiştir. Katılımcılar 15 Ocak 2015 tarihinde açıklanmıştır. EMA 2015 28 Şubat 2015 tarihinde gerçekleştirilecek. Yarışmanın sunuculuğunu Komedyen Nejc Šmit ve Eski Üç Eurovision Şarkı Yarışması temsilcileri; Darja Švajger (1995, 1999), Maja Keuc (2011) ve Tinkara Kovač (2014) üstlenmiştir. Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülkenin hangi yarı finalde oy kullanacağı belirlenmiş ve Yarı finalde yarışacak ülkeleri beş fanusa koyarak hangi yarı finalde yarışacağı belirlenmiştir. 26 Ocak 2015 tarihinde Viyana Belediye Binası'nda gerçekleştirilen yarı final kuraları sırasında, Slovenya'nın ikinci yarı finalin ikinci kısmında yarışacağı belirlenmiştir. Yarışmanın yapımcıları, Slovenya'nın ikinci yarı finalde Polonya'dan önce ve Kıbrıs Cumhuriyeti'nden sonra on altıncı sırada sahne almasına karar verdiler. İkinci yarı finalde verilen puanlar: Finalde verilen puanlar Beş kişiden oluşan Rus jüriler şunlardır: 50% jüri oylaması ve 50% halk oylaması ile kombine edilmiş Slovenya oyları sonuçları. 50% jüri oylaması ve 50% halk oylaması ile kombine edilmiş Slovenya oyları sonuçları. Çalsın Sazlar Çalsın Sazlar, senaristliğini ve yönetmenliğini Nesli Çölgeçen'in yaptığı sinema filmi. Osman Uşşaklı Osman Zeki Bey (Uşşaklı) (d. 1874, Kayseri) - (ö. 4 Mart 1945), Türk siyasetçi. Rüştiye mezunudur. Medrese terktir. Husûsî eğitim almıştır. Değişik Kurumlarda Memuriyetlerde bulunmuştur. Ziraat Bankası Müfettiş Muavinliği, Serbest Ticaret, Müdafaa-i Hukuk Cemiyeti Üyeliği, TBMM I. Dönem Kayseri Milletvekilliği, Ziraat Bankası Yönetim Kurulu Üyeliği yapmıştır. Evli ve altı çocuk babasıdır. Veli Yaşın Veli Yaşın (d. 1888, İnegöl) - (ö. 22 Nisan 1938), Türk siyasetçi. Lise mezunudur. Çiftçilik, Çanakkale Belediye Başkanlığı ve Belediye Reisliği, TBMM V. Dönem Kayseri Milletvekilliği yapmıştır. Evli ve üç çocuk babasıdır. Kamil Gündeş Kamil Gündeş (d. 1912, Kayseri) - (ö. 24 Ekim 1988), Türk siyasetçi. Ankara Hukuk Fakültesi mezunudur. Kayseri Hâkim Adaylığı, Saiteli Sorgu Hâkimliği, Mardin Hâkim Yardımcılığı, Derik Hâkimliği, Serbest Avukatlık, TBMM VIII., IX., X. ve XI. Dönem Kayseri Milletvekilliği, IX. Dönem TBMM Başkanlık Divânı İdare Amirliği yapmıştır. Evli ve bir çocuk babasıdır. Hayrullah Ürkün Hayrullah Ürkün (d. 1900, Kayseri) - (ö. 6 Kasım 1973), Türk siyasetçi. İdadi mezunudur. Belediye ve Umûmî Meclis Azalığı, Kayseri Belediye ve Halkevi Başkanlığı, Kayseri Elektrik Anonim Şirketi Müdürlüğü, Çiftçilik, TBMM VIII. Dönem Kayseri Milletvekilliği yapmıştır. Evli ve altı çocuk babasıdır. Emin DevelioÄŸlu Mehmet Emin Develioğlu (d. 1899, Develi, Kayseri) - (ö. 9 Mayıs 1971), Türk siyasetçi. Lise mezunudur. Kayseri Mahkemesi Zabıt Kâtipliği, Develi Zabıt Kâtipliği, Çiftçilik, TBMM IX. ve X. Dönem Kayseri Milletvekilliği yapmıştır. Harp ve Kırmızı Şeritli İstiklal Madalyası sahibidir. Evli ve altı çocuk babasıdır. Ukrayna Ukrayna (Ukraynaca: Україна, transliterasyon: "Ukrayina"), Doğu Avrupa'da bir ülke. 603.628 km² yüz ölçümüyle tamamı Avrupa'da olan en geniş ülkedir. Doğusunda ve kuzeydoğusunda Rusya, kuzeybatısında Beyaz Rusya, batısında Polonya, Slovakya ve Macaristan, güneybatısında Romanya ve Moldova ile kara sınırı vardır. Ayrıca güneyde Karadeniz ve Azak Denizi'ne kıyısı bulunmaktadır. Ukrayna yasama, yürütme ve yargının ayrı olduğu, yarı başkanlık sistemi ile yönetilen bir üniter devlettir. Başkenti ve en büyük şehri Kiev'dir. Sovyetler Birliği'nin dağılmasından bu yana Ukrayna, yedek ve yarı askerî güçler de hesaba katıldığında Rusya'nınkinin ardından Avrupa'daki en büyük ikinci silahlı kuvvetlere sahiptir. Ukrayna adı, eski Slav dilinde "sınır ülkesi" anlamına gelmektedir ancak şimdi bilimsel çevrelerde başka görüşler de vardır. Eskiden Ukrayna’ya Rutenya (Rus, Русь) da denilmekteydi. Ukrayna, Slavlardan önce sırayla İskitler (Sakalar), Hunlar, Hazar Kağanlığı, Kıpçaklar, Peçenekler, Kumanlar, Oğuzlar ve Altınordu Devleti, Osmanlı Devleti tarafından kontrol edilmiştir. Günümüzde Ukrayna'nın başkenti olan Kiev, 9. yüzyılın ortalarına kadar Hazar Kağanlığı'nın bir parçasıydı. Peçenekler Kiev şehrine Türkçe "Sambat" adını vermişlerdi. 860 yılı civarında Viking kralı Rurik'in komutanları tarafından Hazar Kağanlığı'nın elinden alındı ve Kiev Knezliği'nin bir parçası oldu. 14. yüzyılda Ukrayna topraklarının doğu kısmı Kiev dahil Litvanya Grandüklüğü'nün eline geçti. Batı kısımlar ise Lehistan Krallığı'nın bir parçası haline geldi. 9. yüzyıldan itibaren, Ukrayna toprakları, Polyany Kiev liderliğindeki Rus topraklarının merkezi oldu. 882'de Kiev, kendisini "Rus şehirlerinin annesi" ilan eden ve Varangian Rurik hanedanının gücünü kuran Varang kralı Oleg (882-912) tarafından ele geçirildi. Prenses Olga (945–965) döneminde, oğlu Sviatoslav Ihorovych (965–972) ve torunu Volodymyr Sviatoslavych (980-1015), Rus devletinin toprakları komşu Doğu Slav, Baltık ve Finno-Ugric kabilelerini Kiev'e boyun eğerek genişletildi. 988 yılında, Volodymyr döneminde, Rutenliler, gelecek binlerce yıl için Ukrayna topraklarının medenî bağlılığını belirleyen Bizans'tan Hristiyanlığı kabul ettiler ve Avrupa monarşileri onunla hesaplaşmaya başladı. Ancak 11-13. Yüzyıllarda feodal parçalanma süreci, zayıflamasına neden oldu. Kiev Knezliği'nin gerilemesinden sonra, Ukrayna topraklarının siyasi, ekonomik ve kültürel merkezi Galiçya-Volyn eyaletine taşındı. Rostislavlar tarafından yönetilen Galiçya'daki bağımsız beylikler 1084'ten Przemyśl, Terebovlia ve Zvenigorod'daki merkezlerle ortaya çıktı. 1141'de Volodymyrko Volodarovych onları Yaroslav Osmomysl döneminde zirveye ulaşan tek bir Galiçya prensliği olarak birleştirdi. 1199'da Roma, Galiçya ve Volhynia'yı tek bir Galiçya-Volyn devletinde birleştirdi. 1245'te Moğol istilasının gerçekleştiği oğlu ve varisi Daniel, Altın Orda bağımlılığını kabul etti, ancak Katolik Avrupa'nın bağımsızlık mücadelesinde yardımını umarak Polonya, Macaristan, Mazovya ve Cermen Düzeni ile gizli ittifaklar yaptı. Papa Masum IV'ten Rusya Kralı'nın tacı olan otokratın işaretini kabul etti. 1256 civarında, Kuremsa Moğolları'ndaki zaferlerden sonra Danylo Lviv şehrini kurdu. 1259'da, Batı'dan gelen askerî yardım eksikliği nedeniyle, kral Orda'nın üstünlüğünü yeniden tanımak zorunda kaldı. Halefi Leo I, Polonya ve Litvanya'daki Altın Orda seferlerine sürekli olarak katıldı. 1303'te Danyliv'in torunu Kral I. Yuri, Galiçya metropolünü kurmayı başardı. 1308'de devlet, Cermen Şövalyeleri ve Mazovyalı prenslerle ittifak halinde Altın Orda'ya karşı mücadeleye başlayan oğulları Andrew ve Aslan II'ye geçti. Ancak, ölümünden sonra, son hükümdar II. Yuri tekrar Altın Orda'nın vassalını ilan etti. 1340 yılında suikastı, Rus tahtına hanedan hakları olan komşu Polonya ve Litvanya'yı Galiçya-Volyn mirası için bir savaş başlatmaya itti. 14. yüzyılın sonunda, Ukrayna toprakları farklı eyaletlerin bir parçasıydı. Litvanya daha önce Kiev, Çernihiv ve Volhinya topraklarını fethetti. Polonya Galiçya ve Podolia'da hüküm sürdü. Ukrayna'nın güney bozkırı, 1447'de kurulan Kırım Hanlığı ve Transkarpatya - Macaristan'ın yönetimi altındaydı. 15. yüzyılın sonunda, Litvanya, Moskof ve Kırım sınırında, Zaporozhye'nin "vahşi bozkırlarında", kendilerini Kazaklar olarak adlandıran bir grup asker ortaya çıktı. 16. yüzyıldan itibaren Sich onların askerî merkezi oldu. Zaporijya Ordusu'nun Kazakları, Milletler Topluluğu'nun yanındaki savaşlarda yer alan ayrı bir sosyal sınıf oluşturdu. Soyluların hukuki ve sosyal baskısı nedeniyle, Kazaklar sürekli olarak en büyükleri 1591-1593'teki Kosinsky ayaklanması, 1530-1596 Nalyvayk ayaklanması, 1635'in Zhmail ayaklanması, 1635'in Fedorovich ayaklanması, 1635'in Pavlus ayaklanması ve Pavlyuk ayaklanmasıydı. 1638 yılında ostryanin ayaklanması. Kazaklar, Commonwealth'de dini ve ulusal baskıya maruz kalan Ukrayna nüfusunun haklarını defalarca savundu. Kendilerine Kazak adını veren bu savaşçı insanlar; Lehistan, Osmanlı Devleti ve Çarlık Rusya'sını talan ederek geçimlerini sağlıyorlardı. 1648 yılında Bohdan Khmelnytsky'nin önderliğindeki Kazaklar, Lehistan'a karşı büyük bir ayaklanma çıkardılar. Rusya'nın desteğiyle çıkarttıkları bu ayaklanmada başarılı olan Kazaklar Lehistan'dan özerklik kazanarak Zaporizya'da tarihteki ilk Ukrayna devleti olan Kazak Atamanlığı'nı kurdular. 17. yüzyılın ikinci yarısında bu bölge; Lehistan, Osmanlı Devleti ve Çarlık Rusya'sı arasında büyük çekişmelere sahne oldu ancak Lehistan ve Osmanlı Devleti'nin zayıflaması üzerine bu durumdan Rusya karlı çıktı. 18. yüzyılın sonunda Lehistan'ın parçalanması sonucu Rusya, Ukrayna'nın büyük bir bölümüne el koydu. 1917'de Rusya'daki Şubat Devrimi monarşiyi devirdi ve Geçici Hükümet ortaya çıktı. Bu olayların yankısı, Profesör Mykhailo Hrushevsky başkanlığında; 17 Mart'ta Kiev'de Merkez Konseyi'nin kurulmasıydı. 20 Kasım'da, Rusya'daki Bolşevik darbesinin ardından, Ukrayna'nın temsilci organı olan Merkez Rada, özerk bir kuruluşun ilan edildiğini ilan etti. Ukrayna Merkez Konseyi Ukrayna Halk Cumhuriyeti (UPR). 29 Nisan'da, Ukrayna monarşik kuvvetlerinin darbe etkisinin bir sonucu olarak, Orta Rada hükûmetinin yerini Hetman Pavlo Skoropadsky aldı. Skoropadsky rejimi, ana müttefikleri Almanların I.Dünya Savaşı'nda teslim olduğu Kasım ayına kadar sürdü. 14 Aralık'ta Simon Petliura liderliğindeki Rehber'in ayaklanması, hetmanatı devirip Cumhuriyet'i restore etti. I. Dünya Savaşı'ndan sonra, 1919 yılında Ukrayna Sovyet Sosyalist Cumhuriyeti kuruldu. Bu cumhuriyet, 1922 yılında Sovyetler Birliği'ne katıldı. II. Dünya Savaşı başladıktan sonra, 22 Haziran 1941 tarihinde Alman Wehrmacht birlikleri, Sovyetler Birliği'ne girdiler. İşgal döneminde, 5-8 milyon civarında Ukraynalı yaşamını kaybetti; 500 bin civarında Yahudi, Naziler tarafından öldürüldü. Ukrayna'nın Sovyet dönemi tarihindeki en üzücü olaylardan birisi de 26 Nisan 1986 tarihindeki Çernobil reaktör kazasıdır. Bu kazadan dolayı ortaya çıkan radyoaktif serpinti, 350.000 kişinin olay bölgesinden uzaklaştırılmasına neden oldu. 8 Aralık 1991'de Beyaz Rusya, Rusya ve Ukrayna ortak bir karar alarak Sovyetler Birliği'ni resmen ortadan kaldırmaya karar verdi. Bağımsız Devletler Topluluğu ilan edildi ve Ukrayna bağımsız bir ülke haline geldi. 2004 yılında, Ukrayna tartışmalı bir ülke başkanlığı seçimi yaşadı. Turuncu Devrim adı verilen protestolar sonucu seçimler yenilendi ve Viktor Yuşçenko devlet başkanı seçildi. 2014 yılının başında gerçekleşen halk ayaklanması sonucunda devlet başkanı Viktor Yanukoviç istifasını vermek zorunda kaldı. Bu iç karışıklar yüzünden ve Kırım'da yapılan referandum sonucunda Rusya Kırım'ı ilhak etti. 603.628 km² (233.062 mi²) yüz ölçümü ve 2.782 km (1.729 mi) kıyı şeridi ile Ukrayna, dünyadaki en geniş 46. ülkedir. Tamamı Avrupa'da olan en geniş ülke ve Avrupa'daki en geniş ikinci ülkedir (Rusya'nın Avrupa'daki bölümünden sonra). Rahatlama Ukrayna'nın rahatlamasına Doğu Avrupa ovasının güneybatı kenarına ait ovalar (toplam alanın% 95'i) hakimdir. Ukrayna'daki dağ sıraları Karpat Dağları - Ukrayna'nın en yüksek zirvesinin bulunduğu Ukrayna Karpatları - Hoverla Dağı (deniz seviyesinden 2061 m yukarıda) ve en yüksek zirvesi Roma-Kosh Dağı (1545 m) olan Kırım Dağları'nın bir parçası tarafından temsil edilmektedir. Ukrayna 1991 yılında Sovyetler Birliği'nden ayrıldıktan sonra ekonomik ve siyasal açıdan ciddi problemler yaşadı. İktidarlar için en önemli sorun politik yakınlıkta Rusya ya da Avrupa Birliği arasında tercih yapmaktı. Zira halkın seçimdeki tercihi bu politik duruşa göre şekilleniyordu. Ancak Rusya yanlısı partiler ile Avrupa Birliği yanlısı partilerin toplamda hemen hemen eşit oya ulaşması istikrarlı bir siyasi yapının oluşmasını engelledi. 1994 yılında yapılan ilk çok partili seçimde Komünist Parti % 13.6 oy oranıyla galip gelirken, ona en yakın parti % 5 oyla Demokratik Blok oldu. Buna karşın Bağımsız adaylar mecliste egemen duruma geldiler. 1998 seçimlerinde ise yine Komünist Parti % 24.7 oyla birinci oldu ve Rusya ile birliği savunan diğer partilerle birlikte mecliste hakim konuma geldi. Ancak bu partiler 2004 yılında batı yanlılarının Turuncu Darbesi ile uğraşmak zorunda kaldılar. Bu darbeyle iktidara gelen AB ve batı yanlısı partiler ise 2012 seçimlerinde oy kaybederek iktidarı yine Rusya taraftarlarına bırakmak zorunda kaldılar. Bu istikrarsız ortamda iktidardaki Bölgeler Partisi'nin Avrupa Birliği ile müzakereleri askıya alması ülkede yeni bir siyasi kriz yarattı. 2013 yılında batı yanlılarının yeni bir darbe girişimi Devlet Başkanı Viktor Yanukoviç'in istifasıyla sonuçlandı. Bu gelişmeler de ülkenin fiili olarak ikiye bölünmesine sebep oldu. Kırım referandumla Rusya'ya katılma kararı alırken, doğuda Donetsk Halk Cumhuriyeti ve Lugansk Halk Cumhuriyeti adıyla iki bağımsız devlet kuruldu. Ukrayna, üniter bir demokratik parlamenter başkanlık cumhuriyeti ve çok partili bir siyasi sisteme sahip. Ukrayna'da aşağıdaki devlet iktidar kurumları faaliyet göstermektedir: Başkan, yasama organı, yürütme ve yargı. Yürütme organını Bakanlar Kurulu, merkezi yürütme organları ve yerel yürütme organları temsil eder. Meclise, parlamentoya Ukrayna Verkhovna Radası denir. Yargı, Ukrayna Anayasa Mahkemesi ve genel yargı mahkemeleri tarafından temsil edilmektedir - çeşitli davaların genel ve ihtisas mahkemeleri sistemi. yasama organı Ukrayna Anayasası'nın 75. Maddesine göre, Parlamento - Ukrayna'nın Verkhovna Radası - Ukrayna'daki tek yasama organıdır [97]. Ukrayna'nın Verkhovna Rada'sının anayasal bileşimi, evrensel, eşit ve doğrudan oy hakkı temelinde 5 yıl boyunca gizli oyla seçilen 450 kişinin milletvekilinden oluşuyor. Halkın milletvekillerinin yetkileri Ukrayna Anayasası ve Kanunlarıyla belirlenir. Ukrayna Cumhurbaşkanı. yönetici Ukrayna Anayasası'nın 102. Maddesine göre, Ukrayna Cumhurbaşkanı devlet başkanı, devlet egemenliği, Ukrayna'nın toprak bütünlüğü, Ukrayna Anayasası'na uyulması, insan ve sivil haklar ve özgürlüklerin garantisidir. Ukrayna Anayasası ve Ukrayna yasalarına dayanarak ve bunlara göre, Cumhurbaşkanı Ukrayna topraklarını bağlayıcı kararlar ve emirler çıkarır. Volodımır Zelenskyi, 20 Mayıs 2019'dan beri Ukrayna'nın şu anki Başkanıdır. Şu anda, Ukrayna parlamentosunda siyasi partilerin aşağıdaki grupları var: "Ana madde: Ukrayna'nÄ±n idari birimleri" Tüm SSCB devletlerinde olduğu gibi Ukrayna'da da ekonomi ve üretimin bütün sektörleri başta Rusya olmak üzere diğer Sovyet cumhuriyetlerine bağlıydı. 1991'de SSCB dağıldıktan sonra Ukrayna'da birçok fabrika ve işletme kalmıştı ancak yeni kurulan ülkeler derin ekonomik ve siyasal krizler yaşamakta oldukları için Sovyetler zamanındaki ilişkiler kesilmişti; bu nedenle işletmeler, fabrikalar çalışamıyordu. Yeni piyasa koşullarında ekonominin yeniden yaşama dönüştürülmesi ve canlandırılması yıllar aldı. Haksız özelleştirme sonucu SSCB'den kalan fabrikaların çoğu yeni oligarşinin temsilcilerine neredeyse bedava satılmıştı. Şimdi Ukrayna'nın ekonomisi canlanmış durumda, çok iyi çalışmaktadır. Ukrayna'da maden kömürü rezervleri çoktur ancak yeni teknolojilerin yetersizliği nedeniyle maden kömürü çıkarımı pek gelişmiş değildir ve ocaklarda sık sık gaz patlamaları meydana gelmektedir. Başlıca ihracatlar, maden kömürü; büyük çaplı borular ve hurda demirdir. Ukrayna'nın tarımı gelişmiştir ancak AB ve WTI (DTÖ) engelleri yüzünden Ukrayna tarım ürünlerini fazla ihraç edememektedir. Doğal gaz konusunda Ukrayna, tüm Avrupa gibi Rusya'ya bağlıdır; petrol konusunda da Rusya'ya ve Asya ülkelerine bağımlılık söz konusudur. Ukrayna'da sıradan yurttaşların yaşam düzeyi orta; yoksul sayılabilen insanların sayısı, tüm nüfusun %0,7'si civarındadır. Aynı zamanda iktidarda bulunanlar (oligarşi) çok zenginlerdir. 2007-2008 başında enflasyon oranları yükselmiştir (2007 - %17; Ocak 2008 - % 2,9).Ukrayna'nın gelişmişlik oranı %87,3 tür. Son yıllarda sanayileşme ve teknoloji büyük bir artış göstermiştir. Sonuç olarak Ukrayna, Doğu Avrupa'nın 2. gelişmiş ülkesidir. 2016’da, 2010’dan bu yana ilk kez ekonomi% 2’den fazla büyüdü. Dünya Bankası‘nın açıklamasına göre, büyüme 2017’de% 2, 2018’de% 3.5 olarak öngörülüyor. Eski zamanlarda Ukrayna'ya Rutenya da denmiştir. Bilimsel açıdan kabul edilen, en yaygın görüş; Ukraynalıların, Rusların ve Belorusların (Beyaz Rusların), tahminen 14-16. yüzyıllarda Doğu İslav kavimlerinden kaynaklanmış olmaları şeklindedir. Öte yandan, Sovyet kaynakları ve günümüz Rusya Federasyonu'nda kabul edilen kaynaklar, Ukraynalıların ve Belorusların Ruslardan geldiklerini söyler ancak 8-9. yüzyıllarda kurulan, merkezi çağdaş Ukrayna'nın başkenti Kiev'de bulunan ve sonradan "Kiev Rus Devleti" adı verilen devlette eski Slav kavimlerinin temsilcilerinin yaşadıkları bir gerçektir ve mevcut vakayinamelerde ulus olarak Rus, Ukraynalı adı geçmiyor. Bu konuda, günümüz Ukrayna'sında yaygın kaynaklar aslında Rusların Ukraynalılardan kaynaklandığını iddia eder. Yaklaşık 14. yüzyıla kadar varlığını sürdüren eski Kiev Rus Devleti'nde yaşayan ulus, Ukraynalılarmış; Moğollar geldikten sonra Ukraynalıların çoğu, Kiev'i terk edip kuzeye doğru göç etmeye başlamış ve sonra, yeni bir devletin başkenti olacak Moskova adlı bir kenti kurmuş. Yeni devletin adı, Moskova Rus Devleti; sonra Rus Çarlığı, sonra da Rus İmparatorluğudur yani bu görüşe göre, günümüzde Moskova'da ve etrafında yaşayan ulus, Kiev'den gelen Ukrayna kökenli ulusmuş; Kiev'de ve Ukrayna'da günümüzde yaşamakta olan ulus ise Ukraynalı ve Moğol-Tatar karışımıymış, diye bir görüş de yaygındır. Ruslar, SSCB zamanında Ukraynalılara yoğun bir şekilde baskı yapmışlar; onlara Rus kültür ve dilini yoğun bir şekilde aşılamışlardır. Öyle ki, Ukraynalıların ayrı bir ulus olduğunu düşünenler hapse atılmış; baskı altına alınmıştır. Yoğun baskılar sonucu Ukraynalılar, ayrı bir ulus olduklarını ayrı bir dil konuştuklarını yıllarca kimseye anlatamamışlardır. Bağımsızlıktan sonra Ukrayna dili resmî dil olmuş, okullarda ve günlük yaşamda Ukrayna dili yoğun bir şekilde kullanılmaya başlamıştır. 2001 Ukrayna nüfus sayımında etnik dağılım, toplam sayılan 48.457.100 kişi üzerinden değil, yerleşik nüfus olan 48.241.000 kişi üzerinden yapılmıştır. 10 yılda bir yapılması planlanan nüfus sayımı her yıl ertelenmiş, sonunda Devlet İstatistik Hizmetleri tarafından 2016 yılında gerçekleştirilmesine karar verilmiştir. Kırım Tatarları ya da Kırım Tatar Türkleri, anayurtları Karadeniz'in kuzeyindeki Kırım Yarımadası olan ulustur. Ukrayna'nın ana Müslüman unsurunu teşkil ederler.Yoğun olarak Kırım, Özbekistan, Tuna Irmağı'nın Karadeniz'e döküldüğü bölge (Romanya ve Bulgaristan) ve Türkiye'de yaşarlar. Türkiye'de 2 milyondan fazla kişinin Kırım-Tatar kökenli olduğu tahmin edilmektedir. Kırım Tatarları, II.Dünya Savaşında Ruslar tarafından Almanlarla iş birliği yaptıkları gerekçesiyle Kırım'dan Sibirya'ya ve Orta Asya'ya sürülmüşlerdir. Bu sürgünler esnasında binlerce Kırım Tatarı trenlerle Sibirya'ya giderken soğuk ve açlıktan yollarda ölmüştür; daha sonra Kırım'a dönmelerine izin verilmiştir. Bugün, Kırım Tatarları Kırım nüfusunun yaklaşık %13 kadarını meydana getirmektedirler ve zaman içinde sürgündeki Tatarlar da geri dönerek yoğunluğu arttırmaktadırlar. Ukrayna, kilisenin devletten ve okuldan ayrıldığı laik bir devlettir. Ukrayna Anayasası, vicdan ve din özgürlüğünü garanti eder. Ukrayna'da baskın din Hristiyanlıktır. Ukrayna'da baskın din Hristiyanlıktır. Ortodoks şubesi iki kilise ile temsil edilmektedir: Ukrayna yerel Ortodoks Kilisesi ve Ukrayna Ortodoks Kilisesi (Moskova Patrikhanesi). Takipçi sayısı açısından ikinci sırada, pratikte Ortodoksluğun ayin ve manevi geleneklerine benzeyen Ukrayna Yunan Katolik Kilisesi vardır. Protestan Hristiyanlar nüfusun yaklaşık% 2'sini oluşturmaktadır. Ukrayna bağımsızlığının başlamasından bu yana sayıları önemli ölçüde arttı. Hristiyanlıktan sonra ikinci büyük din İslam'dır. Ukrayna'da yaklaşık 1-2 milyon Müslüman yaşıyor ve bunların yarısı Kırım Tatarları. Ukrayna gelenekleri, ülkedeki yaygın din olan Hristiyanlıktan etkilenmiştir. Ukrayna topraklarındaki ilk edebi anıtlar Kiev Rus zamanlarına dayanır ve Rusya'daki tek resmî dil olan Eski Slav dilinde yazılmıştır. Özellikle, "Geçmiş Yılların Hikayesi" ve "Igor'un Alayının Hikayesi" adlı kahramanlık öyküsü ilkleri arasında sayılmaktadır. XV-XVIII yüzyıllar boyunca. edebiyat Latince olarak yaratılmıştır. Dönüm noktası Ivan Kotlyarevsky'nin yaşayan Ukrayna dilinde yazılmış şiiri "Aeneid" in yayınlanmasıydı. Bu, daha sonra Taras Shevchenko, Lesya Ukrainka, Ivan Franko ve diğerleri gibi kelimenin sanatçıları sayesinde gelişen modern Ukrayna dilinin gelişiminin başladığı yerdir. Ukrayna mutfağı - uzun bir geçmişi olan ve çeşitliliği ile ünlü ulusal bir mutfak, yüzlerce tarif var: pancar çorbası ve donut, palyan ve köfte, köfte ve sosis, pişmiş ve meyve ve ballı içecekler, Ukrayna'nın çok ötesinde. Ukrayna pancar çorbası gibi bazı yemeklerin uzun bir geçmişi vardır. Ukrayna mutfağının birçok özelliği, büyük çoğunluğu zor tarımla uğraşan insanların yaşam tarzından kaynaklanıyordu. Sıkı çalışma, doyurucu, yüksek kalorili yiyecekler gerektiriyordu. Bu nedenle, Ukrayna mutfağı, proteinler, yağlar ve karbonhidratlar açısından zengin yemekler ile karakterizedir. Ulusal karakterin kaprisleri bu yemeğin lezzetli olmasını istedi. Bu nedenle, çoğu yemek karmaşık bir bileşen seti ile karakterize edilir (evet, pancar çorbasında 20'ye kadar vardır) ve ayrıca ürünlerin ısıl işleminin çeşitli yöntemlerinin bir kombinasyonu (kızartma, pişirme, pilaki, pişirme). Bu teknoloji Ukrayna mutfağının eşsiz lezzetini, aromasını ve suyunu belirler. MÃ¼zik Ukrayna kültürünün mirası hem halk hem de profesyonel müziktir. Ukrayna halk müziği türler çeşitlidir ve takvim ve aile ritüel şarkıları, serf ve asker yaşamı şarkıları, kobza veya bandura eşliğinde yapılan tarihi şarkıların yanı sıra topluluk müziği ("üçlü müzik") içeren güçlü bir enstrümantal müzik katmanı içerir. ve çeşitli rüzgar (flüt), tel (keman) ve perküsyon (tef) enstrümanlarının yanı sıra çoban ısınmalarını (özellikle Batı Ukrayna'nın orijinal enstrümanları - davul, trembita) kullanır. Gen ontolojisi Gen ontolojisi, ya da GO, gen ve gen ürünü vasıflarının bütün türler kapsamında temsilini birleştirmek için büyük bir biyoenformatik girişimidir. Proje özellikle şunları hedeflemektedir: GO daha geniş bir sınıflandırma çabası olan Açık Biyomedikal Ontolojiler'in (Open Biomedical Ontologies - OBO) bir parçasıdır. Pratik bir bakışla ontoloji, bilgi sahibi olduğumuz bir şeyin temsilidir. "Ontolojiler" tespit edilebilir ya da doğrudan gözlemlenebilir şeylerin ve bu şeyler arasındaki ilişkilerin temsilinden oluşur. Biyoloji ve ilişkili sahalarda evrensel bir standart terminoloji bulunmamaktadır, belirli bir türe özgü, araştırma alanına özgü, hatta belirli bir araştırma grubuna özgü terim kullanımları olabilmektedir. Bu da verilere dair iletişim ve paylaşımı daha zor kılmaktadır. Gen Ontolojisi projesi gen ürünü özelliklerini temsil eden tanımlı terimlerin bir ontolojisini sağlar. Ontoloji üç sahayı kapsar: Ontoloji dahilindeki her bir GO teriminin bir terim adı vardır, bu ad şunlardan birisi olabilir: bir sözcük ya da sözcük dizisi; eşsiz bir alfanumerik belirteç; atıflar yapan bir tanımlama; ait olduğu sahayı belirten bir ad-uzamı. Terimlere ait eş-anlamlılar olabilir: bunlar terime tam eşdeğer olarak, daha geniş ya da dar kapsamlı olarak, veya terimle ilişkili olarak sınıflanırlar. Yine terimlere ait, başka veritabanlarındaki eşdeğer kavramlara atıflar; terim anlamı ya da kullanımı üzerine yorumlar olabilir. GO ontolojisi bir yönlü-çevrimsiz-çizge olarak yapılanmıştır, ve her bir terim, aynı sahaya ait (bazen başka sahalara da ait) bir ya da daha fazla başka terim ile tanımlı ilişkilere sahiptir. GO söz dağarcığı tür-tarafsız olarak tasarlanmıştır, ve prokaryotlara, ökaryotlara, tek ya da çok hücreli organizmalara uygulanabilir terimler içermektedir. GO sabit değildir, ve ekleme, düzeltme ve değiştirme önerileri hem araştırma ve notlama topluluğu üyelerinden hem de doğrudan GO projesine dahil olan kişilerden gelir ve yine bu kişilerden istenir. Örneğin, bir notlayıcı bir metabolik patikayı temsil edecek özgül bir terim talep edebilir, ya da ontolojinin bir kısmı topluluk uzmanlarının yardımıyla gözden geçirilebilir (örn.). Önerilen düzenlemeler ontoloji editörleri tarafından değerlendirilir ve uygun olduklarında yürürlüğe geçirilir. GO ontoloji dosyası GO websitesinden farklı dosya biçimleriyle ücretsiz olarak edinilebilir, ya da GO tarayıcısını kullanarak çevrimiçi erişilebilir AmiGO. Gen Ontolojisi projesi ayrıca terimlerinin başka sınıflandırma sistemleriyle eşleştirme dosyalarını da sağlamaktadır. id: GO:0000016 Veri kaynağı: Genom notlaması bir gen ürününe dair veri yakalama pratiğidir ve GO notlamaları bunun için GO ontolojisindeki terimleri kullanır. GO Konsorsiyumunun üyeleri kendi notlamalarını entegrasyon ve dağıtım için GO websitesine gönderirler, notlamalar bu sitede doğrudan indirilebilirler ya da AmiGO kullanarak çevrimiçi görüntülenebilirler. Gen ürünü belirteci ve ilgili GO terimine ek olarak, GO notlamalarında şu veriler bulunur: Kanıt kodu, hem manüel hem otomatik notlama yöntemlerini kapsayan bir denetli söz dağarcığı olan Kanıt Kodu Ontolojisinden gelir. Örneğin, "İzlenebilen Yazar Beyanı" (Traceable Author Statement - TAS) bir küratörün yayınlanmış bir bilimsel makaleyi okumuş olduğu ve bu notlamadaki üstverinin bu makaleden bir alıntı taşıdığı anlamına gelir; "Dizi Benzerliğinden Çıkarım" (Inferred from Sequence Similarity - ISS) bir küratörün bir dizi benzerliği aramasına ait çıktıyı değerlendirmiş ve biyolojik anlam taşıdığını geçerlemiş olduğu anlamına gelir. Otomatik süreçlerden (örn. başka bir notlama söz dağarcığı kullanarak yaratılmış notlamaların yeniden eşleştirilmesi) gelen notlamalara "Elektronik Notlamadan Çıkarım" (Inferred from Electronic Annotation - IEA) kodu verilir. 1 Nisan 2010 itibarıyla bütün GO notlamalarının %98'den fazlası hesaplamalı olarak çıkarsanmıştı, küratörler tarafından değil. Bu notlamalar bir insanın muayenesinden geçmemiş olduğundan, GO Konsorsiyumu bunları daha az güvenilir görmektedir ve AmiGO'da çevrimiçi olarak sunulan verilere bunların yalnızca bir altkümesini dahil etmektedir. Tam notlama veri kümeleri GO websitesinden indirilebilir. Notlamanın gelişimini desteklemek için, GO Konsorsiyumu yeni geliştirici gruplara çalışma kampları ve mentorlar sağlamaktadır. Gen ürünü: Actin, alpha cardiac muscle 1, UniProtKB:P68032 Veri kaynağı: GO projesinin sağladığı verileri kullanan, hem çevrimiçi hem de indirerek kullanılabilecek çok sayıda araç bulunmaktadır. Bunların muazzam çoğunluğu üçüncü taraflardan gelir; GO Konsorsiyumu araçlardan iki tanesini geliştirip desteklemektedir, AmiGO ve OBO-Edit. AmiGO, kullanıcıların ontolojileri ve gen ürünü notlama verilerini sorgulamasına, taramasına ve görselleştirmesine olanak veren web-tabanlı bir uygulamadır. Ayrıca, bir BLAST aracı, daha büyük veri kümelerinin analizine olanak veren araçları, ve GO veritabanını doğrudan sorgulamak için bir arayüzü de bulunur. AmiGO GO Konsorsiyumunun sağladığı verilere erişmek için GO websitesinde çevrimiçi olarak kullanılabilir, ya da GO veritabanı şemasına uygun herhangi bir veritabanı üzerinde yerel kullanım için indirilerek kurulum yapılabilir (örn.). Özgür bir açık kaynaklı yazılımdır ve go-dev yazılım dağıtımının bir parçası olarak sunulmaktadır. OBO-Edit, Gen Ontolojisi Konsorsiyumu tarafından geliştirilip sürdürülen, açık kaynaklı, platformdan-bağımsız ontoloji düzenleyicisidir. Java'da yazılmıştır ve ontolojilerin görüntülenmesi ve düzenlenmesinde çizge-yönelimli bir yaklaşım kullanır. OBO-Edit kapsamlı bir arama ve süzme arayüzü, ve terimlerin görsel olarak ayırt edilmesi için altkümeleri çizdirme seçeneği içermektedir; kullanıcı arayüzünü kullanıcı tercihlerine göre özelleştirilmesi de mümkündür. OBO-Edit'te ayrıca açıkça beyan edilmemiş bağlantıları mevcut ilişkilerine ve özelliklerine dayalı olarak çıkarsayabilen bir semantik akıl yürütücü de bulunmaktadır. Biyomedikal ontolojiler için geliştirilmiş olsa da, OBO-Edit herhangi bir ontolojiyi görüntülemek, aramak ve düzenlemek için kullanılabilir. Ücretsiz olarak indirilebilmektedir. GO Konsorsiyumu GO projesine etkin olarak dahil olan biyolojik veritabanlarının ve araştırma gruplarının kümesidir. Bunlar, çeşitli model organizma veritabanlarını, çok-türlü protein veritabanlarını, yazılım geliştirme gruplarını, ve tahsis edilmiş editoryal bir büroyu içerir. Gen ontolojisi başlangıçta üç model organizmanın ("Drosophila melanogaster" (meyve sineği), "Mus musculus" (fare), ve "Saccharomyces cerevisiae" (bira ya da ekmek mayası)) genomunu çalışan araştırmacıların bir konsorsiyumu tarafından 1998'de inşa edildi. Birçok diğer model organizma veritabanları Gen Ontolojisi konsorsiyumuna katılarak, hem notlama verisine katkı yaptılar, hem de verilerin görüntülenmesi ve uygulanması için ontoloji ve araçların geliştirilmesine katkı yaptılar. Şimdiye dek, bitki, hayvan ve mikroorganizmalara ait başlıca veritabanlarının çoğu projeye yönelik katkıda bulundular. Ocak 2008 itibarıyla GO, geniş bir çeşitlilikteki biyolojik organizmalara uygulanabilen 24,500'den fazla terim içermektedir. GO'nun gelişimi ve kullanımı üzerine belirgin bir literatür vücut bulmuştur, ve biyoenformatik cephaneliğinde standart bir araç olmuştur. Hedeflerinin üç boyutu vardır: gen ontolojisi oluşturulması, genlere/gen ürünlerine ontoloji ataması yapılması ve bu iki hedefe dönük yazılım ve veritabanları geliştirilmesi. Doe B Glenn Thomas (d. 13 Haziran 1991; ö. 28 Aralık 2013), sahne adıyla Doe B, Amerikalı hip hop müzisyeni ve rapçi. Diem Brown Diem Brown(12 Haziran 1982 - 14 Kasım 2014), Amerikalı sunucu ve gazetecidir. "The Challenge", (Gerçek Dünya/Yol kuralları) yarışmasını 2005 yılından bu yana sunmaktaydı. MTV reality dizisinin sunucu yıldızlarından Diem Brown yakalandığı rahim kanseri sonucu 32 yaşında öldü. Kerry Armstrong Kerry Armstrong, (d. 3 Ocak 1958 ; Sidney), AvustralyalÄ± oyuncu ve yazar. AbdÃ¼lgani Ertan Abdülgani Ertan (1889, Bitlis - 26 Mayıs 1960), Türk siyasetçi. Genç Rüştiyesi mezunudur. Liva Maliye Dairesinde Kâtiplik, Bidâyet Mahkemesi 2. Kâtipliği, Hizan Bidâyet Mahkemesi Başkâtipliği, Muş Bidâyet Mahkemesi Üyeliği, TBMM I. Dönem Muş Milletvekilliği yapmıştır. Mehmet Nusret Sun Nusret Efendi (Mehmet Nusret Sun) (d. 1877, Erzurum - ö. 18 Ekim 1930), Türk siyasetçi. İstanbul Fatih Medresesi mezunudur. 4. Ordu 25. Alay 4. Tabur İmamlığı, 2. Ordu 142. Alay İmamlığı, 9. Kolordu 82. Alay İmamlığı, Kafkas 10. Fırkası 28. Alay İmamlığı, 32. Alay 1. Tabur İmamlığı, TBMM I. Dönem Erzurum Milletvekilliği yapmıştır. Yeşil şeritli İstiklâl Madalyası sahibidir. Evlidir. France Castel France Castel ("doğum adı: Francine Bégin"; d. 31 Ağustos 1944; Sherbrooke), Kanadalı şarkıcı, aktris ve sunucu. Ebenezer Cobb Morley Ebenezer Cobb Morley (16 Ağustos 1831, Kingston upon Hull - 20 Kasım 1924, Londra), İngiliz futbolcu ve spor yöneticisi. Dünyanın ilk futbol kuruluşu olan Futbol Birliğinin kurucularından biri ve ikinci başkanı olup, futbolun ilk yazılı kurallarının hazırlandığı sırada kurumun başkanlık görevini yürütmüştür. 16 Ağustos 1831 tarihinde Kingston upon Hull'da, dört çocuklu Ebenezer Morley ile Hannah Maria'nın ilk çocuğu olarak dünyaya geldi ve 22 yaşına kadar burada yaşadı. 1858'de Barnes'a hareket etti ve Barnes Club'ı kuran isimler arasında yer aldı. 1862'de, Barnes Club'ı temsilen katıldığı toplantıda Futbol Birliğini kuran isimlere başkanlık yaptı. Modern futbolun ilk yazılı kuralları hazırlayan birliğin başkanlığını yaptı. 20 Kasım 1924'te, Richmond, Londra'da vefat eden Morley'nin cenazesi Barnes'taki Barnes Mezarlığı'na defnedildi. 2015 Türkvizyon Şarkı Yarışması 2015 Türkvizyon Şarkı Yarışması,Türkvizyon Şarkı Yarışması'nın üçüncüsü Türk Müzik Birliği Televizyonu (TMB TV) yayıncılığı ile İstanbul Yahya Kemal Beyatlı Gösteri Merkezi'nde gerçekleştirilmiştir. Yarışmaya 21 Türk Devleti veya Bölgesi ve Türklerin yaşadığı ülkeler katılmıştır.Türkiye ile Rusya arasındaki gerginlik nedeniyle Rusya'daki bazı ülke ve bölgeler yarışmaya katılamamış bu nedenle yarı final düzenlenememiştir.O seneye kadar katılımın en az olduğu Türkvizyon Şarkı Yarışması'dır. Yarışmanın finali 19 Aralık 2015 tarihinde yapıldı ve sunuculuğunu Vatan Şaşmaz ve Oylum Talu yaptı. Yarışmayı Jiydeş İdirisova "Kim Bilet?" adlı şarkısıyla kazanırken Kırgızistan'a ilk birinciliğini getirdi. Yarışmaya her yıl o yılki "Türk Dünyası Kültür Başkenti" ev sahipliği yapmaktadır. 2015 Türk Dünyası Kültür Başkenti Türkmenistan'ın kenti Merv seçilmiş olsa da arena eksikliğinden dolayı yarışma Türkmenistanda değil, İstanbul'da düzenlenmiştir. Yarışma Küçükçekmece'de Yahya Kemal Beyatlı Gösteri Merkezi'nde yapılmışır. YKB Gösteri merkezi 10.000'i kapalı olmak üzere toplamda 30.000 seyirciyi ağırlayabiliyor. Yarışma yarı final ve finalden oluşmaktadır. Yarı finalden çıkacak 12 ülke finalde yarışmaya hak kazanacaktır. Katılımcı ülke 16'dan az olursa yarı final düzenleme kararı oluşturulan Yarışma Kurulu'na aittir. Yarışmayı kazanan ülkenin şarkıcısına altın heykelcik, dereceye giren diğer 2 solistte para ödülü takdim edilir. 3.Türkvizyon Şarkı Yarışması'nda puanlama yapmış 21 ülke jürisi aşağıdaki gibidir.Ülke jürileri yarışmanın hemen başında tanıtılmıştır. Çeşitli nedenlerle Türkmenistan'ın yarışmayı üstlenememesinin ardından,İstanbul'da gerçekleştirilen yarışmada sunuculuk için pek çok isim geçmiştir.Katılan ülkelerin azlığı nedeniyle yarı final yapılmayan yarışmanın finalini 2013 Türkvizyon Şarkı Yarışması'nın da sunuculuğunu yapmış olan Vatan Şaşmaz ile televizyoncu ve sunucu Oylum Talu yapmıştır. Yarışmanın kurucu kanalı ve Türkiye'nin temsilci kanalı TMB TV yarışmanın ev sahibi yayıncılığını üstlenmştir.Yarışma ayrıca Kral TV ve ATV Avrupa kanallarında da canlı olarak yayınlanmıştır.Yarışmanın sponsorluklarını ise Turkcell,Türk Hava Yolları,Küçükçekmece Belediyesi,TÜRKSOY,Yunus Emre Enstitüsü,Four Points ve Türkiye Cumhuriyeti Başbakanlık Tanıtma Fonu üstlenmiştir. Türkiye ve Rusya arasındaki gerginlik nedeniyle Rusya'daki bölge ve cumhuriyetler yarışmaya katılamamıştır.Bu ülkeler yarışmadan çekildikleri gerekçesiyle herhangi bir ceza almayacakalardır.Önceki iki yarışmaya göre en az katılımın olduğu yarışmadır.21 ülke yarışmanın finaline katılım sağlamıştır. 2014 Türkvizyon Şarkı Yarışması'nda Kuzey Makedonya'ni temsil eden Kaan Mazhar ve Arnavutluk'u temsil eden Xhoi Bejko,2015'te de ülkelerini temsil ederek art arda iki kere katılım sağlayan yarışmacılar olmuşlardır. Yayınlacağı kesinleşmiş kuruluşlar şunlardır: Kasım ayında Türkiye'nin Rusya'ya ait Su-24 uçağını düşürmesiyle aşağıdaki bölgeler Rusya tarafından çekilmeye zorlanmıştır. Yarışmanın finalinde Barış Ödülü , Sempati Ödülü ve Jüri Özel ödülü olmak üzere 3 farklı ödül takdim edilmiştir.Bu ödüller yarışmada dereceye giren ülkeler açıklanmadan verilmiştir. Terci-i bend (Ziya PaÅŸa) Terci-i bend, Ziya Paşa'nın 1859’da kaleme aldığı ünlü şiiridir. Ziya Paşa, bu eseri gençlik döneminde, sarayda mabeyn katibi olarak görev yaptığı sırada yazmıştır. Şiir, şairin ve Tanzimat döneminin diğer bürokrat-aydınlarının felsefi bunalımlarını yansıtır; kuvvetli bir akıl-kalp, akıl-iman çatışmasını ortaya koyar. Klasik İslam felsefesiyle modern batı bilimlerini, özellikle astronomiyi başarılı bir şekilde birleştirir. Son bentte İslâmî düşünce sistemiyle Kopernik'in teorilerini, Newton'un teorisini ve Darwin'in evrim teorisini uzlaştırma çabası gösterir. 12 bentten oluşan uzun bir şiirdir, 132 beyit içerir. Birinci bentte şair, daha sonra üzerinde duracağı düşüncelerin özetini vermeye çalışmıştır. İkinci bentte, kâinat ve kâinatın büyüklüğü üzerinde durur; astronomik bilgileri şiir diliyle ifade eder. Üçüncü bentle birlikte dünyaya yönelir; jeolojik bilgiler verir, volkanik olayları güzel benzetmelerle anlatır. Dördüncü bentte mükemmel işleyen bir sistem olan kainatın ve ondan bir parça olan dünyanın tezatlarından bahseder; yabani hayatta geçerli olan güçlünün güçsüzü yemesini kuralını anlatır ve şiirin asıl fikrî zeminini belirleyen konulara geçiş yapar. İnsanlar arasındaki farklılık ve tezatlar, din ve insan arasındaki ilişkiler, iyilik ve kötülüğün süregelen mücadelesi, din büyüklerinin ve peygamberlerin din adına çektikleri sıkıntılar dile getirilir. On ikinci bentte şu sonuca varılır: Tanrı’nın yaptıklarına asla akıl ermez ve insan, onun ve yaptıklarının karşısında boynunu büküp rıza göstermekten başka bir şey yapamaz. Şair, eski şiir geleneğindeki konuları ele almakla birlikte geleneğe aykırı olarak yeryüzündeki kötülüklerden yaratıcıyı sorumlu tutmuş ve gizli bir isyan duygusuna yönelmiştir. Bu isyanın şevkiyle Allah-kul ilişkisini sorgulayıp Allah’a sorular soran şair, her bendin sonunda tekrarlanan bir vasıta beyiti ile aczini ve bütün bu meselelerde aklın yetersizliğini kabul ederek dinin onun için huzur veren sınırları içine dönmeyi tercih eder. Şairin 1870’te kaleme aldığı Terkîb-i Bend adlı bir eseri daha vardır. Terci-i Bend, daima Terkîb-i Bend ile birlikte basılmıştır ve bu iki şiir Ziya Paşa’nın en çok yayımlanan eseri olmuştur. İki şiir, şairin kendi şiir kitaplarına alındığı gibi defalarca müstakil olarak da basılmış, Ziya paşa hakkındaki eserlerde ve antolojilerde yer almıştır. Licinio Montefusco Licinio Montefusco (d. 1936, Milano – ö. 2012, İstanbul) İtalyan opera sanatçısı, şan pedagogu. İlk defa 1962’de Türkiye’ye geldikten sonra bu ülkeye yerleşmiş ve İstanbul Devlet Opera ve Balesi'nde şan pedagogu olarak çalıştığı dönemde birçok Türk opera sanatçısının yetişmesinde emeği geçmiş bir sanatçıdır. Öğrencileri tarafından “"Maestro"” diye anılmıştır. 1936 yılında Milano’da dünyaya geldi. Müzik eğitimini Civica Okulu’nda ünlü mezzo soprano Rhea Toniolo’nun eğitmenliğinde tamamladı. 1960 yılında gerçekleşen Vercelli Yarışması’nda kazandığı altın madalya kazandıktan sonra dikkatleri üstüne çekti. Torino Operası’nda Giuseppe di Stefano, Birgit Nilsson, Renato Scotto, Carlo Bergonzi ve Mario del Monaco gibi dünyaca ünlü opera yıldızlarıyla aynı sahneyi paylaştı.Tullio Serafin, Gianandrea Gavazzeni, Lorin Maazel, Riccardo Muti, Eliahu İnbal ve Daniel Barenboim gibi dünyanın önde gelen orkestra şefleriyle de çalıştı. Sanatçı, 1962 yılında ilk kez Şehir Operası’nda sahnelenecek olan Rigoletto operasında yer almak üzere aldığı İstanbul’a geldi. 1964’te opera sanatçısı Evin Ilgar ile evlendikten sonra hem Türkiye’de hem de dünyanın çeşitli yerlerinde solist olarak sahneye çıkmaya devam etti. İstanbul Şehir Operası’nda “Palyaço”, “Yevgeni Onyegin”, “La Traviata” gibi oyunlarda oynadı. Aydın Gün’ün daveti üzerine Ankara Opera’sına gitti ve burada da birçok operada sahne aldı. Sahne kariyerinin ardından İstanbul Devlet Opera ve Balesi’nde şan pedagogluğuna getirilen sanatçı görevi süresince birçok opera sanatçısı yetiştirdi. Birden fazla kuşağın opera alanında yetişmesinde büyük katkı sağladı. 1992’de kendini emekli etti ve 1995'e dek Milano'da ders verdikten sonra istanbul’a dönüp pedagog olarak İstanbul Opera ve Balesi’nde çalışmaya devam etti. 6 Şubat 2012’de 75 yaşında iken hayatını kaybeden sanatçı Pangaltı’daki Latin Katolik Mezarlığı’na defnedildi. Zahit (roman) Zahit, Hasan Özkılıç'ın 2012 yılında çıkardığı ve 2013 yılında Orhan Kemal Roman Armağanı ödülünü kazandığı kitabıdır. Yazarın ilk romanı olan eserde, 90’lı yıllarda köyleri boşaltılınca Türkiye’nin doğusundan batısına göç etmek zorunda kalan bir ailenin üyesi olan Zahit, Süsen, Nahit ve Gülcan adlı dört kardeşin yirmi yıllık öyküsü geri dönüşlerle anlatılır. 45 bölümden oluşur. Romanın kahramanlarından Zahit; ailesini terk ederek dağdaki silahlı mücadeleye katılmış bir gençtir. Nahit, onun peşinden örgüte girip yakalanmış ve cezaevinde ölüm orucuna girmiştir. 1990’larda cezaevlerindeki açlık grevleri romanın odak noktasını oluşturur. Orhan Kemal Roman Armağanı Seçiçiler Kurulu, 54 eser arasında bu romanı "yıllardan beri toplum vicdanında büyük yaralar açan olayların, baskıların, yalın güçlü bir dille anlatılmasının yanı sıra bireylerin iç dünyalarının da başarılı biçimde verilmesi gerekçeleriyle ve Orhan Kemal'in dünya görüşüne uygun bir içeriğe sahip olması” nedeniyle ödüle değer bulduğunu açıklamıştır. Roman, Rıza Kıraç tarafından senaryolaştırılmış ve Erden Kral tarafından "Gece" adıyla sinema filmi olarak çekilmiştir(2014). Petlas Petlas, 1976 yılında Petrokimya Holding bünyesinde motorlu taşıt lastikleri üretmek üzere kurulmuştur. Faaliyetlerini Kırşehir'de bulunan fabrikasında yürütmektedir.1997 yılında özelleştirme idaresi tarafından Kombassan Holding'e satılmıştır..2005 yılında Abdulkadir Özcan AŞ tarafından satın alınmıştır. Otomobil, 4x4, ticari araç, zirai araç, iş makinaları ve yol dışı iş makinaları, askeri araç ve askeri uçaklar için lastik üreten firma, Petlas markasının yanı sıra Starmaxx Harvester Milestone yan markasıyla da üretim yapmaktadır. Guts Over Fear "Guts Over Fear", Amerikalı rapçi Eminem ve Avustralyalı şarkıcı Sia tarafından seslendirilen bir şarkı. Shady Records toplama albümü "Shady XV"in ilk single'ı olarak 25 Ağustos 2014'te yayınlandı. "Guts Over Fear", ilk kez Denzel Washington'ın başrolünde oynadığı "The Equalizer" filminin 16 Haziran 2014'te yayınlanan fragmanında duyuldu. Film için hazırlanan reklam filmi 24 Ağustos 2014'te MTV Video Müzik Ödülleri yayını sırasında gösterildi ve şarkının, "Shady XV" albümünün ilk single'ı olduğu duyuruldu. Şarkı bir gün sonra iTunes Store üzerinden satışa çıktı. Şarkının video klibi Syndrome yönetmenliğinde Detroit, Michigan'da çekildi. Royce da 5'9"'ın da kısaca göründüğü video klip, 24 Kasım 2014'te VEVO'da yayınlandı. Şarkı, yayınlandığı hafta 134.328 kez indirilerek Amerikan "Billboard" Hot 100 listesine 22 numaradan girdi. Dordogne (anlam ayrımı) Janar Dugalova Janar Dugalova (, 17 Ocak 1987, Kızılorda), Kazak şarkıcı ve söz yazarı. 2014 Türkvizyon Şarkı Yarışması'nda Kazakistan'ı İzin Körem adlı şarkısıyla temsil etmiş ve birinci olmuştur. TROS TROS (ya da Televisie Radio Omroep Stichting), Hollanda'nın resmi ulusal kanallarından birsidir. Tüm televizyon sahipleri tarafından ödenmesi gereken zorunlu bir ücret tarafından finanse edilen Hollanda merkezli bir ulusal televizyon yayın kuruluşudur. Genel merkezi Amsterdam'da bulunur. Wengo Wengo online uzman danışmanlık hizmeti sunan bir Fransız şirketidir. 2008 yılında Paris'te faaliyete geçmiştir. Telefon teknolojisiyle internetten müşterilerine danışmanlık hizmeti sağlayan Wengo, Avrupa'da 1 numaralı uzman danışmanlık sitesi seçildi. 10 Avrupa ülkesinde (Fransa, Almanya, İspanya, Portekiz, İtalya, Danimarka, Hollanda, Yunanistan, İngiltere ve Türkiye), Amerika ve Güney Amerika'da faaliyet gösteren Wengo yaklaşık 10 milyon defa telefondan danışmanlık gerçekleştirdi. Wengo Türkiye, Astrocenter markası ile müşterilerine 2014'ten beri hizmet sunuyor. www.astrocenter.com.tr sitesi üzerinde fal uzmanları, astrologlar, diyetisyenler ve yaşam koçlarından oluşan 40'tan fazla uzmanıyla müşterilerine hizmet vermeye devam ediyor. Sadece telefonla değil, chat (canlı sohbet) ve yazılı soru ile de müşterileriyle uzmanları birleştiren Astrocenter Türkiye uzaktan telefon teknolojisiyle fal ve astroloji pazarında önemli bir yere sahiptir. Wengo’nun hikâyesi internet üzerinden bedava telefon hizmetine bağlıdır. Skype bu alanda en önemli firmalar arasındadır. Başlangıçta Wengo, o zamanlar Wengophone, İnternet üzerinden telefon görüşmesi sağlayan bir yazılımdı ve Neuf Cegetel grubuna ait bir firmaydı. Internet üzerinden telefon konuşmalarını yönlendiren ve hesaba bağlı kişisel bir numara gerektirmeyen bir sistemdi. Müşteri sadece ayda 7 € ödeyerek Fransa içi sabit hatlara, Wengophone yazılımı veya Wenbox adında bir adaptörü kullanarak dilediği kadar arama yapabiliyordu. Wengo’s yükleme kartlarını alarak ta müşteri ön ödemeli hesabına para aktararak ek hizmetlere kayıt olabiliyordu (örn: Cep numaraları veya SMS hizmeti). Özgür yazılım WengoPhone GNU GPL lisansı altında OpenWengo sitesi üzerinden pazara sürülmüştü. Günümüzde QuteCom markası altında piyasada bulunuyor. 2008’den itibaren, Wengo‘nun faaliyet alanı Telekom sektöründen biraz ayrıldı. Wengo artık profesyonellere ve bireylere uzmanlardan canlı danışmanlık alma hizmeti sunuyor. Bu danışmanlık birçok alandan gelen uzmanlar tarafından veriliyor (hukuk, eğitim, finans, fal, psikoloji veya sağlık ). Danışmanlık dakika bazında bir ücret ödeyerek telefondan, Chat’ten veya yazılı olarak yapılıyor. Ödenen bu ücret üzerinden uzman ücretlendirilmektedir ve Wengo kendine bir komisyon almaktadır. Yine uzmanlara ulaşım adına Wengo müşterilerine doktor (SansRdv sitesi), öğretmen (Bordas sitesi) ve ustalardan (DevisPresto sitesi) online randevu alma imkânı sunuyor. Wengo Vivendi SA grubuna aittir (Fransa’da medya sektörünün en büyük gruplardan biridir). Wengo 2008’den bu yana 7 firma satın almıştır : Astrocenter (2010), Newgora (2011), Juritravail (2012), Net-iris (2012), DevisPresto (2013), Bordas.com (2014), SansRDV.com (2014) 2014 2013 2012 2011 2010 2009 2008 2007 2006 Orhan Kemal Öykü Ödülü Orhan Kemal Öykü Ödülü, Yazar Orhan Kemal anısına düzenlenen edebiyat ödülüdür. Çukurova Edebiyatçılar Derneği tarafından düzenlenmektedir. İlk kez Seyhan Kültür Sanat günleri çerçevesinde Seyhan Belediyesi tarafından üç yıl üst üste verilmiştir. Belediyenin bu etkinlikten vazgeçmesi üzerine 1995'ten itibaren Çukurova Gazeteciler Cemiyeti sürdürüldü ve genç öykücülerin özendirilmesi için katılımcılara 35 yaş şartı getirildi. Ödülün verilmesi 1997 yılından sonra kesintiye uğradı. 2006'da Çukurova Edebiyatçılar Derneği (ÇED) tarafından verildi. 2008'den itibaren yeniden düzenli olarak verilmeye başladı. Harites Harites (, Harites. tekil: Χάριτ, Harit) ya da Üç Güzeller, Yunan mitolojisinde Zeus ile Eurynome'un kızlarıdır. Adları Thalia (çiçeklenme), Euphrosyne (neşe, sevinç) ve Aglaie (parlak)'dir. Harites'in en genci Aglaie, zanaatkarlık tanrısı Hephaistos ile evlenmiştir. Harites tanrılar ve insanlara neşe ve sevinç verir. Afrodit ve Athena'nın yanında görülürler. Harmonia'nın elbisesini onlar dokuyup işlemiştir. Oklahoma City Thunder logoları ve formaları Bu sayfada Oklahoma City Thunder'Ä±n forma ve logo tarihi belirtilmektedir. Takımın şu anda 2'si iç saha 1'ide deplasman olmak üzere toplam 3 tane resmi üniforması bulunmaktadır. Thunder'ın mavi, beyaz renkleri bulunan iç saha maçlarında kullanılıcak ilk resmi forması ilk kez 29 Eylül, 2008 tarihinde kamuoyuna ve taraftarlara tanıtıldı. Formaların yazı stilinde düzenli olarak wordmarks stili kullanılmaktadır. Ayrıca Thunder'ın formalarının sponsorluğunu Adidas firması yapmaktadır. Thunder takımına 8 Kasım, 2012 tarihinde sadece mavi ve beyaz renklere sahip bir alternatif 3. forma tasarlanıp piyasaya sürüldüğü açıklandı. Takıma 2013 yılında Adidas tarafından NBA'deki bir kural nedeniyle yılbaşına özel mavi renk bulunan üstünde siyah bir OKC yazısı yazan bir uniforma tasarlandı. Ayrıca eski takım Seattle SuperSonics 40 yıllık tarihi boyunca yaklaşık 10 tane forma kullandı. Oklahoma City takımının ilk resmi logosu 3 Eylül, 2008 tarihinde kamuoyuna açıklandı. Çoğunluğa göre takım başkanı Clay Bennett'in logolar tasarlanırken fikir alışverişinde bulunduktan sonra kovboylar ve Sooener'ler gibi diğer Oklahoma'nın spor branşlarındaki başka takımlarının logolarından ilham aldığı söylenmektedir. Thunder'ın önceki kurulumu olan Seattle SuperSonics takımının ilk logosu ise 1967-68 sezonu öncesi kamuoyuna tanıtıldı. Şu ana kadar Thunder/SuperSonics tarihi boyunca toplam 7 adet logo kullandı. Takımın şu anki ana logosunun ortasında savunmanın iyi olduğunu işaret eden ve basketbol topunu temsil eden bir kalkan bulunmaktadır. Takımın logosunun renk düzeni ise gökkuşağı ve içerisindeki renklerden oluşmaktadır. Eyaletin 2 büyük spor okulu olan Oklahoma Üniversitesi kırmızısı, Oklahoma Merkez Üniversitesi'nin sarısı ve Oklahoma eyaletinin bayrağında bulunan açık mavi renkleri logoda kullanıldı. Ayrıca takımın logosu tasarlanırken Thunder AC/DC ve NBA'den yardım aldı. Takımın 2. ismi Thunder seçilmeden önce Rüzgar, Barons, Marshalls, Enerji ve Bison gibi adaylarla karşılaştırıldı. Thunder'ın anlamı gök gürültüsü ve yıldırım çarpmasıydı. Şehirde çok sık yıldırım çarpması, yağmur yağması nedeniyle Thunder oylamayı kazanarak takımın 2. ismi olma hakkı kazandı. Lokomotiv Taşkent Lokomotiv Taşkent (Özbekçe: Lokomotiv Futbol Klubi), Taşkent’de kurulmuş bir futbol kulübüdür. Özbekistan Oliy Ligi’nde mücadele ederler. Ev sahibi maçlarını 8,000 kişilik Lokomotiv Stadyumu’nda oynamaktadırlar. Ezeli rakipleri FK Pahtakor Taşkent’dır. Pakhtakor ile oynadıkları derbiye "Özbek El Clasicosu" adı verilir. Küçük Fabl Küçük Fabl, Franz Kafka'nın 1920 yılında kaleme aldığı bir fabl örneğidir. Yazarın bu eserinde bir fare ve kedi üzerinden aktarım yapılmaktadır. "Ah," dedi fare, "dünya her geçen gün daha da daralıyor". "Önce duvarlar çok genişti, beni korkutuyordu, koşmaya devam ettim ve mutluydum, uzakta sağda ve solda duvarlar görmekten, ama bu duvarlar o kadar çabuk birbirine yaklaştı ki şimdiden son odaya geldim ve orada köşede, ona doğru koşmam gereken bir fare kapanı duruyor." "Sadece koştuğun istikameti değiştirmelisin" dedi kedi ve fareyi yedi. 1998 tarihli "Laughing with Kafka" (Kafka ile Gülmek) konuşmasında Amerikan yazar David Foster Wallace hikâyeyi Kafka'nın mizahına, ve bu mizahı üniversite ortamında öğrencilere aktarabilmenin zorluğuna örnek olarak kullanır. Danıştay (Fransa) Danıştay (fr. "Conseil d'État"), 1799'da Napolyon Bonapart tarafından kurulan bir Fransız kamu kurumudur. 1875'ten itibaren Paris'teki Palais Royal'de yer almaktadır. Beşinci Cumhuriyet'in önemli kurumlarından olan Danıştay'ın birinci rolü: hükûmete tavsiyelerde bulunmak, bu amaçla, özellikle kanun tasarıları olmak üzere bazı eylemler için hükûmetin danışması gereken bir kurumdur. İkinci rolü: İdari alanda en yüksek mahkemedir ancak Danıştay idari mahkemeler alanındaki yetki karmaşında Uyuşmazlık Mahkemesi'nin aldığı kararlara uymak zorundadır. Danıştay'ın başkanlığını başkan yardımcısı yapar ancak Danıştay genel meclisi başbakanın veya adalet bakanının, çok istisnai durumlarda, başkanlığında toplanır. 1945 yılından itibaren özellikle Ulusal İdare Okulu mezunları Danıştay'da görev almaktadırlar. 1953'te idari mahkemeler kurulmuştur. Danıştay, 1958'te yeni anayasanın hazırlanmasına katılmıştır. Hükümet adli ve idari alandaki her türlü zorlukta veya bütün konularda özgürce Danıştay'a danışabilir. Danıştay üç türlü görüş verebilir: Danıştay her sene Cumhurbaşkanına idari, yasal ve düzenleyici reformlara dair bir rapor sunarlar. Cumhurbaşkanlığının yaptığı bürokrat atamalarına (rektör, büyükelçi, vali) dair kararlara, Avrupa Parlamentosu'na Fransa'nın yaptığı seçimler ve bölgesel seçimlere dair davalara ve bağımsız kamu kurumları ile bakanların düzenleyici nitelikteki karar ve kararnamelerine ilişkin gücün kötüye kullanılmasıyla alakalı başvurulara dair çeşitli yargılamalar yapar. Yerel seçimlere dair davalarda temyiz yetkisine sahiptir. Danıştay'da yaklaşık 350 üye var ki bunlardan yaklaşık 80'i geçici bir görevlendirmeyle Danıştay dışında bir görevdedir. Danıştay'daki üye yapısı Danıştay 2. sınıf denetçiliğine, Ulusal İdare Okulu'nu bitirenler özel olarak girerler. Ulusal İdare Okulu'ndaki en iyi öğrenciler Danıştay'ı seçerler. Danıştay tetkik hakimlerinin ¾'ü 1. sınıf denetçilerin içinden seçilirken ¼'ü en az 10 yıl kamu hizmetinde çalışmış memurlar arasından cumhurbaşkanınca dışarıdan atanır. Danıştay üyelerinin ise ⅓'ü bakanlar kurulu kararnamesi ile dışarıdan ve 45 yaşından büyük kişiler arasından atanır. Danıştay'daki görevliler yargıç olmayan memurlardır (vergi mahkemeleri, idari ve idari temyiz mahkemeleri üyelerinden farklı olarak) Olağanüstü hizmetteki Danıştay üyeliklerine hükûmet, bakanlar kurulu kararnamesi ile yetenekleri nedeniyle seçilmiş kişiler arasından 4 yıllığına ve bir daha seçilmemek üzere atama yapabilir. 2012'den beri, Olağanüstü hizmetteki tetkik hakimliklere, Danıştay başkan yardımcısı tarafından 4 yıllığına atama yapılabilir. Olağanüstü hizmetteki tetkik hakimler çeşitli üst düzey devlet görevlisi kategorilerinden ve hakimler arasından seçilir. Danıştay 7 daireden oluşur: Turkish Bank TurkishBank Grubu, Türkiye'deki faaliyetlerine 1982 yılında Kıbrıs'ta kurulu olan Türk Bankası Ltd.'nin İstanbul Şubesini açarak başlamıştır. 1988 yılında ikinci şubesini İzmir de açan Türk Bankası Ltd. bir sonraki yıl Mersin Şubesi ile Türkiye'deki hizmet ağını genişletmiştir. TurkishBank Grubu'nun Türkiye operasyonları, 27 Aralık 1991'de yabancı banka statüsünden çıkarak TurkishBank A.Ş. olarak ayrı bir tüzel kişilik kazanmıştır. TurkishBank A.Ş.'nin ödenmiş sermayesi 175 Milyon TL olup, Kurumsal ve Ticari Bankacılık alanında uzmanlaşmıştır. TurkishBank A.Ş. 175 Milyon TL ödenmiş sermayesi ile 1982 yılından bu yana Türkiye’de faaliyet göstermekte olup; 13 Şubesi ve 13 ATM’si bulunmaktadır. TurkishBank’ın Turkish Yatırım Menkul Değerler A.Ş. adı altında Türkiye’de 1 iştiraki bulunmaktadır. Bankamız; Türkiye, KKTC ve İngiltere olmak üzere 3 ülkede toplam 40 Şubesi, 1 Milyar 100 Milyon USD aktif büyüklüğü ve 180 Milyon USD özkaynağı bulunan TurkishBank Grubu bünyesinde yer almaktadır. Hom Ofis Hom Ofis, başrollerini Devrim Yakut ve Cengiz Bozkurt'un paylaştığı, yapımcılığını Mint Yapım'ın üstlendiği televizyon dizisi. İlk bölümü 26 Kasım Çarşamba günü Tv8 ekranında gösterime girmiştir. 25 Aralık 2014 tarihinde dizi yayından kaldırılmıştır. Arap Türk Bankası Arap Türk Bankası A.Ş. (Kısaca A&T Bank), 1977 yılında kurulmuştur. Türkiye ile Orta Doğu ve Kuzey Afrika arasındaki ticaret işlemlerinde uzmanlaşan ilk Türk bankasıdır. Kuruluş amacı, gelecek vadeden bu bölgede ticareti artırmak için taraflar arasında köprü görevi görmek ve ticari ilişkileri desteklemektir. Aktiflerinin değeri 18 milyar doları aşan, Libya Merkez Bankası'nın %100 sahibi olduğu The Libyan Foreign Bank, A&T BANK'ın en büyük ortağıdır. Bununla birlikte onu, Türk bankacılık sektörünün aktif büyüklük bakımından yaklaşık %30'unu ellerinde bulunduran Türkiye'nin en büyük iki bankası; Türkiye İş Bankası ve T.C. Ziraat Bankası, Arap Türk Bankası'nın ortakları arasındadır. AFC Kadınlar Asya Kupası AFC Kadınlar Asya Kupası, Asya Futbol Konfederasyonu (kısaca AFC) tarafından düzenlenen ve yalnızca AFC üyesi ülkelerin katılabildiği kadınlar futbolu turnuvası. İlk olarak 1975 yılında AFC Kadınlar Şampiyonası adıyla düzenlenen turnuva, daha sonraları düzensiz bir biçimde iki, üç veya dört yıllık aralar verilerek organize edildi. Toplamda 18 kez gerçekleştirilen organizasyonda 8 kez şampiyon olan Çin, organizasyon tarihindeki en başarılı takım konumundadır. Organizasyon ayrıca, FIFA Kadınlar Dünya Kupası'na katılan takımların belirlenmesi için bir eleme turnuvası amacı da taşımaktadır. Beyoğlu, Tekkeköy Beyoğlu, Samsun'un Tekkeköy ilçesine bağlı bir mahalledir. Yerleşim bölgesi 2006 yılında Yağbasan mahallesinden ayrılarak ayrı bir mahalle statüsü kazanmıştır. İl merkezine 35, ilçe merkezine 20 km uzaklıktadır. Yaklaşık 300 ila 400 metre arası rakıma sahip olan Beyoğlu eski Yağbasan topraklarının engebeli olan tüm yerlerini kendine katmıştır. YerelNET Casus KÄ±ran (film, 1968) Casus Kıran, yapımcılığını ve yönetmenliğini Yılmaz Atadeniz'in yaptığı, başrollerini İrfan Atasoy ve Sevda Ferdağ'ın paylaştığı 1968 yapımı fantastik Türk filmi. Türkiye aleyhine faaliyet gösteren bir casus şebekesi sürekli suikast ve sabotaj eylemleri gerçekleştirmektedir. Casus Kıran, sevgilisi Sevda ve yardımcısı Bıdık ile birlikte bu şebekeye ve gizemli liderleri Maske'ye karşı amansız bir mücadeleye girişir. Paşa Paşa Tiyatro Yahut Ahmet Vefik Paşa Paşa Paşa Tiyatro Yahut Ahmet Vefik Paşa Gökhan Eraslan'nın yazdığı Mutlu Güney yönettiği 2 perdeden oluşan oyun Ahmet Vefik Paşa'nın Bursa'ya atanıp Fasulyeciyan'ın tiyatrosunu sahiplenmesi ve gelişen olayları anlatan tiyatro oyundur. İstanbul Devlet Tiyatrosu tarafından sahnelenmiştir. Fanny Mallette Fanny Mallette , (d. 5 Eylül 1975), Montreal doğumlu Kanadalı ünlü oyuncu. Subway Surfers Subway Surfers, 2013 yılında çıkmış spor-aksiyon türü Android ve iOS platformlarında oynanabilen geniş tabanlı video oyunudur. 2019 yılında şubat ayından itibaren Google Play Store üzerinde 1 milyar kullanıcı sayısına ulaşmıştır. Oyun tekrar entegre edilerek değişik ülkelere gidilebilmekte, tren yolunda koşarak altınları toplayıp en yüksek puanı yaparak arkadan koşan bekçi ve köpeğinden kaçma esasına dayalı olup ilerledikçe hızlanmaktadır. Ramazan Kağan Kurtoğlu Ramazan Kağan Kurtoğlu, (d. 27 Nisan 1956 - Antalya, Serik), Türk akademisyen ve ekonomist. Koç Holding ve benzeri büyük kurumlarda ekonomik danışmanlığın yanı sıra Bütçe ve Finansman Şefliği, Mali Planlama ve Mali Kontrol Müdürlüğü, İhracat Direktörlüğü, Mali İşler ve Finansman Genel Müdür Yardımcılığı, Genel Müdürlük, İcra ve Yönetim Kurulu Üyeliği görevlerinde bulunmuştur. Yardımcı doçent doktor Ramazan Kağan Kurtoğlu, ilk, orta ve lise öğrenimini Antalya'da tamamladı. 1981 yılında Atatürk Üniversitesi İşletme Fakültesi'nde lisans eğitimini tamamlayıp 1982 yılında İstanbul Üniversitesi'nde "Personel Yönetimi ve Endüstri İlişkileri" üzerine yüksek lisansını bitirdikten sonra University of British Columbia, Vancouver, University of California, San Diego, University of Pennsylvania ve Kaliforniya Irvine’de; genel İngilizce, iş İngilizcesi, akademik İngilizce eğitimi, davranış bilimleri, uluslararası finansman, ekonomi ve küresel operasyon yönetimi konularında lisansüstü, master ve doktora eğitimi gördü. "Personel Yönetiminde Davranış Bilimleri" başlıklı yüksek lisans tezi, "Türkiye’de İthal İkamesinden Liberal Ekonomiye Geçiş Sonrasında Borç Büyüme ve İşsizlik" başlıklı doktora tezi hazırlamıştır. 1999 yılında Kaliforniya Üniversitesi'nde "Uluslararası Finans ve Piyasa Sermayeleri" başlıklı sertifika programı yapmıştır. 2002 yılında Kaliforniya Üniversitesi'nde