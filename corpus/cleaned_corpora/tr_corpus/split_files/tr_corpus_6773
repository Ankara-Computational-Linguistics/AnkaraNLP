amaçlarla günah keçisi yapmaya istekli olması gibi çok sayıda etkene bağlar. Filistin'deki Britanya Mandası'nda Siyonist faaliyetlerin yayılmasıyla birlikte, husumet ve şiddet daha da arttı. Ortadoğu'daki Siyonist karşıtı propaganda, İsrail ve liderlerini şeytanlaştırmak için sıklıkla Holokost (Yahudi Soykırmını)terminolojisi ve sembollerini kullanır. Aynı zamanda, Holokost'un inkarı ve Holokost'un küçümsenmesine yönelik çabalar, bazı Ortadoğu ülkelerinde tasvip edilen tarihi söylem olarak giderek açık kabul görmektedir. Hitler'in "Kavgam" adlı kitabı ve "Siyon Liderlerinin Protokolleri"'nin Arapça ve Türkçe baskıları bölgede okuyucu kitlesi bulurken, yerel entelektüeller ve medyadan gelen eleştiriler ise kısıtlı kaldı. Robert Satloff'a göre, Fas, Tunus ve Libya'daki İtalyan ve Alman işgali sırasında Müslümanların ve Arapların hem Holokost (Yahudi Soykırımı) işbirlikçileri hem de Yahudileri kurtaranların saflarında yer aldığını belirtir. Antisemitizmin Arap ve İran medyası ve okul kitaplarında yer bulduğu söylenmektedir. Örneğin, Freedom House adlı kuruluşa bağlı Dini Özgürlük Merkezi, Suudi Eğitim Bakanlığı'nın şu anki eğitim ve öğretim yılında ilk ve orta okullardaki İslam etüdleri derslerinde kullanılan okul kitaplarını araştırmıştır. Vahabi olmayan Müslümanlar ve "kafirler"e karşı ifade ve fikirler arasında, Müslümanlara Hristiyanlardan, Yahudilerden, "çok tanrıcılar"dan, diğer "kafirlerden" ve Vahabi olmayan Müslümanlardan "nefret etmeleri" öğretilirken, tutarsız bir şekilde de, onlara karşı "adaletsiz" davranmamaları söylenmekte; "Siyon Liderlerinin Protokolleri", tarihi gerçekler olarak öğretilip günümüzden olaylarla ilişkilendirilmekte; "Yahudilerin ve Hristiyanların müdminlerin düşmanı olduğu" ve bu iki taraf arasındaki "çatışma"nın ebedi olduğu öğretilmekte; "Müslümanlar ile Yahudiler arasındaki çatışma"nın Mahşer'e kadar süreceği ve Müslümanların sonunda Yahudilere karşı zafer kazanacaklarının vaat edildiği öğretilmekte; Yahudilere karşı şiddet öğretisi seçici bir şekilde verilirken aynı zamanda, Kur'an ve hadislerde hoşgörüyü öğütleyen bölümler göz ardı edilmekte; İsrail'e 1967 öncesi sınırları içinde, "Filistin: 1948'den bu yana İşgal Altında" ibaresi ile yer veren bir Ortadoğu haritası içermekte; Yahudilerden şiddet bağlamında bahsedilmekte ve modern dünyadaki neredeyse tüm "yıkıcı eylemler" ve savaşlardan Yahudiler sorumlu tutulmaktadır. Suudi Arabistan'daki müfredat ile ilgili 38 sayfalık bir rapor Hundson Enstitüsü tarafından sunulmuştur. Irkçı antisemitizm, Yahudilerin içinde yaşadıkları uluslara kıyasla farklı ve aşağı bir ırk oldukları fikridir. On dokuzuncu yüzyılın sonları ve 20. yüzyılın başlarında, "Avrupalı" olmayanları aşağı ırklar olarak sınıflandıran öjenik hareketin parçası olarak ana görüş tarafından kabul gördü. Daha spesifik olarak, Nordik Avrupalı olarak adlandırılan ırkların üstün olduğunu iddia eder. Irkçı antisemitler Yahudilerin Sami ırkının parçasını olduğunu görerek "yabancı olan" Avrupa dışı kökenleri ve kültürlerine vurgu yapmışlardır. Yahudileri, çoğunluğun dinine dönseler dahi, kurtuluşu olmayan bir ırk olarak görmüşlerdir. Antropologlar, Yahudilerin Arap-Armenoid, Afrika-Nübyeli veya Asyalı-Türk atalara sahip olup olmadıklarını tartışmışlardır. II. Dünya Savaşı'ndan bu yana, ırkçı antisemitizm neonaziler ve beyazların üstünlüğünü savunan gruplar dışında nadiren kullanılmıştır. Irkçı antisemitizm Yahudiliğe karşı nefretin yerine bir topluluk olarak Yahudilere karşı duyulan nefreti getirmiştir. Endüstri Devrimi ile baskıdan kurtulan Yahudiler hızla şehirleştiler ve yüksek sosyal hareketlilik dönemi yaşadılar. Kamu yaşamında dinin azalan rolü dini antisemitizmi yumuşatırken, artan milliyetçilik, öjeninin yükselişi ve Yahudilerin sosyoekonomik başarısına karşı duyulan içerlemenin bir araya gelmesi, daha yeni ve ölümcül olan ırkçı antisemitizmin gelişimine çanak tuttu. Son yıllarda, kimi uzmanlar, aynı anda hem soldan, hem sağdan hem de İsrail Devleti ile bir Yahudi vatanının kurulmasına muhalefete odaklanan radikal İslamdan gelen Yeni antisemitizm kavramını ortaya atmış ve Siyonizm karşıtlığının ve İsrail'e yönelik eleştirilerin dilinin Yahudilere daha geniş bir yelpazede saldırmak için kullanıldığını iddia etmişlerdir. Bu bakış açısında, yeni kavramın savunucuları İsrail ve Siyonizme yönelik eleştirilerin sıklıkla ölçüsü itibarıyla orantısız, türü itibarıyla eşsiz olduğuna inanmakta ve bunu antisemitizme bağlamaktadırlar. Kavram, tartışmaları bastırmak ve dikkatleri İsrail Devleti'ne yönelik meşru eleştirilerden uzaklaştırmakta kullanıldığı ve Siyonizm karşıtlığını antisemitizm ile ilişkilendirerek İsrail'in eylemleri ve politikalarına karşı gelen herkese çamur atma niyetini taşıdığı iddiasıyla eleştirilmiştir. Bir davranisin Yeni-Antisemitim olup olmadigini tespit etmek icin 2004 senesinde Natan Shransky tarafından 3D Antisemitizm Testi yayinlanmistir. Kaşer ve Helal hayvan kesimi, hâlen Norveç, İsviçre ve İsveç'te tamamen, Hollanda'da ise kısmen (sadece bilincini kaybetmesi daha uzun süren yaşlı hayvanlar için) yasaktır. PETA gibi gruplar, bu yasakları, kesimden önce bayıltılmayan hayvanın acı duyduğu ve bunun gaddarca olduğu gerekçesiyle desteklemektedir. Kimileri bu yasaların antisemitik veya İslamofobik duygulara dayandığını iddia ederken diğerleri ise bunların sadece hayvan hakları konusundaki kaygılardan kaynaklandığına inanmaktadır. ABD Dışişleri Bakanlığı tarafından 14 Mart 2008 tarihinde yayımlanan bir rapora göre, dünya çapında antisemitizmde "artış" yaşanmaktadır. Birleşik Devletler'de, Demokrat Ernest Hollings ve Cumhuriyetçi Pat Buchanan, George W. Bush yönetiminin savaşa Yahudi destekçiler kazanmak amacıyla girdiğini savunan ifadeler kullanmıştır. 2004 yılında, bazı önemli isimler Bush yönetiminin Yahudi üyelerini ABD'yi yanıltarak İsrail'e yardım etmek için Saddam Hüseyin ile savaşa soktuğunu iddia etmiştir. 3 Nisan 2006 tarihinde, ABD Medeni Haklar Komisyonu, ABD çapındaki üniversite kampüslerinde yaşanan antisemitizm olaylarının "ciddi bir sorun" olduğu yönündeki bulgusunu açıklamıştır. Komisyon, ABD Eğitim Bakanlığı'na bağlı Medeni Haklar Dairesi'nin üniversite öğrencilerini antisemitizmden korumak için 1964 tarihli Medeni Haklar Yasası'nın 6. Başlığını titizlikle uygulamasını, Kongre'nin de 6. Başlığın Yahudi öğrencilere karşı ayrımcılığı da içerdiği hususuna açıklık getirmesini tavsiye etmiştir. 28 Temmuz 2006 tarihinde, Navid Ezfal Haq, Seattle Yahudi Federasyonu'nu basarak altı kadını vurmuş ve bunlardan biri hayatını kaybetmiştir. İftira ve İnkarla Mücadele Birliği (ADL) tarafından gerçekleştirilen bir araştırmaya göre, ABD'de yaşayanların yüzde 14'ü antisemitik görüşlere sahip. 2005 tarihli araştırmaya göre, "Yurtdışında doğmuş olan Latin Amerika kökenli Amerikalıların yüzde 35'i" ve "Afrika asıllı Amerikalıların yüzde 36'sı güçlü antisemitik inançlar taşıyor. Bu oran, beyazlar arasındaki antisemitlerin (yüzde 9) dört katına tekabül ediyor." Avrupa'da antisemitizm 2000 yılından bu yana kayda değer bir artış göstermiş, Yahudilere yönelik sözlü saldırılar, Yahudi okullarına duvar yazıları yazılması, molotof kokteyli atılması, sinagoglar ve Yahudi mezarlıklarının tahrip edilmesi gibi olaylarda önemli yükselme kaydedilmiştir. Yahudilere yönelik fiziksel saldırılarda da ciddi artış görülmüş, dövme, bıçaklama ve diğer şiddet olayları sonucunda ciddi yaralanma, hatta ölüm vakaları yaşanmıştır. 2000 yılından bu yana, Avusturya ve Almanya sürekli olarak Yahudilere yönelik fiziksel şiddet, sözlü saldırı ve vandalizm olaylarında başı çekmiştir. Bu iki ülkeyi, Hollanda ve İsveç izlemektedir. Avrupa'daki yeni antisemitik şiddetin büyük bölümü, uzun süredir devam eden Arap-İsrail anlaşmazlığının kıtaya yansımasının bir sonucu olarak görülebilir, zira faillerin çoğunluğu Avrupa şehirlerindeki büyük göçmen Arap topluluklarından çıkmıştır. Ancak, Fransa, Birleşik Krallık ve Avrupa'nın geri kalanı ile kıyaslandığında, Almanya'da Arap ve Filistin yanlısı grupların antisemitik olayların çok düşük bir kısmına karıştığı görülmektedir. Yahudilere ve mülklerine yönelik sözlü ve fiziksel saldırıda bulunanların çok büyük bölümü ülkedeki etnik Almanlar arasından çıkmaktadır. Aynı durum İsveç ve Avusturya'da da görülmektedir. Alman İçişleri Bakanı Wolfgang Schaeuble, Almanya'nın resmî politikasını, "Aşırılığın, yabancı düşmanlığının ya da antisemitizmin hiçbir şekline hoşgörü göstermemek" olarak özetlemiştir. Her ne kadar başta eski Doğu Almanya'da olmak üzere, aşırı sağcı grup ve örgütlerin sayısı 141'den (2001) 182'ye (2006) yükselmişse de, ülkede bunlara karşı alınan önlemler etkili olmuştur. Anayasanın Korunması için Federal Ofis'in yıllık raporlarına göre, Almanya'daki aşırı sağcıların sayısı 49.700'den (2001) 38.600'e (2006) düşmüştür. Almanya, "seyahat eden danışman ekipleri ve kurban gruplarını da içeren, aşırı sağcılıkla mücadeleye yönelik ülke çapında programlara" milyonlarca euro aktarmıştır. Ancak tüm bu çabalara rağmen, 11 Eylül 2007 tarihinde, Frankfurtlu Haham Zalman Gurevitch, Afgan kökenli Müslüman bir saldırgan tarafından defalarca bıçaklanmıştır. 2005 yılında, Birleşik Krallık Parlamentosu, antisemitizm konusunda tüm partilerin katıldığı bir soruşturma gerçekleştirmiş, bunun sonuçları 2006 yılında yayımlanmıştır. Buna göre, "yakın zamana kadar, gerek Yahudi cemaatinde, gerekse toplumun geriye kalanında antisemitizmin sadece toplumdaki marjinal gruplar arasında bulunduğu yönünde bir görüş hakimdi." Komisyon, bu sürecin 2000 yılından bu yana tersine döndüğü sonucuna varmıştır. 1 Ocak 2006 tarihinde, Britanya'nın baş hahamı Sir Jonathan Sacks, kendi tabiriyle bir "antisemitizm tsunamisi"nin küresel ölçekte yayıldığı uyarısını yapmıştır. Fransa, Batı Avrupa'nın en kalabalık Müslüman nüfusunu (yaklaşık 4 milyon) ve en büyük Yahudi cemaatini barındıran (yaklaşık 600.000) ülkesidir. Yahudi cemaatinin önde gelenleri, Fransa'da başta Arap ve Afrika kökenli Müslümanlar olmak üzere, eski Fransız sömürgelerinden gelen Karayib asıllılar arasında da antisemitizmin yoğunlaşmakta olduğu yönünde uyarılarda bulunmaktadır. Öte yandan, Holokost'tan kurtulan eski bakan Simone Veil, Fransa'daki bağnazlığın asıl kurbanlarının Yahudiler değil Müslümanlar olduğunu belirtiyor. Yahudilere yönelik şiddetin bir bölümünün Müslümanlar tarafından yapıldığını kabul etmekle birlikte, Veil, "Fransa'daki Arap karşıtlığı antisemitizmden çok daha güçlüdür" diyor. Ilan Halimi'nin 13 Şubat 2006 tarihinde öldürülmesi, dönemin İçişleri Bakanı Nicolas Sarkozy tarafından antisemitik suç olarak nitelendirilmiştir. Önde gelen Yahudi asıllı hayırsever Baron Eric de Rothschild gibi kimi bağımsız sesler ise Avrupa'daki antisemitizmin abartıldığını belirtmektedir. Fransa'da "Hükümet ve belediyelerdeki insanların aslında oldukça Yahudi yanlısı olduğunu, hatta bunun seçim hesaplarının da ötesine giden bir boyutta olduğunu" belirten Rothschild'e göre, "Fransa hakkında söylenemeyecek bir şey varsa, onun da bu ülkenin antisemitik bir ülke olduğunu iddia etmektir." Sonuçları 14 Ağustos 2005 tarihinde yayımlanan Pew Küresel Tavırlar Projesi'ne göre, Müslümanların çoğunlukta olduğu altı ülkede nüfusun büyük bölümü Yahudilere karşı olumsuz görüşe sahiptir. Katılımcılara, çeşitli dinlere mensup insanlar hakkındaki görüşlerini "çok olumlu" ile "çok olumsuz" arasında değişen bir skalada belirtmelerinin istendiği araştırmada, Türklerin %60'ı, Faslıların %88'i, Lübnanlı Müslümanların %99'u ve Ürdünlülerin %100'ü Yahudiler için "biraz olumsuz" ya da "çok olumsuz" cevaplarını işaretlemişti. Ortadoğu'daki Siyonist karşıtı propaganda, İsrail ve liderlerini şeytanlaştırmak için sıklıkla Holokost (Yahudi Soykırımı)terminolojisi ve sembollerini kullanır. Aynı zamanda, Holokost'un inkarı ve Holokost'un küçümsenmesine yönelik çabalar, bazı Ortadoğu ülkelerinde tasvip edilen tarihi söylem olarak giderek açık kabul görmektedir. Mısır'da, Dar al-Fadhilah, Henry Ford'un antisemitik risalesi, "Beynelmilel Yahudi"'nin çevirisini kapağında oldukça antisemitik bir resim ile yayımlamıştır. Suudi Arabistan hükûmet web sitesinde, ülkeye girmek isteyen Yahudilere turist vizesi verilmeyeceği açıklanmış, daha sonra bu ifade kaldırılarak, "hatalı bilgi" konulmasından ötürü özür dilenmiştir. 2001 yılında, Suudi Arabistan Arap Radyo ve Televizyonu, "Siyon Liderlerinin Protokolleri"'nin sahneye uyarlandığı, "Atsız Atlı" adlı 30 bölümlük bir dizi hazırlamıştır. Bir Suudi Arap devlet gazetesi tüm Yahudilerden nefret etmenin haklı olduğunu ifade etmiştir. Suudi okul kitapları Yahudileri (ve Hristiyanlar ile Vahabi olmayan Müslümanları) kötü göstermektedir; "The Washington Post"'un 21 Mayıs 2006 tarihli sayısına göre, antisemitizmden temizlendiği iddia edilen Suudi okul kitaplarında hâlen Yahudilere maymun (ve Hristiyanlara domuz) denmekte, öğrencilerden Yahudilerden uzak durmaları ve onlarla dostluk kurmamaları istenmekte, Yahudilerin şeytana taptıkları iddia edilmekte ve Yahudileri mağlup etmek için Müslümanlar Cihat'a çağrılmaktadır. Ortadoğu'daki kimi Müslüman din adamları sıklıkla Yahudilerden maymun ve domuzların torunları diye bahsetmektedir. Nisan 2002'de, El-Ezher Camii İmamı ve El-Ezher Üniversitesi Şeyhi ve en yüksek mevkide bulunan Sünni Arap din adamı Mısırlı Şeyh Muhammed Seyyid Tantavi, haftalık vaazında Yahudileri "Allah'ın düşmanları, maymun ve domuzların torunları" şeklinde tanımlamıştı. BBC'de yayımlanan "Panorama" programında da, Mekke'deki Büyük Cami'nin İmamı Abdül Rahman El-Sudais'in benzer açıklamalarına yer verilmiştir. 11 Ekim 2006 tarihinde, Tahran'da başlayan "Holokost'a Küresel Bakışı Gözden Geçirmek için Uluslararası Konferans" bazı kesimler tarafında kınanmış ve "Holokost'u inkar konferansı" ve "Holokost inkarcılarının toplantısı" şeklinde nitelendirilmişse de, İran konferansın amacının Holokost'un inkar edilmesi olmadığını açıklamıştır. 5 Mayıs 2001 tarihinde, Şimon Peres'in Mısır ziyareti sonrası, İnternet'te yayınlanan "el-Ekber" gazetesi, "yalan ve dolan Yahudilere yabancı değildir[...]. Bu yüzdendir ki, Allah suretlerini değiştirmiş, onları maymun ve domuz haline getirmiştir" ifadesine yer vermiştir. İsrail'de, Zalman Gilichenski son on yıl içinde Rusya'dan gelen göçmenler arasında antisemitizmin yayıldığı uyarısını yapmıştır. Ä°stanbul Radyoevi İstanbul Radyoevi, 6 Mayıs 1927'de ilk programlı radyo yayınına başlamış olan İstanbul Radyosu'nun stüdyo ihtiyacını karşılamak için 1945'te inşa edilen binadır. Açılan proje yarışması sonucunda Doğan Erginbaş, Ömer Güney ve İsmail Utkular'ın ortak projesinin seçilmesiyle, Kasım 1945'te temelleri atılarak uygulanmaya başlanmış olan, bugün de İstanbul Radyoevi olarak kullanılan Harbiye’deki 4 katlı bina, 19 Kasım 1949 günü, dönemin cumhurbaşkanı İsmet İnönü'nün açış konuşmasıyla hizmete girmiş ve İstanbul Radyosu elverişli stüdyo koşullarına kavuşarak hizmet vermeye başlamıştır. Amfibik harekÃ¢t Amfibik harekât, stratejide, deniz ve kara müşterek harekâtına denir ve daha ziyade denizden karaya, asker ve zırhlı araçlar çıkarılmasını kapsar. Bu alanda özel olarak hazırlanmış deniz piyadesi birlikleri ile denizden yüzen tank ve zırhlı araçlar yapılmıştır. Açık Kapı Politikası Açık Kapı Politikası, ABD'nin, Çin'in toprak ve yönetim bütünlüğünün sağlanması, Çin'le ticari ilişkileri olan ülkeler arasında eşit ayrıcalıkların korunması için ilan ettiği ilkeler bildirgesidir (1899-1900). Hilton Istanbul Bosphorus Hilton Istanbul Bosphorus, Harbiye, Şişli, Cumhuriyet Caddesinde yer alan, Türkiye’nin ve İstanbul’un ilk 5 yıldızlı otelidir. İstanbul Hilton olarak açılan otel, 1955’ten beri Hilton zincirin bir parçasıdır. Yapımına 20 Ekim 1952 yılında başlanmış ve 21 Nisan 1955 tarihinde tamamlanmıştır. Avrupa'da II. Dünya Savaşı sonrası tamamen yeniden inşa edilen ilk modern oteldir. Aynı zamanda, Amerika Birleşik Devletleri dışında, Hilton zincirin en uzun hizmet veren üyesidir. Hilton Oteli, 1952’de tanınmış ABD mimarlık firması Skidmore, Owings, Merrill tarafından tasarlanmıştır. SOM Grubu olarak bilinen bu firmanın yerel danışmanı Sedat Hakkı Eldem’di. Cumhuriyet dönemi mimarlığında II. Milli Mimari Dönem’in kapanışını örnekleyen yapılar arasında yer alan Hilton Oteli’nin projesine Sedat Hakkı Eldem’in, SOM Grubu’nun Türkiye’deki partneri olarak, Hilton Oteli ile ilgili çalışmaları yıllar sonra da sürmüştür. 21 metreye 100 metre boyutunda bir dikdörtgenler prizması biçimindeki Hilton Oteli, döneminde yapım kalitesi, yalın geometrisi, yüzeylerinin sadeliği, yapıldığı yıllardaki abartısız dekorasyonu ve işlevsel öncelikleri ile Türkiye’de Uluslararası üslup’un karakteristliği olarak algılanmış ve uluslararası otel zincirlerinin işletmecilik kurallarının da tanıtıcısı olmuştur. 2.Dünya Savaşı sonrası Akdeniz Ülkeleri Turizm endüstrisinden ekonomik olarak fayda sağlamaya başlamıştı. Türkiye, turizmin önemini 1950'li yıllarda fark etmiştir. İstanbul'da artan turist sayısı bir otel ihtiyacını doğurmuştu. 1950'li yıllarda Türkiye'de dünya çapında yarışabilecek bir otel yapmak için gerekli teknik bilgi ve tecrübe yoktu. O yıllarda Dışişlerinde diplomat olarak çalışan Fatin Rüştü Zorlu New york'ta Conrad Hilton'un oğlu ile tesadüfen tanışmış ve dünya çapında 27 otel sahibi olan bu insanları, Türkiye'de bir otel yapması için ikna etmişti. İlk olarak yapılacak bu otelle Maliye Bakanlığının ilgilenilmesinde karar kılınmış, ancak daha sonra Başbakan Adnan Menderes bu görevi Emekli Sandığına vermiştir. Hilton Otel için özel bir bakanlık kanunu çıkarılmıştır ve Hilton otel'in yapılmasında gereken malzemeler gümrüksüz olarak ülkeye alınmıştır. Hatta Dolmabahçe'den Deniz suyu bile getirilmiştir. Devletin sağladığı kolaylıklar ve projenin önemi otelin her bir katının 14 gün gibi kısa bir sürede inşa edilmesini sağlamıştır. Otelin inşaat teknolojisi daha sonra yapılan diğer inşaatlarda bir örnek oluşturmuştur. Emekli sandığının bu projeyi yürütme başarısı bu girişimlerin devamını ve Emekli Sandığı Otelleri olarak bilinen İstanbul, İzmir ve Ankara"da bulunan 5 otelin daha yapılmasına sağlamıştır. 294 odası olan otel talepleri karşılayamayınca, uzunlamasına bir ek yapılmıştır. 1965'ten itibaren ek odalar yavaş yavaş işletmeye açılmış ve otel 417 odaya sahip olmuştur. Binanın Tasarımı Skidmore Owings, Merrill (SOM) isimli mimarlık ofisidir. Projenin yerel danışmanı ise Türk mimar Sedad Hakkı Eldem'dir. Eldem'in projeye katkısı uçan halı olarak tabir edilen giriş saçağı, Divanhane plan şekline sahip restorant, bahçe köşkleri ve bazı Türk evi dekoratif öğeleridir. 1984 yılında Eldem'in diğer önerileri olan ek odaların, şadırvanın ve oditoryumun inşasına başlanmıştır. Otel İnönü gezisi, Taksim gezisi gibi adlarla adlandırılan ve plancı Henri Prost'un çizdiği prost planında "iki no'lu park" olarak adlandırılmış bölgenin üst kısmıdır. Yani halka ait bir arazi devlet kararıyla özel bir girişim için kullanılmıştır. Taksim'den başlayan ve Sergi Sarayı'na kadar devam eden Park 2'ye ayrılmıştır. Daha sonra da gezi parkında benzer müdahaleler olmuştur. Gezi Parkı'nın halk için olan açık alanlarının azalmasının ilk örneği denebilir. Hilton otelin karakteristik, rasyonel ve gridal olan cephe çözümü, kendisinden sonraki birçok oteli etkilemiş, teşvik edilmiştir. Bu mimari dil anlamında bir standartlaşmayı beraberinde getirmiştir. Bu sadece otellerle sınırlı kalmamış, konutlar ve hükümet binaları da bu estetikten etkilenmiştir. Mimar Şevki Vanlı bu durumu mimarların yaratıcılıktan kaçarak, hazır olan bu dili kabul edip kullanması olarak yormuş ve ona göre "Vasat yerli yapı tipoloji" olan bu dili "Hiltonculuk" diyerek eleştirmiştir. Daha sonraki yıllar Sedad Hakkı Eldem de bu dilin Anadolu'da hızlı yayılmasına olan eleştirisini dile getirmiştir. Hilton otelin etkileri sadece strüktürel ve cephe dili olarak kalmamış, getirdiği Amerikanlaşma etkisiyle de bir çok değişikliğe sebep olmuştur. Örneğin Hilton'dan yayılan "Amerikan Bar" ilk diğer otellerde daha sonra da yüksek gelirli insanların evlerine girmiştir. 1950'li yıllarda Türkiye'de kaliteli ve yenilikçi mobilya üretimi yoktur. İthal getirilen İngiliz ve Fransız mobilyaları pahalı ve eski bulunuyor ilgi çekmiyordu. Yerel ve zenginlere iş yapan bir kaç mobilya üreticisi, müşterilerinin yurt dışında beğendiği mobilyaların replikasını yapmakla uğraşmaktadır. Sedad Hakkı Eldem'e göre Hilton Otel'in mobilyaları Türk mobilya sektörü için büyük önem taşımaktadır. Yüksek gelirli aileler evlerinin iç mimarisi hakkında, dekorasyonu hakkında fikir sahibi olmuşlardır. Artık eski ve ağır mobilyalara olan talep azalmış, Hilton Oteli'nde kullanılan daha hafif ve modern mobilyalar yerli tasarımcılardan talep edilip kullanılmıştır. Resim galerisi Askerî Müze (İstanbul) Askerî Müze, İstanbul'un Harbiye semtinde Cumhuriyet Caddesi üzerinde bulunan, 54.000 m²lik bir alan üzerinde kurulu 18.600 m²lik binasıyla bir yapılar kompleksidir. Geniş bir alana yayılan Mekteb-i Harbiye binası, Osmanlı Devleti’ne subay yetiştirmek amacıyla kurulmuş ve 1862’de inşa edilmiştir. II. Abdülhamid tarafından yaptırılan okul binası, 1936’ya kadar okul, 1964’e kadar Kolordu Karargâhı olarak kullanılmıştır. Binanın güney bölümü Harbiye Orduevi inşa edilene kadar orduevi olarak hizmet vermiştir. 1964’te asıl binanın askeri müze olarak kullanımına karar verilmiş ve 1966’da restorasyonuna Mimar Prof. Dr. Nezih Eldem tarafından başlanarak, 1991’de bitirilmiştir. Başlangıcından bugüne kadar yapıda işlevsel ve mekânsal değişiklikler meydana gelmiş ve bina okuldan müzeye çevrilene kadar gerek iç, gerekse dış görünümü itibarıyla birçok değişiklik geçirmiştir. Diplomat Diplomat, dış politikayla uğraşan ve ülkesini yurt dışında temsil etmekle görevlendirilen kimsedir. Vatandaşlarının haklarına ve çıkarlarına uygun olarak yabancı devletler ve uluslararası kuruluşlarla ilişkileri yürütmek üzere Dışişleri Bakanlıklarına bağlı olarak atanan kişidir. Uygulanan uluslararası hukukta kavram olarak, dokunulmazlıklar ile ayrıcalıklar arasında bir ayrıma gidilmektedir. Dokunulmazlık kavramı genel yasalardan bağışık tutulmayı değil, fakat yargılama ve icra yollarının uygulamasından bağışık tutulmayı belirtmektedir. Buna karşılık ayrıcalık kavramı kabul eden devletin kimi yasalarının özünden bağışık tutulmayı, bunların özünün uygulanmamasını ifade eder. Diplomatik ayrıcalık ve bağışıklıkları, 1. Diplomasi Temsilciliği Bakımından, 2. Diplomasi Temsilcilikleri ve Görevlileri bakımından olmak üzere iki kısma ayırabiliriz. Diplomasi Temsilcileri ve Görevlileri Bakımından ayrıcalık ve bağışıklıklar ise, Ankara Fen Lisesi Ankara Fen Lisesi (FL), Türkiye'nin ilk fen lisesi. Türkiye'de bilime katkıda bulunmuş birçok mezunu bulunmaktadır. Ankara Fen Lisesi, 2. Dünya Savaşı sonrasında ülkelerin içine girdiği büyük teknoloji yarışında,Türkiye'nin ortaöğretimini geliştirme atağının sonucu olarak kuruldu. Fen Lisesi projesi Milli Eğitim Bakanlığı, Ford Vakfı, ODTÜ ve AID ( Milletler Arası Kalkınma Teşkilatı) tarafınca gerçekleştirilmiştir. Okulun ilk öğretmenlerini ODTÜ'den ve Ankara Üniversitesi'nden danışmanlar sınavla seçmiştir. Seçilen fen dersleri öğretmenleri özel eğitimlere tabi tutulmuş, Amerika'ya gönderilerek branşlarındaki gelişmeleri takip etmişler, ders programları hazırlamışlardır. Okul, ilk binaların yapımının ardından 1964 Ekim'inde eğitime açılmıştır. Okul, ilk mezunlarını 1967 yılında vermiştir. FL mezunları yaptıkları başarılı çalışmalar sonucunda, bilim ve teknoloji alanlarında ulusal ve uluslararası ödüller almışlar, yurt içinde ve dışında önemli görevler üstlenmişlerdir. FL mezunlarının birikimlerini ülkenin ve FL'nin sosyal, bilimsel ve kültürel gelişimine katkıda bulunacak şekilde yönlendirmek; bilimsel düşünmenin ülkede yaygınlaştırılması için çaba sarfetmek amaçlarını da içeren Ankara Fen Liseliler Derneği 1989'da kurulmuştur. FL, ODTÜ arazisi içerisinde, Çiğdem Mahallesi dahilinde, sakin, ormanlık, şehir merkezine çok yakın (Kızılay'a 6 km) bir konuma sahiptir. Okul bahçesi ve etrafı oldukça yeşil bir alandır. Okulun bahçesinde okul binası, konferans salonu, kantin, erkek öğrenci yurdu, kız öğrenci yurdu, yemekhane, spor salonu, koşu pisti, futbol, basketbol alanı ve lojmanlar bulunmaktadır. Yurtlarda 4 kişilik odalar, etüt odaları, TV salonu ve belletmen odaları vardır. Son yıllarda YGS/LYS ortalamalarında Türkiye genelinde ilk 3 te yer almaktadır. Ayrıca okul proje yarışmalarında da çeşitli dereceler kazanmıştır. Öğrenciler arasından aşamalı sınavlarla seçilen olimpiyat takımları ile birçok başarı elde etmektedir. Yine Ankara Fen Lisesi ODTÜ Matematik Topluluğu tarafından düzenlenen liseler arası matematik yarışmasında 3 aşama ve final yarışmalarının 4 ünde birden birincilik alarak Ankara birincisi olmuştur. Okul öğrencilerinin son yıllarda kazandığı birçok madalya mevcuttur. Mezunlarının büyük çoğunluğu Türkiye'nin önde gelen üniversitelerine kolayca yerleşmektedir. Örneğin, 2011 YGS sınavında Türkiye birincisi Mahmut Bilal Doğan ve 2014 YGS sınavında 3 dalda Türkiye Birincisi Ertem Nusret Taş Ankara Fen Lisesi mezunudur. TÜBİTAK Ulusal Bilim Olimpiyatlarında da Türkiye'de önemli dereceler almışlardır. Ankara Fen Lisesi, ulusal ve uluslararası olimpiyatlarda son yıllarda adından başarılarıyla sıkça söz ettirmektedir. 2014 yılında uluslararası alanda Ertem Nusret Taş fizik olimpiyatında gümüş, Mahmut Esat Yıldız ise biyoloji olimpiyatında gümüş madalya almışlardır. Ulusal olimpiyatlarda da Mert Kayaalp 2013 ve 2014 yıllarında iki gümüş madalyayla bu başarıya örnek gösterilebilir. Kültürel-Sportif: Ankara Fen lisesi öğrencileri bulundukları her platformda aldıkları derecelerle kültürel ve sportif açıdanda donanımlı olduklarını kanıtlamışlardır. Her yıl ulusal ve bölgesel basketbol, voleybol, satranç müsabakalarında birçok başarılar elde etmiştir. Yukarıdan görüldüğü gibi Ankara Fen Lisesi öğrencileri bilimsel arenada başarılı oldukları kadar kültürel-sosyal müsabakalarda da başarılıdırlar. Yine okul mezunlarından MIT, Caltech gibi Amerika'nın gözde üniversitelerinde öğretim elemanı olarak çalışanları vardır. Okulun öğrencilerinin yarıdan fazlası yatılı olduğu için okulda birçok aktivite rahatlıkla yapılabilmektedir. Ayrıca öğrenciler yalnız hayata 14'lü yaşlarda atılarak büyük bir hayat tecrübesi kazanmaktadır. Geziler: Okulda her yıl, talebe bağlı olarak İstanbul, Çanakkale, Bursa ve Ankara içi geziler düzenlenmektedir. Turnuvalar: Her öğrenim döneminde öğretmen-öğrenci ve personelin katılımıyla basketbol, futbol, voleybol, satranç turnuvaları düzenlenmektedir. Bahar Şenliği: Baharın gelişi okul bahçesinde türlü oyunlar, yarışmalar ve eğlenceli etkinliklerle kutlanır. Şiir ve Tiyatro Günleri: Her dönem birkaç defa öğrencilerin düzenlediği şiir ve tiyatro günleriyle öğrenciler bütün bir yılın stresini atmaktadır. Konferans ve Sunumlar: Okulun salonunda öğretim üyelerinin de katılımıyla yapılan konferans ve sunumlar öğrencilere daha lisedeyken bilimsel olarak bir temel kazandırmaktadır. Konserler: Okulda bazı özel günlerde müzik kulübünün üyeleri öğrencilere yeteneklerini sergilemektedir. Kulüpler: Okulda tamamen öğretmen tabanlı 15'e yakın kulüp çalışmalarına devam etmektedir. Bu Kulüplerden bazıları şöyledir: Kültür Edebiyat Yayın ve İletişim Kulübü, Spor Kulübü, Müzik Kulübü, Kütüphanecilik Kulübü, Gezi, Tanıtma ve Turizm Kulübü, Havacılık Kulübü, Bilim, Fen ve Teknoloji Kulübü, Tiyatro Kulübü, Çevre Koruma Kulübü, Denizcilik Kulübü, Satranç Kulübü, Fotoğrafçılık Kulübü, Osman Kavuncu Osman Kavuncu, 1918 Kayseri doğumlu olup, 9 Eylül 1950 - 7 Şubat 1954 ve 7 Şubat 1954 - 17 Eylül 1957 tarihleri arasında, iki dönem Kayseri Belediye Başkanlığı yaptı. 1957 seçimlerinde Demokrat Parti listesinden Kayseri milletvekili olarak Meclis’e girdi. 1960 askeri harekâtından sonra Yassıada’da yargılandı ve hapis cezasına çarptırıldı. 11.Kasım.1966'da vefat etti. Bedenî arızası nedeni ile kambur olarak anılan Kavuncu'nun belediye başkanlığı yaptığı dönemin izleri şehirde görülür. Şehir merkezinde kendi ismini taşıyan bir mahalle, bir cadde ile bir geçit, sanayi sitesi ve yazlarını geçirdiği Eğribucak bağ evinin yakınında kendi yaptırdığı Cami vardır. İyi derecede saz çalardı. "Asmalar da kol uzatmış dallere" gibi birçok Kayseri türküsünü derleyerek, Türk halk müziği repertuvarına girmesini sağlamıştır. HIM HIM, Finlandiya'nın Helsinki şehrinde kurulmuş gothic rock grubu. 1991 yılında vokalist Ville Valo ile basçı Mikko "Mige" Paananen tarafından His Infernal Majesty adıyla kurulduktan sonra 1993'te dağıldı, 1995'te Valo ve gitarist Mikko "Linde" Lindström tarafından yeniden kuruldu. Mige'ın da yeniden dahil olduğu gruba klavyeci Antto Melasniemi ve davulcu Juhana "Pätkä" katıldı. Bu kadroyla HIM adını alan grup, 1997'de ilk albümünü çıkardı. Grup, 2017 yılında bir veda turnesinin ardından dağıldı. Grubun "Heartagram" adlı sembolü kalp ve pentagram sembollerinin birleşiminden meydana gelmektedir. HIM vokalist ve kurucusu Ville Valo'ya göre hertagram aşk ve ölümü simgeliyor. Nefret ve aşk'ın dengesi, hayatın içinden iki önemli bölüm, bu iki önemli bölüm aynı zamanda Valo'nun şarkıları arasında gerçekten önemli bir yere sahip. Bu sembol kimi HIM fanatikleri arasında dövme olarak da kullanılmaktadır. Heartagram bir yanlış anlama yoluyla satanizm ile bütünleştirilebiliyor. Ancak, Ville Valo bunun yalan olduğunu belirtiyor. Heartagramda ters yıldız oluşu, kalbin oluşmasını sağlıyor. Grup aslında kariyerine Kiss, Type O Negative, Danzig, Black Sabbath ve Depeche Mode gibi grupları coverlayarak başladı. 1991 den 1995'e kadar askerlik dolayısı ile eleman değişikliğine giden grup, nihayetinde 3 as elemana (Ville, Linde, Mige) Burton ve Gas‘ın da dahil olması ile beraber ana ve kemikleşmiş kadroyu oluşturdular. HIM, 20 Kasım 1997'de ilk uzun stüdyo albümleri olan Greatest Lovesongs Vol . 666'yı Finlandiya' da yayınladı. Albümde 7 parçaya ek olarak Chris Isaak'ın kült şarkısı "Wicked Game" ve Blue Öyster Cults'un "Don't Fear The Reaper" şarkılarının HIM tarafından yorumlanmış versiyonları bulunuyordu. Ayrıca bu albümden 4 single yayınlandı. Özellikle kendi ülkeleri Finlandiya'da iyice ünleri artarken Razorblade Romance adında ikinci albümlerini yayınladılar. Albümden çıkan ilk single olan Join Me In Death grubun Avrupa'da büyük bir şöhret kazanmasını sağladı. Single Alman müzik listelerine 1 numaradan girerken albüm de 500.000 kopya satmayı başardı. Join Me In Death'den sonra Right Here In My Arms ve Gone With The Sin single olarak yayınladı ve bu singlelar da Avrupa'nın birçok ülke listelerinde büyük başarılar elde etmeyi başardı. Join Me In Death'in ölümle değil aksine Romeo ve Juliet hakkında olduğunu söylerken sözlerine şu cümleyi de ekliyorlar: ""Albüm bu kadar başarı kazandığı zaman bizim bu başarıyı kutlamak için bir şişe şampanya alcak bile paramız yoktu.""' Albüm Hiili Ve John Frayer tarafından ayrı ayrı iki kez kaydedilmiştir. Fakat Hiili' nin prodüktörlüğünü yaptığı albüm yayınlanmamıştır. 2001 senesine gelindiğinde üçüncü albümlerinden önce HIM üyeleri yeni bir grup kurdular. "Daniel Lioneye and The Rollers" adındaki grup aynı zamanda gitarist Linde‘nin solo projesiydi. Albümdeki elektro gitarları ve vokalleri üstlenen Linde takma isim olarak da Daniel Lioneye‘ı kullandı. Albüm daha çok blues hard rock tarzındaydı ve albümdeki şarkılar seks, alkol ve rock 'n roll temalıydı. Mige Amour‘un basları Ville Valo‘nun Baterileri ve Hiili‘nin (GLS VOL.666 ve Love Metal albümlerinin prodüktörü) klavye ve mix‘leri üstlendiği albüm 2001 yılında “The King Of Rock 'N Roll“ adında yayınlandı. Albüm ticari bir başarı yakalayamadıysa da kült olarak adından söz ettirdi . Daniel Lioneye Projesinden sonra HIM 2001 ağustosta Deep Shadows And Brilliant Highlights albümünü yayınladı. Albüm aynı zamanda yeni klavyeci Emerson Burton ile kaydedilen ve grubun günümüzdeki kadrosuyla birlikte kaydettiği ilk albüm olma özelliğine sahiptir. DSABH Finlandiya müzik listelerine 1 Almanya müzik listelerine de 2 numaradan giriş yaptı. Albümden Pretending, In Joy And Sorrow ve Heartache Every Moment & Close To The Flame (ikisi bir arada) olmak üzere 3 single yayınlandı . 2002 yılında Razorblade Romance albümü tekrar basılarak Amerika Birleşik Devletleri'nde satılmaya başlandı. Fakat grup, ülkede kendi isimleriyle satış yapamadı. Çünkü Amerikalı başka bir grup HIM isminin haklarını satın almıştı ve kullanıyordu. Bu yüzden sadece bu albüm için grup ismini HER olarak değiştirdi. Fakat HER adı altında basılan bu albüm sadece 5000 adet satabildi. 14 Nisan 2003'te Love Metal albümü yayınlandı. Love Metal aynı zamanda kapağında Ville Valo'nun resminin olmadığı ilk albümdü. Kapakta bulunan altın rengindeki Heartagram grubun işaretinin daha iyi tanınmasını sağladı. The Funeral Of Hearts albümden çıkan ilk single oldu ve Amerika Birleşik Devletleri listelerine 15, Alman listelerine de 3 numaradan başarılı bir giriş yaptı. Daha sonra Buried Alive By Love ve The Sacrament Single'ları yayınlandı. Grup, ABD'de ve dünya çapında profesyonel kaykaycı ve MTV'nin program serilerinden Viva La Bam'ın yapımcısı Bam Margera'nın Heartagram işaretini tasarladığı ve yaptığı programlarda kullanmasından ötürü iyice tanınmaya başlandı. Daha sonra Margera, "Buried Alive by Love" ve "The Sacrament" kliplerini yönetti. Aynı zamanda "Buried Alive By Love" Klibinde ünlü aktris ve müzisyen Juliette Lewis de oynayarak gruba destek oldu. 2003 yılında "Download Festival"de çalma fırsatı bulan HIM diğer birçok festivalde de headliner olarak sahne aldı. Beşinci stüdyo albümleri Dark Light 2005 yılının Eylül ayında yayınlandı. Albüm Billboard Top 200 albüm listesinde 20. sıraya kadar yükseldi. Albümden Wings of A Butterfly, Killing Loneliness ve Vampire Heart olmak üzere 3 single yayınlandı. Ayrıca bu single'ların birer de özel vinyl şeklinde plakları yayınlanmış bulunmakta. 2005'in yazında grup Download Festival'de Black Sabbath ve Velvet Revolver gibi grupların öngrubu olarak çalma fırsatı buldu. Dark Light; HIM'in şimdiye kadar ABD müzik listelerinde gösterdiği en büyük başarıya sahip olan albüm olma özelliğine sahip. Ekim 2006'da official siteleri olan Dark Light temalı heartagram.com'a ABD'deki RIAA ajans tarafından altın sertifika verildi. Aynı zamanda Dark Light ile gösterdikleri başarının ödülü olan 500.000 albüm satışı dolayısıyla ABD'de altın sertifika kazandılar. Bu daha önceden Finlandiyalı bir grubun ABD'de kazandığı ilk ve tek altın sertifikadır. Altıncı stüdyo albümleri Venus Doom, 17 Eylül 2007 tarihinde yayınlandı. Albümden ilk olarak Kiss of Dawn daha sonra da Bleed Well adından iki single çıktı. Albüm daha önceki albümlere göre daha sert gitar ritimlerine sahip. Albüm çıktıktan bir yol sonra ise grup yönetmenliğini Meiert Avis'in yaptığı Digital Versatile Doom adında içinde Los Angeles Orpheum Tiyatrosu'nda düzenlenmiş kapalı bir konser kaydı bulunmaktadır. HIM'in yedinci stüdyo albümü olan bu albüm 2010 Şubat ayında yayınlandı. Albümden ilk olarak Heartkiller single olarak çıktı. Ville Valo verdiği röportajda albümün kendileri açısında deneysel bir albüm olduğunu ve bir olgunlaşma sürecine girdiklerini belirtmiştir. Fakat albüm diğer HIM albümleri kadar rağbet görmemiştir. Çeşitli problemler yaşayan grup, uzun bir aradan sonra sekizinci stüdyo albümlerini çıkartacaklarını duyurdular. Albümün yapımcılığını Tim Palmer üstlendi. Albüm 26 Nisan 2013 tarihinde Finlandiya'da, 29 Nisan'da Birleşik Krallık'ta, 30 Nisan'da Amerika Birleşik Devletleri müzik marketlerinde yerini aldı. Ayrıca Tears on Tape albümünden 5 Nisan 2013 tarihinde bir de single yayınladı. Stüdyo albümlerine ek olarak grup birkaç derleme yayınladı. Örnek olarak Love Metal Archives Vol.1 DVD‘si, 10 CD'lik bir Single Collection ve de en iyi şarkılarının bulunduğu And Love Said No adında bir best of yayınladılar. HIM, Kasım 2006'da akustik derleme albüm Uneasy Listening Vol.1'ı yayınladı. Valo İngiliz dergisi Kerrang ile yaptığı röportajda yeni albüm için hazırlıklara başladıklarını ve yeni stüdyo albümünün büyük ihtimal 2007 Eylül ve Kasım ayında çıkacağını belirtti. En son olarak da değişik remixlerin ve konser parçlarının yer aldığı Uneasy Listening Vol.2'de yayınlandı. 2012 yılında grup 20.yılını kutladığı XX Two Decades of Love Metal albümünü yayınladı. Albümde eski şarkılarının yanı sıra bir tanede "Strange World" adında cover bulunmaktadır. 1991 â€“ Ville Valo / Vokal 1991 – Linde Lindström / Gitar 1991 â€“ Mige Amour / Bas 1999 â€“ Gas Lipstick / Bateri 2001 â€“ Emerson Burton / Klavye Antto Einari Melasniemi â€” Klavye (1995-1998) Zoltan Pluto â€” Klavye (1998-2000) Juippi â€” Bateri (1991-1992) Tarvonen â€” Bateri (1992-1995) Pätkä — Bateri (1995-1999) Oki â€” Ritm Gitarlar (1992-1996) Ville Valo Ville Hermanni Valo (d. 22 Kasım 1976; Helsinki, Finlandiya), Fin şarkıcı, söz yazarı ve müzisyen. Gothic rock grubu HIM'in solisti olarak tanınır. Aşı Aşı aşağıdaki anlamlara gelebilir: Sidney Sidney (; ), Avustralya'daki en eski yerleşim merkezlerinden biridir. Ülkenin ekonomik dahil her açıdan merkezi olmasına rağmen başkenti değildir. (Başkent Canberra'dır.) Jackson Limanı'nın kıyılarında kurulmuştur. Sidney Botany Körfezi ile Pittwater arasında yaşayan Darut kabilesinin anayurdu olarak bilinmektedir. Bu sebeple burada tarih öncesinden kalma çok sayıda yerleşmeler bulunmakta; yer isimlerinin de çoğu bu eski yerleşmelerden gelmektedir. Sidney'de yaşam 1778 yılında bir sömürge kolonisi olarak başlamış ve şehir altmış yıl boyunca İngiliz toplumunun istenmeyen, suçlu kişilerini barındırmıştır. Bu kötü başlangıca rağmen Sidney şu anda dünyaca ünlü bir kültür ve sanat merkezi hâline gelmeyi başarmıştır. Sidney'in orijinal yerlileri, buraya 18. yüzyılda gelen İngiliz askerleri tarafından zorla yerlerinden edilmişlerdir. Yerli halkın büyük bir kısmı İngiliz birlikleri tarafından katledilmiş, geri kalanların önemli bir kısmı ise genelde kötü çalışma şartlarından kaynaklanan hastalıklar nedeniyle kalabalık topluluklar şeklinde ölmüşlerdir. 1788 yılı Ocak ayında Sidney'e gelen İngiliz donanması komutanı James Cook'un önerisiyle şehre İngiltere'nin aşırı kalabalık hapishanelerinden 759 adet suçlu getirilmiştir. Bu İngiliz donanmasının yerleşmesi sayesinde, körfezin kuzeyinde bugünkü Sidney kenti gelişmiştir. Avustralya'nın başkenti olmamasına rağmen, Sidney birçok açıdan ülkenin en önemli kenti sayılır. Bu açılardan biri de gece hayatının renkliliğidir. Sidney'de gece hayatı hiç bitmez. Ulaşım için gereken otobüs seferleri gece boyunca da devam etmektedir. Avustralya'nın en eski şehri olan Sidney; kültürü, dünyanın en büyük doğal limanı olan Sidney Limanı ve sahilleriyle gidilebilecek en güzel turistik şehirlerden biri olarak kabul edilmektedir. 2000 Dünya Yaz Olimpiyatlarına da ev sahipliği yaparak popülaritesini biraz daha arttırmış ve kendinden söz ettirmeyi başarmıştır. Uzun yıllar boyunca şehrin gemicilik merkezi olan Circular Rıhtım'da bulunur ve 20. yüzyılın en ünlü ve değişik yapılarından kabul edilir. Operaya ilgi duymayanları bile ilginç mimarisiyle kendisine çekmeyi başarmıştır. Mevsimlik opera gösterimlerinin yanında; bale, tiyatro, film ve klasik müzik performanslarına da ev sahipliği yapmaktadır. 2003 Pritzker Mimarlık Ödülü'ne Sidney Opera Evi değer görülmüştür. Sidney'i ve Avustralya'yı simgeleyen en önemli yapılardan biridir. Resmî olarak 19 Mart 1932 tarihinde açılmıştır ve o tarihten bu yana çeşitli onarımlarla yenilenmiştir. Köprü 503 m açıklığı ile çelik kemer sisteminin en büyük açıklıklı köprüleri arasındadır. Köprü aynı zamanda enine kesitte en geniş köprü olma unvanına sahiptir. Ziyaretçilere açık olan gözlem kısmı, yerden 305 m yüksekliktedir. Bir alışveriş merkezinin üzerinde konumlanmıştır. Avrupalıların Avustralya'ya yerleşmelerinin 200. yılına rastlayan 1988 senesinde yeniden düzenlenmiştir. Sidney Eğlence Merkezi, Sidney Çin Bahçeleri, Tumbalong Parkı, Ulusal Deniz Müzesi ve Sidney Akvaryumu gibi çeşitli binaların bulunduğu alandır. Şehir merkezinin batı kısmında yer alır. Uygar Abacı Uygar Abacı, İstanbul Teknik Üniversitesi Endüstri Mühendisliği Bölümü'nü bitirdikten sonra, Middlesex Üniversitesi'nde Modern Avrupa Felsefesi programından yüksek lisans derecesi almıştır. Kant, Hegel, Marx, Heidegger ve şans kuramı üzerine çalışmalar yapmıştır. Halen Boğaziçi Üniversitesi ve Upenn'de eşzamanlı felsefe doktorasına devam etmektedir. Kant ve onto-teoloji uzerine çalışmaktadır. Mehmet Ali Ağaoğulları Mehmet Ali Ağaoğulları 1950 yılında Edirne'de doğdu. Saint Joseph Erkek Lisesi'nden sonra Strazburg Institut de l'Etude Politique'i bitirdi (1973). Aynı yıl Paris'teki Sorbonne Üniversitesi'nde yüksek lisans çalışmalarına başladı. 1979'da aynı yerde "Doctorat d'Etat" (devlet doktorası) derecesini alan Ağaoğulları, siyasal teoriler bilim dalında 1987'de doçent, 1993'te de profesör oldu. 1980 yılından başlayarak Ankara Üniversitesi Siyasal Bilgiler Fakültesi'nde "Siyasal Düşünceler Tarihi" dersleri vermiş, Nisan 2017 tarihinde emekli olmuştur. Kendisine yapılması planlanan emeklilik töreni rektör tarafından engellenmiş, tören fakülte yerine Mülkiyeliler Birliği'nde yapılmıştır. Ruhr bÃ¶lgesi Ruhr bölgesi Almanya'nın Kuzey Ren-Vestfalya eyâletinde bulunan, 5.3 milyonluk nüfusu ve 4.435 km²'lik alanıyla Almanya'nın en büyük metropolitan yerleşim merkezidir. Duisburg, Mülheim an der Ruhr, Essen, Gelsenkirchen, Bochum, Oberhausen, Bottrop ve Dortmund bu bölgenin belli başlı merkezi kentleridir. Ruhr bölgesi halk arasında "Pott" veya "Kohlenpott" olarak da anılır. Yakın bir zamana kadar esas gelir kaynağı kömür ve çelik üretimininden sağlanan bölge, bugün ise Almanya'nın Bilişim Teknolojisi (IT), lojistik ve alternatif enerji merkezidir. Ayfer Akansel Altay Ayfer Akansel Altay (d. 1959, Ankara), Türk çevirmendir. İlk, orta ve liseyi TED Ankara Koleji'nde okudu. Üniversite eğitimini Ankara Üniversitesi Dil ve Tarih-Coğrafya Fakültesi, İngiliz Dili ve Edebiyatı Bölümü'nde 1980 yılında tamamladı. Aynı yıl Hacettepe Üniversitesi Yabancı Diller Yüksekokulu'nda İngilizce okutmanı olarak görev yapmaya başladı. Bu arada Dil ve Tarih-Coğrafya Fakültesi İngiliz Dili ve Edebiyatı'nda 1983 yılında masterını, aynı bölümde 1988 yılında doktorasını tamamladı. 1987 yılında Hacettepe Üniversitesi Edebiyat Fakültesi Mütercim Tercümanlık Bölümü anabilim dalı başkanı olarak görev yapmaktadır. Ä°nternet soketi Soket, TCP/IP'de, veri iletişimi için gereken iki bilgi olan IP adresi ve port numarasının yan yana yazılmasıyla oluşan iletişim kanalıdır. Örneğin, 192.168.1.1 makinesine 23 numaralı porttan yapılmış olan bir bağlantı 192.168.1.1:23 şeklinde yazılır. Aynı zamanda, programlamada bir makineye bağlantı açıldığında buna "soket açma" denir. Bir soket açılınca, sistem programcıya IP adresi ve port numarasını verdiği için bu isimlendirme ortaya çıkmıştır. Uygulama servisi olan bilgisayarlar başlangıçta soketleri dinlemeyi kurarlar. İletişim halindeki sistemler arasında bir bağlantı kurulduğunda, her bir bağlantı için bir soket oluşturulur. İşletim sistemi gelen IP paketlerini soket adresine göre uygun uygulama veya servise yönlendirir. Osman AkÄ±nhay Osman Akınhay, (d. 1960, Ödemiş), Türk yazar, çevirmen. 1976'da Ankara Üniversitesi Siyasal Bilgiler Fakültesi'ne, 1980'de hapse girdi. İçeride çevirmenliğe başladı. 70 kadar kitap çevirdi. Gün Ağarmasa (2002) ve Ölüme Bakmak (2005) adlı iki romanı; Piyasa Sosyalizmi tartışması (1991) ve Özcan Özen'le birlikte hazırladığı Çeçenistan: Yok sayılan ülke (2002) ve Dünyanın Bütün Sokakları İsyanda (2003) başlıklı üç derlemesi var." Mesele Kitap" isimli yeni bir derginin editörlüğünü yapmaktadır. Aşı (tıp) Aşı, hastalıklara karşı bağışıklık sağlama amacı ile insan veya hayvan vücuduna verilen, zayıflatılmış hastalık virüsü, hastalık etkeninin parçaları veya salgıları ile oluşturulan çözeltidir . Mikroplar veya virüslerce oluşturulan hastalıklara karşı vücut, bağışıklık sistemi ile yanıt verir. Bağışıklık sisteminin hastalık etkeni vücuda girmeden, yani hastalık gelişmeden, etkeni tanıması ve onu yenecek yanıtı geliştirmesi (Örneğin vücudun gerekli antikoru üretmesi), aşılamanın temel ilkesidir. Bu amaçla hastalık yapma yetisi azaltılmış hastalık etkeni, tüberküloz (BCG) aşısında olduğu gibi, kullanılabilir. Tüm hastalık etkenleri için hastalık yetisi azaltılmış mikro organizma bulunamayacağı için, etkenin dış kılıfı gibi parçaları ya da salgıladığı maddeler, difteri (DBT) aşısı gibi, kullanılabilir. Aşı, özellikle küçük çocuklara her ne kadar korkutucu ve ürkütücü görünse de aşı sağlık içindir, aşırı veya fark edilemeyecek kadar etkisiz virüsler, salgınlar vb. için hem çok önemlidir hem de faydalı bir önlemdir. - Sağlık Bakanlığı Aşı Portali Darkwood Sakinleri Darkwood Sakinleri, çizgi roman kültürü dergisidir. Dergi Aşkın Güngör, Ayhan Öztürk, Ali Düzgün, Habip Faysal Kemerizlioğlu, Hakan Alpin, Hüsnü Çoruk, K. Ertan Sevgi, Kemal Kulaoğlu, Kenan Kablan, Metin Demirhan, Melih Tarı, Zeynep Akkuş'tan oluşan, çizgi romana ilgi duyan bir grup genç tarafından çıkarılmaktaydı. Derginin ilk sayısı 1994 yılında çıkmıştır. Derginin içeriği çizgi roman araştırmaları, denemeler, yerli ve yabancı çizgi romanlardan oluşmaktaydı. Türkiye'de çizgi romanın sanatsal ve kültürel bir birikime yönlendirilmesi ve bu doğrultuda bir altyapı oluşması amacıyla yola çıkan dergi periyodsuz olarak yayımlanmıştır. Toplam olarak 12 sayı süren macerasını 2003 yılında noktalamıştır. KÃ¶lelik Kölelik, bir insanın başka birinin malı ve mülkü olması. Başka bir kişinin malı ve mülkü olan kişiye köle, memlûk veya kul; köle sahibine ise efendi veya mevla denir. Hürriyetine sahip olmayan, başkalarının hükmü altında bulunan ve para ile alınıp satılan kişiler köle olarak adlandırılmıştır. Köle kelimesi yerine Türkçede bazen kul, bende, halayık, esir ve kadın köle için de cariye veya odalık tabirlerinin kullanıldığı görülmektedir. Çok eski tarihlerden beri savaşta esir düşenler, ağır suç işleyenler, borcunu ödeyemeyenler, korsanlar tarafından kaçırılanlar köle kabul edilir, köle pazarlarında satılırdı. Erkek kölelerin çocukları da köle olur. Cariyelerin efendilerinden oğulları Yahudi ve Arap toplumları gibi bazı toplumlarda köle kabul edilmemişlerdir. Ziraat ve ticaretle uğraşan bütün toplumlarda köleliğin çeşitli şekillerine rastlanmaktadır. Mezopotamya’da, eski Mısır’da Yunan’da, Roma’da, İslam öncesi İran, Orta Asya ve Anadolu’da yaşayan kavimlerde kölelik son derece doğal sosyal bir olgu olarak kabul edilirdi. İlk kanunlar İngiltere’de ve ABD’de 19. yüzyılın ilk çeyreğinde, 1807 yılında çıkarılmış, daha sonra diğer Avrupa devletleri onları izlemişti. Avrupa'da İngiltere'den sonra köleliği ilk kaldıran Osmanlı İmparatorluğu'dur. Osmanlı'da kölelik, Sultan Abdülmecid döneminde 1847’de bir fermanla yasaklanmıştır. 1926’da Milletler Cemiyeti bütün dünyada köleliği yasaklamış, daha sonra Birleşmiş Milletler de bu hükmü teyid etmiştir. Kölelik, Orta Çağ’ın bitimine değin, Batı toplumunun iktisadî ve sosyal açıdan ayrılmaz bir parçası olmuştur. Batı dünyasında; feodalizmin tarih sahnesinden çekilerek yerini burjuva ekonomik sistemine bırakmaya başladığı ana kadar kölelik kurumu, emek veriminin düşük ve teknik imkânların son derece kısıtlı olması sebebiyle en önemli üretim aracı olagelmiştir. Son derece ağır şartları haiz olan köle hayatında ancak 19. yüzyıl sonlarından itibaren bir miktar düzelme meydana gelmiştir. İslamiyet'ten önce de Arap Yarımadası'nda yüzyıllardır mevcut olan kölelik sisteminin şekli İslamiyet'in var olması ile daha çok askeri ve dini bir boyut kazanmıştır. Kur'an kölelerin hak ve hukuku ile ilgili birçok hususu açıklığa kavuşturup kesin hükümlere bağlamıştır. İslamiyet köleliği yasaklamamıştır. Bununla beraber köle edinmeyi zorlaştırmış ve kölelerin azad edilmesini teşvik etmiştir. Örneğin kazara bir Müslümanı öldüren kimsenin Müslüman bir köle azad etmesi emredilmiştir . Yalan yere yemin edenlere on yoksulu yedirip giydirmek veya bir köle azad etmek emredilmiştir. Buna gücü yetmeyenin ise 3 gün oruç tutması gereklidir . Ayrıca Muhammed bir hadisinde şöyle demiştir: ""Kim kölesini döverse, onun cezası kölesini âzad etmekle yerine getirilir"" . Ayrıca Sahibinden çocuğu olan bir köle, sahibinin ölümü ile özgür duruma gelir. İslam'a göre bir Müslüman çok sayıda cariyeye diğer bir deyişle kadın kölelere sahip olabilir ve Müslüman bir erkeğin bu cariyelerle nikahsız ilişkileri helal sayılır . Cariyelere, hür kadınlara uygulanandan farklı hukuk uygulanmaktadır. Örneğin bir cariyenin fuhuş yapması halinde ceza olarak cariyeye, hür kadınlara uygulanan cezaların yarısı uygulanır . İslam hukukuna göre bir köle veya cariye, efendisine belli bir özgürlük bedeli ödemek koşuluyla özgür kalabilir. Köle veya cariyenin efendisine ücret ödemesi ile özgür kalmasına mükatebe denir ve Kur'an-ı Kerim'de Nur suresinin 33. ayetinde bu husus kısmen detaylandırılmıştır . İslam'la birlikte borç veya zaruret nedeniyle birini köleleştirmek ortadan kalkmış, kölelik edinme yöntemleri sadece savaşa indirgenmiştir. . Osmanlı'da köleliğe Osman Bey zamanında da rastlanmakla beraber, kölelik kurumu Orhan Bey zamanında yerleşmiştir. Osmanlı devletinde köle kaynakları genel olarak iki ana başlık altında toplanmaktaydı.Bunlardan birisi savaşlar diğeri de ticaret yoluyla ortaya çıkan kölelikti. Haremin ortaya çıkması ise Fatih Sultan Mehmet döneminde gerçekleşmiştir. Bunda artan fetihler ve genişleyen topraklar önemli bir rol oynamaktaydı. Bu tarihlerden sonra kölelik ve bununla birlikte köle ticareti Osmanlı Devleti'nde yerini alıyor ve köle ticareti devletin de dolaylı olarak destek verdiği bir uygulama oluyordu. Ancak ilerleyen yıllarda kölelerin belirli bir çalışma süresi sonunda azat edilmesi, kölelerin evlenme haklarının sahiplerince karşılanması gibi düzenlemelerle, köle ticaretini kısıtlamaya ve kölelere yapılan kötü muameleleri önlemeye çalıştı. Bu amaçlarla birçok ferman yayınladı. Osmanlı'da kölelik, Sultan Abdülmecid döneminde 1847'de yayınlanan ferman bunların en önemlisidir ve bu fermanla köle ticareti resmi olarak kaldırılmıştır. Ancak uygulamanın önüne ancak imparatorluğun son yıllarında geçilebilmiştir. Osmanlı'dan sonra kurulan Türkiye Cumhuriyeti de köleliğe ilişkin bütün uluslararası antlaşmaların altına imza atmış ve Türkiye Cumhuriyeti'nde kölelik hiçbir zaman olmamıştır. Manisa TarzanÄ± Manisa Tarzanı, resmî kayıtlara göre Ahmeddin Carlak ya da kendi ifadesi ile Ahmet Bedevi (d. 1899 Samarra, Osmanlı İmparatorluğu - ö. 31 Mayıs 1963 Manisa, Türkiye) Kerkük kökenli bir Türkmen. Türk Kurtuluş Savaşı'ında savaştığı için İstiklal Madalyası sahibidir. Hayatını Manisayı tüm Türkiyeye örnek olacak şekilde ağaçlandırmaya adamış ve yaşadığı süre boyunca binlerce ağaç dikmiştir. Spil Dağı'nda yaşayan ve Manisa sokaklarında üzerinde sadece şort ile dolaşan Ahmeddin Carlak'a halk 1934 yapımı Tarzan filmi Manisa sinemalarında gösterime girdikten sonra yaşamını bu filmle özdeşleştirerek Manisa Tarzanı adını takmıştır. 1963 yılında hayatını kaybedince Manisa halkınca bir efsaneye dönüştürülmüş, ilde birçok heykeli dikilmiştir. Her yıl ölüm yıldönümü olan 31 Mayıs gününde Manisa'da hatırası için törenler düzenlenir. Türk Ordusu'nda hem I. Dünya Savaşı, ardından hem de Türk Kurtuluş Savaşı' na katılır. Ancak Türk Kurtuluş Savaşı'ndan hemen önce, Kafkas Cephesi'nde Kâzım Karabekir Paşa'nın komutası altında er olarak olarak görev alır. Türk Kurtuluş Savaşı' nın ardından Türkiye Büyük Millet Meclisince Kırmızı Şeritli (kurdelalı) İstiklal Madalyası ile şereflendirilir. Her resmi kutlamada göğsüne bağladığı bir palmiye yaprağının üzerine bu madalyayı takar ve tören alanına büyük bir gurur içinde katılır. Kurtuluş savaşı sonlarında İtilaf Devletleri Ordularını geri çekilişleri esnasında Batı Anadolu'daki her yeri ateşe verir. Alevler öyle kuvvetlidir ki Manisa'nın yemyeşil manzarası katran karasına dönüşür. Tutkulu bir doğa sevdalısı olarak bu durumu üzüntüyle gören Bedevi, savaş sonrasında Manisa'nın manzarasını tekrar yeşile dönüştürmek üzere burada kalmaya karar verir. Askerlik bitmiştir, ancak ona göre bu vatan için ağaç dikmek yeni bir kutsal görevdir. Azimle mücadele ederek birkaç senede mutlu sona ulaşır. Yoksul ve yalnız bir yaşam geçirir. 1 Haziran 1933'te 30 lira aylıkla bahçıvan yardımcısı olarak Manisa Belediyesi'nin kadrosuna alınır. Kendisi de yoksul olduğu halde Belediye'den aldığı aylığı fakirlere yiyecek ve giyecek almak için harcayacak kadar yardımseverdir. Yaz, kış şortla ve lastik pabuçlarla dolaşır, Sadece üzerine eski gazete sererek kullandığı ahşap bir sedirinin bulunduğu Spil Dağı'ndaki küçük kulübesinde yorgansız, yataksız ve yastıksız uyur. Tek malvarlığı bunlardır. Yaşamında fazla masrafı olmadığından paraya ihtiyaç duymaz, kazancını fakirler için harcar. Bir süre sonra saçını ve sakalını uzatmaya karar verir ve görünümünden ötürü halk ona "hacı" demeye başlar. Başkalarının 25-30 dakikada çıkabildiği Spil Dağın'daki Topkale Tepesine o, lastik pabuçlarıyla birkaç dakikada çıkar, kendi saatine göre saat 12:00 olunca muhtemelen askeriye'den kalma eski bir top arabasından 1 el top atışı yaparak saatin 12:00 olduğunu halka da bildirir. Bu yüzden halktan bazıları ona "topçu hacı" da der. 1950 Genel Seçimi'nde bayan bir öğretmenle birlikte Demokrat Parti (DP) (ki aynı adlı filmde bu parti "Ulusal Parti" olarak değiştirilmiş şekilde geçer) lehinde şehirde büyük bir kampanyaya girişir. Tüm şehir onun arkasında DP'ye destek için bir arı sürüsü gibi çalışır. Kampanyaya tüm şehir halkı katılır. Sonuçta DP kazanır. Manisa Tarzanı 31 Mayıs 1963 yılında hayata gözlerini yumar. Yaşamıyla iyi bir spor adamı ve gençlere iyi bir modeldi. Manisa Dağcılık Kulübü'nün kurulmasında yardımcı olmuştur. Ağrı, Cilo ve Demirkazık Dağlarına Tırmandı. Sinema tutkunu, okumayı seven, yeniliklere açık biriydi. Her şeyin doğal olanını kullanmayı tercih ederdi. Üzerine sürdüğü güzel kokuları bile özenle seçtiği bitkilerin yağından, kendi eliyle hazırlardı. Hep soğuk suyla duş alarak vücudunu zinde tutardı. Böylesine takdire şayan biriydi. Makam ve mevkii sahibi olmayı ve ihtiyacından çok para elde etmeyi aklından bile geçirmezdi. Hayatını Manisa'ya ve Manisalılara hizmet etmeye adamıştı. En ilginç özelliğiyse yetiştirdiği her ağaca ve çiçeğe "çocuklarım" diye hitap edip onlarla dertleşmesiydi. Bir gün başrolünde Johnny Weissmuller' in oynadığı 1934 yapımı Tarzan filmi Manisa sinemalarında gösterime girdiğinde halk, Ahmet Bedevi'nin yaşamını bu filmle özdeşleştirerek bu kahramanı Manisa Tarzanı olarak anmaya başlar. Tarih 8 Eylül 1956. Manisa Dağcılık Kulübü öğrencilerinden Engin Kongar Niğde'deki Aladağların Demirkazık zirvesine tırmanırken kayalıklardan yuvarlanarak hayatını kaybeder. Kongar bu şekilde ölen ilk dağcımızdır. Üç yıl sonra Kongarın anısına yapılan bir anıt için açılış düzenlenir ve kalabalık arasında Bedevi de vardır. Bedevi'nin aklına birden nişanlısı Meral'in ölümü gelir. O da Türk Kurtuluş Savaşında Türk Ordusuna katkıda bulunmak üzere gönüllü olarak Bedeviyle beraber cepheye giderken kayalıklardan yuvarlanarak hayatını kaybeder. Bedevi hamle yapsa da onu kurtaramaz. Bu acıyı tekrar hissederek Kongar'ın gözü yaşlı annesinin yanına gelir ve "Anneciğim üzülme, ben bu anıtın çiçeklerine her gün bakar, onları hiç soldurtmam" dedi. Manisa Dağcılık Kulübü Kurucularından Haydar AKSAKAL anlatıyor: "Tarzan'la birlikte Konya'ya gitmiştik. Orada Mevlana Müzesi'ni gezmeye karar verdik. Tarzan, kenti her zamanki gibi şortuyla geziyordu ve müzeye geldiğimizde kapıdaki görevli, onu bu kılığıyla içeri alamayacağını söyledi. İçeri girmek için direnmemiz işe yaramadı. Ancak daha sonra Tarzan, görevliye kapıdaki tabelayı gösterdi. Tabelada Mevlana'nın o meşhur sözü, "Ne olursan ol gel" yazıyordu. Bunun üzerine görevli çok mahcup oldu; özür dileyerek bizi içeri kendisi davet etti. Tarzan her zamanki gibi Konyada da kılığıyla çok dikkat çekmişti. İnsanlar onu görmek ve ona dokunmak için birbirini eziyor, zaman zaman trafiğin bile aksamasına neden oluyorlardı. Bu nedenle dönemin Konya Valisi şehirde gezmemizi yasaklamıştı ve şehirden ayrılana kadar stadyumda kalmamızı istemişti. Niğde'de de insanların izdihamı yüzünden ezilme tehlikesi atlatıp polise sığındık. Buna rağmen Tarzan insanların arasına çok karışmayan, içe kapanık bir yapıdaydı." Çıldır Gölü Çıldır Gölü, Ardahan ve Kars il sınırları içerisinde kalan göl, 123 km alanı ile Doğu Anadolu Bölgesi'nin en büyük tatlı su ve en büyük ikinci göldür. Deniz seviyesinden 1959 metre yükseklikte bulunan gölün en derin noktası 42 metredir. Çıldır Gölü, bir lâv akıntısı ile bir moloz mahrutu tarafından müştereken meydana getirilmiş bir doğal set gölüdür. Birçok dere ve pınarlarla beslenmekte olan gölün tek çıktısı kuzey batısında yer alan Ermenistan sınırında bulunan Arpaçay kolu olan Telek Çayı'dır. En büyük olanı Akçakale harabelerinin yanında yer alan adadır. Göl etrafında çok az bitki örtüsü gelişmiştir ancak gölü çevreleyen otlaklarda yoğun hayvancılık yapılmaktadır. Yılın dört mevsiminde yapılabilen balıkçılık yöre halkı için önemli bir ekonomik gelir kaynağı teşkil etmektedir. Gölde balıkçılık önemli bir insan aktivitesi olup, kışın buz tutan gölde kalın buz tabakası kırılarak balık avlanmaktadır. Gölde yakalanan en önemli balık türü (aynalı) Sazan (Cyprinus carpio). Ancak kurak geçen mevsimlerde, göl seviyesi hızla çekilmekte ve bu nedenle sazan gibi türlerin üremesi için gerekli sazlıklar daralmaktadır. Bununla beraber, birçok balıkçının yasaklara uymayarak kontrolsüz avlanmaları balık stoklarını olumsuz etkilemektedir. Gölün sadece kuzey batısında seddeyle ayrılmış bataklık ve sulak çayırlar bulunur. Genelde göl çevresi mera vasıflı olup, sert bölge iklimi tarıma olanak vermez. DSI tarafından gölü beslemek amacı ile yapılan derivasyon tünellerinin hem diğer havzalardaki kirlilik yükünü göle taşıması, hem de hayvancılık açısından çok önemli çayırların kurumasına neden olması mümkündür. Ayrıca inşaatı henüz tamamlanmamış olan Kuzey derivasyonunun Çıldır'ın çok önemli çayırlığı olan Karaçay ovasının ot verimini ciddi boyutta etkilemesi söz konusudur. Göl ve çevresindeki tarım alanlarında kullanılan tarımsal kimyasalların (özellikle de yüksek oranda azot içeren gübrenin) bilinçsizce ve yörenin ekolojik ve iklimsel koşulları göz ardı edilerek kullanılmasının göl üzerindeki kötü etkileri belirtilmektedir. Çıldır Gölü için tehdit oluşturmaktadır. Gölde aşırı bir kirlilik gözlenmemesine rağmen yine de artan bir evsel kirlilik göze çarpmaktadır. Adalardaki insan baskısının artması bu alanları kuluçka için kullanan türleri olumsuz etkilemektedir. Yapımı planlanan otel ise yeniden gözden geçirilmelidir. Son yıllarda artan turizmle birlikte insan baskısı artmış ve turistik tesisler inşa edilmeye başlanmıştır. Göl havzası, göl seviyesine nazaran takriben 200 metre alçak olan Çıldır ovasından nispeten dar olan (genişlik: 2–3 km) doğal bir set ile ayrılmıştır. Bu seddin en büyük kısmı, gölün kuzey doğusunda yükselen Papa Dağı'ndan batıya doğru inmiş uzun eski bir lâv akıntısıdır. Batıda, bu set, gölün batısında bulunan Kısır Dağı'nın Kuzeydoğu yamacından gelen bir moloz mahrutu tarafından tamamlanmıştır. Bu mahrut ile lâv akıntısı arasındaki sınır; Arpa çayı-Çıldır yolunun takip ettiği gölün kenarı boyunca yükselen geçitten geçer. Bugünkü göl havzası ile bugünkü Çıldır ovasının eskiden tek bir depresyonu teşkil etmekteydi. Bu depresyonun akıntısı Çıldır çayı vasıtasıyla Kura Nehri'ne doğru gitmiştir. Yukarda anlatılan lâvların akmasından dolayı, bu havza eskiden (lâv akıntısının cephesi ile Kısır Dağı'nın arasında açık kalmış) dar bir düzlük tarafından iki kısma ayrılmıştır. Kısır Dağı’ndan gelen moloz mahrutunun oluşması ile bu geçit tamamen kapatılarak bugünkü göl havzası Çıldır ovasından izole edilmiş ve böylece bu havza göl haline getirilmiştir. Göl, sonra Arpaçay’ın bir kolu tarafından kapılmıştır. Sonuç olarak Çıldır Gölü, bir lâv akıntısı ile bir moloz mahrutu tarafından meydana gelmiş doğal bir baraj gölüdür. Gölün ve çevresinin şekillenmesi ve bugünkü durumuna gelmesini ana hatları ile ortaya koymak bakımından sahanın geçirdiği evrimi Tersiyer başından itibaren dikkate almak uygun olacaktır. Gölün geçirdiği jeomorfolojik evrim ana hatları ile şöyledir: Çıldır gölü, yakın bir zamana kadar zaman zaman kapalı bir havza halinde kalmıştır. Ancak Pleistosen'in plüviyal devrelerinde gölün fazla suları kuzeybatıdaki Gölbelen köyündeki 1970-1975 m. yüksekliğindeki gedikten Çıldır havzasına, oradan da Kura Nehri'ne akmıştır. Öte yandan, gölün kuzey kesiminde 2.000 m. civarında yerli kaya taraçaları ve sahanlıklar bulunmaktadır. Bu sahanlıklarda yassı çakılların varlıkları plüviyal devrede gölün en az 2000 metreye kadar yükseldiğini göstermektedir. Halihazırda Çıldır Gölü güneyde bazaltlar üzerinde açılmış bir “taşma boğazı” vasıtasıyla Arpaçay'a kavuşmaktadır. Çıldır Gölünün kuzeyindeki Çıldır havzası da Kura'nın kollarından olan Kocaçay tarafından kapılarak Kura Nehri’ne bağlanmıştır. Gölün güneyinde ve kuzeyinde Pre-Neojen temel üzerinde milli, kumlu, çakıllı tabakalarla ardalanmalı olarak istiflenen volkano-sedimanter formasyon uzanmaktadır. Gölün kuzeyinde, bu formasyon batıya doğru eğimlidir. Bu formasyonun üstüne yer yer oturan bazaltların yaşı muhtemelen miyosendir. Göl sahasının doğu ve batısında ise volkano-sedimanter formasyonu örten kalın bazalt kütleleri yer almaktadır. Bunlar kuvarterner başlarında merkezi püskürmelerden meydana gelmiştir. Gölün güneyinde ise, volkanik formasyonu örten ve aşınmadan korunmuş adalar halinde Pliyo Kuvarterner göl çökelleri uzanır. Kuzeyde Çıldır Ovası’nın kenarlarında kumlu, çakıllı, killi, marnlı göl çökelleri yaygındır. Çıldır Ovası’nda ise, kalın bir alüvyal örtü bulunmaktadır. Gölün bulunduğu bölgenin temeli ise, oligosenden daha genç tüf, bloktüfü, andezitik ve bazaltik akıntılarla marn ve konglomeralardan oluşmaktadır. Bu serinin üstünde, Kuvaterner'e atfedilen bazaltik volkan grupları yükselmektedir. Hamster Hamster, cricetidae familyasına dahil kemirgen bir hayvandır. Hamsterin hikâyesi, 1930 yılında Suriye Yahudi Üniversitesi zooloji dalı öğretim üyelerinden Prof. İsrâ'el Aharûnî'nin bir dişi hamsterle 12 yavrusunu Suriye yakınlarında bir kasabada bulup almasıyla başlamıştır. Aynı üniversitede görevli Dr. Ben Menahem, bu yavrulardan iki dişi ve bir erkeği alarak çifleştirmiştir. Böylece insan eli altında yapılan ilk hamster yavruları elde edilmiş oldu. Dr. Menahem'in sahip olduğu bu hamster ailesi, bugün tüm Dünya'daki evcil hamsterlarin atası olarak kabul edilir. Hamsterler, Avrupa'da ve Asya'nın batısındaki tarım alanlarında ya da bozkırlarda toprağın altında kazdıkları karmaşık yuvalarda yaşarlar. Yuvada tabanı otlarla kaplı odalar ve kışlık yiyeceklerin saklandığı depolar vardır. Genellikle meyve, sebze ve tahılla beslendikleri için bazen tarım alanlarına zarar verebilirler. Öte yandan baykuş, atmaca, kakım ve gelincik gibi hayvanlara yem oldukları gibi insanlar tarafından da avlanırlar. Hamsterin derisi vücuduna tam yapışmamış olup esnek ve gevşek bir yapısı vardır. Âdetâ derisi, vücuduna bol gelen bir elbise gibidir. Gözleri parlak ve tam yuvarlak, ayakları tutmaya ve kavramaya uygundur. Bu yüzden iyi birer tırmanıcıdırlar. Ön ayaklarında dört, arka ayaklarında beş parmakları vardır. Kuyruk 1 cm den kısa ve küttür. Uzun tüylü varyetelerde kuyruk tamamen tüylerin altında gizlenmiştir. Boyları 15–20 cm, ağırlıkları 200 g civarındadır. Hamsterlar omnivor canlılardır. Fakat evcil türleri genellikla arpa, yulaf, buğday gibi kuru gıdalar ile beslenirler. Hamsterler yaklaşık iki yıl yaşarlar. Renk göremedikleri gibi, uzağı görme yetenekleri de fazla gelişmemiştir; buna karşılık koku alma ve özellikle işitme duyuları çok iyidir. Hamsterleri diğer kemirgenlerden ayıran en ilginç özellikleri yanaklarındaki keseleridir. Hamsterler, yiyeceklerini bu keselerde toplar ve yuvalarına taşıyarak depolarlar. Bu keseler yanaktan başlar ve omuz üstünde biter. Bir hamster, kesesinde kendi vücut hacminin yarısı kadar yiyeceği taşıyabilir. Hamster TÃ¼rleri Hamsterlar HakkÄ±nda Bilgiler Adres Çözümleme Protokolü Adres Çözümleme Protokolü (Address Resolution Protocol, ARP) ağ katmanı adreslerinin veri bağlantısı katmanı adreslerine (IP adreslerinin MAC adreslerine) çözümlenmesini sağlayan bir telekomünikasyon protokolüdür. 1982 yılında RFC 826 aracılığıyla tanımlanmıştır. STD 37 kodlu bir internet standardıdır. Yerel ağların oluşturulmasında en çok kullanılan ağ arayüzü Ethernet'tir. Sistemlere Ethernet arayüzü görevi gören ağ kartları takılarak, sistemler yerel alan ağlarına (LAN) eklenmektedir. Ethernet arayüzleri birbirlerine çerçeve (frame) gönderebilmeleri için kendilerine üretim sırasında verilen fiziksel adresleri (MAC adresi) kullanırlar. 48 bit olan bu fiziksel adreslerin ilk 24 biti üreticiyi belirtir. Kalan 24 bit de üreticiler tarafından ürettikleri ürünleri adreslendirmek için kullanılır. 48 bitlik bu adres her donanım için eşsizdir. TCP/IP protokolünün kullanıldığı ağlarda, uzunluğu 32 bit olan IP adresleri kullanılır. Ağ katmanından iletim için alt katmanlara aktarılan bir paketin doğru yere ulaştırılabilmesi için, paketteki ağ katmanı adresinin veri bağlantısı katmanında ve fiziksel katmanda fiziksel adrese çözümlenmesi gerekmektedir. Çünkü bu iki katmanda farklı adreslendirme yöntemleri kullanılmaktadır. Bu iki farklı adres uzayı arasındaki çözümleme sürecini düzenleyen protokole Adres Çözümleme Protokolü (Address Resolution Protocol) denmektedir. Veri bağlantısı katmanında Ethernet ve ağ katmanında IP protokollerinin arasında çalışması amacıyla yazılmasına karşın, tasarımı aşamasında bu protokolün ileride farklı ağ katmanı ve veri bağlantısı katmanı protokolleri arasında da kullanılabileceği göz önünde bulundurulmuştur. Dolayısıyla genel bir ifadeyle söylemek gerekirse, bu protokol, ağ katmanı adreslerinin bağlantı katmanı adreslerine çözümlenmesini sağlar. Ancak IPv6 ile çalışan ağlarda bu protokolün işlevini komşu saptama protokolü görmektedir. Bir paketin yerel ağda başka bir bilgisayara gönderilebilmesi için IP adresinin yanında donanım adresinin de bilinmesi gerekir. Kaynak sistem, iletişim yapmak istediği hedef sistemin fiziksel adresini (MAC addresi) öğrenmek amacıyla yerel ağdaki tüm bilgisayarlara özel bir istek yollar. Bu isteğe ARP İsteği denmektedir. ARP isteği ( İngilizce: "ARP request" ) çerçevesinin kaynak MAC adresi bölümünde ARP isteğini yapan bilgisayarın MAC adresi ve çerçevenin hedef MAC adresi bölümünde ise FF-FF-FF-FF-FF-FF adresi yer alır. Bu çerçeveyi alan anahtar (switch), almış olduğu bu ARP isteği paketini tüm portlarına gönderir. ARP isteğinin içerisinde hedef sistemin IP adresine ait olan fiziksel adres (MAC adres) sorulmaktadır. Anahtara bağlı olan tüm bilgisayarlar bu ARP isteğini alırlar. Sorulan IP adresi kendilerine aitse bu ARP isteğine, ARP Reply ile cevap verirler. "ARP Reply" cevabı kaynak bilgisayara yine anahtar tarafından ulaştırılır. Bu şekilde kaynak bilgisayar hedef bilgisayarın MAC adresini öğrenmiş olur. Bundan sonraki iletişim anahtarın anahtarlama tablosu (switching table) üzerinden gerçekleştirilir. Bazı düğümler fiziksel adres öğrenme süreçlerini azaltmak için, diğer sistemlerin ARP sorgulamalarını sürekli dinleyerek kendi ARP tablolarını güncel tutabilirler. Böylece kendisi daha önce herhangi bir aktarım yapmasa bile, diğer sistemlerin IP-fiziksel adres dönüşüm bilgisine sahip olurlar. Gerekli durumlardaki mesajlaşmalarda kolaylık sağlaması için bir ARP mesaj yapısı oluşturulmuştur. Bu mesaj yapısı herhangi bir protokol için fiziksel/donanım adres çözümlemesi amaçlasa da genelde IP ağlarında MAC adreslerine ulaşmak için kullanılır. Donanım Adres Tipi Her bir veri hattı katman protokolüne bu alanda kullanması için verilen numara. Örneğin Ethernet 1. Protokol Adres Tipi Her bir protokole bu alanda kullanılması için verilen numara. Örneğin, IP 0x0800. Donanım Adres Uzunluğu Donanım adresinin byte cinsinden uzunluğunu gösterir. Ethernet adresi 6 byte uzunluğundadır. Protokol Adres Uzunluğu Logical Adresin byte cinsinden uzunluğu. IPv4 adresi 4 byte uzunluğundadır. Operasyon Gönderen belirli operasyonları sergiler: istek için 1, cevap için 2, RARP isteği için 3 ve RARP cevap için 4. Gönderen Donanım Adresi Donanım adres gönderici. GÃ¶nderen Protokol Adresi Protokol adres gönderici. Hedef DonanÄ±m Adresi Alıcıya yönelik donanım adresi. Bu alanda istekler önemsenmez. Bir istek mesaji gönderilirken Varış Donanım Adresi’nin tamamı sıfır yapılır. Hedef Protokol Adresi Alıcıya yönelik protokol adresi. Bir IP paketi gönderilmeden önce Ethernet ağlarında iki paket daha aktarılır ve paketin gönderileceği düğümün fiziksel adresi bulunur. Bu işlemi aynı varış düğümüne gidecek paketler için tekrar tekrar yapmak anlamsızdır. Bu nedenle bir IP_adresi-Donanım_adresi eşlemesi yapıldığında bu bilgi bir süre ARP cep belleğinde tutulur. Belli bir süre kullanılmamış adresler, bellekte yer sorunu varsa silinir. Bir ARP mesajı alan düğüm aşağıdaki işlemleri gerçekleştirir 1)Mesajın geldiği düğümün IP adresi ve MAC adresilerinin ARP cep belleğinde olup olmadığının testi yapılır. Varsa eski donan覺m adresinin yerine, gelen mesajdaki donan覺m adresi yaz覺l覺r. 2)Mesajın operasyon bölümüne bakılır. Bu bölüm istek mesajı ise bir cevap mesajı hazırlanır. Cevap mesajında, gelen mesajdaki gönderen ve varış adreslerinin yerleri değiştirilir. Gönderen donanım adresi bölümüne mesajı hazırlayan bilgisayarın donanım adresi yazılır. Operasyon alanına, 2 değeri verilir. Bu bölüm cevap mesajı ise daha önce istek gönderilmiş olup gelen bilgiler cep belleğe eklenir. Yayınlanan tüm ARP mesajlarındaki verilerin ARP cep belleğine konması, cep belleğin kısa sürede dolmasına neden olur. Bu nedenle, bilgisayarlar sadece kendilerini hedef alan ARP mesajları ile ilgilenirler. RARP, yeni çalıştırılmış (new-booted) bilgisayarların Ethernet adreslerini ağa duyurması ve kendi IP adresini sormasını sağlar. Bunlar disksiz bilgisayarlardır ve bu bilgisayarlar için RARP sunucusu bu sorulara cevap verir. IP adres istekleri, yerel alan ağı dışına çıkamadığı için isteklerin oluştuğu yerel alan ağlarında bir RARP sunucusu olması gerekir. Bu sorunu çözmek için alternatif bir başlangıç protokolü (bootstrap) önerilmiştir: BOOTP. BOOTP, UDP mesajları ile haberleşir bu nedenle yerel alan ağlarını geçebilir. BOOTP’nin detayları RFC 951,RFC 1048 ve RFC 1084’te verilmiştir. BOOTP’nin dezavantajı IP ve Ethernet adres eşlemesinin manuel olarak yapılmasıdır. ARP ve RARP birbirinden farklı işlemlerdir. ARP her sunucunun kendi donanım adresi ve protokol adresi arasındaki haritalamayı bildiğini farzeder. Diğer sunucular hakkında edinilen bilgi küçük bir bellekte tutulur. Bütün sunucular eşit statüdedir. İstemci ve sunucu arasında hiçbir ayrım yoktur. RARP"de ise durum farklıdır. İstemcilerden gelen istekleri cevaplamak ve protokol adresinden donanım adresine veri tabanı haritalanması için daha fazla sunucuya gereksinim duyar. Adres Çözümleme Protokolünün çalışma esaslarını düzenleyen standartlar şunlardır: Milletlerarası Ahvali Şahsiye Komisyonu Milletlerarası Ahvali Şahsiye Komisyonu (veya Uluslararası Kişi Halleri Komisyonu / La Commission Internationale de l'État Civil / International Commission on Civil Status) uluslararası alandaki gelişmelerin, bireylerin vatandaşlık ve nüfus kayıtlarında meydana gelecek değişikliklerin izlenmesi, bununla ilgili sorunların çözümü konusunda işbirliğini zorunlu hale getirmesi sonucu, (CIEC) 25 Eylül 1950 yılında İsviçre’nin Bern şehrinde Fransa, Belçika, Lüksemburg, Hollanda ve İsviçre arasında imzalanan bir protokol ile kurulmuştur. Devletler arasında ekonomik, siyasi, idari ve kültürel ilişkiler teknolojideki hızlı gelişmelerle birlikte giderek yoğunlaşmış, bunun bir sonucu olarak ülkeler arasındaki nüfus hareketleri de önemli bir şekilde artmıştır. Ahvali şahsiye kayıtları, bir yandan vatandaşların sosyal ve hukuki haklarını belirlerken diğer yandan devletlerin saygınlığını ilgilendirmesi nedeniyle etkin, güvenilir ve süratli bir şekilde yerine getirilmesi gereken önemli bir kamu hizmeti haline gelmiştir Komisyon üyeliğine sırası ile 24 Eylül 1953'te Türkiye, 27 Eylül 1956’da Almanya, 4 Eylül 1958’de İtalya, 3 Eylül 1958’de Yunanistan, 14 Eylül 1961’de Avusturya, 13 Eylül 1973'te Portekiz ve 13 Eylül 1974 yılında İspanya alınmıştır. Komisyon Türkiye, Almanya, İtalya, Yunanistan, Avusturya, İspanya, Portekiz, İngiltere, Macaristan, Hırvatistan ve Polonya’nın da katılımıyla büyümüş ve önemli bir uluslararası kuruluş haline gelmiştir. Vatikan, İsveç, Rusya, Litvanya, Slovenya ve Kıbrıs ise Komisyon’a gözlemci ülkelerdir. Komisyonun resmi dili Fransızca olup, merkezi Fransa’nın Strazburg kentindedir. Türkiye Komisyon’a 1953 yılında katılarak sonradan üye olan ilk ülkedir. Aynı zamanda bugüne kadar Komisyon tarafından imzaya açılan sözleşmelerde en fazla imza ve onaya sahiptir. Bugüne kadar imzaya açılan 31 sözleşmenin 27’sini imzalamış, 24’ünü onaylamış olup, 22’si yürürlüğe girmiştir. Milletlerarası Ahvali Şahsiye Komisyonunun temel amacı, şahısların durumuna, aileye ve vatandaşlığa ilişkin konularda komisyona üye devletlerin hukukunu inceleyerek, ahvali şahsiye ile ilgili üye devletlerde yürürlükte bulunan hükümleri ahenkleştirmeye yönelik çalışmalar yapmak, üye devletlerin nüfus idarelerindeki teknikleri geliştirip iyileştirmektir. RARP RFC 903 dosyasında tanımlanmış olan RARP (İngilizce" Reverse Address Resolution Protocol", yani "Ters Adres Çözümleme Protokolü"), bir TCP/IP ağında MAC adresleri ile IP adresleri arasındaki bağı yapmak için kullanılır. RARP'da iki mesaj kullanılır: Sanılanın aksine, RARP "saf" bir iletişim için kullanılmaz: RARP'ın istek sorusunda genelde soran ve soruşturulan MAC adresi olarak aynı MAC adresi yazılır, dolayısıyla RARP'ın asıl amacı lokal makinenin IP adresini öğrenebilmektir. Öte yandan, cevapta sadece o makinenin IP adresi bilinecektir; yani ağ maskesi, varsayılan ağ geçidi ve DNS sunucusunun adresi gibi girdiler olmayacaktır. Dolayısıyla, RARP ile IP adresini elde edebilmiş olan bir makine, bu bilgiye sahip olmasına rağmen iletişim kurmakta güçlük çekecektir. Bu bilgilere de ulaşabilmek için, günümüzde RARP yerine DHCP kullanılır (RARP ise hiçbir şekilde kullanılmaz). Öte yandan, çok basit veya çok eski kimi cihazlar hala RARP kullanıyor olabilir. ARP (İngilizce" Address Resolution Protocol", yani "Adres Çözümleme Protokolü") ise RARP'ın yaptığının tersini yapar, yani hangi IP adresinin hangi MAC adresine tekabül ettiğini bulur. RARP sunucusu RARP sunucusu, RARP protokolünde RARP isteklerine (sorularına) cevap veren bir sunucu yazılımı veya donanımıdır. Günümüzde çok nadir rastlanır, zira cihazlar IP adresi elde etmek için RARP yerine DHCP kullanır. İşlemci önbelleği İşlemci önbelleği, CPU'nun hafızadaki verilere ulaşma süresini azaltan bir donanımdır. Ana belleğe(RAM) kıyasla küçük, hızlı ve işlemci çekirdeğine yakındır. Sık kullanılan veriler ya da en güncel veriler işlemci önbelleğinde saklanır. Günümüzde pek çok CPU, birden çok seviyede önbellek içerir, bu önbellekler verilerin yanı sıra komutları da bünyesinde tutar. Moore Yasası’nın belirttiği üzere işlemci başarımının bellek başarımına oranı yılda yaklaşık %50 artar. Bu da zaman geçtikçe, işlemci hızının bellek hızından çok daha büyük olmasına sebep olur. Gün geçtikçe artan bu fark, bilgisayar mimarîsinde çeşitli sorunlar meydana getirmiş, işlemci hızının oldukça yüksek değerlere ulaşmasına rağmen, bu hızın tam verimle kullanılamamasına sebep olmuştur. Yani bellek konusunda bir darboğaz oluşmuştur. Bu yüzden 1980 lerde, işlemci saati "20 Mhz" değerlerine ulaşmaya başladığında mimarî geliştiricileri, işlemciyle bellek arasında bir "tampon" görevi gören ön belleği üretmişler ve işlemci yongası üstünde kullanmaya başlamışlardır. Ön belleğin çalışma ilkelerinden biri "yerellik ilkesi" (İng. ")’dir. Yerellik ilkesine göre iki tür yerellik vardır. İşlemcinin son ulaştığı ögeye yakın bir zamanda yeniden ulaşmak istemesi olasıdır. Bu sebeple son ulaşılan ögelerin işlemciye yakın tutulması gerekir. Bellekten okunan bir ögenin yakınındaki adreslerde bulunan ögelere ulaşmak istemesi olasıdır. Bu sebeple okunan ögenin yakınındaki adreslerde bulunan verilerin işlemciye yakın tutulması gerekir. Yerellik ilkesinden yararlanarak, çalıştırılan programların büyük ölçüde hızlanması sağlanır çünkü pek çok program yüksek sayıda döngü içerir ve yerellik sayesinde bellekte yakın adreslerde tutulan döngü komutları ön belleğe alınıp oldukça hızlı bir şekilde işlenebilir. Tasarımda istenenlere göre büyük boyutlu, ama yüksek zaman erişimine sahip ya da yüksek zaman erişimli, ama düşük kapasiteli bellek kullanılır. Ön belleğin başarımını artırmak için tasarımcılar çeşitli yollar düşünmüşlerdir. Ön bellekte başarımı artırmak için üç yöntem uygulanabilir. Bu başarım ilkelerini gerçekleştirirken mühendisliğin pek çok dalında olduğu gibi birinden kazanç sağlamak için diğer ilkeden ödün verilmesi çoğu zaman kaçınılmazdır. Ön bellekte, gerekli başarımı sağlamak için aranan verinin ön bellekte olup olmaması ve varsa nasıl bulunacağı konusu önemli bir konudur. Bu da ön bellekteki öbeklerin (İng. " Tampon Kuzuyatağı, Yavuzeli Kuzuyatağı (diğer isimleri Miseyri, Miseri, Gözübüyük), Gaziantep ilinin Yavuzeli ilçesine bağlı bir mahalledir. Kuzuyatağı mahallesi Gaziantep'in Yavuzeli ilçesine bağlıdır. Gaziantep il merkezine 65 km, Yavuzeli ilçesine 25 km uzaklıktadır. Ã‡oklu arabellekleme "Çoklu arabellek", hesaplama yapılan ile gösterilmekte veya oynatılmakta olan belleklerin ayrılması işlemidir. Birçok alanda kullanılır: Uygulama programlama arayüzü Uygulama programlama arayüzü (UPA; İng. , kısaca API), bir yazılımın başka bir yazılımda tanımlanmış işlevlerini kullanabilmesi için oluşturulmuş bir tanım bütünüdür. API, Web uygulaması, İşletim sistemi, veritabanı, donanımlar yahut yazılım kütüphanesi için kullanılabilir. Günümüzde yoğunlukla web tabanlı uygulamlarda istemci (client) ve sunucu (server) arasındaki iletişimi sağlayan bir sözleşme olarak kullanılmaktadır. Öyle ki istemci spesifik bir formatta veri talep eder ve her halükarda