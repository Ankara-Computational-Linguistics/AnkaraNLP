Avrupa'dan 1,3 milyon insan yerleştirilmiştir. Bunların, 1 milyonu Yahudi olmak üzere 1,1 milyon insanın öldürüldüğü tahmin edilmektedir. Yaklaşık 900.000 kişi kampa geldikleri anda doğrudan gaz odalarına gönderilmiş ya da vurularak öldürülmüştür. Kalan 200.000 kişi, hastalık, eksik beslenme, kötü muamele, tıbbi deneyler nedeniyle ve daha sonra gönderildikleri gaz odalarında ölmüştür. Ortalama 6 ay içinde ölen tutsaklar, en ağır şartlarda günde en az 10 saat çalıştırıldılar. Gaz odalarına gönderilirken, saç kesme, ceset toplama, yakma gibi işlemleri de yine kendileri yapıyorlardı. İkinci Dünya Savaşı’ndan önce Auschwitz, eski adıyla Oscwinchim, yarısı Yahudi olan 14 bin kişinin yaşadığı sakin bir kasabaydı. Auschwitz ismi, Holokost sürecinde kurban olanların ve dolayısıyla II. Dünya Savaşı'ndaki Nazi dehşetinin sembolü olmuştur. Bu kamplarda, Yahudi, Roman, eşcinseller gibi Nazilerin düşman ilan ettikleri gruplar başta olmak üzere 6 milyon kişi ölmüştür. 1979 yılında UNESCO'nın İnsanlığın Kültür Mirası listesine eklenen bu iki kampın kalıntıları ve Yahudi mezarlığı, Auschwitz-Birkenau Devlet Müzesi ve Holokost anma mekânı olarak kamuya açılmıştır. 1940 yılında kurulan ilk kamp "Auschwitz I"'de tüm kampların yönetim merkezi de bulunuyordu. Burada yaklaşık 70.000 Polonyalı entelektüel ve Sovyet savaş esiri hayatını kaybetmiştir. Auschwitz-Birkenau çalışma ve imha kampı olarak düzenlenmiştir ve 6 gaz odası ile 4 ölü yakma tesisini barındırır. Hemen gaz odasına gönderilmeyen yüzbinlerce tutuklu, tasavvur edilemeyecek kadar zor koşullar altında çalışmaya zorlanmış, işkence görmüş, soğukta bırakılmış, açlığa terkedilmiş, hastalıkları tedavi edilmemiş, tıbbi deneylerde kullanılmış ve sonunda da gaz odasında öldürülmüştür. Bunlara ek olarak 40 km²'ye dağılmış 39 yan kampı ile beraber "KZ Auschwitz III Monowitz" diye bir toplama kampı daha vardır. 26 Eylül 1941'de Rudolf Höß, 100.000 Sovyet savaş esiri için bir çalışma kampı kurulması yönünde emir alır. Bu kamp "Brzezinka" 'da (Birkenau) "KZ Auschwitz I" 'in yaklaşık 3 km. uzağında kurulur. Naziler yöre halkını evlerini terk etmeye zorlar, inşaat malzemesi elde etmek üzere evleri yıkarlar. Kamp yaklaşık 5 km² alana kurulmuştur. Bu geniş alan içinde farklı bölümleri olan kampın tamamı kuvvetli elektrik akımı verilmiş dikenli tellerle çevrilmiştir. Başlangıçta bu kampın, savaş esirlerinin ve tutukluların zorunlu olarak SS için çalışması amacıyla kurulduğu sanılıyordu. Kampın asıl işlevi birkaç ay sonra ortaya çıktı. 1941 sonlarında "KZ Auschwitz I" 'de denemeleri yapılan Zyklon B adı verilen zehirli gazla 1942 yazında gaz odasında ölümler başlatıldı. Önce Sovyet komiserler ve çalışamayan tutuklular öldürüldüler. Kısa süre sonra da anne ve çocuklar ve diğer çalışamayacak kişiler kampa getirildiklerinde hemen ayıklanarak gaz odalarına gönderilmeye başlandı. 1942 Haziran'ından (ya da bazı belgelere göre Nisan'dan) itibaren toplu olarak kampa getirilen yüzlerce yahudi anında öldürülmüştür. Böylece Auschwitz-Birkenau, bir imha kampı işlevi kazanmış, aynı zamanda, kötü koşullardaki bir çalışma ve toplama kampı olarak kullanılmaya da devam etmiştir. Kurbanlar kampa genellikle, hayvan taşımakta kullanılan vagonlardan oluşan trenlerle getiriliyor, Auschwitz Garı'na gelince doğrudan kampa götürülüyorlardı. 1944 yılında peronlar kampın içine kadar uzatılır (ilk fotoğrafa bakınız). Bazen tamamı doğrudan gaz odalarına gönderiliyor, bazen de hasta, zayıf, yaşlı ve çalışamayacak durumda olanların ayıklanması süreci yaşanıyordu. Bu ayıklama işlemini genellikle, caniliği ile tanınan kamp doktoru Josef Mengele yönetmiştir. Auschwitz-Birkenau'da altı binada gaz odası vardır. Ancak bunların hepsini aynı anda kullanmak mümkün olmamıştır. 1943 yılının ilk yarısında, gaz odalarının alt kısmı olan 100 m²'lik dört yakma kısmı devreye sokulur. İnşaatta dört ayrı firma çalışmış, yakma fırınları J. A. Topf und Söhne firması tarafından imal edilmiş, montajı yapılmış, tamir ve bakımı üstlenilmiştir. Ayırma işlemi sonucunda hayatta kalanlar, kampın yakınındaki endüstri işletmelerinde çalışmak zorundaydılar. Bunlardan biri I.G. Farben firması için sentetik benzin ve sentetik kauçuk üreten bir tesisti. Diğer bir büyük Alman firması Krupp'un da Auschwitz'in hemen yakınında fabrikaları vardı. Bu firmalar Nazi yöneticilere her işçi için kira ödüyor, dolayısıyla SS mensupları esirler üzerinden gelir elde ediyorlardı. Kampın özel bir alanı kadınlar bölümüydü. "Kanada" isminde bir başka alanda, Alman hükümetine iletilmek üzere, öldürülen tutukluların eşyaları toplanırdı; kıyafetler, ayakkabılar, bavullar ve insan saçlarından oluşan dağlarda, gözlük, oyuncak, yüzlerce kilo takma altın diş, mücevher, para, hisse senedi, banka defterleri vs. bulunuyordu. Almanya ile savaşan Müttefikler, 31 Mayıs 1944'ten itibaren detaylı olarak tüm kampların havadan görüntülerini elde ederler. 2003 yılında Royal Air Force, Auschwitz üzerindeki casus uçuşlarından elde edilen, yanan ceset yığınlarının da görüldüğü ilk fotoğrafları yayımlamıştır. Kaçmayı başaran iki tutuklu Rudolf Vrba ve Alfred Wetzler, 1944 yazında kampın tam tarifini ve planlarını hazırlayarak Müttefiklere ulaştırırlar. Witold Pilecki gönüllü olarak esir konumunda kampa girerek, Batılı Müttefiklere birçok rapor gönderir. 13 Eylül 1944 tarihinde ABD bombardıman uçakları Auschwitz yakınlarındaki "Buna-Werke" isimli fabrikaya bir saldırı düzenler ve kayda değer bir zarar verir. Müttefik hava güçlerinin kampı ve esirleri oraya ulaştıran demiryollarını bombalaması gerekmez miydi sorusu hâlâ tartışılmaktadır. 17 Ocak ve 23 Ocak 1945 arasında 60.000 kişi kamptan çıkartılarak batıya doğru bir nevi tehcire zorlanır. Bu yürüyüşe katılamayan güçsüz ya da hasta 7.500 tutuklu kamplarda ya da çevresinde kalır. 300'den fazlası vurularak öldürülür. Kızıl Ordu'nun hızlı ilerlemesinin planlanmış bir imha hareketini önlediği yönünde tahminler yürütülmüştür. 27 Ocak 1945'te General "Pawel Kurotschkin" komutasındaki Sovyet 60. Ordu Ukrayna cephesi birlikleri öğleden önce "Auschwitz III Monowitz" kampına gelirler. Orada bırakılmış yaklaşık 600 ila 850 tutukludan 200'ü tıbbi yardıma rağmen takip eden günlerde güçsüzlükten ölür. Birlikler, 27 Ocak öğleden sonra ana kamp "Auschwitz I" ve "Auschwitz-Birkenau" kamplarına girerler. Birkenau'da 4.000'i kadın olmak üzere 5.800 güçsüz ve hasta tutuklu geride bırakılmıştır. Dezenfekte edilen barakalarda, enfeksiyonlu, eksik beslenmiş ve travmalı tutuklulara bakım yapılır. Birkaç gün sonra dünya kamuoyu bu hunharca eylem konusunda bilgilendirilir. Kamplarda, SS'in geride bıraktığı bir milyondan fazla giysi, yaklaşık 45.000 çift ayakkabı ve 7 ton insan saçı bulunur. UNESCO, 1979 yılında Dünya Kültür Mirası listesine Auschwitz-Birkenau kampını ekledi. 2011 yılında, Auschwitz müzesi 1,400,000 ziyaretçi çekmiştir. Papa II. John Paul 7 Haziran 1979 tarihinde kampa giden tren rayları üzerinde bir ziyaret gerçekleştirdi. 4 Eylül 2003 günü, İsrail Hava Kuvvetlerinden üç F-15 Eagles, bir törenle Auschwitz-Birkenau üzerinden bir uçuş gerçekleştirdi. Uçuşu Holokost'tan kurtulanın oğlu Tümgeneral Amir Eshel, tarafından yürütüldü. Albert Speer Berthold Konrad Hermann Albert Speer (19 Mart 1905, Mannheim - 1 Eylül 1981, Londra), Nazi Almanyası'nın II. Dünya Savaşı boyunca Silahlanma Bakanı. Modern görüşlere sahip başarılı bir mimar, Nasyonal Sosyalist Alman İşçi Partisi'ne ilk katılanlardan, Hitler'in yakın dostu. Savaştan sonra, Nazi yönetiminin bizzat içinde yer almış biri olarak kaleme aldığı iki otobiyografik eseri Üçüncü Reich'ın işleyişini açığa çıkaran önemli eserler olarak değerlendirilir. Varlıklı bir orta sınıf bir ailede, Mannheim şehrinde doğdu. "Albert Friedrich Speer" ve "Luise" çiftinin üç oğlundan ikincisiydi. 1918 yılında, ailesi yazlık evi olan Heidelberg'de Schloss-Wolfsbrunnenweg'a kalıcı olarak taşındı. Kayak ve dağcılık gibi sporlar yaptı. Heidelberg okulundaki Almanya'da alışılmadık olan Ragbi futboluna katılımcı oldu. Kendisi bir matematikçi olmak istiyordu ama babası Speer'i eğer bu işi seçtiyse "para olmadan hayatını sürdüremeyeceğini, bir pozisyonu olmayan ve bu yüzden bir geleceği olmayan bir meslek olduğunu" söyledi. Bunun yerine Speer, babası ve dedesinin izlerini takip ederek mimarlık okudu. 1923'teki hiper enflasyon krizi sırasında ailesinin geliri sınırlıydı. Speer, çok beğenilen Karlsruhe Üniversitesi'nde mimarlık çalışmalarına başladı. 1924 yılında kriz bittiğinde "çok daha saygın" olan Münih Teknik Üniversitesi'ne gitti. 1925 yılında bu kez Berlin Teknik Üniversitesine transfer olarak Heinrich Tessenow'un altında okudu. 1927 yılında sınavları geçtikten sonra Tessenow'un asistanı oldu. Münih ve Berlin'de eğitime devam eden Speer, sonuçta Tessenow'un altında çalışmış, Rudolf Wolters ile 50 yıla yayılan yakın bir dostluğa başlamıştı. 1928'de Berlin-Charlottenburg Teknik Üniversitesi'nde asistan oldu. 1931'de Nazi Partisi'ne (üye no: 474481) ve SA'ya girdi. Adolf Hitler'in temsilcisinin kurmayında bölüm başkanı, aynı zamanda büyük toplantıların teknik ve sanatsal donatımdan sorumlu alt bölüm başkanı oldu. Paul Troost, 21 Ocak 1934 tarihinde vefat ettiğinde, Speer etkili Nazi Partisi'nin baş mimarı olarak onun yerini aldı. Yine bu tarihte Nürnberg'deki Parti kongresi arazisinin inşası'nda, 1936'da Berlin'in yeniden biçimlendirilmesiyle görevlendirildi. 1937'de profesör oldu. Berlin'in genel yapı işleri müfettişi, 1938-1939 yıllarında yeni şansölyelik binası'nın inşaat şefi oldu. Albert Speer 1939'dan 1942'ye kadar "Speer'in Yapı İşleri Kurmayı" şefi, 9 Şubat 1942'den itibaren Reich Silahlanma ve Mühimmat Bakanı oldu. Todt Örgütü'nün şefi, Yol, Su ve Elektrik Genel Müfettişi, NSDAP Teknik Ana Dairesi Başkanı oldu. 2 Eylül 1943'te silahlanma ve üretim işlerini devralarak Reich Silahlanma ve Savaş Üretimi Bakanı görevine getirildi. 1944'te, Nazi Almanyası müttefik bombardımanı altındayken silah üretimini iki katına çıkartmak gibi zor bir işi gerçekleştirdi. Speer 22 Nisan 1945 tarihinde Führerbunker'i ziyaret etti. Hitler sakin ve biraz rahatsız görünüyordu ve ikisi uzun süren bir ayrıklıktan sonra bir süre sohbet ettiler, bu sırada Hitler yaptığı eylemlerini savundu ve Speer'e intihar etme ve vücudunu yaktırma niyetinden haberdar etti. Speer, Hitler'in 19 Mart 1945 tarihinde emrettiği "çorak toprak politikasını" sabote ettiğini itiraf etti ancak daha sonra Hitler'in gözlerinden yaşlar süzüldüğünü görünce kendisine olan kişisel sadakatinden emin olabileceğini söyledi. Aslında Speer, Hitler sevgilisi Eva Braun'u bir Fieseler Storch uçağıyla Berlin'den uzaklaştırmak istemişti fakat Hitler bu teklifi kabul etmedi. Ertesi sabah Speer, Hitler'in sertçe kendisine veda etmesi ile Führerbunker'i terk etti ve Hamburg'a dönmek için ayrılmadan önce hasarlı Başbakanlık binasını son bir kez daha gezdi. 29 Nisan tarihinde, Hitler'in intiharından bir gün önce, Hitler, içinde Speer'in hükümetten düştüğünü belirten nihai bir siyasi vasiyet yazdırdı ve Speer'in yerine Karl Saur'u göreve atadı. Speer Hamburg'dan, Berlin'de kuşatılmış olan birliklere havadan silah ve cephane ikmalini organize etti. Hitler'in ölümünden sonra Speer, Karl Dönitz başkanlığındaki sözde Flensburg Hükûmeti'nde, bu kısa ömürlü rejimde önemli bir rol aldı. 8 Mayıs'taki Alman askerlerinin teslim olmasının ardından iki hafta sonra 15 Mayıs'ta müttefik bir heyet gelerek, Speer'den hava savaşının etkileri hakkında bilgi vermek isteyip istemediğini sordular. Speer bunu kabul etti ve önümüzdeki birkaç gün içinde çok çeşitli konularda bilgi verdi. 23 Mayıs'ta, Alman kuvvetlerinin teslim edilmesinden iki hafta sonra, Müttefikler Flensburg Hükûmeti üyelerini tutukladı ve Nazi Almanyası resmî bir şekilde sona erdi. Albert Speer savaş sonunda Flensburg'da, Glücksburg Şatosu'nda yakalanarak tutuklandı. Speer birkaç Nazi yetkilisi ile beraber gözaltı merkezlerine götürüldü ve sorguya çekildi. Eylül 1945'te kendisine savaş suçlarından yargılanacağı söylendi ve birkaç gün sonra Nürnberg'e götürüldü ve orada hapsedildi. Nürnberg Uluslararası Askerî Ceza Mahkemesi'nde yargılandı. Speer, savaş suçları ve insanlığa karşı suçlardan suçlu bulundu. 1 Ekim 1946'da 20 yıl hapis cezasına çarptırıldı. Sekiz hakimden üçü (ikisi Sovyet ve biri Amerikalı) ilk önce Speer'e ölüm cezasını savundularsa da, diğer yargıçlar buna onay vermediler yargıçların karar verilmesi için iki gün tartışmasından sonra 20 yıl hapis cezası verilmesinde uzlaştılar. Sanıklardan on ikisi ölüme mahkûm (gıyaben, Martin Bormann'da dahil) edildi ve üçü beraat etti, sadece yedi sanık hapis cezasına çarptırıldı. 18 Temmuz 1947 tarihinde, Speer ve diğer altı mahkûm, Nazi rejiminin bütün eski yüksek yetkilileri, ağır koruma altında Nürnberg'den Berlin'e uçakla götürüldü. Mahkûmlar, Batı Berlin'de İngiliz Sektöründe yer alan Spandau hapishanesi'ne götürülüp yerleştirildiler. Mahkûmların anılarını yazması yasaklandı ve posta servisi oldukça sınırlandırıldı ve sansür edildi. Speer oldukça fazla kitap okumaya zaman harcamıştır. Spandau Cezaevi'nin bir kütüphanesi vardı. 1952'de mahkûmların Berlin, Wilmersdorf'daki merkez kütüphanesinden kitap sipariş etmesi mümkün hale getirildi. Speer obur okuyucu idi ve Spandau'da tek başına ilk üç yılda 500'ün üzerinde kitabı okuyup tamamladı. Speer, klasik romanlar, gezi, eski Mısır kitapları ve Lucas Cranach, Édouard Manet, ve Cengiz Han gibi kişilerin de biyografilerini okudu. Speer'in destekçileri onun serbest bırakılması için sürekli çağrılar yaptılar. Speer'in cezasının bitmesi için destek olanlar arasında Charles de Gaulle, Amerikalı diplomat George Ball, eski ABD Yüksek Komiseri John J. McCloy ve eski Nürnberg savcısı Hartley Shawcross'da bulunmaktaydı. Willy Brandt, Speer'in en güçlü savunucusu oldu. Sovyetler inatla serbest bırakılması önerisine karşı çıktılar. Speer, tam cezasının bitme süresi olan 1 Ekim 1966'da gecenin bir yarısında serbest bırakıldı. Albert Speer, 20 yılı aşkın hapis hayatından sonra özgürlüğünün ilk saatlerini geçirdiği Berlin'de otelin lobisinde, dışarıdaki cadde de kalabalık bir şekilde Muhabirler ve fotoğrafçılar kendisini bekledi. Speer'in serbest bırakılması dünya çapında bir medya olayı oldu. Albert Speer Ekim 1973'te, Ludovic Kennedy tarafından sunulan BBC kanalının Hafta ortası programı üzerinde görüşme yapmak amacıyla sahte isimle Londra'ya uçarak İngiltere'ye ilk ziyaretini gerçekleştirdi. İngiliz göçmenlik yetkilileri kendisinin gerçek kimliğini keşfedince Heathrow Havalimanı'nda yaklaşık 8 saat süreyle gözaltına alındı​​. Dönemin İngiltere İçişleri Bakanı Robert Carr, Speer'in ülkeye girişine 48 saatliğine izin verdi. Albert Speer sekiz yıl sonra, yeniden "BBC Newsnight" programına katılmak için Londra'da iken bir felç geçirdi ve 1 Eylül 1981 tarihinde öldü. Speer, Alman asıllı İngiliz bir kadınla bir ilişki kurmuştu ve ölünceye kadar onunla birlikteydi. Beş Şehir Beş Şehir, Ahmet Hamdi Tanpınar'ın, hayatının tesadüfleri olan Ankara, Erzurum, Konya, Bursa, İstanbul şehirlerini anlattığı deneme türü eseri. Bir gezi kitabından yahût bir seyahatnâmeden çok farklıdır; çünkü sâde târihî bilgi, kuru gezi rehberi, bir şehir coğrafyasından farklı olarak his, sanat, estetik, kültür ve bilgi birikimi içerisinde yoğurulmuş bir yapıttır. Tanpınar, eserinin konusunu ""Beş Şehir'in asıl konusu hayatımızda kaybolan şeylerin ardından duyulan üzüntü ile yeniye karşı beslenen iştiyaktır. İlk bakışta birbiriyle çatışır görünen bu iki duyguyu sevgi kelimesinde birleştirebiliriz. Bu sevginin kendisine çerçeve olarak seçtiği şehirler, benim hayatımın tesadüfleridir."" olarak ifâde etmiştir. Beş Şehir eski ile yeninin dâimi bir çatışmasıdır aslında. Sürekli bir hesaplaşma, bir karşılaştırma söz konusudur eserde. Tanpınar, geçmişe güncelin penceresinden bakarak bir inşa eyleminde bulunmuştur. Beş Şehir'in ilk şekli önce Ülkü mecmuasında dizi yazı olarak yayımlanır. Bu yazıların neşrinden sonra Tanpınar bu illere Konya'yı da ilâve ederek denemelerini kitaplaştırır. Beş Şehir'in ikinci baskısı ise 14 yıl sonra 1957 yılında yayımlanır. Bu ikinci baskı da birçok farklılık ve ilaveler, eksiltmeler göze çarpar. En fazla ekleme ve çıkartmanın İstanbul'da yapıldığı görülür. En uzun bölüm İstanbul'dur. Tanpınar'ın bu eseri ayrıca yabancı dillere de çevrilmiştir. Bunlardan 2'si Fransızca, biri de Almanca'dır. Bu eserler şunlardır: Çevirileri ile birlikte diğer baskıları da ilâve edilirse toplamda 18 kez basılmış bir eserdir. Kanal 1 Kanal 1, Ciner Medya Grubu'na bağlı televizyon kanalı. 3 Mayıs 2005'te Merkez TV'nin isim değiştirmesiyle kurulan kanal, 27 Mart 2006'ya kadar tematik yayın yapmış, bu tarihten sonra ise ulusal yayın yapmaya başlamıştır. Ağırlık olarak sinema filmleri ve çeşitli program yayınları yapan kanal, 26 Ocak 2010'da yayınını sona erdirmiş ve frekansını Bloomberg HT'ye devretmiştir. İlk olarak 3 Mart 2004'te Merkez TV olarak atv'nin ikinci kanalı olarak yayına başladı. Kurulduğu dönemde bağlı bulunduğu medya grubu olan "Merkez Medya Grubu"ndan adını alan kanal, sonradan isim değiştirme kararı aldı ve 3 Mayıs 2005'te "Kanal 1" kuruldu. Kurulduğu ilk dönemde tematik yayın yapan "Kanal 1", daha sonra 27 Mart 2006'da ulusal yayın yapmaya başladı. İçlerinde Kanal 1 ve atv'nin de bulunduğu birçok televizyon kanalı ve gazeteye "Merkez Medya Grubu" olarak 1 Nisan 2007'de TMSF tarafından el konuldu. Fakat Ciner Grubu, "Kanal 1"i, Merkez Medya Grubu'na ait diğer kuruluşları kiralamasından sonra kurduğu gerekçesiyle geri aldı. Kanal ulusal yayın yaptığı dönemde birçok ataklar yapmış ve Türkiye'de yayın yapan majör kanallar arasında kendine yer bulmaya çalıştı. 2006'da FIFA Dünya Kupası yayın haklarını alarak yayınladı. Genellikle sinema filmleri ve program ağırlıklı yayın yapan kanal, önce AGB'nin reyting ölçümlerinden de çıktı, ardından da 26 Ocak 2010'da yayınlarını sonlandırdı. Karasal yayın hakkını Habertürk'e devrederken, uyduda ise yerine Ciner Medya Grubu ile New York Belediye Başkanı Michael Bloomberg'in kontrolündeki Bloomberg LP ortaklığında Bloomberg HT adlı ekonomi kanalı kuruldu. çalışmıştır. "Kanal 1 Ana Haber"'i sırasıyla hafta içleri; hafta sonlarÄ±; sunmuÅŸtur. Scene (korsan) Scene, bilişim suçları ile telif hakları ihlali olarak bilinen yasa dışı yazılım kopyalama, kırma(crack), anahtar yapıcı üretme(keygen), elde edilen yasa dışı ürünleri internet üzerinde kendi kapalı alt kültür ortamları içerisinde paylaşan ve dağıtan tüm dünya ülkelerinden insanların içerisinde yer alabildiği sayıları 500 ile 1000 kişi arasında olduğu tahmin edilen alt kültür ortamında yer alan kişilerin içinde bulundukları ortam için kendi aralarında kullandıkları isimlendirme. Scene üyelerinin bağlı oldukları kurallar ya da alt kültürün anayasası da diyebileceğimiz kuralların tümüne Scene Rules denilir. Tüm üyeler yüzde yüz bu kurallara uymakla yükümlüdür. Scene üyeleri ait oldukları grup irc kanallarında yazılımsal 128 ya da 256 bit kripto algoritmaları kullanırlar. Her scene dahili kanalın kripto şifresinin farklı olduğu sanılır ya da ön kabul edilir. Her bir scene üyesi dünyanın neresinde olursa olsun yazdığı kısa bir dahili mesaj saniyeler içinde tüm dünya scene üyelerinin eline geçer. Bu türden haberleşme yöntemlerinin adının scene nfo olduğu belirlenmiş ancak örnek içerik tespit ele geçirilememiştir. SSL, TLS ve SSH teknolojilerini de dünya da en etkin olarak kullanan ilk ve tek ortam yine scenedir. Bu konuda kişileri tekil olarak tespit etmek mümkün olmamakla birlikte bu teknolojilerin günümüzde geldiği noktanın kökeninde aslında scene vardır. Bu durumda oldukça dikkat çekicidir. Çünkü en zor yakalanan insanlar scene üyeleri olmuştur. Bu kapsamda beyaz scene denilen bir yöntemle FBI'ın scene içine sokulma çabaları olmuş ve bunda kısmen başarılı da olunmuştur bir ölçüde. Haberleşmeleri deşifre edilemeyen ama ama içeride yakalanan zayıf bir halka sayesinde FBI sisteme kendini sunucu sahibi olarak sokmuş ve ancak 2 yıllık bir izleme sonucunda ancak 5 kadar grubu dünyada aynı anda yaptıkları operasyonla 20 ülke üzerinde yakalayabilmiş ama diğerlerine yine de ulaşamamıştır. Scene içinde kategori adı ne olursa olsun tüm scene ürünlerinin (yazılım, film, oyun...) ortak adı release'dir. Scene içinde bulunan alt gruplar; release grupları, kurye grupları, bağımsız kuryeler ve bağlı oldukları sunucu gruplarının sahip ve yöneticileri. Bunun çözümlenmesinde yazılıma ya da genel anlamda ürüne ulaşabilenler release grup olarak scene içinde yer alırlarken bunlarda kendi içinde hiyerarşik olarak 1 ile 5 kişi arasında olabilen gönüllü görev bölüşümü yapan üyelerden oluşan hücre mantıklı yapılardır. Release gruplar dünyanın neresinde olursa olsun son kullanıcının eline herhangi bir biçimde geçen yasa dışı cd ya da dvd materyalin dağıtıma çıkmadan önceki ilk konak yerleridir. Onlar (release gruplar) olmasa kimsenin eline hiçbir şey ulaşamaz demek bir anlamda doğru olacaktır. Kendi aralarında Scene olarak adlandırılan alt kültür üyelerinin zaman içinde deneyimlerle oluşturdukları kuralların bütününe kendi aralarında verdikleri isimdir. Scene içinde konumu ne olursa olsun her bir birey bu yasaları gözetmek ve uygulamakla yükümlüdür. Kurallar kendi içlerinde de gruplandırılırlar; örneğin bir ürünün paketlenme biçimi hakkında olabilen teknik kurallar ile bir de etik denilebilecek türde güvenlik öncelikli kurallar gibi. Tespit edilen kurallardan bazıları: Tespit edilen veriler ve bilgiler açısından sceneden her şey dahili gevşek ahlaki değerleri olan üyelerce fxp gruplarına taşınırlar. Onlardan da torrent kullanıcılarına geçer ve p2p ortamlarına kadar inebilmektedir. Bu aşamada üyelerin hem scene hem de hiyerarşik olarak daha alt olan kültür ortamlarında da bulunabilme durumları söz konusu olmaktadır. Eğer scene her anlamda katışıksız olarak kendi kurallarını uygulayabilmiş olabilseydi son kullanıcı durumunda olan insanların eline hiçbir şey geçmemesi gerekirdi diye düşünülür. Tespit edilebilen scene kuralları bağlamında "yazılım ürünlerinin" kullanımı dışında hemen her alanda yasal durumlara çok dikkat etmeleri ve gözetmeleri bu alt kültür üyelerinin eğitimli ve muhtemelen IT sektörü içerisinde yer aldıkları düşüncesinin konu üzerinde araştırma yapan kişi ya da kuruluşlarda oluşmasına yol açmaktadır. Scene içinde yer alanların tümü için geçerli olan Scene Rules kurallar bütününün içinde yaptırım olarak gerçek dünya karşılığı 'idam cezası' olarak uygulandığı düşünülen cezadır. Tespit edilebilen ya da öyle olduğu düşünülen Scene Ban nedenleri: Scene Ban uygulamasını yapan ya da talep ettiği düşünülen kişi üyenin bu işlemi gerçekleştirmek için kullandığı yazılı ortamın scene nfo olduğu düşünülmektedir. Yazan üye bunu dahil olduğu alt grup sisteminde yayınlar (release eder) oradan da tüm dünya, kıta ve ülke karargâh sistemlerine anında dağıtılır Biz Ziya Paşa Ziya Paşa, doğum adıyla Abdülhamid Ziyâeddin, (d. 1829, İstanbul - ö. 17 Mayıs 1880, Adana), Tanzimat devri devlet ve fikir adamı, gazeteci ve şair. Osmanlı İmparatorluğu'nda 19'uncu yüzyılın en önemli devlet adamlarından birisidir ve Tanzimat edebiyatının en fazla eser veren yazarlarındandır. Şinasi ve Namık Kemal ile birlikte “"batılılaşma"” kavramını ilk defa ortaya atan Osmanlı aydınları arasında yer alır. Sultan Abdülaziz döneminde Avrupa'ya kaçarak Jön Türkler'e katıldı. Çıkardığı gazete aracılığıyla devrin hükûmetini eleştirdi. Yurda döndükten sonra vali olarak hizmet verdi ve görev yeri olan Adana'da vefat etti. ""Âyinesi iştir kişinin lafa bakılmaz / Şahsın görünür rütbe-i aklı eserinde"" ve ""Nush ile yola gelmeyeni etmeli tekdir / Tekdir ile uslanmayanın hakkı kötektir"" gibi kimi beyitleri darb-ı mesel olmuştur. Adana'da 1950'li yıllarda ana cadde işlevi kazanan işlek yol, adını Ziya Paşa'dan alır. 1829 yılında İstanbul'da dünyaya geldi. Babası, Galata Gümrüğü'nde kâtiplik yapan Erzurum'un İspir ilçesinin Kerab köyünden Feridüddin Efendi, annesi Itır Hanım'dır. Asıl adı ""Abdülhamid Ziyâeddin"'" dir. Öğrenimine İstanbul Kandilli başladı. Süleymaniye yakınlarındaki "Mekteb-i Ulum-i Edebiyye"ye devam etti. Arapça ve Farsça öğrendi. Bir süre Sadaret Mektub-i Kalemi'nde katip olarak çalıştı. Bu sırada devam ettiği Arapça ve Farsça dersler ile klasik edebiyatta ustalığını ilerletti; devrin şair ve alimlerinin bir araya geldiği Lebib Efendi Konağı’ndaki toplantılara katıldı. Şairlikte ve Sadaret Kalemi’ndeki başarılarını takdir eden Sadrazam Mustafa Reşit Paşa'nın aracılığıyla 1855'te sarayda Mâbeyn-i Hümâyun Katipliği'ne atandı. Bu sırada Fransızca öğrendi. Molière'in Tartuffe adlı eserini “"Tartüf yahut Riyanın Encamı"” adı ile çevirerek Türk edebiyatının ilk manzum tercüme piyesini ortaya koydu Louis Viardot’un “"Endülüs Tarihi"”, Cheruel ve Lavelle adlı yazarların “"Engizisyon Tarihi"” adlı eserlerini Fransızcadan Türkçeye çevirdi. Bir yandan da Hersekli Arif Hikmet Bey’in Laleli’deki evinde düzenlenen Encümen-i Şuara Topluluğu toplantılarına katıldı. 1859’da Mustafa Reşit Paşa'nın vefatından sonra sadrazam olan Mehmet Emin Ali Paşa ile anlaşamadığından yeni görevlere atanarak saraydan uzaklaştırıldı. Bu sırada yazdığı “"Terci-i Bend"” şiiri ile ilk defa edebiyat alanında ün sağladı. 132 beyit uzunluğunda, divan tarzında bir eser olan bu şiirde kainat ve dünyayı yeni bir bakışla kavrama çabası görülür ve devrin hükümeti üstü örtük olarak eleştirilir. Saraydan uzaklaştırıldıktan sonra önce Atina elçiliğinde görevlendirilen Ziya Paşa, 1861'de Kıbrıs Mutasarrıfı oldu ve "Paşa" unvanını aldı; Kıbrıs’ta sıtmaya yakalandığı gibi bir çocuğunu ve babasını orada kaybetti; 1863'te Amasya, 1865’te Canik Mutasarrıfı oldu; 1866’da İstanbul'a dönebildi; Kıbrıs dönüşü hasta olan eşini de kaybetti. Yönetime muhalif olan İttihak-ı Hamiyet Cemiyeti'nin (sonraki adıyla Yeni Osmanlılar) üyesi olan Ziya Paşa, Diyarbekirli Filip Efendi’nin çıkardığı "Muhbir" gazetesindeki hükûmeti eleştiren yazılar yayımlaması yüzünden Nisan 1867’de yeniden Kıbrıs'a atandı. Kısa bir süre önce saraya küskün olarak Paris’e yerleşen Osmanlı devlet adamı ve Mısır prensi Mustafa Fazıl Paşa, İstanbul'a gönderdiği bir adamı vasıtasıyla Ziya Paşa’yı ve birkaç ay önce Erzurum’a vali muavini olarak atanan ancak gitmeyen Namık Kemal’i Paris’e davet etti; onlara geçimlerini sağlayacak kadar para tahsis edeceğini bildirdi. İki şair, Avrupa’ya gidip Mustafa Fazıl Paşa’nın koruyuculuğunda kalemleri ile hükümete muhalefet etme teklifini kabul ettiler. Kendilerine gerekli gördükleri kimseleri de beraberinde getirebilecekleri bildirilmişti. Ali Suavi ile Agah Efendi’yi de davete karar verdiler. Mithat Paşa’yı gidişlerinden haberdar ettikten sonra birlikte Fransız Büyükelçiliğinin yardımı ile ülkeden kaçarak İtalya’nın Messina Limanına gittiler. Ziya Paşa, Namık Kemal ve Messina’da buluştukları Suavi Efendi, 30 Mayıs 1867’de Paris’e vardı. Mustafa Fazıl Paşa’yı konağında ziyaret ettiler. Yaşça büyüklüğü nedeniyle Ziya Paşa grubun lideri durumundaydı. Avrupa hayatı Paris’te başlayan Ziya Paşa, kısa bir süre sonra Paris sergisi için şehre Osmanlı Sultanı Abdülaziz’in gelecek olması nedeniyle geçici olarak ülkeden ayrılmayı uygun buldu. 30 Haziran 1867’de Namık Kemal, Âgah Bey ve Suavi Bey birlikte Londra’ya gitti. Ziya Paşa, Abdülaziz’in Avrupa seyahatinin devamında Londra’ya gelmesi üzerine Brighton’a çekildi ancak Sultan’a “"Ziya Paşa’nın Arzuhali"” adlı dilekçe şeklinde yazılmış eserini sundu. Eser, sadrazam Ali Paşa aleyhine yazılmış siyasi tenkit ve hicivdir. Yeni Osmanlılar Cemiyeti, Abdülaziz’in seyahatinden sonra çalışma programını oluşturdular; bu programa göre Namık Kemal ve Ziya Paşa’nın ""Hürriyet"" adlı bir gazete çıkarması kararlaştırıldı. Hürriyet'in ilk sayısı, 29 Ağustos 1868’de çıktı. Bu ilk sayıda Ziya Bey’in Osmanlı kabinesini yeren bir yazısı yayımlandı. Yazı, Abdülaziz ile barışıp İstanbul’a dönmüş olan Mustafa Fazıl Paşa’nın istediğinden çok daha ağır bir makale idi; Mustafa Fazıl Paşa bu nedenle Yeni Osmanlılar Cemiyeti'nin tahsisatlarını kesmekle tehdit etti. Yeni Osmanlılar Cemiyeti'nin eleştilerine engel olmak için Hariciye Nazırı Fuat Paşa da daha önce Londra elçisine bir yazı göndererek bu yayınların İngiliz hükümeti ile anlaşarak durdurulmasını istemişti. Bu nedenle Ziya Paşa İngiltere’de soruşturmaya uğradı ve kefaletle serbest kalabildi. Mustafa Fazıl Paşa’nın yardımlarının gittikçe azalması üzerine Mısır Hidivi İsmail’in desteğini kabul eden Yeni Osmanlılar, bu destek ile gazeteyi çıkarmayı sürdürdüler. Namık Kemal’in yönetiminde çıkarılan gazetede zaman zaman Namık Kemal ve Ziya Paşa’nın birbirine zıt fikirler içeren makaleleri yayımlandı. Ziya Paşa’ya göre ülkenin içinde bulunduğu kötü durumun sebebi vezirlerin suistimali, Namık Kemal’e göre ise sistemin bozukluğu idi. Ziya Paşa yazılarında açıkça Ali Paşa hükümetine hücum ediyordu. Bu durum, Ali Paşa ile anlaşamayan Mısır Hıdivi’ni memnun ediyordu. Ancak Namık Kemal Mısır Hidivi aleyhine polemik yürütüyordu. Aralarındaki anlaşmazlık, Namık Kemal’in Mustafa Fazıl Paşa’nın isteğine uyarak 6 Eylül 1869’da gazeteden ayrılmasına yol açtı. Öfkeye kapılan Ziya Paşa, elindeki toplu parayı Mustafa Fazıl Paşa’ya geri gönderip Cenevre’ye çekildi. Hidiv İsmail’in kendisiyle temas kurup destek sağlaması üzerine 13 Eylül 1869’dan itibaren gazete Cenevre’de Ziya Paşa yönetiminde çıkmaya başladı. Ziya Paşa bir süre sonra Londra’ya geçti ve burada da Hürriyet'i yayımlamayı sürdürdü. Gazetenin 78. sayısında Ali Suavi’nin “"Ali Paşa Muhakemesi"” başlıklı makalesinde bulunan “"Ali Paşa’nın öldürülmesi gerektiği"” yolundaki ifadeler nedeniyle İngiliz makamları tarafından tutuklanan Ziya Paşa, kefalet ile serbest kalınca Fransa’ya kaçtı. 1870 yılı Nisan ayında İsviçre’ye geçti ve yeni bir matbaa kuramayınca Hürriyet'i 89. sayıdan itibaren taşbasması olarak çıkardı. Gazete, son sayısını 29 Mayıs 1870'te yayımladıktan sonra kapandı. Hürriyet'in kapanmasından sonra yeni bir gazete çıkarmak isteyen ancak bunu başaramayan Ziya Paşa'nın İstanbul’a dönmesine sadrazam Ali Paşa’nın ölümünden (8 Ağustos 1871) sonra izin çıktı. İstanbul’a döndükten sonra 1872-1876 arasında çeşitli memuriyetliklerde görevlendirildi. Bir süre geçim sıkıntısı çekti. Abdülaziz’in tahttan indirilmesi ve yerine II. Abdülhamit’in tahta çıkarılmasından sonra kurulan Anayasa Komisyonunda yer aldı. Bu sırada Maarif Müsteşarlığı görevinde idi ancak müsteşarlığın işlerinden ziyade anayasa hazırlıkları ile uğraştı. Anayasanın 23 Aralık 1876’da ilan edilmesinden sonra Genç Osmanlılar’ı tutuklama ve sürgünlerle çevresinden uzaklaştıran padişah Abdülhamit, Ziya Paşa’yı İstanbul’dan uzaklaştırmak için vezir rütbesi ile Suriye’ye vali olarak gönderdi. Üç buçuk ay süren Suriye valiliğinden sonra Konya’da bir yıl valilik yapan ve eğitimle ilgili çalışmalar gerçekleştiren Ziya Paşa, son olarak 1878 yılında Adana’ya vali olarak atandı. Adana’da eğitim ve kültür alanında faaliyet gösterdi. Bursa valisi Ahmet Vefik Paşa’yı örnek alarak bir tiyatro binası inşa ettirdi, temsil vermek üzere İstanbul’dan bir tiyatro heyeti getirtti ve Fransızcadan piyes tercüme etti. İmarla ilgili faaliyetlerde bulundu; Gülek nahiyesinde bir rüştüye açtı. 2 yıla yakın valilik yaptığı Adana’da 17 Mayıs 1880’de sirozdan hayatını kaybetti. Büyük bir cenaze töreninin ardından Adana Ulu Camii yanına defnedildi. 1881 yılında Adana valisi Abidin Paşa tarafından Ziya Paşa için türbe yaptırıldı. Türbenin etrafı 1960'larda park haline gelmiştir. İki evlilik yapmış olan Ziya Paşa'nın ilk evliliğinden Hayali Bey, Seniha Hanım, Vahid Ziya Bey adlı üç çocuğu olmuştur; ikinci evliliğini Saadet Hanım ile yapmıştır. Tanzimat çağı yazarları arasında Namık Kemal ve Abdülhak Hamit Tarhan’dan sonra en çok eser verenlerden birisi Ziya Paşa’dır. Daha çok şiir tarzında eser verdi. Eserlerinde baskıcı yönetime karşı özgürlükleri ve meşrutiyeti savundu. Batılılaşma yanlısı, yenilikçi Tanzimat Edebiyatı'nın öncüleri arasında yer aldı. Namık Kemal ve Şinasi ile birlikte yeni Türk edebiyatının temellerini attı. Türk edebiyatının kendi geleneğine sahip çıkmasını istedi, şiir ve yazı dilinin halkın dili olması gerektiğini savundu. Şiirlerinde divan şiir biçimlerini kullandı ama içerikte hak, adalet, uygarlık, hürriyet gibi temaları işledi. "Terci-i Bend" ve "Terkîb-i Bend" isimli iki şiirinde ise insanın yargısı ve gerçeği kavramanın olanaksızlığı, Tanrı'nın mutlak egemenliği gibi metafizik konular üzerinde durdu. Bu iki ünlü manzume, başlıbaşına bir eser olarak pek çok defa basıldı. 1874-1875'te Arap, Fars ve Türk şairlerin şiirlerini “"Harâbât"” adlı 3 ciltlik ansiklopedide topladı. Antoloji için yazdığı manzum önsöz, “"Mukaddeime-i Harabat"”, ayrı bir eser olarak da basılmıştır. Bu önsözde divan edebiyatını övmesi, Namık Kemal ile aralarının bozulmasına sebep olmuş; Namık Kemal karşılık olarak ""Tahrib-i Harâbât"" adlı manzumeyi kaleme almıştır. Ziya Paşa'nın manzum eserlerleri önce damadı Hamdi Paşa tarafından “"Eş’ar-ı Ziya"” adıyla, daha sonra Süleyman Nazif tarafından ”"Külliyat-ı Ziya Paşa"” adı altında birer ciltte toplandı. Ali Paşa’yı hicvetmek için yazdığı “"Zafername"” adlı bir manzumesi de vardır. Ziya Paşa, şiir dışında siyasi konular üzerine küçük kitaplar kaleme aldı. “"Rüya"”, “"Veraset-i Saltanat-ı Seniyye"”, “"Ziya Paşa’nın Arzuhali"” bu eserlerdendir. Gazetelerde yazdığı makaleler arasında "Hürriyet"in 7 Eylül 1868 tarihli 11. sayısında yayımladığı “Şiir ve İnşâ” başlıklı makalesi çok meşhur olmuştur. Bu makalesinde şiirde halk şiirinden faydalanmak ve halkın anlayabileceği dili kullanmak gerektiğini söyler. "Engizisyon Tarihi" ve "Endülüs Tarihi" adlı iki Fransızca tarih kitabını Türkçeye kazandırdı; Molière’in "Tartüffe" eserini Türkçeye çevrirerek Türk edebiyatının ilk manzum piyesini ortaya koydu. Jean-Jacques Rousseau’dan yaptığı ""Emile"" tercümesi yayınlanmış eserleri arasında yer aldı. Ziya Paşa, ""Âyinesi iştir kişinin lafa bakılmaz" "Şahsın görünür rütbe-i aklı eserinde"" şeklindeki deyimleşen beyitin de yazarıdır. Lamb of God Lamb of God, beş kişiden oluşan Amerikan groove metal ve metalcore grubu. 1994 yılında, Virginia eyaletinin Richmond şehrinde kurulan grup; vokalist Randy Blythe, gitaristler Mark Morton ile Willie Adler, bas gitarist John Campbell ve baterist Chris Adler'dan oluşmaktadır. Grup ayrıca New Wave of American Heavy Metal hareketinin bir parçası kabul edilir. Kuruluşundan bu yana Lamb of God, altı stüdyo albümü, bir konser albümü, bir toplama albüm ve üç DVD yayınladı. ABD'deki toplam satışları iki milyonu buldu. 2007'de "Redneck" şarkısıyla Grammy Ödülleri'ne En İyi Metal Performansı dalında aday gösterildi. 2006'da ikisi Ozzfest ve biri Slayer'ın The Unholy Alliance Tour'u olmak üzere üç kez turneye çıktı. Download Festival, Sonisphere Festival, Soundwave Festival ve Megadeth'in ana grup olduğu Gigantour da dahil olmak üzere pek çok festivalde sahne aldı. 2008-2010 yılları arasında Metallica (World Magnetic Tour) ile turneye çıkarken, bunun hemen ardından Mayhem Festival 2010'da ana grup olarak sahne aldı. 2010'da "Set to Fail", 2011'de "In Your Words" şarkılarıyla Grammy Ödülleri'ne aynı daldan tekrar aday gösterilse de ödül kazanmayı başaramadı. Grubun son albümü "", 24 Temmuz 2015'te yayınlandı. 1990 yılında Virginia Commonwealth Üniversitesi'nde tanışan Mark Morton, Chris Adler, John Campbell ve Matt Conner tarafından Burn the Priest isimli, dört kişiden oluşan ve vokalisti olmayan bir grup kuruldu. Dörtlü, soğuk kış günlerinde Adler'ın Richmond'daki evinde çalarak başladı. Campbell o günleri "Ev hiç sıcak değildi. Her yerimizi donduran soğuk, bizi gerçekten sarhoş ediyordu ve biz gaz yağı ısıtıcının yanında metal şarkıları yazmaya çalışıyorduk." diyerek hatırlıyor. Mezuniyetten sonra, Morton yüksek lisansı için Chicago'ya gittiğinden, Conner ise başka bir gruba katıldığından gruptan ayrılmak zorunda kaldı. Ayrılanlar yerine gruba gitarist Abe Spear alındı. Yaklaşık beş yıl süreyle Richmond ve Virjinya'daki mekanlarda çalan grup, enstrümantal müziğin ötesine geçmeye karar verdiğinde Randy Blythe vokal olarak gruba dahil oldu. Blythe'in gruba katılmasının ardından bir sene sonra, 1995'te, grup kendi ismini taşıyan ilk demosunu yayınladı. Demonun ardından 1997 yılında Burn the Priest, yedi inçlik 2 bölünmüşü (ZED ve Agents of Satan'ı) kaydetti. Morton Chicago'dan dönüp gruba tekrar katıldığında Virjinya yakınlarında çalan grup, iki yıl sonra Steve Austin'in yapımcığında Legion Records ile "Burn the Priest" isimli albümünü yayınladı. Grup daha sonra, mp3.com ile teklilerin ve diğer parçaların toplanmasıyla oluşan 'Sevens and More' isimli bir toplama CD yayınladı. 1999'da Burn the Priest ismini Lamb of God olarak değiştirdi. Yeni ismin dini bir anlam içermemesiyle birlikte grubun ismini değiştirmesinin nedeni, insanların satanist bir metal grubu olduklarını düşünmesi ve grubun kadrosunun değişmesiydi. Aynı yıl Abe Spear'ın gruptan ayrılmasıyla oluşan gitarist boşluğunu Chris'in kardeşi Willie Adler doldurdu ve Willie'nin de gruba katılmasıyla birlikte Prosthetic Records ile anlaşma imzalandı. Yeni isim ve şirketle birlikte grup, ikinci albümü "New American Gospel" 'ı Eylül 2000'de yayınladı. Allmusic'ten Patrick Kennedy albümü beş üzerinden dört yıldız ile değerlendirdi. Chris Adler de albümü "Klasik bir kayıt. Kariyerimizin en ağır, ancak çabuk yayılan albümlerinden birini yapmaya yetecek tüm unsurlara sahiptik. Bizi zaptetmek kolay değildi; öyle ki, ne yaptığımızı ilk anda biz de anlamamıştık." diyerek yorumladı. Lamb of God, 6 Mayıs 2003 tarihinde üçüncü stüdyo albümü "As the Palaces Burn" 'ü yayınlamadan önce iki sene sürecek bir turneye çıktı. Turnenin ardından "As the Palaces Burn" yayınlandı; "Rolling Stone" 'dan Kirk Miller, albüme beş üzerinden üç verdi ve albüm hakkında şunları yazdı: "Aşırı davranmakla birlikte Slipknot hayranı olan çağdaşlarının çoğunun tersine, Lamb of God titizlikle hazırlanmış bir metal saldırısı başlatıyor." Albüm, "Revolver" ve "Metal Hammer" tarafından 2003'ün en iyi albümü seçildi. Ardından grup, katıldığı ilk Headbangers Ball turnesindeki konser görüntülerini kaydetti ve bunları "Terror and Hubris" adlı bir DVD'de birleştirerek yayınladı. Başarılı olan DVD çalışması "Billboard" Top Müzik Videoları Listesi'ne 31. sıradan giriş yaptı. Ağustos 2004'te Lamb of God, "Ashes of the Wake" albümünü yayınladı. Albüm, "Billboard" 200'e 27. sıradan giriş yaptı ve daha ilk haftasında 35,000'den fazla sattı. Bu albüm aynı zamanda grubun yeni şirketi Epic Records ile yayınladığı ilk albümüydü. Allmusic'den Johnny Loftus, "PVC goofs ve Alice in Chains taklitçileri yüzünden tıkanan tarzı, Lamb of God güç, öfke, gelenek ve zanaat denklemi ile dengeliyor." diyerek albümü övdü. Albüme ismini veren parça "Ashes of the Wake"e Testament'in gitaristi Alex Skolnick ve Megadeth'in eski gitaristi Chris Poland eşlik etti. Lamb of God, bu yıllarda katıldığı turneler olan Ozzfest 2004'ün ikinci ayağı ve Sounds of the Underground tour 2005'te "Ashes of the Wake" albümünü destekleyen, bu albümün parçalarına da yer veren konserler verdi. 2005'te "Revolver" dergisi, Mastodon'ın "Leviathan" albümünün ardından ikincilikle albümü Yılın En İyi Albümü seçti. Yine "Revolver" dergisi, albümün "Laid to Rest" teklisinin klibini En İyi Müzik Videosu dalında aday gösterdi. Grubun daha önce de yaptığı bir uygulama olan turne görüntülerini kaydedip yayınlamak, bu turne için de geçerli oldu ve grup, turnedeyken performans görüntülerini kaydedip "Killadelphia" adıyla hem DVD hem de CD olarak yayınladı. Bu DVD, 2007'de Recording Industry Association of America tarafından platin sertifikaya layık görüldü. 2006'da albümün ilk teklisi "Laid to Rest"in cover sürümü "Guitar Hero II" 'de oynanabilir parça olarak yer aldı. Şarkının orijinal sürümü 2009'da "Guitar Hero Smash Hits" için yayınlandı. Şarkının indirilebilir sürümü ise "Rock Band" 'da mevcut. Ağustos 2006'da Lamb of God, beşinci stüdyo albümü "Sacrament" 'i yayınladı. Albüm, "Billboard" 200'e sekizinci sıradan giriş yaptı ve daha ilk haftasında 65,000'den fazla satarak "Ashes of the Wake" 'in ilk hafta satışlarının neredeyse iki katı kadar satış yaptı. Albüm hakkındaki eleştiriler genellikle olumluydu. İlk yorumu yapan "Stylus Magazine" 'den Cosmo Lee şunları ifade etti: ""Sacrament" grubun unutulmaz şarkılarını içeriyor. Müzikal olarak hiç yağlı değil." IGN'den Ed Thompson ise "Sacrament" için "2006'ın en iyi metal albümlerinden biri" dedi. Ve "Blender" dergisinden Jon Pareles albüm için bir benzetme kullanarak şunları sarf etti: "bütün yol boyunca koşarak hızlanıyor". Grup, albümü desteklemek için çeşitli turnelere katıldı. Bunlar: Slayer, Mastodon, Children of Bodom ve Thine Eyes Bleed ile katıldığı The Unholy Alliance; Megadeth'in ana grup olduğu Gigantour; kendilerinin ana grup olduğu Ozzfest; Download Festival ve Killswitch Engage, Soilwork ve DevilDriver ile katıldıkları özel bir iş birliği içeren turnedir. Lamb of God, 2007'de Grammy Ödüllerine "Redneck" şarkısıyla aday gösterildi; fakat Slayer'ın "Eyes of the Insane" şarkısına karşı kaybetti. Aralık 2007'de grup, albümü "Sacrament: Deluxe Producer Edition" olarak tekrar yayınladı. İki diskten oluşan paketin ilk diski "Sacrament" 'in bütün şarkılarını içerirken ikinci disk CD-ROM'da albümün bütün vokal, bas, gitar ve bateri parçaları 192kbit/s MP3 formatında satın alanların yorumlayabilmesi için ayrı ayrı bulunuyordu. Blythe bunun hakkında "Bazen çocuklar bile albümü satın almak yerine, albümü indirmeyi tercih ediyor. Bunun için özel bir şeyler yapmamız lazım." dedi. Grup, 2008'de yeni parçalar yazabilmek ve 2009'da yeni bir plak şirketi ile albüm yayınlayabilmek için ara verdi ve ABD dışında da satış yapabilmek için yeni plak şirketi arayışına girdi. Chris Adler Epic Records için ABD'de "daha mükemmeli olamazdı" dese de uluslararası satış yapabilmek için o da yeni bir şirket istiyordu. 2 Mayıs 2008 tarihinde Lamb of God, Myspace üzerinden yeni konser DVD'si "Walk with Me in Hell" 'i 1 Temmuz 2008 tarihinde yayınlayacağını hayranlarına bildirdi. Çekimleri yaklaşık beş saat süren ve iki diskten oluşan DVD, "Walk with Me in Hell" 'in belgeselini, "Sacrament" World Tour görüntülerini, "'Sacrament'in Yapımı" belgeselini ve Download Festival 2007'de 72,000'den fazla hayranın karşısında yapılan konserin görüntülerini içeriyordu. "Walk with Me in Hell", ABD'de platin sertifikaya layık görüldü. Ağustos 2008'de grubun Sacrament'i takiben yeni çalışmalarına başladığını stüdyo yapımcısı Cole Higley duyurdu ve bunun Şubat 2009'da yayınlanmasının planlandığını açıkladı. Bu kayıtlar için de yapımcı olarak Josh Wilbur seçildi. Yeni kayıtların stüdyodaki (özellikle bateri odası ve mix odası) kaydedilme aşamaları iki webcam yardımıyla grubun internet sitesinden canlı olarak yayınlandı. 2008'in sonunda baterist Chris Adler yayınlanacak yeni albüm hakkında bir alıntısında şöyle dedi: "Bu albüm, birçok insanı şaşırtacak. Bu sefer farklı bir yol seçtik. Kimse grubun yeni bir rekor kırmayı umduğunu duymak istemiyor. 'Wrath'da yutturmaca yok. Biz zaten üst sıralardayız, 24 Şubatta bunu hissedeceksiniz." 23 Şubat 2009'de grubun beklenen altıncı stüdyo albümü "Wrath" isminde uluslararası satışlarda Roadrunner Records ile Amerika'daki satışlarda Epic Records ile yayınlandı. "Wrath", Billboard 200'e ikinci sıradan giriş yaptı ve daha ilk haftasında 68,000'den fazla sattı. Albüm, gruba başlamaları için yardımcı olan Mikey Bronsnan'a adanmıştı. Kasım 2008'de Bronsnan arabasını sarhoş kullanırken kaza yapıp hayatını kaybetmiş ve baterist Chris Adler bunun ardından "Mikey olmadan çok iyi bir grup olabilir miyiz bilmiyorum..." demişti. Grup, 2009 baharında "Wrath" 'ı desteklemek için düzenlediği dünya turnesinin ilk ayağı "No Fear Energy Tour" 'a yanına ana grup olarak Children of Bodom, As I Lay Dying, God Forbid ve Municipal Waste'i alarak başladı. Grup için yapılan eleştirilere ve geniş katılımlara göre grup her şovunda başarılıydı. Grup yazın Avrupa'da Metallica ile birlikte World Magnetic Tour'da çalarken aynı zamanda Mastodon ile birlikte çeşitli Avrupa festivallerinde ana grup olarak yer aldı. Morton, eşi ve çocuğuyla birlikte olmak için erken ayrılınca turnenin son altı gününde Unearth'dan Buz McGrath tarafından Morton'un yeri dolduruldu. Lamb of God, World Magnetic Tour 2009'un Kuzey Amerika ayağında Metallica'nın yan grubu olmasının yanı sıra Avustralya ve Yeni Zelanda'da Shadows Fall ve DevilDriver ile birlikte ana grup olarak turnelere çıktı ve seneyi böyle kapattı. 2010'da Grammy Ödülleri'ne En İyi Metal Performansı dalında "Set To Fail" ile aday gösterildi; ancak Judas Priest'in "Dissident Aggressor" şarkısına karşı kaybetti. Thrash metal grubu Testament ile birlikte 17 Nisan 2010'da ilk defa Filipinler'de konser veren grup, 15 Mayıs 2010 tarihinde Summer Storm festival dahilinde Hindistan'da ve 17 Mayıs 2010'da Sonisphere Festival dahilinde Türkiye'de ilk defa konser verdi. Mayhem Festival 2010'da Lamb of God ana grup olarak Korn, Rob Zombie ve Five Finger Death Punch'ın yanında yer aldı. Between the Buried and Me'in gitaristi Paul Waggoner, Mark Morton'ın yerini Mayhem Fest boyunca doldurdu.Haziran 2010'da Download Festival'de ana grup olarak çaldı. Bu, aynı zamanda grubun üçüncü Download Festival deneyimi oldu. 19 Nisan 2010'da IGN, Lamb of God'ın sonraki tekli çalışması "Hit the Wall"ın 'yapımı' videosunu yayınladı. Bu tekli aynı zamanda "Iron Man 2" oyununda yer aldı. 15 Şubat 2011'de Lamb of God, "Hit the Wall"'ın dijital indirme olarak satın alınabileceğini duyurdu. 2010'un sonunda Lamb of God, Metallica'nın Avustralya turnesine Metallica'ı desteklemek için katılacak gruplardan biri (diğeri Baroness) olduğunu açıkladı. Eylül 2010'da bir röportajında baterist Chris Adler, yedinci albüm çalışmaları için Şubat 2011'de stüdyoya gireceklerini duyurdu. Kasımda başka bir röportajında Chris, grubun yine yapımcı Josh Wilbur ile çalışacağını duyurdu. Grup, 2011'de Grammy'e "In Your Words" ile aday gösterildi; ancak Iron Maiden'a karşı kaybetti. 31 Ekim 2011'de grup, yedinci stüdyo albümü "Resolution"ı 24 Ocak 2012 tarihinde yayınlayacağını hayranlarına bildirdi. Grup açıklamasında albümün şarkılarının ve kapak tasarımının önceki çalışmaları "As the Palaces Burn" ve "Ashes of the Wake"e benzeyeceğini de bildirdi. 19 Ocak 2012 tarihinde albümün ilk teklisi "Ghost Walking"'in tamamı animasyondan oluşan müzik videosu yayınlandı. Tanımlanamayan bir silahın iptal kodlarını girmek için suikastçilerden kaçan bir adamı gösteren bu animasyonun tamamı Moreframes Animation tarafından yapıldı. Animasyonun prömiyeri ise müzik kanalı Vevo ve YouTube üzerinden yapıldı. 24 Ocak 2012'de grubun yedinci stüdyo albümü "Resolution", önceki albümde de olduğu gibi uluslararası satışlarda Roadrunner Records, Amerika'daki satışlarda Epic Records etiketiyle yayınlandı. Albüm ilk haftasında 50.000'den fazla sattı ve Billboard 200'e üçüncü, Rock Chart'e birinci sıradan giriş yaptı. Albümün teklisi "Ghost Walking" 2013'te En İyi Hard Rock/Metal Performansı dalında Grammy Ödülleri'ne aday gösterildi. Şubat 2012'de Soundwave Festival dahilinde Avustralya'da çalan grup, bunu takiben Download Festival'de ana grup olarak çaldı. Grup, 2012'de Revolver Golden Gods ödüllerine çeşitli dallarda, Metal Hammer Golden Gods ödüllerine "En İyi Uluslararası Grup" dalında aday gösterildi. Revolver Golden Gods ödülleri adaylıkla sonuçlandı. Metal Hammer Golden Gods ödüllerini ise kazandı. 28 Haziran 2012'de Çek Polisi, iki yıl önce Prag'da bir konser esnasında sahneye atlayan 19 yaşındaki genç hayranını sahneden itip yaralayan Randy Blythe'i tutukladı. Sahneden itilen genç hayran bir süre sonra başına aldığı bu darbe sebebiyle ölünce Blythe ölümle sonuçlanan kasıtlı adam yaralamaktan, beş ile on yıl arasında hapis istemiyle yargılandı. Blythe'in tutuklu kaldığı 38 gün boyunca Lamb of God'ın yaklaşan bütün konserleri iptal edildi. 3 Ağustos 2012 tarihinde 400 bin dolar kefaletle serbest bırakılan Blythe, 5 Mart 2013'te görülen son oturumda tekrar 3 adet yargıcın karşısına çıktı ve suçlu bulunmadığı kesin olarak kararlaştırıldı. Haziran 2013'te Full Metal Jackie'nin ulusal radyo programında bas gitarist John Campbell, Lamb of God'ın 2014'te sekizinci stüdyo albümü için stüdyoya girmeyi planladığını belirtti. Öte yandan Chris Adler, The Virginian-Pilot ile yaptığı röportajında "Herhangi bir gelir elde etmemiz mümkün değildi; ama avukat ücreti de dâhil olmak üzere yarım milyon dolardan fazla ödeme yapmak zorunda kaldık. Tüm grup iflasın eşiğine geldi, hiçbir şey için paramız kalmadı. Randy beraat ettiğinde her şey bu noktadaydı." dedi. 26 Ocak 2014'te Randy Blythe, kişisel Intagram hesabında paylaştığı bir fotoğrafın açıklamasında Lamb of God'a uzun bir süre mola vereceğini açıkladı. Grup, yeni bir albüm dönemine girip bunu takiben çeşitli festivallerde yer aldıktan sonra ara verecek. Şubat 2014'te "As The Palaces Burn" adlı belgesel filmi dünya genelinde yayınlandı. 2012'de çekimlerine başlanan ve Don Argott tarafından yönetilen belgesel, bugüne kadar geçen süre zarfında hayran odağında grubu ele aldı. Ayrıca Blythe'in tutuklanması ve dava süreçleri de belgeselde önemli yer tuttu. Belgesel, kritiklerde olumlu eleştiriler aldı. Nisan 2015'te sosyal medya hesapları üzerinden yeni albüme dair görseller ve kısa videolar paylaşan grup, 15 Mayıs 2015'te sekizinci stüdyo albümünün ilk parçası "Still Echoes"'u kendi internet sitesinden dijital satışa sundu. Bunu takiben 12 Haziran 2015'te albümün ikinci teklisi "512"'nin video klibi yayınlanırken, Randy Blythe'ın hapiste geçen günlerde yaşadıklarını yazdığı "Karanlık Günler" isimli kitabı da aynı ay piyasa sürüldü. 24 Temmuz 2015'te grubun sekizinci stüdyo albümü "", Nuclear Blast etiketiyle yayınlandı. 2004'te yayınlanan "Ashes of the Wake" albümünün başarısından beri "New Wave of American Heavy Metal"ın lideri kabul edilen grubun tarzı genel olarak death metal etkisinde thrash metal ya da groove metal olarak kabul edilmesine rağmen, grubun hayranları ve eleştirmenler grubun tarzını metalcore olarak kabul eder. Grubun çalış stili standart olmayan müzik yapısıyla donatılmış çok teknik ve hızlı çalınan enstrümantal öğelere dayanır. "Burn the Priest" ve Lamb of God'ın ilk zamanlarının tarzı thrash metal, death metal ve hardcore punk ya da grindcore olarak kabul edilmekle birlikte Lamb of God'la Pantera'ı birbirine bağlayan groove metal'in etkileri de görülür. Grubun death metal vokal kullanması onlara birçok farklı türü bir arada kullanma olanağı verir. Bu sayede de müziklerine hardcore punk, thrash metal ve hatta sludge metal'i bile dahil etmiştirler. Grup, kariyeri boyunca üslubunu ve kullandığı terimlerini sürekli değiştirmesine rağmen çoğu insan Lamb of God'ı groove metal tarzıyla tanır. Campbell, "Walk with Me in Hell" DVD'sinde Lamb of God hakkında "Punk grubu, heavy metal çalıyor" derken Chris Adler "Sacrament" için bir speed metal albüm demiştir. Yine de grubun tarzını en iyi açıklayan söz yine Campbell'a aittir. Campbell tarzlarını, "Yaptığımız müzik progressive rock ve geleneksel rock arasındaki çizgide dolaşıyor. Progressive rock'ı kendi öz temasını ucuzlatmadan daha dinlenebilir bir şekilde yaptığımızı düşünüyorum. Müziğimizin karmaşıklığı teknik çalınan müzikten hoşlanan dinleyicilere hitap etmekle birlikte aranjmanlarımız, ortalama bir dinleyiciye hitap etmekten daha ileride değil. Bu gerçekten iyi bir denge." şeklinde ifade etmiştir. Ayrıca grup "Wrath" ve "Resolution" albümlerinden itibaren thrash metal etkisi daha fazla olan bir çizgide ilerlemeye başlamıştır. Grubun şarkıları genellikle çift anlama gelir. Sık sık İncil'e başvururlar; ancak "Blacken the Cursed Sun" ya da "Vigil" gibi dinle ilgi şarkıları da mevcuttur. Şarkılarının çoğu, özellikle "As the Palaces Burn" ve "Ashes of the Wake" albümlerindekiler, siyasi temalar içermektedir. Ayrıca "Reclamation" gibi nefret dolu şarkıları da vardır. G.a.g. G.A.G., Gülse Birsel'in anlatıcılığını ve metin yazarlığını üstlendiği, TV reklamlarının mizahi yorumlarını ve bizzat esprili TV reklamlarını konu alan bir dönemin televizyon programı. 6 Mart 2002 - Mart 2004 arasında Atv kanalında, Aralık 2007 itibarıyla da Star televizyonunda tekrar bölümleri yayınlanmıştır. Ez-Zamîme Ez-Zamîme, İbn Rüşd'ün Faslu'l-makâl isimli eserine yazdığı ektir. İbn Rüşd Faslu'l-makâl'de din karşısında felsefenin konumunu savunur, Gazalî'yi ve Gazalî'nin görüşlerini tenkit eder. Eser Gazalî filozofları tekfir etmesine yol açan, filozof ve kelamcıların arasında büyük tartışmaya konu olan Allah'ın ilmi ve alemin hadis olup olmadığı meselelerini konu alır. Escorial Kütüphanesi'nde bulunan bir yazmada Faslu'l-makâl ve eş-Keşfan minhâci'l-edille arasında yer alır. Faslu'l-makâl'ın modern baskılarının çoğunun sonuna ez-Zamîme de eklenmiştir. Zamîme Faslu'l-makâl'deki açıklamaları, özellikle de Allah'ın ilmi konusundaki fikirleri anlamak için çok önemlidir. James Caan James Langston Michael Caan ("doğ. 26 Mart 1940"), Amerikalı sinema ve TV oyuncusu. New York'ta Neighborhood Playhouse Tiyatro Okulu'ndan mezun olmasının ardından Caan, oyunculük hayatına "Dokunulmazlar" gibi televizyon dizileri ile başladı. Aldığı ilk önemli rol, bir caniyi canlandırdığı gerilim filmi "Lady in Cage" (1964). 1967'de Caan, "El Dorado" 'da John Wayne ile birlikte oynadı. İlk olumlu eleştirilerini 1969 yılında , beyin özürlü bir futbolcuyu canlandırdığı, Francis Ford Coppola'nın yönettiği "The Rain People" ile aldı. Bundan birkaç yıl sonra Coppola, Baba ("The Godfather") filmindeki Sonny Corleone rolü için Caan'ı seçti. Caan, bu filmden sonra çok büyük kitlelerce tanınan bir oyuncu konumuna gelmesinin yanı sıra bu film, ona En İyi Yardımcı Erkek Oyuncu Akademi Ödülü adaylığını getirdi. Caan, 1973'ten 1982'ye dek birçok sinema filminde rol aldı. 'Mafya oyuncusu' yaftasından kurtulmak için çok çeşitli karakterlere hayat verdi. İlk ve tek yönetmenlik denemesini 1980 yılında, tanık koruma programındayken kaybolan oğlunu arayan bir babanın hikâyesinin anlatıldığı "Hide In Plain Sight" filmi ile gerçekleştirdi. Film olumlu eleştiriler alsa da gişelerde umduğunu bulamadı. 1981 yılında Caan, Michael Mann'in yönettiği Thief filminde başrol oynadı. Profesyonel bir hırsızı canlandırdığı bu film, film noir klasikleri arasına girmeyi başardı. 1982'den 1987'ye kadar hiçbir filmde rol almadı. 1987'de Vietnam Savaşı'nın konu edildiği, Francis Ford Coppola tarafından yönetilen "Gardens of Stone" filminde rol aldı. 1988 ile 1990 yılları arasında Caan, "Alien Nation", "Dick Tracy", Misery gibi popüler filmlerde rol aldı. 1992'de "Honeymoon in Vegas" filminde Nicolas Cage ve Sarah Jessica Parker ile başrolleri paylaştı. Oynadığı diğer filmlerden bazıları "Eraser" (1996), "Mickey Blue Eyes" (1999), "The Yards" (2000), "City of Ghosts" (2002), "Dogville" (2003) ve "Elf" (2003). Nürnberg Uluslararası Askerî Ceza Mahkemesi Nürnberg Uluslararası Askeri Ceza Mahkemesi, Ekim 1945'te, ABD, Birleşik Krallık, Fransa ve Sovyetler Birliği'nin açtığı dava. Almanya'nın Nürnberg şehrinde yapıldığı için bu isimle anılmıştır. Nazi liderlerine karşı suçlama 4 noktada toplanıyordu: Barışa karşı suç (uluslararası sözleşme ve anlaşmaları çiğneyerek savaşı planlama, başlatma ve yürütme), insanlığa karşı suç (sürgün, imha ve soykırım), savaş suçları (savaş hukukunu çiğneme) ve ilk üç noktada listelenen suç eylemlerinin "ortak bir plan ve komplo süreci ile gerçekleştirilmesi." 216 oturum süren yargılamalar 1 Ekim 1945 tarihinde sona erdi ve üçü beraat eden, 22'si için idam cezası istenen 24 mahkûm şu cezalara çarptırıldı: Daha hafif suçlamalarla yargılananlardan 4 kişi 10 ile 20 yıl arasında hapis cezası aldı: Karl Dönitz, Baldur von Schirach, Albert Speer ve Konstantin von Neurath. Üçü ömür boyu hapse mahkûm edildi: Rudolf Hess, Walter Funk ve Erich Raeder. On ikisi hakkında idam cezası verildi ve bunlardan Hans Frank, Wilhelm Frick, Juluis Streicher, Alfred Rosenberg, Ernst Kaltenbrunner, Joachim von Ribbentrop, Fritz Saucker, Alfred Jodl, Wilhelm Keitel ve Arthur Seyss 16 Ekim 1946 tarihinde idam edildi. Firardaki Martin Bormann'a yokluğunda idam cezası verildi. Hermann Göring ise asılmasına saatler kala zehir içerek kendi hayatına son verdi. Mahkeme Nazilerin Sovyet savaş esirlerine işledikleri suçların savaş suçu ve insanlığa karşı suçlar kapsamında olduğuna hükmetmiştir. Birleşmiş Milletler Genel Kurulu’ndan geçen 177 (II) numaralı kararın, (a) paragrafında, Uluslararası Hukuk Komisyonu "Nürnberg Uluslararası Askeri Ceza Mahkemesi’nin tüzüğünde ve davanın yargılanma sürecinde tanınan uluslararası hukuk ilkelerini belirlemek"le görevlendirildi. Bu amaçla aşağıdaki metin komisyonun ikinci oturumunda kabul edildi: Her dört ülke tarafından birer baş hakim, değişimli hakim ve savcı temin edilmiştir. Mahkemenin hakimleri: Mahkemenin baş savcıları: Uluslararası Askeri Mahkeme, 19 Kasım 1945'te Nuremberg Adalet Sarayı'nda açıldı. Birkaç kategoride üst düzey askeri görevli bulunmaktadır. Verilen iddianame: Suçlanıp beraat eden (B), Suçlu bulunan(S), Yargılanmayan(-): İdamlar Mahkeme binasının spor salonunda gerçekleştirildi (1983 yılında yıkılmıştır). Söylentilere göre cesetlerin Dachau'ya götürülüp orada yakılması uzun sürmesine rağmen, aslında Münih'te bir krematoryumda yakıldı ve küller Isar Nehri üzerine dağıtılmıştı. Fransız hakimler, Göring, Keitel ve Jodl'un kurşuna dizilerek vurulmasını önerdi; Bu kural, Ordu mahkemeleri için standarttır, fakat Biddle ve Sovyet hakimleri, askeri subayların askeri etkenlerini ihlal ettiğini ve daha büyük onurlu sayıldığı düşünülürse, vurularak öldürülmeye değmediklerini savundular. Diğer mahkûmlar 1947'de Spandau Hapishanesine nakledildiler. Asılarak ölüm cezasına çarptırılan 12 sanığın ikisi asılamadı: Martin Bormann, gıyaben ölüme mahkûm edildi (Mayıs 1945'te Berlin'den kaçmaya çalışırken öldü) ve idamında önceki gece intihar eden Hermann Göring infaz edilmedi. Kalan 10 sanık ölüm cezasına çarptırıldı. Nürnberg Mahkemesi birçok filme konu olmuştur. Nasyonal Sosyalist Alman İşçi Partisi Nasyonal Sosyalist Alman İşçi Partisi (Almanca: "Nationalsozialistische Deutsche Arbeiterpartei"), Weimar Cumhuriyeti döneminde kurulmuş bir Alman siyasî partisiydi. Yirminci yüzyılın ilk yarısında Alman siyasetinde önemli bir yere sahip olmuş partinin programı ve ideolojisi (nasyonal sosyalizm), radikal antisemitizm ile birlikte etnik milliyetçiliğe dayanan anti-kapitalist ve anti-Marksist bir görüşteydi. 1921 senesinden itibaren parti başkanlığını sürdürmüş Adolf Hitler'in 1933 senesinde şansölye olmasının ardından 1945 senesine kadar nasyonal sosyalizm döneminde Almanya'nın tek yasal partisi olmuştur. Kısaca Nazi Partisi olarak bilinir. 24 Şubat 1920'deki 25 maddelik parti programının açıklanmasından önce, 5 Ocak 1919 tarihinde 6 kişi tarafından küçük bir siyasî oluşum olarak kurulmuştu. Partinin kurucusu olan 6 kişinin arasından 2 kişi öne çıkıyordu: Gazeteci Karl Harrer ve çilingir Anton Drexler. Bu ikili, partinin asıl kurucuları idiler. Almanya'nın I. Dünya Savaşı'nda yenilmesiyle beraber İmparatorluk yıkılmış ve yerine Cumhuriyet kurulmuştu. Tarih tarafından "Weimar Cumhuriyeti dönemi" olarak isimlendirilecek yeni Almanya'da kurulan ilk siyasî partilerden biri de Alman İşçi Partisi (DAP) idi. Partinin kurucuları olan Karl Harrer ve Anton Drexler'in siyasî görüşleri milliyetçi ve sosyalist ilkeleri bir arada bulunduruyordu. Bu ilkelere göre genel anlamda Alman milliyetçisi bir politika izlenecek, ekonomik olarak ise anti-Marksist bir sosyalizm uygulanacaktı. Bu görüşler partiye sonradan katılacak olan Adolf Hitler'in nasyonal sosyalizm isimli ideolojisine çok yakındı. Alman ordusunun bir askeri olan Adolf Hitler, 1918 yenilgisinin ardından devlette muhbir polis olarak çalışmaya başlamıştı. Hitler, bu yeni oluşum hakkında bilgi edinip polis teşkilatına rapor göndermek için görevlendirildi ve Münih'teki Alman İşçi Partisi'nin merkezine gitti. Hitler, partinin görüşlerini beğenerek Drexler'den etkilenmişti. Hakkında bilgi edinmek için gittiği bu partinin ilk üyelerinden biri oldu. Ateşli hitabeti ile dinleyicileri etkisi altına alan Hitler, zaman içinde partide ön plana çıktı. Kısa sürede parti yöneticileri arasına girmişti. Karl Harrer, Hitler'den memnun değildi çünkü onun megaloman biri olduğunu düşünüyordu. Parti içindeki tartışmalardan sonra Harrer istifa etti ve Drexler parti başkanı oldu. Partinin ikinci kurucusu ve yeni başkanı Drexler'in Hitler hakkındaki görüşleri olumlu yöndeydi. Etkileyici konuşmalar yapan enerjik biri olduğu için Hitler'i yetenekli buluyordu. Bu yüzden onun önünü açtı ve parti içinde yükselmesine müsaade etti. 24 Şubat 1920 tarihinde Alman İşçi Partisi ilk büyük toplantısını gerçekleştirerek 25 maddelik programını açıkladı. Parti programını açıklayan konuşmacı Adolf Hitler'di. Büyük bir salondaki yüzlerce kişiye açıklanan parti programıyla birlikte Alman İşçi Partisi küçük bir oluşum olmaktan çıkarak görüşlerini beyân etmiş olan siyasal bir partiye dönüştü. Ayrıca aynı gün partinin ismi "Nasyonal Sosyalist Alman İşçi Partisi" olarak değiştirildi. Hitler, etkileyici hitabet yeteneği sayesinde parti başkanı olabilecek kadar ön plana çıkmıştı. Böylelikle 29 Temmuz 1921 tarihinde parti başkanlığını Anton Drexler'den devraldı. Üye olduğu zamanlardan itibaren kendi görüşlerini diğer parti üyelerine kabul ettiren Hitler, Alman İşçi Partisi'nin 1919'da benimsemiş olduğu milliyetçi ve sosyalist ilkeleri daha ileri bir boyuta taşıyan nasyonal sosyalizmi resmî parti ideolojisi yaptı. Nasyonal sosyalistler siyasal rakipleri olan komünistler ve sosyal demokratlar tarafından kısaca "Nazi" olarak isimlendirildiler. Nasyonal Sosyalist Alman İşçi Partisi'nin üye sayısı 1923 yılına gelindiğinde daha da artmıştı. Üye sayısının artışıyla birlikte parti merkezinin bulunduğu Münih'le beraber Bavyera eyaletinin yönetimini ele geçirmek isteyen Hitler, partinin silahlı kanadı olan Sturmabteilung örgütü ve sivil nasyonal sosyalistlerle beraber ayaklanma çıkardı. Bu ayaklanmayı I. Dünya Savaşı'nda görev yapmış eski bir komutan olan Erich Ludendorff da destekledi. Tarihe "Birahane Darbesi" olarak geçen bu darbe girişimi başarısızlıkla sonuçlandı ve Hitler 5 yıl hapis cezası aldı. 5 yıl ceza almasına rağmen 9 ay hapis yattı ve bu süre zarfında kendi hayatını anlattığı, siyasî düşüncelerini açıkladığı ve nasyonal sosyalizmin doktrini niteliğindeki Kavgam ("Mein Kampf") kitabını Rudolf Hess'e dikte etti. Bu kitap, partinin bundan sonraki faaliyetlerine yön verdi. Adolf Hitler, 1924 Kasımında serbest bırakıldı. İzleyen yıllarda, tartışmasız liderliğinde Nasyonal Sosyalist Alman İşçi Partisi'ni yeniden kurdu ve organize etti. Yeni NSDAP artık yarı askerî bir organizasyon değildi ve zorla güç elde etmeyi reddediyordu. Ne olursa olsun, ekonomik ve politik durum dengelenmişti ve aşırıcılığın yükselmesi zayıflamıştı. Bu sebeple daha fazla devrim macerasına ihtimal verilmiyordu. 1925'te parti Hitler tarafından atanan "liderlik kolordusu" ve "genel üyelik" olarak ikiye ayrıldı. Parti ve Sturmabteilung (SA) ayrı tutuldu. Partinin yasal yönüne vurgu yapıldı. Bunun bir işareti olarak, parti kadınları kabul etmeye başladı. SA ve Schutzstaffel (SS) destek grubu olarak tanımlandılar ve bu grubun tüm üyeleri ilk düzenli parti üyeleri oldular. Parti, yerel örgütlenmelere önem verdi ve "Gauleiter" sistemiyle birlikte, Almanya'da idari birimler açtı. Almanya'da 98 tane, Avusturya'da ise 7 tane "Gau", yani yerel NSDAP birimi vardı. Bu yerel birimlerden Çekoslovakya'daki Almanların yaşadığı Südetland'a, Danzig Serbest Şehri'ne ve Fransız işgali altındaki Saar Havzası'na da kuruldu. Parti, 1924 ve 1929 yılları arasında seçimlerde başarısız oldu ancak kitlesel gösteriler ve politik duruştan dolayı önem kaybetmedi. Hitler'in 1920'li yılların ikinci yarısındaki politik faaliyetleri hız kesmeden devam ediyordu ki, ismi tüm Almanya'da duyulmuştu. Popülaritesinin artmasıyla birlikte Alman siyasetinin önemli figürlerinden birisi haline geldi. 1918 yenilgisi sonucu onuru kırılan ve büyük bunalımlara sebep olan bu yenilgiyi hazmedemeyen milyonlarca Alman'a, 1919'da yabancı devletlerin baskısı altında kurulan yeni devletten memnun olmayanlara, anti-Marksist Alman emekçilerine, iş ve ekmek isteyen yurttaşlara büyük bir Almanya vadediyordu. Hitler, politik fikirlerini ilk olarak, insanların kolayca toplanacağı bir mekan olan barlarda, daha sonraları ise daha büyük toplantı salonlarında halka açıklamaya başlamıştı. En nihayetinde, daha çok insana hitap etmek için meydanlarda geniş çaplı mitingler yapma fırsatını buldu. Zaman içerisinde Yahudi karşıtı, milliyetçi ve otoriter bir yönetimden yana olan seçmenleri partisinin saflarında birleştirdi. Hitler "Kavgam"da şunları yazmıştı: NSDAP 1929 Dünya Ekonomik Bunalımı'ndan sonra daha fazla oy kazanabildi. 14 Eylül 1930 seçimlerinde %18.3 oy ile Almanya Sosyal Demokrat Partisi'nden sonra ikinci büyük parti oldu. Hitler'in oyları Katoliklerden daha fazla Protestanlardan, şehirlerden daha fazla kırsal bölge ve kasabalardan, işçilerden daha fazla orta ve üst kesimden geldi. Nasyonal Sosyalist Alman İşçi Partisi 14 Eylül 1930 seçimlerinde ilk büyük seçim başarısını elde ederek parlamentoda bulunan milletvekili sayısını 12'den 107'ye çıkardı ve çoğunluğu sağladılar. Parti, 31 Temmuz 1932'de yapılan genel seçimlerde kendi çapında en büyük ikinci oy oranını elde etti. Seçim sonuçlarından yine parlamentoda çoğunluğu sağlayabilen bir parti çıkmamıştı. Toplam oyların %37.4'ünü alan Nasyonal Sosyalist Alman İşçi Partisi, parlamentoda çoğunluğu sağlayamamakla birlikte en çok sandalye sayısına sahip partiydi. 1919'dan beri yıllar boyunca siyasal bir istikrar sağlanamıyordu, hükûmeti kurması için atanan başbakanların görev süresi birkaç ay veyahut 1 yıl sürüyordu. Siyasal istikrarsızlığı çözecek tek liderin Hitler olduğu sonucuna varan bazı milliyetçi önderler, onu denetleyebileceklerini düşünerek şansölye (başbakan) olmasında anlaştılar. Böylece Alman Cumhurbaşkanı Paul von Hindenburg, 30 Ocak 1933 tarihinde Hitler'i Reichskanzler (İmparatorluk Şansölyesi) olarak atadı. Birkaç ay sonra yapılan 5 Mart 1933 seçimlerinde ise Nasyonal Sosyalist Alman İşçi Partisi oyların %43.9'unu aldı ve iktidarda kalmaları kesinleşti. Almanya'nın ikinci en büyük partisi %18.3 oy oranı ile Almanya Sosyal Demokrat Partisi, üçüncü parti ise %12.3 oy oranı ile Almanya Komünist Partisi oldu. Nasyonal Sosyalist Alman İşçi Partisi'nin iktidara gelmesiyle, istikrarlı bir hükûmet kuruldu ve Weimar Cumhuriyeti'nde sosyal demokratların ve Merkez Partisi'nin kurduğu hükûmetlerde yaşandığı gibi herhangi bir kriz çıkmadı. Hitler, iktidara gelir gelmez yaşamın her alanında nasyonal sosyalizmi yerleştirmeye çalıştı. Nasyonal Sosyalist Alman İşçi Partisi ve yeni İmparatorluk Şansölyesi Adolf Hitler, Alman İmparatorluğu devletinin ve Alman halkının siyasî ve sosyal idaresini ele alarak tek bir irade ile kendi egemenliği altında birleştirdi, bundan dolayı nasyonal sosyalist yönetim, kendine karşı olabilecek hiçbir dü­şüncenin var olmasına izin vermedi. Weimar Cumhuriyeti'nin zayıf ve dış ülkelerin zorunlu ekonomik, askerî ve siyasî kısıtlamalarından dolayı ezilmiş rejimi yerine çok daha güçlü bir ülke yaratmak amacıyla harekete geçildi ve bunun sonucunda çalışma yaşamı, eğitim ve öğretim nasyonal sosyalist ideolojiye uygun olarak yeniden ör­gütlendi. 13 Mart 1933'te, kurulan yeni düzende halka rehberlik edilmesi için Halkı Aydınlatma ve Propaganda Bakanlığı kuruldu. 1 Aralık 1933'te çıkarılan kanun ile Nasyonal Sosyalist Alman İşçi Partisi dışındaki tüm partiler kapatıldı. Nasyonal sosyalist devrim, NSDAP yöneticilerinin ve sivil nasyonal sosyalist Almanların desteği ile sürdü ve 1933-1934 seneleri içerisinde, hızlı bir süreç halinde gerçekleşti. Toplum, bireylerin çoğunun desteklediği ve yürürlüğe girmesini beklediği nasyonal sosyalist sisteme kendisini adapte etti. Devlet kurumları nasyonal sosyalist sistemin ön gördüğü şekilde düzenlendi. Ulusal semboller ve bayrak değiştirildi. Parti, 1919 devrimi sonucu kurulan gücü sınırlandırılmış cumhuriyeti tasfiye ederek yerine Reich'ı, yani imparatorluğu yeniden kurdu. Weimar Dönemininde de Almanya'nın resmî ismi Alman İmparatorluğu idi, fakat nasyonal sosyalistler Alman İmparatorluğu'nu tam bağımsız bir ülkeye dönüştürerek Almanya'nın bu unvanını layıkıyla devam ettirdiler. Weimar Döneminde olduğu gibi, nasyonal sosyalistlerin yönetimi altındaki Almanya'da da "imparatorluk" kavramı, monarşist bir yapıyı simgelemiyordu, daha çok Alman halkının özgürlüğünün bir simgesiydi. 2 Ağustos 1934'te Hindenburg'un vefatıyla birlikte Hitler, cumhurbaşkanlığı makamını da üstlendi ve "Führer und Reichskanzler" (Führer ve İmparatorluk Şansölyesi) unvanını kullanmaya başladı. Böylece Hitler, geniş yetkilere sahip olarak tüm Almanya'nın idaresine seçildi. Hitler, nasyonal sosyalist devrim hakkında şu sözleri söylemişti: Hitler, Führer ve İmparatorluk Şansölyesi olarak sınırsız güce ulaştığında, Kavgam'da belirttiği ve parti programında yazılı olan tüm ekonomik, siyasî ve sosyal öğretilerini yürürlüğe koymak için daha fazla hızlandı. Partinin sosyal örgütlerinden birine üye olmuş vatandaşlar, nasyonal sosyalizmi günlük yaşamlarının sıradan bir parçası haline getirdiler. NSDAP, devleti temsil eden yegane kuruluştu. Ekonomik gelişmelerin ve istikrarlı büyümenin sonucuyla, devlet gelişti, toplum refaha kavuştu. Rejim karşıtlarına engel olunması ve karışıklık çıkartabilecek nasyonal sosyalizm karşıtı komünist ve Yahudi hareketlerine karşı sıkı bir emniyet sağlanması için devlet bir polis devletine dönüştürüldü. 1934'ten sonra doğru­dan Hitler'e bağlanan koruma birliği anlamı­na gelen, nasyonal sosyalistlere bağlı yarı askerî milis kuvveti olan SS ("Koruma Timi") Heinrich Himmler tarafından örgütlen­mişti. Hitler'in en sadık yoldaşlarından biri olan Joseph Goebbels ise etkileyici konuşmaları ve Nasyonal Sosyalist Alman İşçi Partisi adına yaptığı propagandalar ile Alman halkına nasyonal sosyalizmi aşılıyordu. Nasyonal Sosyalist Alman İşçi Partisi'nin önde gelen isimlerinden olan Hermann Göring, Gestapo'yu kurmuştu ve toplama kamplarının kurulması fikrini ortaya atmıştı. Kurulması teklifini verdiği toplama kamplarını Yahudiler için değil, hapishanedeki sıradan suçlular için planlamıştı. Göring'in planı hayata geçirildi ve toplama kampları kuruldu. Bu kamplara daha sonra Yahudiler ve diğer rejim muhalifleri gönderilmeye başlandı. Hitler, iktidara geldikten 1 yıl sonra, "Uzun Bıçaklar Gecesi" olarak isimlendirilecek olan 30 Haziran 1934'ü 1 Temmuz 1934'e bağlayan gece üst düzey SA elemanlarının öldürülmesini emretti. Bu görevi SS'e bağlı askerler gerçekleştirdi. Ernst Röhm başta olmak üzere önemli pek çok SA yöneticisi öldürüldü. Hitler, SA'nın liderliğine ise Viktor Lutze'yi atadı. Bu olaydan sonra Hitler ordu üzerinde tam otorite kurmayı başarmış, önce Avrupa sonra da dünya fethi için güçlü bir Alman ordusu yaratma hazırlıklarına hız vermiştir. Nasyonal Sosyalist Alman İşçi Partisi, Alman ekonomisinin ve halkın moralinin düzelmesi için devletçi bir politika izleyerek yeni iş imkânları yaratmaya başladı. İşçi örgütlenmesi üzerinde kontrol sağlandı: 2 Mayıs 1933'te tüm sendikalar kapatıldı ve 24 Ekim 1934'te işçi ve işverenlerin bir arada bulunup uzlaştığı korporatif Alman Emek Cephesi kuruldu. Alman halkının ekonomik durumu böylece zaman ilerledikçe düzeliyordu ama aynı zamanda ortamda bir kargaşa hakimdi. Nasyonal sosyalist yönetim toplum üzerinde etkin bir propaganda çalışması yürütüyor, Yahudiler ve Bolşevizm düşman addedilerek hedef gösteriliyordu. Alman halkının çoğu, nasyonal sosyalizmi büyük bir bağlılıkla benimsemişti ve halkın Nasyonal Sosyalist Alman İşçi Partisi'ne verdiği destek giderek artıyordu. Öyle ki, o dönemin Alman gençlerinin %60'ı Nasyonal Sosyalist Alman İşçi Partisi'nin gençlik kolu olan Hitler Gençliği ("Hitlerjugend") örgütüne gönüllü olarak katılmıştı. Alman nasyonal sosyalistlerin aşağı ırk olarak niteledikleri Yahudiler ile siyasal karşıtlarını gönderdikleri ilk toplama kampı 1933'te Dachau'da kurulmuştu. Hitler'in emriyle aynı yıl Yahudilere karşı boykot başlatıldı. 1933'ten 1940'a kadar Almanya'da yaşayan Yahudiler tüm vatandaşlık haklarından men edildiler. 1939'a gelindiğinde Almanya'da altı toplama kampı vardı. 1938'deki Kristal Gece'den sonra, Yahudilere karşı ilk soykırım girişimi 1940'ta başladı. Almanlar işgal ettikleri bölgelerde aşağı ırk olarak niteledikleri Yahudilerin yanı sıra savaş tutsaklarını, boyunduruk altına aldıkları halkların içerisinde isyan eden sivilleri, komünistleri, sosyal demokratları buralarda kur­dukları kamplarda topladılar. Aralarında Polonya'daki Auschwitz'in de bulunduğu bu kamplardaki tutsakları köle gibi çalıştırdı­lar. Özellikle Yahudiler ve Çingeneler, soyla­rını yok etmeyi hedefleyen nasyonal sosyalist rejim tarafın­dan, toplu halde gaz odalarında öldürüldü ve cesetleri ölü yakma fırınlarında yakıldı. Parti, II. Dünya Savaşı boyunca Almanya içindeki faaliyetlerini hız kesmeden devam ettirdi. Savaşın sonuna kadar parti tarafından yapılan propagandalarla Alman halkı topyekûn bir savaş için örgütlendi ve halkın büyük çoğunluğu savaşı destekledi. 1945'te Sovyet birliklerinin Berlin'e girmesiyle başkentin savunulmasında partiye bağlı SS birliklerinin ve Hitler Gençliği ("Hitlerjugend") üyeleriyle Wehrmacht'a bağlı Yurt Muhafızları ("Volkssturm") üyelerinin büyük payı oldu. Nisan 1945'in sonlarına doğru Berlin'in düşmesi kesinleşti ve umutsuzluğun iyice artması üzerine Adolf Hitler intihar etti. Hitler'in intiharıyla birlikte Goebbels gibi önemli NSDAP liderleri de intihar etmiştir. Hitler intihar ettikten sonra parti başkanlığını birkaç günlüğüne özel sekreteri Martin Bormann sürdürmüş ancak o da intihar etmiştir. 8 Mayıs 1945 tarihinde Almanya Müttefik Devletler'e kayıtsız şartsız teslim oldu. 10 Ekim 1945'te Müttefik Kontrol Komisyonu'nun 2. kanunu gereği Nasyonal Sosyalist Alman İşçi Partisi lağvedildi ve bütün yan organları yasaklandı. Ekim 1945'te başlayarak 1946'da da devam eden Nürnberg Uluslararası Askerî Ceza Mahkemesi'ndeki yargılamalarda NSDAP'nin ileri gelenlerinin çoğu savaş suçundan dolayı idam edilmiş, çok azı serbest bırakılmıştır. Almanya; Batı Almanya ve Doğu Almanya olmak üzere ikiye bölündükten sonra her ikisinde de Nasyonal Sosyalist Alman İşçi Partisi'nin yeniden kurulması ve nasyonal sosyalizm yasaklandı. II. Dünya Savaşı'ndan sonra ortaya çıkan nasyonal sosyalist hareketlere "neo-Nazizm" denmektedir. 1949'da Otto Ernst Remer tarafından Sosyalist Reich Partisi kuruldu ancak parti 1952 yılında neo-Nazi olduğu için kapatıldı. Sosyalist Reich Partisi'nden sonra onlarca siyasî parti daha kuruldu ancak ya kapatıldılar, ya da kendilerini feshettiler. Günümüz Almanya'sında neo-Nazi olduğu bilinen ve 1964'ten beri faaliyetlerini sürdüren Ulusal Demokrat Parti (NPD) ile beraber birkaç ufak siyasî grup bulunmaktadır. Bu siyasî oluşumlar günümüz Almanya'sında fazla destek görmemekte ve hoş karşılanmamakta ise de, neo-Naziler siyasal varlıklarını sürdürmektedirler. Nasyonal Sosyalist Alman İşçi Partisi'nin resmî parti programı 24 Şubat 1920 tarihinde Adolf Hitler ve Anton Drexler tarafından yazılmış olan 25 maddeden oluşmaktaydı. Programın ilk 6 maddesi şöyledir: NSDAP, Almanya'nın tüm eyaletlerinde yerel birimler oluşturmuştu. Eyaletlerdeki "Gauleiter" (bölge yöneticisi) unvanına sahip yöneticiler, görevli oldukları eyaletteki parti teşkilatlanmasından ve propagandadan sorumlu olarak NSDAP'yi temsil ediyorlardı. Bölgesel idare uygulaması ilk olarak 1925'te partinin tüm Almanya genelinde daha düzenli bir teşkilatlanma içerisine girmesi için yürürlüğe kondu ve 1945'e kadar devam etti. Adolf Hitler, üst düzey bir parti mensubunu bölge yöneticisi olarak görevlendirmek veya görevden almakla yetkili olan tek kişiydi. Nasyonal Sosyalist Alman İşçi Partisi'nin teşkilatlanma yapısı o dönemin diğer siyasî partilerine göre