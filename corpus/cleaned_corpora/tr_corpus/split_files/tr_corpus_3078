sınır çatışmalarını izliyor ana haberlerde. Ve sonra günün birinde, “Bizde hiç olmaz.” derken birden bir ses duyuyor çocuklar. Alfabenin yirmi dokuz harfinden beşini seçip bir isim takıyorlar bu sesi çıkaranlara: Terör, savaş… Bir şehir kül oluyor o yavruların gözü önünde. Onlar ki gök gürültüsünden ürken minik ceylanlardı, şimdi çoğu bomba sesinden bile irkilmiyor belki de. Sılanur Şahin 21502501 Savaşı çıkaranlar kendi evlatlarını, torun, torbalarını en yüksek güvenlikli evlerde kadife yataklarda yatırıp atıveriyor diğerlerini kül ve duman kokusunun ortasına. “Bugün ne yiyeceğiz?” sorusunu sormak bile lüks geliyor anne babalara, bugün yemek vaktini görebilecekler mi ki? Para, iktidar ve diğer varlıklar bir bebeğin masum bakışından daha ağır geliyor dünyanın kantarında. Canlar biçilip kesiliyor, bir kefeye konuyor da yüz kişilik bir köy bir petrol kuyusu etmiyor. Her bombadan sonra bir çığlık kopuyor. Ya anne-babasını gözü önünde kaybeden çocuk bağırıyor, ya çocuğu gözü önünde parça parça olan anne… Ne büyük talihsizlik, ne büyük acizlik… Ne canının parçasının acısını dindirebilmek, ne de bunu yapandan hesap sorabilmek… İşte bu, en büyük çaresizlik. Gülsoy, 1 Berk Gülsoy 21000889 TURK102-7 Ahmet Kaya 14.12.2014 Aradığınız Her Şey Gezi yazılarımın devam niteliğinde olan bu yazımda sizlere Ege’nin önemli duraklarından bir tanesi olan Aydın’ın ilçesi Kuşadası’ndan bahsedeceğim. Kuşadası, tatil meraklılarının iyi bildiği sahil yerleşimlerinden bir tanesidir. Hem tertemiz ve berrak denizi hem de upuzun uzanan sapsarı kumsallarıyla tatilinin keyfini dolu doluya çıkarmak isteyenlerin uğrak yeridir. Kuşadası’nda başta Kadınlar Denizi olmak üzere Güvercin Ada, Yılancı Burnu, Pigale ve Papaz Hamamı gibi isimlerle bilinen ve hepsi birbirinden güzel olan birçok plaj bulunmaktadır. Bu plajların bir diğer özelliği ise diğer tatil yörelerindeki şezlong ve şemsiye sorunlarının buralarda bulunmamasıdır. Çok geniş plajlar olduğu için herkes istediği yerden, istediği şekilde ve ücretsiz bir şekilde yararlanabilmektedir ve rant peşinde koşanlara da fırsat verilmemektedir. Aslında birçok tatilcinin tatil yapmak için ilk seçimlerinin Kuşadası olmasının temel sebeplerinden bir tanesi de bu durumdur. Bu plajların yanı sıra civarda bulunan Milli Park da tatilciler için güzel bir seçenek olabiliyor. İçeriye girerken cüzi bir ücret alınmaktadır fakat parkın içine girdiğinizde bu ücretin karşılığını katbekat haz olarak geri alabiliyorsunuz. Yemyeşil ağaçlarla çevrili incecik bir yoldan geçerken yan tarafınızda kalan ve giderek yaklaştığınız denizi izlemek paha biçilemezdir. Aracınızın camlarını sonuna kadar açıp doğanın size sunduğu tertemiz oksijeni de depolayabileceğiniz bu yolda nadir de olsa zaman zaman ormanda gezinirken yollarını Gülsoy, 2 kaybetmiş ve yola çıkmış olan yaban domuzlarıyla karşılaşabilirsiniz. Bu parkın bir diğer özelliği ise dokuz farklı koydan oluşmasıdır. Bu da hem günün geç saatlerine kadar suyun temiz kalmasına olanak sağlıyor hem de sıkış tıkış plajlardan sıkılmış tatilciler için doğayla iç içe huzur dolu bir gün geçirmelerini mümkün kılıyor. Ben okuyucularıma eğer bir gün Milli Park’a yolları düşerse dokuzuncu koya gitmelerini tavsiye ediyorum. Adından da anlayabileceğiniz gibi parkta toplamda dokuz koy olduğu için parka girdikten sonra en uzaktaki koy olan dokuzuncu koy, tatilcilerin mükemmel bir gün geçirmeleri için ideal bir yerdir. İsteyenler doğaya zarar vermeyecek şekilde etrafta mangalını ve pikniğini yaparken, arzu edenler de biraz soğuk ama kavurucu sıcaklarda bir nebze de olsa serinlemeye olanak sağlayan, metrelerce derinliğin çok net bir şekilde görülebileceği berraklıkta ve temizlikte olan suyun tanıdı çıkarıyor. Kuşadası’nın tercih edilmesinin ana sebeplerinden bir diğeri ise hem hala yöreselliğini ve doğallığını koruması hem de yaşamanın gayet kolay olduğu bir yerleşke olmasıdır. Kuşadası, Aydın’ın ilçesi olmaktan çıkmış, gelişmiş bir kent olma yolunda hızla ilerlemektedir. İlçenin önemli kilit noktalarındaki alışveriş merkezlerinde bölge halkı her türlü ihtiyaçlarını rahatlıkla karşılayabilmektedir. Kuşadası’nda özellikle yazlıkçılar diye bilinen uzun süreli tatile gelen insanların zorluk çekmemesinin temel nedenlerinden bir tanesi de budur. Hiç cimri davranılmayan ve bolca dikilen palmiye ağaçlarıyla çevrili yemyeşil yollarıyla çevredeki yakın diğer ilçelere de çok rahat ulaşım olanağı sunulmuştur. Sabah erken saatlerden başlamak üzere özellikle gençlere ve gece hayatını seven tatilcilere geç saatlere kadar yerleşim olan yakın ilçelere hareket eden minibüs seferleriyle, ulaşımında bir o kadar rahat olduğu bir ilçedir. Gülsoy, 3 Kuşadası’na gelince yapılmadan dönülmemesi gereken şeyler de yok değildir. Mesela, adalılar iyi bilir, akşam yemeklerinden sonra sahile inip meşhur dondurmacılardan dondurmanızı aldıktan sonra sahilde turlamak müthiş bir keyiftir. Bunun yanı sıra, akşam saatlerine kadar devam eden merkezdeki fayton turları da nostaljiyi seven tatilciler için güzel bir imkandır. Tabi en önemli şey ise Kuşadası’na geldiyseniz bir kere de olsa Zeus Mağarası’na uğramaktır. Onlarca merdiveni indikten sonra dağın dibinde bulunan göle benzeyen ufak bir su birikintisiyle buluşursunuz. Bu su o kadar soğuktur ki çoğu insan girmeye cesaret edemez, zaten girenler de saniyeler sonra kendini sudan dışarı atar. Hem doğayı hem huzuru hem eğlenceyi hem de daha sayamadığım birçok şeyi bir arada isteyen tatilciler için ideal bir yer olan Kuşadası’nı şiddetle herkese tavsiye ediyorum. Eğer yolunuz Ege sahillerine düşerse Ege’nin incisi sayılabilecek bu yerde tatil yapmadan tatil yaptık sanmayın. TURK 102-10 SERBEST(1) 26.09.2014 21200610 Ezgi Kayar Mutluluk / Zülfü Livaneli Hayatın kısır döngüsünde, refah seviyemizi yükseltmek amacıyla her ne kadar kendimizi geliştirmeye ve çağdaşlaştırmaya çalışsak da değişmeyen tek bir şey vardır. O da zihniyetlerimizdir. Bu durum bir bakıma da kişinin yaşadığı toplumdaki tabuların getirileriyle de alakalıdır. Zülfü Livaneli'nin Mutluluk adlı kitabında da Meryem kült tabuların, diğer bir deyişle törenin kurbanı olmaktan kıl payı kurtulmuştur. Töre dediğimiz kavram, sert bir ifadeyle, cahil insanların kendi ayıplarını örtmek ve çözüm bulamadıkları ya da bulmaya yeltenmedikleri olaylara getirdikleri bakış açılarıdır. Böyle kimselerin zihniyetlerine göre eğer bir kız tecavüze uğradıysa bu onun suçudur, yanlış yerde yanlış zamanda bulunmuştur. Yani Nasreddin Hoca'nın da deyimiyle hırsızın hiçbir suçu yoktur. Bu durumdan da anlaşılacağı gibi töreler suçluyu bulmaya çalışmaz ya da cezalandırmaz, töre kızın kirlendiğini ve böyle bir lekeyle yaşıyamayacağını emreder. Ne acıdır ki her yıl bu şekilde yüzlerce kızımızın hayatına sessiz sedasız son verilmektedir ya da hayatlarına son vermeleri için zorlanmaktadırlar. Mekanlar, olay örgüsü, zaman ve kişiler değişse de sonuç her zaman aynıdır. Ayşe, Fatma, Meryem ya da ismini hiç duymadığımız başka bir can, asıl madur ve yardıma muhtaç olan aslında onlar ancak bazı insanlıktan yoksun kimseler onları sadece birer cinsel obje olarak görüp öyle davrandıkları için kızlarımızın çoğu daha 20'li yaşlarını göremeden hayata gözlerini yummaktadırlar ya da hiç tanımadıkları insanlarla evlendirilip namusları temizlenmeye çalışılmaktadır. Meryemler'in, Ayşeler'in ne hissettikleri ne yaşadıklarını düşünmek kimsenin aklına gelmez çünkü onlar birer birey olmayı bile hak etmezler. Aslında bu ataerkil bir toplumdan gelmemizin de bir sonucudur. Çağdaş toplumların çağdaş insanları her ne kadar bu tabuyu yıkmaya çalışsa da bazı bireylerin zihniyetlerini değiştirmek deveye hendek atlatmaktan da zordur. Başkalarını bilmem ama ben Mutluluk'u okuduktan sonra kapağını kapatıp kendi içimde düşüncelere daldım. Aslına bakarsanız kendimi bi nebze de olsa suçlu hissettim çünkü çok uzakta değil bu yaşanan olaylar, bu hayatlar , bu insanlar... Kadının toplumda dışlanan, ezilen, zulmedilen, erkekle aynı kefeye bile konulamayan bir varlık olarak görülmesi ne yazık ki acı ama gerçek. Hangi devir olursa olsun sanırım insanlar bu düşünceyi kafalarından söküp atamayacaklar. Oysa ki o hor görülen kadınlarımız, bu ülke için gelecek nesillerimizin temelini oluşturacak bilinçli, hoşgörülü, saygılı ve güzel evlatlar yetiştireceklerdir. Bu yüzden de onların eğitimlerini tamamlayıp kendilerini geliştirebilecekleri özgür alanlara sahip olması hayati önem taşır ancak özellikle Anadolu'daki kadınlarımızın büyük çoğunluğu en temel hakları olan okuma yazmayı dahi bilmemektedirler. İronik olan şudur ki bunun onların hakkı olduğunu bile bilmezler. Çünkü buna izin verilmez. Onların deyimiyle kadın dediğin evinin hanımı ve çocuklarının anasıdır. Yani kadının toplumdaki tek görevi çocuk doğurmaktır. Bunu da söylemeden edemiyeceğim ancak bu zihniyetle devam edildiği sürece bu ülke hiçbir şekilde ilerleyemez. Bu tabuların bir şekilde yıkılması, kesinlikle yerine yenilerinin konulmasından bahsetmiyorum, tamamen ortadan kaldırılması gerekmektedir. Ayrıca; "Neden kadın? Neden bu şekilde davranılan cinsiyet erkek değil de kadın?" işte bu sorulara cevap bulmak gerçekten de çok zor. Aslında bu soruların birer cevabının olması düşüncesi bile korkunç. Van Gölü'nün kenarında ya da herhangi bir yerde yarı baygın bir halde bulunan, söylemesi bile korkunç ama ben, kardeşim ya da bir arkadaşım da olabilirdi. Kim olduğunun hiç bir önemi yok, önemli olan yapılan yanlış. Sonuç olarak bu konuda bir önlem almak, insanları bilinçlendirme çabasına girmek, doğru olanı ve yapılması gerekeni anlatmak elbette ki benim ya da başka bir bireyin tek başına altından kalkabileceği bir sorumluluk değil. Bu suçun düzeltilmesi her ne kadar zor olsa da en azından suçlunun yargı tarafından cezalandırılması bile omuzlarımızdaki yükü biraz olsun hafifletecektir ancak varlığından bile haberdar olmadan yitip giden kadınlarımız için artık çok geç! Abi Ne Çellosu Ya, Gıy Gıy Gıy Mustafa Altuğ Yücesoy (Blog yazısının sonunda başlığı söyleyen kişinin konser sonrası söylediği cümleyi de yazacağım, before-after misali) Apocalyptica’nın Ankara’ya, hem de benim mahalleme geleceğini öğrendiğim anla, bilet satın alma platformunu açmam bir oldu. Hemen iki bilet kaptım ve konser gününün gelmesini bekledim. Konsere geçmeden önce biraz Apocalyptica hakkında konuşmak istiyorum. İsminin Metallica’yı andırmasına şaşmamalı çünkü Finlandiya kökenli bu grubun ilk stüdyo albümlerinin ismi Plays Metallica by Four Cellos. Kör göze parmak gibi adamlar ne yaptıklarını albümde belirtmişler. 4 adam, 4 çello. Hepsi bu kadar. Bu “cover” albümünden sonra özgün şarkıların olduğu albümler de çıkardılar ama konserde de anlaşılacağı gibi bunları kale alan insan çok yok. 18 yıllık Bahçeli hayatımda 3. Cadde’yi 7. Cadde’den daha çok sevmişimdir. Hem evime daha yakındı hem de bu caddede karşılıklı Marco Pasha’lar yoktu. Her neyse. 3. Cadde’de eski ON Sineması’nın olduğu yeri konser salonu yapmışlardı geçtiğimiz yıllarda. Tam Bahçeli’nin ihtiyacı olan bir şeydi bu. Bu konserle birlikte buraya ilk kez giriş yapacaktım. Biraz geç gelmiştim konser alanına ve gördüğüm manzara karşısında şaşırmıştım. Bitmeyen bir kuyruk vardı kapıda. Daha önce ON Sineması’nda filme gitmiştim o yüzden içerinin kapasitesini az çok tahmin edebiliyordum. Bu kadar insanı kaldırmaz diye düşündüm. Facebook’da da yaklaşık 2000 kişinin katılacağını görmüştüm. Allah kerim deyip arkadaşlarla girdik sıraya. İçeri girdiğimde gördüğüm manzarayı beğendim çünkü adamlar çok mantıklı bir hareket yapmışlardı. Seyircilerin olduğu platform tam düz değildi. Ara ara platformun yüksekliği artıyordu. Bu sayede çoğu insan sahneyi görebiliyordu. Bir de tiyatro salonları gibi balkon yapmışlardı platformun iki kenarına. Ses sistemini de içinizde hissedebiliyordunuz. Gerçekten mekân iyiydi. Konsere dönelim. Apocalyptica yarım saat geç çıktı ama “Enter Sandman” ile çıktı. Zaten şarkının girişi ile seyirci Apocalyptica’nın geç geldiğini unuttu. İki şarkı çalındıktan sonra grup üyelerinden biri, kenarda duran mikrofonlardan birini aldı ve seyircileri karşıladı. Hoş geldiniz fasılları. Biraz daha çaldıktan sonra, mikrofonu tekrar eline aldı ve geçmişte neler yaptıklarından, buralara kadar nasıl geldiklerinden bahsetti. Ankara’nın kendi dillerinde “strict” anlamına geldiğini söyledi. İşte bu şehre 10 yıla yakındır gelmediklerini, siz en iyisiniz gibi klişe laflar falan filan. Konseri “One” ve “Nothing Else Matters” çalmadan bitirmeye kalktılar bir an. İçimden diyorum Apocalyptica yapmaz öyle şey. Normal konser bitiriyorlarmış gibi bitirdiler ve sahneden gitmeye başladılar. Seyirciler “van, van, van” diye bağırıyor. Apocalyptica şeyine almıyor affedersiniz. 5 dakika sonra sahneye geri çıktılar ve iki şarkıyı da çaldılar. Bu konuda şunları söylemek istiyorum. Apocalyptica’nın yapmış olduğu bu hareket kesinlikle seyirciyi ve insanı iyi okumakla alakalı. Doyumsuzluğu dibine kadar yaşayan canlı türünü (bkz.insan) bu illetten kurtarmak için başvurmuş oldukları bu yöntemin cidden etkili olduğunu düşünüyorum. Konseri aniden bitirip hevesi kursakta bırakmak yerine, eşeğini kaybettirip geri buldurarak, insanı doyurdular. Yani keşke daha fazla çalsalardı demedi insanlar. İnsanları son iki şarkı öncesinde konser zaten bitecek izlenimini yaratıp, bununla yetinmeyi aşıladıktan sonra, “sözde” daha fazlasını vererek seyirciyi memnun ettiler. Kaliteli ses sisteminin yaratmış olduğu gürültülü ortamda bir iki izlenimde bulunmayı da başarabilmiştim. Seyircilerin oluşturduğu sinerjiye dahil olabilmek için ve olduklarında da rezil olmamak için telefonundan şarkının sözlerini açan insanları gördüm. Yani o iş şimdi mi yapılır? Eğer Metallica şarkılarına aşinaysan o sözleri biliyor olman lazım. Hem yabancı dilin gelişir hem de şarkıyı telefona bakarak değil de çelloları gitar gibi havaya kaldıran insanların yaratmış olduğu enerjiyi yaşayarak söylersin. Ah, hazır bilginin var oluşunu bilen insanımız. Son olarak da Apocalyptica’nın diğer albümlerinin kale alınmadığı bölüme geleyim. Konserin ortasından sonra abimiz mikrofonu tekrar eline aldı ve en son çıkardığı tekliyi dinleyen var mı diye sordu. Ben dahil yirmi küsür insan bağırdı. Sonra da yeni albüm çıkaracaklarını söyledi. Seyircilerin yarısı zorunluluktan bağırdı. Binde iki ya da üç kişi de gerçekten sevindiği için bağırdı. Yani insanın sadece yaptığı bir işle anılması biraz zoruma gitti. Yani ortada yapılmış 4-5 tane stüdyo albümü var, çoğu özgün müzik, adamlar belki de günlerini verdi o şarkılar için ama “cover” şarkılarla anılıyor. Bilemiyorum Altan. Şimdi başlığı söyleyen arkadaşımızın konser sonrası tepkisini yazıyorum ve yazıyı bitiriyorum. “Abi bir ara kendimden geçmişim, şarkıları söylerken sağımda solumda tanımadığım heriflerle James Hetfield gibi “yeah” diye bağırıyordum. Çok iyiydi oğlum.” Apocalyptica Plays Metallica by Four Cellos Apocalyptica Milyon Performance Hall Ankara, 27/10/2019 Resim: www.apocalyptica.com NEDEN SAVAŞLAR BİZİ ESİR ALDI? İnsanlar iktidar olma heveslerini daha ne kadar en yüksek seviyede tutabilirler? Hayatlarımız, kurulu olan düzende, daha yükseğe tırmanmakla geçmiyor mu? Kutsal iktidar, kültürel iktidar hatta ırklara dayalı iktidar kurmaya zorlanmıyor muyuz? Bunlar değerlendirildiğinde iktidar mücadelesi insanlığı yıpratmıyor mu? İnsanlar, bilimin iktidarını kurduğundan beri tüm insanlık tarihinin yaşamadığı acıları, son yüzyılda, maalesef acı bir şekilde yaşadı. İktidar ​ ​olma ve komut verme zevki, insanların düşünce yapısında eziyet etme, tahkir etme ve öldürme çılgınlığını ön plana çıkardı. Cinayetler, nefret suçları, savaşlar ve daha berbat bir sürü unsur sırf ademoğlunun daha fazla refah içinde yaşaması için katlanılan bilimin iktidarında artarak devam ediyor. Savaşlar, tarihçinin ekmeğidir ve bence tarih aslında geçmişi yorumlayıp geleceği okuma sanatından çok geçmişte akan kanları mumyalama hevesidir. Tarih insanlara çok büyük şahsiyetler ve seçebilmeleri için kimlikler verdi. Ancak kötü şeyler tarihin içerisinde saklanıp kalamadılar çünkü insan fıtratı nedeniyle kötü olana meraklıydı. Cinayetler ve savaşlar kutsal dayanaklara göre insan yaşamının başından beri süregelen olaylardı. İnanılması zor olsa da cinayetle beraber dünyanın en eski problemi olan kölelik insan yaşamının son yüz yılında yerle yeksan edildi. Ancak cinayetler bir türlü sonlandırılamadı hatta son yüzyılda hiç olmadığı kadar fazla gerçekleşti. Modern çağ bize her şeyi kurgulatabilirken, her şeyi sorgulatabilirken sürdürülebilir bir barışı tesis etmeyi başarabilmeyi hatta düşünebilmeyi sunamadı. İktidar ve iktidarın sahipleri bizi ölümlerin, savaşların çemberinden çekip alamadı. Ya da onlar mıydı bizi kendi iktidarları için kırdıranlar? Düşmanlar oluşturuldu, bu düşmanlara nefret etme yolları oluşturuldu, bu düşmanları katletmek için araçlar oluşturuldu ama cinayetleri ortadan kaldırabilecek insanlık altyapısı bir türlü oluşturulamadı. Çünkü insanlar kendi iktidarlarını koruyabilmek ve düşmanlarını yok edebilmek için önceleri tarih, günümüzde de bilim dolmasını yutmakla meşguller. Bilim iktidarını güçlendirdikçe insan gibi düşünebilme yetimizi kaybettik ve o iktidarı insanlığın yeni putu haline getirmeye başladık. Peki bilim neden iktidarını bu kadar korumak istiyor? İnsanın Taşrası kitabında“Bilim din olmaktan hoşlanıyor ve insanlar onu ​tahtından indirmek cesaretini göstermeden insanlığın kökünü kurutabilmek için acele ediyor” ​(41) diyen Elias Cannetti bu probleme dikkat çekiyor. Aynı zamanda insanların da bilimi yüceltişini “Şimdi bilim gerçekten bir iktidar ama çılgına dönmüş ve kendisine utanmazcasına tapılan bir iktidar” (46) sözleriyle açıklığa kavuşturuyor. Ne denli bir düşünme özgürlüğüne sahip olduğumuzu tartışmaya gerek duymuyorum. Her şeyi konuşabiliyoruz. İstediğimiz her konu hakkında bilgi sahibi olabiliyoruz. Ancak şu soruyu cevaplanamayacağını fark ettiğimiz için soramıyoruz: Cinayetler ne zaman son bulacak? Artık bu konu hakkında çözüm odaklı düşünmenin vakti gelmedi mi? Modern dünyanın bize sunduğu olanakları kullandığımızdan beri savaşları, çocuk ölümlerini, pazar yeri bombalanan kentleri görmek daha fazla yaşanır oldu. İnsanların itiraf etmesi gereken şeyler var. Savaşlar yalnızca savaşmak içindir. İnsanlık bunu kendisine açıklayamadığı sürece savaşla gerçek anlamda mücadele edilemez. Tüm değerlerimizin ortak olduğu, fiziksel olarak aynı yeteneklere sahip olduğumuz, aynı gök kubbeyi paylaştığımız insanlar olarak kurguladığımız bu düşmanlıkları sona erdirmeliyiz. Aksi takdirde gelecek tarihçilerin ellerini ovuşturacağı bir tablo ve o tablonun içerisindeki rakamlardan öteye geçemeyeceğiz. İnsanlar kendi düşünce hafızalarının dışına çıkmak zorunda ve oradan kendi manzarasını hayal etmek zorunda. Neden bu dünyada iktidar mücadelesi altında ezilen sinekler olmayı kabul ettik? Ben korkmaktansa nefret edilmeyi tercih ederim yeter ki bu hegemonyayı kırmak için mücadele edeyim. İnsanı üstün kılan, insan temelli olan, herhangi bir ayrım gözetmeksizin oluşturulan toplum sözleşmesinin imza atanı olmak beni deli gömleği giymek zorunda bıraksa da razıyım. Gelecek kuşaklara öldürülen hiçbir çocuğun hesabını veremeyeceğimizi biliyorum, iktidara tapanların bu dünyayı oluşturduğunu bildiğim gibi.... İnsan sadece kendi benliğini yüceltebilmek için yaratılmış bir varlık değildir. İnsan kendi dışındaki varlıkların da kendisi kadar önemli olduğunu anlayabilmekle mükelleftir. Bizlere öldürmeyi sunan her yolu sorgulamalıyız, bizleri katil yapan her türlü aleti reddetmeliyiz. İşte o zaman insanlığın iktidarını kurabiliriz ve bu dünyada herhangi bir ırksal, düşünceye, dine dayalı ayrıştırmalara maruz bırakılmayız. Kaynakça: Canetti, Elias. Çev. Ahmet, Cemal. İnsanın Taşrası. Sel Yayıncılık, 2015 DÜNYA CAN Bir Medeniyetin Kaderi Milletler kendi kaderlerini milletçe birlik olarak mı yazar? Yoksa tek bir insanın yaşamının iplerini eline alması mı medeniyetleri baştan yaratan? Stefan Zweig’ın, Dünün Dünyası adlı kitabını okurken hep bu düşünceler geçti kafamdan. Kendi hayatını anlatıyor olmasından ve şu anda içinde bulunduğum toplumun siyasi, kültürel yapısından kaynaklanıyor olsa gerek epey canlı sahneler geldi gözümün önüne. Daha üstünden bir asır bile geçmemişken, şu an yaşadığım ortamı, dünyanın gidişatına üzüldüğü ve bu zulme daha fazla katlanamadığı için eşi ile birlikte intihar eden birinden okumak oldukça ilginç bir deneyimdi benim için. Ben ise, hiçbir siyasi olaya bulaşmadığım gibi, herkesin görüşüne saygı gösterdiğimi düşünerek bu konularda çok fazla fikir beyan etmedim şimdiye kadar. Herkes eşit oldu benim gözümde. Herkesin kendini savunup, haklı çıkarabileceği yanları da vardı. Fakat fark etmediğim nokta ise toplumdaki (bana göre) yanlışları, yolunda gitmeyen hadiseleri bile hoş görmüş ve yanlış olmadıklarına kendimi ikna etmeye çalışmış olmam. Kendi hal ve tavırlarımın farkına vardığımda, ‘’Tarih tekerrürden ibarettir.’’ sözünün de anlamını kavramış oldum. Demek ki sadece ben değil bir bütün olarak milletler bile toplumda bozulmuş yapılara fazla hoşgörü göstermiş ve sonucunda büyük yıkımlarla karşılaşmış ve bu böyle süregelmiş. Zweig’ın, anlattığı Habsburg İmparatorluğu da aynı kaderi paylaşmış, tarihin tozlu sayfalarında belirgin bir iz bırakmadan yok olup gitmişti. Ama sorun imparatorluğu oluşturan bireyler miydi? Belki de sorun toplumdaki fikirleri özgürce dile getirten o karşı çıkışın ateşinin eksikliğiydi. Şimdilerde haberlerde okuduğum bazı olayların asla benim başıma gelmeyeceğini düşünmem, yaşadığım toplumda bir süredir hüküm sürmüş huzurun eseri ve aynı zamanda da geleceğimin güvence altında olduğunun bir kanıtıydı benim için. Dolayısıyla ortada konuşacak, isyan edecek ya da düzeltilecek bir yanlış yoktu. Fakat geçmişe göz attığımda tüm büyük savaşlar ya da akımlar böyle durgunluk anlarında ve kimsenin sesini çıkartmadığı zamanlarda meydana gelmemiş miydi? Bu soru, benim o çok güvendiğim huzurun sadece fırtına öncesi sessizlik ve kelebek etkisi denilen mekanizmayı başlatacak olan o küçük kıvılcımın habercisi olduğunu fark etmeme sebep oldu. Bir zamanlar sadece gazete sayfalarında okuduğum çatışmalar şimdi benim kapımın önünde gerçekleşebilirdi ve bunun nedeni ise sadece kimsenin olan biten hakkında konuşmaya yanaşmaması, dahası kimsenin konuşulacak çok da büyük bir olay olduğunu düşünmemesi olurdu. Oysa tek bir kişi çıkıp ortada ne sorun olduğunu çıkıp söylese her şey çözülür müydü? İnsanlar bir tek insana inanıp adımlarını ona göre atar mıydı? Ben atar mıydım? Birilerinin adım atmasını beklemek yerine, ben çıkıp konuşur muyum herkesin önünde? Bu sorular Dünün Dünyası’nı okurken kitabı elimden bırakmama ve içinde bulunduğum durum üzerinde detaylı düşünmeme yol açtı ve beni tekrar ‘’Milletler kendi kaderlerini milletçe birlik olarak mı yazar?’’ sorusuna getirdi. Dünyayı kasıp kavuracak parlak fikirler, ortaya atılmadan pek de olağandışı bir etki yaratmıyor bu dünyada. Aksine biri çıkıyor, tam olması gereken zaman ve yerde, kısa bir cümle kuruyor. O cümle kitlelere ulaşıyor ve bir insanın bir fikri olmaktan çıkıp bir millete mâl oluyor. İşte o zaman millet olmak da bir anlam ifade ediyor. Eğer o cümle yüksek sesle söylenmemiş olsa ne bir kimsenin hayatını değiştirecek, ne de bir milletin kaderini. Bu da beni şu cevaba götürdü: Evet, bir millet o cümleyi sahiplenmedikçe hiçbir şeyi değiştirmiyor belki ama düzeni asıl değiştiren toplumlar değil de toplumda şimdiye kadar süregelmiş rejime karşı gelebilen bireyler oldu tarih boyunca. Bir Çin atasözünün de dediği gibi ‘’Terazideki tek bir pirinç tanesi tüm dengeleri değiştirir’’. Köpekten İnsan Yaratmak Gerçekten Bilim Kurgudur Bilim kurgunun, önemli fikirlerle harmanlandığı eserler her zaman ilgimi çekmiştir. Isaac Asimov’dan H.G. Wells’e, elime geçen ilginç ve gerçekçi bilim kurgu türündeki eserleri okumanın, eserlerin üzerine düşünmenin ve günümüz dünyasının dinamikleriyle ilişkilendirmenin verdiği zevkten dolayı edindim belki de bu uğraşımı. İlginç biyolojik deneylerin sonucu olan yaratıklar, evrenin ısı ölümünün vaktini hesaplayan devasa bilgisayarlar, görünmez adamlar ve zaman makineleri… Bunların hepsi ilgi çekici olsa da mümkün olan kurguların arasından en can alıcıları, bana sorarsanız, insan hayatının toplumsal sorunlarını saf bir şekilde yansıtan Kafka ölçeğinde absürt biyolojik değişikliklerin yer aldığı bilim kurgu yapıtlarıdır. Bulgakov’un Köpek Kalbi adlı eseriyle bu ilgim sayesinde tanıştım. Köpek Kalbi, betimlediğim türdeki bilim kurgu tanımına tam olarak uyuyordu: Bir cerrahın bir sokak köpeğine, ölü bir lümpen proleterin vücut parçalarını takmasıyla köpekten oluşan yeni bir insanın 1920’lerin SSCB’sindeki başından geçenlerin anlatıldığı bir eserdi. Belirli edebi çevreler tarafından Rus Devrimi’nden sonra ortaya çıkan sosyoekonomik konformizmin bir metaforu olarak görülse de kitap, bence bununla sınırlı değildir. Bu yazıda, size bu alegorinin genişliği hakkındaki düşüncelerimi aktarmaya çalışacağım. Köpek Kalbi, kolektif toplumlarda konformizmin ne kadar yaygın bir sorun olduğunu ana tema olarak işlese de bence, kullandığı bilim kurgusal ögelerin davranışta ve bilinçte keskin değişiklikleri imkânlı kılması nedeniyle basit bir mecaz olmaktan ötedir. Sadık bir köpek olan Sharik’in ameliyat masasına yatırılmasını ve Chugunkin adlı bir alkoliğin ve hırsızın büyümeyi sağlayan endokrin bezleriyle bir insana dönüştürülmesi hikâyesini, tıpkı bir gün uyandığında ansızın bir “canavarımsı haşarata” dönüşen Gregor Samsa’nın başından geçenlere benzeterek başlayalım. Her şey kendi doğal akışında ilerlerken, tamamen rastgele ve tahmin edilemez mekanizmaların etkisiyle varlıkların gerçek özlerinin açığa çıkması, iki kurgunun da önemli bir noktası. Samsa’nın dönüşümü, Samsa’ya onun aslında bir üretim aracı dışında bir şey olmadığını gösterir. Sharik’in dönüşümü ise özünde eğitimsiz ve aylak bir birey arketipinin ortaya çıkabileceği koşulların sağlanması üzerine konformizmin bilinçli bir şekilde öğrenilebileceğini anlatır. Kısacası, daha ilk adımda eser “Yeni Sovyet İnsanı” fikrini metaforik bir yaklaşımla eleştirmekten öte, anî değişimlerin toplumun baskıladığı kişilik özelliklerinin, baskı çekildiğinde bir anda ortaya çıkması fikrini sunuyor okuyucuya. İşte tam burada durup düşünmeli: Eğer cerrahın -Doktor Preobrazhensky’nin – uyguladığı tıbbi metotlar bir köpekten insan yapabiliyorsa, aynı uzam ve koşullarda, neden daha fazlasını yapamasın? Bu soruyu sorduğumda, soru bana da biraz garip gelmişti; Bulgakov’un bahsettiği bu değişim bir metafordu ve bu tür edebi metaforların somutlaştırılarak başka durumlara genişletilmesi/uyarlanması çoğu zaman saçma sonuçlar doğuruyordu. Kafka’nın Dönüşüm ‘ü üzerinden devam edecek olursak bu saçmalığa “Sokaktaki bir insan da ‘canavarımsı haşarata’ dönüşebilmeli!” gibi bir örnek verebilirim. Evet, metaforların bu şekilde genişletilmesi bu tür durumlarda gayet saçmadır ve iki eserin keskin değişikliklere olan yaklaşımı benzer olduğundan, paragrafın başında sorduğum sorunun da cevabı saçma olmalı! Bu garip soruya cevap verebilmek için üçüncü bir eser üzerinden düşünce üreteceğim: Daniel Keyes’in Algernon’a Çiçekler‘i. Bu eser de tıpkı Köpek Kalbi‘ndeki gibi ameliyatla keskin biyolojik değişikliklerin insanı radikal bir şekilde değiştireceğini işler. Zihinsel engelli Charlie Gordon’un, zekâsını büyük miktarda artıracak bir ameliyata alınmasından sonra başından geçenleri işleyen eser de Dönüşüm ve Köpek Kalbi ile aynı tekniği kullanır: Bireylerin ulaşılması imkânsız olan özlerini fantastik ögeler ve değişimler aracılığıyla açığa çıkararak sosyal eleştiri yapmak. Buradaki eleştirel yaklaşım, davranış ya da toplumsal nişlerden farklı olarak bireyin sahip olduğu zekâ seviyesinin toplumsal yaşama nasıl yansıdığıdır. Zekânın toplumsal sistemlerdeki ve davranış şekillerindeki önemi, Gordon’un ameliyattan sonra, bir süre boyunca topluma ayak uydurmasındaki rahatlama üzerinden ele alınmıştı eserde ve bu fikir bana garip gelen soruya bir cevap niteliğindeydi. Bunun üzerine diyebiliriz ki Doktor Preobrazhensky, Sharik’i insana çevirdikten sonra, Algernon’a Çiçekler ’dekine benzer bir teknikle “zekâsı bir köpeğinkine eşdeğer” insanları ameliyat ederek kolektif konformizme karşı savaşabilirdi ve “Yeni Sovyet İnsanı” fikrinin hayata geçirilmesinde önemli bir rol oynayabilirdi. Peki, Bulgakov neden böyle bir yaklaşım izlememişti eserinde? Zekânın ve atılganlığın önemli olduğu toplumsal organizasyonlarda zekâ ve atılganlık bakımından eksik bireylerin ameliyatla ortalama üstü seviyelere çıkarılması fikri, ameliyatla köpekten insan yaratma fikrinden daha gerçekçi değildi. Doktorun daha fazlasını yapmaması işte tam da bundan dolayıdır: Gerçekçilik. Metaforik ya da somut, bir köpeğin insana kendi zekâ seviyesini koruyarak dönüşmesi fikri hiç gerçekçi değildi ve aynı şekilde herkesin zeki kılınması da bu fikirden fantastik olamazdı. Bu aşamada Köpek Kalbi, ironik bir şekilde, bir metafor olmaktan çıkıp gerçekliğin sularına doğru yelken açar: İmkânsız yöntemlerle oluşturulabileceği iddia edilen “Yeni Sovyet İnsanı” fikrinin hayata geçirilmesi, imkânsız yöntemler elde değilse imkânsızdır. İmkânsızlığın tanımı gereği bu yöntemler elde olmadan gerçek hayatta “Yeni Sovyet İnsanı” fikri de ütopik bir düşünceden farksızdır. Bir köpeğin insana dönüşmesi nasıl imkânsızsa, lümpen proletaryanın “Yeni Sovyet İnsanı”na dönüşmesi de imkânsızdır. Dolayısıyla Bulgakov’un eseri bir satirik eleştiriden öte, bir ütopyayı, bir imkânsızlığı gerçek kılmanın saçmalığını ortaya koymaktadır. Ünsal Öztürk Kaynaklar Bulgakov, Mihail. Köpek Kalbi. Türkiye İş Bankası Kültür Yayınları, 2015, İstanbul, 136s. Kafka Franz. Dönüşüm. Can Yayınları, 2016, İstanbul, 104s. Keyes, Daniel. Algernon’a Çiçekler. Koridor Yayıncılık, 2015, İstanbul, 325s. Said SattarovAcı DerslerAlmanca hocam bir gün bana şu soruyu sordu, ailemizin onunla olan ilişkisinden bahsederken: “Bu kadar iyi arkadaşlarınız [yani kendisi] var – bu ilişkiyi ne yapmak lazım?”. Cevabım “Kullanmak” idi. Kötü, “karşıdan alıp hiçbir şey vermemek” gibi bir niyetim yoktu diye düşünüyorum – sadece 10 yaşındaydim. Yine de hocam beni düzeltti – sorusunun (hocamın istediği) cevabı “değer vermek” idi. Amacı bana kızmak değildi, ona bir kötülük yaptığım da yoktu – amacı sadece bir ders vermekti, ve, yaklaşık on yıl sonra bunu hatırladığıma göre, gayet etkili bir ders olmuştu.Lisede başka bir olay: bir arkadaşımla birlikte League of Legends oynuyorduk. Birlikte oynamak çok zevkli olduğu için, oyuna gerektiğinden fazla zaman harcıyorduk; derslerimiz için zaman ayırmamımızdan başarımız düştüğünde oyunu daha boş olduğumuz zamana kadar silmeye karar verdik. Ancak, bir iki hafta sonra ben biraz boş olunca oyunu yeniden kurdum ve arkadaşım olmadan oynamaya başladım. Bunu kendime nasıl açıkladığımı ve nasıl savunduğumu hatırlamıyorum, ama sonunda arkadaşım yeniden oynadığımı öğrenmişti. Ondan beri arkadaşlığımız bir daha hiç aynı seviyeye yaklaşmadı.Lisenin son sınıfını arkadaşımla çok az konuşarak geçirdim. Bunun en acı tarafı, onun karşılaştığım, ruh ikizimi en yakın insan olması – böyle bir arkadaşı kaybetmek anlatabileceğim bur durum değil. Daha kötüsü – arkadaşı kaybetmeyip, onu her gün görmek, ve her gün eskiden ne kadar yakın olduğumuzu hatırlamak. Her şey saçma bir oyun yüzünden de değil – mesele güven ve Said Sattarovdürüstlük. Kuprin’in ana karakteri, “Mishika” da, benim gibi, bunun farkında. Kendisinin sevgilisini ne kadar sevdiğinin farkında, ve onun geçmişi ve sırları hakkında da ne kadar kıskanç olduğunun farkında. Kıskançlığa yenilmeyip dürüst kalmak için elinden her geleni yapıyor – bu, yaptığı her yanlıştan sonra üzerine düşünmesinden anlaşıyor. Ancak sonunda sevgilisi, ondan uzaklaşmanın ikisi için de daha iyi olduğuna karar veriyor; giderken the Mishika’ya yaptığı tavuskuşu dikmesini bırakıyor – kendisine yansıtması için. Hikaye ilginç tartışmalara yol açabilir aslında – kadının geçmişinin sırlarını gizlice öğrenmek ihanet ise, sırlarını anlatmamak da ihanet değil mi? Demek istediği, sevgilisinin kendi geçmişini örendikten sonra kendisine aynı gözle bakmıyacağından mı korkuyor? “Geçmişimi geride bıraktım” derken aslında geçmişimizden korktuğumuzu mu kabul etmiş oluyoruz? Yoksa kadının demek istediği, kendisine biraz olsa da dürüst olmamısına izin veren Mishika daha yüksek seviyeye çıkabilir mi? Yani arkadaşım da beni affedebilirmiydi? (Aslında öyle düşünmüyorum, çünkü o olay sadece son damla idi, yoksa ondan önce da ikimizin (daha çok benim, sanırım) yaptığımız yanlışlar vardı.)Bu hikaye kendi fikirlerimi de düzgün bir hale getirmeme yardımcı oldu – böyle bir durumda yapabileceğim en iyi şey, arkadaşıma (partnerime, vs.) şans tanımak. Artık biliyorum ki dürüst olmak o kadar kolay iş değil; belki bazen dürüst olmamak dürüst olmaktan daha az zarara yol açabilir. Tabii bir de “Acı gerçek, tatlı yalandan daha iyidir” diye bir şey var... Hatta daha geniş bir çözüm de üretebilirim – ilişkiyi korumak için ne gerekirse yapmam lazım. İlişkimizin değeri, arkadaşımın anlatmak istemediği birkaç sırdan daha yüksek omasını düşünüyorum.Sonuç olarak artık öyle bir arkadaşım yok. Almanca hocam da bu bahar vefat etti – onu bir yıl aramamıştım, ve bir daha da teşekkür etmek ya da ders almak için komuşmam mümkün değil. Said SattarovArkadaşımla ise hala çok yakın değiliz – haftalarca konuşmadığımız oluyor. Bu dersi çıkarmak o zaman neden bu kadar zor idi ki? BİR DİSTOPYADAN KAÇMAK İÇİN “V” veya orijinal adıyla “V for Vendetta” Andy ve Lana Wachowski kardeşlerin çektiği bir distopya öyküsü. Aksiyon sahneleri ve gizem dolu kurgusuyla izleyiciyi kendisine bağlayan film, işlediği konunun felsefi boyutu ve derinliği sebebiyle bir aksiyon filmden çok daha fazlasını sunuyor izleyiciye. Aşırı baskıcı rejimlerin nasıl var oldukları ve toplumun demokrasi için ne yapması gerektiği gibi konular filmde çok güzel bir şekilde incelenmiş. Her distopya gibi, “V for Vendetta” da anlattığı olaylar üzerinden izleyiciye bir uyarı niteliği taşıyor. Korku, filme göre totaliter rejimleri ayakta tutan en büyük etken. Filmde istihbaratın başı konumundaki Bay Creedy oluşturulan bu korkuyu temsil ediyor diyebiliriz. Gerçekten de eğer tarih boyunca var olmuş diktatörlükler incelenirse, ordunun ve polislerin toplumda oluşturduğu korku göze çarpacaktır. İnsanların en ufak bir başkaldırıda hapsedilip işkencelere maruz kaldığı bir toplumda bireylerin devlete karşı harekete geçmemeleri anlaşılabilir bir durum. Ancak filmde de hatırlatıldığı gibi, toplumun devletten değil devletin topumdan korkması gerekir. Çünkü bireyler tek başlarına zayıf olsalar da birlik olduklarında ne ordu ne de devlet onların karşısında durabilir. İnsanların korkularını yenmesi elbette çok zorlu ve uzun bir süreç istiyor. Ancak demokrasinin varlığı da ancak kişilerin haklarını koruması ve her türlü baskıya karşı çoğunluğun gücüne dayanması ile mümkün olabilir. Bu tarz devletlerin elinde bulundurdukları bir başka güç de basın. Basını tamamen elinde bulunduran bir yapının toplumu etkilememesi mümkün değildir. Sansür ve asparagas haberlerle toplumun duygu ve düşünce yapısının istenilen şekle sokulması çok kolay bir şekilde gerçekleştirilebilir. Basının önemini anlatmak için filmde “V”, ilk hedef olarak bir basın binasını seçiyor. Devlet başkanı olan Satler da olaylar kontrolden çıkarken ilk olarak basın gücüne sarılıyor. “İnsanlara neden bize ihtiyaç duyduklarını hatırlatın!” sözü Satler’ın ve totaliter rejimlerin basını nasıl kullandıklarını özetliyor. Önce felaket haberleriyle insanlara korku aşılayan basın, daha sonra da kurtarıcı olarak devleti sunarak, insanların devlete olan itaatini artırır. Filmde işlenen en ilgi çekici konulardan biri de yine basınla ilgili. Filmdeki toplum her ne kadar içinde bulunduğu durumun vahametinin farkında olsa da birisinin bunu söylemesine ihtiyaç duyuyor. Yazılı veya sözlü basın tarafından organize edilmedikçe bireyler toplum olma bilincine çok zor erişiyor. Basında özgürlük olmadıkça toplumun haksızlıklar karşısında organize olması çok zor olduğundan basın özgürlüğü demokrasinin şartlarından birisidir denebilir. Totaliter rejimlerin bir başka özelliği de toplumu sürekli olarak bölmeleridir. İnsanları tek tip halinde yönetmek her zaman daha kolay olduğundan, baskıcı rejimler farklı olanı her zaman yok etmeye çalışırlar. Tarih boyunca gerçekleşen birçok soykırımın, zulmün ve baskının temelinde bu azınlıkları yok etme duygusu vardır. İnsanlar eğer bu tarz rejimlerin oluşmasını engellemek istiyorlarsa, herhangi bir ayrımcılıktan ve bölünmeden kaçınmalıdırlar. Filmdeki “Londra’nın Sesi” gibi programların halkı galeyana getirmek için sarf ettiği sözler karşısında bireyler sükûnetini koruyabilmelidirler. Demokrasi için gereken bütün şartlar yerine getirilse bile bazen insanlar yine de harekete geçemeyebilir. Çünkü toplumlar bazen “V” gibi kendilerine öncülük yapacak, ilk taşı atıp olayları başlatacak, halkı ateşleyecek birisine ihtiyaç duyarlar. Domino taşlarının düşürüldüğü sahnede gösterildiği gibi, aslında yapılan eylemlerin çok büyük bir çoğunluğunu liderler değil halkın kendisi yapar. Fakat kendilerini organize edecek ve ne yapılması gerektiğini söyleyecek birisine ihtiyaç duyarlar. Bazen domino taşlarının düşmesi için, bir liderin gelip ilk taşa vurması gerekir. Tarih boyunca ortaya çıkan liderlere bakıldığında onların fiziksel olarak yaptığı işler belki de bir askerin yaptığı işten çok daha azdır. Ancak orduları zafere ulaştıran askerler değil liderlerdir. Kurtuluş Savaşı sırasında eğer Mustafa Kemal gibi bir lider halkı örgütlemeseydi, belki de halk sahip olduğu gücün farkına varamayacak ve esaret altına girecekti. Bunun gibi pek çok örnek bize liderlerin önemini gösteriyor. “V” kurgusu ve işleniş biçimiyle seyirciye heyecan dolu bir hikâye sunarken, demokratik toplumlarda bireylerin yerine getirmesi gereken şartları da inceliyor. Kurgulanan bu distopyadan kaçabilmek için üzerimize düşen sorumlulukları bir kez daha hatırlatıyor. Hüdaverdi Alperen Demirok 21600470 TURK102-14HAYALLERİMİZDEKİ MUTLULUKLARIMIZDünyada birbirinden farklı özelliklere sahip bir çok kavimler bulunmaktadır. İnsanoğlusayılarının artmasıyla birlikte çeşitli kavimlere ayrılmıştır. Bu gruplar zaman içerisinde huzurlu birtoplum oluşturabilmek için kendilerine özgü yönetim şekli ve buna uygun kurallar geliştirmişlerdir.Toplumun düzeni ve mutluluğu için gerekli olan bu kurallar, bazen beraberinde insanları mutsuzedecek şekilde yasaklar ve kısıtlar, yasalar olarak karşımıza çıkmaktadır.Dünyanın bir çok ülkesinde değişik yasaklarla veya kısıtlamalarla karşılaşmaktayız. Buülkelerden bir tanesinde, dünyanın en kalabalık nüfusuna sahip Çin’dir. Çin, nüfus artışınısınırlamak için uzun yıllardır ‘tek çocuk’ politikasını uygulamaktadır. İnsanoğlunun yaratılışgayesine ters olan bu uygulamanın toplumsal hayatı olduğu gibi, bireylerin kendi yaşamlarını dadoğrudan etkilediği. Toplumlardaki yasakların ve kısıtlayıcı kuralların, insanların hayatlarını nasıletkilediğini ve bunun doğal sonucu olarak hayal alemleri üzerindeki etkilerinin en güzel örneğineEric-Emmanuel Schmitt’in “Bayan Ming’in Hiç Olmayan On Çocuğu” adlı eserinde şahitolmaktayız.Her ne kadar bu kurallar ve yasaklar toplumun mutluluğu veya düzeni için de olsa da insanındoğası gereği onu baskıcı hayat şartları altında tutmak doğru değildir. Tabii ki, toplumda kurallarolacak, ancak insanoğlunun yaratılış şekline aykırı yasaklar ve kurallar, o toplumun mutsuzluğunaneden olacaktır. “Bayan Ming’in Hiç Olmayan On Çocuğu” adlı kitap, toplumsal kuralların,insanların yaşamlarını nasıl etkilediğini anlatan güzel bir eser olarak karşımıza çıkıyor. Ancak bittoplum ve bireylerin toplumsal yapılarını, değerlerini, mutluluklarını, üzüntülerini, beklentilerini,bireyler arası ilişkilerini o insanlarla birlikte yaşayarak anlayabilirsiniz. Ben bir büyükelçi çocuğuolarak 7 farklı ülkede yaşadım. Hepsinde kültürel olarak farklı olduklarını, onların yaşamlarına şahitHüdaverdi Alperen Demirok 21600470 TURK102-14olduğum zaman anladım. İnsanları yakından gözlemleyerek ve dinleyerek, onların yaşadığı hayataonlar ile birlikte tanıklık ederek, onları daha iyi tanıyabilir ve anlayabiliriz. Bazı toplumlarda bazenhoşumuza gitmeyen durumlar, o toplumlar için normal veya onların kültürleri ve toplumsal kurallarıgereği bu durumdan memnun olmasalar da yapmak zorunda kaldıkları davranışlar mevcuttur. BayanMing’in hikâyesinde de Çin’in ‘tek çocuk’ yasası ile Çin halkı üzerinde yaratmış olduğu o baskıcıve kısıtlayıcı toplumsal kurallarının olumsuz etkisini görmekteyiz.Aslında, “Bayan Ming’in Hiç Olmayan On Çocuğu” adlı eser, hayattan ne beklediğinibilmeyen, hiçbir şey ile mutlu olmayan, sahip olduğu şeylerin öneminin farkında olmayan kişilerinokuması gereken bir eser. Bir nefes alabilmek, özgürce sokaklarda yürüyebilmek, istediğimiziyiyebilmek-içebilmek, hayatımızı kısıtlayan birşeyin olmamasının kıymetini bilmiyorsak, bu bizimkendi kendimize “ben hayattan ne istiyorum ki mutlu olamıyorum” diye sormamız gereken birsorudur. Hayatta hepimiz için herşeyin mükemmel gitmesi mümkün değildir. Ama önemli olan,sahip olduklarımızın kıymetini bilelim ve onları kaybetmemeye çalışalım. Bu sağlığımız,sevdiklerimiz, eşya veya buna benzer şeyler olabilir. İnsanlar her zaman sahip olmadığı şeylerinözlemini duyar. “Ah ben o durumda olsaydım” diye söylenirler, hayalini kurarlar. Bayan Ming’inhikâyesindeki on çocuk gibi. Bayan Ming’in hikâyesinin tamamı yalan ve uydurma kelimelerdenoluşuyor olması onu dinleyen Fransız iş adamını rahatsız etmiyordu. Çünkü hikâyede BayanMing’in yapmak isteyip de yapamadığı özlemini duyduğu yaşam şeklinin resmini görüyordu.Fransız iş adamı, Bayan Ming’in hikâyesinden çok etkilenmişti. Çünkü onun için önemsiz gelenşeylerin aslında ne kadar önemli olduğunu anlamıştı. İnsanoğlu olarak birşeylerin önemini anlamakiçin başkalarının yaşam hikâyelerine veya durumlara şahit olmaya ihtiyaç duymayalım. Mutluolmak için gayret sarf edelim.Hüdaverdi Alperen Demirok 21600470 TURK102-14Toplumsal yapılar ne kadar farklı olursa olsun, sonuçta hepimiz insanız. Unutmayalım ki,kuralları koyan da biz insanlarız. Önemli olan, elimizdekilerinin kıymetini bilip, mutlu olabilmeninyollarını keşfetmektedir. Hayatımızı sınırlayankurallar ve şartlar olsa dahi, bu olumsuz durumlarkarşısında yılmadan hayallerimizi ve hedeflerimizi gerçekleştirebilmek için elimizden gelen çabayıgöstermemiz gerekir.KAYNAKÇASchmitt, Eric-Emmanuel. Bayan Ming’in Hiç Olmayan On Çocuğu. Çev. Yaşar İlksavaş. İstanbul:Doğan Kitap, 2016. Baskı.Ege Alkım Şahin Tek Taraflı Aşk, yazıldığı kadar kolay anlatabilecek bir kavram değil ne yazık ki. Aşkın tanımını yapmak bile çok güç aslında. Sözlüğe bakarsak eğer; “Aşırı sevgi bağlılık duygusu” olarak tanımlanmıştır aşk ancak bu, aşırı derecede basitleştirilmiş bir tanım bana sorarsanız. Yaşanılanların, hissedilenlerin, mutlulukların, mutsuzlukların herkes için farklı olduğu bir duyguya evrensel bir tanım bulmak haksızlıktır zaten. Tek bir evrensel gerçek vardır benim çıkarabildiğim; aşk, sevdiğinden bir şey bekleyerek yaşanılan bir duygu olamıyor, aşk sadece size bağlı bir duygu olarak karşımıza çıkıyor. Eğer bana inanmaz ve bir kanıt görmek isterseniz; Orhan Veli Kanık, Yalnız Seni Arıyorum adlı eserinde aşkın ne denli tek taraflı bir duygu olduğunu anlatıyor. Cemal Süreya demiş ki, “Aşk eskidikçe aşktır, sevgi eskidikçe sevgi...” Budur belki Orhan Veli’nin altmış iki farklı mektupta çizgisini hiç kaybetmeden aynı aşkı yazabilmesinin sebebi. Eskidikçe artan ama belki de hiçbir zaman hak ettiği değeri bulamayan bir sevgiymiş onunki. Aslında ender rastladığımız bir durum değil bu, onu diğerlerinden ayıran şey ise aşkını bile anlatabilecek kuvvette bir kaleminin olması… Yıllar, asırlar geçse bile her ortamda her durumda şahit olabileceğimiz bir durum aşkın karşılıksız kalması. Hatta derler ki, “İmkânsızsa adı aşk olur.” Trajikomik biraz ama doğruluk payı da yadsınamaz bir gerçek. Zaten eğer aşka dair tek evrensel gerçek, aşkın tek taraflı olma durumuysa, her zaman her yerde karşılaşıyor olmamız pek de enteresan olmasa gerek. Bazen üçüncü şahsılar neden oluyor bu duruma, bazen gurur, bazen cesaret eksikliği ve daha nice sebep. Aman ha! Sakın bu sebepleri küçümsemeyin çünkü bu sebeplerin her birisi uğruna binlerce söz, şarkı, şiir, mektup yazılmış, milyarlarca gözyaşı dökülmesine sebep olmuş durumlar. Madem yazımıza Orhan Veli Kanık ve aşkını şahit göstererek başladık, o zaman onun yaşadıklarının üzerinden gidip aşkın mesafe engeli hakkında konuşalım biraz. Gerçi Can Yücel der ki, “En uzak mesafe iki kafa arasındaki mesafedir birbirini anlamayan.” Mesafeler sevmeye engel mi? Ya da biraz değişiklik yaparsak soruda; Sevmeye engel olan şey gerçekten mesafeler mi? Sefalet içinde, beş kuruş parası olmasa bile sevdiği kadına mektup yazabiliyorken Orhan Veli, aşkının karşılığını alamamasının sebebi Ankara İstanbul arası dört yüz elli kilometre olamazmış gibi geliyor açıkçası bana. Sonuçta insan kalbinde taşımıyor mu sevdiğini? Yoksa çok mu romantik bir yaklaşım bu? Belki de gerçekten aşkı aşk yapan, tek taraflı olmasıdır, buradan gelir büyüsü. Hiç olmayacağını bildiğin halde vazgeçmiyor olmaktır belki de şiirler, şarkılar, mektuplar yazdıran. Ulaşamadığın her şeyin daha değerli olduğu bir dünyada en çok değer verdiğin şeyin, en ulaşılamaz olmasıdır normal olan. Bazen yanı başında olsa bile mesafeler varken aranızda, bazen dünyanın öbür ucunda olduğu için de mesafe girer aranıza. Sonuçta demiyor muyuz baştan beri, tek bir evrensel gerçeği var ise eğer aşkın; tek taraflı olduğu gerçeğidir. Aşkın binlerce tanımına bir tane de ben katkı yapacak olursam eğer; bir futbol maçı düşünün mesela. Günlerce, haftalarca, aylarca çalıştığınız, emek harcadığınız, düşündüğünüz bir maç olsun. Çıkıyorsunuz sahaya, doksan dakika elinizden geleni yapıyorsunuz, koşuyorsunuz, mücadele ediyorsunuz, çabalıyorsunuz ama bir gol yiyorsunuz ve kaybediyorsunuz. Maç bitiyor, insanlar yanınıza geliyor ve iyi oynadığınızı, kaybetmeyi hak etmediğinizi, üzülmemeniz gerektiğini söylüyor. Ama ne fark eder ki, sonuçta kaybetmişsiniz. Eğer her yazımın sonunda bir tavsiyede bulunuyorsam, bu yazımın tavsiyesi de şu olsun; siz güzel sevmeye bakın, yenmişsiniz yenilmişsiniz çok fark etmez. Sonuçta aşk sizin, karşınızdakinden bir şey beklemek olmaz. Alperen Efeoğlu 21702334 İnsandan Daha İnsan Devam filmleri için söylenen birçok söz vardır; bu filmlerin genelde para için yapıldığı, özgün içerikli eski filmdeki temaları tekrar ettiği söylenir. Hatta, Hollywood’un eski filmlerin devamlarını çekerek bu filmlere havalı görsel efektler ve heyecanlı savaş sahneleri ekleyip bir zamanlar yalnızca sanat kaygısı ile yapılmış, derin felsefi düşünceler içeren kült filmlerin o eksi büyüsünü bozduğu çokça rastlanan bir durumdur. Hemen söyleyeyim Blade Runner, bu filmlerden biri değil. Her ne kadar film, 2049 yılında geçse dahi film, içerdiği temalar ile günümüz insanına sesleniyor ve izleyicisinden kendisi hakkındaki farkındalığını, toplumun kendileri üzerindeki etkilerini yeniden değerlendirmesini sağlıyor. Blade Runner 2049, öncülünden miras aldığı varoluşçuluk, bireysellik gibi temaları genişletirken bunu zengin bir olay örgüsü ve iyi yazılmış karakterler ile yapıyor. 2049 yılında “Tyrell” şirketinin deyimi ile “İnsandan daha insan replikantların1” çıktığı filmde kapitalist bir distopya anlatılıyor fakat film her ne kadar gelecekte geçse dahi günümüz insanı hakkında değerlendirmeler bulunuyor. Bir 21.yüzyıl insanı olarak kendimi düşündüğümde, kendimi özel hissettirmemi sağlayan çoğu etmenin aslında toplumun bir diktesi olduğunu fark ettim. Sonra kendime, filmin de merkezinde ola, o soruyu sordum “Eğer tüm yaşamımız toplumdan etkilenerek gelişiyorsa o zaman nedir birey olmak, farklı olmak?” Cevabı aslında Ridley Scott, benimde katıldığım şekli ile veriyor: Kişinin fikirleri, inançları onu farklı kılar ve birey haline getirir. İnandığı değerler için çabalayan kişilerdir insanlar. İnsan türünün, dünyada yaşayan en eşsiz varlık olduğu düşünülür, öyle ki her insan yaşamışlıkları ile farklıdır. Blade Runner, dünyasında bu düzeni replikantları tanıtarak bozuyor. Belirli bir yaşa gelmiş çoğu insan, şu an olduğu kişiliği yaşadığı olaylar ile ilişkilendirir. Küçükken yaptığı hatalar, tanıştığı insanlar, şu anki düşünce yapısına doğrudan katkı sağlamıştır. Film bu noktadan hareket ediyor çünkü şirket replikantlara sahte anılar yüklüyor ve bu anılar onları gerçek bir insan gibi hissettiriyor. Günümüzde aynı durum farklı bir olgu üzerinden gerçekleşiyor. Nitekim Günümüz dünyasında insanların kendilerini farklı hissetmek için gittikleri yerler, zihinlerindeki anıları değil, alışveriş merkezleri. Scott’un düşüncesinin aksine günümüzde insanlar öylesine bir tüketim toplumu haline geldiler ki; içlerindeki boşluğu ilginç telefon kılıfları veya süslü fincanlar ile dolduruyor. Çoğu telefon reklamında “tarzınızı ortaya koyun, farklı olun” gibi sloganlar kullanılıyor. Gözden kaçırdıkları nokta ise, kişiyi özel biri haline getireceği inanılarak tüketilen birçok ürün aslında o zamanın modası tarafından kontrol edilmekte olup, zaten kitlelerce takip edilmekte olması. Yani kişiyi özel kıldığı düşünülerek tüketilen ürünler aslında kişiyi özel kılmıyor, aksine belirli bir kalıba sokuyor. Bir bağlamda bu kişiler belirli bir kitleye bağımlı birer tip haline getiriyor. Scott, bireyin kişisel farklılıklarının özgün anılar ile sahip olunabileceğini söylerken günümüzde insanların tüketimi bir farkındalık aracı olarak kullandığı görülüyor. Çoğu insan yeni aldığı spor ayakkabılarının veya lise anılarının kendini özel kıldığını düşünüyor. Gerçekte ise bu iki etmene de sahip olan çok kişi var. Filmde bu konu hakkında iyi bir analoji var; insan basit bir canlı sadece dört genden oluşuyor. Filmdeki K ise sahte anılara sahip işinden başka bir amaca sahip olmayan bir replikant. Bu bağlamda Scott, insan olmanın ne demek olduğunu K üzerinden anlatıyor. İnsan olmak, bir kişiliğe sahip olmak sadece nefes almak, görevlerini yerine getirmek demek değildir. İnsan olmak belirli ideallere sahip olmaktır. Zaten insanın farklı düşünebilmesi onu diğerlerinden ayırır. Düşünme eyleminin, insana özgü olduğu söylenip durulan bir ifadedir ancak düşünmekten kasıt burada dogmalara ve toplumsal normlara bağlı kalıp yaşamak demek değil bazen de kutunun dışını düşünebilmektir. İşte bu 1 Filmde bahsedilen ve iş gücü olarak tasarlanan yapay insanlar Alperen Efeoğlu 21702334 noktada Scott ikinci bir kavram olan “inanç”ı tanıtıyor. Bir insanın belirli bir ideali olabilir ancak politik ve sosyal hayatta kişilerin idealleri de çoğu zaman toplum tarafından şekillenmektedir. Nasıl şirketler, insanlara her birinin farklı olduklarını hissetmelerini sağlayacak bir ürünü on binlerce kişiye satıyorsa, bazı gruplar da fikirlerini dogmatik bir biçimde insanlara aşılıyor. Bunun sonucunda ise insanlar, tam olarak bile anlayamadıkları düşünceleri destekliyor ve bir amaca sahip olduklarını iddia ediyorlar. Gerçek şu ki insan olmak, ideallere körü körüne inanmak değil, bu düşünceleri benimsemek ve içselleştirmektir. İnsanlar, gerçekten arkasında durabileceği ve kalpten inandığı düşüncelere sahip olmalıdır. Büyük bir inançla sahip olunan idealler ise kişinin prensipleri haline gelerek, onu özgün bir birey haline getirir. Her insan, kendi varoluşunu bir nedene bağlamak ister. Kendi farklılıklarını bularak, evrendeki önemini ve eşsizliğini ispat etmeye çalışır. İnsanın eşsiz bir varlık olduğu söylense de bir kişi için kendini diğerlerinden ayıran tek farkı dahi bulmak zordur. Çoğu insana şirketler materyalist bir bakış açısı ile içindeki boşluğu kapatmaya sevk eder. Ne yazık ki bu insanları kategorileştirmekten başka bir işe yaramaz. Düşünceler de benzer şekilde çalışır, kitlelerce insan ne olduğunu dahi anlamadan bir izm’in peşinden koşar. Aslına insanı farklı kılacak etmen ise söylemesi basit ama uygulaması zordur. İnsanın arkasında durabileceği fikirleri olmalı ve bu düşüncelere kalpten inanmalıdır. Zaten bu şekilde kişinin kendi kuralları olur ve bunlara uyarak yaşar, böylece içselleştirebileceği bir düşünce yapısına sahip olur, hayatı boyunca yapacağı seçimler ise bu noktadan hareketle gelişir. K gerçek bir insan olmasa de yaptığı seçimler ile izleyicinin gözünde gerçek bir insana dönüşüyor. Yine filmde Freysa bu durumu etkili bir şekilde özetliyor “Gerçek bir gaye için ölmek bazen yapılacak en insancıl şeydir.” Kaynakça Blade Runner / [yaz. Hampton Fancher Michael Green, Philip K. Dick ; haz. Scott Ridley ; yön. Villeneuve Denis] / prod. Scott Ridley. - Warner Bross, Columbia Pictures, Sony, Alcon, 2017. Suçluyum!“J’Accuse”, yani suçluyorum... Ne kadar güçlü bir kelime değil mi? “İddia ediyorum” ya da “belki” den farklı. Direk, isabetli ve kızgın. En son ne zaman kullandınız bu kelimeyi? Öyle şakasına ya da birinin arkasından değil, direk suçlununyüzüne söylemekten bahsediyorum. Belki de benim yumuşak doğamdan kaynaklanıyordur ama ben hiçbir zaman bu kelimeyi Emile Zola kadar kızgın ya da haklı kullanmadım, kullanamadım. Güçlü bir adam için güçlü ve haklı bir kelime. Başlığı okuduğumda Zola’nın beni de suçladığını düşünmemiştim ama mektubun sonunda suçlamanın bir tek zamanın hükümeti ve ordu yetkililerine yönelikolmadığını fark ettim. Bu mektup herkese yazılmış, suçsuzları suçlayan, haksızlıkları gizleyen, adaleti engelleyen ve bütün bunlara susan herkese yazılmış. Muhtemelen siz de suçlusunuz. Ben suçlu olduğumu biliyorum. Emile Zola kadar cesur olmadığımiçin suçluyum, sokaklara çıkmadığım için suçluyum, o sloganı atmadığım için, o pankartı hiç yazmadığım için... Emile Zola nasıl bu kadar cesur? Yoksa asıl soru, “ben nasıl bu kadar korkağım” mı olacaktı? O kalkıp zamanın hükümetine, ordusuna, generaline ‘’ Sizi adaleti engellemekle, insanlığa leke sürmekle suçluyorum!’’ diyebiliyorken biz niye kuyrukta önümüze geçen kişiye bile tavır sergileyemiyoruz? Neden ben onun kadar cesur değilim? Neden bu kadar suçluyum?Üzülerek söylüyorum ki günümüz Türkiye’sinde de bu mektupdaki şikayetler mevcut. İnsanlar, generaller, masumlar saçma suçlamalar ve sahte deliller ile göz altına alınıyor. Peki buna kim üzülüyor, kim bir şeyler yapıyor? Aile ve yakın arkadaşlar... Peki bizim ülkemizde Emile Zolalar nerede? Hiç tanımadığı biri haksız yere tutuklanınca gazetenin ilk sayfasına, ülkenin liderine yazdığı mektubu bastıran yazarlar nerede? Bütün suçluları teker teker suçlayan, hepsinin adını söyleyenler nerede? Tamam diyebilirsiniz; o tür yazarlar çoktan susturuldu ya da işlerinden oldular. Bazıları gazetenin beşinci sayfasındaki küçük köşesinden sesini duyurmaya çalışıyor, kimisi çoktan emekli oldu ve ülkeyi terk etti. Hiç kimse böyle büyük otoritelere karşı çıkmanın kolay olacağını söyleyemez. Hatta demokrasinin gelişmediği ülkelerde bu canınıza bile malolabilir- belki aklınıza bir gazeteci gelmiştir! Emile aldığı riskin farkındaydı. Bizzat mektubunda “ Bu suçlamalarda bulunurken, 29 Temmuz 1881 tarihli basin yasasinin 30 ve 31. maddelerine karşı geldiğimi, bu yasanın lekeleme suçlarına ceza belirlediğini bilmiyor değilim. İsteyerek kendimi tehlikeye atıyorum“, diyor. O tehlikeyi göğüsledi. Vatan haini olarakanılmayı, ömür boyu hapise mahkum edilmeyi göze aldı. Sürgüne gitmek zorunda kaldı. Biz niye sesimizi duyuramıyoruz? Başkalarını cesur olmamakla suçlamak kolay tabii ki. Ben kendime de bakıyorum ve utanıyorum. Bizim sesizliğimiz suça ortaklıktan başka bir şey değil. Zola bu suça ortak olamayacağını gayet açık ve net söyledi. Vicdanının buna el vermeyeceğini söyledi. Peki biz niye hükümetimizin işlediği suçlara ortak olurken bu kadar rahatız? Kimi sadece ekrana veya gazeteye bağırıyor, kimi haber izlemeyi, günceli takip etmeyi bırakıyor. Cehalet mutluluktur. Belki de sebep budur. Gözlerimizi yummak, sonsuz bir rüyaya dalmak ne kadar tatlı değil mi? Rüya âlemi, her istediğimizin gerçekleştiği, her acının sahte olduğu bir mekan. Uyumayı mı tercih ederdiniz, yoksa sabah erken bir saatte soğuk ve karanlıkyatak odanıza geri dönmeyi mi? Ben suçluyum çünkü ben pes ettim. Ben gözümü yummayı tercih ettim. Umudumu yitirdim, ne halleri varsa görsünler, dedim. Haberleri,gazeteyi bir yana bıraktım. Bu yüzden suçluyum. Sesimi duyurmamaya karar verdim. Bir sesim olmazsa onu duyurma ihtiyacım da olmaz dedim. Ben susarsam, hayatları kabusa dönen insanları görmezden gelirsem her şey yolunda gider diye düşündüm. Fakat gel gör ki Türkçe dersi için bu mektubu seçtim ve bu mektup işlediğim en büyük suçu büyük bir dalga gibi yüzüme vurdu.Türkiye’de suçlu çok, dünyada daha da çok. Bu haksızlıkları yapanlar bu kadar cesur, daha doğrusu yüzsüz olabiliyorken haklı olanlar niye Emile Zola kadar cesur olamıyorlar? O zamandan bu güne kadar neler değişti? Teknoloji insanlığı cidden koyunlaştırdı mı? Niye bu kadar çekingeniz. Niye hakkımızı aramıyoruz, niye başkalarının haklarını savunmuyoruz? Herkesin bir cevabı vardır ama bahaneleri bir kenara atıp işe koyulana, sesimizi yükseltene kadar hepimiz suçluyuz. İsmet İnönü’nün de dediği gibi: “Bir memlekette, namuslular, namussuzlar kadar cesur olmadıkça, o memlekette kurtuluş yoktur”.Babaoğlu, 1 Beste Babaoğlu ID: 21300881 Section:14 Tarih: 2.12.2014 Öğretmen: Başak Berna Cordan Ödev numarası:4-2 Hayata Dokunan Tarifler Yekta Kopan’ın ‘’Aşk Mutfağında Yalnızlık Tarifleri’’ yaratıcı adıyla bende merak uyandırmasının yanında beni kitaba çeken insanların yorumları ve öykülerdeki karakterlerin yalnızlıklarından şikayet eden tipler olması oldu. Ben de bir nevi etrafımdaki kalabalıkların beni ittiği yalnızlıktan şikayet eder dururum. Bu sebeple yazarla güzel bir bağ kurdum. Kitapta birbirinden farklı on tane olay yer alıyor ve bunların her biri başka ilişkiler üzerine yazılmış olsa da bizi tek bir noktaya çıkarıyor. Pek yaratıcı öyküler diyemem ama çok içten, hayata dair, insana dokunan cinsten bir eser olduğunu söyleyebilirim. Genel olarak kitapta işlenen tema ve benim üzerimde yarattığı etkiyi iki başlık altında toplayabilirim: yalnızlık ve hüzün. Öncelikle kitaba da adını veren ve ilk kısımda yer alan öyküden başlamak istiyorum. Kitapta ayrı ayrı yazılmış ve hepsi kendince adlandırılmış olan tam dokuz öykünün içinde hiç şüphesiz söyleyebilirim ki Aşk Mutfağından Yalnızlık Tarifleri en çok beğendiğim kısımdı. Bu öyküde yazar, zamanın da sağlamış olduğu kolaylıkla aslında unuttuğunu sandığı eski sevgilisini tesadüfen görmesiyle yaşadığı duygu karmaşasından bahsediyor. Karşılaştıkları an, tabi ki tek taraflı olarak, kaybettiğini düşündüğü tüm hisleri ve yaşadıkları acı tatlı bütün anıları resmen aklını esir alıyor. Daha çok kendi kendine yapmış olduğu iç konuşmaları okurken bunlara hayran olmaktan kendimi alamadım. Öncelikle, herkesin yaşamış olduğu veya olabileceği duygulardan kaynaklandığını düşünüyorum ama kesinlikle kendi hayatımla çok fazla benzerlikler buldum. Beni en çok bu nedenle etkiledi çünkü satırları okurken daha cümlenin sonunu görmeden neler geleceğini tahmin edebiliyordum. Şu an düşünebilirsiniz bunun neresi etkileyici diye? Hiçbir orijinalliği yok. Sonunu bildiği bir şeyden insan zevk alamaz ki… Evet, dışarıdan ben de böyle düşünürdüm fakat benim bahsettiğim olay tam olarak öyle değil. Dikkat çekmek istediğim nokta: Yazarın benzer olaylara göstermiş olduğu farklı yaklaşımı sayesinde benim hayatımı da o yöne çekmesi. İnsan hayatının bazı dönemlerinde Babaoğlu, 2 etraflarındaki kalabalıktan sıkılır ve uzaklaşmak ister. Yalnız kalmak, sadece kendiyle olmak… Bu durum hiç beklemediği anda ve en son düşündüğü kişiden geldiğinde ise afallar. Bunalıma girebilir, tüm hayat enerjisi azalabilir ve etrafından soğuyabilir. Artık yalnız kalma isteği yoktur. İşte bu noktada, yazar bana yalnızlık duygusunun tarifini kendimce tekrar tekrar sorgulamam gerektiğini verdiği kendine has ‘’Yalnızlık Tarifleri’ ’yle göstermiş oldu. Farklı farklı ilişkiler işlenmiş öykülerde ve yine beni başka bir açıdan etkileyen yazısı ‘’Düş Eş’’ oldu. Baba-oğul arasında geçen konuşmalardan yola çıkılarak aslında ailenin, çocukların hayatları üzerindeki etkisi çok güzel kaleme alınmış. Eski dönemlerdeki baba figüründen yola çıkılarak bir babanın kendi oğlunun geçmişten günümüze tüm hayatını etkileyecek olan davranışlarına dışarıdan bir göz olma ayrıcalığı yaşadım. Karakterimiz, kendisinin babasıyla olan benzerliklerini sorgularken ben de kendimi düşünmekten alıkoyamadım. Şu an beni ben yapan şeylerin tümünün mimarisi ailemmiş meğerse. Olaylara verdiğim tepkilerin, seçtiğim doğruların sadece kendime ait olduğunu düşünürken hepsinin yazarının ailem olduğunu fark ettim. Bu öyküyle yolum kesişene kadar tüm kontrolün bende olduğunu sanıyordum. Hayatımı ne de güzel idare ediyordum aslında. Tabi ki etkileri olduğunu biliyordum ama bu denli bir senaryonun içinde olduğumu hiç düşünmemiştim. Bundan kaçış yok. İsteyerek ya da istemeyerek bir şekilde aile kavramı hayatımızı şekillendirmeye devam ediyor. Zor bir seçim olmuştu benim için, fazla seçenek vardı fakat çok doğru karar verdiğime eminim. Bu kitabı bir şekilde hayatıma katmalıydım ve o zaman şu anmış. Resmen hayata dair bir yapıt olmuş. Dokunaklı, içten… Belki de çok basit, bilindik dediğimiz olaylar kaleme alınmış. Eğer kitabı tam anlamıyla hissedebilirseniz, yazar hayatınızın fark etmeniz gereken taraflarıyla yüzleşmenize olanak sağlıyor. Her daim size yol gösterebilecek, sizi siz yapan tarifler bulabileceğiniz bir eser. Başucumdaki yerini aldı bile. Kitabın arkasında da yazıldığı gibi: Kahkahası ve gözyaşlarıyla doyasıya yaşanan yalnızlıkların kitabı… Kaynakça Kopan,Yekta. Aşk Mutfağında Yalnızlık Tarifleri. İstanbul: Can Yayınları, 2014. Babaoğlu, 3 AİT OLMA GEREKLİLİĞİ Aidiyetsizlik… İlk ne zaman tanıştım bu duyguyla bilmiyorum. Biraz aykırı ve belki de anlamsız bir şekilde çekici kimine göre bu duygu. Sonsuz bir özgürlük, hep bir çekip gitme hali belki de ilk çağrıştırdıkları… Benim aidiyet duygum daha 3 yaşındayken babamın işi için kısa süreliğine de olsa Almanya ya taşınmamızla bozuldu. Doğduğum, kısacık 3 yılımı geçirdiğim, az çok dilini konuştuğum ülkeden, kalabalık akraba yemeklerinden, o çok sevdiğim anneannemin ve dedemin huzurlu kollarından bir anda kopup ne olduğunu anlayamadan kendimi Hamburg’da buldum. Gerçekten de ne olduğunu anlayamamıştım. Babam iki yıl boyunca Hamburg Üniversite’sinde misafir profesör olarak çalışacaktı, annemle ben de babamın peşinden gitmiştik. Daha ilk günlerden sevememiştim sanki bu yeni ülkeyi. Yaz olmasına rağmen hep yağmur yağıyordu, oysa ben yaz diye tıpkı İzmir’deki gibi yazlığa gideriz, plajda kova kürekle oynarım sanmıştım. Konuşulan hiçbir şeyi anlamıyordum, Dünya da yaşayan herkesin bir tek dil konuştuğunu sanmıştım oysa burada herkes Almanca diye bir dil konuşuyordu. Mavi gözlü, sarışın devlerin dünyasına gelmiştim ben. Bambaşka benim ait olmadığım bir dünyaya… Orada bir yabancı olduğumu bilerek, oraya ait olmadığımı bilerek Almanya da iki sene geçirdim. Ait olduğunu sandığım ülkeye geri döndüğümdeyse tek hissettiğim duygu yine ve yine aidiyetsizlikti. Almanya’daki düzenden, sakinlikten sonra Türkiye çok gürültülüydü, sokakta dilenciler, yüksek sesle bağıran ağlayan çocuklar… Sanki hep korkunç bir şey olabilirmiş hissi vardı bu ülkede. Akşamları haberleri izlerken bu korkunç şeylerin gerçekten de olduğunu görürdüm. Ölen insanlar, trafik kazaları, vatandaşını çok düşünen belediyelerin adeta bubi tuzaklarıyla kuşattığı sokaklarda o tuzakları aşamayıp, yaralanıp, ölen insanlar. Ben bu korku hikâyesi ülkeye de ait olamazdım, olmamalıydım. Orta sınıf dramına çevirmek istemem bu kısa hikâyeyi. Aslında beraberinde getirdiği tatlı huzursuzluğun dışında ait olamamak aslında bir şanstı… Daha küçük yaşlardan itibaren eleştirel bir göz kazandım, hiçbir ülkeye, düzene, gruba ya da arkadaşa körü körüne bağlanmadım. Daha küçük yaşlarda ülkemde olan bitenlerden haberdardım. Eşitsizliğin, ayrımcılığın, tabulaşmış düşüncelerin farkına ne kadar şanslıyım ki üniversite sıralarında değil daha çok önceden vardım. Daha 15 yaşımda, sınıf arkadaşlarım anne babalarıyla paket turlarla güvenli Avrupa ülkelerini gezerken, tek başıma, cebimde çok az bir parayla Doğu Avrupa’yı keşfe çıkma cesaretini gösterebildim. Amacım ait olabileceğim bir düzen ya da ülke aramak değildi, zaten hayattaki en büyük amacı tüm ülkeleri ve kültürleri deneyimlemek olan biri için kendini bir ülkeye ya da topluma ait hissetmek ne kadar gereklidir ki? Bu yüzdendir ki Esmahan Aykol’un Türkiye’de doğup büyüyen, babasının işi nedeniyle 10 yaşında Almanya’ya dönmek zorunda kalan, tüm dünyayı gezdikten sonra İstanbul’da yaşamaya karar veren Alman vatandaşı Kati Hirşel’in başından geçenleri anlattığı Kelepir Ev adlı romanını tekrar tekrar okurken kendimi hiç de yalnız hissetmiyorum. Kati’yi neden bu kadar çok sevdiğimi biliyorum. İkimizin de hayatını özetlemeye yetiyor bir kelime : ‘aidiyetsizlik’. “Beş yaşındaki kızını birtakım köklü okulların, mesela Alman Lisesi’nin anaokuluna yazdırmak için çırpınan bir kadın olmak istiyordum deli gibi. Böyle dertlerim olmasını istiyordum hayatta. Yaşıma uygun dertlerim.”(Kelepir Ev ,20) Kati’nin ağzından yazılmış bu sözler ait olmadığı bir toplumda yaşarken Kati’nin yaşadığı gelgitleri ve bu dertlerine espriyle bakışını özetliyor. Kendimin de çok yoğun yaşadığı gelgitler bunlar. Bazen, herkes gibi olabilmek, gördüğün yanlışların, saçmalıkların bir parçası olmak en kolayı… Ancak insanın bir kez ait olamadığını hissettiğinde ait olmak için çabalamak boşuna. Güvenli yuvasından çıkmaktan korkmayan , “Kral Çıplak” diye bağırma cesaretini gösterebilen, öğretilen gerçeklere körü körüne bağlanmayı reddeden, tüm yaşamları, ülkeleri, kültürleri kucaklama isteğiyle yanıp tutuşanların, çevresinde olup bitenin farkında olan ve buna rağmen hayatla, düzenle dalga geçmeyi bilenlerin tutkunu olacağı bir roman Kelepir Ev. Romanın birinci ağızdan yazılmış olması daha da samimi kılıyor hikâyeyi ve sanki Kati ile karşılıklı dertleşiyormuş hissine kapılıyorsunuz. “Şüphesiz Türkleşiyordum. İnsanların kalbini kırmamak, dostlukları bozmamak, başıma dert almamak için gerçekleri de söylemek istemiyordum artık. Kadın arkadaşlarımın inek yalamış gibi duran kafalarına bakarak ‘Yeni saçın harika olmuş’ diyor, oturunca kucaklarına düşen göbeklerini göre göre ‘Yok canım senin neren şişman’ diye iltifat ediyordum” (Kelepir Ev, 169)Romandan bu alıntı, okurken hem düşünüp hem de güleceğinize dair küçük bir ipucu. Herkese ait olduğunu hissettiği yaşamda mutluluk ve huzur dileyerek yazımı bitiriyorum. KAYBETTİĞİMİZ SONSUZLUK Son zamanlarda okuduğum ve beni derinden etkileyen bir kitap var. Büyük usta Kemal Siyahhan’ın ​Mülteci​ isimli kitabı. Bu kitap beni etkiledi çünkü bir savaşın ne olduğuna, bizden neleri alabileceğine ve arkasında bıraktığı izlere büyük ustanın da anlatımıyla neredeyse birinci gözden şahit oldum. Şahit olduğum tek şey ise savaştan sonra kazananın olmadığı ve herkesin mağlup olduğu gerçeğiydi. Savaşın aslında rütbeli, büyük insanların kendi aralarında belki kendilerini tatmin etme amacıyla yaptıkları bir katliam olduğunu gördüm. İnsanların savaşı kazansalar dahi, kendi yakınlarını kaybettikleri an onlar için o savaşın kaybedildiğini ve bunun geri dönüşünün olmadığını gördüm. Bunları gördükten sonra da derin düşüncelere daldım. Acaba tarihteki bu savaşlar hiç yaşanmamış olsaydı dünyanın şu anki hali nasıl olurdu? Şu an dünyada yüzlerce ya da binlerce parçaya bölünmüş ya da ayrılmış ülke ve insan toplulukları var. Bunlar tahmin edilebilir bir şekilde savaşlarla, anlaşmazlıklarla, intikam alma hırslarıyla belki de hükmetme, dünyanın yegâne hükümdarı olma hevesinden oluşmuştur. Bunlar tarih boyunca süre gelmiş ve en son dünya şu anki halini almıştır. Yani binlerce farklı insan topluluğu, binlerce farklı dil, binlerce farklı inanış, binlerce farklı nefret, kin, dışlanma… Bu savaş denen illet olmasaydı bana sorarsanız dünya şu an tek bir ülkeden ibaret olacaktı, hepimiz aynı dili ya da o dilin farklı aksanını konuşuyor olacaktık ve inançlarımız da çok farklı olmayacaktı. Bu düşünce ilk duyulduğunda kulağa kötü gelebilir, “tek tipleşme” olarak görülebilir. Bana sorarsanız o dünya düzeni olsaydı kelimenin tam anlamıyla özgürlüğün en uç noktalarında yaşıyor olacaktık. Nasıl mı? Dünyanın her yerini gezebilmek ve her yerde insanlarla kolaylıkla anlaşabilmek ve bu fikir sadece bir başlangıç… Dünyada hiç savaş olmamış olsaydı ve herkes birbiriyle anlaşabilip herhangi bir düşmanlıkları olmadığı için de bilgilerini paylaşsaydı tabii ki dünyanın teknolojik anlamda ulaştığı nokta çok daha farklı, ileride bir yerde olacaktı. Savaşlar sonucu o kadar emekle inşa edilip içi en değerli bilgilerle binlerce insan tarafından donatılan kütüphaneler bir çırpıda yok edilmeseydi tabii ki dünya çok farklı olacaktı. Şunu da eklemek istiyorum hemen, sadece dünya çok farklı olmayacaktı, şu an yeni yeni gidip görmeye başladığımız uzay da çok farklı olacaktı. Çin’in, yani savaşlarla pek arası olmamış bir ülkenin, güncel nüfusunu göz önünde bulundurursak ve bunu dünyaya oranlarsak dünyanın güncel nüfusu inanılmaz bir rakam olabilirdi. Tam bu noktada gelişen teknoloji ve yıkılıp yakılan onca kütüphanelere rağmen hala gidip görebildiğimiz uzayda bence kolonileşmek çoktan hallettiğimiz bir şey olacaktı. Bunun sonucunda insanlar sadece dünyada yaşamayacak ve uzayın çeşitli noktalarında hayatlarını sürdürüyor olacaktı. Bir başka deyişle, özgürlüğün en uç noktalarında yaşıyor olacaklardı ve dünyada sıkışıp kalmayacak doğal olarak hiçbir nüfus problemimiz olamayacaktı. Bu sadece basit bir örnek, bunun gibi daha aklımıza gelemeyecek bin bir çeşit cihaz hayatımızda olacaktı eminim ki ve yaşamlarımız inanılmaz farklı belki de bitmeyecek şekilde yani ölümsüz bir biçimde olacaktı. Sonuç olarak o kadar insanı yerleştirebileceğimiz bir uzaya sahipken kimsenin ölmesine gerek yok değil mi? Peki insanlar ne yaptı? Bunca güzelliğe erişmek varken birbirlerini öldürüp dünyaya tek başına sahip olmak istedi. Onca katliamı, savaşı ortaya çıkardı ve bir insanın “​Biz yokuz; ömrümüz, kelebekler kadar​”(Siyahhan , 41) yakarışlarını duyacak kadar acı çekmesine sebep oldu. Sonu gelmez bir savaş silsilesini ortaya çıkardı. Zülfü Livaneli bunu şöyle ifade etmiş: “Harese nedir, bilir misiniz? Develerin çölde çok sevdiği bir diken var. Deve, dikeni yedikçe ağzı kanar. Tuzlu kanın tadı dikeniyle karışınca bu, devenin daha çok hoşuna gider. Kanadıkça yer, bir türlü kendi kanına doyamaz..."(Livaneli, 46). İnsanlık da en başından beri sürekli savaşmış ve âdeta develer gibi kendi kanında sarhoş olmuş. Savaştıkça daha çok hoşuna gitmiş ve daha çok savaşmış ama sonucunda kaybeden hep kendileri olmuş kazanan kimse olmamıştır. Umarım insanlar bunun farkına varır ve bir daha bu tür olaylarla karşı karşıya kalmayız ve tek savaşı barış için veririz. Kaynakça: Siyahhan, Kemal. ​Mülteci​. İstanbul:Sel yayıncılık,2016. Baskı. Livaneli,Zülfü. ​Huzursuzluk​. İstanbul:Doğan Kitap,2017. Baskı. Yusuf Nevzat Şengün 21601720 Ceren Şefaat 21801625 YENİ BİR ÖMRE, BİR ADIM KALA Bir ömür nasıl yaşanır? Diğer insanlar gibi ben de bu soruyu kendime birçok defa sordum. Şayet gelecek kaygınız varsa ya da sadece hayatı planlı yaşamayı seviyorsanız, dünya üzerinde geçirdiğiniz her dakika değerli olacaktır. Kendime planlı diyemem belki ama geleceğim hakkında çokça kaygılı olduğum bu yıllarda, belki bir yol gösterici olur umuduyla pek saygıdeğer İlber Hocamızın bu kitabını aldım. Kitaba daha henüz başlamıştım ki dünyam birden başıma yıkıldı denebilir. İlber Ortaylı kendi kuramınca hayatı dört temel döneme ayırmış; 12-25 yaş aralığı, 25-40 arası, 40-55 yaşları ve 55 sonrası… Bu yaş aralıklarını ise insanın yetişmesi, olgunlaşması ve eser vermesi ile ilişkilendirmiş. 12-25 yaş arası bir insanın hayatındaki temelleri tek tek oluşturduğu dönem olarak ele alan İlber Ortaylı, bu yaşlardan sonra öğrenimin yavaşladığını ve hafızanın zayıfladığını belirterek teorisini güçlendirmiş. Pek ikna edici bir yazıydı doğrusu, belki de bu yüzdendi birden karamsarlığa düşmem. Yirmi beş yaşıma gireli çok zaman geçmedi açık konuşmak gerekirse. Bu yaşıma kadar elimden geldiğince çok şey öğrendim ve hayatımdaki birikimleri sürekli olarak geliştirmeye çalıştım. Bu bilince sahip bir birey olarak belki de geri kalan hayatımı tamamen değiştirecek kadar büyük bir adıma geçen iki sene içinde karar vermiştim. İlber Ortaylı’nın olgunlaşma adını verdiği bu evrede tamamen farklı bir okuldan, tamamen farklı bir bölümden koparak; yepyeni bir ortam ve bambaşka birikimleri kazanacağım bölümüme henüz geçtim. Oysa İlber Hoca’yı okumadan önce bu adımları son derece pozitif atarken, onun dediğine göre aklı başında bir kimse olarak çoktan bu yaşımda birikimimi tamamlamış olmalı ve gerçek hayata atılmaya hazırlanmalıydım. Daha sonrasında zihnimde şu soruyla karşılaştım; “Acaba her şey için geç mi kalmıştım?” Dediğim gibi gerek ailemin, gerek arkadaşlarımın desteği ile yepyeni bir dünyaya attığım adımlardan oldukça memnun bir bireyken, bu kitapla birlikte karanlığın içinde bir yerlere saklanmış ve çıkmak için fırsat kollayan kaygılarım yeni cümleler ve sorularla kendisini gösterdi. Herkes kendi zamanını yaşar, doğrusu gerçekte kime ait olduğunu bilmediğim bu söz arkadaşlarımca bana sunulmuş olsa da, günümüzün en birikimli insanlarından biri olan İlber Ortaylı’nın teorisine karşı biraz yenik düşmüştü. Madem geç kalmıştım, peki şimdi ne yapacaktım? Bu soru ne kadar süre içimi kemirdi bilmiyorum. Kimi zaman kararımı sorgular belki de yaşıtlarım gibi şu veya bu şekilde herhangi bir meslekte olmanın vereceği hazzı düşünürüm; ancak bu hayallerin de her zaman bir şey eksik olur. Geleceği çok fazla düşünen birisi olduğumu söylemiştim daha önceden. Eski hayatım ve geleceği yan yana getirdiğimde karşıma çıkan tek şey mutsuzluk olur. Bir ömre mutsuzluğu sığdırmaktansa birkaç kum tanesi geç düşüversin ne olur ki dedim sonunda. Hayatıma devam etmeliyim. Peki ne yapmalıyım, asıl soru bu değil mi? Halihazırda içinde bulunduğum farkındalıklara birkaçını daha eklemeye karar verdim. İlber Hoca’nın bana sunduğu bu eleştirileri yararıma çevirmeliydim. Sıradan bir üniversite öğrencisi olmadığımın farkındayım, geçmiş yıllarımda bana katılan tecrübelerle varım artık. Yeni hayatımın ilk döneminde daha bilinçli ve sağlam adımlar atıyorum. Benden ne istendiğinin ve sorumluluklarımın farkındayım. Gerçekleştirdiğim eylemlerin geri dönüşü de olumlu yönde ilerliyor. Ayağıma takılacak taşların birkaç adım daha öncesindeyim, tedbirlerim şimdiden hazır bir şekilde ilerliyorum. Belki yeniden gelişen akademik hayatımda biraz geç öğreneceğim ama bu ilerlemeyi daha hızlı kaydedebilmek için ne derece gerekli efor sarf edeceğimi çok iyi biliyorum. Belki de İlber Ortaylı doğruyu söylemiştir yine ancak bazı şeyler farklıdır. 25 yaş hayata hazırlanma ve olgunlaşma çağıydı değil mi? Belki de benim olgunlaşma dönemim gerçekten yeni bir dünyaya geçtiğim bu dönemdir. Toy bir üniversite öğrencisi değilim, onların öğrendiği şeylerle belki de ben olgunlaşıyorumdur. Birkaç kum tanesi eksik birkaç kum tanesi fazla ne fark eder? Attığım her adımın daha ötesindeyken üstelik… Referanslar: Ortaylı, İlber (Şubat 2019). Bir Ömür Nasıl Yaşanır? Kronik Kitap Umut Can Şengül Gökyüzünü Kaybeden Uçurtma Küçük bir çocukken tepenin başındaki evimizden gökyüzüne bakardım. Böyle yüksek binalarla çevrili değildi etrafımız o zamanlarda. Tatlı bir mahallede, birkaç katlı apartmanlarda