yerine Terry Chimes gelir. 1 seneye yakın yapım sürecinden sonra The Eternal Idol 8 Aralık 1987'de yayınlanır. Dave Splitz de turneden önce ayrılır yerine Jo Burt gelir. Kötü albüm satışlarından dolayı Vertigo Records ve Warner Bros. Records Black Sabbath’dan vazgeçer ve grup I.R.S Records ile anlaşır. Iommi gruba eski Rainbow bateristi Cozy Powell ve bas gitarcı Laurance Cottle’ı alır. Headless Cross Nisan 1989’da yayınlanır. Eduardo Rivadavia albüme 4 yıldız verir ve albüm için Ozzy’siz ve Dio’suz en iyi albüm olduğunu belirtir. Albüm Birleşik Krallık'ta 31 ABD'de 115 numaraya kadar çıkar. Iommi’nin yakın arkadaşı olan Queen’in gitaristi Brian May’in When Death Calls şarkısında gitar solosu bulunmaktadır. Albüm yayınlandıktan sonra ayrılan Laurance Cottle’ın yerine turda çalması için Neil Murray gruba dahil edildi. Headless Cross’un Amerika turunun ön gruplarında Kingdom Come ve Silent Rage bulunmaktaydı tur Mayıs 1989’da başlamıştır ancak bilet satışlarının az olmasından dolayı 8 gösteriden sonra diğer konserler iptal edildi. Albümün Avrupa ayağı Eylülde başladı. Grup Girlschool ile Rusya turuna çıktılar. Grup stüdyolara Tyr’ı kaydetmek için Şubat 1990’da geri döndü. Albüm teknik açıdan konsept bir albüm değildi ancak albümdeki şarkıların sözleri genel olarak Norse Mythology’sine dayanıyordu. Tyr 6 Ağustos 1990’da yayınlandı. Birleşik Krallık'ta 24 numaraya çıkmıştı ancak albüm Amerika’da Billboard 200’de en fazla 115 numaraya kadar çıktı ve 8 hafta listelerde durdu. ABD'de satışlar kötü olsa da Birleşik Krallık'ta 300.000 satarak Platin albümü kazandılar. Blender albüm için 1 yıldız verdi, Iommi’nin Black Sabbath ismini pisletmeye devam ettiğini iddia etti. Grup Circus of Power ile Avrupa’yı turladı fakat Birleşik Krallık'taki son yedi konser kötü satışlardan dolayı iptal edildi. Grup ilk defa ABD'de tura çıkmadı. Ağustos 1990’da Dio Amerika’da Lock Up The Wolves turnesindeyken Minneapolis Forumda sahneye katılarak Geezer Butler ile Neon Knight’ı seslendirdiler. Geezer, Iommi’yi ikna etti ve Neil Murray’nin yerine Geezer Butler, Tony Martin’in yerine Ronnie James Dio gelmiş oldu. Albüm çalışmalarına sonbaharda başladı. Ancak Cozy Powell atıyla beraber gezerken atı kalp krizi geçirdi ve Cozy’nin ayaklarının üstüne düştü. Cozy kalça kemiğini kırdı ve çalışmalara katılamayacağından yerine Vinny Appice geldi. 1 yıl sürecek bu albüm kayıtlarında Dio ve Iommi arasındaki sürekli olarak gerginlik olması, bazı şarkı sözlerinin birden çok defa yazılması bu süreyi uzattı. Dehumanizer 22 Haziran 1992’de yayınlandı. Albüm Amerika’da 30 Haziran’da Reprise Records etiketiyle yayınlandı. TV Crimes teklisi Bilboard 200’de 44 numaraya kadar çıktı. Temmuz 1992'de Testament, Danzig, Prong ve Exodus ile tura çıktılar. Turne sırasında, Ozzy Osbourne Black Sabbath'ı No More Tours turu kapsamında son iki konseri için Kaliforniya'ya ön grup olarak davet etti. Grup bu daveti kabul etti ancak Ronnie James Dio bunu yapmayacağını, bir palyaçoyu desteklemeyeciğini belirterek konserden bir gün önce gruptan ayrıldı. Judas Priest'ın solisti Rob Halford son dakikada devreye girdi. 1985'teki Live Aid konserinden sonra ilk defa bir arada konser verdiler. Iommi ve Butler eski Rainbow bateristi Bobby Rondinelli'yi ve Tony Martin'i yeniden gruba aldı ve 17.nci stüdyo albümleri olan Cross Purposes 8 Şubat 1994'te yayınlandı. Blender albüme 2 yıldız verdi. AllMusic'den Bradley Torreano, Born Again'den sonraki gerçek bir Sabbath albümü olduğunu söyler. Albüm UK Top 40'ı ıskalar ve 41 numaraya kadar çıkar, Billboard 200'de 122 numaraya kadar çıkar. Albümdeki Evil Eye şarkısının yazarlarından biri de Eddie Van Halen’dir. Albümün turu Morbid Angel ve Motörhead ile Amerika'da şubat ayında başlar. Grubun 13 Nisan 1994'teki Hammersmith Apollo'daki konseri ise filme çekildi ve Cross Purposes Live olarak yayınlandı. Haziran 1994'teki Cathedral ve Godspeed ile Avrupa'yı turladıktan sonra Güney Amerika'daki 5 konser için baterist Bobby Rondinelli'nin yerine Bill Ward gelir. Turnenin ardından Geezer Butler son Sabbath albümünden dolayı hayal kırıklığına uğradığını gerekçe göstererek ayrıldı ve GZR adında kendi solo grubunu kurdu 1995'te çıkardığı Plastic Planet albümündeki Giving up the Ghost şarkısı Tony Iommi’yi eleştirir nitelikte sözleri vardır. Iommi bu durum hakkında: ‘Benimle ilgili bir şeyler olduğunu duydum…Bir süre önce albümü bana verdiler ve dinledim ancak ilk başta sözlerine dikkat etmemiştim… Onu kendi başında bir şeyler yapıyorken görmek iyi. Onunla bir tartışmaya girmek istemiyorum o hala da bir arkadaş.’ Geezer Butler'ın gidişinden sonra yeni dönmüş olan Bill Ward yeniden gruptan ayrıldı. Bas gitara Neil Murray bateriye de Cozy Powell getirildi. Albümün yapımcılığını Body Count'ın gitaristi Ernie C üstlendi. Albüm 1994 sonbaharında Londra' da kaydedildi. Albümdeki Illusion of Power şarkısını Body Count'ın solisti Ice-T seslendirdi. Forbidden 8 Haziran 1995'te yayınlandı ancak albüm başarısız oldu. Blender dergisi, bunun utanç verici olduğunu ve grubun en kötü albümü olduğunu söyler. Temmuz 1995'te ön grupların Motörhead ve Trimat olduğu turneye çıktılar, turnedeyken Cozy Powell sağlık sorunlarından dolayı Bobby Rondinelli ile yer değiştirdi. Asya turunu Aralık 1995'te tamamladıktan sonra Tony Iommi gruba ara verdi ve eski Judas Priest bateristi Dave Holland ile Gleen Hughes’la solo çalışmalarına başladı. Albüm resmi olarak yayınlanmadı ancak kaçak olarak hayranlarına Eighth Star olarak dağıtıldı, resmi olarak 2004 yılında The 1996 DEP Sessions olarak yayınlandı. 1997 yılında ise Tony Iommi orijinal Black Sabbath üyelerinin yeniden birleşmesi için mevcut grubu dağıttı. 1997 yazında Ozzfest festivalinde resmi olarak bir araya geldiler. Bill Ward solo projesi olan The Bill Ward’daki taahhüttünden dolayı OzzFest’de Osbourne’nun bateristi Mike Bordin çaldı. Orijinal kadronun Birmingham NEC’de kaydedilen konseri 20 Ekim 1998’de Reunion olarak yayınlandı. Reunion Billboard 200’de 11 numaraya kadar çıktı ve Amerika’da Platin albüm almaya hak kazandı. Albümdeki Iron Man’in canlı performansı 2000 yılında En İyi Metal Performansı Grammy Ödülünü kazandı. 1998 yazında Avrupa turundan kısa bir süre önce Bill Ward kalp krizi geçirdi ve yerine geçici olarak Vinny Appice geldi. Ward 1999 yılı ocak ayında başlayacak ön grubun Pantera olacağı Amerika turuna yetişti ve tur yaza kadar sürdü. Her yıl düzenlenen OzztFest'in ardından grup üyeleri solo albümleri için mola verdi. Tony Iommi ilk solo albümü olan Iommi'yi 2000'de yayınladı. Osbourne'da solo albümlerine devam etti. Black Sabbath 2001 baharında yeni albüm için stüdyolara döndü. Yazın, Ozzy'nin yeni solo albümünün bitirmesi için çağrılması üzerine çalışmalarda son buldu. Iommi bu durum hakkında: 'Bu işin sonu gelmişti. Fazla uzağa gidemedik, utanç vericiydi çünkü onlar gerçekten iyiydi. Beraber birçok şey yaptık. Bugünlerde artık 5 saniyede bir çalan telefonlarımız yok. İlk bu işe başladığımızda hiçbir şeyimiz yoktu, hep aynı şeylerle çalışıyorduk. Şimdi herkes farklı şeylerle çalışıyor. Ancak bu farklıydı: beraber ortaya bir albüm koyabilmek. Mart 2002'de Emmy ödüllü The Osbournes adlı reality show'u MTV'de yayınlanmaya başladı ve bir anda dünya çapında bir hit oldu. Böylelikle Osbourne daha geniş bir hayran kitlesine sahip oldu. Grubun plak şirketi Sanctuary Records bundan yararlanmak için 2 tane canlı albüm yayınladı. 1970'li yıllarda kaydedilmiş olan Past Lives ve 1973'lü yıllarda kaydedilip 1980'lerde yayınlanan Live at Last'ı yeniden yayınladı. Kasım 2005 yılında UK Music Hall of Fame, Mart 2006'da da US Rock and Roll Hall of Fame tarafından ödüllendirildi. Ödül seremonisinde Metallica Black Sabbath'ın Hole in the Sky ve Iron Man şarkısını seslendirdi. 2006'da Ozzy Osbourne yeni solo albümü için çalışmalara başlamışken Rhino Records Black Sabbath: The Dio Years adında derleme bir albüm yayınladı. Albüm için Iommi, Butler, Dio ve Apprice 3 yeni şarkı kaydetmek için bir araya geldi. The Dio Years 3 Nisan 2007'de yayınlandı Billboard 200'de 54 numaraya kadar ulaştı. The Devil Cried Teklisi Mainstream Rock Tracks'te ise 37 numaraya kadar çıktı. Sonuçtan memnun kalan Iommi ve Dio Heaven and Hell adı altında birleşmeye kara verdi. Karışıklığı önlemek için de aynı ada sahip bir albüm yayınladılar. Heaven and Hell ön grupların Megadeth ve Machine Head olduğu Amerika turuna çıktılar. 30 Mart 2007’de New York’ta bir canlı albüm ve DVD kaydettiler ve Live From Radio City Music Hall olarak yayınlandı. Dio seneye yeni bir albüm çıkaracakları bilgisini verdi. Nisan 2008’de grup yeni bir box set çıkaracaklarını ve Metal Masters Tour adı altında Judas Priest, Motörhead ve Testament’le tur yapacaklarını duyurdular. The Rules of Hell box seti Dio’nun Black Sabbath adı altında çıkardığı yeniden düzenlenmiş albümlerin toplamıdır. 28 Nisan 2009’da Devil You Know albümü çıktı. 26 Mayıs 2009’da Ozzy Osbourne, Black Sabbath isminin Tony Iommi’den alınması için mahkemeye dava açtı. Iommi 41 yıldır bu grubun sabit üyesi olduğunu belirtti ve bu nedenle de grubun adında en fazla hak iddia edebileceğini belirtti. Haziran 2010’da Ozzy ile Tonny arasındaki hukuk mücadelesi bitti ancak nasıl çözüldüğü açıklanmamıştır. Efsanevi vokalist, devil horns işaretinin bulucusu, Ronnie James Dio 16 Mayıs 2010 yılında 67 yaşında mide kanserine yenik düştü. Ocak 2010 yılında Ozzy Osbourne’un biografi kitabı olan I Am Ozzy’nin tanıtımlarındaki bir röportajda grubun dört orijinal üyesinin birleşmesini şüpheli olduğunu belirtti. Butler 2011’de bir birleşmenin olmayacağını söyledi. 11 Kasım 2011’de ise Iommi, Butler, Osbourne ve Ward beraber bir albüm çıkaracaklarını 2012’nin başında tura çıkacakları bilgisini verdi. Gitarist Iommi’ye 9 Ocak 2012’de lenfoma tanısı konmasında sonra Avrupa’daki bütün konserler (Birmingham, Download ve Lollapalooza Festivalleri) hariç, ertelendi. Şubat 2012’de Bill Ward grupta dışlandığını, imzalanabilir bir sözleşme olmadan, grubun bir parçası olmayacağını belirtti. 21 Mayıs 2012 tarihinde O2 Academy’de 2005'ten bu yana Birmingham'da ilk konserlerini verdiler, baterist ise Tommy Clufetos'tu. Haziran’da Download Festivali ardından da Chicago’da Lollapalooza Festivali’nde konser verdiler. Bir ay sonra grup albüm için çalışmalara başladı. 13 Ocak 2013'te grup 13’ün Haziran’da yayınlanacağının bilgisini verdi. Rage Against the Machine’den Brad Wilk albüm için baterist olarak seçildi. Albümün miks aşaması da şubat ayında başladı. 12 Nisan 2013'te grup şarkı listesini açıkladı. 13’ten ilk teklisi God Is Dead? 19 Nisan 2013 yılında yayınlandı. Albümün ikinci teklisi End of the Beginning 15 Mayıs’ta CSI: Crime Scene Investigation’in sezon finalinde gözüktü. 20 Nisan 2013'te 40 yılda bu yana hiç gitmedikleri Avustralya ve Yeni Zelanda’da tur başlattılar bunu Temmuz ve Ağustos’taki Amerika turu takip etti. Haziran 2013'te albüm hem UK Album Chart hem de Billboard 200’de zirveye oturdu. Grup Avrupa turunu kasımda başlatıp aralıkta da bitirecek. Black Sabbath dünya çapında 70 milyon satmıştır, bunun 15 milyonunu Amerika'da RIAA sertifikalı albüm oluşturur. Grup tüm zamanların en etkili gruplarından biridir. Paranoid albümü ile müzik dünyasında yeni bir tarz yaratmış oldular. Bu albüm hakkında Rolling Stone: 'müzik sonsuza kadar değişti.' demiş Black Sabbath için Heavy Metal'in Beatles'i olduğunu eklemiştir. Time, Paranoid albümü için 'Heavy Metal'in doğum yeri' tabirini kullanmış Tüm Zamanların En İyi Albümleri listesine koymuştur. Rolling Stone Black Sabbath'ı Tüm Zamanların En İyi 100 Sanatçısı listesinde 85 numaraya yerleştirmiştir. MTV ise En İyi 10 Heavy Metal Grubu listesinde 1 numaraya yerleştirmiş, VH1'de Hard Rock'ın En İyi 100 Sanatçısı listesinde 2 numaraya koymuştur. Ayrıca VH1 En İyi 40 Metal Şarkısı geri sayımında Iron Man’i 1 numaraya yerleştirmiştir. Heavy Metal'in öncüleri olmalarının yanı sıra Heavy Metal'in alt türlerinin Stoner Rock, Sludge metal, Thrash Metal, Black Metal, Doom Metal ve aynı zamanda Alternative Rock'ın alt türü olan Grunge müziğinin temellerini atmışlardır. Bob Gulla'ya göre bunun etkileri Grunge müziğinin bütün popüler gruplarında gözükmektedir örnek olarak Nirvana, Soundgarden ve Alice In Chains. Ayrıca Black Sabbath Gotik Müziğide müzik dünyasına kazandırmıştır. Black Sabbath televizyon, edebiyat ve müzik dünyasında büyük bir etki yaratmıştır. Sinema dünyasında ise, Almost Famous filminde hayali büyük bir rock eleştirmeni olmak isteyen William Miller’ın yazılarını fark eden gazeteci Lester Bangs William ile arkadaş olur ve Lester William’a Black Sabbath konserine kadar 500 kelimeden oluşan bir ödevi yapmasını ister. Ayrıca Çağdaş müzik ve sanat ile ilgili yayın yapan Trebuchet Magazine yeni yazarlarına yaratıcılıklarını ispat edebilmeleri için Black Sabbath ile ilgili 500 kelimelik bir yazı istemiştir. Iron Maiden, Slayer, Metallica, Nirvana, Korn, Mayhem, Venom, Judas Priest, Guns N' Roses, Body Count, Alice in Chains, Anthrax, Disturbed, Death, Opeth, Pantera, Megadeth, The Smashing Pumpkins, Slipknot, Foo Fighters, Fear Factory, Candlemass, Godsmack, ve Van Halen. gibi birçok grubu etkilemişlerdir. IP telefon IP Telefon, VoIP Telefon veya İnternet telefonu, VoIP ile çalışan telefonlara verilen genel isimdir. SIP olarak da isimlendirilir. Eski tip analog telefon hatları (PSTN) yerine, internet veya IP teknolojisi ile çalışan ve IP üzerinden ses iletişim (VoIP) kullanan telefonlardır. Bütün işlevlerinden tam olarak faydalanabilmek için genellikle VoIP Telefon Santralleri (IP Santral) ile birlikte kullanılır. VoIP Ağ Geçidi kullanarak analog telefon santrallerine de bağlanması mümkündür fakat analog telefon santrallerinin teknolojik yetersizliklerinden dolayı telefonların bütün işlevleri tam olarak kullanılmamaktadır. Günümüzdeki genel olarak, Oturum Başlatma Protokolü (SIP), Sıska İstemci Kontrol Protokolü (SCCP) olmak üzere H.323 gibi iletişim protokollerini kullanabilir. Maliyetsiz oluşu ve düşük donanımlarla da çalışabilmesi nedeniyle IP Telefonların işletim sistemi olarak yoğunlukla Linux tercih edilir. Son yıllarda Android işletim sistemine sahip VoIP Telefonlar da üretilmeye başlanmıştır. Kullanım amacı veya bağlantı türlerine göre IP telefonlar farklı sınıflara ayrılmaktadır. Bunların dışında kullanım amacına göre IP Telefonlar farklı kabiliyetlere de sahip olabilir. Örneğin kablosuz bir kulaklık ile kullanılmak isteniyorsa IP telefon cihazının kendi üzerine bluetooth bağlantı noktası bulunmalı veya USB portuna takılacak bir aksesuar ile bu bağlantı tipini desteklemelidir. Telefonların çalışabilmesi için gerekli olan enerjiyi bir güç adaptörü sağlayabilir yada POE uyumlu bir telefon doğrudan ağ hattı üzerinden alabilir. Kablolama maliyetini düşürmek için IP Telefonlar üzerinden PC portu da bulunmaktadır. Bu sayede her çalışanın masasına bir ağ kablosu götürülmesi yeterli olur. Kullanıcı normalde bilgisayarına bağlayacağı ağ hattını önce IP Telefona bağlar, sonra farklı bir kablo ile kendi bilgisayarını telefon üzerindeki PC portuna bağlayabilir. Telefon üzerinden ağ bağlantısı kuran bilgisayarın Gigabit hızında iletişim kurması isteniyorsa Gigabit uyumlu bir IP Telefon tercih edilmelidir. Bunların dışında otel odaları veya hastane gibi ortamlar için farklı boyut özelliklerde telefonlar bulunmaktadır. Analog telefonların tek amacı çevrilen numara ile çağrı kurarak ses iletişimi sağlamaktır. Daha sonra analog santrallerin kabiliyetine göre çağrı transfer etmeye ve çağrı bekletme özelliklerine sahip oldular. Analog telefonlar için iki bakır telden oluşan telefon kablolamasına ayrıca ihtiyaç duyulur. Bu hatlar olmadan çalışmazlar. Her bir telefon numarası yani telefon hattı için bir telefon kablosuna ihtiyaç duyulur. 10 tane telefon numarası olan bir işletmeye 20 tane bakır tel kablo bağlanması gerekir. Şirket/ofis içerisinde çalışan ve masa telefonuna ihtiyaç duyan her kişinin de masasına kadar da ayrıca kablolama alt yapısı kurmak gerekir. Ayrıca analog bir telefon santraline ihtiyaç duyulur. Bildiğimiz Klasik telefonlar bize bazı kolaylıklar sağlıyordu. Bunlar arasında en genel olarak sayabileceğimiz özellikler ise Çağrı Bekletme, Çağrı Yönlendirme, Arayanın Numarasını Gösterme. Bununla birlikte Dijital santral'a geçilmesiyle Yerel telefon ağında birçok yeni özellikler hizmete sunuldu. İnternet Telefonu aslında bilinenin aksine 1985 lerden bu yana kullanılıyor. Öncesinde güvenli olduğu için askerî makamlar tarafından kullanılan o zamanların bu yeni teknolojisi günümüzdeki halini 2000 yılında aldı ve halk tarafından çok ciddi şekilde kullanılmaya başlandı. Yerel telefon hatlarında dijital santrala geçişte kullanılan yeni bir yöntem olan SIP ( Oturum Başlangış Protokolü ) 2000 yılından itibaren İnternet Telefonculuğunda da kullanılmaya başlanınca IP Telefonu dünyasında yeni bir çığır açıldı. Artık arayan kişi oturumu sonlandırabiliyordu. Bu IP Telefonu ile ilgili yazılım yapan firmaların patlamasına neden oldu. İlk olarak Skype ile Asterix yaptığı önemli anlaşma ile IP Telefonculuğunda yeni bir dönemi başlattılar. Artık Bilgisayar ağları üzerinde ses özgürce dolaşabiliyor ve aramayı yapan kişi aramayı sonlandırabiliyordu. Örneğin Asterix ilk defa İnternette açık kaynak kodlu IP PBX programını kullanıma açarak şirketlerin İnternet üzerinden hizmet verecek IP Santral yapmasına olanak getirdi. Bu maliyetlerin inanılmaz derecede düşmesine neden oldu. InfoOcean, Skype, Asterix ve sipx ile birlikte başlattığı yeni telefon çağında yalnız kalmadılar. Hemen ardından Gizmo Project ve diğerleri çığ gibi büyüyen IP Telefonculuğunun temellerini oluşturdular. WebdeAlo, eBays Skype, Gizmo Project, Vivox, Yahoo Messenger, MSN Messenger, AOL TotalTalk, Paltalk, Sony IVE, Google Talk, Net2phone, spontania video4IM, Spirit, LiveMeeting, NetMeeting, WengoPhone, Serpace Phone. İnternet telefonu üzerine program ve platform geliştiren TellMe ve voxeo programcılar için yeni ürünlerini piyasaya sundu. TellMe'nin Studio paketi size birçok olanak tanıyor. Bununla birlikte açık kaynak kodlu İnternet sanrtali yapan pingtel ve Digium son ürünlerini piyasaya sundu. Viktor Yuşçenko Viktor Andriyoviç Yuşçenko (Ukrayna dili: Віктор Андрійович Ющенко) (d. 23 Şubat 1954), eski Ukrayna Cumhurbaşkanıdır. Turuncu Devrim'in aktörlerinden biridir. Viktor Yuşçenko, öğretmen bir ailenin çocuğu olarak dünyaya geldi. II. Dünya Savaşı'nda savaşan Babası, Andriy Andriyovych Yuşçenko (1919-1992), Alman güçleri tarafından yakalandı ve Auschwitz-Birkenau gibi Polonya ve Almanya'daki toplama kamplarında bir savaş esiri olarak hapsedildi. Babası çileli hayattan sonra eve döndükten sonra, yerel bir okulda İngilizce öğretti. Viktor'un annesi Varvara Tymofiyovna Yuşçenko (1918-2005) ise Oblast bölgesinde fizik ve matematik öğretmeni idi. Viktor Yuşçenko 1975 yılında Ternopil Finans ve Ekonomi Enstitüsü'nden mezun oldu ve baş muhasebeci bir milletvekili olarak, Kolkhoz'da bir muhasebeci olarak çalışmaya başladı. Sonra 1975-1976 yıllarında Sovyet-Türk sınırında Transkafkasya Askeri Bölgesinde bir asker olarak görev yaptı. Yuşçenko, 1976 yılında bankacılık kariyerine başladı. 1983 yılında Sovyetler Birliği Devlet Bankası'nın Ukrayna Cumhuriyetçi Ofisi Tarım Kredi bölümünde Müdür Yardımcısı oldu. 1990'dan 1993'e kadar başkan yardımcısı olarak çalıştı ve JSC Agroindustrial Bankasınında başkan yardımcılığını yaptı. 1993 yılında Ukrayna Ulusal Bankası (Ukrayna merkez bankası) Başkanı olarak atandı. 1997yılında Verkhovna Rada, kendisini Ukrayna parlamentosunda tekrar görevlendirdi. Yuşçenko bir merkez bankası çalışanı olarak, Ukrayna ulusal para birimi olan Grivnayı ticari bankacılıkta modern bir düzenleyici sistemin kurulması yaratılmasında önemli bir rol oynadı ve 1998 Rusya krizi sonrası para biriminin değerini korumayı başardı. 1998 yılında "Arz ve Ukrayna'da Para Talebinin Gelişimi" başlıklı bir tez yazdı ve Ukrayna Bankacılık Akademisini savundu. Böylece ekonomi alanında doktora yaptı. 2001 yılında, Yuşçenko ve Yulya Timoşenko 2004 Ukrayna cumhurbaşkanlığı seçimini kazanmak için görevdeki Cumhurbaşkanı Leonid Kuchma'ya karşı geniş bir muhalefet bloğu oluşturmaya başladılar. 2002 sonlarında Yuşçenko ise, Oleksandr Moroz (Ukrayna Sosyalist Partisi), Petro Symonenko (Ukrayna Komünist Partisi) ve Yulia Timoşenko (Yulya Timoşenko Bloku) ile "Ukrayna'da bir devlet devrimin başlangıcı" ile ilgili ortak bir bildiri yayınladılar. Viktor Yuşçen, diğer muhalefet partileri daha az etkili olduğu ve parlamentoda az koltuk sahibi oldukları için, Yuşçenko yaygın anti-Kuçma muhalefetin ılımlı siyasi lideri olarak kabul edildi. 2005 yılında Ukrayna Cumhurbaşkanı olmasından beri Bizim Ukrayna partisi onursal lideri olmuştur. Ancak, Mart 2006 parlamento seçimlerinde, Başbakan Yuriy Yekhanurov liderliğindeki Bizim Ukrayna partisi, Yulya Timoşenko Bloku Partinin arkasında üçüncü sırada yer alarak, oyların ancak % 14'ünü aldı. 27 Temmuz ve 7 Ağustos tarihleri ​​arasında Sofya Sosyal Araştırmalar Merkezi tarafından yapılan bir ankette, ankete katılanların 2007 tarihinde ise halkın % 52'si Yuşçenko'ya güvenmediğini söyledi. Emma Bunton Emma Bunton (d. 21 Ocak 1976, Londra, İngiltere), Spice Girls grubunun elemanlarındandır. Solo çalışması hayli ses getirmiştir. Takma Adı "oyuncak bebek" olan ve Spice Gruba en son katılan en genç üye Emma, özellikle çocukların favori Spice'ıydı. Çocukken aldığı eğitimi sayesindeki danstaki becerisi ve kadife sesiyle Spice Girls şarkılarına renk katan önemli bir eleman oldu. Grup dağıldıktan sonra "A Girl Like Me" (2001),"Free Me" (2004) ve "Life In Mono" (2006) adlı 3 solo albüm çıkardı,fakat aksine solo kariyeri gruptaki başarısı gibi ses getirmedi. Ağustos 2007'de nişanlısı Jade Jones'dan, Beau adında bir erkek çocuğu dünyaya getirdi. Sildenafil Viagra, penis sertleşmesi bozukluğuna (erektil disfonksiyon) karşı kullanılan bir ilacın marka ismidir. Pfizer ilaç firması tarafından piyasaya sürülen bu ilacın etken maddesi sildenafil sitrattır. İlaç, Amerika Birleşik Devletleri'ndeki Gıda ve İlaç Dairesi'nin (Food and Drug Administration, FDA) onayını 1998'de almıştır. Penis sertleşmesi bozukluğu, 40 yaş üzerindeki her iki erkekten birinde görülebilen bir durumdur. Bu rahatsızlık, özellikle sağlık bilincinin tam gelişmediği toplumlarda kimseye söylenemeyen ve danışılamayan, bir durumdur. Cinsel organın sertleşmemesi veya cinsel ilişki için yeterli süre sert kalamaması (empotans) değişik nedenlerle ortaya çıkabilir. Psikolojik nedenlerle olabileceği gibi bazı ilaç etkileşimleri veya damarsal sorunlar temelde yatabilir. Penis sertleşmesi, bir erkeğin cinsel olarak uyarılması ile penise doğru kan taşıyan atardamarların genişlemesi, daha çok kanı penisin süngersi dokularına taşıması ve penisten kanı geri götüren toplardamarlarında büzülmesi ile kanın penis içindeki süngersi dokularda göllenmesi ile başlar. Kan akımındaki bu kontrol, süngersi dokudaki endotel ve sinir hücrelerinden salgılanan nitrik oksit (NO)tarafından sağlanır. NO, atardamar duvarlarının genişlemesini sağlayan siklik guanozin monofosfat (sGMP) yapımını uyarır. Sildenafil sitrat (Viagra), cinsel uyarı ile sGMP yapımı arttığında devreye girer ve ortamdaki sGMP'yi parçalayan enzimleri baskılar; sGMP'nin etkinliğini arttırarak, sertleşmeyi ve sertleşmenin uzun sürmesini sağlar. "Uyarı: Burada verilen bilgiler, genel amaçlıdır; tıbbi tavsiye olarak değerlendirilemezler. İlacın kullanılması ve doz ayarlanması mutlaka uzman doktor kontrolünde yapılmalıdır." Cinsel ilişkiden bir saat kadar önce alınması önerilen Viagra, yutularak alındıktan 30 dakika kadar sonra etkinliğini göstermeye başlar ve etkisi 4 saat kadar sürer. Günlük önerilen dozu 50 mg'dır. 25 mg'da yeterli olabilmektedir. Bazı kişilerde doz, 100 mg'ye kadar, sadece doktor tarafından yükseltilebilir. Ciddi damar sorunlarÄ± olan erkeklerde Viagra etkin olmayabilir. Viagra kullanan kişilerde vücudun diğer bölgelerinde de atardamarlarda genişlemeler olacaktır. Bu etki nedeniyle de baş ağrısı, baş dönmesi gibi şikayetler görülebilir. İlacın diğer yan etkileri şunlar olabilir: Görmede bulanıklaşma, midede yanma, yüzde kızarma, burun akıntısı, burun kanaması ışığa karşı hassasiyet. Yan etkiler doz yükseldikçe artmaktadır. BeOS BeOS (Be Operating System), Be Incorporated tarafından 1991 yılında piyasaya sürülmüş olan UNIX türevi bir işletim sistemidir. Kendine ait bir dosya sistemine (BeFS) sahiptir. İlk başta Apple için AT & T Hobbit tabanlı donanım üzerinde çalışacak şekilde tasarlanmıştır ve sonra PowerPC tabanlı işlemciler üzerinde çalışacak şekilde modifiye edilmiştir. Daha sonra BeBox için özel olarak geliştirilen BeOS, sonra diğer bilgisayarları da desteklemeye başlamıştır. BeOS multimedya, iş ve yüksek performans için geliştirilmiş bir işletim sistemidir. BeOS'un arayüzü temiz ve derli toplu olarak geliştirildi. BeOS kolay API programlama için C++ dilinde yazılmıştır. Büyük ölçüde POSIX uyumluluğu vardır. 2001 yılında Be Inc. ekonomik nedenlerden Palm'e satılmıştır. İsim ve telif haklarının da satılması nedeniyle ismi değiştirilmiş ve bir süre açık kaynak kodlu şekilde OpenBeOS ismiyle devam etmiştir. Palm'ın telif hakları gereğince ismi değiştirilerek bu işletim sistemi günümüzde Haiku OS olarak geliştirilmeye devam etmektedir. Plastit Plastitler alg ve bitki hücrelerinde bulunan çeşitli görevleri olan çift zarlı temel organellerdir. 1,5 milyar yıl önce simbiyogenez ile oluştuğu tahmin edilmektedir. Genç hücrelerde renksiz olan plastitler (lökoplast), hücre ile birlikte gelişerek, hücrenin görevine uygun şekil ve renk kazanır. Bulundurdukları pigment (renk maddesi) ve görevlerine göre birbirine dönüşebilen üç çeşit plastit vardır: Kloroplast, fotosentezin gerçekleştiği sitoplazmik organeldir. Çift katmanlı zarla çevrilidir. İç katman fotosentez pigmentleri enzimleriyle klorofil içeren yassı keseciklere dönüşmüştür. DNA içeren kloroplastlar, bağımsız işlev gören ve kendi kendine çoğalan bir yapıdır. Kloroplastta fotosentezi gerçekleştirmek üzere hazırlanmış tillakoidler, iç zar ve dış zar, stromalar, enzimler, ribozom, DNA gibi oluşumlar bulunur. Bu oluşumlar hem yapısal hem de işlevsel olarak birbirlerine bağlıdırlar ve her birinin kendi bünyesinde gerçekleştirdiği son derece önemli işlemler vardır. Örneğin kloroplastın dış zarı, kloroplasta madde giriş-çıkışını kontrol eder. İç zar sistemi ise "tillakoid" olarak adlandırılan yapıları içermektedir. Disklere benzeyen tillakoid bölümünde pigment (klorofil) molekülleri ve fotosentez için gerekli olan bazı enzimler yer alır. Tillakoidler "grana" adı verilen kümeler meydana getirerek, güneş ışığının en fazla miktarda emilmesini sağlarlar. Bu da bitkinin daha fazla ışık alması ve daha fazla fotosentez yapabilmesi demektir. Bunlardan başka kloroplastlarda "stroma" adı verilen ve içinde DNA, RNA, ribozomlar ve fotosentez için gerekli olan enzimleri barındıran bir de sıvı bulunur. Kloroplastlar sahip oldukları bu DNA ve ribozomlarla hem kendilerini çoğaltırlar, hem de bazı proteinlerin üretimini gerçekleştirirler. Renksizdir.Bitkinin kök,toprak altı gövdesi (rizom) ve tohumları gibi depo organlarında bulunur. Besin depolar. Patates gibi kökte, yumruda ya da bitkinin renksiz kısımlarında lökoplast renksizdir, ama gün ışığına çıkınca bitkinin bulunduğu yerdeki rengini değiştirir. Bitkilerin çiçeğine renk verir. Çiçeklerdeki kırmızı, sarı, turuncu, hatta leylak gibi renklerin oluşmasını sağlar. Havuca turuncu renk veren karoten, domatese kırmızı renk veren likopen, limona sarı renk veren ksantofil, bitkiye yeşil rengi veren ise klorofildir. Kısaca kromoplast bitkiye sarı, kırmızı, turuncu gibi renkleri verir. Bitkilerin bazı renkleri ise koful öz suyunun asidik ya da bazik oluşuna göre renk değiştiren "antokyan" tarafından oluşturulur. "Proplastit", hücrede sitoplazma içerisinde bulunan tanımlanamamış plastit. Plastitlerin diğer plastit türlerine dönüşmeden önceki tanımlanamamış halidir. Draco Malfoy Draco Malfoy, J.K. Rowling'in yazdığı fantastik romanlar dizisi, Harry Potter serisinde yer alan kurgusal karakterdir. Draco, şu ana kadar seride belirtilen tüm Malfoylar gibi Slytherin'dendir. Soluk bir yüzü, açık sarı saçları ve soğuk gri bakışları olan biri olarak anlatılır. Draco Malfoy, çok zengin bir ailenin çocuğudur. Annesi ve babası tarafından tek çocuk olduğu için biraz şımartılmıştır, züppece davranışları, karanlık sanatlara ilgisi ve safkanlık takıntısından dolayı Harry Potter arkadaşları ile hiçbir zaman anlaşamamıştır. Hogwarts'ta alışık olduğu ilgiyi bulamayınca istemediği kadar ilgi gösterilen Harry Potter'ı zamanla düşman edinir. Sürekli Harry'le rekabet eder ve kıskançlığı başına sürekli işler açar. Lord Voldemort'tan aslında hoşlanmaz, ancak ondan korkar, çünkü eğer onun emirlerine uymaz ise o ve ailesi öldürülecektir. Bu yüzden onun emirlerine uymaya çalışır. Albus Dumbledore onun karşısında yalnız, savunmasız ve asasız olmasına rağmen o, Dumbledore'u öldürmek istememiştir. Draco Hogwarts'daki 6. yılında ölüm yiyen olan babası Azkaban'a atıldıktan sonra Lord Voldemort tarafından ölüm yiyen olarak görevlendirilmiştir. Karanlık Lord'un yaşı bir ölüm yiyene göre küçük olan Draco'yu seçmesinin amacı, babası Lucius Malfoy'a Harry Potter ve kendisi (Voldemort) hakkındaki kehaneti elde edememesinden dolayı son derece kızgın olması ve Draco'ya verdiği zor görevi yerine getiremeyeceğinden emin olmasıdır. Draco'ya verilen görevler, son derece güçlü bir şekilde korunan Hogwarts'a gizlice bir grup ölüm yiyen sokmak ve bizzat Albus Dumbledore'u öldürmektir. Bunu Voldemort'un kendisi bile yapamamıştır. Ancak Draco, kendisinden beklenmeyen bir başarıyla okula bir grup Ölüm Yiyen sokar, Albus Dumbledore'u bulur ve onu silahsızlandırır(bu sayede Mürver Asa'nın asıl sahibi olur). Bu arada Dumbledore onun aslında bunu yapmak istemediği bildiğini, ailesini korumak için bunu yapmasına gerek olmadığını, iyi tarafa geçerlerse tehlike altında olamayacaklarını söyler ve tam Draco asasını indirdiği sırada Ölüm Yiyenler, ardından ise Severus Snape gelir ve (daha önceden Dumbledore'la aralarında yaptıkları gizli plan doğrultusunda) Avada Kedavra laneti uygulayarak Albus Dumbledore'u öldürür. Draco, Severus Snape ve ölüm yiyenlerin de dahil olduğu grupla üzere okuldan kaçar. Hogwarts Savaşı sırasında Harry Potter ve arkadaşları, iki kere Draco'nun hayatını kurtarır. Savaş sonunda Draco Malfoy ve anne babası iyilere geçmiştir. 7. kitabın sonunda evlenmiştir. Eşi Astoria Greengrass'dır. Scorpius adlı bir oğlu vardır. Draco Malfoy, Harry Potter film serisinin tümünde Tom Felton tarafından canlandırılmaktadır. Türkiye'de Melih Bozkurt seslendirmektedir. Çok zengin bir ailelerdir. Wiltshire'da otururlar. Safkan ailelerden biridir. Bir ara karanlık lord'a hizmet etmişlerdir.Hogwarts savaşı sırasında karanlık tarafta yer almışlardır. Savaştan sonra iyilere geçmiştir. Lucius Malfoy bir ölüm yiyendir, ancak sonra iyilere geçmiştir. Oğulları Draco Hogwarts'a gitmektedir ve Harry ile hep kavga ederdi. Dobby adında ev cinleri vardır, ancak Dobby sonra Harry Potter ' a hizmet eder. İlk olarak adları Felsefe Taşı'nda geçmiştir. Binaları Slytherin'dir. Draco 7.Kitabın sonunda Astoria Greengrass ile evlenir ve Scorpius adında çocukları olur. Ailenin üyeleri: Draco Malfoy, Lucius Malfoy, Narcissa Malfoy. Draco'nun adı Atina'nın katı kurallarını yazan ilk kanun yapıcısı "Draco"ya bir referans olabilir. Bunun yanında Malfoy'un isminin kaynağı büyük bir olasılıkla ismin Latince'deki anlamıdır. Latince'de "ejderha" ya da "yılan" anlamına gelen "Draco", aynı zamanda bir takım yıldızının adıdır. Malfoy'un adının bir takım yıldızının arkasından verilmesi oldukça olasıdır çünkü köklerini oluşturan Black ailesinde yeni doğan çocuklara takım yıldızlarından ad seçme geleneği bulunmaktaydı. "Malfoy" ise Fransızca "kötü kalpli kader" anlamına gelen "mal foi" ya da "mal foy"dan gelmektedir. Churchill (anlam ayrımı) Churchill bir İngiliz özel ismi olup şuralarda geçer: Konferans Konferans (Fransızca: conférence), ilim, sanat, hukuk, edebiyat gibi çeşitli konularda bilgi vermek amacıyla yapılan uzun konuşmalardır. Bir hitap çeşidi olan konferans, bilgi verme esasına dayanmaktadır. Konferans, bir tezi veya görüşü, bir konuyu açıklamak için daha çok akademik yerlerde verilir. Konferans veren kimsenin derin ve geniş bilgi sahibi, orijinal ve sağlam bir görüş sahibi olması beklenir. Konferans heyecanlı konuşmalar yapmak ve dinleyicileri galeyana getirmek yerine, onların merak ve araştırma, öğrenme arzusuna seslenen bir hitaptır. Konferansı nutuktan ayırt edemeyen konuşmacılar, genellikle gülünç bir etki bırakabilirler. Devletlerarası diplomatik ilişkilerde, sorunların görüşüldüğü bir toplantıdır. İlk defa 1592'de Conbrai Kongresi adı altında böyle bir toplantı yapıldı ve 19. yüzyıldan sonra daha da yaygınlaştı. Konferanslarla devletlerarası direkt anlaşmalar yapılabildiği için, resmi protokollerden ayrılmakta ve daha önemli bir yer tutmaktadır. İlk zamanlarda bu maksatla kongre terimi kullanılmış olup 20. yüzyıldan itibaren yerini konferansa bırakmıştır. Konferansın yapılmasıyla ilgili yer, zaman, görüşülecek hususlar bir kurala bağlı olmayıp, tarafların anlaşmalarıyla belirlenir. Konferanslar bazen politik olanlar ve olmayanlar diye gruplandırılır. Politik olmayanlar da ayrıca yönetim, ekonomik, sosyal, komünikasyon, bilim, eğitim ve kültürel konferanslar olarak alt gruplara ayrılır. Konferansla ilgili evraklar önceden delegelerce imzalanır. Konfederasyon Konfederasyon, bağımsız kuruluşlar ve kurumlar tarafından, egemenliklerini muhafaza etmek şartıyla, ortak ve sınırlı menfaatlerini sağlamak maksadıyla, bir antlaşma ile kurulan topluluklardır. Konfederasyon, uluslararası bir anlaşmayla kurulur. Bu yüzden konfederasyondan "ayrılma hakkı" vardır. Konfederasyonda, kurum ve kuruluşlar ancak belli ve sınırlı maksatlarla birleşmişlerdir. Konfederasyonu meydana getiren konfedere kurum ve kuruluşlar vasıfları, konfederasyon halinde de devam eder. Konfederasyona üye devletler, iç ve dış ilişkilerinde bağımsız bir devlet niteliklerini korurlar. Ortak menfaatlerini gerçekleştirmeye yarayacak nisbette bir iş birliği yaparlar; bunun dışında müstakil kurum ve kuruluşlar sıfatlarını, hak ve vazifelerini tamamiyle korurlar. Konfederasyona dahil konfeder kurum ve kuruluşlar gerek harici gerekse dahili bakımdan tam manasıyla hakimiyetlerine sahiptirler. Üye kurum ve kuruluş devlet ise diğer devletlerle her türlü diplomatik münasebetlerde bulunabilirler. Konfedere devletler, konfederasyona dahil devletleri hiçbir taahhüd altına sokmaksızın başka devletlerle savaşa giriştikleri gibi, aynı konfederasyonda üye olan bir devlet ile savaş yaptığı zaman, bu milletlerarası hukuk bakımından bir iç savaş sayılmaz; iki devletin harbi sayılır. Konfederasyonda üye devletlerin temsilcilerinden meydana gelen bir meclisi vardır. Bu meclis tarafından alınan kararları üye devletlerin de tatbik edebilmesi için her devletin ayrı ayrı bizzat yetkili organınca benimsenerek tasdik edilmesi gerekmektedir. Konfederasyon devlet topluluğu bir antlaşma ile meydana geldiği için, üye devletler istedikleri zaman konfederal devletten ayrılabilirler. Konfederasyon tipi devlet topluluğuna örnek olarak Bağımsız Devletler Topluluğu ve İngiliz Milletler Topluluğu verilebilir. Yalnız, çoğunlukta federasyon devlet tipini hazırladığı için, tarihi bir önemi vardır. Gerçekten bugün federasyon tipi devletler, bir zamanlar konfederasyon şeklinde idiler. Mesela, en eski konfederasyon örneği İsviçre, 1848 tarihine kadar konfederasyon halinde idi. Bu tarihte bugünkü federal devlet durumuna geldi. Bugün bir federasyon devlet şekli meydana getiren ABD, 1776'dan 1787 yılına kadar konfederasyon devlet şekli idi. Bugünkü Birleşik Almanya da 1870 yılına kadar konfederasyon devlet durumunda idi. Şu halde tarihi bakımdan konfederasyon, federal devlet şeklini hazırlayan bir merhaledir. Bkz. Arjantin, Küba, İspanya, Kolombiya, Meksika, Kanada Federal devletlere örnek olarak verilebilir. Fakat tam tersi bir süreç olarak bir istisna, federasyon devleti olan Yugoslavya'nın son iki üyeleri Sırbistan ve Karadağ 2003 yılında Sırbistan ve Karadağ adında bir konfederasyon devletine dönüştü. Ama 2006 yılında bu konfederasyon iki üye ülkenin sonunda yollarını tamamiyle ayırıp bağımsız olunca son buldu. TYPO3 TYPO3 ücretsiz bir İçerik yönetim sistemidir (İngilizce "content management system") Bu programla web sayfaları yaratabilir, her türlü küçültme (İngilizce "reduction") işlemleri kolayca yapabilir ve yönetebilirsiniz. Bu programı kullanmak için programlama bilgisine sahip olmanız gerekmiyor. Küçültücü olarak görsel kullanıcı arayüzü sayesinde kolayca yazınızı yazabilir, resim ve çoklu-ortam dosyaları ekleyebilir, içeriği zamansal ayarlarla yönetebilirsiniz. TYPO3 1997 yılında düzeneğin beyni ve babası Kasper Skaarhoj tarafından yazılmıştir. O dönemde içerik yönetim sistemleri çok yaygın değildi. Ancak birçok firma ve kuruluşun özel ve derin bilgiye sahip olmadan küçültme yapabilecekleri bir düzeneğe olan ihtiyaçları artmıştı. 1998 yılında Kasper Skaarhoj çalıştığı superfish.com firması için ticari bir sürüm üretir. Daha sonra 1999 yılında firmadan ayrılarak düzeneğin tüm haklarını alır. 2000 yılının ortalarında GPL lisanslı, Açık Kaynak Projesi (İngilizce "open source project") deneme sürümü kullanıcılara sunulur. Bu zorlu sınamayı geçen TYPO3 geçen zaman içinde yeni eklentiler eklenerek daha kullanışlı bir düzenek haline gelmiştir.. Türkiye millî futbol takımı Türkiye millî futbol takımı, Türkiye'yi uluslararası turnuva ve maçlarda temsîl eden futbol takımıdır. İlk maçını 26 Ekim 1923 tarihine oynayan takım; FIFA Dünya Kupası 1950, 1954 ve 2002 olmak üzere 3 defa hak kazanmış; ancak 1950 FIFA Dünya Kupası'na finansal sorunlar yüzünden katılamamıştır. Türk millî takımı ulusal karşılaşmalara Avrupa elemelerinden katılmaktadır. 2002 FIFA Dünya Kupası'nda Şenol Güneş yönetiminde aldığı üçüncülük, Fatih Terim yönetiminde 2008 Avrupa Futbol Şampiyonasında aldığı üçüncülük tarihindeki en büyük başarılarıdır ve Şenol Güneş yönetiminde gençleştirilmiş kadrosuyla 2003 FIFA Konfederasyonlar Kupası'nda da üçüncülüğü vardır (2002 Dünya Kupası 2.si Almanya katılmayınca yerine davet edildi)*. Tarihinde 2 kez FIFA Dünya Kupası'na katılma başarısı göstermiş olan Türk millî takımında Ermenistan maçı itibarıyla en fazla formayı 120 kez Rüştü Reçber giymiş, millî forma altında en fazla golü ise 51 kez ile Hakan Şükür atmıştır. Millî takımın kullandığı formalar ise iç sahada Türk bayrağının renklerinden alan klasik kırmızı-beyaz formadır. Dış sahada kullanılan forma ise yeni dizayn edilmiştir; Türk bayrağı rengi kırmızı ile beyaz renkten oluşmaktadır. Avusturya-İsviçre'nin ortaklaşa düzenlediği Euro 2008'de sakatlıklara rağmen (Almanya maçında toplam 14 oyuncu vardı ve bunların 2'si kaleciydi) Almanya ile yarı final oynadı ve son dakika golüyle elendi. Türk sporunun ilk teşkilâtı olan Türk İdman Cemiyetleri İttifakının kurulmasının ardından Yusuf Ziya Öniş başkanlığında ilk Türk Futbol Federasyonu 1923 yılında Şehzadebaşı'ndaki Letâfet Apartmanı salonunda yapılan toplantıda 'Futbol Hey'et-i Müttehidesi' adıyla kurulmuştur. Ardından FIFA'ya başvurulmuş ve Türkiye 21 Mayıs 1923 tarihinde FIFA'nın 26. üyesi olmuştur. FIFA üyeliğinin ardından 1923 yılında Türk millî takımı; Ali Sami Yen'in teknik direktörlüğünde çıktığı ilk resmî maçında aynı sene Romanya ile İstanbul'da Taksim Stadı'nda karşılaştı ve 2-2 berabere kaldı. Karşılaşmada 2 gol atan Zeki Rıza Sporel Türk millî takımının ilk golünü atarak tarihe geçti. 1924 Paris Olimpiyatları'nda Çekoslovakya ile oynanan ve 5-2 kaybedilen maç, kayıtlara millî takımın yurt dışındaki ilk maçı olarak geçti. 1949 yılında Suriye'yi geçerek 1950 FIFA Dünya Kupası'na katılma hakkını elde etmesine rağmen Dünya Kupası'nın düzenleneceği Brezilya'nın uzaklığının doğurduğu malî problem yüzünden turnuvaya katılamadı. 17 Haziran 1951 tarihinde dönemin güçlü takımı, sonradan 1954 FIFA Dünya Kupası'nı kazanacak olan Batı Almanya'yı Berlin'deki Olimpiyat Stadı'nda 2-1 yenen Türk millî takımı, Türk futbol tarihinin o dönemki en büyük zaferine imza attı. Bu maçta sergilediği oyunla Türkiye'nin kalecisi Turgay Şeren; artık "Berlin Panteri" lâkabıyla anılır oldu. 1954 yılındaki Dünya Kupası elemelerinde İspanya ile eşleşen Ayyıldızlılar; deplasmandaki maçı 4-1 kaybederken, kendi sahasında da 1-0 kazandı. O zamanki statü gereği averaj göz önüne alınmadığından tarafsız sahada (Roma şehrinde) 3. bir karşılaşma yapıldı ve 2-2 berabere tamamlandı. Dönemin statüsünde uzatmalar ya da penaltılar olmadığından, eşitlik bozulmayınca para atışı (yazı-tura) yapıldı. Para atışı sonucunda Türk millî takımı, İspanya'yı eleyerek tarihinde ilk defa FIFA Dünya Kupası'na katılmayı başardı. İsviçre'de düzenlenen kupanın grup maçlarında Güney Kore'yi 7-0 yenerek tarihinin en farklı galibiyetlerinden birini alan millî takım, üç sene önce mağlup ettiği Batı Almanya'ya grup karşılaşmasında 4-1, play-off maçında ise 7-2 yenilerek bir üst tura çıkma şansını kaybetti. Türkiye kupada oynadığı 3 maçta kaydettiği 10 gol ile maç başına 3.33 gol ortalamasıyla 2002'ye katılana kadar maç başına en fazla gol atan takım unvanını korudu. 1955 yılında 1954 FIFA Dünya Kupası'na katılan kadronun çoğunun askerde bulunmasının katkısıyla Ordu millî futbol takımı finalde İtalya'yı geçerek Dünya Şampiyonu oldu. 1956 senesinde bir önceki FIFA Dünya Kupası'nda final oynayan Macaristan'ı İstanbul'da 3-1 deviren millî takım; tarihinin unutulmaz galibiyetlerinden birine imza attı. Türkiye, 1966 FIFA Dünya Kupası elemelerinde Portekiz, Çekoslovakya ve Romanya'nın bulunduğu zor bir gruba düştü ve grup sonuncusu oldu. 1970 FIFA Dünya Kupası elemelerinde Sovyetler Birliği ve Kuzey İrlanda ile karşılaşan Türkiye, puan dahi alamadan grup sonuncusu oldu. Türkiye 1974 FIFA Dünya Kupası elemelerinde İtalya ve İsviçre ile gruptan çıkmak için mücadele etti. Napoli'de 0-0 berabere kalan Türkiye, İstanbul'da İtalya'ya 1-0'la yenildi ve finallere katılabilme şansını kaybetti. Türkiye, 1978 FIFA Dünya Kupası eleme gruplarında her 2 maçta da Avusturya'ya boyun eğdi ve finallere katılma şansını kaybetti. 1982 FIFA Dünya Kupası elemelerinde Sovyetler Birliği, Çekoslovakya, Galler ve İzlanda'nın bulunduğu grupta puan alamadan sonuncu olan Türkiye, 1986 FIFA Dünya Kupası elemelerinde İngiltere'den iki maçta toplam 13 gol yediği grup maçlarında sadece 1 puan alıp grup sonuncusu oldu. 1990 FIFA Dünya Kupası elemelerinde son grup maçları öncesi averajla grup 2.'si olan Türkiye son maçta SSCB'ye kaybederek kıl payı elemeleri geçemedi. 1991 Akdeniz Oyunları'nda finale çıkan genç nesil; Türk Futbol Tarihi'nde milat oldu. 1992 Avrupa Futbol Şampiyonası elemelerinde son, 1994 FIFA Dünya Kupası elemelerinde ise 5. torbadan kur'a çekimine katılan millî takım; bu nesille birinci torbaya kadar yükseldi. Akdeniz Oyunları finalinde Türk ümit millî futbol takımı, sonradan 2006 FIFA Dünya Kupası'nı kaldıran İtalya'ya elendi. A millî takıma yükselen bu nesil futbolcularla Fatih Terim teknik direktörlüğünde takım; Euro'96 elemelerinde İsviçre ve İsveç'i 2-1 yendi; İsveç'i saf dışı bırakarak İngiltere'de düzenlenen 1996 Avrupa Futbol Şampiyonası'na katılmaya ilk kez hak kazandı. Türk millî takımı; turnuvada Hırvatistan, Danimarka ve Portekiz ile aynı grupta yer aldı. Hırvatistan'a son dakikalarda yediği golle yenilen millî takım Portekiz'e 1-0 ve Danimarka'ya 3-0 mağlup oldu. Turnuvada hiç gol atamayan ve hiç puan alamayan Türk millî takımı; ilk kez katıldığı Avrupa Şampiyonası'ndan eli boş döndü. 1998 FIFA Dünya Kupası elemelerinde grupta Hollanda ve Belçika'nın ardından üçüncü olan takım turnuvaya gitme şansını son maçlarda kaybetti. Mustafa Denizli yönetiminde Euro 2000 elemelerinde Almanya'nın ardından grup ikincisi olarak baraj maçlarına kaldı. İrlanda'nı rakip sahada 1-1 ve içeride 0-0'lık sonuçlarla eleyerek Belçika ve Hollanda'nın ortaklaşa düzenlediği 2000 Avrupa Futbol Şampiyonası'na katılmaya hak kazandı. Türk millî takımı, B Grubu'nda İsveç, İtalya, Belçika ile eşleşti. İlk maçta İtalya'ya 2-1 kaybeden millîler; Avrupa Şampiyonalarında ilk golünü attı, gruptaki ikinci maçında İsveç ile golsüz berabere kalarak ilk puanını aldı. Gruptan çıkan takımı belirleyecek son maçta ev sahibi Belçika'yı Hakan Şükür'ün -biri kaleciden bile yükseğe sıçrayarak kafayla olmak üzere- attığı 2 golle devirerek Avrupa Şampiyonaları'nda ilk galibiyetini alan Türk millî takımı; İtalya'nın ardından ikinci olmayı başardı ve futbolda tarihinde ilk defa bir uluslararası organizasyonda çeyrek finale yükseldi. Çeyrek finalde Portekiz ile eşleşen millîler; rakibine 2-0 yenildi ve 6. olarak turnuvaya veda etti. 2002 FIFA Dünya Kupası elemelerinde Şenol Güneş yönetiminde İsveç'in ardından ikinci olan millîler kupaya gitme hakkını da play-off (baraj maçları)'nda Avusturya'ya 1-0 ve 5-0'lık sonuçlarla üstünlük sağlayarak kazanan ay-yıldızlılar; tarihinin en büyük başarısını bu turnuvada elde etti. Temelini 1991 yılındaki Akdeniz Oyunları'nda ikinci olan futbolcuların oluşturduğu takım Brezilya, Kosta Rika ve Çin ile birlikte C Grubu'nda yer aldı. Grup aşamasını Güney Kore'de oynayan Ayyıldızlılar ilk maçında Brezilya karşısında Hasan Şaş'ın attığı müthiş golle öne geçmesine rağmen karşılaşmayı 2-1 kaybetti. İkinci maçında da Kosta Rika ile 1-1 berabere kalan millîler, grubun son maçında Çin'i 3-0 yenerek gruptan ikinci olarak çıkmayı başardı. 2. Tur'da ev sahiplerinden biri olan Japonya'yı Ümit Davala'nın attığı golle 1-0 geçen ekip, çeyrek finalde turnuvada Fransa ve İsveç gibi takımları yenen Senegal ile eşleşti. Türk millî takımı karşılaşmayı İlhan Mansız'ın attığı altın golle 1-0 kazandı. Sonradan kupayı kazanacak olan, grupta karşılaştığı ve kaybettiği Brezilya'ya yarı finalde (1-0) kaybeden Türk millî takımı, Güney Kore'yi 3-2 yenerek Dünya üçüncüsü oldu. Üçüncülük maçında Hakan Şükür maçın başlamasından 10.8 saniye sonra attığı golle FIFA Dünya Kupası tarihinin en hızlı golünü attı ve tarihe geçti. Üçüncülük maçının sonunda Türkiye ile Güney Kore'li futbolcuların kol kola sergiledikleri dostluk görüntülerini seyircileri alkışlaması üzerine, Avrupa basını daha önce olası Türkiye-Güney Kore finali için "kâbus final" derken maçtan sonra "finalin adı Türkiye-Güney Kore olmalıydı" şeklinde başlıklar attı. Kupanın ardından turnuvanın en iyi oyuncuları kadrosuna Rüştü Reçber ve Hasan Şaş seçildi. 1 yıl önce dünya üçüncüsü olan takımdan sadece 8 oyuncunun 23 kişilik kadroya alındığı 2003 FIFA Konfederasyonlar Kupası'nda da Kolombiya'yı yenerek üçüncü olan Türk millî takımı, 2004'te "Dünya Kupası Sonrası Sendromu" adı verilen ve bir duraklama dönemi yaşadı. Çekilen kuralar sonucunda 7. Grupta İngiltere, Slokavya, Macaristan ve Lihtenştayn ile aynı grupta yer alan Türkiye, 20 puanlı İngiltere'nin ardından topladığı 19 puanla grubu ikinci bitirdi ve yine play-off oynamaya hak kazandı. 2004 Avrupa Futbol Şampiyonası'na katılma hakkını play-off maçlarında Letonya'ya deplasmanda 1-0 mağlup olan Türkiye, kendi evinde 2-2 berabere kalınca şampiyonaya katılma hakkını kaybetti. 2006 FIFA Dünya Kupası elemelerinde Yunanistan, Ukrayna ve Danimarka ile aynı grupta bulunan Ayyıldızlılar; Ersun Yanal yönetiminde başarısız olmasa da basının baskısı sonucu Ersun Yanal yerine Fatih Terim getirildi. Fatih Terim yönetiminde 25 puanlı Ukrayna'nın ardından grupta 23 puanla ikinci olmayı başaran Türk millî takımı play-off maçlarında İsviçre ile eşleşti. Deplasmanda 2-0'u yenildiği İsviçre'yi rövanşta 4-2 yenmesine rağmen deplasman golleri kuralıyla rakibine elendi. Maçtan sonra her iki takım futbolcuları ve teknik heyeti arasında çıkan olaylar yüzünden FIFA Türkiye'ye -resmî maçlarda geçerli olmak üzere- 3 maç tarafsız sahada seyircisiz oynama cezası verdi. 2006 yılında Türk vatandaşlığına geçen ve Mehmet Aurélio adını alan Brezilyalı Marco Aurélio Brito dos Prazeres, teknik direktör Fatih Terim tarafından Lüksemburg ile oynanacak hazırlık maçı kadrosuna çağrılarak bir ilki gerçekleştirdi. 1980'lerin ikinci yarısından itibaren hızla artan bir şekilde millî takımda yer alan, Avrupa'da doğup büyümüş Türk kökenli futbolcuların aksine Aurelio'nun tamamen yabancı kökenli bir futbolcu olarak Türk vatandaşlığına geçmesinin hemen ertesinde millî takıma çağrılması tartışmalara sebep oldu. 2008 Avrupa Futbol Şampiyonası elemelerinde Yunanistan, Norveç, Bosna-Hersek, Macaristan, Moldova ve Malta ile aynı grupta bulunan Türk millî takımı grupta oynadığı ilk 3 maçın 3'ünü de kazanmayı başardı. Dördüncü maçına 25 Mart 2007 tarihinde Atina'da Yunanistan karşısına çıkan millîler maçın hemen başında yediği golle 1-0 mağlup duruma düşmesine rağmen Tuncay Şanlı, Gökhan Ünal, Tümer Metin ve Gökdeniz Karadeniz'in golleriyle karşılaşmayı 4-1 kazandı ve tarihinin en büyük başarılarından birine imza attı. Daha sonra ise 28 Mart Çarşamba günü oynadığı Norveç maçından 2-2 lik skorla ayrıldı. Bu karşılaşmada takımın her iki golünü de Hamit Altıntop attı. A millî takımının 3 maçlık seyircisiz oynama cezası bu maçla sona erdi. Bosna-Hersek ile olan bundan sonraki grup maçında ise Hakan Şükür ve Sabri Sarıoğlu ile iki kez öne geçmesine karşın Türkiye son dakikada yenen golle 3-2 mağlup oldu. 8 Eylül 2007 günü Malta maçında 2-2 berabere kalan millî takım beklenmeyen iki puan kaybı yaşadı. 12 Eylül 2007 günü ise Macaristan karşısında BJK İnönü Stadyumu'nda oynanan maçta 3-0 lık net bir skorla galibiyet alındı. Ancak Avrupa'nın zayıf ekiplerinden Moldova karşısında 1-1 berabere kalıp hemen arkasındanda grup lideri Yunanistan'a 0-1 yenilerek grubunda üçüncü sıraya gerileyerek 2008 Avrupa Futbol Şampiyonası işini zora soksa da 17 Kasım 2007 gününde grup 2.'si Norveç'i deplasmanda 1-2 yenerek Euro 2008'e gitme şansını son maça taşıdı. 21 Kasım 2007 Çarşamba günü İstanbul Ali Sami Yen Stadyumu'nda oynanan Bosna Hersek maçını Türkiye, 1-0 kazanmış ve o gün 2008 Avrupa Futbol Şampiyonası finallerine katılmaya hak kazanmıştır. 2008 Avrupa Futbol Şampiyonası öncesi elinde birçok futbolcu olmasından dolayı kadro seçiminde büyük zorluklar yaşayan Fatih Terim önderliğindeki millî takım turnuvaya Portekiz'e 2-0 yenilerek başladı. Turnuvanın 2. maçında ev sahibi İsviçre ile karşılaşan millîler 1-0 yenik duruma düşmesine rağmen Semih Şentürk ve Arda Turan'nın golleriyle maçı 1-2 kazandı ve gruptan çıkma şansını son maça bıraktı. A Grubu'nun son maçında Çek Cumhuriyeti karşısında 2-0 mağlup duruma düşmesine rağmen maçın bitmesine son 15 dakika kala Arda Turan'ın 1, Nihat Kahveci'nin 2 golüyle maçı 3-2 kazanarak tarihinde ikinci kez Avrupa Futbol Şampiyonası'nda çeyrek finale çıktı. Maçın son dakikasında kaleci Volkan Demirel'in kırmızı kart görmesi nedeniyle 10 kişi kalan Ayyıldızlılar'da, 3 oyuncu değiştirme hakkını kullanıldığı için Tuncay Şanlı kalede görev yapmıştır. Çeyrek final'de Balkan ekolünün temsilcisi Hırvatistan önünde normal süresi 0-0 biten maçta 119. dakikada 1-0 mağlup duruma düşen Türkiye, 121. dakikada Semih Şentürk'ün attığı golle maçı penaltılara götürmüş, penaltılarda rakibini üstünlük sağlayarak yarı finale adımını atmıştır. Kadrosundaki sakat ve cezalı futbolcuların çokluğuna rağmen yarı final mücadelesinde Türkiye, maçta öne geçmesine rağmen Almanya beraberliği yakaladı ve öne geçti yine son dakikalarda Semih Şentürk'ün attığı golle beraberliği yakalamasına rağmen son dakikalarda Philipp Lahm'ın attığı gol ile maçı Almanya 3-2 kazanarak finale çıktı. Fakat, Türkiye Avrupa Şampiyonası tarihinin en büyük başarısını yakalayarak ilk dörtte yer aldı. 2010 FIFA Dünya Kupası elemelerinde son Avrupa şampiyonu İspanya, Belçika, Bosna-Hersek, Estonya ve Ermenistan ile aynı gruba düşen Türkiye, grubu İspanya ve Bosna-Hersek'in ardından 3. sırada tamamlayarak baraj maçı oynama hakkı elde edemedi. Bunun üzerine istifa eden Terim'in yerine Guus Hiddink getirildi. 2012 Avrupa Futbol Şampiyonası elemelerinde Kazakistan, Belçika, Avusturya, Almanya ve Azerbaycan ile aynı gruba düşen Türkiye, sürpriz bir Azerbaycan mağlubiyetine rağmen grubu Belçika'nın önünde, 2. sırada tamamlayarak baraj maçı oynamaya hak kazandı. Hırvatistan ile oynadığı ilk baraj maçını sahasında 3-0 kaybeden Türkiye, deplasmanda 0-0 berabere kalınca 2012 Avrupa Şampiyonası'na gidemedi. Turnuvanın ardından Hiddink'in yerine getirilen Abdullah Avcı ile başlanan 2014 FIFA Dünya Kupası elemelerinde Romanya, Estonya, Hollanda, Andorra ve Macaristan ile aynı gruba düşen Türkiye, grubu Hollanda, Romanya ve Macaristan'ın gerisinde kalarak 4. sırada bitirdi ve bu başarısızlığın ardından istifa eden Avcı'nın yerine tekrar Fatih Terim getirildi. 14 Ağustos 2013'te Gana ile oynanan hazırlık maçından altı gün sonra teknik direktör Abdullah Avcı görevini bıraktığını açıkladı. Bu kararın ardından TFF başkanı Yıldırım Demirören, Galatasaray'ı yönetmekte olan Fatih Terim'e millî görevi teklif edeceğini söyledi. 22 Ağustos 2013'te Terim'in sezon sonuna kadar Galatasaray ve millî takımı beraber çalıştıracağı açıklandı. Terim'in gelmesi ile iyi bir ivme yakalayan Türkiye, Eylül ayındaki iki maçı kazandı. Bu maçlar sonrasında Terim, Galatasaray ile yollarını ayırdı ve millî takıma odaklandı. Ekim ayında oynadığı ilk maçı da kazanan Türkiye şansını son haftaya taşısa da son maç grup birincisi olan namağlup Hollanda'ya elenerek FIFA Dünya Kupası vizesi alamadı. 2016 Avrupa Futbol Şampiyonası elemelerinde Kazakistan, İzlanda, Letonya, Hollanda ve Çek Cumhuriyeti ile aynı grupta bulunan Türkiye, 9 Eylül 2014 tarihinde İzlanda ile oynadığı ilk maçını Reykjavik'te 3-0 kaybedip, 2.maçında Kadıköy'de Çek Cumhuriyeti'ne 2-1 yenildi ve 2 mağlubiyetle başladı, millîlerin tek golünü Umut Bulut kaydetti. Elemenin 3. maçında Letonya ile 1-1 berabere kalırken millîlerin golünü Bilal Kısa attı. Dördüncü maçında 16 Kasım 2014 tarihinde Kazakistan karşısına çıkan millîler, Burak Yılmaz'ın 2, Serdar Aziz'in 1 golüyle maçı 3-1 kazandı ve ilk galibiyetini aldı. Bu maçtan önce ısınma sırasında taraftarların ıslık ve küfürlerine maruz kalan millî takımın kalecisi Volkan Demirel stadyumu terk etti. Terim, Demirel'in bu tavrından sonra kaleciyi bir daha millî takıma çağırmazken, kaleyi Volkan Babacan'a teslim etti. 28 Mart 2015 tarihinde oynadığı Hollanda maçından 1-1'lik skorla bitti. Millîlerin golünü Burak Yılmaz kaydetti. 12 Haziran 2015 tarihinde Nur-Sultan'da Kazakistan maçında Arda Turan'ın golüyle 1-0 kazandı. 3 Eylül 2015 tarihindeki Torku Arena'da Letonya ile 1-1 berabere kalarak arkasından da Hollanda'yı 3-0 mağlup edip ve 10 Ekim 2015'te grup ikincisi Çek Cumhuriyeti'ni 2-0 yenerek 2016 Avrupa Futbol Şampiyonasına gitme umutlarını son maça taşıdı. 13 Ekim 2015 Salı günü İzlanda ile oynadığı maçı Türkiye, 1-0 kazandı ve en iyi grup üçüncüsü olarak Fransa'da düzenlenecek 2016 Avrupa Futbol Şampiyonası finallerine katılmaya doğrudan hak kazandı. Terim de millî takımı 1996 ve 2008'den sonra bir kez daha bir turnuvaya götürme başarısı yakaladı. Hazırlık maçlarının ardından Terim, Arda Turan kaptanlığında ve Emre Mor gibi genç yetenekleri de dahil ettiği bir kadroyla şampiyonaya katıldı. 2016 Avrupa Futbol Şampiyonası'nda boy gösteren takım ilk maçında Hırvatistan'a 1-0, ikinci maçında İspanya'ya 3-0 yenilerek iki mağlubiyet aldı. Gruptaki son maçında Çek Cumhuriyeti'ni 2-0 yenmesine rağmen grup üçüncüleri arasında 5. olarak gruptan çıkamadı ve Euro 2016'ya veda etti. Bu başarısız sonuçtan sonra futbola verilen ve futbolcuların istediği primler büyük bir tartışma konusu oldu. Terim, turnuva sonrası ilk maçlar olacak Rusya ile oynanacak hazırlık maçı ve 2018 FIFA Dünya Kupası elemelerinin ilk maçı olan Hırvatistan maçına başta Arda Turan olmak üzere, Caner Erkin, Burak Yılmaz, Gökhan Gönül gibi tecrübeli oyuncuları dahil etmedi. Ancak Türkiye, elemelere kötü başlayınca Terim bu oyuncuları tekrar takıma çağırmaya başladı. Bu karardan sonra Türkiye, Kosova'yı iki maçta ve Finlandiya'yı bir maçta yenerek Dünya Kupası şansını arttırdı. Ancak bu sefer de Kosova maçı sonrası gazeteci Bilal Meşe'ye uçakta saldıran Arda Turan, aldığı tepkiler sonucu millî takımı bıraktı. Arda'nın millî takıma ödnüp dönmeyeceğinin tartışıldığı bir dönemde Fatih Terim de bir saldırı olayına karışınca görevinden ayrıldı. 2 Ağustos 2017 tarihinde Fatih Terim ardından Mircea Lucescu takımın teknik direktörlüğüne getirildi. 11 Şubat 2019 tarihinde Mircea Lucescu ile olan sözleşme karşılıklı olarak feshedildi. 2020 Avrupa Futbol Şampiyonası elemelerinde kendi sahasında gol yememiş tek takım, Belçika ile en az gol yiyen takım oldu. 2020 Avrupa Futbol Şampiyonası eleme maçları öncesinde Lucescu'dan boşalan teknik direktörlük koltuğuna 2002 Dünya Kupasında takımın başında yer alan Şenol Güneş'in 1 Haziran 2019 itibari ile takımın başına getirileceği açıklandı. 2018-19 sezonu sonuna kadar Beşiktaş ile sözleşmesi bulunan Güneş'in Mart ayında oynanacak Arnavutluk ve Moldova maçları için geçici olarak takımın başında yer alabileceği belirtildi. Millî takım Elemelerde Fransa,İzlanda,Arnavutluk,Moldova ve Andorra ile H grubuna düştü. 22 Mart 2019'da Arnavutluk'la İşkodra'da karşılaşan millî takım,Şenol Güneş'in ilk maçında Burak ve Hakan'ın golleriyle 2-0 galip geldi.3 gün sonra Eskişehir'de Moldova ile karşılaşan millîler,4-0'lık net bir skorla rakibini mağlup etti.Böylelikle Şenol Güneş millî takımın başında çıktığı iki karşılaşmadan da galip ayrılmış,6 gol atıp kalesinde gol görmemişti. Tarihler 8 Haziran 2019'u gösterdiğinde rakip son Dünya Şampiyonu Fransa'ydı. Millî takımın işi bir hayli zordu. Konya'da maça müthiş başlayan millîler 30. dakikada Kaan Ayhan'ın golüyle 1-0 öne geçiyordu. 10 dakika sonra Cengiz skoru 2-0 yapıyor ve Fransa'nın fişini çekiyordu. Millî takım son Dünya Şampiyonu Fransa'yı 2-0 mağlup ederek grubunda 9 puanla liderliğe yükseliyordu. Maçtan 3 gün sonra İzlanda'yla karşılaşacak olan millî takım, Reykjavik havaalanında saatlerce bekletilmiş ve futbolcuların gerilmesi sağlanmıştır. Maçı 2-1 kaybeden millî takım Şenol Güneş'le ilk mağlubiyetini almıştı. 7 Eylül 2019'da Vodafone Park'ta Andorra'yı konuk eden millî takım, çok üstün oynadığı maçta golü bir türlü bulamamış; Ozan'ın 90. dakikadaki kafa golüyle sahadan 1-0 galip ayrıldı. 10 Eylül'de Moldova'ya konuk olan millîler, rakibini ilk maçta olduğu gibi 4-0 mağlup etti. 11 Ekim'de yine İstanbul'da bu kez Şükrü Saraçoğlunda Arnavutluk'u konuk eden Türkiye,90.dakikada kalecinin çok büyük bir hatasıyla golü buluyor, Cenk Tosun skoru 1-0'a getiriyordu. 7 hafta sonunda 6 galibiyet 1 mağlubiyet alan millî takım grubunda hâlen birinciydi. 14 Ekim günü Konya'da 2-0 mağlup ettiği son Dünya Şampiyonu Fransa'yla bu kez Saint-Denis'te karşılaşıyordu. Kaleci Mert'in olağanüstü oynadığı maçta, Giroud 76'da skoru 1-0 yapıyordu. Net gol pozisyonlarından yararlanamayan millîler, 82.dakikada Hakan'ın ortasında yine ilk maçta olduğu gibi Kaan topu ağlara gönderiyordu. Millîler böylelikle son Dünya Şampiyonu'ndan iki maçta 4 puan alıyordu. 14 Kasım'da kazanması ya da berabere kalması halinde Euro 2020'ye katılmaya hak kazanacak olan millî takım,TT Stad'ında İzlanda'yı konuk ediyordu.Karşılıklı pozisyonların olduğu maç 0-0 bitiyor ve Millî takım Euro 2020 finallerine katılmaya hak kazanıyordu.17 Kasım günü Andorra'yı 2-0 mağlup ederek grubunu 2.sırada bitiriyordu Türkiye. 30 Kasım akşamı Bükreş'te kura heyacanı yaşanıyordu.A grubunda İtalya,Galler ve İsviçre ile eşleşiyordu millî takım. Türkiye'nin resmî forması, forma sponsoru Nike tarafından üretilir. Türk bayrağı'nın renklerinden oluşan Türkiye millî futbol takımı forması beyaz ve kırmızı ağırlıktadır. Türkiye millî futbol takımı forması 1925-2003 yılları arası (78 yıl boyunca) Adidas firması tarafından üretildi. Şampiyon İkincilik Üçüncülük Dördüncülük Paris'te düzenlenen 1924 Yaz Olimpiyatları, Türkiye'nin katıldığı ilk olimpiyat oldu. İskoç Billy Hunter yönetimindeki ilk kadro Çekoslovakya'ya ilk turda elenirken, Türkiye'nin ilk iki golünü ilk gurbetçi futbolculardan birisi olan Bekir Refet kaydetti Olimpiyatlardaki ilk galibiyet 1948 Yaz Olimpiyatları'nda Çin Cumhuriyeti karşısında alındı. Avustralya'da düzenlenen 1956 Yaz Olimpiyatları'na kuralar çekilmesine rağmen uzaklık nedeniyle futbol takımı gönderilmedi. 1960 Yaz Olimpiyatları elemelerinde Avrupa takımlarıyla değil, "Yakın Doğu" adı verilen grupta Lübnan ve Irak ile oynadı. Daha sonra ise Avrupa elemelerinde yer almaya devam etti. 2004 Yaz Olimpiyatları ile birlikte takımlar Avrupa 21 Yaş Altı Futbol Şampiyonası sonuçlarına göre olimpiyatlara katılmaya başladı. Millî olma ve gol güncellemesi: 17 Kasım 2019. ( maçı sonrası) Türkiye millî futbol takımı, 97 yıllık tarihinde, 17 Kasım 2019 tarihine dek 307'si resmî, 271'i özel olmak üzere geride kalan toplam 578 maçta biri hükmen olmak üzere 221 galibiyet ve 135 beraberlik alırken, 222 kez de rakiplerine yenildi. Ay-yıldızlı ekip 247'si deplasmanda, 251'i evinde, 80'i de tarafsız sahada çıktığı maçlarda, 3'ü hükmen galibiyetten toplam 763 gol atarken, kalesinde 823 gol gördü. A millî takım, bugüne kadar 88 farklı ülke millî takımıyla mücadele etti. Millîler, 578 karşılaşmanın 497'sini Avrupa, 32'sini Asya, 23'ünü Amerika, 23'ünü Afrika, 3'ünü de Okyanusya temsilcileriyle yaptı. En farklı skorlu galibiyetleri Suriye, Güney Kore ve San Marino karşısında 7-0'lık sonuçlarla aldı. Kaynak: Kaynak: En Fazla Gol Atan Millî Oyuncularımız - Türkiye Futbol Federasyonu Türkiye millî futbol takımı, 96 yıllık tarihindeki maçlara 26'sı Türk, 18'i yabancı, toplam 44 farklı teknik adam yönetiminde sahaya çıktı. ( maçı sonrası) Yavuz Ã‡etin Yavuz Hilmi Çetin (25 Eylül 1970, Samsun - 15 Ağustos 2001, İstanbul), Türk müzisyen ve gitarist. 1970 yılında Samsun'da doğan Yavuz Çetin, gazeteci olan babasının işi nedeniyle çocukluğunu Türkiye’nin çeşitli bölgelerinde geçirir. Müziğe olan ilgisi küçük yaşlarda başlayan Yavuz Çetin, ilk enstrümanı curayla on yaşında tanışır. Müzik aletlerine olan ilgisi curadan sonra bağlama öğrenmeye başlamasıyla devam eder. Bir süre sadece müzik dinler ve bu süre zarfında elektro gitar sesine hayran kalır. 1985 yılında ilk kez akustik gitarla tanışır ve on yedi yaşında profesyonel müzik yaşamına geçişiyle birlikte, İstanbul’da ve Türkiye’nin güney bölgelerinde çalışarak hayatını sürdürür. Öğrenimini, hayatının akışını şekillendiren o çok sevdiği müzik üzerine yapar. Ortaöğrenimini Haydarpaşa Lisesi'nde tamamlar. Liseden okul arkadaşı olan Ercan Saatçi ile yaptıkları "I Will Cry" adlı şarkı ile Hey dergisinin yarışmasını kazanır. Marmara Üniversitesi Müzik Bölümü'ne girer. Üniversite hayati boyunca da Elektro Gitarını elinden hiç bırakmaz. Çalıştığı grup Labirent ile katıldığı Yıldız Üniversitesi müzik yarışmasından birçok ödül alarak çıkarlar. Üniversiteyi çalışmalarından dolayı bitiremez. 1990 yılında İstanbul’da müzisyen dostları Batu Mutlugil (Duman grubunun gitaristi olan Batuhan Mutlugil'in babası), Zafer Şanlı ve Kerim Çaplı ile cover grubu olarak tanınan Blue Blues Band'i kurar. 1970 yılların rock ve blues parçalarının ağırlıkta olduğu çalışmaları sürdüren Blue Blues Band grubunda elektro gitar çalıp vokal yapar. Yaşamı boyunca 1960'lı ve 1970'li yılların Rock Blues müziklerinden etkilenir. Daha sonraları yaptığı beste ve söz çalışmalarına Rock ve Blues müziğinin ruhunu yansıtır. Jimi Hendrix’i ve dünyaya mal olmuş blues şarkılarını da yorumlamaktan her zaman büyük bir keyif alır. 1990'lı yılların ortalarında Fuat Güner ile tanışmasıyla birlikte stüdyo müzisyenliğine başlar. Fuat Guner’in stüdyosunda sürdürdüğü çalışmalarında televizyon ve radyolar için reklam müziklerini gitarıyla seslendirir. Birçok sanatçının albüm kayıtlarına da gitarıyla imzasını atar. Gitarıyla eşlik ettiği albümler arasında İzel'in Bir Küçük Aşk, Kıraç’ın Deli Düş ve Bir Garip Aşk Bestesi, Soner Arıca’nın Ayrılık, Turgut Berkes’in albümündeki Miranda ve Mindos şarkıları, Sibel Tüzün'ün Tut Beni şarkısı ve Göksel’in Sabır şarkısı en bilinenleridir. Goksel’in şarkısındaki Talkbox performansının Türkiye’de bir ilk olması, ona Talkbox kullanan ilk gitarist sıfatını kazandırır. 1996 yılının ortalarında MFÖ grubuyla çalışmaya başlar. Grupla turnelere gider ve katıldığı tüm konserlerde gitarıyla eşlik eder. Bir yandan bar müzisyenliğine devam eder. 1997 yılında Ercan Saatçi prodüktörlüğünde ilk albümü için çalışmalara başlar. İlk adlı albümünü Stop Müzik’ten çıkarır. Albümünde yer alan "Erkeğin Olmak İstiyorum", ayrıca Sinan Çetin’in yönettiği Propaganda filminde kullanılan, Erkan Oğur’un perdesiz gitar performansının da yer aldığı "Dünya" isimli enstrümantal şarkısı en bilinenleridir. MFÖ ile konserlerde çalmaya ve Yavuz Çetin Group isimli grubuyla bar performansını devam ettirdiği süre içinde ikinci albüm çalışmalarına da başlar. 1999 yıllarının sonlarında TMC Film Müzik ile anlaşır ve ikinci albümü "Satılık" için stüdyoya girer. Sözü, müziği ve düzenlemeleri kendisine ait bir çalışmaya son kez imza atar. Mart 1999 tarihine çıkması planlanan albüm için tüm çalışmaları bitirir, ancak yaptığı bu son çalışmanın müzikseverlerle buluştuğunu göremeden hayata veda eder. Yavuz Çetin, Kadıköy’deki Shaft Rock-Blues & Jazz Club'da sahneye çıkıyordu. Gece sahne çalışmalarını sürdürürken, gündüzleri de DMC'den çıkartılacak ve "Satılık" adını vermeyi düşündüğü ikinci albümünün stüdyo çalışmalarını yürütüyordu. Yoğun depresyon teşhisi konulduğu için bir haftadır hastanede tedavi gören Yavuz Çetin, hafta başında iyileştiği gerekçesiyle taburcu edildi. Yavuz Çetin, 15 Ağustos 2001 tarihinde, saat 19.00 sularında Boğaziçi Köprüsü’nden atlayarak yaşamına son verdi. 1977 model Peugeot marka otomobili, Boğaziçi Köprüsü üzerinde, Ortaköy ayağına yakın bir noktada bulundu. 34 KBP 09 plakalı otomobilde Yavuz Çetin’in ruhsatı, ehliyeti, 500 dolar ve 190 lira, çeşitli ilaçlar ve 7 tane anahtar bulundu. Yavuz Çetin’in cesedi Adli Tip Kurumu Morgu'na kaldırıldı. Karacaahmet Camii'nde düzenlenen cenaze töreninden sonra Anadoluhisarı’ndaki Yeni Mahalle Mezarlığı’nda defnedildi. 31 yaşındaki gitaristin cenaze töreninde ailesinden yalnızca üvey annesi Sevinç Çetin vardı. Babası gazeteci Erdal Çetin, oğlunun ölüm haberiyle yıkıldığı için törene katılamadı. 1998'de boşandığı eşi Didem Çetin ve yedi yaşındaki oğlu Yavuzcan'ın da bulunmadığı törende, cami avlusu, gitaristin dostlarıyla doldu. Oğlu Yavuzcan Çetin tarafından 5 Temmuz 2014'te YavuzFest adlı 1. Yavuz Çetin Gitar Festivali düzenlendi. Festivalin 2. 3. ve 4.sü 2015, 2016 ve 2017 yıllarında düzenlendi. 2017'de çekilen Blue isimli belgesel filmle Kerim Çaplı ile birlikte hayatları, müzikal performansları, trajik sonları, tanıklıklar ve orijinal kayıtlarla gösterime sunuldu. "Oyuncak Dünya" adlı şarkısının başlangıç kısmı League of Legends adlı oyundaki Tahm Kench karakterinin müziği olarak kullanılmıştır. Tomarza Tomarza, Kayseri'ye 55 km uzaklıkta bir ilçedir. Tomarza'ya bağlı 1 belediye, 46 köy vardır. Gelişmekte olan bir ilçedir. 1953 yılında ilçe olmuştur. 1330 metre rakımlı ilçenin toplam yüzölçümü 1.485 km²'dir. Tomarza, I. Dünya Savaşı sırasında Kuva-yi Milliye kuvvetlerine ev sahipliği yapmıştır. Özellikler Pusatlı mahallesi ve çevresi, Kuva-yi Milliye'ye cephanelik ambarı olmuştur. Mahallenin adı da burdan gelmektedir. Pusat silah ve cephane anlamındadır. Fransızlar, güneyden Anadolu'yu işgale başlamışlar ve Adana'nın tamamını işgal etmişler ve ordan Kayseri il sınırına kadar gelmişlerdir. Sonraları, Kayseri'nin tek işgal edilmiş toprağı olan Bakırdağı beldesine kadar gelmiştir. Bunu haber alan Kuva-yi Milliye birlikleri Pusatlı ve çevresine cephane yerleştirmişlerdir. Tomarza çerezlik kabak çekirdeği ve doğal taşı ile ünlüdür. Telesto (mitoloji) Telesto veya Telestho Yunan mitolojisindeki okeanidlerden biri. Diğer okeanidler gibi Tethys ve Okeanos'un çocuğudur. Telesto bir deniz nemfidir (perisi). Satürn'ün 13. uydusu Telesto adını bu mitolojik periden almıştır. Eridu Eridu (Sümerce: eridug; Akadça: "irîtu;" modern Arapça: Tell Abu Shahrain), Güney Mezopotamya'da (günümüzde Zi Kar İli, Irak) bir arkeolojik sittir. Eridu'nun uzun süre güney Mezopotamya'daki en eski şehir olduğu düşünüldü ve günümüzde de halen dünyanın en eski şehri olduğu tartışılmaktadır. Ur'un 12 km güneybatısında yer alan Eridu, tapınaklar etrafında gelişen Sümer şehirlerinin en güneyinde bulunuyordu. Bu yapılar kerpiçten yapılmış ve birbirinin üzerine inşa edilmişti. Yukarı doğru gelişen tapınaklar ve dışa doğru gelişen yerleşim yerleri, büyük bir şehrin inşa edilmesini sağlamıştı. Sümer mitolojisine göre; Eridu, şehri kurduğu düşünülen Enki (sonradan Akadlar tarafından Ea olarak da bilinen)'nin yurduydu. Enki'nin, tüm yaşamın kaynağı olduğu düşünülen bir akifer olan Apsû'da yaşadığına inanıldığı için, tapınağına E-Abzu adı verilmişti. MÖ 5400 yılında kurulan Eridu Güney Mezopotamya'nın en eski şehridir. Dokuzuncu Hariciye Koğuşu (anlam ayrımı) Dokuzuncu Hariciye Koğuşu aşağıdaki anlamlara gelebilir; Mavi balina Mavi balina ya da gök balina ("Balaenoptera musculus"), en büyükleri 33 metreyi bulan boyu ve 150 tonu geçebilen ağırlığıyla, yaşayan en büyük hayvan olduğuna inanılan bir deniz memelisidir. Cetacea (balinalar) takımının Mysticeti (dişsiz balinalar) alt takımına dahil türlerden olan gök balina, Arktik Okyanus dışındaki tüm dünya denizlerinde yayılım gösterir. Daha çok tek başına ya da anne-yavru çifti halinde yaşar. 2-3 yılda bir ve yaklaşık bir yıllık gebelik süresi sonunda tek yavru doğuran gök balina, dünyanın ispermeçet balinasından sonraki en yüksek sesli ikinci hayvan türüdür. 80 yıla kadar yaşayabilecekleri öngörülen gök balinaların doğal düşmanları ise insanoğlu ve katil balinalardır. Diğer dişsiz balinalar gibi, gök balinalar da temelde zooplankton (özellikle kril) avlayarak beslenir. Balina avcılığının ilk dönemlerinde görece küçük ve yakalanması kolay olan ispermeçet ve benzeri balinaların nüfuslarının çok azalması sonucunda, balina avcılarının gözü daha büyük balinalara çevrilmiştir. 1864'te buharlı gemiler ile büyük balinaları avlamak için özel olarak tasarlanmış zıpkınların balinacılıkta devreye girmesiyle birlikte, gök balinalar da hedef haline gelmiş ve Uluslararası Balinacılık Kurulu'nun bu canlıların avlanmasını 1966'daki yasaklayışına kadar geçen 100 yıllık dönemde de küresel nüfusları 100 yıl önceki nüfuslarının %1'inin altına inmiştir. Uluslararası Doğa ve Doğal Kaynakları Koruma Birliği'nin oluşturduğu Tehdit Altındaki Türlerin Kırmızı Listesi'nde ilk yer aldığı günden bu yana tehdit altındaki türlerden olduğu kabul edilen mavi balinalar, 2002 yılının bir araştırmasına göre ("Committee on the Status of Endangered Wildlife in Canada", 2002), 5000 ila 12000 gibi geniş bir tahmin aralığında değişen nüfusları ile en az beş topluluğa dağılmış olarak dünya denizlerine yayılmış durumdadırlar. Koruma altında olsalar da denizlerdeki kirlenme ve giderek artan okyanus trafiğinin seslenişlerini boğarak eş bulmalarını güçleştirmesi gibi etkenler, mavi balina nüfuslarının geri kazanılmasının önündeki tehditlerdir. Mavi balina "Balaenoptera" cinsi balinalara dahil olan yedi türden biridir ama kalıtsal çözümlemelerle yürütülen evrimsel akrabalık çalışmalarının gösterdiği üzere, dahil olduğu cins içindeki diğer türlerden çok kambur ve gri balinalara yakın durmaktadır. Buna mukabil, bir gök balina ile aynı cinsin başka bir türü olan uzun balina arasındaki kalıtsal farkın da bir insan ile bir goril arasındaki fark kadar olduğunu belirtilmiştir (Aranson ve Gullberg, 1983). Ayrıca, bugüne kadar, gök balina ile uzun balina melezi olan en az on bir erişkin balina doğada saptanmış ve kaydedilmiştir. Balaenopteridae ailesinin orta Oligosen devrinde ve Mysticeti (dişsiz balinalar) alt takımındaki diğer ailelerden farklılaştığına inanılmaktadır. Ancak, bu ailelerin üyelerinin ne zaman farklılaştığı henüz bilinmemektedir. Bazı uzmanlar mavi balinayı üç alt türe ayırmaktadırlar ki, bu alt türlere ait gök balina nüfuslarının okyanuslardaki dağılımı da farklıdır: Bazı uzmanlar ise "B. musculus indica" adlı ve Hint Okyanusu'na özgü bir başka alt türü de ayırırlar. Ancak, diğer üç alt türün aksine, Uluslararası Doğa ve Doğal Kaynakları Koruma Birliği'nin oluşturduğu Tehdit Altındaki Türlerin Kırmızı Listesi'nde (UDKB'nin Kırmızı Listesi) "B. musculus indica" yer almaz. Kimi bilimciler her iki alt tür sınıflamasına da şüpheyle yaklaşmaktadır. Kalıtımsal çözümlemeler ise muhtemelen yalnızca iki gerçek alt türün olduğuna işaret etmektedir. Türe özgü ad olan ""musculus"" Latince'dir ve temelde "kas, kaslı" anlamlarını taşırsa da "küçük fare" olarak da yorumlanabilir. Bu türü 1758'deki önemli çalışmasında adlandıran Linnaeus büyük olasılıkla bunun farkındaydı ve esprili bir insan oluşu da göz önünde bulundurulursa, ironik ikili anlamı nedeniyle bilerek "musculus" adını seçmişti. Yandan bakıldığında yassı, üstten bakıldığında ise U şekilli ve geniş olan başın yassı ve üst kısmında, soluk deliği bölgesinden üst dudağın tepesine uzanmak üzere, çok belirgin bir kabarık çizgi vardır.Baş ve boyun bölgesi çok yumuşak olduğundan çok kolay darbe alabilir. Soluk delikleri ikizdir ve önde ve yanlarda, oldukça büyük, kabarık çıkıntılarla su girişi ya da sıçramasına karşı korunurlar. Bu deliklerden soluk verme sırasında oluşan püskürtü tek ve dikey bir sütun halindedir; genellikle 6–9 m'ye kadar yükselse de 12 m'ye kadar çıkabilir ve durgun bir günde kilometrelerce uzaktan görülebilir. Ağzın alt çenesinin ön kısmı, üst çeneden aşağıya sarkan balina çubukları nedeniyle, görece kalındır. Siyah renkli olan balina çubuklarının uzunlukları üst çenedeki yerleşim yerlerine göre değişir: ön kısımlarda bulunanlar yaklaşık 50 cm, arkalarda bulunanlar ise yaklaşık 1 m kadardır. Üst çenenin her iki yanında 260-400 kadar (tüm üst çenede toplam 520-800) bulunan ve hayvanın beslenmesinde çok önemli işlevi olan bu yapılar ağız içinde, geriye doğru, yaklaşık yarım metre kadar uzanır (bakınız, "Beslenme"). Boyun kısmındaki 60 ila 90 kadar oluk gövdeye paralel olarak uzanır. Boyunca katlantılı olan ve alt çene bölgesinden neredeyse karına kadar uzanan bu oluklar, beslenme sırasında gök balinanın boğazının olağanüstü genişlemesini ve hayvanın besin dolu deniz suyunu büyük miktarlarda ağzına alabilmesini sağlar (bakınız, "Beslenme"). Bu olukların bir diğer işlevi de gök balinanın yüzerken karşılaştığı su direncini azaltmaktır. Hayvanın boyun bölgesi soluk, beyazımsı bir renge sahiptir. Biçim: Mavi balinanın başından kuyruğuna doğru incelen, uzun bir gövdesi vardır ve diğer balinaların çok daha tıknaz görünümü ile karşılaştırıldığında, daha ince görünmektedir. Renk: Sırt yüzgeci genel olarak küçüktür ve daha çok hayvanın dalışa geçtiği sırada ve kısa bir süre için izlenebilir. Bu yüzgecin şekil ve büyüklüğü bireyden bireye değişkenlik gösterebilir; kimisinde ancak fark edilebilecek bir çıkıntı şeklindeyken, kimisinde oldukça belirgin ve orak şekilli olabilir. En belirgini bile en fazla 30 cm yüksekliğe sahip olan sırt yüzgeci oldukça arkaya doğru yerleşimlidir: kuyruktan itibaren, hayvanın boyunun dörtte biri kadar mesafede bulunur. Göğüs yüzgeçleri 3–4 m kadar uzundur ve uçlara doğru incelir. Bu yüzgeçlerin alt tarafı beyazdır ve bu beyazlık genellikle gri olan üst tarafın kenarlarını ince bir