Pedersen Thor Pedersen (d. 14 Haziran 1945, Gentofte (Danimarka)) Danimarkalı liberal siyasetçi. Kopenhag Üniversitesi mezunudur. Konut, İçişleri, Kuzey İşbirliği, Ekonomi ve Maliye Bakanlıklarında bulunmuş, ayrıca 2007-2011 yılları arasında Meclis Başkanı olmuştur. Mogens Lykketoft Mogens Lykketoft (d. 9 Ocak 1946, Kopenhag) Danimarkalı siyasetçi. Matematik eğitimi almıştır. Sosyal Demokratlar'da siyaset yapmaya başlamış, ilk kez 1981'de bakan olmuş ve Vergi, Maliye ve Dışişleri Bakanı olarak görev yapmıştır. Sosyal Demokratların lideri olmuş, ardından Folketing başkanlığında bulunmuş, 15 Eylül 2015-13 Eylül 2016 tarihleri arasında Birleşmiş Milletler 70. Genel Kurul başkanlığını yürütmüştür. Aile Reisi Aile Reisi, 2009 yılında Star TV ekranlarında yayınlanmış Türk televizyon dizisidir. Nazım ile Bahar, dört çocuk sahibi, birbirlerini seven bir çifttir. Karakterleri taban tabana zıt olunca ev hayatı da epey renkli ve hareketlidir. Bazılarına göre, çiftin aynı evde yaşamaları bile mucizedir. Ancak onlar farklılıklarına ve fikir ayrılıklarına rağmen aile hayatlarının ve çekirdek ailelerini bir arada tutmaya çalışırlar. Bahar her şey için acele ederken Nazım hiçbir şey için kılını kıpırdatmaz. Bahar hep geleceği düşünür, Nazım bugüne şükreder, “an”a inanır. Bahar kuralcıdır, Nazım kural yıkıcı… Yine de onları bir arada tutan çok güçlü bir yapıştırıcı vardır; aşk. Nazım, Bahar’a üniversite yıllarında aşık olmuştur. Bahar’ın vakitsiz hamileliği sonucunda Nazım okulu yarım bırakıp iş hayatına soyunmuş, baba mesleği tesisatçılığa başlamıştır. İkizlerin doğumundan sonra, karısının okula devam etmesini desteklemiş, hem çocukların bakımını hem de ev geçimini üstlenmiş ama bundan hiç pişman olmamıştır. Bahar büyük bir şirkette mimarlık yaparken, Nazım evlerinin altındaki dükkânda işleri büyütmüş, tesisatçılık yanı sıra inşatların da işlerini ihaleyle almaya başlamıştır. İkizler lise çağında, gençlik sorunlarıyla boğuşurken bir yandan da seneye girecekleri üniversite sınavının stresiyle sürekli tartışmaktadırlar. Umut yeni ergen gelgitleri yaşasa da bunları ortaya dökmez. Ama koşulsuz evin en mutlusu ve akıllısı Sonay’dır. Ailenin emektar bakıcısı Fevriye’nin göz bebeği olduğu kadar, anneanne Tülin’in de prensesidir. Bahar ve Nazım, çocukları arasında ayırım yapmasalar da evin en küçüğü Sonay söz konusu olduğunda kurallar sanki biraz daha esnemektedir. Bahar’a göre Sonay onun tecrübeli zamanına denk geldiği için bu kadar zekidir. Nazım ise Sonay’a büyümüş de küçülmüş gözüyle bakar. Evin içinde sürekli bir karmaşa, herkesin birbirinden öncelikli ve önemli istekleri, çocuklar arasında olduğu kadar karı koca arasında ve hatta bakıcı Fevriye ve anneanne Tülin arasında bile bir iktidar mücadelesi sürüp gitmektedir ama bir o kadar da eğlenceli bir hayatları vardır. Her sıkıntının sonunda mutlaka gülünecek bir şey bulunur. Aile alışılmış Türk ailelerinden biraz daha farklıdır. Genelde çalışan, toplantıda olan, iş seyahatine çıkan Bahar’dır. Çocukların dersleriyle, hastalıklarıyla ve evin düzeniyle ise gönüllü uğraşan Nazım’dır. IMDb'de Aile Reisi sinematurk.com'da Aile Reisi SIL Açık Yazıtipi Lisansı SIL Açık Yazıtipi Lisansı (SIL Open Font License kısaca OFL), özgür yazıtipleri için oluşturulmuş bir lisans sözleşmesidir. SIL International tarafından kaleme alınan bu sözleşme, Özgür Yazılım Vakfı tarafından da bir özgür yazılım lisansı olarak kabul edilmektedir. Yazıtipleri genel yapıları itibarıyla yazılımlardan farklı bir niteliğe sahiptirler. "Copyleft" lisansların zorlayıcı bazı hükümleri, GNU Genel Kamu Lisansı'nın yazıtiplerine uygulanmasını zorlaştırmakta ya da çeşitli sorunlara yol açmaktadır. Genel Kamu Lisansı ile işaretlenmiş olan yazıtiplerinin belgeye gömülmesi durumunda, söz konusu belgenin de GPL ile dağıtılması zorunluluğu mevcuttur. Özgür Yazılım Vakfı hukukçuları, bu tür durumlarda Genel Kamu Lisansı'nın "yazıtipi istisnası" (font exception) eki ile birlikte sunulmasını tavsiye etmektedirler. Yazıtipleri için hazırlanmış SIL OFL, bu soruna sahip olmadığı için özgür yazıtiplerinde yoğunlukla tercih edilmektedir. Macaristan-Osmanlı savaşları 16. yüzyıla gelindiğinde Osmanlıların Balkanlar'daki gücü giderek artarken, Macaristan Krallığı köylü isyanlarıyla giderek zayıflıyordu. II. Ulászló'nun ölümünden (1516) sonra dokuz yaşında tahta geçen II. Lajos döneminde Macaristan'a yönelik Osmanlı tehdidi yeniden yükseldi. Osmanlı Padişahı Kanuni Sultan Süleyman, 1521'de Belgrad'ı almasından sonra, 23 Nisan 1526 tarihinde başlayarak, 5 Ekim 1526 tarihinde sona eren ve "Engürüs Seferi" adı verilen 3. sefer-i hümayununda, Macar kuvvetlerinin son direnişi gösterdiği ve Macar kralı Lajos'un da yaşamını yitirdiği Mohaç Savaşı'nın (29 Ağustos 1526) ardından başkent Budin'e girerek bağımsız Macaristan Krallığı'na son verdi. Osmanlı kuvvetlerinin Macaristan'dan çekilmesinden sonra, Mohaç Savaşı'nda ölen son Macar kralı II. Lajos, ardıl bırakmadığı için sahipsiz kalan Macar tahtı için Macar milliyetçilerinin desteklediği Erdel (Transilvanya) voyvodası János Zápolya ile Avusturya Arşidükü I. Ferdinand arasında bir mücadele başladı. Tokaj kentinde toplanan bir Diet meclisi Zápolya'yı (16 Ekim 1529); Bratislava (Pressburg) kentinde toplanan ikinci bir Diet meclisi de Ferdinand'ı (16 Aralık 1626) Macar kralı seçince Macaristan ikiye bölünmüş oldu. Bunlardan kuzey-batı ve batı sınır boyları Ferdinand'ın, Osmanlı egemenliği altındaki Orta Macaristan'la Erdel de Zápolya'nın yönetimine girdi. Türk korumasındaki Zápolya'ya saldıran ve onu Tokay Savaşı'nda yenen Ferdinand, ardından Budin'i ele geçirerek (1527) rakibi Zápolya'yı sadece Erdel'le yetinmek zorunda bıraktı. Bu olumsuz gelişmeler karşısında yeniden Macaristan üzerine yürüyen Kanuni, elden çıkan tüm kentleri geri alıp Budin sarayında parlak bir törenle Zápolya'ya Macar krallık tacını giydirdikten sonra Avusturya topraklarına girdi ve Viyana'yı kuşattıysa da (I. Viyana Kuşatması) alamadan geri döndü (1529). János Zápolya Osmanlıların desteğiyle ülke topraklarının üçte ikisine egemen olurken, Ferdinand da batıda kalan toprakları elinde tuttu. Vergi vermek koşuluyla Macaristan'ın kendisine bırakılması yolundaki önerisi Osmanlı Devleti tarafından reddedilen (1530) Ferdinand, generallerinden Wilhelm von Roggendorf'u Macaristan üzerine gönderdi. Zápolya'nın başkenti Budin'i kuşatan von Roggendorf, Zigetvar Seferini bırakıp geri dönen Kasım Paşa'nın kuşatmayı yararak kente girmeyi başarması ve yardıma gelen Semendire sancakbeyi Mehmet Bey'in akıncılarını, Sadrazam Pargalı İbrahim Paşa'nın büyük ordusunun öncüleri sanması üzerine kuşatmayı kaldırarak kaçtı (1531). Bir süre sonra İkinci Avusturya Seferi'ne çıkan Kanuni, Kanije kalesini alıp Gratz önlerine geldi (1532). Bunun üzerine Zápolya'nın krallığını tanıyan ve elindeki Macar toprakları için Osmanlı Devleti'ne yıllık vergi ödemeyi kabul eden Ferdinand ile bir barış antlaşması yapıldı (1533). Kanuni'nin, Türk egemenliğinde olmak koşuluyla Macar Krallığı'na atadığı Zápolya, velinimeti sayılan padişaha ihanet ederek Ferdinand'la gizli bir antlaşma imzaladı (1538). Buna göre Ferdinand onu yaşam boyu Macar Kralı tanıyacak, ancak karşılığında, Ferdinand János Zápolya'nın vârisi sayılacak, bekar olduğu ve mirasçısı bulunmadığı için ölümünden sonra Zápolya'nın ülkesi Ferdinand'a geçecekti. Bu antlaşmanın haberini alan Kanuni ve Macar milliyetçilerinin zoruyla Polonya Kralı I. Zygmunt'un kızıyla evlendirilen (1539) Zápolya'nın János Zsigmond adı verilen bir oğlu oldu. Ancak, Zápolya çocuk doğduktan 15 gün sonra ölünce (22 Ağustos 1540), Ferdinand Macar topraklarını istilaya başladı. Bunun üzerine 20 Haziran 1541'de başlayan ve "Budin Seferi" adlı verilen yeni bir Macaristan seferine çıkan Kanuni, Macaristan'ı bir Osmanlı eyaleti (Budin Eyaleti) olarak doğrudan merkeze bağlarken Doğu Macaristan ve Transilvanya'da da tabi bir hükûmet "Erdel Prensliği" tesis etti. Küçük kralla ailesini de Erdel Prensi sıfatıyla bu ülkeye gönderdi. Böylece Macaristan'ın orta ve güney bölgelerini doğrudan Osmanlı topraklarına katarken, yıllık bir vergi karşılığında Ferdinand'ın batıdaki egemenliğini tanıdı. Budin merkezli olmak üzere kurulan yeni eyaletin ilk beylerbeyliğine Ramazanoğlu Uzun Süleyman Paşa atandı (28 Kasım 1542). Kanuni Sultan Süleyman'ın 23 Nisan 1543 tarihinde başlayan ve "Estergon Kuşatması" adı verilen 10. sefer-i hümayunundaki yeni fütuhatı Macar ülkelerindeki Osmanlı hakimiyetini genişletip kesinleştirirken, Almanya İmparatorluğu da 8 Ekim 1547 tarihinde imzalanan "İstanbul Barışı" ile bu fiili durumu kabul etmek zorunda kaldı. Banat bölgesinde, Rumeli Beylerbeyi Sokollu Mehmed Paşa ve İkinci Vezir Damad Kara Ahmed Paşa'nın 10 Temmuz 1551'de başlayan ve 19 Ekim 1552 tarihinde sona eren "Erdel Seferi" sırasında, Temeşvar şehrinin fethi sonrası "Temeşvar Beylerbeyliği" kuruldu (1552) Debian Özgür Yazılım Yönergeleri Debian Özgür Yazılım Yönergeleri (kısaca DFSG), bir yazılımın özgür bir lisansa sahip olup olmadığını, Debian Projesine dahil edilebilir olup olmadığının belirlemek için oluşturulmuş kurallar kümesidir. DFSG, Debian Sosyal Sözleşmesinin bir parçasıdır. Bruce Perens, DFSG'den Debian'a özel bölümleri çıkararak "Açık Yazılım Tanımı"ını yazmıştır. 1. Özgür Yeniden Dağıtım Debian'da bulunan bir eser'e ait lisans, herhangi bir şahsın çok sayıda farklı kaynaktan program içeren bir yazılım topluluğunun (dağıtım) parçası olarak yazılımı satmasını veya bağışlamasını kısıtlayamaz. Lisans, böyle bir satış için telif bedeli veya başka bir ücret şart koşamaz. 2. Kaynak Kod Program kaynak kodu içermeli ve kaynak kodla birlikte derlenmiş formda dağıtıma da izin vermelidir. 3. Türetilmiş Eserler Lisans; değişikliklere, türetilmiş eserlere ve bunların orijinal yazılımın lisansında belirtilen şartlarla dağıtımına izin vermelidir. 4. Orijinal Kaynak Kodun Bütünlüğü Lisans, kaynak kodun değiştirilmiş halde dağıtımını, _sadece_ yeniden oluşturma sırasında programın değiştirilmesini sağlayan "yama (patch) dosyaları"nın kaynak kodla birlikte verilmesine müsaade etmesi halinde kısıtlayabilir. Lisans, değiştirilmiş kaynak kodla oluşturulan yazılımın dağıtımına sarahaten izin vermelidir. Lisans, türetilmiş eserlerin orijinal yazılımdan farklı bir isim veya sürüm numarası taşımasını şart koşabilir. (Bu bir uzlaşmadır. Debian grubu, program yazarlarını kaynak veya derlenmiş halde olsun herhangi bir dosyanın değiştirilmesini kısıtlamamaya teşvik eder.) 5. Kişi veya Zümre Ayrımı Gözetmemek Lisans, hiçbir kişi veya zümre arasında ayrım yapmamalıdır. 6. Çalışma Alanı Ayrımı Yapmamak Lisans, herhangi bir özel çalışma sahasında programın kullanımını kısıtlamamalıdır. Örneğin, programın ticari sahada veya genetik araştırmalarda kullanılması kısıtlanamaz. 7. Lisans'ın Dağıtımı Programın ilişiğinde bildirilen haklar, kendileri için ilâve bir lisans gerektirmeden, yeniden dağıtımla programın ulaştığı herkes için geçerli olmalıdır. 8. Lisans Debian'a Özel Olmamalıdır Programın ilişiğinde bildirilen haklar, programın Debian sisteminin bir cüzü olması şartına bağlı olmamalıdır. Programın Debian'dan çıkartılması ve Debian olmaksızın, fakat program lisansının öngördüğü şartlar altında kullanılması veya dağıtılması halinde programın yeniden dağıtımla kendilerine ulaştığı bütün taraflar Debian sisteminde tanınanlarla aynı haklara sahip olmalıdır. 9. Lisans Diğer Yazılımların Kullanım Haklarına Karışmamalıdır Lisans, birlikte dağıtıldığı diğer lisanslı yazılımlar üzerine kısıtlama koymamalıdır. Örneğin, lisans aynı ortamda dağıtılan diğer programların özgür olması gerektiğinde ısrar etmemelidir. 10. Ã–rnek Lisanslar "GPL", "BSD", ve "Artistik" lisanslar "özgür" olduğunu değerlendirdiğimiz lisanslardır. Zlib LisansÄ± zlib Lisansı, Özgür Yazılım Vakfı tarafından özgür niteliği kabul edilen, Açık Yazılım İnisiyatifi tarafından açık kaynak ilkelerine uygun olduğu belirlenen bir sözleşme modelidir. GNU Genel Kamu Lisansı ile uyumludur. zlib lisansı kısaca şu ilkelere dayanır: zlib lisansının dikkat çekici yanlarından biri, kaynak kodun sunulmasını şart koşmamasıdır. Buna karşın kaynak kodun sunulmadığı durumlarda, zlib lisanslı yazılımlar "özgür" olarak nitelendirilmekten çıkar. Audencia Business School Audencia Business School Paris, Pekin ve Nantes’da kampüsleri bulunan işletme alanında uzman Avrupa menşeli bir üniversitedir. 1900 kurulmuş bulunan okul. Audencia, Financial Times tarafından 2015 yıllarında Avrupa İşletme Okulları arasında 63. sırada gösterilmiştir. Audencia İşletme Yükseklisans programı, Financial Times tarafından 2015 yılında dünya çapında 25. sırada gösterilmiştir. Okulun programları, uluslararası akreditasyon kurumları AMBA, EQUIS, and AACSB’nin üçü tarafından da akredite olmuştur. Okulun mezunları arasında Jean Arthuis (Fransız siyasetçi). Okul çift mühendislik derecesi / yöneticisi "École nationale de l'aviation civile" ortağı. Melike BasmacÄ± Melike Basmacı (d. 17 Ocak 1978, Denizli) Türk İnşaat Mühendisi ve siyasetçi. İş adamı ve İnşaat Mühendisi Salih Basmacının kızıdır. Denizli Anadolu lisesinde okudu. Denizli Pamukkale Üniversitesi Mühendislik Fakültesi İnşaat Mühendisliği bölümü mezunudur. 12 Haziran 2011 milletvekili genel seçimlerinde Cumhuriyet Halk Partisi (CHP) 2. sıra adayı iken Genel Merkezin kontenjan kullanıp İlhan Cihaner'i aday göstermesi sonucu 3.sıra milletvekili adayı olarak gösterilmiştir ve seçilememiştir. TBMM XXV.ve XXVI. Dönem Denizli Milletvekilidir. Cumhuriyet Halk Partisi Grup Yönetim Kurulu üyesidir. Bir kız çocuğu annesidir. Kütahya türküleri Kütahya ve yöresinin müzik kültürünü biçimleyen en önemli etken yörede geçmişten beri varlığını sürdüren Mevlevî müzik geleneğidir. Halk müziği geleneği hakkındaki ilk bilgiler ise yörenin âşık edebiyatı ve müziği konusunda oldukça zengin ve köklü bir geçmişe sahip olduğudur. Yörede klasik edebiyatın ve tekke edebiyatının etkinliği de düşünüldüğünde yörenin âşıkları arasında halk edebiyatı kadar devan edebiyatı ürünlerinin de yaygınlığı görülür. Cumhuriyet döneminde ve özellikle milli mücadele döneminde Kütahya ve yöresinde yaşamış, çeşitli kahramanlık ya da eşkıyalık olaylarına adı karışarak yörede meşhur olmuş başlıca zeybekler ve zeybek türküleri de yörenin halk müziği ürünleri arasında yer alır. Yörede yaşamış olan başlıca zeybekler daha çok Tavşanlı ve Simav gibi dağlık bölgelerde; devlet otoritesinin kuvvetle hissedilmediği yerlerde ortaya çıkmıştır. Adı geçen başlıca zeybekler: Kabakçı Salih Efe, Tepecikköylü Çolak, Kirli Kadir Efe, Çaltılılı Mehmet Efe, Naşalı Ahmet Efe, İslâmoğlu Mustafa, Mamaklı Kara Ahmet Efe, Öküz Hasan, Kanado, Hasip Zeybek, Melâl Efe ve Ahmet Efe'dir. Kütahya ve yöresinden derlenerek günümüze TRT Türk Halk Müziği repertuvarına girmiş olan türküler ve ezgilerde görülen ritmik yapı Ege Bölgesi'nde rastlanan yapıyla benzerdir. Türküler ve ezgilerin en büyük bölümü 9/8, 9/4'lük tartım kalıplarındadır. Bunun zeybek oyunlarının etkisi olduğu düşünülebilir, çünkü Kütahya türkülerinin çoğu oyun eşliklidir. Ezgilerin seslendirilmesinde kullanılan başlıca çalgılar; bağlama, bozuk, cura, üç telli, kaval, davul, zurna, tef, klarnet (gırnata), keman, darbuka, deblektir. Kütahya'da yetişmiş olan pek çok sayıdaki halk ve divan şâirlerinden bazılarını şöyle sıralamak mümkündürː Âşık Deli Şükrü, Âşık Sırrı, Yeksanî, Nalçacı Ömer Ağa, Gaybî Sun'ullah, Ahmedî, Şeyhoğlu Mustafa, Şeyhî, Ahmedi Dâî, Ârifî (1815-1895), Pesendî Hacı Ali Dede (1841-1913), Kâmilî Aşık Hasan Dede (1841-1916), Âşık Ömer (1890-1950), Kelerzâde Ethem Bey (1890-1975), Arabın Nuri Ağa (Nuri Çavuş) (1885-1955), Çakır Ali, Dülgerin Hüseyin Ağa (1880-1958), Arabacı İbrahim Ağa (Sakarlıoğlu)(1906-1976), Kambur Celal (1895-1962), Hisarlı Ahmet İnegöllüoğlu (1908-1984), Terzi Sadık Türk (1900-1964), Âşık Ömer Kocaoğlu (1928-1991), Berber Kazım Baltaoğlu (1941-1993). Kız evinde yapılan düğün törenleri, kına, çeyizaltı, kuşak ve gelin çıkarma gibi ayrı ayrı safhalar ve özelliklere hâizdir. Kına gecesi gelin, "Tefebaşı" isimli elbiseyi giyer. Başında konik şekilde ve kırmızı krep zemin üzerine elmaslar dikilmiş bir taç vardır. Saçlarından aşağıya kadar uzanan gelin teli takılır ve yüzüne de al duvak örtülür. Geline yengeleri yardımcılık eder ve onun kıyafetine uygun giyinirler. Kına ve çeyiz altı toplantılarına genel olarak kızlar ve yeni evlenmiş gelinler iştirak eder. Kız kınası kız evinde olur. Kına günü sabahleyin ağır elbiseli yengeler "Yasemen Dalını Yar Neden Eğmeli" adlı türkü ile genç kız ve gelinler teker teker oynarlar. Çenginin eşlendirdiği oyuncular ellerini yana aça aça oynarlar. Elbise ve takıların zenginliğini göstermek için bu bir nevi defile müziğidir. Daha sonra eskiden altın, günümüzde ise gümüş tas içinde yanan mumlar ile kınayı getirirler. Bu esnada "Altın Tas İçinde Kınam Ezdiler" adlı türkü söylenir. Oğlan evi tarafı genç kız, gelinin sağ eline; kız tarafı olan sol eline kınayı koyup gelinin ellerine kırmızı krep mendilleri bağlarlar. Birer tutam da gelinin çıplak ayaklarına sürerler. Yengeler de bu iki genç kızın başlarına birer parça kına sürerler. Gelin oğlan evine geldiğinde kayınvalidesi bal tabağı uzatır. Gelin baldan bir parmak alarak kapının eşiğine ve tavanına sürüp kayınvalidesine doğru oturtulur. Kayınvalide "Hoş geldin, safâ getirdin, hayırlı uğurlu ol inşallah" der ve al duvağını açar. Ondan sonra "Yasemen Dalını Yar Neden Eğmeli" türküsüyle beraber oyun gelin tarafından oynanır. Elde kaşık yoktur. Eller arpa, buğday saçılara kçevrilir, ayaklar ise bir adım öne bir adım arkaya atılarak gelin ortada oynar. Zenginlik, gurur, kendine güven bütün oyunlarda olduğu gibi bu oyunda da fazlasıyla görülür. Gelin tefebaşı, uzun entari ile başında elmaslı fesi ile gayet edâlı bir şekilde bereketi simgeler. Kütahya türküleri Ege bölgesinin genel özelliklerini taşır niteliktedir. Ege bölgesi ezgilerinin tartım yönünden çoğunlukla dört vuruşlu aksak, ses alanları geniş, genellikle yanaşık seslerden ve küçük aralıklardan oluşmuş, tempo yönünden ağır ve orta akışlı, düzüm yönünden ise zengin bir yapıya sahiptir. Yücel Paşmakçı, Kütahya'nın saray tesiri altında kaldığını, hem inici hem de çıkıcı özellik gösteren türkülerimin bulunduğunu, bu türkülerin genel özellik olarak çok sanatlı olduklarını, ses alanlarının geniş olduğunu, aşağı yukarı bir oktavı aşan aralığa sahip olduklarını, özellikle makamsal yapı bakımından oturmuşluğa sahip olduklarını dile getirir. Hisarlı Ahmet'in oğlu Mustafa Hisarlı'ya göre; Kütahya türkülerinde melodik yapı çok zengindir. Ritim olarak hemen hemen bütün ritimler vardır. Kütahya yöresi mutaassıp bir yöre olduğu için kadınlar ve erkekler ayrı ayrı yerde eğlenirler. Ahenk türkülerinin kadın ve erkek ağzı denilen söyleniş tarzları vardır. Erkeklerde eğer zeybek söyleniyorsa daha sert, kadınlarda ise daha yumuşak ve kıvraktır. Kadın eğlencelerinde enstrüman yoktur. Erkekler kadınların arasına giremedikleri için kadınlar arasında sadece def çalanlar vardır. Kadınlar arasında çalıp söyleyenlere "salace" denilir. Erkeklerde bağlama hakimdir. Kütahya türküleri incelendiğinde ses genişliklerinin yaklaşık bir oktav içerisinde olduğu, bununla birlikte daha dar ses alanına sahip türkülerin yanı sıra (Sarılı Yazmamı Yırtar Eklerim vb.), çok daha geniş ses alanına sahip türkülerin de bulunduğu (Ben Kendimi Gülün Dibinde Buldum vb.) görülür. Genel olarak Kütahya türkülerinin ses alanlarının diğer bölgelerin halk türkülerine oranla daha geniş ses alanına sahip ve daha sanatsal bir icra istediği söylenebilir. Kütahya türkülerinin taşımakta oldukları bu özellikler onların bireysel ses eğitiminde kullanımının son derece olumlu kazançlar sağlayacağı görüşünü oluşturur. Kütahya türkülerinin bireysel ses eğitiminde kullanılabilirliği konusunda yapılan araştırmalarda lisans üstü eğitim almış uzmanların değerlendirmeleriyle öğrenciler üzerinde uygulanarak yapılan çalışmayla ulaşılan verilerde Kütahya türkülerinde en fazla "a-e-ı-i" sesli fonemlerinin kullanıldığı, sessiz fonemlerin ise "m-n-r-y-l-d" oldukları gözlemlenmiştir. Yine aynı araştırma, incelenen türkülerin cümleleme için gerekli olan solunumu denetlemede, seslendirme sürecinde soluk basıncını farklı kuvvetlerde kullanmada, soluk-ses-söz bağlantısını sağlamada, doğru-temiz ses üretme becerisini geliştirmede, farklı rezonans bölgelerini kullanarak söylemede, yumuşak fonasyonla bağırmadan, doğuşkanları güçlendirip zenginleştirerek rahat, pürüzsüz ve estetik bir söyleyiş gerçekleştirmede, ses alanları içerisinde alt-orta-üst ses bölgelerinde öğrencinin sesini eşdeğer kalitede kullanmasına, öğrencinin bağırmadan, büyük bir rahatlık içinde ses gürlüğü elde etmesinde, seslendirmede yorum dinamiklerini uygulamada, ses alanlarını genişletmede, öğrencinin sesini rezonans bölgelerinde renklendirerek güzel bir tını ile seslendirmesinde, sözlerdeki sesli ve sessiz fonemleri iyi bir eklemleme ile seslendirmede, sözcükleri anlamına uygun tonlama ve vurgulama ile kullanmada, müziksel duyarlılığı yansıtmada, müziksel anlatımı kolaylıkla sezinleme, müziksel duyarlılığın göstergesi olan iyi bir seslendirme-yorumlamanın gerçekleşmesinde özellikle soprano ve tenorlar için uygun olduğu ortaya çıkmıştır. Limburg Dükalığı (1839-67) Limburg Dükalığı, 1839 ve 1867 yılları arasında, bugünkü Lüksemburg ve Belçika ülkelerinin sınırları içerisinde bulunan bir ülke. Limburg Hanedanı tarafından yönetilmiştir. 1845 yılında Lüksemburg ve Fransa arasında kısa süreli gerilime neden olmuştur. Kazım Arslan (1954 doğumlu siyasetçi) Kazım Arslan, (17 Mart 1954, Solmaz, Tavas, Denizli, 7 Haziran 2019, Aksu, Antalya), Türk avukat, iş adamı ve siyasetçi. İstanbul Üniversitesi Hukuk Fakültesi mezun olan Kazım Arslan, 1976'da CHP’ye katıldı. 1984-1989 yılları arasında SODEP İl Yönetim Kurulu Üyeliği'ne, 1989'da SHP İl Sekreterliği'ne, 1991'de ise SHP İl Başkanlığı'na seçildi. 1992'de siyaset yasağı kaldırılan CHP'nin İl Başkanı olan Arslan, 2002 yılında CHP'den 4. sıra Milletvekili adayı oldu. Arslan, 1979-1999 arasında 20 yıl avukat olarak çalıştı. 6 yıl Denizli Tekstil ve Giyim Sanayicileri Derneği (DETGİS) Başkanlığı'nı üstlendi, 6 yıl da Ulusal Sanayici ve İş Adamları Derneği Denizli Şube Başkanlığı yaptı. Ayrıca 10 ayrı sivil toplum örgütünde de yöneticilik yaptı. 2014'te CHP Denizli Büyükşehir Belediyesi Başkan Adayı oldu. TBMM; XXV., XXVI. ve XXVII. dönem Denizli Milletvekili seçildi. İki çocuk babası olan Arslan, 7 Haziran 2019 tarihinde Ramazan Bayramı nedeni ile Antalya'nın Aksu ilçesinde tatildeyken, gece saatlerinde geçirdiği beyin kanaması nedeniyle hayatını kaybetti. 8 Haziran 2019 tarihinde Pamukkale Üniversitesi kampüsü yakınlarında yer alan Müftü Ahmet Hulusi Camii'nde öğle namazına müteakip cenaze namazı kılındı ve Denizli Asri Mezarlığı'na defnedildi. Swanachild Swanachild (ayrıca "Swanahild" veya "Serenahilt") kendisini 725'te Bavyera'ya getiren Charles Martel'in ikinci eşi. Agilolfingler klanına bağlıdır. Soyu tam olarak belli değildir. Ailesi şunlar olabilir: Charles ile olan evliliğinden Grifo adında bir çocuk doğurdu. Charles'in ölümünden sonra oğlunun miras alma hakkını destekledi fakat bu olay başarısız oldu. Daha sonları Chelles Abbey'e bağlı olarak başrahibelik yaptı. Buna rağmen Karlingli tarihçiler Swanachild'ı Charles ile evliliklerine bakarak cariye olarak nitelemişlerdir. Navarra Krallığı Navarra Krallığı veya Navara Krallığı (Baskça: "Nafarroako Erresuma", İspanyolca: "Reino de Navarra," Fransızca: "Royaume de Navarre", Latince: "Regnum Navarrae"), Bugün Fransa ile İspanya arasında kalan Pirene Dağları arasında kalan 824-1620 yılları arasında varolmuş tarihi bir Bask krallığıdır. 1990 İngiliz Milletler Topluluğu Oyunları 1990 İngiliz Milletler Topluluğu Oyunları, 24 Ocak-3 Şubat tarihleri arasında, Yeni Zelanda'nın Auckland şehrinde düzenlenen 14. İngiliz Milletler Topluluğu Oyunları. Auckland, tarihinde ikinci defa İngiliz Milletler Topluluğu Oyunları'na ev sahipliği yapmıştır 55 ülkeden 2.074 sporcunun mücadele ettiği oyunlarda, 10 farklı sporda 213 etkinlik gerçekleştirildi. 52'si altın olmak üzere toplamda 162 madalya toplayan Avustralya en başarılı ülke olurken; 46'sı altın 128 madalyayla İngiltere ikinci, 35'i altın 113 madalyayla Kanada üçüncü sırada yer aldı. Oyunlarda 55 ülkeden katılan sporcular mücadele etti. Britanya Virjin Adaları, Brunei, Nauru ve Seyşeller tarihlerinde ilk defa etkinliklere katıldı. Oyunlar kapsamında 10 spor dalında 213 farklı etkinlik düzenlendi. Aşağıdaki listede parantez içindeki sayılar, o spor kapsamında yapılan etkinlikleri göstermektedir. Sarband Sarband Doğu ve Batı arasında müzikal bağlantılara odaklanarak 7 ülkeden gelen müzisyenlerle Yahudi, Hıristiyan ve Müslüman müziğini icra eden bir Alman erken müzik topluluğu olmaktadır. Topluluk Dr. Vladimir Ivanoff tarafından 1986 yılında kuruldu ve o zamandan beri Sarband, dört kıtada 500'den fazla konser verdi ve 14 CD yayımladı. 1989: Horizonte - Berliner Festspiele / 1991: İstanbul Festival / 1992: Romanischer Sommer, Köln / 1993: Internationale Funkausstellung, Berlin / 1994: Abbaye de Sylvanès / 1995: Stimmen Lörrach / 1996: Copenhagen, Cultural Capital of Europe / 1997: Thessaloniki, Cultural Capital of Europe / Jerusalem 2000 / Schleswig-Holstein Musik Festival / 1998: 900 Jahre Hildegard von Bingen / Baalbek-Festival, Lebanon / Festival Oude Muziek, Utrecht / 1999: Boston Early Music Festival / Festival van Vlaanderen, Bruges / 2000: Library of Congress, Washington / Spitalfields Festival, London / Styriarte, Graz / 2001: Lufthansa Baroque Festival, London / 2002: Dresdner Festspiele / Bruges, Cultural Capital of Europe / 2003: Madrid / Sevilla / Festival de Menton / 2004: Ludwigsburger Festspiele / Vezelay Cathedral / 2005: Komische Oper, Berlin / Rheingau Musik Festival / 2006: Frauenkirche Dresden / Lincoln Center, New York / 2007: Konzerthaus, Vienna / Accademia di Santa Cecilia, Rome / Singapore Arts Festival / 2008: Berlin Philharmonie, Théâtre de la Ville Paris / 2009: Sheik Zayed Book Award, Abu Dhabi / Beethovenfest Bonn / Musikvereinssaal Wien / 2010: Schwetzinger Festspiele / Flanders Festival, Brügge / Ruhrtriennale Bochum. Halklar Dostluğu Rusya Üniversitesi 2013-14 Premier Division (CebelitarÄ±k) 2013-14 Premier League, Cebelitarık'ın en yüksek düzey (amatör) futbol liginin 115. sezonudur. Lincoln, 36 puanla ve +60 averajla şampiyon olurken, Gibraltar Phoenix puansız olarak küme düştü. 7 Ekim 2013'te başlayan sezon, 7 Mayıs 2014 tarihinde bitti. Lisa Banes Lisa Banes (d.9 Temmuz 1955, Chagrin Falls, Ohio), Amerikalı ünlü oyuncu. 1981'de tiyatro ile başladığı oyunclukta 1980'de başladığı oyunculukta 1990'larda dram tarzı ABD filmlerinin aranan oyuncusuydu. Yer aldığı başarılı yapımlar arasında "Cocktail" (1988), "China Beach" (1989), "Die Fälle der Rosie O'Neill" (1990–1992), "Niemand hört den Schrei" (1994), "Star Trek: Deep Space Nine" (1994), "Roseanne" (1994), "Mord ist ihr Hobby" (1995),"Michael Hayes – Für Recht und Gerechtigkeit" (1998), "Legacy" (1999), "Son of the Beach" (2000–2001), "Girls Club" (2002), "Pumpkin" (2002), "Im Zeichen der Libelle" (2002), "King of Queens" (2004), "Six Feet Under" (2005), "Brothel" (2008) ve "Natürlich blond 3 – Jetzt geht’s doppelt weiter" (2009), "Perception" (2012) ve "Royal Pains" (2010–2012) sayılabilir. Jean-Luc Warsmann Jean-Luc Warsmann (d. 22 Ekim 1965, Villers-Semeuse (Ardennes)) Fransız siyasetçi. Hukuk eğitimi görmüştür. 1989'da ilk kez yerel yönetimlerde siyasete başlamıştır. 1993 seçimleri'nde Claude Vissac'ın yedeği olmuştur. 1995'te belediye başkanı seçilmiş yine aynı yıl Claude Vissac ölünce yerine milletvekili olmuş ve halen bu görevini sürdürmektedir. 2005-2007 yılları arasında Meclis Başkanvekili olmuş, 2007-2012 yılları arasında ise Kanunlar Komisyonu Başkanlığı görevini yürütmüştür. Yerel YÃ¶netimler Meclis Diğer Bernadette Ní Ghallchóir Bernadette Ní Ghallchóir , İrlandalı televizyon sunucusu ve haber spikeri. Bernadette Ní Ghallchóir 1971 Eurovision Şarkı Yarışması'nın sunucuğulunu yapmıştır. 1980 yılında Televizyonculuktan emekli olmuştur. Kahoku, Ishikawa Kahoku ( "Kahoku-shi"), Japonya'nın Ishikawa prefektörlüğünde bulunan bir şehirdir. Yüzölçümü 64.76 km² olan şehrin nüfusu 2015 yılı itibarı ile 34,968'dir. Kahoku, 1 Ekim 2004 tarihinde Nanatsuka, Takamatsu ve Unoke kasabalarının birleştirilmesiyle kurulmuştur. 1970 Britanya Milletler Topluluğu Oyunları 1970 Britanya Milletler Topluluğu Oyunları, 16-25 Temmuz tarihleri arasında, İskoçya'nın Edinburgh şehrinde düzenlenen 9. İngiliz Milletler Topluluğu Oyunları. Japonya'nın başkenti Tokyo'da gerçekleştirilen 1964 Yaz Olimpiyatları sırasında yapılan oylamada 17 oy alan Edinburgh, 11 oylu Christchurch'ü geride bırakarak etkinliğe ev sahipliği yapmaya hak kazandı. Hakemler dahil 1.744 katılımcının olduğu ve 34 ülkenin mücadele ettiği oyunlarda, 10 farklı sporda 121 etkinlik gerçekleştirildi. 36'sı altın olmak üzere toplamda 82 madalya toplayan Avustralya en başarılı ülke olurken; 27'si altın 84 madalyayla İngiltere ikinci, 18'i altın 66 madalyayla Kanada üçüncü sırada yer aldı. Öte yandan müsabakalarda, oyunlar tarihinde bir ilk yaşanarak İngiliz ölçü birimleri yerine metrik birimler kullanılmıştı. Oyunlarda 34 ülkeden katılan sporcular mücadele etti. Gambiya, Grenada, Guernsey, Malavi ve Svaziland; tarihlerinde ilk defa etkinliklere katıldı. Oyunlar kapsamında 10 spor dalında 121 farklı etkinlik düzenlendi. Aşağıdaki listede parantez içindeki sayılar, o spor kapsamında yapılan etkinlikleri göstermektedir. Filimon'a mektup Filimon'a mektup ya da kısaca Filimon, Yeni Ahit'te yer alan Pavlus'un mektuplarından en kısa olanıdır. Mektup kendisini İsa'nın tutsağı olarak tanımlayan Pavlus tarafından Kilise önderlerinden Filimon'a yazılmıştır. Mektupta Pavlus tutukluluğu sırasında tanıştığı kaçak köle Onisimos'un affını ister. Pavlus'un mektuplarÄ± Pavlus'un mektupları, Yeni Ahit'te yer alan, yazarı ya da yazdıranının Pavlus (Παῦλος) olduğu düşünülen 14 kitaptan oluşan bölümdür. Hemen hemen her mektubun başında yazar kendisini tanıtmıştır. Mektupların milattan sonra 47-59 yılları arasında yazıldığı düşünülmektedir. Latince dönemin lingua francası olmasına rağmen mektuplar Yunanca dilinde daha spesifik bir biçimde bildirmek gerekirse koini lehçesinde yazılmıştır. Bunlar dışında Aramice ve İbranice de konuşulan diller arasındaydı. Pavlus'un mektupları Yunanca yazıldığı için, Pavlus'un bahsi geçen diğer dilleri bilip bilmediği kesin olarak bilinmemektedir. Ancak metinlerden Pavlus'un Yunanca bilgisinin iyi olduğu ve belli bir seviyede retorik bilgisi olduğu anlaşılmaktadır. Tüm bunların dışında Pavlus'un mektuplarında dikkati çeken bir diğer öge, hemen hemen mektupların hepsinde geçen ve belli bir topluluğa işaret ettiği düşünülen terim "ekklēsia'dır." Bu kelime günümüzde de basitçe kilise olarak çevrilmektedir. Hatta Türkçedeki kilise kelimesinin kökeni "ekklēsia" kelimesine uzanmaktadır. E"kklēsia" kelimesi diğer yandan antik yunan şehirlerinde oluşturulan " Halk Meclisi " anlamına da gelmektedir. Ancak tarihsel koşullar göz önünde bulundurulursa milattan sonra 50'li yıllarda günümüzde anlaşıldığı türden kiliselerin varlığından söz etmenin güç olduğu anlaşılacaktır. Bir kilisenin nasıl olması gerektiği, mimari özellikleri, planı vs. henüz bilinmemekte ve bu yapıların ortaya çıkması için bir 200 yıl daha geçmesi gerekmektedir. Yani Pavlus'un mektuplarında "ekklēsia" terimini kullanarak hitap ettiği olgu bir topluluğa işaret ediyor olmalıdır. "Ekklēsia" kavramı daha önce klasik dönem Yunanistan'ında da (MÖ 5. yy) politik haklara sahip olan farklı bir topluluğu tanımlamak için kullanılmıştır. Mektuplarda Pavlus kendisini bazen bir köle, bazen bir tutsak, bazense bir havari olarak tanımlamıştır. Pavlus'un mektupları günümüzde Yeni Ahit'te yer almasına ve dolayısıyla tüm Hristiyan alemine hitap etmesine rağmen, bu mektuplar genel bir kitleye değil, farklı farklı topluluklara, içinde bulundukları farklı durumlarla ilgili olarak yazılmıştı. Açık bilim Açık bilim, araştırmacıların ortaya koyduğu çalışmaları; geliştirmeye, katkı sağlamaya, eklemelere, çıkarmalara açık halde bilim dünyasına sunmasıdır. Böylece bu çalışmalar, araştırmacılara, dolayısıyla bilimin ilerlemesine katkı sağlamaktadır. Açık bilim, elde edilen bilimsel ürünlerin, bilimsel makalelerin ya da bilimsel yayınların kullanıcılar için ücretsiz, patentsiz bir şekilde ulaşıma açık hale getirilmesi amacını güder. Bilimsel ürünlerin özgürce herkes tarafından kullanılması, geliştirilmesi ve bu ürünler sayesinde yeni buluşlar yapılması amacı güdülmektedir. Dolayısıyla yoğun bir iletişim ve standart bir taban gerektiren böyle bir sistemin gerekliliği muhakkaktır. Günümüzde açık bilim alanında varılan noktada standart bir açık bilim sisteminin varlığı hem ülkemiz hem de uluslararası kurum ve kuruluşları açısından büyük ehemmiyet arz etmektedir. Bu önemin fark edilmesiyle de bir süredir açık bilim faaliyetleri söz konusu olmaktadır. Zira önceki durumda yeterli bir standardizasyona ulaşamayan sistem, araştırmacılar arası iletişimde, açık bilim teatisinde büyük problemlere yol açmaktaydı. Farklı dili konuşan insanlar gibi farklı tabanlı verilerin uyumsuzluğu, birbirleriyle bilgi alışverişi yapmaya çalışan araştırmacılar arası iletişimsizliğe sebep olmaktaydı. Bunun önüne geçmek ve koordinasyonun verimliliğini sağlamak adına hem ulusal hem uluslararası alanda birçok çalışma gerçekleşti. Netice itibarıyla uluslararası alanda OECD, Foster gibi sistemler geliştirilmiş ve bu sistemlerin başarılı bir şekilde elektronik ortamda yerleştirilmesi için uzun vadeli çalışmalar yapılmıştır. 2000 yılında başlatılan ve 2003 yılına kadar çok kısa bir sürede eksiklerini tamamlayan Genon projesi ABD’de geliştirilen insan genomu projesidir. Başkan Clinton “Bu proje tamam patensiz olup bütün araştırmacıların kullanımına açıktır.” demiştir. Bu sözüyle de açık bilimi desteklemiş ve projenin kısa sürede eksiklerini tamamlayıp hızlı gelişmesini sağlamıştır. Tim Berners-Lee 1989'da CERN laboratuvarlarında HTML işaretleme dilini geliştirerek Dünya Çapında Ağ (WWW) olarak da tanımlanan bilgi paylaşım sistemini kurmuş olan bilgisayar profesörüdür. Tim Berners—Lee de yaptığı bu çalışmayı patensiz olarak herkesin rahatlıkla kullanımına ve geliştirmesine açmıştır. Bilimsel dergiler çıkmadan önce, bilim adamlarının buluşlarını yayınlamaları onlara çok az şey kazandırıyor oysa buna karşılık olarak çok şey kaybettiriyordu. Kepler ve Newton’un da içinde bulunduğu bilim adamları buluşlarına anagramlarla ve şifrelerle kodlayarak sahip çıkıyorlardı. Onlara ait olan bu bilgiler bu işlemlerden sonra yayılıyordu. Amaçları, buluşlarıyla topluma fayda sağlamak değil aksine buluşlarından hak iddia edebilecek hale gelip kendilerine fayda sağlamaktı. Buluşların yayınlanmaması, hızlı bir paylaşım olmasını ve buluşu yapan kişinin öncülüğünün ispatlanmasını engellediği için bazı problemlerin ortaya çıkmasına sebep olmuştu. Örneğin, “” (hesap) üzerinde hem Newton hem de Leibniz ilk bulan kişi olarak hak iddia etmişlerdir. Buna sebep olarak da buluşu gerçekleştirdikleri ve yayınladıkları tarihlerin farklılıklarını göstermişlerdir. Buna benzer tartışmalar bilimin açık şekilde yayınlanmadığı her yerde baş göstermiş ve özellikle de buluşunun öncüsü olarak kâr sağlamak isteyen bilim adamları için önemli bir problem haline gelmiştir. Ä°kili iktidar İkili iktidar (Rusça: "Двоевластие" / "Dvoyevlastiye"), Bolşevik lider Vladimir Lenin tarafından 1917 yılında ortaya atılan, Rusya'daki Şubat Devrimi sonra ortaya çıkan Geçici Hükûmet ve Sovyet iktidarının bir arada olmasını tanımlayan terim. Lenin kendi özünde çelişkili gördüğü bu duruma bir an önce son verilmesi gerektiğini ve yönetimin, devlet iktidarının yeni bir formunun temeli olarak gördüğü Sovyet iktidarına verilmesi gerektiğini belirtmiştir. Bu durum daha sonra Mao Zedong önderliğinde gerçekleşen Çin Devrimi'nde de bir strateji olarak uygulanmıştır. İkili iktidar (anlam ayrımı) İkili iktidar şu anlamlara gelebilir: Ayvalı, Tavşanlı Ayvalı, Kütahya'nın Tavşanlı ilçesine bağlı bir köydür. Köyün Kolonizatör bir Türk Dervişi olduğunu düşündüğümüz Horasanlı Karaca Ahmet Dede'nin önderliğinde kurulduğunu söyleyebiliriz. Köyün kuruluşunda önemli rol oynayan Karaca Ahmet Dede'nin Horasan'dan gelerek köyün bulunduğunu alana yerleşmesi, burada tekke kurması ve halkı irşad etmeye başlamasından sonra onu sevenlerin hizmet etmek amacıyla buraya yerleşmesiyle köyün meydana gelmeye başladığı düşüncesi yaygındır. Ahmet Dede ile Aliköy deki Kemal Sultan Dede'nin kardeş oldukları inancı yaygındır. Nitekim her iki Dede nin türbesinde de deli hastaların şifa bulduğuna inanılan tarihi tomruk ağaçları bulunur. Bir rivayete göre Ahmet Dede'nin ayvayı çok sevmesi, bir rivayete göre de köyde çokça bulunan ayva ağaçlarından dolayı köyün adının Ayvalı olduğu söylenir.Köyün adı hem belgelerde hem de yerel ağızda Ayvalı-Ayvalu, Ayvallı olarak zikredilir. Linda de Mol Linda de Mol (d. 8 Temmuz 1964; Hilversum), Hollandalı televizyoncu ve oyuncu. TV programcısı John de Mol'ün kardeşidir. Tv'de program hazırlayıp sunması yanında oyuncudur. Tv şov programları "Kär och galen" ve "Deal or No Deal" ile sivrilmiştir. Lise Fjeldstad Lise Barbra Skappel Fjeldstad (d. 17 Haziran 1939) , Norveçli ünlü oyuncudur. Viyolin sanatçısı ve orkestra şefi Norveç'li müzisyen Øivin Fjeldstad'in kızıdır. Norveç Uluslararası Tiyatro Akademisi'ni 1963'te bitirerek oyunculuğa başlamış oldu. 1982'de başarılı oyunculuğu ile iki ödül birden kazanmıştır. Aliağa Limanı Aliağa Limanı, İzmir ili, Aliağa ilçesi sınırlarında Çandarlı Körfezi içinde yer alan limandır. On iki sanayi tesisine ait otuz altı iskele bulunur. Toplam iskele uzunluğu 8.849 m, kapasitesi 9.999 gemi/yıl'dır. Limanda en fazla yüke sahip firmalar; TÜPRAŞ, PETKİM ve HABAŞ'tır. Nemport, Socar ve TCE EGE konteyner terminalleri bulunmaktadır. Liman toplam gemi trafiği ve yük elleçlemesinde Türkiye'de ikinci sıradadır. Kuruluşunda petrol, petro-kimya, gübre, demir-çelik tesislerinin ihtiyaçları hedeflense de, zamanla artan ihtiyaçtan dolayı genel liman hâlini almıştır. 2000 yılında 3.218 gemi yanaşan limana, 2012'de 5.221 gemi yanaşmış %62,2'lik büyüme sağlanmıştır. Gelen gemilerin %34,6'sı Türk bayraklı, %65,4'ü yabancı bayraklıdır. Türk limanlarının yanaşan gemi sayısına göre sıralanışı dikkate alındığında İzmit Limanınından sonra ikinci sıradadır. Türkiye'deki tek gemi söküm alanı burada bulunmaktadır. Yirmi bir firmanın çalıştığı tesis, 1975 yılında demir-çelik fabrikalarına hurda demir temin etmek amacıyla kurulmuştur. Avrupa'nın tek gemi geri dönüşüm tesisidir. Limanda otuz yedi antrepo bulunur. Aliağa'da çoğunlukla ithalat yapılmaktadır. Limandan 2012'de 21 milyon ton ithalat, 10 milyon ton ihracat yükü geçmiştir. Limanda en fazla yükleme-boşaltma yapılan ürünler şunlardır; ham petrol, LPG, petrol ürünleri, sıvılaştırılmış doğalgaz (LNG, kimyasal maddeler, makine yağları, demir mamulleri, hurda demir, taşkömürü, petrokok, antrasitvent, gübre, mısır. Çandarlı Körfezi içinde Aliağa Koyu, Nemrut Koyu, Karaağaç Koyu, Akmermer Koyu, Kadırga Koyu, Hacıahmetağa Koyu bulunur. Antik zamanlarda bu koylarda bazı limanlar kurulmuştur. MÖ 1120'de kurulan Kyme, MÖ 1047 yılında kurulan Myrina şehirlerinin limanları mevcuttu. Günümüzde Aliağa şehrinin bulunduğu alanda Osmanlı Devleti zamanında Aliağa Çiftliği bulunuyordu. Arazi Venedik asıllı Baltacı ailesine aitti. Aile 1899 yılında hayvansal ürünler ihracatı amacıyla bir iskele inşa etmiştir. 1960'lı yıllardan sonara bölgede sanayi tesisleri kurulmaya başlanmıştır. 1977'de Ege Gübre ilk iskeleyi kurmuş, bunu diğer firmalar takip etmiştir. Aliağa limanı çevresinde üç önemli proje gündemdedir. Kuzey Ege Çandarlı Limanı, Yat ve Tekne İmalatçıları Endüstrisi ve STAR Rafineri'nin kurulması. Ayrıca Habaş ve Petkim limanlarının genişletilmesi düşünülmektedir. Dora Baret Dora Baret (d.7 Temmuz 1940) , Arjantinli ünlü aktris ve tango dansçısı. 1987 yapımı "Sofia" isimli filmdeki güçlü oyunculuğu ile akıllarda yer etmiştir. Brossard Brossard (/brɒˈsɑr/ veya /ˈbrɒsɑrd/; Fransızca telaffuzu: ​bʁɔsaʁ, yerli telaffuzu: bʁɔsɑːʁ veya bʁɔsɑɔ̯ʁ), Kanada'nın Québec ilindeki Montérégie bölgesinde Montreal Büyükşehir'in parçası olan belediyedir. 2011 sayımlarına göre, Brossard'ın nüfusu 79.273 idi. Sofia (film) Sofia Arjantin 1987 yılı yapımı yönetmenliğini Alejandro Doria'nın yaptığı romantik-dram filmidir. Orta yaşlı suç örgütü lideri eşinden ayrılmış dul bir kadınla ona hayranlık duyan bir öğrencinin hikayesinni konu edildiği film 1987'de Cannes Film Festivali'nde yayınlanmıştır. 1974 Britanya Milletler Topluluğu Oyunları 1974 Britanya Milletler Topluluğu Oyunları, 24 Ocak-2 Şubat tarihleri arasında, Yeni Zelanda'nın Christchurch şehrinde düzenlenen 10. İngiliz Milletler Topluluğu Oyunları. İskoçya'nın Edinburgh şehrinde gerçekleştirilen 1970 Britanya Milletler Topluluğu Oyunları sırasında yapılan oylamada 36 oy alan Christchurch, 2 oylu Melbourne'ü geride bırakarak etkinliğe ev sahipliği yapmaya hak kazandı. 34 ülkeden 1.276 sporcunun mücadele ettiği oyunlarda, 10 farklı sporda 121 etkinlik gerçekleştirildi. 29'u altın olmak üzere toplamda 82 madalya toplayan Avustralya en başarılı ülke olurken; 28'i altın 80 madalyayla İngiltere ikinci, 25'i altın 62 madalyayla Kanada üçüncü sırada yer aldı. Oyunlarda 38 ülkeden katılan sporcular mücadele etti. Batı Samoa, Botsvana, Cook Adaları, Lesotho ve Tonga; tarihlerinde ilk defa etkinliklere katıldı. Oyunlar kapsamında 10 spor dalında 121 farklı etkinlik düzenlendi. Aşağıdaki listede parantez içindeki sayılar, o spor kapsamında yapılan etkinlikleri göstermektedir. Naoya Shiga Naoya Shiga (志賀直哉; 20 Şubat 1883- 21 Ekim 1971), Meiji döneminden Shōwa dönemine kadar aktif olan Japon yazar. Shirakaba Ekolü’nü (Akhuş Ekolü) temsil eden yazarlardan birisi olup kendisinden sonra gelen birçok Japon yazarın üzerinde iz bırakmıştır. En bilinen eserleri arasında "Karanlık Bir Gecenin Geçiti" (暗夜行路 "Anya Kōro, A Dark Night's Passing"), "Barışma" (和解 "Wakai"), "Çırağın Tanrısı" (小僧の神様 "Kozō no Kamisama") ve "Kale Burnu’nda" (城の崎にて "Ki no Sakinite") bulunur. Miyagi ilinin Ishinomaki şehrinde doğmuş, Tokyo ilinde büyümüştür. Dedesi Naomichi (志賀直道), Sōma Beyliği’nin (günümüzde Fukushima ili Nakamura kasabası) yönetici ailesine hizmet etmiş, Furukawa zaibatsu grubunun kurucusu Furukawa Ichibe (古河市兵衛) ile birlikte Ashio Bakır Madeni’nin geliştirilmesi işini yürütmüştür ve sansasyonel “Sōma Vakası” ile ilişkilidir. Naomichi, filozof Ninomiya Sontoku’nun (二宮尊徳) öğrencisidir. Babası Naoharu (志賀直温) ise, Sōbu Demiryolları ve Japonya İmparatorluk Hayat Sigortası Şirketi’nin yöneticiliklerinde bulunmuş, Meiji dönemi finans dünyasının önde gelen şahıslarındandır. Naoya Shiga,1883 yılında Daiichi Bankası’nda çalışmakta olan babasının o zamanki görev yeri olan Miyagi ilinin Ishinomaki şehrinde doğmuştur. İki yaşındayken babasıyla birlikte Tokyo’ya taşınan Shiga’yı babaannesi Rume (留女) büyütmüştür. İlköğretimden üniversiteye kadar olan eğitimini dönemin elit okulu olan Gakushūin Okulu’nda devam ettiren Shiga, daha sonra Tokyo İmparatorluk Üniversitesi Edebiyat Fakültesi’nin İngiliz Edebiyatı bölümüne girmiştir. 1908 yılında, yedi yıldır öğrencisi olduğu ve kendisinin Hıristiyan olmasında rol oynayan Protestan misyoner Uchimura Kanzō’yu takip etmeyi bırakarak, kiliseden uzaklaşmıştır. Yazar, Japon Edebiyatı bölümüne geçiş yaptıktan sonra da okulu bırakır. Kendisini tanıyanlarca Gakushūin yıllarından itibaren çok zengin olduğu söylenegelmiş, kendisiyle aynı zengin yaşam şartlarına sahip arkadaşlarıyla hovardalığın sınırlarını zorlamıştır. Gakushūin’de kendisinden bir sınıf altta olan Shigeno Mayotake’ye (滋野清武; Birinci Dünya Savaşı’nda Japonya’nın yıldız pilotu) arkadaşları Arishima Ikuma (有島生馬; ünlü yazar) ve Matsukata Gisuke (松方義輔; Prens Matsukata Masayoshi’nin dokuzuncu oğlu) ile birlikte sık sık eziyet ettiği ifade edilmiştir. Shiga ilerleyen yaşında bile, 1956 yılında yazdığı "İnsanı Çarpan Konuşmalar" başlıklı bir yazısında Mayotake hakkında “Zaten tuhaf bir şekilde insanlar tarafından sevilmeyen bir adamdı” diye yorumda bulunmuştur. Hayatı boyunca defalarca taşınan Shiga, 1915’te Yanagi Muneyoshi’nin (柳宗悦) tavsiyesiyle Chiba ilinin Abiko şehrine taşınarak burada 1923 yılına kadar yaşamış, bu süre zarfında yakın mesafede oturan arkadaşı filozof Mushanokōji Saneatsu (武者小路 実篤) ve seramik ustası Bernard Leach ile yakınlaşmıştır. Yazarın tek uzun romanı olan ve 1921-1937 yılları arasında yazdığı "Karanlık Bir Gecenin Geçidi," modern Japon edebiyatının başyapıtlarından biri olarak kabul görmektedir. 1949’da yakın arkadaşı Tanizaki Junichirō (谷崎潤一郎) ile birlikte “İmparatorluk Yüksek Edebiyat Nişanı”nı almıştır. Hayatının geri kalanında, Gakushūin’den beridir dostu olan Mushanokōji Saneatsu, Hosokawa Moritatsu (細川護立), Yanagi Muneyoshi (柳宗悦) ve Satomi Ton’un (里見 弴) dışında, diğer edebiyat devlerinden Umehara Ryūzaburō (梅原龍三郎), Abe Yoshishige (安倍能成), Watsuji Tetsurō (和辻哲郎), Yasui Sōtarō (安井曽太郎), Tanikawa Tetsuzō (谷川徹三) gibi birçok bilgin ve aydın ile fikir alışverişinde bulunmuştur. Bu dönemdeki gelişmeleri Shiga’nın geride bıraktığı günlük ve mektuplarda görmek mümkündür. İlginç bir şekilde savaştan hemen sonraki dönemde Japonya’nın resmi dilinin “dünyadaki en iyi, en güzel dil” ve “mantıklı bir dil” olarak adlandırdığı Fransızca’ya değiştirilmesi gerektiğini savunmuştur. Yazar, savaştan sonra Shibuya’ya (Tokyo) taşınmış ve her ne kadar hayatının son yıllarına doğru eser üretemese de, birçok yeni yazarı destekleyerek edebiyat dünyasına katılmalarını sağlamıştır. 88 yaşında zatürreye yenik düşerek vefat etmiştir. Dönemin en etkin edebiyat tartışmalarının döndüğü Takahata Salonu'nun bulunduğu ve Shiga’nın bir dönem yaşadığı bu eski ev, günümüzde Nara şehrinin Takahata semtinde “Eski Shiga Naoya Konağı” olarak korunmaktadır. 1925 yılında Kyotō’dan Nara’ya taşınan Shiga, Nara Parkı’nın hemen yanında bulunan Wakakusa Dağı’na bakan bir noktada, tarlaların arasına 1929’da bir köşk inşa ettirir. Kendi kişisel planlarını hayata geçirdiği bu evde, 1938’de Kamakura’ya taşınana kadar ailesiyle birlikte yaklaşık 10 sene geçirdi. Sukiya stilinde inşa edilen eve sonradan Avrupa ve Çin tarzı odalar da sonradan eklenmiştir. Ev, Batı tarzı döşenmiş aydınlık oda, çalışma odası, çay salonu ve mutfak gibi bölümler içermektedir. Shiga, bu evde "Karanlık Bir Gecenin Geçidi, Deli Aşk" ile "Platonik Aşk" gibi önemli eserlerini kaleme almıştır. Her ne kadar Natüralizm akımına tepki olarak doğduğu bilinen Shirakaba Ekolü’nün (Akhuş Grubu) yazarlarından biri olarak kabul edilse de, Shiga’nın eserlerinde Natüralizm’in etkilerini görmek mümkündür. Tarz bağlamında anlamsız cümle kurmamanın Shiga’nın ideallerinden biri olduğuna dair birçok görüş mevcuttur. Shiga’nın bu idealinden ötürü, edebi teknik olarak gerçek olanın kopyalanmasını benimsediği söylenebilir. Sıkı bir takipçisi olan yazar Akutagawa Ryūnosuke (芥川龍之介), Shiga’yı kendisinden çok daha üstün bir usta olduğunu kabul ederek Shiga’nın idealini benimsemiştir. Dönemin coşkulu genç edebiyatçıları tarafından bir tür külte çevirilerek başyapıt kabul edilen "Çırağın Tanrısı’"ndan hareketle “Edebiyatın Tanrısı” lakabı verilen Shiga, bir toplantıda Dazai Osamu’ya amansızca sözlü saldırıda bulununca, Dazai tarafından ağır eleştirilere uğramıştır. Shiga’nın savaştan sonra savunduğu “resmi dilin Fransızca olması” fikri de eleştiri alan bir başka noktası olmuştur. Benlik kurgusu Benlik kurgusu, kişinin kendine dair algısını, kendisiyle ilgili farkındalığını sosyal etkileşimler sonucu oluşturduğu bir yapıdır. Benlik kavramı farklı kültürel ortamlarda farklı şekillerde anlaşılır. Çoğu psikolog ve antropolog tarafından benlik üzerinde kültürün rolü vurgulansa da genel olarak kabul gören yaklaşım, benliğin bağımsız, kendine yeten, özerk, içsel atıflar doğrultusunda hareket eden ve özgün bir yapı olan, "bağımsız benlik kurgusu"dur. Markus ve Kitayama bağımsız benlik kurgusuna alternatif olarak karşılıklı "bağımlı benlik kurgusu" kavramını ortaya koymuştur. Farklı kültürlere mensup bireylerin bağımsız ya da bağımlı benlik kurgusuna sahip olacaklarını düşünme yönünde bir eğilim vardır. Markus ve Kitayama (1999) kültürün benlik kurgularını yaratacağını, farklı benlik kurgularına sahip kişilerin de farklı duygusal, bilişsel ve motivasyonel eğilimleri olacağını açıklamıştır. Ayrıca her iki benlik kurgusunun da bir arada bulunabileceği kabul edilmekte ancak birinin diğerine daha baskın olduğu ileri sürülmektedir. Giderek artan kültürler arası çalışmaların gösterdiği de benlikle ilgili böyle bir temel farklılığın olduğudur. Kağıtçıbaşı, bağımsız ve karşılıklı bağımlı benlik kurgusu kavramlarını, ilişkisel benlik ve ayrık benlik olarak ele almış, bu kavramlara sosyoekonomik gelişmeler sonucu ortaya çıkan aile değişimlerinin, özerklik ve ilişkiselliği bir araya getiren "özerk-ilişkisel benlik" boyutunu da ekleyerek kurgu kavramına daha geniş bir perspektif sunmuştur. Bu yüzden Markus ve Kitayama'nın benlik kurgusu kavramlarının yanında, Kağıtçıbaşı'nın sunduğu kavramsallaştırmalar ayrı bir başlıkta toplanarak açıklanacaktır. Bağımsız benlik kurgusu bakış açısı, daha çok Amerika ve Batı Avrupa kültürlerini yansıtmaktadır. Bağımsız benlik kurgusuna sahip bireylerin davranışları, kendi içsel düşünceleri, duyguları ve hareketleri doğrultusunda organize olur. Kendini gerçekleştirme güdüsü ve kendi ihtiyaçları ve yetenekleri doğrultusunda hareket eden bağımsız benlik kurgusuna sahip bireyler, sosyal çevre ile benlikleri arasına belirgin bir sınır çizer. Ayrıca Cross ve Madson (1997) bağımsız benlik kurgusunu; benliğin diğerlerinden ayrılabildiği kadar ayrılması olarak tanımlamaktadır. Bireyci, ego-merkezli, kendine yeten, özerk gibi kavramlar bağımsız benlik kurgusuna yakındır. Bağımsız benlik kurgusuna sahip kişiler de sosyal çevreye karşı duyarlıdır, ancak bu sorumluluk daha çok benliğin içsel atıflarını ön plana çıkarmaya yöneliktir. Bağımsız benlik kurgusuna sahip kişiler için diğerleri, daha çok ayna benlik, benliğin onay ve kabul ihtiyacı için gereklidir. Markus ve Kitayama, bağımsız benliğin yapısını şekildeki gibi göstermiştir. Karşılıklı bağımlı benlik kurgusu görüşü, daha çok Japon ve diğer Asya kültürlerini yansıtmaktadır. Ayrıca Afrika, Latin Amerika ve bazı Güney Avrupa kültürlerini de kapsamaktadır. Bağımsız benlik fikrinin aksine insanların birbirine olan "bağlılığı", karşılıklı bağımlı benlik kurgusu için çok temel bir kavramdır. Karşılıklı bağımlı benlik kurgusunda duygu, biliş ve davranışlar sosyal ilişkiler bağlamında deneyimlenmektedir. Örneğin bir Japon'un benlik deneyimi bağlı olduğu sosyal yapıdaki statüsü ve karşılıklı bağlılığını içerir. Bu benlik kurgusunda uygun sosyal ilişkide kişiler kendilerini tamamlanmış ve harmonik olarak birbiriyle uyumlu hisseder. Diğer-merkezli, toplulukçu, bütüncül, durum bağlantılı gibi kavramlar karşılıklı bağımlı benlik kurgusu ile yakından ilgilidir. Markus ve Kitayama, karşılıklı bağımlı benliğin yapısını şekildeki gibi göstermiştir. Benlik sosyal etkileşimler sonucu oluştuğu ve sosyal bir konumda yer aldığı için sosyal bir üründür. Benlik kavramı farklı kültürel ortamlarda farklı şekillerde anlaşılır.Bireyin psikolojik ve sosyal işleyişinde benliğin belirgin, sınırlı ayrık olması veya ilişkili ve akışkan sınırları olması büyük bir önem taşımaktadır. Bu nedenle benliğin, ilişkisellik-ayrıklık derecesi temel bir boyuttur. Kağıtçıbaşı, ilişkisel benlik-ayrık benlik kavramlarını, Markus ve Kitayama'nın (1991) bağımsız ve karşılıklı bağımlı yapılarını kullandığı gibi ele aldığını belirtmektedir. Bu kavramların insan ilişkileri ile benliğin etkileşimine yönelik ele alınışları bakımından çok benzer olduğunu ifade etmektedir.İlişkisel-ayrık benlik yapıları, karşılıklı bağımlı/bağımsız boyutları gibi insanlar arası yakınlaşma ve ayrışma süreçlerini içermektedir. Batı psikoloji literatürüne bakıldığında sağlıklı olan durumun ayrık benlik olduğu varsayılmaktadır. Çiğdem Kağıtçıbaşı bu noktada özerkliğin gelişmesi için kişinin kendisini başkalarından ayırması gerektiği iddiasına, yani ayrıklıkla özerkliğin örtüşmesi varsayımına eleştiri getirmektedir. Bu eleştirileri bazı örnekler üzerinden ele almak gerekirse, Hindistan'da Sosyal sorumluluk ahlaki bir meseleyken Amerika'da yaşamsal tehlike arz eden acil durumlar dışında, sosyal sorumluluk bir tercih olarak görüldüğü söylenebilir. Hindistan'da başkalarının refahını ön plana çıkartan ilişkisel benliğe karşın ahlaki değerlerin bireylerin adalet ve özgürlükleriyle sınırlı olan ayrık benliğe sahip olduğu söylenebilir. Kağıçıbaşı'na göre benliğin gelişimi ve bu konudaki bakış açılarını anlamada özerklik ve ilişkiselliğin nasıl yorumlandığı çok önemlidir. Özerklik ve ilişkisellik uzun zamandır temel insan ihtiyaçları olarak görülmüştür. Bu birleşme ve ayrılma eğilimlerinin diyalektik bir sentezinin sağlıklı kişiyi oluşturabileceği savunularak özerk-ilişkisel benlik kavramı önerilmiştir. Amerikalılarda da hem bireycilik hem de ilişkiselliğin bazı yönlerine sıkça rastlandığı ve bu durumların birbiriyle uyumuna dikkat çekilmektedir. Özerk-ilişkisel benlik; bağımsızlık, bağlılık, özerklik ve ilişkisellik arasında bir denge oluşturan toplumlarda görülmektedir. İnsan gelişimi belirli bir bağlamda gerçekleşir ve bunun önemli bir bölümünü aile içindeki toplumsallaşma oluşturmaktadır.Bu aile bağlamında, ebeveynler ve çocuk arasındaki yakınlık ve sıcaklığı temsil eden çocuğun psikolojik değeri yaygındır. Çocuk yetiştirirken hem özerklik hem de ebeveyn kontrolü vardır. Bu özellikler kent yaşam tarzının ve ilişkisel kültürün birleştiği sosyokültürel ortamlarda bulunmaktadır. İmamoğlu ve İmamoğlu (1992) özerk-ilişkisel benliğin Türkiye'de geleneksel ortam, ilişkisel benliğin gelişimini destekleyen aile, akrabalar ve komşularla kişiler arası ilişkilerin yakın ve bağların önemli olduğu ortamlarda geliştiğini vurgulamıştır. Maddi bağımlılıklar azaldıkça, çocukların özerklikleri daha fazla desteklenmektedir. Ailenin refahı için çocuğun maddi katkısının öneminin azalarak çocuğun özerkliği bir tehdit olarak algılanışı ortadan kalkmaktadır. Duygusal bağımlılık aile modelinde gelişen benlik özerk ilişkisel benliktir ve hem özerkliği hem de ilişkiselliği içermektedir. Duygusal bağımlılık aile modelinde anne ve babalar hem çocuklarının özerkliklerini desteklemekte hem de onları kontrol etmektedirler. Bağımsız aile, bağımlı aile, hiyerarşik sağlıksız aile modelleri içerisinden duygusal psikolojik aile modeli en sağlıklısı gibi görünmektedir. Çünkü temel iki temel insan ihtiyacı olan özerklik ve ilişkiselliğin tatmin edilmesini içermektedir. Özerk benlik, ilişkisel benlik ve özerk-ilişkisel benlikleri ölçmek amacıyla geliştirilen 9'ar maddelik ölçekler bulunmaktadır. Eğer kişi hem özerk benlik hem de ilişkisel benlik ölçeğinden ortalama değerin üzerinde bir puan alıyorsa, bu özerk-ilişkisel benliği gösterecektir Eğer kişi hem özerk benlik hem de ilişkisel benlik ölçeğinden düşük puan alıyorsa, bağımlı-ayrık benliktir. Her ölçek tek faktörlü ve tek boyutlu olarak tasarlanmış Kağıtçıbaşı, Baydar ve Cemalcılar (2006) tarafından Türk üniversite öğrencilerine uygulanmıştır. Ayrıca bir araştırmada ailede özerk-ilişkisel benlik ölçeklerinin psikometrik özellikleri incelenmiştir. Ailede özerk-ilişkisel benlik ölçeklerinin benlik kurgusu açısından cinsiyet farklılıklarını değerlendirmede de kullanılabilir olduğu görülmüştür. Sonuçlar ölçeğin lise öğrencileri geçerli ve güvenilir olduğunu göstermiştir. Bu ölçekler hala kültürler arası araştırmalarda kullanılmaya devam edilmektedir. İlişkisel-karşılıklı bağımlı benlik kurgusu, siber zorbalık ve psikolojik uyumsuzluk arasındaki ilişkileri incelemek amacıyla yapılan bir araştırmada ise, siber zorbalık ve siber mağduriyetin ilişkisel-karşılıklı bağımlı benlik kurgusuyla negatif; depresyon, anksiyete ve stresle pozitif ilişkili olduğu bulgulanmıştır. İlköğretim 6.7 ve 8. sınıf öğrencilerin okul tükenmişlikleri, yaşam doyumları ve benlik kurgularını inceleyen bir araştırmada, öğrencilerin tükenmişlikleri ile yaşam doyumları ve yakın ilişkisellik benlik kurgusu arasında negatif bir ilişki olduğu bulunmuştur. Aynı zamanda yakın ilişkisel benlik kurgusu ile genel yaşam doyumu arasında pozitif bir ilişki saptanmıştır. Kültürel kimlik ve yaşam doyumu arasındaki ilişkinin benlik kurguları çerçevesinde incelenmesi amaçlanan başka bir araştırma, Almanya'da yaşayan Türk kökenli katılımcılarla yapılmıştır. Ev sahibi kültürle özdeşimin ve karşılıklı bağımlı benlik kurgusunun yaşam doyumunu pozitif yönde yordadığı tespit edilmiştir. Türkiye'de 590 kişinin katılımıyla yapılan benlik kurgusuyla ilgili bir araştırmada, benlik kurgusunun bireycilik ve ilişkisellik boyutlarının, toplulukçu boyuttan daha ön planda çıktığı ve bu boyutların cinsiyet, eğitim ve sosyoekonomik düzeye göre daha farklı sonuçlar çıkarabildiği tespit edilmiştir. Amerika'da yapılan bir araştırma kadınların karşılıklı bağımlı, erkeklerin ise bağımsız benlik kurgusuna sahip olduğunu göstermiştir. Türkiye'de ev kadını ve çalışan kadınların katıldığı bir araştırmaya göre ise, çalışan kadınların daha bağımsız benlik kurgusuna, ev kadınlarının ise daha çok ilişkisel benlik kurgusuna sahip olduğu tespit edilmiştir. Benlik kurgularını hazırlama etkisiyle (priming) ortaya çıkarılmasını içeren araştırmada, öğrencilerin bağımsız ve karşılıklı bağımlı benlik kurguları harekete geçirilmiş, yaşam doyumu, pozitif ve negatif duygu durumu ölçekleri uygulanmıştır. Bağımsız benlik kurgusu hazırlanan katılımcılar, karşılıklı bağımlı benlik kurgusu hazırlanan katılımcılara göre yaşam doyumu ve pozitif duygu durumu ölçeğinden daha yüksek puan, negatif duygu durumu ölçeğinden ise daha düşük puan almıştır. Alejandro Doria Alejandro Doria (1 Kasım 1936 - 17 Haziran 2009), Arjantinli ünlü film yönetmeni, senarist. Casuslar Köprüsü Casuslar Köprüsü, Steven Spielberg tarafından yönetilen, senaryosu Matt Charman ile Ethan Coen ve Joel Coen tarafından yazılan, 2015 yapımı Amerikan tarihi drama-gerilim filmi. Filmin oyuncu kadrosunda Tom Hanks, Mark Rylance, Amy Ryan ve Alan Alda bulunmaktadır. Film avukat James B. Donovan'ın 1960'taki U-2 krizinde yaşadığı hikâyeyi anlatmaktadır. "Casuslar Köprüsü, St. James "geçici adı altında çekildi. Temel çekimler 8 Eylül 2014'te Brooklyn, New York'ta başladı ve yapım Potsdam'daki Babelsberg Stüdyoları'nda devam etti. Film 16 Ekim 2015'te ABD'de gösterime girdi. 88. Akademi Ödülleri'nde 6 dalda adaylık elde eden film 69. BAFTA Ödülleri'nde ortak olarak en fazla aday gösterildiği 9 dalda sadece En İyi Yardımcı Erkek Oyuncu ödülünü kazandı. Soğuk Savaş sırasında James B. Donovan adındaki avukat CIA tarafından işe alınmıştır. Avukat gergin bir müzakere görevine dâhil olup Sovyetler Birliği tarafından uçağı düşürüldükten sonra tutuklanan U-2 casus uçak pilotu Francis G. Powers'in Birleşik Devletler'de casusluk suçuyla tutuklu bulunan KGB istihbarat ajanı Rudolf Abel ile takas edilerek serbest kalması için çalışmaya başlar. Matt Charman, "An Unfinished Life: John F. Kennedy, 1917–1963 "kitabındaki Donovan hakkındaki dipnotları okuduktan sonra onun hikâyesine ilgi duymaya başlar. New York'ta Donovan'ın oğluyla tanıştıktan sonra Charman hikâyeyi satın alması için birkaç stüdyoya ve DreamWorks'a sunar. Stüdyo kurucularından Steven Spielberg filmle ilgilenmeye başlar ve yönetmeye karar verir. Marc Platt, ve Kristie Macosko Krieger, Spielberg ile birlikte yapımcı oldular. Joel Coen ve Ethan Coen, Matt Charman'ın özgün senaryosunu yeniden incelediler. Haziran 2014'te 20th Century Fox, DreamWorks ve Participant Media ile ortak yapıma katıldı ve filmin dağıtım hakları Disney ve Fox arasında bölündü. Mayıs 2014'te Tom Hanks, James Donovan rolüyle, Mark Rylance, Abel rolüyle açıklandı. Francis Gary Powers, Jr., Soğuk Savaş Müzesi kurucusu ve pilotun oğlu, danışman olarak getirildi ve filmde küçük bir rol oynadı. Temel çekimler 8 Eylül 2014'te Brooklyn, New York'ta başladı. 14 Eylül'de gene Brooklyn'da Dumbo ve çevresinde devam etti. Ekip Anchorage Caddesi'ni 1960 görünümüne çevirdi. Amerika'nın birçok cadde ve sokağında çekimler yapıldı; Manhattan 44. Cadde, Wall Street, Manhattan Henry Street, Hick Street, Pineapple Street, Astoria Park ve Ditmars Bulvarı. Ekim başlarında New York'taki çekimlerin bitmesinden sonra yapım ek sahneler için Berlin'deki Babelsberg Stüdyoları'na ve Potsdam'a gitti. Çekimler kasımın sonlarına doğru bitecekti. Berlin'deki çekimler eski Tempelhof Havalimanı'nda başladı. Almanya Başbakanı Angela Merkel, Donovan'ın tarihi C-54 Skymaster uçağından inişi ve personel değişimi sahnelerini izlemek için seti ziyaret etti. Temel çekimler Berlin Tempelhof'da 4 Aralık'ta resmen sona erdi. Film eleştirel anlamda başarı sağlamayı başardı. Metacritic'de 48 eleştirmenin yorumundan 47'si olumlu oldu ve film ortalama 81 puan aldı. Rotten Tomatoes'da 261 yorumdan %91'lik başarı elde etti ve 10 üzerinden 7.8 puan aldı. Spielberg'ün sık sık çalıştığı isim John Williams filmin müziklerini bestelemek için açıklanmıştı fakat Willams sağlık sorunları nedeniyle yapımdan ayrıldı. Bu ayrılık Spielberg'ün Williams olmadan 1985 yapımı "Mor Yıllar" filminden beri ilk defa bir filmde yönetmen olması demekti. Hollywood Records 16 Ekim 2015'te filmin bestelerini yayınladı. Akio Katayama Akio Katayama (片山章雄; d. 1957, Hokkaidō, Japonya), Tōkai Üniversitesi'nde Uzak Doğu tarihi ve Orta Asya tarihi öğretim üyesidir. Araştırma konuları; 'Kadim Türk yazıtları', 'Turfan yazmaları', 'Otani Araştırma Gezileri'dir. 1980 yılında Sophia Üniversitesi Tarih bölümünden mezun olmuştur. 1985 yılında Sophia Üniversitesi'nde Tarih alanında Yüksek Lisans eğitimini tamamladı. 1990-1995 yılları arasında ise Tōkai Üniversitesi Edebiyat Fakültesinde öğretim görevlisi olarak çalışmıştır. 1991 yılında' Toyo Bunko araştırma merkezinde' araştırmacı olarak görev yapmış ve 1995 yılında Tōkai Üniversitesi'nde yardımcı doçent olmuştur. Üniversite 2. sınıftayken okuduğu 'Kodai Yuuboku Teikoku' (Eski Göçebe İmparatorluklar) adlı kitaptan etkilenerek tez konusu olarak Göktürkler'i belirlemiştir. Üniversite 3. sınıftayken yarı zamanlı olarak çalışmaya başladığı Toyo Bunko araştırma merkezinde 'Japonya'daki Orta Asya Araştırmaları Listesi'ni çıkarmış ve aynı zamanda araştırmalarına devam etmiştir. Yüksek lisansta ise araştırma konusu olarak tarihi Orta Asya şehirleri ve yakın tarihli Orta Asya araştırmalarını seçmiştir. Tezini yazdığı sırada Shigaku Zasshi adlı dergiye araştırmaları sonuçlarını yayınlamıştır. 1995 yılında bugün Çin sınırları içinde bulunan Loulan antik kentine gitmiş ve araştırmalar yapmıştır. Aynı dönemde Moğol anıtları ve yazıtları üzerine de araştırmalar yapmıştır. 2011 yılından itibaren, Yokohama Eurasia Kültür Merkezi'nde Sichuan'dan Tibet'e uzanan bölge üzerine çalışmalarına devam etmiştir. 2013 yılında, Erdal Küçükyalçın ile 'Otani Kōzui'nin Hayatı' konulu ortak bir araştırma yapmıştır. Por ti Por ti ("Sizin için"), 2002 Meksikalı telenovela (dizi). Ana karakterler María Aldana/Isabel Miranda (Ana de la Reguera) ve Marco Antonio Cortéz Orozco (Leonardo García) vardı. Diğer önemli aktörler ve rolleri: 1978 İngiliz Milletler Topluluğu Oyunları 1978 İngiliz Milletler Topluluğu Oyunları, 3-12 Ağustos tarihleri arasında, Kanada'nın Edmonton şehrinde düzenlenen 11. İngiliz Milletler Topluluğu Oyunları. Almanya'nın Münih şehrinde gerçekleştirilen 1972 Yaz Olimpiyatları sırasında yapılan oylamada 36 oy alan Edmonton, 10 oylu Leeds'i geride bırakarak etkinliğe ev sahipliği yapmaya hak kazandı. 46 ülkeden 1.474 sporcunun mücadele ettiği oyunlarda, 10 farklı sporda 128 etkinlik gerçekleştirildi. 45'i altın olmak üzere toplamda 109 madalya toplayan Kanada en başarılı ülke olurken; 27'si altın 87 madalyayla İngiltere ikinci, 24'ü altın 48 madalyayla Avustralya üçüncü sırada yer aldı. Oyunlarda 46 ülkeden katılan sporcular mücadele etti. Bangladeş, Cayman Adaları, Kıbrıs Cumhuriyeti, Saint Christopher-Nevis-Anguilla ve Turks ve Caicos Adaları; tarihlerinde ilk defa etkinliklere katıldı. Oyunlar kapsamında 10 spor dalında 128 farklı etkinlik düzenlendi. Aşağıdaki listede parantez içindeki sayılar, o spor kapsamında yapılan etkinlikleri göstermektedir. Ä°senbike Togan İsenbike Togan (d.1940, İstanbul), Türk tarih profesörü. Araştırma konuları arasında Orta Asya ve Çin tarihi konuları ağırlık gösterir. Türkolog ve tarihçi Zeki Velidi Togan'ın kızıdır. Orta Öğrenimini İstanbul Alman Lisesinde tamamladıktan sonra İstanbul Üniversitesi Edebiyat Fakültesi Tarih Bölümünden 1964 yılında mezun olan İsenbike Togan, 1964-66 yılları arasında Türk tarihini Çin kaynaklarından öğrenebilmek için Çin Hükûmetinden aldığı bursla National Taiwan Üniversitesinde (Taiwan) Çince eğitimi görmüş ve lisansüstü eğitimi tamamlamıştır. 1967-68’de İstanbul Üniversitesi Edebiyat Fakültesinde Çince okutmanlığı yaparken bir yandan da Ankara Üniversitesi'nde doktora çalışmalarına başlamış, ancak kısa bir süre sonra Fulbright bursu alarak A.B.D'de Harvard Üniversitesine doktora eğitimi için gitmiştir. 1968-73 yılları arasında Orta Asya tarihini Türk, Moğol ve Çin kaynaklarından araştırmaya yönelik doktora çalışmalarını tamamlayarak Moğol devrinde Çin’de uygulanmış olan Osmanlı tımar sistemine benzer bir sistem üzerinde çalışarak "The Chapter on Annual Grants in the Yüan shih" adlı doktora teziyle Doğu Asya Dilleri ve Uygarlıkları bölümünden mezun olmuştur. Türkiye'ye döndükten sonra 1974-78 yıllarında Hacettepe Üniversitesi (Ankara) Türk Dili ve Edebiyatı bölümünde öğretim görevlisi olarak Türk Kültür Tarihi ve Moğolca dersleri veren Togan, aynı anda 1975-76 yılları arasında Harvard Orta Doğu Çalışmaları Merkezi'nde (Harvard Center for Middle Eastern Studies) araştırmalarına devam etmiştir. 1978-84 arasında Orta Doğu Teknik Üniversitesi(ODTÜ) Siyaset Bilimi ve Kamu Yönetimi Bölümünde öğretim üyeliği yapmış ve 1980-82 yılları arası aldığı MEAwards (Middle Eastern Award) bursu ile Sudan'a gitmiş ve göçebe kabileler üzerine araştırmalar yapmıştır. 1984 yılında ODTÜ’de Tarih Bölümü kurulunca, burada Türk tarihi ve Orta çağ tarihi dersleri vermeye başlamıştır. 1985 yılında tekrar Amerika'ya giderek 1987 yılına kadar, Harvard Üniversitesi Fairbank Doğu Asya Araştırmaları Merkezi (Center for East Asian Research ) ve Harvard Orta Doğu Çalışmaları Merkezi'nde araştırmalar yapmış, 1987-89 yılları arasında ise Wellesley ve Tufts Üniversitelerinde ders vermiştir. 1989-1992 yılları arasında Washington Üniversitesi Tarih Bölümünde Orta Asya, Yakın Doğu ve Çin tarihi üzerine dersler vermiştir. 1990 yılında 'UNESCO Orta Asya Uygarlıkları Tarihini Yazma Komitesi'nin (UNESCO International Scientific Committee for the drafting of a History of Civilisations of Central Asia) bir üyesi olmuş ve aynı dönemde UNESCO İpek Yolu Araştırmaları (UNESCO Integral Study of the Silk Roads) projesi ile 1990'da Çin Halk Cumhuriyeti ve 1991'de Özbekistan, Tacikistan, Kazakistan ve Kırgızistan'da araştırmalar yapmıştır. 1992'de Türkiye'ye dönmüş ve doçentliğini alarak, ODTÜ Tarih Bölümü'nde öğretim üyeliği yapmaya devam etmiştir. 1995 yılında da Profesör olmuştur. 2006 yılında ODTÜ Tarih Bölümü'nden emekli olmuş ancak günümüzde Boğaziçi Üniversitesi'nde Çin tarihi dersleri vermeye devam etmektedir. Ayrıca Türk Tarih Kurumu, 'Türk-Rus Tarihçileri Karma Komisyonu' üyesidir. Erdal Küçükyalçın Erdal Küçükyalçın (d. 1969, Çorlu), Boğaziçi Üniversitesi Tarih bölümü öğretim üyesi Türk araştırmacı, yazar ve akademisyen. Doktorasını modern Japonya'daki din-devlet ilişkileri konusunda yapan Küçükyalçın'ın Japonya tarihi ve erken dönem Osmanlı tarihi konusunda çok sayıda akademik ve edebi eserleri mevcuttur. Çalışmalarını Boğaziçi Üniversitesi Asya Çalışmaları Merkezi'nde sürdürmektedir. 1994 yılında Boğaziçi Üniversitesi'nin Ekonomi bölümünden mezun olmuş, yüksek lisansını ve doktorasını aynı üniversitenin Tarih bölümünde yapmıştır. 2012 yılında bitirdiği ve BAP Doktora Tezi Ödülü'ne layık görülen ""Exploring Church-State Relations in Modern Japan: Count Otani Kozui's Quest for the Pure Land in an Age of Turbulence"" başlıklı doktora tezinin danışmanlığını Ayşe Selçuk Esenbel yürütmüştür. İran, Türkmenistan ve Afganistan’da kültürel mirası konu alan geniş çaplı araştırma gezilerine katılmış ve dil öğrenimi için Japonya'ya gitmiştir. İlaveten, Japan Foundation bursu aracılığıyla 2013 yılında Akio Katayama danışmanlığında Tokai Üniversitesi'nde Japonya'daki Budizm tarihiyle ilgili araştırmalar yapmıştır. Küçükyalçın'ın ilgi alanı içine giren başlıca konular, Japonya tarihi, dinler tarihi, İç Asya çalışmaları, din-devlet ilişkileri, savaşçı sınıflar ile dindir. Bu konularda yürüttüğü çalışmalar sonucunda aşağıda verilen eserleri kaleme almıştır: Diğer akademisyen ve yazarlarla ortaklaşa çıkardığı eserleri şunlardır: Ayrıca, Japonya'nın resmi televizyon kanalı NHK için hazırlanan "Bizans İmparatorluğu", "Topkapı Sarayı: Gölge ve Işık", "Avrasya İmparatorlukları: Moğollar" gibi belgesellerin yapımında yer almıştır. https://www.youtube.com/watch?v=mpk03YtA6co http://www.aydinlikgazete.com/zaman-treni/dr-erdal-kucukyalcinla-samuraylar-h62091.html Miuccia Prada Miuccia Prada Bianchi (doğum: 10 Mayıs 1949; Milano, İtalya) İtalyan moda tasarımcısı ve girişimcidir. Lüks moda markası Prada'nın kurucusu Mario Prada'nın torunu olan Miuccia, eşi Patrizio Bertelli ile birlikte Prada Grubunun CEO'luğunu yürütmektedir. Eşi Patrizio Bertelli ile birlikte Grubun uluslararası çapta genişleyerek ürün yelpazesini geliştirmesine önayak olan Miucca, Forbes dergisi tarafından dünyadaki en güçlü 100 kadından biri olarak kabul edilmektedir. Luigi Bianchi ve Luisa Prada'nın kızı olan Miuccia, 10 Mayıs 1949 tarihinde İtalya'nın Milano şehrinde dünyaya gelmiştir. Milano Üniversitesi Siyasi Bilimler bölümünden mezun olduktan bir süre sonra, Mario Prada tarafından 1913 yılında kurulan ve lüks ürünler konusunda faaliyet gösteren aile şirketi için aksesuar tasarımına başlamıştır. Miuccia 1970'lerin sonunda, deri ürünler konusunda faaliyet gösteren Toskanalı bir girişimci olan Patrizio Bertelli ile tanışmıştır. İş ilişkisi olarak başlayan tanışıklıklarının bir süre sonra kişisel boyut kazanması sonucunda evlenen çiftin iki oğulları bulunmaktadır. Miuccia, kocası ile birlikte, Prada Grubunun gelişmesinin ve uluslararası çapta büyümesinin itici gücü konumundadır. İlk başlarda Prada seyahat malzemeleri, zarif aksesuarlar ve çeşitli lüks ürünlerin satışıyla uğraşıyordu. Ancak Miuccia'nın yaratıcı direktörlüğü ve Patrizio Bertelli'nin idari direktörlüğü sayesinde firma ürün yelpazesini genişletip çeşitlerini artırmıştır. Aynı zamanda, üretim zincirinin tüm aşamaları ve kalite standartları üzerinde tam kontrole sahip olmak üzere tüm süreçlerin firma bünyesinde bir araya getirildiği yeni bir iş modeli oluşturmuşlardır. 1979 yılında Miuccia ve eşi, Prada'nın ilk kadın ayakkabı koleksiyonunu satışa sunmuştur; 1988 yılında ilk kadın hazır giyim koleksiyonu, 1993 yılında ise ilk erkek koleksiyonu piyasaya sürülmüştür. Aynı yıl Miuccia Prada, “öteki ruhu” olarak bilinen Miu Miu markasını yaratmıştır. 2000 yılında Prada gözlük koleksiyonu, 2003 yılında ise Prada parfümlerini piyasaya sürmüşlerdir. Miuccia ve Patrizio Bertelli, ilki Milano'nun Via della Spiga caddesinde açılan yeni “Yeşil Mağaza” konseptinin 1983 yılında hayat bulmasıyla, markanın dağıtımının genişlemesinde de önemli bir rol oynamışlardır. O günden bu yana dünya çapında bir yeşil mağaza ağı açan Prada, 31 Temmuz 2015 tarihi itibarıyla doğrudan Grup seviyesinde yönetilen 605 mağazaya ulaşmıştır. Diğer yandan Miuccia, alışverişe yeni bir açıdan yeni bir yaklaşım geliştirmek üzere Pritzker Ödüllü Rem Koolhaas ve Herzog & de Meuron ile işbirliğine gitmiştir. Bu araştırmanın sonucunda “Prada Epicenter mağaza” projesi ortaya çıkmıştır: Bu mağazalarda lüks ürünlerin, teknolojinin, tasarımın ve mimarinin duyusal, görsel ve işitsel özelliklerle bir araya getirilmesiyle çeşitli orijinal hizmetler ve alışveriş deneyimleri sunulmaktadır. “Prada Epicentre” mağazaları New York (Rem Koolhaas, 2001), Tokyo (Herzog & de Meuron, 2003) ve Los Angeles'ta (Rem Koolhaas, 2004) bulunmaktadır. New York Metropolitan Sanat Müzesi Kostüm Enstitüsü, 2012 yılında Elsa Schiaparelli ile Miuccia Prada'ya ayırdığı yıllık sergisine ‘‘Schiaparelli ve Prada: İmkansız Sohbetler’’ adını vermiştir. 2015 itibarıyla Miuccia Prada, Patrizio Bertelli ile birlikte Prada Grubunun CEO'luğunu yürütmektedir. Grup bünyesinde şu markalar bulunmaktadır: Prada, Miu Miu, Church’s, Car Shoe ve lüks pastane markası Marchesi 1824. Miuccia Prada’nın cesur ve alışılmadık yaklaşımı, markanın yıllar içerisinde gelişimi açısından çok önemli stratejik bir varlık olmuştur. Miuccia Prada ve eşi Patrizio Bertelli modern sanat ve kültüre karşı güçlü bir tutku beslemektedir. 1993 yılında kurdukları ve eşbaşkanlığını yürüttükleri Fondazione Prada (Prada Vakfı), faaliyetleri resim sergilerinden mimariye, film festivallerinden felsefeye ve pek çok diğer kültürel etkinliğe uzanan bir kuruluştur. Fondazione Prada projeleri hem Venedik'te Grand Kanal'daki 18. yüzyıldan kalma bir saray olan Ca’ Corner della Regina'da hem de Milano'da 2015 Mayıs ayında açılan 19.000 metrekarelik sergi salonunda düzenlenmektedir. Fondazione Prada'nın önemli projelerinden bir kısmı Paris, Londra, Seul ve Tokyo gibi uluslararası konumlarda sergilenmiştir. 1995 ve 1998 VH1 Müzik ve Moda Ödülü. 2000 Londra Royal College of Art'tan Fahri Doktorluk; New York New Museum of Contemporary Art Onursal Ödülü. 2004 Council of Fashion Designers of America (CFDA) Uluslararası Ödülü . 2006 Fransa Kültür Bakanlığı tarafından verilen Sanat ve Edebiyat Nişanı (Officier dans l’Ordre des Arts et des Lettres). 2007 Footwear News - Yılın Tasarımcısı Ödülü). 2010 American Academy McKim Medal Ödülü. 2013 Leo Ödülü; Agnes Gund Curatorial Ödülü; British Fashion Council (BFC)Uluslararası Yılın Tasarımcısı Ödülü. 2015 WSJ Dergisi Yılın Moda Yenilikçisi Ödülü. Starfish Adası Starfish Adası Rockstar Games tarafından yapılan adlı oyunun geçtiği Vice City adlı şehrin bir adasıdır.Bu adada zenginler yaşamaktadır.1986 yılından önce bu ada, 'deki Ricardo Diaz adlı karakter altındaydı.1986'da ise Tommy Vercetti Ricardo Diaz adlı karakterin Starfish Adası'ındaki konağına baskın düzenleyerek ada Tommy Vercetti'nin olmuştur. Mervyn LeRoy Mervyn LeRoy (15 Ekim 1900 – 13 Eylül 1987) Amerikalı film yönetmeni, film yapımcısı, yazar ve oyuncu. PastÃ¶r etkisi Pastör (Pasteur) etkisi, Oksijenin Fermantasyon olayı üzerine olan inhibitör etkisidir. Etki, 1857 yılında Louis Pasteur tarafından, et suyundaki mayaların bol oksijenli ortamda (havalandırılmış ortam) meydana getirdikleri fermantasyon olayında görülen azalma ile keşfedilmiştir. Beklenenin aksine maya hücreleri büyümüş, fermantasyon sonucu üretilen enerji azalmıştır. Etki şu şekilde açıklanabilir: Maya hücreleri enerji üretmek için 'Seçmeli Anaerobik' canlılar gibi 2 metabolik yol kullanır. Eğer ortamda Oksijen konsantrasyonu düşükse, glikolizis gerçekleşir ancak üretilen piruvat etanol ve karbondioksite kadar parçalanır. Bu yol sonucu glikoz başına net 2 ATP elde edilir. Yani enerji verimi düşüktür. Oksijen konsantrasyonu arttığında ise, piruvat asetil-coA'ya bağlanır ve böylece de okzaloasetik asitle birleşip Sitrik Asit Döngüsü'ne (Krebs Döngüsü) katılabilir. Bu döngüden 32 ATP elde edilir. Bunun anlamı, Glikolizden elde edilen enerji miktarının, sitrik asit döngüsünde elde edilen miktara oluşabilmesi için 16 kez tekrarlanması gerektiğidir. Anaerobik koşullar altında glukoz metabolizması hızlanır ancak eldelenen ATP miktarı azalır. Aerobik koşullar açığa çıktığında ise sitrik asit ve ATP üretimi artar, glikolizisin oranı ise düşer. Çünkü üretilen ATP ve sitrik asit fosfofruktokinaz-1 üzerine allosterik inhibitör gibi etki gösterir. Fosfofruktokinaz-1 glikoliz işleminin 3. enzimidir. Bununla birlikte, fermantasyonun oksijen tarafından inhibe edilmesinin, yalnızca glikoz konsantrasyonu düşük (<2 g/L) ve diğer yapı maddelerinin (özellikle nitrojen) sınırlı olduğu durumlarda gerçekleştiği de, Pasteur etkisi ile ilgili bahsedilmesi gereken noktalardandır. Seksting Seksting (), elektronik cihazlar ile müstehcen içerikli mesaj göndermek veya almak olarak tanımlanan kavram. Yetişkin insanlar tarafından da yapılabiliyor olsa da, Snapchat gibi uygulamaların popülerleşmesi ile özellikle ergenler arasında daha da yaygınlaşmıştır. Gençler arasında zaman zaman bilinçsizce gerçekleştirilen bu eylem, kötü sonuçlara yol açabilmektedir. Hebb teorisi Hebb teorisi veya Hebb kuralı, öğrenmenin temeli olarak sinaptik plastisiteye dair Donald Hebb'in geliştirdiği nörofizyolojik kuram. "Birlikte ateşlenen nöronlar, birbirlerine bağlanırlar" şeklinde özetlenir. Bu kuram, daha çok sinir sistemleri ile ilgilendiği için öğrenmeyi zihinde meydana gelen biyokimyasal bir reaksiyon olarak açıklamaya çalışır. Biyokimyasal reaksiyonlar, sinir sisteminde bulunan sinaptik bağları oluşması ile meydana gelir. Biyokimyasal reaksiyon sonucu, insanın zihninde biyolojik ve kimyasal değişimler meydana gelir. Meydana gelen değişimler insan beyninde bulunan nöronları hareket ettirerek öğrenmeyi meydana getirir. İnsan beyninde bulunan nöronlar arası mesaj alışverişi yani iletişim meydana gelir. Nörofizyolojik kuramın kurucusu Donald Hebb'dir. Hebb’e göre iki tür öğrenme vardır. Bunlardan birincisi çocuklukta meydana gelen hücre kümeleri ve ardışıklık basamaklarıdır. İkincisi ise yetişkinlikte meydana gelen içgörüsel ve yaratıcı öğrenmelerdir. Nörofizyolojik kuramın öğrenme ile ilgili toplam olarak yedi önemli kavramı bulunmaktadır, aynı zamanda uzaktan eğitimde de kullanılır. Bunlar; Cüceoğlu, D. (1992), İnsan ve Davranışı, Remzi Kitabevi, İstanbul. Kağıtçıbaşı, Çiğdem. (1998), İnsan ve İnsanlar, Evrim Yayınevi, İstanbul. Doğum Günü (albüm) Doğum Günü, Ayna Grubu'nun solisti Erhan Güleryüz'ün 2004 çıkışlı Rüzgar Yapım bünyesinde ilk solo albümüdür. Ayrıca Erhan Güleryüz bu albümde daha önce Göktan, Zafer Peker, Burcu Güneş, Avrasya, gibi yorumculara verdiği bazı şarkıları kendisi yorumlamıştır. Jonny Jakobsen Jonny Jakobsen bilinen adıyla Dr. Bombay (d. 17 Kasım 1963; Malmö), İsveçli-Danimarkalı şarkıcı ve müzisyen. Hint müziği ezgileriyle yaptığı "Rice & Curry" parçası ve klibiyle 1998'de iyi bir çıkış yaparak tüm Dünya'da tanındı. Tracey Packham Tracey Elizabeth Brown, bilinen adıyla Tracey Packham, (d. 30 Temmuz 1977), İngiliz kadın şarkıcı. 2004'te dağılan "ATC" müzik grubu üyesidir. Şarkıcı ve dansçı Tracey Packham, Crawley, Sussex, İngiltere'de doğdu ve 5 yaşından itibaren şarkı söylemeye, dans etmeye başladı. Daha sonra, 16 yaşında kendisini geliştirmek için Londra'ya gitti. Müzik kariyerine profesyonel olarak gittiği Almanya'da "Cats" adlı grupta adım atmıştr. 1998'de tanıştığı diğer üç ekip arkadaşıyla birlikte Hamburg'da kurulan "ATC" grubu bünyesinde müzik kariyerine devam etmiştir. HABAÅž HABAŞ, tibbi ve endüstriyel gaz, elektrik, çelik, tüp, ağır makine, üreticisi, LNG (sıvılaştırılmış doğal gaz) ve CNG (sıkıştırılmış doğal gaz),