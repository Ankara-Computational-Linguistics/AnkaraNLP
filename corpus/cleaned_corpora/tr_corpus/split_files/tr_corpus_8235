bulunmuş İrlandalı matematikçi, fizikçi ve astronom. Keşfettiği kuaterniyon belki de onun en bilinen çalışmasıdır. Hamilton'un çalışmaları daha sonra kuantum mekaniğinin gelişmesinde de yararlı oldu. Maia Hirasawa Maia Hirasawa (d. 5 Mayıs 1980), Japon asıllı İsveçli şarkıcı ve şarkı yazarı. İsveç'in doğu sahilinde doğup büyüyen Hirasawa, Annika Norlin'in grubu Hello Saferide'daki geri vokalleri ile tanındı. Solo kariyeri 2007'nin başında, "And I Found This Boy" isimli şarkısının İsveç radyolarında çalınması ile başladı. Bu şarkıyı, ilk albümü "Though, I'm Just Me" ve yeni bir single olan "Gothenburg" izledi. 2007 yazı boyunca İsveç'te tura çıkan Hirasawa, pek çok yerel festivalde konser verdi. Soroptimist Soroptomist, Latince "sorore" ve "optima" sözcüklerinden oluşur ve "en iyiyi amaçlayan kadınlar" anlamına gelmektedir. Soroptomist derneklerine kulüp adı verilir ve kulüplerde her meslek veya iş dalı bir üye ile temsil edilir. Otomatik torna Otomatik torna büyük adetlerde hassas üretim yapmak amacı ile kullanılan tornadır. Endüstri dilinde çoğunlukla "altı milli" olarak adlandırılan çok milli türevleri de bulunmaktadır. Ayar süreleri uzundur, fakat bir kere çalışmaya başladıktan sonra operatör müdahelesine çok az ihtiyaç duyarlar. Bu tip makineler çubuktan parça işlemek amacı ile çalıştırılırlar. Makineler istasyon sayısı ile anılırlar. Genellikle 6 ya da 8 istasyonlu olarak üretilirler. Her istasyonda farklı bir işlem yapılır. Takımlar aynı istasyonda sabit dururken çubuklar istasyonları sıra ile gezer. İşlemleri tamamlanan parça kesilerek düşürülür ve üretim devam eder. Mualla Mukadder Atakan Mualla Mukadder Atakan (d. 27 Şubat 1924, Çanakkale - ö. 15 Eylül 1997), sesinin güzelliği ile olduğu kadar kendi güzelliği ile de tanınmışTürk Müziği ses sanatçısı. İlkokulu Çanakkale'de okuyan Mualla Mukadder’in babası gümrük müfettişi, annesi ise müzik öğretmeniydi. Anne ve babasının müziğe olan ilgisi Mualla Mukadder'in de müziğe yönelmesini sağlamıştır. 1940 yılında, henüz İstanbul'da talebeyken, Üsküdar Halkevi'nde gittiği bir düğünde, istek üzerine, bestekâr Selahattin Pınar'ın bestesi olan ""Gönül yarasından acı duyanlar"" şarkısını okumuş ve sesinin güzelliğiyle takdir toplamıştı. Israrlar üzerine birkaç şarkı daha okumak zorunda kalmış, geniş takdir toplayan bu başarısı kendisini cesaretlendirmişti. Talebeliğinin yanı sıra müzik dersleri de almaya başlayan ve ut çalmayı öğrenen Mualla Mukadder, okulunu bitirerek, 1943 yılında İstanbul Konservatuvarı'na girdi. Bir vesileyle gittiği Tokatlıyan otelinde verilen bir baloda, ünlü bestekâr Muhlis Sabahattin Ezgi'nin dikkatini çekti ve konserlere çağırılmaya ve cazip teklifler almaya başladı. Bu sayede sanatını daha da ilerletti ve Kıbrıs'ta verdiği konserlerle ünü yayılmaya başladı. Bu sıralarda evlendiği eşi Burhan Atakan kendisine büyük destek oldu. Mualla Mukadder'in hedefi İstanbul Radyosunda görev almaktı ve bu hedefine 23 Ekim 1949 gecesi verdiği ilk konserle erişti. İkinci konserini ise bir vapurda verdi. Bu konseri dinleyen, dönemin meşhur plak şirketi Sahibinin Sesi firmasının şefi Mihran bey sesini çok beğenerek Mualla Mukadder'le 3 yıllık bir anlaşma imzaladı. Sesini plaklar vasıtasıyla geniş bir kitleye duyurmasıyla, ünü doruğa erişti. En beğendiği ses sanatçıları; Safiye Ayla, Münir Nurettin Selçuk, Müzeyyen Senar, Perihan Altındağ Sözeri, Zehra Bilir ve Hamiyet Yüceses'ti. Sanat hayatı başarılarla geçen ünlü sanatçı Mualla Mukadder Atakan, 15 Eylül 1997'de hayata veda etti. Benzetme Benzetme, zayıf olan bir varlığı güçlü olan bir varlığa herhangi bir yönüyle benzetilmesidir. Bu sanat anlatıma kuvvet katmak ya da anlatılan özelliğin daha fazla olduğunu belirtmek için kullanılır. Benzetmenin dört temel ögesi vardır; benzeyen, benzetilen, benzetme yönü, benzetme edatı. Bu söz sanatında, anlatılan özellik bakımından güçsüz olan varlık ya da nesnedir. Birbirine benzetilen unsurlardan, varlıklardan özellik bakımından daha üstün, daha güçlü olan varlıktır. Birbirine benzetilen varlıklar arasındaki ortak özelliğe benzetme yönü denir. Benzetme yönü her zaman cümle içinde bulunmayabilir. Bu durumda benzetme yönünü bulabilmek için " benzeyen, benzetilene, hangi açıdan, ne özellik bakımından benzetiliyor ?" sorusu cümleye sorulur. Alınan cevap benzetme yönüdür. "Bu sanatta benzeyen ile benzetilen arasında bir ilgi kurabilmek için bazen "gibi, göre, kadar vb..." edatlar kullanılır. Bunlara benzetme edatı denir." Cemre'nin altın gibi sarı saçları vardır. Benzeyen : Saçları Benzetilen : Altın Benzetme yönü : Sarı Benzetme edatÄ± : Gibi AÄŸ topolojisi Ağ topolojisi, bir bilgisayar ağının çeşitli öğelerinin (bağlantılar, düğümler vb.) düzenlenmesidir. Temelde bir ağın topolojik yapısı fiziksel veya mantıksal olarak tasvir edilebilir. Fiziksel topoloji, bir ağın çeşitli bileşenlerini, aygıt konumu ve kablo kurulumu da dahil olmak üzere yerleştirirken, mantıksal topoloji; fiziksel tasarımından bağımsız olarak, verilerin bir ağ içinde nasıl aktığını gösterir. Düğümler arasındaki uzaklıklar, fiziksel bağlantılar, iletim oranları veya sinyal türleri iki ağ arasında farklılık gösterebilir ancak kullandıkları topolojileri aynı olabilir. Buna bir örnek, bir yerel alan ağıdır (LAN). LAN'daki herhangi bir düğüm ağdaki diğer aygıtlara bir veya daha fazla fiziksel bağlantı içerir. Bu bağlantıları grafiksel olarak haritalamak, ağın fiziksel topolojisini tanımlamak için kullanılabilecek bir şekil geliştirir. Bununla beraber bileşenler arasında veri akışının haritalandırılması ise, ağın mantıksal topolojisini belirler. Host üzerinde 1 bilgisayar aktiftir. Bir bilgisayar ağa bilgi göndermek için hattın boş olup olmadığını bilmelidir. Eğer hat boşsa veri hatta gönderilir. Katmanlar arası iletişim ile veri aktarımı yapılır. Eğer aynı anda gönderim olursa bir dizi gönderilmiş gibi olacaktır ve bilgisayarlar bu diziyi yanlış bilgi gönderimi gibi algılayacaklardır. Buna Collusion Detection denir. Topoloji görsel bir şekil ya da bir ağın yapısı olarak düşünülebilir. Bu şekil bilgisayar ağındaki beliren fiziksel dizaynlarla örtüşmez. Bir evdeki bilgisayarlar bir çember şeklinde kurulabilir ama bu onun çember topolojiyi yansıttığı anlamına gelmez Herhangi bir belirli ağ yalnızca fiziksel ve mantıksal bağlantıların yapılandırılmasındaki grafiksel haritalarla notların arasının oluşturduğu bütünle son şeklini alır. Ağ topolojisi çalışması grafik teorisini kullanır. Notlar arasındaki uzaklıklar, fiziksel bağlantı noktaları, yürütme değerleri ve sinyal çeşitleri iki ağ arasında farklılık gösterebilir ve yine de bu iki ağın topolojisi tanımlanabilir. Token isimli bir bilgi ağda dolaşır. Token'a sahip bilgisayar veri gönderme hakkına sahiptir. Buradaki standart IEEE 802.5 standardıdır. Burada gerçekleşen işlemler Data Link Layer'da gerçekleşir. Narryer Granit Dağlık Bölge Narryer Granit Dağlık Bölge Batı Avustralya'da toplamdaki 3,6 Ga'lık kitlesi olan; tektonik olarak aralanmış ve granitin çok biçimli karışımından, magnezyum ve demir oranı yüksek kaya kitlelerinin sokulmalarından ve başkalaşıma uğramış çökelti kayalarından 3,3 Ga'lık kısmı oluşmuş bir coğrafya kesimidir. Hazan Mevsimi: Bir PanayÄ±r Hikayesi Hazan Mevsimi: Bir Panayır Hikayesi, 2007 Türkiye yapımı Mehmet Eryılmaz filmidir. Yönetmenin ilk uzun metrajlı filmidir. Türkiye'de 29 Şubat 2008'de gösterime girdi. Yol işçisi Cemal'le panayırlarda şarkıcılık yapan Nurşen'in aşk hikâyesini anlatır. Dört ayrı panayırda çekilen filmde profesyonel oyuncuların yanında, gerçek panayır çalışanları da rol aldı. Cemal (Fatih Al) panayırın yakınlarındaki bir inşaatta çalışır. Bir gün gittiği panayırda şarkıcılık yapan Nurşen'le (Zümrüt Erkin) tanışır. Aralarında zamanla bir aşk doğar. Bu arada Cemal inşaattaki problemler, Nurşen ise kendisine ilgi duyan Kumarcı Ali'nin (Erol Babaoğlu) baskısı nedeniyle huzursuzdur. Cemal'le Nurşen birlikte bir hayat kurmayı hayal etseler de bunu gerçekleştirmek, ikisi de bir yerlerde kök salamamış bu iki insan için kolay olmayacaktır. KÄ±tasal kabuk Kıtasal kabuk kıtaları oluşturan granit, çökelti ve başkalaşım kayaçlarından ve Kıta sahanlığı olarak bilinen ve kıta kıyılarına yakın sığ deniz yatağı sahalarının oluşturduğu katmandır. Alopesi areata Alopesi areata (Latince: "Alopecia areata") ya da halk arasındaki adıyla saçkıran ya da kılkıran hastalığı, saçlı deri, sakal bölgesi, kaşlar, kirpikler ve diğer vücut kıllarının, belli bir belirti olmaksızın, tüm vücuda yayılmış bir biçimde dökülmesiyle kendini gösteren bir hastalıktır. Hastalığın sık yinelemesi ve nasıl seyredeceğinin bilinmemesi nedeniyle hastaların yaşam kalitelerini etkilemesi olasıdır. Hastalığın nedenleri olarak genetik, psikolojik stresler, hücresel ve humoral bağışıklık, endokrin, bulaşıcı ve sinirsel etkenlerin rolü olduğu öne sürülmekle birlikte, altta yatan neden tam olarak bilinmemektedir. Özellikle Stres altında, otoimmun hastalıklarda veya androjen, testosteron benzeri hormonların baskılaması sonucunda agresifleşen bağışıklık sistemi kendi hücrelerini yabancı olarak görüp bu hücrelerle savaşmaya başlar. Bu durumda kıl kökleri etrafında bulunan lenfosit denen hücreler sitokin diye adlandırılan kimyasallar salgılarlar ve bu da saçlarda dökülmeye neden olur. Tüm dünyada sıklıkla görülen bir hastalıktır. Normal nüfusta %0.1 oranında gözlenirken, dermatoloji polikliniğine başvuran hastaların yaklaşık %1-2'sinde görülür. Kadın ve erkekte eşit oranda görülebilir. Irk, cins ve yaş ayırımı yapmadan herkeste görülebilir. Ancak hastalar çoğunlukla genç erişkinlerdir. Hastaların %60'ı ilk atağı 20 yaş altında geçirirler. Hastalıkta saçlar dökülür, çünkü etkilenen bireylerin kıl folikülleri, bağışıklık sistemi tarafından hastanın kendisinin olarak tanınmaz ve yabancı olarak algılanarak reddedilir (özbağışıklık). Bunun neden olduğu, neden yalnızca belli bölgelerin etkilendiği ve kılların yeniden neden büyüdüğü bilinmemektedir. Alopesi areatalı bir hastada tiroid hastalığı, şeker hastalığı, vitiligo (deride beyaz yamalar), ve Addison hastalığı gibi öbür özbağışıklık hastalıklarının gelişimi sağlıklı birine göre daha yüksek orandadır. Hastalık bulaşıcı değildir, vitamin eksikliği ile ya da beslenme alışkanlıklarıyla ilgili değildir. Gerilim, stres, özellikle matem, ayrılma ve kazalar gibi olaylar bazen hastalık için tetikleyici olabilir. Alopesi areataída tedavinin planlanmasında her hasta için uygun tedavinin saptanması, öncelikli olarak söz konusu bu hastalığa ait özgeçmişinin, hastalığın tedavili veya tedavisiz olarak nasıl bir seyir göstermekte olduğunun ve özellikle tiroid hastalığı, atopik yapı ve doğumsal anomaliler (Down sendromu) gibi olumsuz prognostik parametrelerin eşlik edip etmediğinin dikkate alınmasıyla mümkündür. İkinci aşamada en uygun semptomatik uygulamanın seçilmesi söz konusudur ki burada klinik kaybın niteliği (alopecia areata reticularis, diffusa, ve niceliğinin saçlı derinin %50'sinden az veya fazla kayıp olması) saptanmasıyla hastalığın evresinin histopatolojik olarak değerlendirilmesi yer alır. Hastalığın hafif derecede seyrettiği erken dönemdeki hastalarda tedaviye gerek yoktur, onların saçları herhangi bir şey yapmadan tekrar geri gelir. Hastalığın seyrini değiştiremese de bazı tedaviler saç büyümesini artırabilir. Hastalığın kendisi fiziksel sağlığı kötü yönde etkilemezken ciddi riskler taşıyan tedavilerden kaçınılmalıdır. Düğmeli domuz Düğmeli domuz ("Phacochoerus africanus"), domuzgiller familyasından Afrika'da yaşayan bir yaban domuzu türü. Şebinkarahisar Atatürk Evi Müzesi Şebinkarahisar Atatürk Evi Müzesi, Mustafa Kemal Atatürk’ün 11 Ekim 1924’te Şebinkarahisar’ı ziyareti esnasında bir gece kaldığı geleneksel Şebinkarahisar evlerindendir. Evin gerçek sahibi Tüfekçizade Mustafa Ertem’dir. İlçenin merkezinde bulunan ev ahşaptan yapılma olup iki kattan oluşan sade bir binadır. Evin iki yana eğimli çatısının altında köşk odası vardır, evin önü çıkmalı üçgen alınlıklıdır, mahalli yapı malzemesi kullanılmıştır, 10 adet taş basamaklı merdivenin bulunduğu ana giriş kısmından iki kanatlı ahşap bir kapı ile içeri girilmektedir. İkinci katın üzerinde yarım kat halindeki ön cepheden görünmeyen çatı katı mevcuttur. Bu çatı katına da ikinci kattan dönerli ahşap bir merdivenle çıkılmaktadır. Bu ev daha sonra Maliye tarafından istimlâk edilmiş ve Karayolları Genel Müdürlüğü tarafından “100. yıl Kutlama” programı dahilinde tahsis edilen 3 Milyon TL harcama yapılarak tamiri ve yenilenmesiyle Şebinkarahisar Atatürk Evi Müzesi olduktan sonra 1932 senesinde evin içerisinde yapılan çeşitli çalışmalar sonucu ev o tarihlerdeki aslına uygun şekilde düzenlenip, döşenmiştir. 11 Ekim 1982 tarihinde Atatürk’ün Şebinkarahisar’a gelişinin 58. yıldönümünde “Atatürk Evi ve Müzesi” olarak ziyarete açılmıştır. Maliye ve Gümrük Bakanlığı Milli Emlak Genel Müdürlüğünün 02 Mayıs 1986 gün ve 3121-749/16781 sayılı yazısıyla mülkiyeti Hazineye ait olan bu yapının Kültür ve Turizm Bakanlığında olan tahsisi kaldırılarak, Şebinkarahisar Belediyesi'ne tahsis edilmiştir. Müze’de Atatürk’ün ve yaverinin kaldığı odadaki yataklar, çalışma masası, koltuk ve sandalyeler, kanepeler, piyano o günkü hali ile ve diğer tarihi nitelikleri olan bazı eşyalarla yöresel etnografik çeşitli eserler sergilenmektedir. Ayrıca Müze içerisinde 500 kitaplık bir Atatürk Kütüphanesi ve resimlerle Atatürk Köşesi de yer almaktadır. Teknik ve uzman elemanı olmayan müzenin, haftanın belirli günleri belediyece görevlendirilmiş memurlarca açık tutulmaya çalışılmaktadır. John Denver John Denver, (d. 11 Aralık 1943 - ö. 12 Ekim 1997) sanat hayatında birçok başarıya imza atan bir Amerikan Halk Müziği sanatçısı. Çıkardığı onlarca albümünün içinde, konser kayıtları içerikli albümleri de bulunmaktadır. Asıl adı Henry John Deutschendorf jr. olan sanatçı 31. Aralık 1943 Roswell (New Mexico)'de doğdu. Babası Henry John Deutschendorf sr. Airforce bazında savaş uçağı pilotu olarak çalışıyordu. Babasının mesleği gereği birçok kez taşınmak zorunda kalan Henry John Deutschendorf jr. Tucson'a yerleştiklerinde 11 yaşında Gibson markalı bir gitarla gitar çalmaya başladı. Kilise korolarında şarkılar söyleyip, aynı zamanda rock müzik gruplarında gitaristlik yapıyordu. Texas'taki Lubbock üniversitesinde mimarlık okurken ilk kez sahneye çıkan sanatçı karşılaştığı ilgiden o kadar memnun kalmıştı ki, sanatçı camiasına ilk adımını atabilmek için üniversiteyi bırakıp Los Angeles'a yerleşti.Los Angeles'ta mimarlık ta yapan Henry John Deutschendorf, aynı zamanda yine kulüplerde çalıyordu. Deutschendorf ismi Amerikalılar için söylenmesi zor olduğu için Denver soyismini aldı. Kulüplerde bir süre çaldıktan sonra, daha yükseklere gelme çabalarına bir de yarışma katan John Denver, 4 Temmuz 1965 günü 250 kişinin de katıldığı yarışmada kazanan üç kişi arasında yer alıp Chad Mitchell Trio grubunda artık resmi olarak çalışmaya başlamıştır. Denver'in de gruba katılmasıyla birlikte grup ismini degiştirip Denver, Boise and Johnson yapmıştır. Ann Martel'le 1967 yılında evlenen Denver, iki yıl sonra grup dağılınca karısıyla birlikte Rocky Dağları'na yerlesti. 1969 yılında RCA plakfirmasıyla anlaşma imzalayan John Denver ilk albümünü Rhymes And Reasons ismiyla satışa sürmüştür, fakat çok az satan kasetteki Leaving On A Jet Plane isimli parçayı sonradan seslendiren Peter,Paul and Mary tarafından listebaşı yapmıştır. 1970 yılında çıkan Take Me To Tomorrow ve Whose Garden Was This? albümleri beğeni almıştır ama 1971 yılında çıkardğı bir sonraki albümü Poems, Prayers, Promises ve ilk Single albümü Take Me Home, Country Roads kadar tutulmamıştır. Çıkarmış olduğu ilk singleiyle tüm dünyada çok sevilmeye başlanmış, ve bu singleiyle Platin ödülü kazanmıştır.1972 yılında çıkardığı Aerie albümüyle söz-müzik bestecisi olarak tanınmaya baslamıştır. John Denver's Greatest Hits albümü 1973 yılında çıkmıştır, ve iki sene boyunca dünya listelerinden düşmemiştir.John Denver'in bu ardı arkası kesilmeyen başarılarının üzerine BBC 6 sezonluk John Denver Show düzenlemiştir, ve bunun sunumunu John Denver,Bill ve Taffy Danoff üstlenmişlerdir. Daha sonraki yıllarda Rocky Mountain High, Sunshine On My Shoulders, Thank God I'm A Country Boy ve Calypso şarkılarıyla en çok dinlenenler arasında yer almaya devam etmiştir.Back Home Again albümüyle 1974 yılında en çok satan sanatçı olarak "Entertainer of the Year" ve "Song of the Year" ödüllerine layık görülmüştür. Bu albümle Country Müzik Akademisi tarafından en iyi şarkıcı seçilmiştir. Müzikle ilgili aktivitelerinin yanı sıra oyunculuk alanında da aktif olan sanatçı 1977 yılında "oh God" adlı filmde ve 1987 yılında "Foxfire" adlı filmde başrol üstlenmiştir. Dünyaca ünlü Grammy Ödülleri'nde de 5 kez sunuculuk yapmıştır. 1983 yılında eşi Ann'den ayrılmıştır. 1995 yılının Şubat ayında New York'taki Sony-Music stüdyolarında iki saatlik albüm kayıtlarına geçen canlı bir konser veren Denver, bu konserde James Burton isimli dünyaca ünlü gitaristle ve yine dünyaca ünlü Jim Horn'la çalışmıştır. John Denver 30 yıllık müzik hayatında pek çok başarılara imza atmıştır.. Rutan 61 Long EZ model uçağını kendisi kullanırken Kalifornia'da Monterey Bay denizinin üstünde uçağı düşüren John Denver, bu kazada can vermiştir.Daha önceleri aşırı alkol nedeniyle elinden sürücü ehliyeti de alınan John Denver'in elinden uçak lisansı da alınmıştır.Bu kazayı,elinde lisansı olmadan yapmıştır.Denver uçaktaki benzin tanklarından biri boşalınca diğer tankı aktif hale getirmeyi unutunca uçak havada stop edip denize düşmüştür.Yapılan otopsi sonucunda Denver'in uçağı kullanırken alkol ya da uyuşturucu etkisi altında olmadığı ortaya çıkmıştır. Denver bugüne kadar 50 milyondan fazla albüm satmıştır.2005 yılında Country Music Hall of Fame tarafından Halk müziğinin en yüksek ödülüne layık görülmüştür. 2007 yılında Colorado Parlamentosu John Denver'in Rocky Mountain High şarkısını ikinci marşı olarak seçmiştir. Glacier Millî Parkı (Amerika Birleşik Devletleri) Glacier Ulusal Parkı, Amerika Birleşik Devletler'in Montana eyaletinin batısında bulunan Kalispell şehri yakınında 41.101 km² yüzölçümünü kapsayan ve Kanada'nın Alberta ve Britanya Kolumbiyası eyaletleri ile uluslararası devlet sınırlarından güneye uzanan 11 Ekim 1910'da kurulmuş olan ve ABD Ulusal Park Hizmeti tarafından idare edilen bir millî park'tır. Bu bakir, insan eli girip bozulmamış çevre sistemi, "Kuzey Amerika Kıtası'nın Çevre Sistemi'nin Tacı" adı verilen ve koruma altında bulunan 41.000 km²'lik bir arazi bölgesinin içinde çok çekici bir dikkat merkezini oluşturmaktadır. Bu ulusal park Montana eyaletinin kuzey-batısında bulunmakta, Rocky Dağları sisteminin bir kısmı olan dağlık bir arazi olarak Kanada-Birleşik Devletler devlet sınırına kadar uzanmaktadır. Glacier Ulusal Park'in kuzeyinde Kanada'da Alberta eyaletinde bulunan Kanada Ulusal Parkı olarak kurulup idare edilmekte olan Waterton Gölleri Ulusal Parkı bulunmaktadır. Yine bu Amerikan ulusal parkı Kanada'da Britanya Kolumbiyası eyaletinde bulunan Flathead Ulusal Ormanı ve Akamina-Kishinena Eyalet Parkı'na sınır komşusudur. Ayni zamanda doğu yönünden Amerikan Glacier Ulusal Parkı Kanada'daki "Pieds-Noire Kizilderili Rezervi"'ne ve "Lewis ve Clark Ulusal Ormanı'na sınırdır. ABD ile Kanada ulusal parkları olan Glacier ve Waterton 1932'da beri Waterton-Glacier Uluslararası Barış Parkı olarak bilinmektedir. Bu birleşik park dünyada ilk "Uluslararası Barış Parkı"dır. Birleşmiş Milletler organizasyonu her iki parkı 1976'da Biyoküre Rezervi olarak kabul etti. 1995'te itibaren de bu iki ulusal park birlikte barış parkı ismiyle UNESCO Dünya Mirasları listesine kabul edilmişlerdir. Glacier Ulusal Parkı çok dağlık arazide bulunduğu için ABD'den erişmesi çok güçlük doğurmaktadır. Montana eyaletinde bu ulusal parka yakın büyükçe bir yerleşke bulunmamakta ve en büyük yakın yerleşke ufak bir kent olan (nüfusu 15.000 kadar) Kalispell, Montana'dır. Halbuki kuzeyden bu arazilere daha kolayca ulaşım imkanı bulunmaktadır. Amerikan Glacier Ulusal Parkına en yakın 100.000 nüfustan büyük nüfuslu kent Kanada Calgary şehri olup Montana kentlerinden hem çok daha büyük hem de daha yakındır... Nicky Grist Nicky Grist (d. 1 Kasım 1961, Ebbw Vale), Galli co-pilot. 1997 yılına kadar Dünya Ralli Şampiyonası'nda Arwin Shcwarz ve Juha Kankunen gibi pilotlara co-pilotluk yapmıştır. Daha sonra Colin McRae'nin co-pilotu olmuştur. 2002'de görevini bıraktıysa da, Colin McRae'in 2005'te Skoda ve 2006 Türkiye Rallisi'nde Sebastien Loeb'in yerine Citroen'de yarışması sırasında kendisine co-pilotluk yapmıştır. Yambol (anlam ayrımı) Real (hipermarket) Real SB-Warenhaus GmbH, merkezi Almanya'nın Mönchengladbach kentinde bulunan bir perakende gıda maddeleri marketler zincirini oluşturan şirkettir. 10 Ağustos 1994 tarihinde Alman perakende şirketi Metro Group bünyesinde kurulmuştur. Avrupa çapında yüzlerce self servis sistemiyle çalışan mağazaları bulunur. Real gıda maddelerinin yanı sıra ev eşyaları, elektronik aletler, kitaplar, medya ürünleri, kırtasiye, spor malzemeleri gibi ürünlerle Türkiye dahil olmak üzere dünyanın birçok ülkesinde şubeler açmıştır. Mağazaları içinde otomatik olarak fiyat söyleyen elektronik cihazlarla donatılmıştır. Ürünlerin üzerine yapıştırılan gizli etiketler sayesinde kasalardan geçmeyen ürünlerin alarm vermesi sayesinde ürünlerin çalınmasının engellenmesi şeklindeki pilot projenin ilk denendiği kuruluşlardan biridir. Türkiye'deki merkez ofisini 1997 yılında İstanbul'da kuran Real, İstanbul (Kartal, Beylikdüzü, Ümraniye, Fulya, Bayrampaşa), Ankara (Bilkent ve Etlik), Kocaeli (İzmit, Gebze), Adana, Konya ve Antalya illerinde toplam 12 mağazası ile hizmet verdi. Alman perakende şirketi Metro, Ocak 2014 tarihinde Real Türkiye'yi Hacı Duran Beğendik'e sattı. Yaklaşık 1,800 kişiyi istihdam eden Real Türkiye 2012/13 mali yılında 256 milyon euro ciro elde etti.2017 yılında Real Türkiye iflas etti. Real, 1992 yılında Divi, Basar, Continent, Esbella ve Real-Kauf gibi küçük markaların satın alınarak tek bir marka haline dönüştürülmesi sonucu kuruldu. Daha sonra bu gruba Massa, Massa-Mobil, Meister, BLV, Huma und Suma gibi markalar da dahil edildi. Gruba dahil edilecek her kuruluşun son 10 yılda başarılı olması şartı vardı. 1999 yılından itibaren Real ekonomideki yüksek çıkışıyla şube ve çalışan sayısını yükselterek Almanya ve dünya çapında şubeler açmaya başladı. Real SB-Warenhaus GmbH merkezi Düsseldorf'ta bulunan ve sadece Almanya'da 350 adet satış mağazası bulunan Metro Group'un yan kuruluşlarından birisidir. 2007 yılı rakamlarıyla Real'in Polonya'da 50, Romanya'da 14,Rusya'da 10 şubesi vardır. 2004 yılında Romanya'da açtığı mağazalarda 12.600 işçisiyle toplamda 2,8 milyar Euro ciro yapmıştır. 2006 yılında Amerika'da açtığı mağaza sayısı 85'i bulmuştur. Real'in kardeş kuruluşu olan Extra ile birlikte 35.000'i Almanya'da olmak üzere toplamda 45.000 çalışanı vardır. Bede Bede (672/673 - 25 Mayıs 735) (İngilizce: Bede, Beda veya Baeda), Anglosakson dünyasının ilk tarih yazarı, teolog, tarihçi ve kronolog. Jarrow, Northumbria'da doğduğu kabul edilir. Batılı kaynaklarda çoğunlukla Aziz Muhterem Bede (İng: "Saint Bede the Venerable") olarak geçer. Hristiyanlıkta her yıl 25 Mayıs, "Aziz Bede Günü" olarak kutlanır. Bede'nin en önemli yapıtı ""Historia Ecclesiastica Gentis Anglorum""dur ("Anglus Halkının Kilisevî Tarihi"). Bu kitap, Anglosakson kabilelerin Hristiyanlığa geçişlerini anlatan önemli bir yapıttır. Türk Telekom (basketbol takımı) Türk Telekom, 1954 yılında kurulan Türk Telekom Gençlik ve Spor Kulübü'ne bağlı olarak 1991'de oluşturulan ve BSL'nde mücadele eden Ankara'nın basketbol takımı. Maçlarını 2010 FIBA Dünya Basketbol Şampiyonası için yapılan Ankara Arena'da oynamaktadır. Takma ismi Mavi Kaplanlar renkleri mavi-beyazdır. 1954 yılında PTT adı ile kurulan kulüp basketbol şubesini 1991 yılında açmış ve günümüzü kadar da ayakta kalmıştır. Kulüp 1996 yılında adını Türk Telekom PTT olarak değiştirmiş ve bugünkü renklerini belirlemiştir.1998 yılında ise ismini son kez değiştirilmiş ve Türk Telekom olarak belirlenmiştir. 5 kez Türkiye Kupası finali oynayan ekip 1 kez kupayı kazandı. Cumhurbaşkanlığı Kupası finaline 3 kez çıkarken 2 kez bu kupayı müzesine götürdü. 1993-94 sezonunda normal sezonu birinci sırada tamamladı. 1996-97 ve 2007-08 sezonlarında play-off finalinde mücadele etti. 4 kez Koraç Kupası'nda, 2 kez Saporta Kupası'nda ve 2 kez de FIBA CUP'ta yer aldı. Takım, FIBA CUP'ta 2006-07 sezonunda çeyrek finalde oynadı. Son güncelleme: 1 Aralık 2014 Atatürk, Bornova Atatürk , İzmir'in Bornova ilçesine bağlı bir mahalle. İdari sınırlarına bakıldığında güneyinde Kazım Dirik, doğusunda Kızılay, kuzeyinde ise İnönü mahalleleri bulunur. Son yıllarda çağdaş ve mimari yapılaşmaya sahne olmuştur. Evleri genellikle üç-dört katlı ve bahçelidir. Zemini kayalıktır. Geniş caddeleri ve birbirini kesen sokakları bulunmaktadır. Homolog kromozom Homolog kromozom, biri anneden biri babadan gelen şekil ve büyüklük bakımından aynı, aynı karaktere etki eden kromozomlardır. Gen dizilişleri genelde farklı olabildiği gibi aynı da olabilir. Mayoz bölünme sırasında tetrat, sinaps ve crossing-over homolog kromozomlar arasında görülür. Sinaps, mayoz bölünme sırasında homolog kromozomların birbirine sarılması olayıdır. Tetrat, sinaps ile birbirine sarılmış dört kromatit, iki homolog kromozomdan meydana gelen yapıdır. Crossing-over ise homolog kromozomların sinaps görülen yerlerinde olan gen değişimidir ve çeşitliliğin temelini oluşturur. Her mayozda bir adet tetrat oluşur. I Get Lonely I Get Lonely, Amerikan R&B şarkıcısı Janet Jackson'ın 1997 çıkışlı The Velvet Rope adlı albümünden çıkan üçüncü teklidir. Şarkının videosu bir konser salonunda geçer. Şarkının sonradan Blackstreet ile düeti işlenmiştir. Şarkı, her ne kadar özgün olarak düetsiz olarak kaydedilmiş olsa da, tekli olarak yayınlanırken, "BLACKstreet" grubu tarafından yeniden düzenlenmiş ve bu haliyle yayınlanmıştır. Şarkının bu sürümüne bir de klip çekilmiştir. Şarkı ABD listelerinde hızlı bir şekilde yükselerek üç numaraya kadar çıkmıştır. Şarkının video-klibi Paul Hunter tarafından çekilmiştir. Video, çeşitli müzik kanalları aracılığıyla Mart 1998'de yayınlanmıştır. Bunun dışında şarkının albüm sürümü, "All for You" DVD'sinde bulunmaktadır. Nexenta OS Nexenta OS OpenSolaris projesi ile Oracle firmasının Solaris'in kaynak kodlarını açmasından sonra ortaya çıkan OpenSolaris dağıtımıdır. Nexenta OS, Solaris (SunOS) çekirdeğine sahiptir. Nexenta OS, Ubuntu dağıtımını temel alır. Projenin asıl amacı Ubuntu Linux dağıtımının Solaris çekirdeğine sahip bir sürümünün çıkartılmasına yönelikti. Bu amaç ile çıkılan yol başarılı oldu ve ortaya Nexenta OS çıktı. Nexenta OS'un diğer adı Ubuntu Solaris'dir. Bunun sebebi Ubuntu ile aynı olması ve tek farkın çekirdekten gelmesidir. Varsayılan masaüstü ortamı Gnome olmasına karşın KDE ve XFCE masaüstü ortamları da depodan kurulabilir. Sürüm 1.0, 11 Şubat 2008 tarihinde çıkmıştır. Ubuntu bir GNU/Linux dağıtımı olup, Linux çekirdeği ile gelmektedir. Nexenta OS ise Solaris çekirdeği ile gelmektedir. Aradaki fark çekirdek farkıdır. Linux ve Solaris çekirdekleri Açık kaynak kodlu olan ve özgürce dağıtılan 2 ayrı unix temelli çekirdektir. Son kullanıcı açısından arada bir fark görünmese bile çekirdek ile işiniz olduğunda komutların farklı olduğunu göreceksiniz. Solaris çekirdeği tıpkı Linux ve BSD çekirdekleri gibi Unix mimarisine sahip ancak Linux ve BSD komutları, Solaris çekirdeğini kullanan bir dağıtımda geçerli değil. Örneğin programları kaynak koddan derlemek için ./configure / make / make install yolu işlemiyor. Solaris çekirdeğinin büyük kısmı Java programlama dili temel alınarak yazılmıştır. Özellikle java uygulamalarını çalıştırmada çok daha kararlıdır. Solaris çekirdeği, Linux çekirdeğinden daha eski bir çekirdek ancak yıllarca kaynak kodu kapalı olduğu için Sun Microsystems firmasının tekelinde kaldı, bu nedenle Linux kadar yaygınlaşamadı. Şu an hemen hemen tüm masaüstü ortamlarını kullanabileceğiniz Solaris dağıtımları mevcuttur. Donanım tanıma konusunda da Linux kadar yetenekli değil ancak Linux için yazılmış sürücülerin çekirdeğe entegre edilmesiyle birlikte bu sorunda çözülmeye başlandı. Kurulumu oldukça kolay olan Nexenta OS; kurulum kolaylığında Windows Vista, SuSe, Mandriva, Fedora Core ve Ubuntu gibi kolay kurulum ile ün yapmış işletim sistemleriyle rekabet etmektedir. Kurulum için CD versiyonunda önce işletim sisteminin canlı cd olarak açılması gerekir. Bundan sonra kurulum sadece "install" simgesine tıklayıp birkaç ileri düğmesine basmaktan ibarettir. Kurulum sırasında işletim sistemi üzerinde istediğiniz her şeyi yapabilirsiniz, ancak değişiklikler yeni kurduğunuz sisteme aktarılmamaktadır. Kullanışlılık üzerine odaklanılmış bir dağıtım olan Nexenta OS da çok sayıda değişik kullanım özelliği bulunmaktadır. Debian'ın APT (Advanced Package Tool) paket sistemini kullanan Nexenta OS, kaynak listenizi (sources list) de genişletmeniz halinde 23 binden fazla paketi internetten indirip kurmaya hazırdır. Apt programının görsel arayüzü olan Synaptic ile Nexenta OS depolarından istediğiniz paketi arayıp kurabilirsiniz. İstediğiniz bir paketi seçtiğiniz zaman onun çalışması için gerekli tüm diğer paketleri/bağımlılıkları kendiliğinden seçilip yüklenecektir. Nexenta OS paket deposunda yaklaşık 12.000 paket bulunmaktadır. Go Deep Go Deep, Amerikan R&B şarkıcısı Janet Jackson'ın 1997 çıkışlı The Velvet Rope adlı albümünden çıkan dördüncü teklidir. Şarkı Virgin Records tarafından yayınlanmıştır. Şarkı bir dans kaydı olarak, I Get Lonely'i izleyen dönemde yayınlanmıştır. Şarkı, ABD'de resmi olarak yayımlanmadığı için Billboard Hot 100 listesine girememiştir. VH1 yöneticileri, "VH1 Moda Ödülleri" gecesi için Jackson'ı bu şarkıyı söylemesi için davet göndermiş, Jackson ise bunu kabul etmiş ancak gecede bu şarkıyı söylemek yerine albümde hiç yayınlanmamış olan "What About"u söylemiştir. Bu nedenle çoğu hayranı, bu şarkının bir sonraki tekli olacağını düşünmüştür. Şarkının videosu, ailesinin evden ayrıldığı bir sırada evinin dans pistine döndüğünü gören, ama sonradan bunun rüya olduğunu anlayan, Janet Jackson hayranı bir genci işler. You (Janet Jackson şarkısı) You, Amerikalı R&B şarkıcısı Janet Jackson'ın 1997 çıkışlı The Velvet Rope adlı albümünden çıkan beşinci teklidir. Şarkı Virgin Records aracılığıyla 28 Eylül 1998'de çıkmıştır You, "War"'ın 1972 hiti, "The Cisco Kid"den örnekler barındırmaktadır. Şarkı, Güney Afrika'da hiçbir zaman yayınlanmadığı gibi, bu teklinin B yüzünde "Accept Me" adlı şarkı bulunmaktadır. Çoğu kişiye göre, "You", ağabeyi ile düeti Scream'den sonra Janet Jackson'ın ağabeyi Michael Jackson'a hayıflanmaktadır. Ancak bu iddiaların ardından Janet Jackson bir demeçte, "şarkının sadece kendisi için yazıldığını" belirtmiştir. Every Time (Janet Jackson şarkısı) Every Time, Amerikan R&B şarkıcısı Janet Jackson'ın 1997 çıkışlı The Velvet Rope adlı albümünden çıkan altıncı teklidir. Şarkı baştan sona, Again adlı parçası gibi piyano içerir. Şarkının videosunda sanatçı su dolu koridorlarda görünmektedir. Şarkı, Jackson'ın "acı çekmesine rağmen tekrar sevmekten korkması" konsepti üzerinde durulmuştur. Şarkı, dünyada girdiği tüm listeler arasında İngiltere R&B listesiyle en fazla on üç numara elde edebilmiştir. Şarkı ayrıca ABD'de düşük çaplı bir etki uyandırmıştır. Bunun dışında şarkı 2001 ve 2004'teki video-klip kolkeksiyonlarına dahil edilmiştir. Şarkının videosu, İsviçre’nin Graubünden kantonundaki Vals kasabasında yer alan ve o zaman yeni açılmış olan Therme Vals hotel/kaplıca binasında çekildi. Algeciras EmirliÄŸi Algeciras Emirliği, İspanya'nın Endülüs döneminde halifeliğin parçalanması sonucu kurulmuş Tavaif-ül Mülk devletçiklerinden biridir. Etlik, Keçiören (mahalle) Etlik, Ankara'nın Keçiören ilçesine bağlı kendiyle aynı adlı semtte bulunan bir mahalledir. Keçiören Kaymakamlığı verilerine göre nüfusu 36.127 kişidir. Etlik ve General Dr. Tevfik Sağlam Caddeleri etrafında yerleşmiş olan mahallenin sınırları içerisinde özel Etlik Lokman Hekim Hastanesi bulunmaktadır. Keçiören Kaymakamlığı/Muhtarlıklar Almeria EmirliÄŸi Almeria Emirliği, İspanya'nın Endülüs döneminde halifeliğin parçalanması sonucu kurulmuş Tavaif-ül Mülk devletçiklerinden biridir. Şehir Córdoba'lı III. Abdurrahman tarafından المرية (Al Mariyat) "Denizin Aynası" adı ile kurulmuştur. 955 yılında kurulan şehir, Akdeniz'deki savunmayı geliştirmek amacıyla önemli bir liman olarak düşünülmüştü. Şehirdeki Alcazaba, Elhamra sarayı'ndan sonra Endülüs bölgesindeki en uzun Müslüman kalesidir. Tayfalar döneminde (1011-1104) şehri Ceyranlar yönetmiştir. Ceyranlar 1012'de Kurtuba halifesinden bağımsızlığını ilan etmiştir. Ancak 1038 yılına kadar şehir Kurtuba'ya özerk olarak bağlı kalmıştır. Bu hanedan aynı zamanda Cartegana şehrini de yönetmiştir. Murabıtlar tarafından ele geçirdi 1091, Muvahhidler tarafından ele geçirdi (1147-1230), Gırnata Sultanlığı (Nasrid Sultanlığı) hakimiyetine girdi. (1230) 1038-1041 yılları arası Valensiya Tayfa Emirliği vassalı kalmıştır. Kasım 1091'de Murabıtlar hakimiyetine girdi. 1145'te Muvahhidler hakimiyetine girdi. 1248'te Kastilya Krallığı'nın hakimiyetine girdi. DÃ¶rttebirlik Betimsel istatistik içinde, bir dörttebirlik sıralanmış bir veri setini dört eşit parçaya bölen ve böylece her bir bölünen parçanın anakütle veya örneklem verilerinin 1/4ini kapsadığı, üç tane özetleme değeridir. "Çeyreklik" olarak da isimlendirilmektedir. BÃ¶ylece Üçüncü dörttebirlik ile birinci dörttebirlik arasındaki fark bir yayılım ölçüsü olarak kullanılıp, çeyrekler açıklığı veya "dörttebirlikler açıklığı"' diye anılır. Önce veriler sıralama düzenine koyulur ve sıralanmış her bir veriye bir sıra numarası verilir. Sonra "dörttebirlik" bulmak için iki genel aşama vardır: Eğer sıralanan verilerin sayısı tam dörde bölünemiyorsa, her dörttebirlik iki belirlenen sıra numarası taşıyan değerler arasında olacaktır. Ne yazıktır ki, bu arada interpolasyon ile hangi değerin bulunacağı hakkında istatistikçiler arasında bir mutabakata varılamamıştır . Dörttebirlik değerlerinin bulunması şu hesap basamakları kullanılabilinir: Dörttebirlikler için Q=4 olur; N = veri sayısıdır; eğer P=1 ise (P/Q=1/4) alt dörttebirlik; eğer P=2 ise (P/Q=2/4=1/2) medyan ve eğer P=3 ise (P/Q=3/4) üst dörttebir olur. Bu formüle göre her bir dörttebirlik için bulunan ham sıra numarası kesirli olabilir. Her bir dörttebirlik için bulunan sıra numarası kesirsiz ise hemen o sıra numarasına tekabül eden veri dörttebirlik değeri olarak bulunur. Eğer dörttebirlik sıra numarasi kesirli ise enterpolasyon yapmak gerekir: Örnek 1: Bu sefer bir diğer örneklem için gözlem sayısı 41 olsun. Bu 41 veri (N=41) sıraya dizilsin ve verilere bir sıralama düzeni verilsin yani her bir veriye sıra numarası verilsin. - Alt dörttebirlik bulmak için: - İkinci dörttebirlik yani medyan bulmak için: - Üst dorttebirlik bulmak için: Başka türlü yapılan hesaplamalarda önce medyan değeri bulunup; sonra bu değer atılıp, kalan iki taraf yine ikiye bölünmektedir. Bu türlü ortaya çıkan dörttebirlikler değişik olabilmektedir. Eğer veri değerleri gruplanmış ve çokluk dağılımları olarak verilmişler ise, enterpolasyon kullanarak alt dörttebirlik ve üst dörttebirlik bulunabilir. Alt dörttebirlik için sıralama düzeni içinde N/4 sıra numarasının içine düştüğü sınıf bulunur ve şu değerler bulunur: Sonra entrepolasyon ile ortaya çıkartılan şu formül kullanılır: burada Q1: alt dörttebirlik ve N: toplam birim sayısıdır. Üst dörttebirlik için 3N/4 sıra numarasının içine düştüğü sınıf bulunur ve şu değerler elde edilir: Entrepolasyon ile ortaya çıkartılan formül şudur: Ramayana Ramayana, (Sanskritçe, is., रामायण, rāmāyaṇa, Türkçe „Rama'nın Gelişimi“) "Mahabbarata" ile birlikte Hint yarımadasında en çok bilinen iki destandan biridir. Mahabbarata ile arasındaki fark; Mahabbarata "nesir" şeklinde, Ramayana ise "nazım" şeklinde yazıya geçirilmiştir. Bilinen en eski nüsha, Valmiki tarafından yazıya geçirilmiştir. Her ne kadar yazıya geçirildiği tarih belirsizliğini koruyorsa da, MÖ 4. ve 2. yüzyıllar arasında gerçekleştiği tahmin edilmektedir. Ramayana destanının bugün elimizdeki 7 baptan oluşan şeklini milattan önce 2. yüzyıl içinde aldığı tahmin ediliyor. Valmiki Ramayanası, 7 ayrı bap ve Sanskritçe'de beyit anlamına gelen 24.000 şlokadan oluşur. Destanın birinci ve yedinci bölümlerinin sonradan eklendiği düşünülmektedir. Rama, bu destanda Vişnu’nun yeniden cisimleşmiş hali olarak karşımıza çıkar. Diğer kitaplarda ise; kahraman, bir insanı temsil etmektedir. Yeni yazılan eserlere üslup açısından bakıldığında eski eserlerdeki mükemmellik yoktur. Ancak Ramayana’nın yeni versiyonu bu görüşün aksine mükemmel bir anlatım tarzına sahiptir. Üslup açısından da, ilk ve son kitaplar, anlatım ve lisân bakımından diğer beş kitabın edebî yetkinliğinden uzaktır. Yine de Ramayana, Mahabbarata'ya kıyasla lisân, anlatım dili ve üslup açısından daha tutarlı ve olgun bir şekil arz etmektedir. Bugüne ulaşmış her üç Ramayana yazımı, içerik olarak birbirlerinden önemli ölçüde farklılıklar taşımalarına rağmen, her üç yazım da, yedi fasıldan oluşmaktadır. Bugün, Ramayana'nın Sanskritçe, Hint yarımadasındaki yerel lisânlarda ve diğer lisânlarda çok sayıda yazımları mevcuttur. Bu yaımlardan en meşhuru, Tamilce'de 12. yüzyılda Kamban adında bir müellif tarafından yazıya geçirildiği tajhmin edilen ""Kambaramayanam""dır. Aynı destan, 16. yüzyılda Tulsidas tarafından bir kuzey-hint lisânı olan ""Avadhi"" dilinde ve ""Ramcaritamanas"" adıyla yazılmıştır. Yine ""Tholpavakuthu"" adıyla bilinen, 3000 beyiten oluşan dinî temalı bir gölge oyunu da ""Kambaramayanam"dan" esinlenmiştir. Hint kültürünün güneydoğu Asya'da yayılmasıyla birlikte Ramayana destanı da MÖ 1. yüzyılda Kamboçya, Tayland ve Cava'da başka başka şekillerde anlatıma girmiştir. Bu farklı sürümler arasında en meşhuru ise, 18. yüzyılda Siyam kralı "Phra Phutthaloetla Naphalai"'nin isteğiyle Tayca olarak yazıya geçirilen ""Ramakian""dır. Hinduizm'in üç büyük tanrısından biri olan Vişnu’nun "Prens Rama"’nın bedeninde yeniden doğduğu inancı çerçevesinde Rama'nın yaşadıklarını konu edinmiştir. Destan, antik Hint (Hindu) kültürü ve o dönemin dinî, sosyal ve siyasal yaşamı hakkında bilgiler veren bir kaynak niteliğindedir. Türkçeye Korhan Kaya tarafından çevrilen eser, İmge Kitabevi Yayınları tarafından (ISBN 975-533-362-2) 2002 yılında 304 sayfa olarak basılmıştır. Yunan destanlarında Odysseus'un Troya'dan İthaka'ya yolculuğundaki gibi Prens Rama da Hindistan'ın kuzeyinden güneyine seyahat eder ve yolculuk sonunda Seylan'a ulaşır. Tulsidas’ın yazdığı “Ramcaritamanas” Ramayana’nın Hintçe bir versiyonudur. Hindistan’da herkes tarafından bilinen bir eserdir. Hint kültürü, Güneydoğu Asya’da yayıldıktan sonra Ramayana, çok sayıda ulusal ifade ve gelişmelerin olduğu Bali, Kamboçya ve Tayland geleneklerinde de yer almıştır. Bu versiyonların en bilindik olanı Taylandlı Ramakian’dır. Bu eser, 18. yüzyılda Kral II. Rama’nın isteğiyle yazılmıştır. Kral olan babası, kızı Sita'yı Tanrı Şiva’nın yayını çekebilecek savaşçıyla evlendirmeye söz vermiştir. Rama, bu yayı çekerek kırar. Ancak Kralın ikinci karısı, kralın verdiği sözü bozarak, Rama'yı, nişanlısı Sita'yı ve Rama'nın kardeşi Lakşman'ı sürgüne gönderir. Rama ile Sita'nın aşkı, birçok zorluklarla mücadelenin ve 14 yıllık sürgünün ardından, evlilikle sonuçlanır. Bu büyük hikâye; karanlıkla aydınlığın mücadelesinde aydınlığın zaferi olarak betimlenmektedir.Ramayana Destanı, Kosala krallığının prensi Rama’nın hikâyesini anlatır. Babası Dasharatha tarafından ormana sürgün edilir ve sonra orada Lanka kralı Ravana’yı öldürür. Ayodhya kentinin kralı olan Dasharatha’nın uzun bir süre hiç çocuğu olmaz ve bunun üzerine Dasharatha, Tanrılara bir at adamaya karar verir. Sonra üç karısı, dört erkek çocuk doğurur: Rama, Bhrata ve ikiz olan Lakshmana ile Satrughana. Rama ve kardeşi Lakshmana, Rishi Vishvamitra’nın isteği üzerine kötü ruhları öldürmek için yola çıkarlar. Bu arada Videha’nın kralı Janaka, Tanrı Şiva’nın yayını germeyi başaran kişiyle kızı Sita’yı evlendireceğini söyler. Rama, bu yayı kolayca gerer ve Sita’yla evlenir. Kral Dasharatha, Rama’nın onun yerine geçeceğini söyler; ancak köle kızın söylediklerinin etkisinde kalan Rama’nın üvey annesi buna engel olur ve oğlu Bhrata’nın tahta çıkmasını ister. Kadının istediği olur ve Rama 14 yıl boyunca bir münzevi olarak yaşaması için ormana sürgün edilir. Kardeşi Lakshmana ve Sita da ona eşlik ederler. Rama, Rakşasaları ve canavarları yok ederek görevini en iyi şekilde yerine getirir. Ravana, bir hileyle Sita’yı Lanka’ya kaçırır. Bunun üzerine Rama, maymunların kralı Sugriva’dan yardım ister. Sugriva da Rama’ya yardım etmesi için Hanuman’ı görevlendirir. Hanuman, Sita’nın kaçırıldığı yere gider. Ravana, Sita’ya onu kabul etmesi karşılığında her şeyi ayaklarının altına sermeye hazırdır. Maymunlar, Lanka’ya ulaşabilmek için ada boyunca uzun bir köprü inşa ederler. Uzun süren bir mücadeleden sonra Ravana yenilir ve Sita kurtarılır. Rama ve Sita 14 yıldan sonra Ayodhya’ya dönerler ve Bhrata, krallığı Rama’ya teslim eder; ancak Rama, Sita’nın bağlılığından şüphe eder ve onu reddeder. Bunun üzerine Sita onurunu yeniden kazanmak için bir cenaze ateşi hazırlatır ve yanarak ölmeyi ister. Alevler ona dokunmaz, Rama onun doğru söylediğine inanır ve birlikte yaşamaya devam ederler. Destan eski bir şiirle sona erer. Ramayana Destanı, bize çok farklı şekillerde aktarılmıştır. Kitabın yedinci bölümü olan Uttara Kanda’nın sonradan eklendiği bilinmektedir. Bu bölümde, Sita’nın münzevi bir hayat yaşamasına rağmen ikiz çocuklarının olduğu ve nasıl gözden düştüğü anlatılmaktadır. Rama, Sita’nın oğullarını öğrenir. Sita’nın masum olduğunu bilmesine rağmen arınmasını ister. Bu yüzden tanrıların hepsi yeryüzüne inerler. Sita, tanrıların huzuruna çıkar ve Rama’dan başka hiçbir erkekle olmadığını söyler. Yemin edileceği sırada, yerin altından görkemli bir taht ortaya çıkar. Rama, Sita’yı ona geri vermesi için Toprak Ana’ya yalvarır; ama artık boşunadır. Kısa bir süre sonra Rama, oğulları Kusha ve Lava’yla birlikte yeryüzünü terk edip, Rama’nın Vişnu için yeniden cisimleneceği gökyüzüne giderler. Rama, Vişnu’nun cisimleşmiş bir hali olarak Ramayana Destanı’nın daha sonraki metinlerinde görülür. Valmiki’nin yazdığı orijinal metinde Rama, kahraman bir insanı temsil etmektedir, rahiplerin görüşlerine göre de örnek bir insandır. Sita, sadık bir eş modeli olarak kabul edilmektedir. Ramayana’da şiirsel bölümler oldukça fazladır ve üzerinde çok fazla oynamalar yapılmasına rağmen tek olma özelliğini daima korumuştur.Kaynak Ramayana; her ne kadar dünya çapında bilinen bir destan olsa da; Hindistan sınırları içinde gelenekselleşmiş, dinsel inanışın getirdiği bir yaşam biçimi haline dönüşmüştür. Birçok Hint çocuk, Ramayana'dan alıntı öykülerle büyür. Destanın birçok kısmı, törenlerde sergilenen oyunlara, film ve kitaplara konu olmuştur. Destanın içinde; Rama güç ve erdem, Rama'nın evlenmek istediği "Sita"; bağlılık, "Rawana"; kötülük, "Lakşman"; kardeş sevgisi simgesidir. Hint mitolojisindeki efsanelerden aile ve krallıktaki törenlere, orman yaşamından aşka kadar çeşitli konular ustalıkla işlenmektedir. Dharma'ya bağlılığın ağırlıkla işlendiği ve zaman zaman gökyüzünde uçan araçların, maymunlardan oluşan bir ordunun ve "garip" silahların sözedilmesiyle ""bilim - kurgu"" havası sezdiren Ramayana'nın ne zaman oluşturulduğu bilinmemekle birlikte; Güneydoğu Asya'nın 8. yüzyıl mimarisini, edebiyatını, dans ve oyunlarını çağrıştırır. Kral olan babası, kızı Sita'yı Tanrı Şiva’nın yayını çekebilecek savaşçıyla evlendirmeye söz vermiştir. Rama, bu yayı çekerek kırar. Ancak Kralın ikinci karısı, kralın verdiği sözü bozarak, Rama'yı, nişanlısı Sita'yı ve Rama'nın kardeşi Lakşman'ı sürgüne gönderir. Rama ile Sita'nın aşkı, birçok zorluklarla mücadelenin ve 14 yıllık sürgünün ardından, evlilikle sonuçlanır. Bu büyük hikâye; karanlıkla aydınlığın mücadelesinde aydınlığın zaferi olarak betimlenmektedir. Dasharatha · Kausalya · Sumitra · Kaikeyi · Janaka · Manthara · Rama · Bharata · Lakshmana · Shatrughna · Sita · Urmila · Mandavi · Shrutakirti · Vishvamitra · Ahalya · Jatayu · Sampati · Hanuman · Sugriva · Vali · Angada · Jambavantha · Vibhishana · Tataka · Surpanakha · Maricha · Subahu · Khara · Ravana · Kumbhakarna · Mandodari · Mayasura · Sumali · Indrajit · Prahasta · Akshayakumara · Atikaya · Lava · Kusha Mısır Mausu Sandusky Sandusky, ABD'nin Ohio eyaletinin kuzeyinde bulunan ve Erie Gölü'ne kıyısı olan 27.000 nüfuslu bir şehir. Doğusunda Toledo, batısında Cleveland şehirleri bulunmaktadır. Şehrin en önemli geçim kaynağı turizmdir. Şehirde bulunan Cedar Point Eğlence Parkı, dünyanın en büyük roller coaster ve ride coasterlarına sahip eğlence parkıdır. Her yıl yaz sezonunda dünyanın dört bir yanından binlerce turist bu eğlence parkına akın etmektedir. Anglosakson dilinde Sandusky (San Too Chee) "soğuk su" anlamına gelmektedir. Bu isim ise bir Polonyalı olan Jacob Sodowsky tarafında şehre verilmiştir. Şehrin nüfusu 2000 sayımlarında 27.844 olarak belirlenmiştir. 11.851 ev ve 7.039 aile bulunmaktadır. Şehirde yerli Amerikanlar, Afrika kökenliler, Latinler ve Asyalı göçmenlerle Pasifik adalarından gelenler yaşamaktadır. Türk nüfusu bilinmemekle beraber şehrin bazı bölgelerinde Türk nüfusa rastlanmaktadır. Nüfusun yüzde 29'u 18 yaş altındadır. Aryan Kardeşliği Aryan Kardeşliği (Aryan Brotherhood, AB olarak da bilinir), ABD'de hapishane içinde ve dışında yaklaşık 15000 üyesi bulunan bir hapishane suç çetesi. Mart 2006'da Aryan Kardeşliği'nin 4 lideri cinayet, uyuşturucu ticareti ve gangsterliğin de aralarında bulunduğu pek çok konuda suçlandı. FBI'a göre çete hapishane nüfusunun %1'inden daha azını kapsamasına rağmen onlar federal hapishane sistemindeki cinayetlerin %26'sından sorumludurlar. 1960'lara kadar Birleşik Devletler'deki hapisanelerin büyük çoğunluğu ırksal olarak ayrılıyordu. Hapishanelerdeki bu ırksal ayrımın sona ermesiyle tutuklular ırklarına göre organize olmaya başladılar. Aryan Kardeşliğinin 1964'te San Quentin Eyalet Hapisanesi'nde diğer ırkların tecavüzlerine karşı bir reaksiyon olarak oluşturulduğu düşünülmektedir. Kardeşlik daha önceki bir organizasyon olan Bluebird Gang'den esinlenilmiş ya da türetilmiş olabilir. 1970'lerin ilk yıllarında Aryan Kardeşliği Meksika Mafyası ile yakın ilişki içinde uyuşturucu trafiği ve diğer ekonomik faaliyetlerde çalışmaya başladı. 1980'de çete, biri federal hapishane sistemi içinde diğeri ise devlet hapishane sisteminin dışında olmak üzere iki ayrı gruba ayrıldı. 1982'de isimsiz bir kaynak Aryan Kardeşliği'nin Kaliforniya Eyalet Hapishanesindeki iki büyük cinayete bulaştığına dair bilgi verdi.. FBI 1989 yılı boyunca çetenin faaliyetlerini izledi ancak herhangi bir dava açılmadı. 23 Haziran 2005'te, yirmi aylık bir soruşturmadan sonra, federaller Aryan Kardeşliği tarafından kontrol edilen suç organizasyonu "Order of the Blood"'a ait kuzeybatı Ohio'daki altı eve baskın düzenledi. Ä°vedik, Yenimahalle İvedik Ankara'nın Yenimahalle ilçesinde, Karşıyaka semtine bağlı bir mahalledir. Eskiden bu mahalle İvedik köyü olarak bilinmekteydi ve daha çok kavun ve karpuz bostanları bulunmaktaydı. Günümüzde İvedik Organize Sanayi Bölgesi, ASKİ Spor Salonu, Hurdacılar Sitesi gibi önemli spor ve ticaret merkezlerini barındırmaktadır. 13. Cuma (film, 1980) 13. Cuma (İngilizce: "Friday the 13th"), 1980 yılında Sean S. Cunningham tarafından çekilmiş bağımsız Amerikan filmidir. 13. Cuma serisinin başlangıç filmidir ve filmin ardından 2001 yılına kadar 9 devam filmi çekilmiştir. 2001'deki "Jason X" bu filmin 10. bölümü niteliğini taşımaktadır. Filmin 2009 yılında aynı adıyla sinemalarda da gösterilen yeniden çevirim filmi vardır ama yeniden çevirimi orijinaline göre başarısız bulunmuş ve onun kadar beğenilmemiştir. Crystal Lake kampı on yıllar önce esrarengiz cinayetler ve tersliklerin yaşandığı, terk edilmiş bir gençlik kampıdır. Bir girişimci kampı tekrar hizmete açmaya karar vererek genç ve hayat dolu gençlerden oluşan kadroyu işe alır. Bir yağmur fırtınası kampı dünyanın geri kalanından soyutladığında korkunç cinayetler başlar. Gençler sırayla, korkunç şekilde cinayete kurban gitmektedir. Kuşçular, Tarsus Kuşçular mahallesi Mersin ilinin Tarsus ilçesine bağlı bir mahalledir. Kuşçular mahallesinin denizden yüksekliği yaklaşık olarak 950 m, jeologlar tarafından yapılan araştırmalarda bulunan fosillerde 3. zamanda oluştuğu belirlenmiştir. Geçmiş uygarlık olarak Fenikeliler, Kilikyalılar ve Bizanslılar değişik tarihlerde yaşamışlardır. 13. yüzyıldan itibaren Kuşçular köy halkının ataları Gülek boğazı’na varmadan Tuz hanı'nın bulunduğu bugün Çukurbağ, Sarışıh mahallesi bulunan yerde iki asra yakın, Mısır-İstanbul arasında kervancılık yapılmıştır. İstanbul’a giderken ipek, dönüşte Tuz gölünden tuz getirerek Çukurova da satarak geçimlerini sağlamışlardır. Bu ticareti Tatar kervanıyla itilafa düşünceye kadar devam ettirmişlerdir. İtilaf sonrası bugünkü Kuşçular mahallesinin olduğu yere gelerek yaklaşık 20 hane (Ortak köy, Çukur Dam, Yellik yurt, Hacı Topal evi) ve köy bölgesine obalar şeklinde yerleşmişlerdir. Nedeni ise daha önce Bizans ve Kilikyalılardan kalma büyük Sarnıçlar ve imar edilmiş araziler olduğu için buraya yerleşmeye karar kılınmasıdır. Takriben 14. yüzyıl ve daha sonra Tarsus'ta ki Tekelioğlu Beyliğine Şahin ve Doğan kuşları hediye edilerek, bulundukları yeri bildirip köy ismi talep etmişlerdir. Tekelioğlu Türkmen beyi de bir fermanla mahalleninüzün ismi Kuşçular olsun demiştir. O ferman bugün Tarsus müzesinde bulunmaktadır. Güney Toros’ların Adana'ya bakan yüzeyindedir. Kuzey tarafında Tekir ve Bürücek yaylaları bulunmaktadır. Doğu tarafı Çakıt kalyonudur. Batısında ise Eminlik, Keşli köyleri vardır. Güneyinde Emirler ve Kıralan(Hacıkırı) köyleri bulunmaktadır. İklim olarak yazları serin, kışları ılıman geçer, Akdeniz iklimi hüküm sürmektedir. Armenia, QuindÃ­o Armenia, Kolombiya'nın Quindío bölgesinin başkentidir. Şehrin koordinatları 4.5170° kuzey ve 75.6830° batıdır. Bogotá'ya 290 km uzaklıktadır. Üç büyük Kolombiya şehri olan Bogotá, Medellín ve Cali 'nin arasında yer alan orta büyüklükte bir şehirdir. Armenia'nın şehirler arası telefon kodu 096'dır ve ortalama sıcaklık 18 °C ile 22 °C arasındadır. Akköprü (köprü) Akköprü; Ankara'nın Yenimahalle ilçesinde bulunan tarihi bir köprüdür. İstanbul Yolu güzergahında bulunan köprünün altından Ankara Çayı geçer. 1222 yılında dönemin Ankara valisi Kızıl Bey tarafından yaptırılan köprü eskiden kullanılan Bağdat ticaret yolunun Ankara kavşağında yer almaktadır. Osmanlı döneminde kervanların yanı sıra askere ve hacca giden insanların uğurlandığı ve yola çıktıkları nokta olmuştur. 8 Ağustos 1959 tarihinde kentsel sit alanı olarak tescillendikten sonra çeşitli dönemlerde tadilattan geçmiştir. 1960'lı yıllarda Karayolları Genel Müdürlüğü tarafından yapılan onarımlar sırasında beton dolgu ile yenilenmiş ve taşıt trafiğine kapanmıştır. Uzun yıllar boyunca önemli bir taşımacılık güzergahının parçası olan Akköprü günümüzde sadece yayaların kullanımına açıktır. Akköprü ağırlıklı olarak andezit taşından inşa edilmiştir. Yapılan çalışmalarda yer yer devşirme taşlar da kullanıldığı ve bazı dönemlerde çimento içerikli harçlarla yapıya müdahale edildiği anlaşılmıştır. Yedi adet kemer gözden oluşan köprünün güney ucunda bulunan iki kemer belediye tarafından yapılan çalışmalar sonucunda toprak dolgusu altında kalarak kapanmıştır. Gövde taşları büyük oranda yenilenmiş ve zemini betonla kaplanmıştır. Sonradan metal korkulukların da eklendiği köprünün batı kısmında çoğu silinmiş ve hasara uğramış olan iki yazıt bulunmaktadır. Akköprü, Ankara'nın Yenimahalle ilçesinde, Varlık mahallesinde bulunur. ANKAmall alışveriş merkezinin karşısındadır ve 1997 yılında açılan Ankara metrosu'nun 1. aşamasının 12 durağından birinin önünde bulunur. Metronun 12 istasyonundan biri "Akköprü" olarak adlandırılmıştır. İstasyon hemzemin olup İvedik istasyonuna 1689, Atatürk Kültür Merkezi istasyonuna 1158 metre uzaklıktadır. Ölüm Tarlaları (film) Ölüm Tarlaları 1984 Birleşik Krallık yapımı politik dramatik filmdir. Özgün adı The Killing Fields'dir. Senaryosunu Bruce Robinson'ın yazdığı filmin yönetmeni Roland Joffé'dir. Filmin önemli rollerinde Sam Waterston, Haing S. Ngor, John Malkovich, Julian Sands ve Craig T.Nelson oynamışlardır. Filmde İç savaş sırasında Kamboçya'lı bir New York Times Gazetesi muhabirinin Amerikalı ve İngiliz meslektaşları ülkelerine döndükten sonra bölgede kalarak haberciliğe devam etmesi, bu sırada Kızıl Kmerlere esir düşmesi, zorlu esaret koşulları altında sergilediği azim ve dayanıklılık sınavı ile özgürlüğüne kavuşma çabaları anlatılmaktadır. Film gerçek olaylara dayanmaktadır. Filmde Sam Waterston'un canlandırdığı New York Times'ın Pulitzer ödüllü muhabiri Sydney Schanberg'in gazetesine yaptığı haberler ve buna dayandırdığı 1980 tarihli anı kitabı "Dith Pran'ın Ölümü ve Hayatı" (The Death and Life of Dith Pran)'ndan esinlenilerek yapılmıştır. Yapımcılığını David Puttnam'ın üstlendiği filmin müziklerini Mike Oldfield yapmıştır. Film üç Oscar ile ödüllendirilmişti. Ayrıca "en iyi film" ödülü de dahil 8 BAFTA ödülü almıştı. 1970'lerin ortalarında New York Times muhabiri Sydney Schanberg (Sam Waterston) Kamboçya'da hüküm süren iç savaşı gazetesi adına takip edip yazmak için bu ülkededir. Kendisine gazetenin bölge muhabiri olan, arkadaşı ve tercümanı Dith Pran (Haing S. Ngor) yardımcı olmaktadır. Amerikan ordusu Vietnam yenilgisinden sonra geri çekilirken Kamboçya'lıların da bölgeden tahliyesini sağlamaktadır. Ancak ailesini helikoptere bindiren Dith Pran görevini terketmeyerek Sydney Schanberg'le birlikte bölgede kalır ve haber yapmayı sürdürürler. Bir dizi trajik habere imza atan ekip ülkedeki durumun daha da vahim bir hal alması ile ABD'ye dönme kararı alır. Ancak bir Kamboçya'lı olan Dith Pran kaçamaz ve korktuğu şey başına gelir,ülkeyi kana bulayan Kızıl Kmerlere esir düşer. Acımasızlıkları ile tanınan bu gerillaların kendisine uyguladıkları işkencelere ve esaretin zor koşullarına dayanan Dith Pran nihayet imkânsızı başararak işkencecilerinin ellerinden kurtulur ve "ölüm tarlaları" adı verilen sayısız Kamboçyalı'nın cesetlerinin atılmış olduğu bölgelerden geçerek özgürlüğe doğru koşar. Birey Dershaneleri Birey Dershaneleri, İstanbul'da kurulan bir illerarası dershaneler zinciridir. Birey Dersanesi 1998 yılının Nisan ayında İstanbul Bakırköy Morsümbül Sokak'da ilk dersini vererek eğitim-öğretime başlamıştır. Aynı yılın "eğitim faaliyetleri devam ederken" dersanecilikte bir dönemi temsil edecek olan İstanbul Bakırköy Beyaz Zambak"taki yerine geçen Birey, başlangıçta Ulusal Üniversite Seçme Sınavı ve Ortaokul sonu Fen liselerine Hazırlık kursu vermiştir. İlk yılın sonunda, beş yıl sonra yeniden başlamak üzere Fen Liseleri`ne hazırlık kursundan vazgeçerek sadece üniversite Sınavlarına hazırlık ve liseler için ara sınıf kursları vermiştir. Bugün Birey Dershanesi, Türkiye çapında 100'den fazla şubesinde eğitim-öğretim yapılmaktadır. Dershane sitesinde kayıtlı öğrenciler devamsızlık bilgilerine ve sınav sonuçlarıyla ders programlarına bakabilmektedir.Başarmak için bire bir sloganından da anlaşılabileceği gibi birebir derslere önem vermektedir.Bununla birlikte ödevlerini yapmayanlar birebir alamamaktadır.Bu yönüyle öğrenciyi ders çalışmaya teşvik etmektedir.Dolayısıyla da birey dershanesi hem başarısını arttırmakta hem de ülkeye katkı sağlamaktadır. İstanbul'da 2013 yılı itibarıyla 28 şubesi Türkiye genelinde 103 şubesi vardır. Final Eğitim Kurumları Final Eğitim Kurumları, ilk olarak Elazığ'da dershane olarak kurulmuş olup; günümüzde Final Yayıncılık (fdd), Final Okulları ve Final Kültür Sanat Yayınları olarak Türkiye'nin çeşitli illerinde eğitim alanında hizmet vermektedir. Final Grubu çalışmalarına 1980 yılında Anadolu'nun bir şehri olan Elazığ'da dört sınıf ve altı öğretmenle başladı. Kısa bir sürede gelişen çalışmalarıyla adını tüm ülkede duyurdu. İlk illerarası şubesini Malatya'da açtı. 1985 yılında çıktığı günden itibaren Türkiye'nin en yüksek tirajlı üniversite hazırlık dergisi olan “final” yayına girdi. Lise ve üniversiteye giriş sınavları ve okul müfredatı bir arada olmak üzere eğitim veren Final Eğitim Kurumları bugün, Türkiye'de temel lise, temel ortaokul ve kurs, KKTC ve Azerbaycan'da ise dershane olarak eğitim-öğretim yapmaktadır. Yönetim Kurulu Başkanı İbrahim Taşel'dir. İnternet sitesinde kayıtlı öğrenciler devamsızlık bilgilerine ve sınav sonuçlarıyla ders programlarına bakabilmektedir. Final Eğitim Kurumları, 2006 yılından itibaren Final Okulları'nı açmaya başlamıştır. 2015 yılı itibarıyla Bursa, Malatya, Kırşehir, Nevsehir,Ordu, Diyarbakır, Denizli, Fethiye, İstanbul Çekmeköy, İstanbul Florya, Samsun, Adana, Kırıkkale, Ankara Çayyolu, Ordu, Elbistan Yeşilyurt, Ankara Batıkent, Erzurum, Elazığ, Elbistan, Şırnak, Mersin Silifke, Ağrı Doğu Beyazıt, Batman, İstanbul Beylikdüzü, KKTC Gazi Mağusa, Sivas, Antalya Manavgat, İstanbul Kavacık Anaokulu, İstanbul Milpark Anaokulu, Adana Anaokulu ve İstanbul Güneşli'de Final Okulları faaliyet göstermektedir. Altın Prens Devler Ülkesinde Altın Prens Devler Ülkesinde, bir eli altın olarak doğan prensle, bir başka ülkenin prensesi Şehrazat'ın öyküsünü anlatan bir Türk filmidir. Senaryo ve yönetmenliğini Muharrem Gürses yapmıştır. Görüntü yönetmeni Necati İlktaç'dır. 1971 senesinde çekilmiştir. BeleniX BeleniX, Sun firmasının Solaris çekirdeğinin kaynak kodunu OpenSolaris projesi ile açmasından sonra ortaya çıkmış Solaris dağıtımıdır. BeleniX, ön tanımlı olarak XFCE masaüstü ortamını kullanmaktadır. Arlington Yolu Arlington Yolu (İng. "Arlington Road"), Mark Pellington'un 1999 yapımı bir filmi. George Washington Üniversitesi'nde profesör olan Michael Faraday komşusunun terörist olup olmadığını araştırır. Ä°nsan kas-iskelet sistemi İnsan kas-iskelet sistemi (ayrıca lokomotor sistem ve daha önce aktivite sistemi olarak da bilinir), insanlara kas ve iskelet sistemlerini kullanarak hareket etme yeteneği veren bir organ sistemi. Kas-iskelet sistemi vücuda şekil, destek, denge ve hareket sağlar. İskelet kemikleri, kaslar, kıkırdak, tendonlar, bağlar, eklemler ve organları birbirine bağlayan diğer bağ dokulardan oluşur. Kas-iskelet sisteminin birincil işlevleri vücudu desteklemeyi, harekete izin vermeyi ve hayati organları korumayı kapsar. Sistemin iskelet kısmı, kalsiyum ve fosfor için ana depolama sistemi olarak görev yapar ve hematopoetik sistemin kritik bileşenlerini içerir. Bu sistem, kemiklerin tendonlar ve bağlar gibi bağ dokusu yoluyla diğer kemiklere ve kas liflerine nasıl bağlandığını açıklar. Kemikler vücuda denge sağlar. Kaslar kemikleri yerinde tutar ve kemiklerin hareketinde de rol oynar. Harekete izin vermek için farklı kemikler, eklemlerle bağlanır. Kıkırdak, kemik uçlarının doğrudan birbirine sürtünmesini önler. Eklemde bağlı kemiği hareket ettirmek için kaslar kasılır. Bununla birlikte, sistemin işlevini ve genel etkinliğini olumsuz yönde etkileyebilecek hastalıklar ve bozukluklar vardır. Kas-iskelet sisteminin diğer iç sistemlerle yakın ilişkisi nedeniyle bu hastalıkların tanısı zor konabilir. Kas-iskelet sistemi kasları iç iskelet sistemine bağlı olan sistemi ifade eder ve insanların daha elverişli bir konuma gelmeleri için gereklidir. Kas-iskelet sistemini içeren karmaşık sorunlar ve yaralanmalar, genellikle bir fizik tedavi uzmanı veya ortopedi cerrahı tarafından ele alınmaktadır. İskelet sistemi birçok önemli fonksiyona hizmet eder; Vücudun şeklini ve şeklini sağlar, destek ve koruma, bedensel harekete izin verir, vücut için kan üretir ve mineral depolar. İnsan iskelet sistemindeki kemiklerin sayısı tartışmalı bir konudur. İnsanlar 300'den fazla kemikle doğar; ancak, birçok kemik doğum ve olgunluk arasında birleşir. Sonuç olarak, ortalama bir yetişkin iskeleti 206 kemikten oluşur. Kemik sayısı, sayımı türetmek için kullanılan yönteme göre değişir. Bazıları belli yapıları çoklu parçalara sahip tek bir kemik olarak görürken, diğerleri onu birden fazla kemik içeren tek bir parça olarak görebilir. Kemiklerin beş genel sınıflandırması vardır. Bunlar uzun kemikler, kısa kemikler, yassı kemikler, düzensiz kemikler ve susamsı kemiklerdir. İnsan iskeleti, bağlar, tendonlar, kaslar ve kıkırdak tarafından desteklenen hem kaynaşık hem de ayrı ayrı kemiklerden oluşur. Omurgayı kapsayan aksiyel iskelet ve apendiküler iskelet kemiklerinden oluşan karmaşık bir yapıdır. İskelet sistemi, doku ve organların kendilerini bağladığı bir çerçeve görevi görür. Bu sistem hayati organlar için koruyucu bir yapı görevi görür. Bunun ana örnekleri beynin kafatası tarafından korunması ve akciğerlerin göğüs kafesi tarafından korunmasıdır. Uzun kemiklerde bulunan kemik iliğinin iki farklı özelli vardır (sarı ve kırmızı). Sarı iliğin yağlı bağ dokusu vardır ve ilik boşluğunda bulunur. Açlık sırasında vücut, enerji için sarı ilikteki yağı kullanır. bazı kemiklerin kırmızı iliği, karaciğer tarafından parçalanan mevcut hücrelerin yerini almak için yaklaşık 2,6 milyon kırmızı kan hücresi olan kan hücresi üretimi için önemli bir bölgedir. Burada tüm eritrositler, trombositler ve çoğu lökosit yetişkinlerde oluşur. Kırmızı ilikten eritrositler, trombositler ve lökositler özel görevlerini yapmak için kana göç eder. Kemiklerin bir başka işlevi de belirli minerallerin depolanmasıdır. Kalsiyum ve fosfor depolanan ana mineraller arasındadır. Bu depolama "cihazı"nın önemi, kan dolaşımındaki mineral dengesini düzenlemeye yardımcı olur. Minerallerin dalgalanması yüksek olduğunda, bu mineraller kemikte depolanır; düşük olduğunda kemikten çekilir. Kalp, iskelet ve düz kas olmak üzere üç tür kas vardır. Düz kaslar, içi boş organların lümenlerinin içindeki maddelerin akışını kontrol etmek için kullanılır ve bilinçli olarak kontrol edilmezler. İskelet ve kalp kası, hücrelerinin içindeki bileşenlerden dolayı mikroskop altında görülebilen şeritlere sahiptir.Sadece iskelet ve düz kaslar, kas-iskelet sisteminin bir parçasıdır ve sadece iskelet kasları vücudu hareket ettirebilir. Kalp kasları kalpte bulunur ve sadece kan dolaşımında kullanılır. Düz kaslarda olduğu gibi kalp kasları da bilinçli olarak kontrol edilmez. İskelet kasları kemiğe tutturulur ve eklem çevresindeki karşılıklı gruplarda düzenlenir. Kaslar, sinir enerjisini merkezî sinir sisteminden elektrik akımları ileten ve kasların büzülmesine neden olan sinirlere iletmek üzere bağlanır. Memelilerde kas kasıldığında bir dizi reaksiyon meydana gelir. Kas kasılması, somatik sinir sisteminden kaslara bir mesaj yollayan motor nöron tarafından uyarılır. Motor nöronun depolarizasyonu, nörotransmitterlerin sinir terminalinden salınmasına neden olur. Sinir terminali ile kas hücresi arasındaki boşluğa nöromüsküler kavşak denir. Bu nörotransmiterler, sinaps boyunca yayılır ve kas lifi hücre zarındaki spesifik reseptör bölgelerine bağlanır. Yeterli sayıda reseptör uyarıldığında, bir aksiyon potansiyeli üretilir ve sarkomanın geçirgenliği değiştirilir. Bu süreç inisiyasyon olarak bilinir. Tendon, kasları kemiklere bağlayan sert ve esnek bir fibröz bağ dokusu grubudur. Kas lifleri arasındaki ekstra hücresel bağ dokusu, distal ve proksimal uçlardaki tendonlara bağlanır ve tendon, kasın kökenindeki ve sokulmasındaki münferit kemiklerin periostuna bağlanır. Kaslar kasıldıkça, tendonlar kuvvetleri nispeten sert kemiklere iletir, onları çeker ve harekete neden olur. Tendonlar, hareket halindeyken yaylar olarak işlev görmelerine izin vererek enerji tasarrufu sağlar ve esasen gerilebilir. Eklemler tek tek kemikleri birbirine bağlayan ve harekete neden olmak için kemiklerin birbirine karşı hareket etmesine izin verebilecek yapılardır. Üç eklem bölümü vardır, iki veya daha fazla eklem kafası arasında geniş hareketliliğe izin veren diartroz; harekete biraz izin veren amfiarthroz ve taşınmaz olan, çok az harekete izin veren, ağırlıklı olarak lifli olan sinartroz. Doğrudan birleştirilmeyen eklemler olan sinoviyal eklemler, sinoviyal membranlar tarafından üretilen sinoviyal sıvı adı verilen bir çözelti ile yağlanır. Bu sıvı, eklem yüzeyleri arasındaki sürtünmeyi azaltır ve eklemi gergin dokusu ile birleştirerek eklem kapsülü içinde tutar. Bağ; yoğun, beyaz, lifli elastik dokudan oluşan küçük bir banttır. Bağlar eklem oluşturmak için kemik uçlarını birbirine bağlar. Çoğu bağ, yer değiştirmeyi sınırlandırır veya kırılmaya neden olabilecek belirli hareketleri önler. Esnek olduklarından basınç altındayken gittikçe uzarlar. Bu olduğunda, bağ dengesiz bir eklemle sonuçlanan kırılmaya yatkın olabilir. bağlar ayrıca bazı hareketleri kısıtlayabilir: hiper ekstansiyon ve hiper fleksiyon gibi hareketler bağlar tarafından bir dereceye kadar sınırlandırılır. Ayrıca bağlar belirli yön hareketlerini önler. Bursa, beyaz lifli dokudan yapılmış ve sinoviyal membranla kaplı küçük, sıvı dolu bir kesedir. Bursa ayrıca eklem kapsülünün dışına uzanan sinoviyal bir membran ile de oluşturulabilir. Eklem çevresindeki kemikler ve tendonlar ve / veya kaslar arasında bir tampon sağlayan bursa, sinoviyal sıvı ile doldurulur ve vücudun hemen hemen her ana ekleminde bulunur. Vasküler, sinirsel ve örtü sistemi dâhil olmak üzere birçok başka vücut sistemi birbiriyle ilişkili olduğundan, bu sistemlerden birinin bozuklukları kas-iskelet sistemini de etkileyebilir ve hastalığın kökeninin teşhisini zorlaştırabilir. Kas-iskelet sistemi hastalıkları çoğunlukla fonksiyonel bozukluklar veya hareket tutarsızlıklarını kapsar. Bozulma seviyesi, özellikle soruna ve sorunun ciddiyetine bağlıdır. Amerika Birleşik Devletleri'ndeki hastaneye yatış çalışmalarında, 2012'de en yaygın yatışı yapılan ortopedi hastaları kas iskelet sistemi ile ilgilidir: diz artroplastisi, laminektomi, kalça protezi ve spinal füzyon. Eklem (veya eklemlerle ilgili) rahatsızlıkları en sık görülen rahatsızlıklardandır. Bununla birlikte, teşhisler arasında ayrıca birincil kas hastalıkları, nörolojik (sinir sistemi ve onu etkileyen rahatsızlıklar ile ilgilenen tıp bilimi ile ilgili) bozukluklar, toksinler, endokrin anormallikleri, metabolik bozukluklar, bulaşıcı hastalıklar, kan ve damar hastalıkları ve beslenme dengesizlikleri bulunmaktadır. Kasların başka bir vücut sistemindeki bozuklukları, oküler hareket ve kontrolde bozulma, solunum fonksiyon bozukluğu ve mesane fonksiyon bozukluğu gibi düzensizliklere neden olabilir. Komple felç, parezi veya ataksi; enfeksiyöz veya toksik kaynaklı birincil kas fonksiyon bozukluklarından kaynaklanabilir. Ancak birincil bozukluk, genellikle sinir sistemi ile ilişkilidir. Kas sistemi, bir uyarıcıya, özellikle bir sinir itişine yanıt verebilen bir organ olan efektör organ olarak görev yapar. Devrim Erbil Devrim Erbil (d. 1937, Uşak), Türk ressam, sanat eğitimcisi ve öğretim üyesi. 1937, Uşak doğumludur. İlköğrenimini kendi deyişi ile "Çitlembik" ağaçlarının gölgeli yollarına bağlı Balıkesir Gazi ilkokulu’nda, liseyi ise Balıkesir Lisesi’nde tamamladıktan sonra şimdiki adıyla Mimar Sinan Güzel Sanatlar Üniversitesi olan Devlet Güzel Sanatlar Akademisi Resim Bölümü’ne yetenek sınavını kazanarak 1955 yılında girdi. Halil Dikmen ve Bedri Rahmi Eyüpoğlu’nun öğrencisi olarak 1959’da mezun oldu. İlk sergisini daha lise öğrencisi iken Türk Amerikan Derneği’nde açtı. Arkadaşlarıyla aynı yıl "Soyutçu 7’ler" grubunu kurdu. 1962 yılında Akademi’ye asistan olarak girdi. Bedri Rahmi Eyüboğlu, Cemal Tollu ve Cevat Dereli atölyelerinde görev aldı. Altan Gürman, Adnan Çoker, Sarkis ve Tülay Tura ile Mavi Grup’u1963 yılında kurduktan sonra İspanya Hükümeti’nin sanat bursu sınavlarını kazanarak gittiği Madrid ve Barcelona’da başladığı sanat araştırmalarına Paris ve Londra’da devam etti. 1970 yılında Doçent oldu. Türkiye Çağdaş Ressamlar ve Görsel Sanatçılar Derneği Başkanlığı , 1979-1982 yılları arasında İstanbul Resim Heykel Müzesi Müdürlüğü görevlerinde bulunan Devrim Erbil, 1981 yılında profesör oldu. 1985’te başladığı Mimar Sinan Üniversitesi Güzel Sanatlar Fakültesi Resim Bölümü Başkanlığını üç yıl sürdürdü. 1988 ile 1990 yılları arası Yıldız Üniversitesi Güzel Sanatlar Fakültesi’nde bölüm başkanlığı, yapan sanatçı, 1990 yılında bu kez Mimar Sinan Üniversitesi Güzel Sanatlar Fakültesi dekan yardımcılığı görevine getirildi. 1991 yılında Devlet Sanatçısı unvanını aldı. 2004 yılında Mimar Sinan Güzel Sanatlar Üniversitesi’nden emekli oldu. 2004'te Balıkesir Belediyesi’nce "Devrim Erbil Çağdaş Sanat Müzesi" adıyla kişisel müzesi açıldı. Güzel Sanatlar Akademisinin Grafik bölümünde serigrafi ve gravür atölyelerinin kuruluşu sağlandıktan sonra ve bu atölyelerden yetişen sanatçılar arasında dikkat çeken Alaettin Aksoy, Aydın Ayan, Hüseyin Bilgin, Gören Bulut, Gül Derman, Güngör İblikçi, Gündüz Gönlönü, Mehmet Güler, Ali Teoman Germener, Süleyman Saim Tekcan, Zahit Büyükişleyen, Erol Deneç, Nail Peyza, Ergin İnan, Utku Varlık, Mustafa Plevneli, Hasan Pekmezci, Hayati Misman, Fevzi Karakoç, Hüsamettin Koçan, Atilla Atar, Ali İsmail Türemen, Kadri Özayten'in, kişiliği olan Türk özgün baskı sanatının oluşmasında çaba sarf ettikleri görülmüştür Sanatçı, sonra Doğuş Üniversitesi'nde Sanat ve Tasarım Fakültesi Dekanı olarak göreve başladı ve hâlen öğretim üyeliği görevini sürdürmektedir. Ayrıca İstanbul Kemerburgaz Üniversitesi Mütevelli Heyet üyesidir 2'ci NCLR Bravo Ödülleri İkinci NCLR Bravo Ödülleri 1996 yılında yapılmış NCLR Bravo Ödüllerinin ikinci ve sonuncu törenidir. Daha sonra tören ALMA Ödülleri adı ile devam etmişdi. Cheech Marin ve Giselle Fernandezin sunduğu ödül töreninde ilk törende çok az kategori olmasına rağmen, bu törende yeni kategoriler eklenmişdi. Ödüller her zamanki gibi Latinlere verilmiştir. Timsah (anlam ayrımı) Timsahlar, Crocodilia takımına dahil canlıların ortak adıdır. Bu takımdaki familyalar: Timsahlar Timsahlar (), sıcak bölgelerde bataklıklar ve su kenarlarında yaşayan vücudu kemiksi pullarla örtülü sürüngenleri içeren bir takım. Bu takımın familyaları Alligatoridae (Aligatorgiller), Crocodylidae (Timsahgiller) ve Gavialidae (Gavyaller)'dir. Crocodilia takımı, Kretase döneminin sonlarında, yaklaşık 84 milyon yıl önce ortaya çıkmış iri sürüngenlerdir. Kuşların yaşayan en yakın akrabalarıdır. Kuşlar ve timsahlar, Archosauria grubunun yaşayan son üyeleridir. Crocodilia takımı, 220 milyon yıl önce Trias Döneminde ortaya çıkmış olan ve Mezozoik dönemde çok çeşitli şekillere ayrılan Crurotarsi grubunun üyelerindendir. Timsah sözcüğü köken olarak Arapça bir sözcüktür. Peçenekler, Kumanlar, Kıpçaklar, Basmıllar, Oğuzlar, Karluklar, Türgeşler, Hazarlar, Göktürkler, Uygurlar, Tuna Bulgarları, Kimekler timsaha Alavan demişlerdir. Kâşgarlı Mahmud tarafından Bağdat'ta 1072 - 1074 yılları arasında yazılan Türkçe - Arapça sözlük olan Divânu Lügati't-Türk'te timsahın Türkçe karşılığı Alavan olarak geçer. Timsah, sıcak bölgelerdeki akarsularda yaşayan, Timsahgiller takımından iri yapılı, kalın ve kabuksu derili sürüngen türlerinin genel adıdır. Uzaktan bakıldığında kertenkeleye benzerler. Vücutlarının üzeri, sert kemiksi plakalarla örtülüdür. Ön ayaklarında beşer, arka ayaklarında dörder parmak bulunur. Parmak araları tamamen veya kısmen perdelidir. Uzun, yandan basık kuyrukları suda kürek vazifesi görür. Güçlü dişlerle bezenmiş, çok kuvvetli çeneleri vardır. Yalnız üst çene açılır. Etli dil, alt damağa yapışıktır. Gözleri, burunları ve kulakları başlarının üst kısmında bulunur. Suda yüzerken rahatça etraflarını görür, işitir ve solunum yaparlar. Karada vücutlarını zor taşımalarına rağmen, suda çok iyi yüzerler. Gündüzleri dinlenir, çoğunlukla gece avlanırlar. Gözbebekleri dikey olduğundan gece de iyi görürler. Timsahlar renk körüdür ve dillerini dışarı çıkaramazlar. Balık, kuş ve suya gelen memelilerle beslenirler. İnsanlara da saldıranları vardır. Timsahlar avına saldırmadan önce yaklaşık 2 metrelik bir alana girmesini beklerler. Avı saldırabileceği kadar yakına gelen timsah, yaklaşık 12 m/s bir hız ile avını yakalar. Bu hıza; vücutlarının yapısı, arka bacakları ve de en önemlisi kaslı kuyrukları sayesinde ulaşırlar. Avlarını güçlü çeneleri arasına sıkıştırıp suya çekerek boğarlar. Kendilerinden büyük olan avlarını 200 kg bir kuvvet uygulayabildikleri ve avını ağzı ile kavrayıp kendi etrafında birkaç kez dönerek gerçekleştirdikleri ölüm dönüşü adı verilen yöntemle daha küçük parçalara ayırırlar. Çeneleri sağa sola hareket etmediği için besinleri çiğneyemeden büyük parçalar halinde yutarlar. Sindirim için çakıl ve taş da yutarlar. Sonra dişlerinin arasındaki artıkları dışarı çıkarırlar. Dişlerinin arasında sıkışan atıkları atamadıklarında ağızlarını açık tutarlar. Bu sayede bazı kuş türleri ağza konar ve atıkları yer ve buna Protokooperasyon denir.. Taze etin sindirimi zor olduğu için bazı türler avlarını gömerek çürümelerini bekler. Gözleri üç perdelidir. Suya daldıkları zaman burun ve kulak delikleri birer kapakla örtülür. Ağız gerisinde bulunan bir kıvrımı damaklarına yapıştırarak soluk ve yemek borularını birbirinden ayırabildiklerinden su altında bile ısırıp yiyebilirler. Konik yapılı dişler aşındıkça yenileri sürer. Derilerinden bavul, ayakkabı, çanta iskarpin yapılır. Bu bakımdan bol miktarda avlanılırlar.Yürekleri dört gözlüdür. Aort kökleri Panizza kanalı vasıtasıyla birleştiklerinden vücutlarında kirli kan dolaşır. Diğer sürüngenler gibi soğukkanlı hayvanlardır. Vücut ısıları çevre ısısına göre değişir. Yumurtayla çoğalırlar. Çiftleşmeden sonra dişi, kıyıdaki bir kumlukta açtığı çukur içine kaz yumurtası iriliğinde 50 kadar yumurta yumurtlar. Yumurtaların üzerini kumla örterek yakınlarında nöbet bekler. Bazen bu süre üç ayı bulur. Dişi bu sürede hiçbir şey yemediğinden kilo kaybeder. Zaman zaman erkek de dişinin yakınına gelir. Ama dişisini beslemeyi akıl edemez. Yavrular, yumurta kabuğunu kırmaya hazır olunca 20 metre kadar uzaklıktan duyulan sesler çıkararak annelerini yardıma çağırırlar. Dişi, kumları açarak yumurtalardan yavruların çıkmasına yardım eder. İnce derili yavrular büyük bir titizlikle tek tek annenin ağzında su kıyısına taşınır. Bakıma muhtaç yavrular altı ile sekiz haftalık bir süre içinde anne ve baba tarafından dış tehlikelerden büyük bir dikkatle korunur. Yırtıcı kuşlar ve vahşi memeliler timsah yavrularına düşkündür. Yavrular kendilerine bakacak duruma gelince anne ve babalarından uzaklaşarak kendilerine av sahaları ararlar. Büyük timsahlardan uzak olmak zorundadırlar. Hatta bazen sonraki karşılaşmalarda anne ve babalar yavrularını tanıyamamakta, onlara av gözüyle bakmaktadır. Yavrular, balık yumurtaları, salyangoz ve su böcekleriyle beslenirler. Timsahlara çoğunlukla Amerika, Afrika, Madagaskar, Güney ve Doğu Asya ile Orta Avustralya'da rastlanmaktadır. Tuzlu sularda yaşayanları da vardır. Nil timsahının anayurdu Nil Nehri olduğundan bu adla anılır. Eski Mısırlılar bunlardan korkar ve mukaddes sayarlardı. Bugün Nil kıyılarında bu timsahlar kalmamıştır. Madagaskar'da mevcuttur. Uzunluğu 7 metreye ulaşabilir. Bu timsahlar 1500 kg ye kadar ulaşabilirler. Bunların eskiden yaşamış onlarından bir tanesinin fosilinin boyu 15 metre civarında tahminen de 4000 kg kadardı. Timsahlar insanlara da saldırabilir. Amerikan timsahının ("Crocodylus acutus") boyu 50 cm - 3.8 m arasında değişir. 4 metre olanları da vurulmuştur. Ağırlık olarak da 2000 kg a kadar ulaşabilirler. Denizde de yaşayabilir ve insan için tehlikelidir. Hindistan ve Sri Lanka'da yaygın olan Hint timsahı tatlı suda yaşar. Uzunluğu 5 metre kadar olabilir. Çoğunlukla balıkla beslenir. İnsana nadir saldırır. ABD'nin güneydoğusundaki bataklık, göl ve ırmaklarda yaşayan Amerika aligatorunun ("Alligator misisipiensis") derileri ayakkabı ve valiz yapımında değerli sayılır. En çok Florida bataklıklarında yaşar. Üreme dönemlerinde avlanmaları yasaklanmıştır. Boyları 3-4 metreye ulaşabilir. Timsahlar yok edilmediği takdirde uzun süre yaşayabilmektedir. Hayvanat bahçelerinde 80 yaşını aşanlar vardır. Bazı kuşlar timsahların açık ağızlarının arasına çekinmeden girerek artık etleri ve damağa yapışmış sülükleri yerler. Timsahlarla bu kuşlar arasında adeta ortak bir yaşam göze çarpar. Tehlike anında timsahları çığlıklarıyla uyarırlar. Aligatorgiller Alligatoridae, aligator ve kaymanları içeren, timsahlar (crocodilia) takımına mensup familya. Galatasaray (futbol takımı) Galatasaray futbol takımı, Galatasaray Spor Kulübü'nün Süper Lig'de mücadele eden futbol takımıdır. Galatasaray Spor Kulübü'ne ait olan Galatasaray Sportif Anonim Şirketi, kulübün futbol takımının sahibidir. Galatasaray Spor Kulübü'nün 1997 yılında şirketleşme sürecine girmesinin ardından kurulmuştur. Hisselerinin %55,03'ü Galatasaray Spor Kulübü Derneği'ne aittir, %44,96'sı ise Borsa İstanbul'da halka açıktır. Türkiye futbol tarihinin en başarılı ve en çok taraftarı olan spor kulüplerinden birisidir. 1905 yılında Ali Sami Yen ve arkadaşları tarafından, öğrenci oldukları Galatasaray Lisesi'nde kurulan kulübün ilk spor dalıdır. Şu ana kadar 22 kez Süper Lig şampiyonu olmuş, 18 kez Türkiye Kupası ve 16 kez de Türkiye Süper Kupası kazanmış; 2000 yılında da UEFA Kupası'nı ve UEFA Süper Kupa'yı kazanmıştır. Galatasaray, ayrıca Uluslararası Futbol Tarihi ve İstatistikleri Federasyonu tarafından yapılan ""Dünyanın en iyi futbol kulüpleri"" istatistik çalışmasında, 2000 Ağustos ayı en iyi takımı 2001 Ocak ayında ise puan sıralamasında 1. sıraya yükselerek ayın lideri olmuştur. Galatasaray 1999-00 sezonunda UEFA Şampiyonlar Ligi gruplarını 3. olarak bitirdikten sonra, katıldığı UEFA Kupası'nı yenilmeden kazanan tek takımdır. 1999-2000 yılında, UEFA Kupası finalinde İngiltere'nin Arsenal FC kulübünü penaltılarda 4-1 yenerek, bir Avrupa Kupası kazanan ilk ve tek Türk futbol kulübü