yılları arasında UEFA başkanlığı yapan ve bir trafik kazasında hayatını kaybeden Artemio Franchi'den almıştır. McClain Sisters McClain Sisters Amerikalı pop müzik grubu. Grupta 3 üye vardır ve bu üyeler aynı zamanda kardeşlerdir. Bu grup 14 Haziran 2011 tarihinde kurulmuştur. 2007 yılında "Daddys Little Girls" filminde oynamışlardır. 11 Mart 2012 tarihinde "Chimpanzee" filmine "Rise" adında bir şarkı yapmışlardır. Grubun en ünlü üyesi China Anne McClain'dir. Orhan Yılmaz (vücut geliştirmeci) Orhan Yılmaz (d. 1975, Berlin), Türk vücut geliştirmeci. Orhan Yılmaz Classic yarışmalarını düzenlemektedir. 2015 yılında Wabba federasyonunun Türkiye Başkanı olmuştur. 1976 Avrupa Futbol Şampiyonası Finali 1976 Avrupa Futbol Şampiyonası Finali 20 Haziran 1976'da 5. Avrupa Futbol Şampiyonasına evsahipliği yapan Yugoslavya'nın başkenti Belgrad'da Çekoslovakya ile Batı Almanya arasında oynanan maç. Normal süresi ve uzatmaları 2-2 biten maçın ardından penaltı vuruşlarına geçilmiş ve Çekoslovakya penaltı atışlarını 5-3 kazanarak şampiyon olmuştur. Tek penaltı kaçıran oyuncu Batı Alman Uli Hoeneß olmuştur. 2020 Avrupa Futbol Şampiyonası 2020 Avrupa Futbol Şampiyonası, 16. Avrupa Futbol Şampiyonası olacaktır. Turnuva finalleri, 2020 yılı yazında yapılacaktı. Fakat turnuva koronavirüs salgını nedeniyle 2021 yılına ertelendi. UEFA, yaptığı açıklamada turnuvanın resmî adının ve ev sahiplerinin aynı kalacağını açıkladı. EURO 2020'de, EURO 2016'da olduğu gibi 24 ülkenin millî takımları mücadele edecektir. 2020 Avrupa Futbol Şampiyonası'na ev sahipliği yapacak ülkenin belirlenmesi için adaylık süreci 21 Mart 2012'de başlatıldı. İlk adaylık başvurusunu 2016 Avrupa Futbol Şampiyonası'na da aday olan Türkiye yaptı. 15 Mayıs 2012'de adaylık başvurularının bitmesinden sonra tek aday olarak Türkiye'nin kalması sonucu UEFA adaylık süresini uzattı. 30 Haziran 2012 tarihinde, bir basın toplantısında o günkü UEFA Başkanı Michel Platini "Turnuvanın tek bir ev sahibi yerine, farklı ülkelerdeki 12 veya 13 şehirde yapılmasının düşünüldüğünü ve bunun ileriki günlerde netleşeceğini" açıkladı. UEFA, 6 Aralık 2012 tarihinde UEFA'nın kuruluşunun 60 yılı münasebetiyle turnuvanın farklı şehirlerde düzenleneceğini açıkladı. Avrupa'da bu karar çok büyük eleştirilere sebep oldu. Bu kararın tamamen ekonomik nedenlerle bağlı olduğu ve Avrupa'daki kemer sıkma politikalarına göre alındığı belirtildi. Turnuvaya ev sahipliği için sadece Türkiye'nin ciddi bir teklif sunduğu hatırlatıldı. Ocak 2013'te İsviçre'nin Nyon kentinde yapılan UEFA İcra Komitesi toplantısında, "Avrupa için Avrupa Futbol Şampiyonası" prensibi doğrultusunda Euro 2021'ye, 13 ülkenin ev sahipliği yapmasına karar verilmişti. Ülkelerden 12'si, üç grup maçı bir de son 16 ya da çeyrek final maçı olmak üzere bir eleme usulü maça (standart paket) ev sahipliği yaparken, bir ülkede de yarı finaller ve final maçı oynanacak. Aday federasyonlar, hem standart paket hem de yarı finaller ve final maçı paketi için sunumlarını hazırlayabilecek ve her iki paket için de aynı kenti aday gösterebilecek. Sunum dosyaları en geç 25 Nisan 2014'e kadar teslim edilecek. Euro 2021'ye ev sahipliği yapacak ülkeler ise UEFA İcra Komitesi tarafından 25 Eylül 2014'te açıklanacak. Türkiye Futbol Federasyonunun 25 Nisan 2014 tarihinde yapılan yönetim kurulu toplantısından sonra şeklinde bir açıklama yapılmış ve Türkiye'nin adaylıktan çekildiği bildirilmiştir. Her şehir üç grup maçına ve son 16 veya çeyrek final maçlarından bir tanesine daha ev sahipliği yapacak. Paylaştırmalar şu şekildedir. Grup aşamasında maç programı belirlenirken ev sahibi takımların iç saha maçlarının belirlenmesinde aşağıdaki kriterler uygulanacaktır: Eğer ev sahibi ülke play-offlarda elenirse bulunduğu yolun kazananı onun yerine geçer. Eğer kura gerekli olursa 22 Kasım 2019 tarihinde 2020 Avrupa Futbol Şampiyonası elemeleri - Play-off kuraları ile birlikte İsviçre'nin Nyon şehrinde çekimiştir. Kurada ilk çekilen ülke (Danimarka) 3 maçı kendi sahasında oynayacaktır. Şampiyona 24 takımın katılımı ile gerçekleştirilecektir. Grup aşamasında takımlar dörderli 6 grupta mücadele edecektir. Gruplarını ilk 2 sırada tamamlayan 12 takım ve 3. sırada tamamlayan takımların arasından en iyi 4 takım eleme aşamasına (Son 16) katılacaktır. Gruplarda iki veya daha fazla takımın puan eşitliği durumunda sırasıyla aşağıdaki kriterler uygulanır. En iyi dört grup üçüncüsünün belirlenmesinde sırasıyla aşağıdaki kriterler uygulanır. 2020 Avrupa Futbol Şampiyonası finalleri kura çekimi, 30 Kasım 2019 tarihinde Romanya'nın Bükreş şehrindeki Romexpo fuar merkezinde yapılmıştır. Finallere katılmaya hak kazanan 24 takım, Elemeler genel sıralamasına göre 4 torbaya ayrılacak ve 6 gruba yerleştirilecektir. Elemeler genel sıralamasına göre torbaların standart oluşumu aşağıdaki gibidir:: Kura çekiminde aşağıdaki kısıtlamalar dikkate alınacaktır: 2020 Avrupa Futbol Şampiyonası’na katılacak 24 takımın kadrolarında üçü kaleci olmak şartıyla 23 oyuncu olması gerekir. Turnuva takvimi UEFA tarafından 24 Mayıs 2018 tarihinde açıklanmıştır. Tüm saatler yerel OAYZD (UTC+2) şeklindedir. 16 takımın katıldığı ve maçların tek maçlı eliminasyon sistemi ile oynandığı bölümdür. Gerektiğinde uzatma süresi ve penaltı vuruşlarıyla galip gelen takım belirlenir. Maçlar, 29 Haziran - 12 Temmuz 2021 tarihleri arasında oynanacaktır. Not: 1984'ten beri 3.lük maçı yapılmamaktadır. 1972 Avrupa Futbol Şampiyonası Finali 1972 Avrupa Futbol Şampiyonası Finali 18 Haziran 1972'de 4. Avrupa Futbol Şampiyonasına evsahipliği yapan Belçika'nın başkenti Brüksel'de Sovyetler Birliği ile Batı Almanya arasında oynanan maç. Batı Almanya, Gerd Müller ve Herbert Wimmer'in golleriyle maçı 3-0 kazanarak ilk kez Avrupa şampiyonu olmuştur. 1968 Avrupa Futbol Şampiyonası Finali 1968 Avrupa Futbol Şampiyonası Finali, 8 ve 10 Haziran 1980'de 3. Avrupa Futbol Şampiyonasına evsahipliği yapan İtalya'nın başkenti Roma'da ev sahibi İtalya ile Yugoslavya arasında oynanan maçlardır. İlk maç 1-1 beraberlikle bittiği için dönemin kuralları gereği ikinci bir maç yapıldı ve bu maçı 2-0 kazanan İtalya, Avrupa şampiyonu oldu. Virginia Company Virginia Company, İngiltere Kralı I. James'in 10 Nisan 1606'da verdiği berat ile kurulan iki anonim şirkete verilen isim. Şirketlerin amacı Kuzey Amerika sahillerinde yerleşimler sağlamak idi. London Company ve Plymouth Company adları ile kurulan bu iki şirkete aynı haklara sahip birer beratla iki farklı bölge verildi. İki şirketin yetki alanlarının kesiştiği 100 mil karelik (yaklaşık 26.000 km² ) bir alanda ise şirketlerin koloni kurması yasaklanmıştı. Plymouth Şirketi sözleşmesini karşılayamadı ve ortadan kayboldu. Bu şirkete verilen bölge daha sonra New England adını aldı. Plymouth Company'ye, 38. enlem (Kuzey Karolina) ile 45. enlem (yaklaşık Kanada sınırı) arasında yerleşimler oluşturma yetkisi verilmişti. Şirket, 13 Ağustos 1607'de Kennebec Irmağı üzerinde sonradan Maine adını alacak olan Popham kolonisini kurdu. Buna karşın şirket uzun yaşamadı ve 1 yıl sonra çöktü. Daha sonra 1920 yılında İngiltere'nin Plymouth limanindan Mayflower gemisi ile gelen pilgrimler burada Plymouth kasabasını kurdular. London Company'ye, 34. enlem ile 41. enlem arasında 100 milkarelik bir alanda koloni kurma yetkisi verildi. Şirket, 14 Mayıs 1607'de Chesapeake Körfezine dökülen James Irmağının kenarında Jamestown yerleşkesini kurdu. Jamestown yerleşkesinin geleceği ilk 5 yılda henüz belirsizdi. 3. Jamestown Konsülünün başkanı Kaptan John Smith güçlü bir lider ve yerli kızılderililerle iyi ilişkiler sağlayan başarılı bir diplomasi adamıydı. Bu iki koloniden sonra üçüncü bir koloni kurmak için London Company'ye 1609 yılında yeni bir berat verildi. 9 gemilik bir filo ile yola çıkan bu üçüncü grup cok sayıda malzemeyle birlikte önemli kişiler de taşıyordu. Filonun amirali George Somers idi. İkinci kaptan Christopher Newport, yeni Virginia Kolonisi Valisi Thomas Gates, yazar William Strachey ve ilk tütün işletmelerinin sahibi olacak olan iş adamı John Rolfe de bu filodaydı. Bir kasırgaya yakalanan filonun sancak gemisi yerleşimin olmadığı Bermuda takımadalarına sığındı. Bu yüzden bu adalara Somers adaları da denilir. London Company'nin beratı 1612 yılında bu adaları da kapsayacak şekilde genişletildi ve böylece Bermuda adaları da Virginia kolonisinin bir parçası haline geldi. Bununla beraber, 1615 yılında adaları kapsayan berat, yine Londra şirketinin sahipleri tarafından kurulmuş olan başka bir şirket olan Somers Isles Company'ye verildi. London Company'nin yatırımcılarının Virginia'da altın ve gümüş bulma hayalleri gerçekleşmedi. Buna karşın şirket değişik ticaret alanlarına girdi. En büyük ticari keşif kolonyal John Rolfe'un Karayiplerin güzel aromali tütünlerini tanımasından sonra oldu. Bu yeni tütün türünün ihraç edilmeye başlaması ile hem London Company için hem diğer ilk dönem İngiliz kolonileri için iyi bir gelir kapısı açılmış oldu. 1622 yılında Kızılderililer tarafından gerçekleştirilen Jamestown Katliamı koloniyi tamamen yok etmese bile nüfusun dörtte birinin kırılmasına neden oldu. Katliamın ardından Jamestown kolonistleri de Kızılderilileri zehirleyerek 200'ünün ölmesine neden oldular, 50 kizilderiliyi elleriyle öldürdüler. Jamestown katliamı sonrasında beratı veren İngiltere kralı ile şirket arasında anlaşmazlıklar baş gösterdi. 1624 yılında kral şirketi dağıttı ve Virginia'yi bir kraliyet kolonisi haline getirdi. Roanoke Kolonisi Roanoke Kolonisi (), Roanoke Adası'nda() (günümüzde ABD'nin Kuzey Karolina eyaleti sınırları içinde) kurulan İngiliz kolonisi. Kraliçe I. Elizabeth döneminde Sir Walter Raleigh'in parasıyla İngilizlerin Kuzey Amerika'daki ilk daimi yerleşim yeri olmak üzere kurulmuştur. Walter Raleigh 1584 yılında Kuzey Amerika kıyılarında yerleşime uygun yerler tespit etmek amacıyla bir ekibi gerekli donanımla yola çıkardı. Phillip Amadas ve Arthur Barlowe başkanlığındaki bu ekip Kuzey Amerika'dan hayvan, bitki örnekleri ve iki yerliyle beraber döndü. Getirdikleri bitki örnekleri arasında patates de vardır. Ekibin incelediği kıyılar I. Elizabeth onuruna Virjinya olarak adlandırıldı. Bu sayede Walter Raleigh Kuzey Amerika'da koloni kurmak için Kraliçe'den 10 yıllığına izin almayı başardı. Bu sürede koloni kurulamazsa Raleigh'in izni iptal edilecekti. Hem Kraliçe, hem de Raleigh kurulacak koloninin Yeni Dünya'nın zenginliklerine açılacak bir kapı ve Amerika'daki İspanyol kolonilerine saldırma olanağı verecek askerî üs olacağının farkındaydı. 1585 yılı Nisan'ında yalnızca erkeklerden oluşan ilk göçmen grubu gönderildi. Gruptakilerin çoğu İrlanda'da İngiliz egemenliğini tesis etmek üzere yapılan savaşa katılmış olan emekli askerlerdi. Grubun başkanı Sir Richard Grenville bölgede araştırma yaptıktan sonra sonuçları rapor etmek üzere İngiltere'ye dönme emrini almış bulunuyordu. 29 Temmuz günü göçmenler Amerika kıyısına vardı. Gemilerden birinin karaya oturarak parçalanması üzerine yiyecek stoklarının önemli bir bölümünü kaybeden göçmenler, önce koloni kurma düşüncesinden uzaktılar. Kıyı şeridini ve yerlilerin yerleşim bölgelerini inceleyen İngilizler Akwakogok köyü yerlilerini gümüş fincanlarını çalmakla suçladılar ve kabile başçısıyla beraber köyü yaktılar. Grenville bu olaya ve yiyecek stokunun azlığına rağmen, 1586 yılı Nisan'ında daha fazla insan ve yiyecekle beraber dönmeyi vadederek yaklaşık 75 kişilik bir grubu Roanoke Adası'nın kuzey ucunda İngiliz kolonisi kurma göreviyle orada bırakarak ayrıldı. Amerika'da bırakılan grubun yerlilerle sorunlarının devam etmesi, yiyecek kıtlığı ve Grenville'in vadedilen zamanda dönmemesi üzerine göçmenler, Karayipler'de yaptığı başarılı keşifin ardından ülkesine dönmekte olan Sir Francis Drake'in beraber dönme önerisini kabul ederek Amerika'dan ayrıldılar. Grenville bu olayın üzerinden iki hafta geçtikten sonra Amerika'ya ulaştı ve koloniyi metruk halde buldu. Adadaki İngiliz varlığını ve Raleigh'in Virjinya'da koloni kurma iznini devam ettirmek üzere 15 kişiyi orada bırakarak kendisi de İngiltere'ye dönme kararı aldı. Raleigh 1587 yılında ikinci göçmen grubunu gönderdi. 121 kişilik bu grubun başkanı Raleigh'in arkadaşı denizci ve ressam John White'tı. Grup, daha önceki 15 kişilik ekibi bulmakla görevlendirilmişti, fakat bir kişinin kemikleri hariç İngilizlerin hiçbir izine rastlayamadı. Yerli kabilelerden İngilizlere halen dostça davranan biri, daha önce orada bırakılan ekibin saldırıya uğradığı, fakat 9 kişinin kurtularak bir kayıkla kaçtığı haberini verdi. Göçmenler 22 Temmuz 1587 tarihinde Roanoke Adası'na çıktı. White'ın kızı 18 Ağustos tarihinde Amerika'da doğan ilk İngiliz olan Virginia Dare adlı çocuğu doğurdu. White'nin yerlilerle ilişkileri düzeltme çabalarına rağmen sorun çözülemedi. Hayatlarından endişe eden göçmenler, White'ı İngiltere'ye dönerek yardım getirmek konusunda ikna etmeyi başardılar. White göçmenlerden 116 kişiyi adada bırakarak Amerika kıyılarından ayrıldı. Torunu Virginia Dare de bırakılanlar arasındaydı. Kışın Atlantik Okyanusu'nu geçmenin zorluğu, gemilerin ebatının elverişsizliği, kaptanların açgözlülüğü ve İspanya'yla savaş halinin sürmesi gibi nedenlerle White'ın adaya dönüşü 2 sene gecikti. White 18 Ağustos 1590 yılında adaya dönmeyi başardı, fakat koloniyi metruk halde buldu. Israrlı aramalara rağmen adada bırakılan göçmenlerin hiçbir izine rastlanamadı. Yaklaşık 90 erkek, 17 kadın ve 11 çocuktan oluşan göçmenler grubu hiç iz bırakmadan ortadan kaybolmuştu. Elinden hiçbir şey gelmeyeceğini anlayan White ertesi gün Roanoke kıyılarını terk etmek zorunda kaldı. Kayıp koloninin akıbetine ilişkin birtakım varsayımların bulunmasına karşılık, ağırlıklı görüş göçmenlerin yerlilerin arasına dağılarak asimile oldukları yolundadır. İngilizlerden bazılarına yıllar sonra çeşitli yerli kabileler arasında rastlandığına ilişkin söylentiler birtakım kaynaklarda yer almıştır. Buna rağmen, göçmenlerin adada beklemekten vazgeçerek İngiltere'ye dönmeyi denedikleri ve bu deneme sırasında hayatlarını kaybettikleri yolunda görüşler de bulunuyor. Arkeolog Lawrence Stager göçmenlerin Kızılderili yamyamlar tarafından yenmiş olabileceğini öne sürmüştür. Göçmenlerin İspanyollar tarafından öldürüldüğü iddiaları da vardır. Nitekim İspanyolların Güney Karolina'da bir Fransız kolonisini yok ettikleri daha önce biliniyordu. Fakat bu iddianın doğru olma ihtimali düşük görünüyor, zira İspanyolların, White'ın koloninin kaybolduğunu duyurmasının üzerinden 10 yıl geçtikten sonra bile kayıp İngilizleri aramakta oldukları bildirilmiştir. Kayıp koloni birtakım edebiyat eserlerine de konu olmuştur. Amerikalı tiyatro yazarı Paul Green 1937 yılında "Kayıp Koloni" (Lost Colony) adlı oyunu kaleme aldı. Yazar Philip Farmer "Dare" adlı fantastik romanında kayıp koloninin uzaylılar tarafından kaçırıldığını anlattı. GDDR GDDR ya da (İngilizce: Graphic Double Data Rate, Türkçe: Grafik, çift kanallı rastgele erişimli hafıza), özellikle bilgisayarda bulunan ekran kartlarında kullanılmak üzere tasarlanmış rastgele erişimli hafıza çeşididir. Çift kanallı veri aktarımı gibi bazı teknolojileri paylaşmalarına rağmen DDR SDRAM modüllerinden farklıdır. GDDR5 (Graphics Double Data Rate, sürüm 5) SDRAM, yüksek bant genişliği gerektiren bilgisayar uygulamaları için tasarlanmış yüksek performanslı DRAM grafik kartı bellek türüdür. Onun çift DDR2 SDRAM ile karşılaştırıldığında veri hatlarına sahip GDDR5 DDR3 SDRAM bellek dayanmaktadır selefi, GDDR4, ancak GDDR5 de 8-bit genişliğinde prefetch GDDR4 benzer tamponlar var gibi. GDDR5 SGRAM JEDEC tarafından GDDR5 şartnamede belirlenen edildi standartlara uygundur. Bu yüksek performanslı çalışmasını sağlamak için bir 8N-prefetch mimarisi ve DDR arayüzü kullanır ve × 32 modu veya × 16 (kapaklı) aygıt başlatma sırasında algılanan modda çalıştırmak için yapılandırılabilir. GDDR5 arayüzü I / O pinleri için / yazma saati (Yeliz) döngüsü başına iki 32-bit genişliğinde veri kelimeleri aktarır. 8N-prefetch, tek bir yazma karşılık veya okuma erişimi bir dahili bellek çekirdek az 256-bit genişliğinde iki CK saat döngüsü veri aktarımı ve / Ben sekiz karşılık gelen 32-bit genişliğinde bir buçuk Yeliz saat döngüsü veri transferi oluşur pimleri Ey. GDDR5 iki farklı saat türleri ile çalışır. Adresi ve komut girişi için bir referans ve veri için bir referans olarak iletilen diferansiyel yazma saati (Yeliz) gibi bir diferansiyel komutu saat (CK) okur ve yazar. Daha hassas olmak, GDDR5 SGRAM iki yazma saatler, iki byte atanan her biri kullanır. Yeliz iki kez CK frekansında çalışır. Örnek olarak pin başına 5 Gbit / s veri hızına sahip GDDR5 alarak, CK saat 2.5 GHz ile 1.25 GHz ve Yeliz ile birlikte çalışır. CK ve Yeliz saatler başlatma ve eğitim dizisi sırasında hizalanır. Bu uyum, minimum gecikme ile erişim okuma ve yazma sağlar. Tek bir 32-bit GDDR5 yongası yaklaşık 67 sinyal pin vardır ve geri kalan 170 BGA paket içinde güç ve zemin vardır. Qimonda, Infineon bir spin-off, gösterdi ve GDDR5 örnek olmuştur, [1] ve GDDR5 arkasında teknolojileri ile ilgili bir bildiri yayınladı. [2] Mayıs 10, 2008, Qimonda 3.6 Gbit anma 512 Mbit GDDR5 modüller hacimli üretim açıkladı / s (900 MHz), 4.0 Gbit / s (1 GHz), ve 4.5 Gbit / s (1.125 GHz). [3] [tarihli bilgi] Hynix Semiconductor, endüstrinin ilk 1 Gib GDDR5 bellek tanıttı. Bu 256-bit veriyolu üzerinde sadece 8 devreleri ile 160 GB / s 1 GiB bellek yapılandırmaları sağlayan 32-bit veriyolu, 20 GB / s bant genişliği destekler. Hynix 2 Gbit GDDR5 7 GHz saat hızına sahip. Yeni geliştirilen GDDR5 piyasada mevcut en hızlı ve yüksek yoğunluklu grafik belleği olduğunu. Bu ile 28 GB / s 7 GHz etkin saat hızı ve süreçleri çalışan bir 32-bit I / O [4]. 2 Gbit GDDR5 bellek yongalarının 224 GB / s veya daha yüksek bant genişliği ile dahili bellek 2 GiB veya daha fazla ekran kartları sağlayacaktır. Bellek üreticisi yeni çip 2010 yılının ikinci yarısında talep olacağını iddia ediyor. 25 Haziran 2008 günü, AMD 3.6 Gbit / s bant genişliğinde Qimonda'nın 512 Mbit bellek modüllerini içeren, Radeon HD 4870 ekran kartı serisi ile GDDR5 bellek kullanan ürünleri piyasaya süren ilk şirket oldu. Willem Janszoon Willem Janszoon ( d. 1570 - ö. 1630 ), Hollandalı denizci ve sömürge valisi, Avustralya kıyılarını 1606 yılında gören ilk Avrupalıdır. Adı zaman zaman Willem Jansz. (noktalı veya noktasız) şekillerde kısaltılarak kullanılmıştır. Janszoon, 1631 - 1611 ve 1612 - 1616 tarihlerinde Fort Henry Valisi olarak ve çeşitli dönemlerde Hollanda Doğu Hint Adalarında görev yaptı. Willem Janszoon'ın hayatının erken dönemi hakkında herhangi bir bilgi bulunmamaktadır. İlk olarak Hollanda Doğu Hindistan Şirketinin (VOC) öncüsü olarak bilinen Oude Compagnie'nda çalışmaya başladığı bilinmektedir. Burada hizmet yaptığı esnada, 1598 yılında Hollanda Doğu Hint Adaları'na, Hollanda tarafından öncülüğünü Hollandalı bir deniz subayı olan Jacob Cornelisz. van Neck'in yaptığı Endonezya'ya Hollanda İkinci Seferi esnasında Neck ile dostluk kurdu. 5 Mayıs 1601 yılında ise Joris van Spilbergen'ın yönetiminde bulunan ve Doğu Hint Adaları'na yapılan sefere katılan üç gemiden birisinde Lam yöneticisi olarak çıktı. Janszoon 18 Aralık 1603 tarihinde üçüncü kez Doğu Hint Adaları'na gitmek için Hollanda'dan yola çıktı. Bu defa Duyfken (Türkçe:Küçük Güvercin) isimli geminin kaptanlığını yapıyordu. Bu gemi Hollanda Doğu Hindistan Şirketi (VOC)'nin ilk Amiral'i olan Steven van der Hagen'in 12 gemilik büyük filosunda bulunuyordu. Diğer gemiler Janszoon'u başka ticari çıkışları bulması amacıyla, özellikle Yeni Gine'nin büyük arazileri ve Westfield Southland'in doğusunda bulunan Cava Adası yakınlarında bıraktılar. 18 Kasım 1605 tarihinde, Duyfken Bantam'dan itibaren batı Yeni Gine sahillerine yelken açtı. Janszoon daha sonra Carpentaria Körfezi'nde, Torres Boğazını hiç görmeden, Arafura Denizi'nin doğu ucuna geçti. 26 Şubat 1606 tarihinde, günümüzde modern bir şehir olan Queensland bölgesindeki Weipa kenti yakınlarında, Cape York Yarımadası'nın batı kıyısındaki Pennefather Nehri yakınlarında karayı gördü. Bu, bir Avrupalı'nın Avustralya kıtasını ilk defa görüşü olarak tarihe geçti. Janszoon burayı ilk gördüğünde, Yeni Gine'nin güneye doğru bir uzantısı olduğunu düşündü. Burada 320 km. sahil şeridinin haritasını çıkardı. Burada bulunan arazi yer yer bataklıktı ve yerel halk oldukça düşman davranıyordu. Zaman zaman karaya keşif için çıkan adamların onu burada yerliler tarafından öldürüldü. Willem Janszoon, Albatros koyunun güneyinde dönmeye karar verdi. 1606 yılı Haziran ayında Battam'a geldi. Hollanda keşfedilen bu topraklara Zelanda ilinin adına yeni eklenmesi suretiyle "Nieu Zeland" adını verdi. Ancak bu isim kabul görmedi. Bu isim daha sonra Hollandalı denizci, kâşif tüccar olan Abel Tasman tarafından Yeni Zelanda olarak kullanılmıştır. "Duyfken"'in Torres boğazını baştan sona yelken açarak geçmesinden birkaç hafta önce, 1606 yılı Mart ayında İspanyol denizci ve kaşif olan Luís Vaz de Torres'de Torres boğazında bulunuyordu. 1607 yılında Cornelis Matelief de Jonge onu Banda Denizi ve Ambon Adası'na gönderdi. 1611 yılında Janszoon Yeni Gine'nin güney kıyıları olduğunu düşündüğü bu yerden döndü, bu hata yıllar boyunca Hollanda haritalarında yanlış haliyle yer aldı. Bundan önce Çinli, Fransız ya da Portekiz denizcilerin Avustralya'nın çeşitli parçalarını keşfettiğine dair iddialar olmasına rağmen, "Duyfken" bunu başaran Avrupalı ilk gemidir. Janszoon 31 Temmuz 1618 yılında, tahminen Sunda Boğazı'ndan Batı Avustralya'nın tamamen çevresini dolaşmadan Kuzey Batı Cape ile Cloates Adası kıyılarını dolaşmıştır. Ben 10: Zorlu MÃ¼cadele Ben 10 Zorlu Mücadele (Ben 10 Ultimate Challenge), çeşitli ülkeler için Turner Broadcasting System Europe ve Twenty Twenty şirketleri tarafından üretilen, Ben 10 serilerinin esaslarından konu edinen 7-12 yaş çocukların katılabildiği ve İngiltere, Londra şehrinde yapılan bir yarışma programıdır. Yarışma, 19 ülkede ve 11 farklı dilde yayınlanmıştır. Türkiye'de 2012'de Furkan Kızılay'ın sunumuyla Cartoon Network kanalında yayınlanmıştır. Rockall Rockall Kuzey Atlantik Okyanusu'nda yer alan çok küçük, üstünde yaşayan insan bulunmayan bir kayalıktır. Genellikle İrlanda folklörü ile anılır. 1956'da İngiliz bir bilim adamı olan James Fisher tarafından "dünya okyanuslarındaki en izole kayalık" olarak ilan edilmiştir. "Rockall" kelimesinin kökeni tam olarak bilinmemekle birlikte kelt dillerinin bir altkolu olan Goidelic dillerinden geldiği varsayılır. Adanın adının Gaelic (Türkçe: Goidelic dilleri)'nde yer alan, deniz kayalığı anlamına gelen "Sgeir Rocail" kelimelerinden türediğinden varsayılır. Kayalıkta sönmüş bir volkan ve Helen Resifi'ni çevreleyen birçok tepe vardır. Rockall Kayalığına en yakın kara parçası , or 162.7 nmi km uzaklıkta yer alan ve kullanılmayan bir İskoç adasıdır. Eurovision Şarkı Yarışması sunucuları listesi Bu sayfa Eurovision Şarkı Yarışması sunucularının bir listesini içerir. 1978 yılından beri yarışmayı genellikle iki kişi sunmaktadır. 1978'den sonra yalnızca birkaç kez yarışmayı bir kişi sunmuş, 1999'da ve 2010 yılından 2012 yılına dek gerçekleştirilen yarışmaları ise üç kişi sunmuştur. İlk kez 1956 yılında Lugano'da düzenlenen birinci Eurovision Şarkı Yarışması'ndan günümüze dek yarışmanın sunuculuğunu üstlenmiş kişiler listesi. Eurovision Şarkı Yarışmasının ellinci yaşını kutlamak üzere Kopenhag, Danimarka'da düzenlenen bu özel yarışmada, Eurovision tarihinin en popüler katılımları yarışmıştır. Etkinlik, yarışmanın iki eski katılımcısı tarafından sunulmuştur: Rubén Ayala RubÃ©n Hugo Ayala Zanabria (d. 8 Ocak 1950, Santa Fe Arjantin) Arjantinli eski futbolcudur. Kariyeri sırasında Arjantin'de Club Atlético San Lorenzo'da oynarken takımının 1972'de Nacional championshipdeki yenilmezlik serisine katkısı oldu. 1973'te İspanya'nın Atlético Madrid kulübüne transfer oldu. 1980'de Meksika'ya gitti, Oro Jalisco ve CF Atlante kulüplerinde oynadı. Kariyeri boyunca 25 millî maça çıkan Ayala 11 gol attı ve 1974 FIFA Dünya Kupası'nda oynadı. Kısa boyundan dolayı "Ratón" (fare) lakabını aldı. Ayala futbolu bıraktıktan sonra Meksika'da Cobras de Querétaro (1986-1987), Tampico-Madero (1987-1988), Cobras de Ciudad Juárez (1988-1989), Correcaminos (1992-1994) ve CF Pachuca (2000-2005) kulüplerinin teknik direktörlüğünü yaptı. John Smith (kâşif) John Smith (d. 1579 - ö. 1631) İngiliz paralı asker, maceracı, yazar ve kaşif. Smith, İspanyollara ve Osmanlılara karşı savaşmıştır. Ayrıca Kuzey Amerika'daki uzun süreli ilk yerleşim yeri olan Jamestown'in ilk kurucularından biri olarak tanınır. John Smith İngiltere'de Willoughby, Lincolnshire'de doğmuş ve 6 Ocak 1580'da o kasaba kilisesinde vaftiz edilmiştir. Babası oranın asil toprak sahibi olan Lord Willoughby'den toprak kiralayan bir ortakçı çiftçi idi. John Smith Cuerdley'de bulunan asil Smith ailesine yakın akraba olduğunu bildirmektedir. 1592-1595'te John Smith o zamanlar için iyi bir eğitim almış ve Louth'daki "King Edward İV Gramer Okulu" mezunu olmuştur. 16 yaşında iken babası ölmüş ve John Smith'de evini bırakarak Avrupa'da paralı askerliğe başlamıştır. Önce bahriye kalyonlarında denizci oldu. Sonra Fransa Kralı IV. Henri'nin, özellikle Hollanda bölgesinde, İspanyollara karşı yaptığı savaşlarda Fransız ordusunda bulundu. Hollanda'lıların İspanyollara karşı yaptıkları bağımsızlık savaşları sırasında İspanya İmparatoru II. Filip ordularına karşı savaşan Hollanda ordusunda paralı asker olarak görev yaptı. Sonra Akdeniz'e geçti ve bu denizde korsanlık yapan Hıristiyan gemilerinde korsan olarak çalıştı. Sonra Macaristan ve Erdel'e gitti ve buralarda paralı askerlik yaptı. 1593-1606 Osmanlı-Avusturya Savaşı sırasında Avusturya ordularında kiralık askerdi. Avusturya İmparatoru Arşidükü Rudolf komutanlığı altında Macaristan'a hücum eden orduda "kaptan" rütbesi kazandı. Avusturya'lılar yanında yer alan Erdel prensi Sigismund Bathory tarafından beğenildi ve asil rütbesi ile emeklilik maaşı bağlandı. Bu sırada Avusturya'lı bir generalin bir Osmanlı kalesini kuşattığıni; kale komutanının teketek çarpışma ile bu kuşatmanın sonuçlandırılmasını istediğini; Erdel-Avusturya ordusu şampiyonu olan John Smith'in teketek yaptığı üç ayrı çarpışmada üç Osmanlı şampiyonu öldürdüğünü ve bu nedenle sonradan İngiltere'de asilzade yapıldığında armasının sağına ve soluna üçer Osmanlı-Türk başı koydurduğu hatıralarında hikâye edilmektedir. 1600-1601'de önce Eflak voyvodası iken Erdel Prensi unvanı da almış olan Cesur Mihal ile birlikte Osmanlılara aleyhinde savaştı. Mihal'in şiddetinden korkan ve Osmanlılarla anlaşacağı sezilen Mihal 1601'de Avusturya'lılar teşviki ile Erdelliler tarafından öldürüldü ise de Erdel bir Avusturya generali olan George Basta elinde kaldı. John Smith bundan sonra Eflak Voyvodası olan Radu Serban ordusuna katıldı. Erdel'eki karışık durumdan dolayı Erdel Szekeli asilzadelerinden Szekeli Mozes Osmanlı Veziriazamı Yemişçi Hasan Paşa'ya müraacatla yüksek bir para vereceğini bildirerek Erdel voyvodalağına geçmek istedi ve bu kabul edildi. John Smith'in Szekeli Mozes ile yakın bağlantıları olduğu hatıralarında belirtilmektedir. 1602'de bir Kırım Hanlığı süvari birliği ile yapılan bir çarpışmada John Smith yaralı düştü ve esir olarak alınarak İstanbul'a gönderildi. John Smith hatıralarında "hepimiz pazarda hayvanlar gibi bir köle olarak satıldık" demektedir. John Smith bir Osmanlı-Türk ilerigeleni tarafından köle olarak satın alındığını ve bu kişi tarafından Rum asıllı genç bir cariyesine köle olarak verildiğini ifade etmektedir. Yine hatıralarında John Smith bu cariyenin kendisine aşık olduğunu ve onu, daha iyi sahibe göndermek üzere, Kırım'da bulunan cariyenin ağabeyine bir mektupla gönderdiğini yazmaktadır. Yine hatıralarına göre yeni sahibi ona iyi muamele etmemiştir. Bunun üzerine John Smith yeni sahibini öldürerek Türk kıyafetinde çaldığı bir at ile Don Nehri üzerinde bulunan bir Rus Çarlığı kalesine kaçmıştır. Oradan Lehistan üzerinden güney Avrupa'ya geçmiş Kuzey Afrika'ya geçmiş ve oradan da 1604'te İngiltere'ye dönmüştür. Sonradan hatıralarını yazan John Smith bu hatıralarında bu gençlik yılları maceralarını abartıp abartmadığı tartışma konusu olabilmektedir. Ama her hâlde bundan sonraki Amerika'daki maceraları daha ilgi çekici olduğu için 1604'e kadar maceraları üzerinde pek derin araştırma bulunmamaktadır. Eylül 1608 ile Ağustos 1609 arasında Virjinya bölgesindeki olusturulan bu Virjinya kolonisinin lideridir. Ardında bıraktığı yazılarda kendi rolünü abartmaya eğilimli olduğu için, tarihçiler anlatılarının ne kadarının gerçek olduğu konusunda şüphe taşırlar. İlk Ingiliz yerleşimleri sırasında Virjinya'da yaşayan kızılderili Powhatan konfederasyonunun reisi olan Wahunsenacawh ile kızı Pocahontas arasındaki kavgayı anlatan mektubu ile ünlenmiştir. Smith, Pocahontas'ın babasının kendisini öldürmek istediğini ve kızının onu kurtardığını duygusal bir dille anlatmış ve Pocahontas Amerikan folklorunun kahramanlarından biri haline gelmiştir. Zil Çalınca Zil Çalınca, Disney Channel'ın kendi yapımı, Türk oyuncularla yapılan ilk Türk Disney Channel dizisidir. İlk gösterimini 23 Nisan 2012'de Disney Channel Türkiye'de yapmıştır. Konu olarak bir Lise'de tenefüs arasındaki 5 dakikada neler yapılabileceği anlatılmaktadır. Dizi, başlangıçta toplamda 40 bölüm olarak hazırlanmıştır. Devamı konusunda bir açıklama olmamıştır. Dizinin 2. sezon çekimleri Temmuz ayında sona ermiştir. Dizinin 2. sezonu 24 Ekim 2012'de başlamıştır. 22 Haziran 2013'te sona ermiştir. Dizi 23 Nisan 2012'de ilk bölümüyle yayınlandı ve ilk sezonunu 24 Ağustos 2012'de tamamladı. Dizi 2.sezonuna başlamadan önce Zil Çalınca Avı isimli bir TV Filmi çekildi. Dizinin 2.sezonu başlamadan 1 hafta önce Disney Channel Türkiye'nin internet sitesinde özel bir bölüm yayınlandı. Bu bölüm daha sonra Cadılar Bayramı'na özel olarak televizyonda da gösterildi. Dizinin 2.sezonu 24 Ekim 2012'de başladı.Aralık ayında yılbaşına özel olarak bir bölüm hazırlandı. Ancak bu bölüm yılbaşından 1 ay önce 1 Aralık 2012'de yayınlandı. 1964 Avrupa Uluslar KupasÄ± Finali 1964 Avrupa Uluslar Kupası Finali 21 Haziran 1964'te 2. Avrupa Futbol Şampiyonasına evsahipliği yapan İspanya'nın başkenti Madrid'de ev sahibi İspanya ile Sovyetler Birliği arasında oynanan maç. İspanya, Jesús María Pereda ve Marcelino Martínez'in golleriyle maçı 2-1 kazanarak Avrupa şampiyonu olmuştur. José Villalonga'nın ekibi ve son şampiyon Sovyetler o dönemlerde favori gösterilen kadrolara sahip olsalar da 4 sene önce politik çatışmaların gölgesinde kalıp karşı karşıya gelememişlerdi. Maça son derece etkili başlayan İspanya, henüz 6. dakika geride kalırken Eduard Mudrik'in Luis Suárez'i kaçırması sonrasında oluşan pozisyonda Jesús Pereda'nın golüyle öne geçti. Ancak, İspanyolların bu sevinci kısa sürdü. Golden iki dakika sonra Ferran Olivella'nın kendisine yaptığı faul sonrasında frikik atışını kullanan Galimcan Hüseyinov, skora dengeyi getirdi. Bu golün ardından oyun başa baş devam etti. Sovyet savunma oyuncusu Albert Şesternev Pereda'yı düşürmesine rağmen penaltı çalınmadı ve bu pozisyona İspanyollar tarafından itiraz edildi. Maç boyunca orta sahada bir defansif oyuncuyla oynayan ve hücumda yaratıcılık eksikliği çeken Sovyetler karşısında, Suárez'in yeteneğiyle üstün gelen İspanya, Pereda'nın ortasında bitime altı dakika kala yaptığı kafa vuruşuyla ağları bulan Marcelino ile şampiyonluğu elde etmeyi başardı. 1960 Avrupa Uluslar KupasÄ± Finali 1960 Avrupa Uluslar Kupası Finali 10 Temmuz 1960'ta ilk Avrupa Futbol Şampiyonasına evsahipliği yapan Fransa'nın başkenti Paris'te Sovyetler Birliği ile Yugoslavya arasında oynanan maç. Normal süresi 1-1 tamamlanan karşılaşmayı Sovyetler Birliği, uzatmalarda Viktor Ponedelnik'in attığı golle kazanarak ilk Avrupa şampiyonu olmuştur. Dragoslav Šekularac ve Bora Kostić liderliğindeki Yugoslavlar, ilk yarıda daha etkili olan taraf oldu. Bu atakların bir sonucu olarak 43. dakikada Milan Galić'in yapılan ortaya vurduğu kafa, Yugoslavya'yı öne geçirdi. İkinci yarıda, Rus file bekçisi Lev Yaşin'in kritik kurtarışları SSCB'nin maça tutunmasını sağladı. İkinci yarının başında kaleciden dönen topu tamamlayan Slava Metreveli'nin beraberlik golü de Sovyet futbolcuların direncini arttırdı. Maçın normal süresi 1-1'lik skorla biterken, uzatma dakikalarında Viktor Ponedelnik'in attığı kafa golü, SSCB'nin ilk turnuvada kupaya uzanmasını sağladı. Robert Clive Robert Clive (29 Eylül 1725 – 22 Kasım 1774), 1. Baron Clive ve Clive of India unvanlarıyla da tanınan İngiliz bir tümgeneraldir. Robert Clive orduya ve İngiliz politikacılara Doğu Hindistan Şirketi'nin Bengal'deki üstünlüğünü kabul ettirmiş kişidir. Hindistan alınırsa, arkasından büyük bir zenginlik geleceğine inanıyordu ve bunu İngiliz tahtı için istiyordu. Warren Hastings'le beraber Britanya Hindistanı'nın yaratılmasının öncü figürlerindendir. Robert Clive 25 Eylül 1725'te Shropshire' daki Market Drayton yakınlarında, bir Clive ailesi mülkü olan Styche'de doğdu. Annesi Rebecca Gaskell Clive ve babası da Richard Clive'dir. Clive ailesinin kamu hizmeti alanında bir tarihi vardır. Robert'ın İrlandalı bir akrabası Henri VII'nin hazine işlerinden sorumlu tanınmış bir yüksek yargıç ve aynı zamanda Uzun Parlamento'nun bir üyesidir. Robert'ın babası uzun yıllar parlamentoda Montgomeryshire'ı temsil etmiş bir avukattır. Robert yedi kız kardeş ve beş erkek kardeşe sahipti. Ailenin yaşça en büyük oğluydu. Clive, on sekiz yaşındayken; Doğu Hindistan Şirketi tarafından yazar olarak ilk defa Hindistan'a gönderildi. Clive Hindistan'a geldiğinde Babür İmparatorluğu'nun varisleri yönetimde söz sahipleriydi. Alemgir Şah I'in 1707'deki ölümünden sonra imparatorluk hızlı bir şekilde çöküşe geçmişti. Bundan dolayı ülkede iç karışıklıklar vardı. Avrupa ve Hindistan arasındaki ilişkiler ise daha önce yapılan bazı savaşlardan ve antlaşmalardan etkilenmişti. Robert Clive, 18 Şubat 1753'de Margaret Maskelyne'le evlenmiştir. 6 çocukları olmuştur. Sadık Çiftpınar Sadık Çiftpınar, (d. 1 Ocak 1993, Seyhan), Türk futbolcudur. Fenerbahçe'de forma giymektedir. Sadık, 1993 yılında Adana Seyhan'da doğdu. Ailesi hâlâ orada yaşıyor. İki kardeş olan Sadık'ın, kendinden üç yaş büyük bir ablası var. Futbola nasıl başladığı hakkında bir soruya ise bir röportajda; "Oturduğumuz mahallede ağzı bozuk arkadaşlarımız vardı çocukken. Onların arasında kaybolup gitmek istemedim. Bir şeyler yapmak istedim. Okula da devam ediyordum ancak okul dışı zamanlarda orada kalırsam o çocuklara uyup kötü bir şekilde büyüyeceğimden korkuyordum. 2002'nin yazında millî takımımızın üçüncü olduğu Dünya Kupası finallerini televizyondan izlemiş ve oldukça etkilenmiştim. 9 yaşındaydım o sırada. İşte bu iki olayın üstüne, annemden beni bir futbol takımına yazdırmasını istedim. Annemin de Adana'da amatör bir kulüp olan Seyhan Belediyespor'da bir akrabası çalışıyormuş. Onun vesilesiyle ve ilk seçmede başarılı olarak kulübe alındım. Futbol hayatıma böylece başladım." ifadelerinde bulunmuştur. Futbola burada başlayan Sadık, Yaklaşık 6-7 sene Seyhan Belediyespor'da oynadı. 2008'in sonunda U-17 millî takımının Adana'daki bir hazırlık maçı sırasında kadrosunda Gökhan Töre, Berkin Kamil Arslan gibi isimler bulunmaktaydı. Sadık ve takımı da antrenmandan çıkıp onları izlemeye maça gitti. Seyhan Belediyespor'daki hoca İbrahim Demiryol da onlar ile gelmişti. Maçı izlemeye o dönem Galatasaray A2 Takımı'nın antrenörü Nedim Yiğit de gelmişti. İbrahim Demiryol ile Nedim Yiğit futbolculuk dönemlerinde aynı takımda oynadıkları için tanışıyorlardı ve Maçtan sonra Demiryol, Yiğit'e, "Sadık'ı yanına göndereceğim. Bir bak, beğenirsen alırsın" demişti. Sadık ise o yaz Galatasaray'ın seçmelerine katılmak için İstanbul'a gitti ve yaklaşık 20-25 günlük bir seçme kampının sonunda takıma alındı. Seçmelere katıldıktan sonra takıma seçilen Sadık, o dönemde boyunun kısalığı ve zayıf fiziği nedeniyle sağ bekte görev yaptı. Seçmeler döneminde 1992'lilerle antrenmana çıkan Sadık, kulübe geçiş yaptıktan sonra ise kendi yaş grubunda, yani U-17 takımında oynamaya başladı. Oynadığı hazırlık maçlarının sonuncusunda hoca Mehmet Ünver kendini son dakikalarda stopere çekti. Kısa süre stoper olarak oynasa da çıktığım bir-iki kafa topunu alınca onu stoperde denemeye karar verdi. O maçtan sonra ise stoper mevkiine geçiş yaptı. İkinci sezonunda ise U-18 takımında oynamaya başladı. A takımın maçlardan sonraki idmanlarında bazı as oyuncular dinlendiği için eksik olduğu için o antrenmanlara Sadık ve arkadaşları da çıkıyordu. Frank Rijkaard'ın takımı çalıştırdığı bu dönemde Servet Çetin ve Gökhan Zan gibi isimlerle forma savaşı verdi ancak U-18 takımında devam etti. Daha sonra Gheorghe Hagi döneminde ise A takımla hiç antrenmana çıkamadı. Fatih Terim göreve geldikten sonra ise 2011-12 sezon başı Pendikspor'la oynanan bir hazırlık maçında yaklaşık 20 dakika oynama şansı buldu. 2012-13 sezonunda da Romanya'nın Petrolul Ploieşti takımıyla oynadığı hazırlık maçında 30 dakika forma giydi. Yani iki kere A takımla sahaya çıktı. İkisinde de sağ bek oynadı. 2011-12 sezonu ile 2012-13 sezonu sonuna kadar ise A2 takımında forma giydi. U-18 takımıyla 32 maçta 8 gol ve A2 takımıyla 49 maçta 3 gol atan Sadık, Ekim 2011'de ise A2 takımı adına sezonun ilk maçında Denizlispor ağlarına attığı golden sonra idolü olan Felipe Melo'nun yaptığı pitbull sevincini yaparak ise dikkat çekti. Sadık bu durum ile ilgili ise "Geçen sezon A2 Ligi maçında Denizli Belediyespor'la oynuyorduk. Tüm A takım oyuncuları da o karşılaşmayı izlemeye gelmişti. Takım arkadaşlarım gerek saha içindeki hırsım, gerekse ikili mücadelelerdeki başarımdan dolayı beni Melo'ya benzetiyorlar, hatta gol attıktan sonra da onun gibi Pitbull sevinci yapmamı istiyorlardı. Ben de onlara söz vermiştim "Gol attığım ilk maçta o sevinci yapacağım" diye. Denizli Belediyespor maçında kornerden kafayla gol atınca Melo gibi Pitbull sevinci yaptım. Kulüp içinde 1-2 ay konuşuldu bu ilginç anı. Melo'nun da o maçı izlemesi tesadüf olmuştu gerçekten. Dediğim gibi gerek agresifliği, gerekse de kazanma hırsından dolayı Melo'yu çok beğeniyor, onun bu yönlerini kendime örnek alıyorum. " ifadelerinde bulundu. Türkiye ile U-20 dünya kupasında birçok kulübün dikkatini çeken Çiftpınar, 2013-14 sezonu öncesinde Trabzon Akçaabat takımına transfer oldu. Bu takımda A2 takımından arkadaşlar Barış Gök ve Bilal Özhan'da geçti. İlk maçına 1 Eylül 2013 günü Bergama Belediyespor maçında "13"numaralı formasıyla çıkan Sadık, ilk golünü ise 27 Ekim tarihinde Bingölspor ağlatına gönderdi. Sadık Çiftpınar, Türkiye U-17 millî takımından beri Türk millî takımının her kategorisinde forma giymiştir. İlk olarak Galatasaray'da forma giydiği dönemde çağrılmıştır. U-17 millî takımının Sakarya'da kampı vardı. Fransa ile iki hazırlık maçı oynayacaktı. İki karşılaşmada da yedek kulübesindeydi. Ancak bir pozisyonda Erhan Kartal'ın burnu kırılınca oyuna girdi. 2013 yılında ise U-20 dünya kupası kapsamında takım kaptanlığı yağan Sadık dikatleri üzerine çekti. Salonga Ulusal Parkı Salonga Ulusal Parkı (Fransızca: "Parc national de la Salonga"), Kongo Nehri havzasında bulunan Kongo Demokratik Cumhuriyeti'nde ulusal park. 36.000 km²'yi kapsayarak Afrika'nın en büyük tropikal yağmur ormanıdır. 1984'te UNESCO Dünya Miraslarına girmiştir. Ülkenin doğu yarısında yaşanan iç savaş nedeniyle, 1999'da Tehlike Altındaki Dünya Miraslarına eklendi. Somers Isles Company Somers Adaları Şirketi (İngilizce: "Somers Isles Company"), 1615'te daha sonra Bermuda adıyla tanınacak olan Somers Adalarındaki İngiliz kolonisini işletmek amacıyla kurulmuş ticari şirket. 1684'te şirkete verilmiş olan imtiyazlar iptal edilerek Bermuda'nın yönetim sorumluluğu koloni valisine verildi. 1609 yılında İngiltere kralı tarafından Virjinya'ya gönderilen 9 gemilik bir filo kasırgaya uğrayarak henüz yaşamın olmadığı bu takımadalara ulaştı. Filonun kaptanı Amiral George Somers, 10 ay kadar burada kaldıktan sonra geride bir miktar yerleşimci bırakarak yeni kurulan Jamestown'a gitti. İngiltere takımadaların kendisine ait olduğunu ilan etti. Adalarla ilgili imtiyaz başlangıçta Londra Virjinya Şirketine verildi. Şirketin ortakları 1615 yılında yeni bir şirket kurarak imtiyaz haklarını bu şirkete devrettiler. Böylece Somers Adaları Şirketi doğmuş oldu. Virjinya Şirketi 1622'de dağıldı ve elindeki imtiyazlar alınarak kıtada yerleşen koloni doğrudan İngiltere'ye bağlı bir koloni haline getirildi. Bermuda'nın yönetimi ise 60 yıl daha Somers Adaları Şirketinde kaldı. 1684 yılında Somers Adaları Şirketinin de imtiyazına son verildi. Joseph Banks Joseph Banks, ( d. 24 Şubat 1743 (13 Şubat ) - ö. 19 Haziran 1820 ) İngiliz doğabilimci, botanikçi ve doğa bilimleri koruyucusu. Kendisi James Cook'un 1768 ile 1771 yılları arasında yaptığı ilk yolculuğuna katılmıştır. Okaliptüs, Akasya ve Mimoza'yı batı dünyasına tanıttı. Ayrıca kendi adını taşıyan Banksia türü ile saygınlık kazandı. Bitkilerin yaklaşık 80 türü Banks adını taşımaktadır. Banks aynı zamanda Afrika'nın keşfine adanan bir İngiliz organizasyonu olan, Afrika Birliği'nin kurucuları arasında yer almıştır. Ayrıca Dilettanti Derneği'nin üyesi olmakla birlikte Kraliyet Sanat Akademisi'nin kurulmasına yardımcı olmuştur. William Banks, Londra'da doğdu, ailesi Lincolnshire'da Avam Kamarası üyesi ve oldukça varlıklıydı. 9 yaşından itibaren Harrow Okulu'nda ve 1756 yılına kadar Eton Koleji'nde eğitim gördü. Constantine John Phipps kendisinin okuldan arkadaşıydı. Lincolnshire çevresinde doğa, tarih ve botaniğe karşı olan ilgisi büyüyerek gelişti. 17 yaşındayken Çiçek hastalığına yakalandı ve büyük sağlık sorunları yaşadığından dolayı okula geri dönemedi. Daha sonra 1760 yılında Oxford Üniversitesi'ne girdi. Oxford'un ardından Christ Church Üniversitesi'ne kaydoldu. Burada yaptığı çalışmalarda ise büyük oranda doğa tarihi yerine klasik müfredata odaklanmıştır. Botanik eğitimi almak için oldukça kararlıydı. 1764 yılında ücretli olarak Oxford'da Cambridge'li Israel Lyons'tan bir süre dersler aldı. Banks, 1763 yılı aralık ayında Oxford için Chelsea'den ayrıldı. 1764 yılına kadar üniversiteye devam etti, ancak herhangi bir derece almadan o yıl okulu terk etti. Babası 1761 yılında ölmüştü. Bu nedenle babasından kalan Revesby Abbey manastırı ve diğer mülklerin varisi olarak, Lincolnshire'da yerel beylik ve yargıçlık yapmak için sürekli Lincolnshire ve Londra arasında yolculuk yapmak zorunda kalmıştır. Chelsea'de annesinin evinde kaldığı sürede, Chelsea Bahçe Doktorluğu, Muhterem Eczacılar Derneği ve Britanya Müzesi etkinliklerine katılarak bilime olan ilgisini sürdürdü. Bu etkinliklerde Daniel Solander ile tanıştı. O günlerde bilimsel toplantılar, genellikle erkekler arasında yapılan etkinliklerdi. Burada, Solander vasıtasıyla Carl Linnaeus ile tanışarak, onunla yazışmaya başladı. Banks bu esnada nüfuzunun artması nedeniyle, Kral III. George'un danışmanlığını yapmaya başladı. Bu durumu lehine kullanan Banks, sürekli olarak kendi botanik sevgisi nedeniyle düşündüğü yeni toprakların keşif yolculuklarına çıkmak için Kraldan istekte bulundu. Banks, 1766 yılında Kraliyet Sanat Akademisi üyeliğine seçildi ve aynı yıl 23 yaşındayken doğal tarih manzarasına sahip olan Newfoundland ve Labrador Phipps bölgesine gitti. Newfoundland ve Labrador'da yaptığı çalışmalar sonucunda, burada bulunan bitki ve hayvanların ilk bilimsel sınıflandırmasını yayımladı. Newfoundland'a olan yolculuğunu yazdığı günlüğü, Güney Avustralya Kraliyet Coğrafya Derneği tarafından yakın zamanda yeniden keşfedilmiştir. Banks ayrıca 1844 yılında soyu tükenmiş olan Büyük Auk dahil olmak üzere 34 tür kuşu belgelemiştir. Seyahati esnasında Newfoundland Grand Banks'te bulunan Château Bay koyunda, Kraliyet Donanması'na ait HMS Nijer adlı geminin etrafından 7 gün boyunca dönen çok sayıda Penguen gördüğünü kaydetti. Daha sonra 1971 yılında Büyük Auk ilk olarak Lysaught tarafından tespit edilmiştir. Banks Newfoundland ve Labrador yolculuğundan döndükten hemen sonra, Pasifik Okyanusuna 1768 ve 1771 yılları arasında Kraliyet Sanat Akademisi ve Kraliyet Donanması tarafından oluşturulan ortak bilimsel keşif yolculuğuna Endeavour isimli gemiyle çıktı. Bu yolculuk James Cook'un keşif amaçlı çıktığı ilk sefer olmuştur. Brezilya ve Güney Amerika'nın diğer bölgelerine seyahatinin ardından Banks, artık yaygın bir biçimde bahçe bitkisi olan Begonvil(adını Cook sonrasında Fransız meslektaşı Louis Antoine de Bougainville'den almıştır.) hakkında ilk bilimsel açıklamasını yapmıştır. Yolculukta daha sonra Tahiti'ye ilerlemişler (görevin aleni amacı olan, Venüs'ün geçişinin görüldüğü yer), ardından Yeni Zelanda ve Avustralya'nın doğu kıyısına yönelmişlerdir. Cook, Queensland bölgesindeki sahil şeridinde Botany Bay ve Endeavour Nehri (günümüzdeki Cooktown) sahil şeridinin haritasını çıkartmıştır. Büyük Set Resifi'nde hasar gören gemiyi tamir ederken neredeyse yedi haftayı burada karada geçirmişlerdir. Onların Avustralya'da bulunduğu esnada, İsveçli botanikçi Daniel Solander ve Fin botanikçi Dr. Herman Spöring Avustralya florasının ilk büyük koleksiyonunu yapmışlardır. Sydney Parkinson'un Banks Florası koleksiyonunda yaklaşık 800 örnek bulunuyordu. Bu koleksiyon ancak 1890 ve 1990 yılları arasında 35 cilt olarak yayımlanabilmiştir. Nicholas Pileggi Nicholas Pileggi (d.22 Şubat 1933) İtalyan-Amerikan yazar ve senaristtir. İtalyan kökenli bir New York'ludur. Pileggi, yönetmen ve yazar Nora Ephron ile evlidir. Eserleri genellikle mafya türüne dayanır. 1990 yılında vizyona giren, Martin Scorsese yönetmeliğindeki Goodfellas'ın kitabı ve filmin senaryosu Nicholas Pileggi'ye aittir. Yine Martin Scorsese'in yönettiği 1995 yapımı Casino filmi ve kitabının yazarı ve senaristidir. 1990'da Scorsese ile birlikte, Goodfellas filminin senaryosu ile BAFTA En İyi Uyarlama Senaryo Ödülü'nü ortaklaşa aldı. 1991 yılında aynı film ile Oscar'a aday oldu. Lee Chung-yong Lee Chung-yong (d. 2 Temmuz 1988, Seul, Güney Kore), sağ açık mevkiinde görev yapan Güney Koreli futbolcudur. Josef Bican Josef "Pepi" Bican (25 Eylül 1913 - 12 Aralık 2001), Avusturya-Macaristan İmparatorluğu doğumlu , Avusturya ve Çekoslovakya millî takımlarında oynamış, Uluslararası Futbol Tarihi ve İstatistikleri Federasyonu'na göre 1. Liglerde 518, toplam kariyerinde ise 607 gol atmış futbolcu. Pelé ve Ferenc Puskas ile birlikte +500 gol atan 3 futbolcu içerisinde yer alır. Slavia Praha için toplamda lig tarihinde 217 maçta 395 gol atarak kırılması güç bir rekora imza atmıştır. Rahmi Kalaycıoğlu Rahmi Kalaycıoğlu, (03.05.1926 - 17.04.2012) Türk müzik araştırmacısı. Türk Musikisi'ne yaptığı katkıları dolayısıyla "Türk Musikisi'nin babası olarak anılır. Hayatını Türk Musikisi'nin yaşatılması adına yaptığı çalışmalara adamıştır. Vefatına kadar bu görevi kendine borç bilerek çalışmıştır. Yüzlerce bestekârın 88 bini aşan eserini günümüze ve geleceğe ulaştıran külliyat hazırladı. Çıkardığı 5 ciltlik "Türk Musikisi Bestekarlar Külliyatı" şu an konservatuvarlarda kaynak olarak kullanılmaktadır. Külliyattaki notalar bestekârları tarafından onaylanmış orijinal şekliyle korunur. "Türk Musikisi Bestekarlar Külliyatı", Kültür Bakanlığı tarafından tüm dünyadaki Türk kültürü merkezlerine dağıtılmıştır. 3 Mayıs 1926 yılında Ankara Beypazarı'nda doğdu. Yüksek Ekonomi ve Ticaret Okulu'ndan 1949 yılında Banka ve Muhasebe bölümünden mezun oldu. Yeni açılmakta olan İstanbul Radyosu'nda mali ve idari görevlerde bulundu. İstanbul Üniversitesi'nde Rektörlüğün mali işlerini üstlendi. 1953 yılında tekrar Basın Yayın Turizm Genel Müdürlüğü'nün Ankara'daki merkezinde büro şefi olarak görev aldı. 1954 yılında bu teşkilattan yeni açılan Türkiye ve Ortadoğu Amme İdaresi Enstitüsü'ne devam etti. 1955-1957 yılları arasında İstanbul Radyosu'nun Tahakkuk Şefliği görevine tayin edildi. 1958 yılında Basın İl Temsilciliği'nde görevlendirildi. Buradaki görevinde yurtdışından gelen filmlerin sansür heyetinde Basın Temsilciliği üyesi olarak çalıştı. Bu görevde 6 ay çalıştıktan sonra İstanbul Tanıtma ve Turizm Müdürlüğü'ne döndürülmesi uygun görüldü. İstanbul Radyosu Raportörlüğü'ne atanan Rahmi Kalaycıoğlu, bu görevine 1964 yılına kadar devam etti. 1978'de Yüksek Ticaretliler adlı gazeteyi çıkardı. 1990'dan beri, vefatına kadar (17.04.2012) Türk Musikisi ile ilgili çok önemli çalışmalar yapmaktaydı. Türk Musikisi'nin babası olarak anılan ve hayatını Türk Musikisi'nin yaşatılması adına yaptığı çalışmalara adayan Rahmi Kalaycıoğlu vefatına kadar da bu görevi kendine borç bildi. Türk Musikisi'ne çok büyük eserler katan 90 bestekârın binlerce eserini toparlayıp derleyen Rahmi Kalaycıoğlu, Türk Musikisi'nin sonraki nesillere ulaşması adına 5 cilt Türk Musikisi Bestekarlar Kulliyatı çıkartmıştır. Gelir İdaresi Başkanlığı Gelir İdaresi Başkanlığı eski adıyla Gelirler Genel Müdürlüğü, vergiler ile diğer gelirleri tahsil etmekle sorumlu olan, Türkiye Cumhuriyeti Hazine ve Maliye Bakanlığına bağlı bir devlet kurumudur. Teşkilat yapısı ve görev alanları, 5345 Sayılı Gelir İdaresi Başkanlığının Teşkilat ve Görevleri Hakkında Kanun ile düzenlenmiştir. Gelir İdaresi Başkanlığı, merkez ve doğrudan merkeze bağlı taşra teşkilatı olarak örgütlenmiştir. Başkanlığın merkez teşkilatı ana hizmet, danışma ve yardımcı hizmet birimlerinden oluşmaktadır. 5345 sayılı Gelir İdaresi Başkanlığının Teşkilat ve Görevleri Hakkında Kanun uyarınca taşra teşkilatı, 29 ilde örgütlenmiş 30 Vergi Dairesi Başkanlığı ile 52 İl Defterdarlıkları bünyesinde yer alan gelir birimlerinden oluşmaktadır. Vergi Dairesi Başkanlıkları; grup müdürlükleri, bunlara bağlı müdürlükler, şubeler ile vergi dairesi müdürlükleri ve komisyonlardan oluşmaktadır. Gelir İdaresi Başkanlığı, ülke genelinde 442 Vergi Dairesi ve 20.000 A kadro kariyer kadro Gelir Uzmanı ve Gelir Uzman Yardımcısı ve 22.126 büro memuru, şoför, güvenlik, veznedar ve hizmetli personel çalışanı ile kayıtlı vergi mükelleflerine yüz yüze ve internet ortamında hizmet vermektedir. Gelir İdaresi Başkanlığı, ülke genelinde 437 Vergi Dairesi Müdürlüğü ve 557 merkez, 40.659 taşra olmak üzere toplam 41.236 çalışanı ile kayıtlı vergi mükelleflerine yüz yüze ve internet ortamında hizmet vermektedir. Güney İtalya'nın Normanlar tarafından fethi Güney İtalya'nın Normanlar tarafından fethi, 11. ve 12. yüzyıllarda güney İtalya bölgesindeki çok sayıda muharebe ve farklı Norman asıllı siyasi aktör tarafından gerçekleştirilen fetih dönemini anlatır. İlerleyen dönemlerde Sicilya Krallığı olarak birleşecek özneler ilk başlarda dağınık olarak bölgede hüküm sürecektir. Krallık, Sicilya Adası ve Güney İtalya'nın yanı sıra Malta ve Kuzey Afrika'da da topraklar elde edecektir. Göçmen Norman savaşçılar paralı asker olarak Lombardlar ve Bizanslıların yanında savaşlarda yer alarak bölgeye yavaş yavaş gelmeye başlarlar. Bu sayede Güney İtalya'daki uygun ortamın haberi Normandiya bölgesine iletilecek ve bir göç dalgası başlayacaktır. Silahlı gruplar zamanla bölgeye yerleşecek, başlarına buyruk şekilde yaşayacak ve bağımsız derebeylikler kuracaklardır. Bölgeye geldiklerinden yaklaşık elli yıl sonra bu derebeylikler birleşerek bir krallığa dönüşecektir. 1066 yılındaki Hastings Muharebesinin ardından İngiltere'nin fethinin tersine Güney İtalya'nın fethi bir muharebenin ardından kazanılan zaferle olmamıştır. Fetih uzun bir döneme yayılmış ve sayısız muharebe sonrasında gerçekleşmiştir. Farklı zamanlarda fethedilen topraklar daha sonra birleşmiştir. İngiltere'nin fethine kıyasla plansız ve dağınık olsa da aynı derecede kalıcı ve etkili olmuştur. Norman şövalyelerin İtalya'ya gelişleri ile ilgili rivayet çok sayıdadır. Bunlardan ilkinin 999 yılında gerçekleştiği anlatılır. Buna göre Kudüs'teki Kutsal Kabir Kilisesini ziyaret ettikten sonra topraklarına dönen Norman hacılar Apulia yolunda Salerno'da konaklarlar. Burada Salerno Prensi III. Guaimar tarafından ağırlanırlar. Bu sırada şehir yıllık vergilerini talep etmeye gelen Sarazenlerin saldırısına uğrar. Talep edilen vergi toplanırken Normanlar Lombardların nasıl bu kadar sinmiş olduğuna anlam veremeyip savaş kararı alırlar. Kuşatma yapanlara saldırarak dağıtan Normanlar Guaimar üzerinde büyük etki yaparlar. Kalmaları konusunda yapılan ısrarları geri çeviren Normanlar, ülkelerine döndüklerinde bölgedeki askeri ihtiyacı anlatacaklarını belirtirler. Bazı kaynaklarda Guaimar'ın Normandiya'ya elçiler göndererek Norman şövalyelerini ülkesine davet ettiği söylenir. Normanların bu şekilde Güney İtalya'ya gelişine "Salerno geleneği" denir. "Salerno geleneği" ilk kez Montecassino'lu Amatus tarafından "LYstoire de li Normant" adlı eserinde geçer. Bu eser 1071-1086 döneminde yazılmıştır. 12. yüzyıl tarihçilerinden Ostia'lı Leo'nun "Chronicon Monasterii Casinensis" eserini devam ettiren Diyakoz Pietro da Amatus'dan alıntı yapar. 17. yüzyıl tarihçilerinden Caesar Baronius'un "Annales Ecclesiastici" eserinde artık "Salerno geleneği" kabul görmüş bir doğru niteliğindedir. Normanların İtalya'ya gelişlerine dair diğer bir anlatım "Gargano geleneği" olarak bilinir. Buna göre Monte Gargano'da Mikâil Kilisesine giden Norman hacılar Bari hükümdarı Lombard Melus ile karşılaşarak onun Bizans hakimiyetindeki Apulia'ya yapacağı saldırıya katılmaya karar verirler, yıl 1016'dır. Salerno geleneğinde olduğu gibi bu olayın da iki tarihsel kaynağı vardır. Guillelmus Apuliensis tarafından 1088-1110 döneminde kaleme alınan "Gesta Roberti Wiscardi" adlı eseri ve buna dayanılarak yüzyıl sonra kaleme alınan Alexander isimli bir rahip tarafından kaleme alınan "Chronica monasterii S. Bartholomaei de Carpineto" adlı eser. Bazı kaynaklarda ise Salerno ile Gargano hikâyeleri karıştırılır ve birleştirilir. Diğer bir rivayet ise Drengot ailesindeki kardeşlerin gönüllü olarak sürgüne gitmesine dayandırılır. Buna göre Osmund veya Gilbert isimli kişi Normandiya Dükü (muhtemelen II. Richard) huzurunda William Repostellus adlı kişiyi kızına hakaret ettiği gerekçesiyle öldürmüştür. Öldürülme tehlikesine karşı Roma'ya kaçan Drengot kardeşler durumu Papa'ya anlatmak isterler. Bazı kaynaklarda hikâye 1027 yılında tarihlenir ve Papa bulunmaz. Kaçan kardeşlerin Gilbert, Osmund, Ranulf, Asclettin ve Ludolf olduğu belirtilir. Bu hikâyelerin ötesinde Normanların İtalya'da savaş sahnesine ilk olarak çıktığı tarih olarak 1017 yılı alınır. Bizans birliklerine karşı Melus saflarında savaşan Normanlı paralı askerlerin aynı yılın ilk aylarında yola çıkmış olması muhtemeldir. 9 Mayıs 1009 tarihinde İtalya'daki Bizans topraklarının başkenti konumundaki Bari kentinde yerel bir ayaklanma patlak verir. Yerel Lombardlardan Melus isimli bir asilzadenin önceliğinde patlayan isyan kısa sürede diğer Bizans topraklarına da yayılır. Süren ayaklanma sırasında 1010 yılı başlarında Bizanslı yönetici İoannis Kurkuas öldürülecektir. Yerine geçen Basil Mesardonites destek birlikleriyle bölgeye gelecek ve ayaklanmacıları kuşatacaktır. Şehirdeki vatandaşlar Bizansla görüşmelere başlayarak ve ayaklanmayı çıkartan Melus önderliğindeki asiller şehirden kaçmak durumunda kalacaktır. Bölgede Bizans denetimini yeniden sağlayan Basil intikam peşinde koşmayınca durum kontrol altına alınacaktır. 1016 yılında ölen Basil'in yerine gelen Bizanslı yönetici Leo Tornikios Kontoleon'a karşı yeniden ayaklanan Melus bu kez bölgeye yeni gelmiş olan Norman savaşçılarla yola çıkar. Arenula bölgesindeki Fortore Muharebesinde Bizans kuvvetleri başarılı olamaz. Bunun üzerine idareyi bizzat ele alan Kontoleon ikinci muharebede Melus'a yenilir. Üçüncü çatışma olan Vaccaricia Muharebesinde Melus'un zaferi kesindir. Fortore'den Trani bölgesine kadar olan bölgeyi denetimine alan Melus'a karşı Bizans yeni bir yöneticiyi Basil Boiannes'i gönderir. Boiannes'in çağrısı üzerine Normanlarla savaşmak üzere seçkin Vareg Muhafızları bölgeye gönderilir. Ofanto Nehri kıyılarındaki muharebede Bizans kuvvetleri galip gelir. Basileios Boioannes galibiyetin üzerine hemen bir kale inşa ettirerek Apulia ovasına hakim olmaya çalışır. Buradaki Boiannes kuvvetlerinin arasında artık Norman paralı askerler de yer almaktadır. Güneydeki gelişmelerden kaygı duyan Papa VIII. Benedictus Kutsal Roma İmparatoru II. Heinrich'den güneyde artan Bizans etkisine karşı müdahale etmesini ister. 1022 yılında Kutsal Roma Cermen İmparatorluğu orduları bölgeye gelecek ancak kuşatılmasına rağmen Troia adı verilen kale düşmeyecektir. Lombard prenslerin ayaklanması sona ererken, 1027 yılında görevden alınan Boiannes'den sonra bölgedeki Bizans etkisi giderek azalacaktır. Norman savaşçı Ranulf Drengot komutasındaki Norman paralı askerler 1024 yılında Salerno Prensi III. Guaimar saflarında Capua'ya saldırır. Amaç V. Pandulf'un yerine IV. Pandulf'u geçirmektir. 18 ay süren yoğun kuşatmanın ardından 1026 yılında şehir düşer ve tahta IV. Pandulf geçer. V. Pandulf önce Napoli'ye sonra da Bizans topraklarına kaçacaktır. IV. Pandulf, IV. Pandulf'u sakladığı için Napoli'ye saldırır ve şehri ele geçirir. Bu dönemde Norman paralı askerler sürekli olarak saf değiştirmekte ve geçmişte ele geçirdikleri şehirleri geri almaları için eski düşmanlarının hizmetine girmektedir. Şehrini kaybeden IV. Sergius 1029 yılında Norman komutan Drengot ile anlaşarak bu kez IV. Pandulf'a karşı Napoli'yi ele geçirmek için harekât başlatır. IV. Sergius Napoli'yi geri alınca Drengot ve Normanlara Aversa Kontluğunda toprak verir. Bu topraklar bölgedeki ilk Norman toprakları olacaktır. IV. Sergius'un kız kardeşiyle evlenen Drengot 1034 yılında yeniden IV. Pandulf'un hizmetine girer. Bölgede artık sürekli olarak sayıları artan Normanların kültürü ve dili yavaş yavaş etkisini göstermeye başlar. 1037 yılında II. Konrad tarafından Aversa Kontu olarak tanınır ve Kutsal Roma İmparatorunun doğrudan himayesi altına girer. 1038 yılında Capua'yı da ele geçirerek hakimiyetini genişletir. Uzun soluklu olarak bölgede etkili olacak bu Norman kolu sonradan bölgeye gelecek olan Hauteville kolunun gölgesinde kalacaktır. 1038-1040 yıllarında bölgeye yeni bir Norman kolu gelir. Sicilya'da Bizans saflarında Sicilya Emirliğine karşı savaşmak üzere gelen Normanların komutanı William Hauteville savaş alanındaki başarılarıyla kısa sürede adından sözettirmeyi başarır. Bu dönemde genelde Lombard prensler komutasındaki Norman paralı askerler sürekli olarak Bizans-Lombard çekişmesinde rol oynarlar. Ancak kendi liderlerini ilk kez kendi aralarından seçmeleri 1042 yılında William Hauteville'in seçilmesiyle olur. Salerno Prensi IV. Guaimar'a Bizans egemenliğinden fethettikleri topraklarda kendi kontluklarını kurmak için izin isteyen Normanlara izin verilince Melfi civarı topraklar Guaimar adına alınır ancak denetim Normanlardadır. Yeni fethedilen topraklar 1043 yılında Norman komutanlar arasında bölüştürülür: Bu dönemde Guaimar ile Normanlar arasındaki ilişkiler güçlenir. William Hauteville ve Guaimar Calabria topraklarının fethedilmesi için harekâta başlayacaktır. William'ın ölümünden sonra Norman paralı askerlik dönemi kapanacak ve Kutsal Roma Cermen İmparatorluğuna bağlı Norman prenslikleri ortaya çıkacaktır. Aversa Kontluğu (sonradan Capua Prensliği) ve Apulia Kontluğu (sonradan Apulia Dükalığı). 1046 yılında Apulğia'ya giren Drogo Hauteville Bizans valisi Eustathios Palatinos'u Taranto yakınlarında mağlup eder. Kardeşi Humphrey Hauteville ise Bari'de muzaffer olur. Salerno Prensi IV. Guaimar kızı Gaitelgrima'yı Drogo ile evlendirir. Bölgeye gelen Kutsal Roma İmparatoru III. Heinrich bölgedeki kendine bağlı Norman egemenliğini tanıyarak Melfi Normanlarına ilk yasal soyluluk unvanlarını verir. Calabria bölgesinde fetihlerine devam eden Drogo ele geçirdiği toprakları kardeşi Robert Guiscard'a bırakır. 1051 yılında Bizanslılar tarafından düzenlendiği sanılan suikast sonucu ölünce yerine kardeşi Humphrey geçer. Drogo'nun başına buyruk davranışları bu dönemde Papa IX. Leo'nun öfkesini çekecek ve çekişme silahlı çatışmaya evrilecektir. Bizans tarafından da desteklenen Papalık Orduları 18 Haziran 1053 günü Normanlarla karşı karşıya gelir. Civitate Muharebesi sonunda Normanlar galip gelecek ve Papa'yı bizzat esir edecektir. Yaklaşık 9 ay saygın bir misafir olarak rehin tutulan Papa sonunda Norman fetihlerini tanımak durumunda kalacaktır. 1057 yılında Humphrey'in ölümünden sonra başa gelen Guiscard Papa'ya daha da yakınlaşacaktır. 1050 ve 1060'lı yıllarda güney İtalya'da Normanların güç kazandığı iki merkez öne çıkmaya başlar. Hauteville ailesinin öncülüğünde Melfi ve Drengot ailesinin önderliğinde 1049 yılında Aversa Kontluğunu kuran Richard Dregnot, diğer Normanlarla mücadele etmeye başlayacaktır. Richard Dregnot bölgedeki Lombard prenslerle acımasızca savaşır. Salerno Prensliği topraklarına düzenlediği saldırılarla prensliği sadece bu şehir elde kalacak şekilde geriletir. Bölgede evlilik bağıyla da çeşitli ittifaklar kurmaya çalışan Richard kızını Gaeta hakimi Atenulf'un oğluyla evlendirir. Atenulf ölünce bu bölgeyi de denetimlerine alan Normanlar oğlunu kukla olarak kullanacak sonra da Gaeta'yı Norman topraklarına katacaklardır. 1058 yılında Capua'nın son Lombard Prensi VIII. Landulf, Richard'a boyun eğer. 1059 yılında Melfi'de düzenlenen kutsal ayinde Papa, Richard'ı Aversa Kontu ve Capua Prensi olarak takdis eder. Bundan sonra Drengotlar için merkez Capua olacak, Aversa ve Gaeta buradan yönetilecektir. Dregnotlar hakimiyetlerindeki toprakları kuzeye doğru genişletmeye başlarlar. Richard zamanında Papalık ile ilişkiler gergin olsa da sonrasında başa geçen oğlu I. Jordan Papalık ile iyi ilişkiler kurar ve müttefik olur. 1090 yılında Jordan ölünce yerine geçen oğlu II. Richard ise Capua'yı elinde tutamaz ve Lombard asilzade IV. Lando şehri 1098 yılına akdar elinde tutar. Bu yıl kuşatmaya dayanamayan şehir kesin olarak Normanların eline geçer. 1077 yılında Benevento'nun son Lombard prensi ölünce Papa 1078 yılında burada Robert Guiscard'ın başa geçmesini ister. Zaten Norman saldırılarıyla oldukça küçük hale gelmiş olan Benevento topraklarını Normanlara vererek Papa kendi topraklarına yapılan saldırıları önlemek ister. Benevento hakimiyetindeki Akdeniz kıyılarına yapılan saldırılarda Larino bölgesi Geoffrey Hauteville tarafından ele geçirilir. Geoffrey'nin oğlu Robert bu toprakları Loritello olarak birleştirecektir. Teate, Ortona işgal edilince Papalık topraklarına dayanılır. 1080 yılında Papa VII. Gregory ile yapılan antlaşma sonucu normanlar Papalık topraklarına saldırmama sözü verirler. 1105 yılına girildiğinde Venafro, Pietrabbondante ve Trivento Normanlar tarafından fethedilmiştir. Normanların fethi sırasında Sicilya Arap-Berber Müslümanlarının kontrolü altındadır. Önce Aglebilerin kontrolündeki adada Fatımiler denetimi ele geçirecek ancak daha sonra 948-1053 arasında Kelbiler adaya hakim olacaktır. Adada irili ufaklı beylikler hakim olmak için mücadele ederken gelen Normanlar bölünmüş bir durumla karşılaşır. Papa tarafından Müslümanlara karşı savaşması için Sicilya Dükü unvanı verilen Norman Robert Guiscard ve kardeşi Rugerro Bosso fetih savaşına başlar. Norman işgali 1061 yılı Mayıs ayında başlar. Reggio Calabria bölgesinden adaya çıkan ve Messina'yı kuşatan Normanlar Arapları hazırlıksız yakalayarak ilerler. Messina'yı ele geçiren Normanlar Arapların arasındaki bölünmüşlükten faydalanarak farklı emirlerle ittifak kuracaklardır. Robert Guiscard ve Rugerro Bosso komutasındaki Normanlar müttefikleri Ibn at-Timnah ile birlikte adanın orta bölgesinde Ibn al-Hawas'a karşı yürürler. Centuripe kalesine saldırılsa da direniş çok kuvvetli olunca ilerlemeye devam edilir. Paternò kalesi düşer ve Castrogiovanni kalesi önlerine gelinir. Sicilya'daki en güçlü kalelerden olan kale düşmeyince Normanlar bu bölgede kışlamamak için dönmeye mecbur kalır. Fetihlerini güvence altına almak için Sicilya'daki ilk Norman kalesi olan San Marco d'Alunzio kalesini inşa ettirir. Robert 1062 yılındaki başarısız girişimin ardından 1071 yılında yeniden Palermo'ya saldırır. Şehir düşse de hakim bir tepedeki kale düşmez. Rugerro'yu Sicilya kontu ilan eder, Palermo kalesi ise ancak 1072 yılında alınacaktır. Robert kardeşiyle arasında adayı paylaşarak kendisine Palermo, Messina'nın yarısı ve Val Demone'yi alır, fethedilmemiş yerler dahil olmak üzere tüm diğer Norman topraklarını kardeşine bırakır. 1077 yılında Rugerro adanın batısındaki güçlü Arap kalelerinden Trapani'ye saldırır. Şehir Rugerro'nun oğlu Jordan tarafından alınır. 1079 yılında Taormina, 1081 yılında ise Katanya ele geçirilir. Rugerro, Normanların İtalya'daki fetihlerine yardım etmek için 1083 yazında adadan ayrılması üzerine oğlu Jordan ayaklansa da babasının derhal dönmesiyle boyun eğer. 1085 yılında artık adanın planlı bir şekilde fethedilmesine başlanır. Uzun bir muhasaranın ardından 1086 yılı Mart ayında Siraküza düşer. Arapların elinde kalan tek kale olan Noto ise 1091 yılı Şubat ayında düşünce Sicilya'nın fethi tamamlanır. Sicilya'nın fethi merkezî bir komutadan gerçekleştirildiği için Rugerro'nun egemenliği artık ona tabî olan Yunan, Arap, Lombard ve Normanlar tarafından tartışılmaz. Papalığın istekleri doğrultusunda Katolik Kilisesi adada hakim olur. Palermo, Siraküza ve Agrigento'da dinî merkezler oluşturulur. 1130 yılında krallık olunca ada Norman egemenliğinin merkezi haline gelecektir. 1091 yılında Rugerro Malta'ya çıkarak Mdina kalesini ele geçirir. Adayı vergiye bağlayan Normanlar Arap valilerin içişlerini yürütmesine izin verir. 1127 yılında II. Rugerro Müslüman yönetimi Norman yönetimiyle değiştirir. Amalfi ve Salerno'nun Robert Guiscard tarafından fethi karısı Sichelgaita'nın etkisiyle olur. İki şehir de diplomasi ve görüşmeler sonucunda Normanlara boyun eğerler. 1076 yılında Normanlara saldırarak oldukça zarar veren Salerno hakimi II. Gisulf uzun süren kuşatmanın ardından teslim olur. İleride kurulacak olan Norman krallığı için bu şehir oldukça önemli bir yere sahip olacaktır. Sürekli olarak ayaklanmalara sahne olan Amalfi 1131 yılında kesin olarak Norman egemenliğine boyun eğecektir. Apulia bölgesinin sadece güneyi ve Bari şehri hariç tamamı Normanların hakimiyetine girmiş olsa da Robert Guiscard döneminde Calabria Bizans egemenliğindedir. Clabria bölgesine doğru Norman saldırıları olsa da bölgeye yerleşme amaçlı değil yerel baronların arasındaki muharebelere dahil olma şeklinde gerçekleşmiştir. 1060 yılında gelindiğinde Apulia'daki çok sayıda kale Normanların eline geçse de Normanların Sicilya'nın fethiyle uğraştığı dönemde Bizans İmparatoru X. Konstantinos, Miriarch komutasında gönderdiği orduyla Taranto, Brindisi, Oria ve Otranto şehirlerini geri alır. 1061 yılında Norman başkenti Melfi kapılarına dayanan Bizans birlikleri bu dönemde püskürtülecektir. 1063 yılında Otranto geri alınır ve Balkanlardaki Bizans topraklarına çıkartma yapma girişimde bulunsalar da bölgeye gönderilen Varegler tarafından bozguna uğratılırlar. Nikephoros Karantenos adlı Bizans komutanının önderliğinde ilerleyen Bizans birlikleri Normanları İtalya'da son kez geriletecektir. 1071 yılında Bizans'ın İtalya'daki en önemli toprağı olan Bari, Normanların eline geçecektir. Bizansı Apulia ve Calabria'dan atan Normanlar Bizans denetimindeki Balkan topraklarına saldırırlar. Robert Guiscard 1081 yılı Mayıs ayında Brindisi'den 16 bin askerle ayrılarak 1082 yılı Şubat ayında Korfu'yu ele geçirir. Günümüzde Arnavutluk sınırlarındaki Dyrrhachium'da yapılan Dyrrhachium Muharebesi'nde Normanlar galip gelir. Normanlar Tesalya'da tutunmaya çalışsalar da başarısız olacaklardır. Robert'in 1085 yılında Bizans seferinde ölümüyle birlikte Normanlar İtalya topraklarında çıkması muhtemel ayaklanmalara karşı Bizans seferini yarıda bırakıp İtalya'ya dönerler. Normanlar Balkanlardaki Bizans topraklarını kalıcı olarak ele geçiremeyecekler ve yayılmaları İtalya ve Sicilya ile sınırlanacaktır. Doğudan gelen Selçuklu tehdidini de yakıcı olarak hissetmeye başlayan Bizans, İtalya'daki Norman egemenliğine karşı yeni bir hamle yapamayacaktır. Bizans egemenliğinde olan Napoli Dükalığı Norman saldırılarıyla karşı karşıya kalan en son bölge olur. Hauteville ailesinin bölgeyi Norman topraklarına katması 1077 yılından başlayarak 60 yıl sürecektir. 1077 yılında Napoli Capua'nın ilk Norman Prensi olan Richard Dregnot tarafından kuşatılır. Kuşatmaya denizden destek ise Norman kökenli Hauteville ailesinden Robert Guiscard'den gelir. Richard kuşatma sırasında ölünce yerine geçen Jordan kuşatmayı Papalığın isteği doğrultusunda kaldırarak Napoli Dükü Sergius ile uzlaşacaktır. 1130 yılında muhalif papa II. Anacletus, II. Rugerro'i Sicilya Kralı ilan eder ve Napoli topraklarını da krallığının parçası olarak ilan eder. 1131 yılında Rugerro Amalfi halkından bağlılıklarını bildirmelerini ister. Buna karşı çıkan Amalfililere destek Napoli Dükalığından gelir. Ancak Antakya Prensliği donanması Napoli limanını ablukaya alınca Amalfi Rugerro'ya boyun eğmek zorunda kalır. Bunun üzerine Napoli de Rugerro'nun hakimiyetini tanıyacak bağlılığını bildirecektir. Sicilya merkezli Norman kralı II. Rugerro ile onun egemenliğini tanımak istemeyen yine Norman asıllı Capua Prensi II. Robert arasında yaşanan gerilimde Napoli de dahil olmak ister. Napoli, II. Rugerro'ya karşı çıkan Normanlara üs olarak kullanılmak üzere kapılarını açar. Şehri kuşatan II. Rugerro, Kutsal Roma İmparatoru III. Lothar'ın bölgeye ordusuyla gelmesi üzerine kuşatmayı kaldırır. Sonraki dönemde II. Rugerro'ya bağlılığını bildiren Sergius Rignano Muharebesinde ölür. II. Rugerro muharebede yenilse de Napoli hükümdarının arkasında varis bırakmadan ölmesi onun bölgeye hakim olmasını kolaylaştırır. 1139 yılında II. Rugerro'nun oğlu Hauteville ailesinden Alfonso dük olarak tahta geçecek, Napoli toprakları da Normanların eline geçecektir. Güney İtalya'yı fetheden Norman hanedanları 1194 yılından itibaren Hohenstaufen ve 1266 yılından itibaren de Angevis hanedanı tarafından takip edilir. Normanların Bizans topraklarını ele geçirme politikası sürdürülecek ve sonunda Epir'de hakimiyet sağlanacaktır. Normanlar özellikle ele geçirdikleri topraklarda kaleler kurarak varlıklarını sürdürme geleneğini yürütmüşlerdir. Bu sebeple bölgede günümüzde çok sayıda Norman mimarisini yansıtan kale bulunmaktadır. Ä°sfana İsfana, (Kırgızca: Исфана; Özbekçe: Исфана/Isfana) Kırgızistan'da bir şehir. Kırgızistan'da oblast olarak adlandırılan illerden Batken İli'nde bulunuyor. Nüfusu yaklaşık 28,085 insan. Samed Yeşil Samed Yeşil (d. 25 Mayıs 1994, Düsseldorf, Almanya) Türk kökenli Alman futbolcudur. Futbola doğduğu kentin takımlarından CFR Links'te başlayıp, sonra BV 04 Düsseldorf'ta başladı. 2005'te 11 yaşındayken Bayer 04 Leverkusen'e transfer oldu. 2008-09 sezonunda U-17 takımında forma giymeye başladı. Sonraki sezon bölgesel U-17 liginin şampiyonu olurlarken, Yeşil 13 gol kaydetti ve takımının en golcü ikinci ismi oldu. Almanya finalinde forma giydi ancak uzatmalarda şampiyonluğu kaybettiler. Sonraki sezon ise 14 maçta 22 gol atıp, kadronun en golcü ismiydi. 2010-11 sezonunda U-19 takımına yükseldi. Burada da bir bölgesel lig şampiyonluğu gördü ancak Almanya yarı finallerinde elendiler. Sonraki sezon da bu takımda forma giymeye devam etti. 23 maçta 19 golle gol kralı oldu. 2011-12 sezonunda Leverkusen'in A takımı ile antrenmanlar yapmaya başlayan futbolcu, o sezonun UEFA Şampiyonlar Ligi yedek kadrosunda yer buldu. Kariyerinin ilk Bundesliga maçına 14 Nisan 2012'de Hertha Berlin karşısında çıktı. 81. dakikada Tranquillo Barnetta'nın yerine oyuna dahil oldu. 2012-13 sezonuna dördüncü ligde mücadele eden Bayer 04 Leverkusen takımında başladı ve 4 maç forma giydi. 30 Ağustos 2012'de İngiliz ekibi Liverpool FC'ye transfer oldu. Sezona U-21 takımında başladı ve Chelsea'yi 4-1 yendikleri maçta forma giydi. Bu maçtan sonra UEFA Avrupa Ligi grup maçı olan Young Boys maçının kadrosuna dahil edildi ancak forma giyemedi. 26 Eylül 2012'de West Bromwich Albion ile oynanan EFL Cup maçında ilk 11'de sahaya çıkarak ilk kez Liverpool forması giydi. Sezon içinde bir Lig Kupası maçına daha çıkıp ve Avrupa Kupası maçı kadrosuna dahil edildi. Ancak, ligde ilk 18'e girme şansını bulamadı. U-21 takımıyla grup birincisi olarak finallere kaldılar ve üçüncü oldular. Ancak şubat ayında geçirdiği sakatlık ile sezonu kapayan Yeşil, finallerde sadece bir maçta oynayıp, o maçta da golle buluştu. Sakatlığı nedeniyle 2013-2014 sezonunun başında forma giyememeye devam etti ve sahalara Liverpool U-21 takımı ile Ekim 2013'te döndü. Genç takımda 4 maçta 1 gol attıktan sonra Ocak 2014'te bir kez daha çapraz bağlarından sakatlık geçirince sezonu kapatmış oldu. 2014-15 sezonunda da U-21 takımında forma giydi. Eylül 2015'te İsviçre Süper Ligi ekibi FC Luzern'e kiralandı. 13 Eylül 2015'te Grasshoppers ile oynanan maçın son 15 dakikasında forma giyerek İsviçre kariyerine başladı. Sonraki hafta FC Vaduz ile oynanan maçta devre arasında oyuna girdi ve ilk asistini yaptı. Bir sonraki hafta da FC Zürich'i 1-0 yendikleri maçta profesyonel kariyerinin ilk golünü atıp takımına galibiyeti getirdi. Ancak Kasım ayından sonra takımda daha az süre bulmaya başladı. Sezon için dördüncü ligde mücadele eden FC Luzern II ile de bir maça çıkan futbolcu, bu maçta hat-trick yaptı. 2016-17 sezonuna boşta giren futbolcunun adı ara transfer döneminde adı Galatasaray ile anıldı, ancak Samed büyük bir sürpriz yaparak Yunan Ligi ekiplerinden Panionios'ye transfer oldu. 21 Ocak 2017'de Panetolikos Agrinio ile oynanan maçın son dakikasında oyuna girerek takımı için ilk kez forma giymiş oldu. Takımı ligi beşinci bitirerek UEFA Avrupa Ligi play-off'larına kaldı. 17 Mayıs 2017'de AEK'yı 1-0 yendikleri maçın tek golünü atarak takımına galibiyeti getirdi. 2017-18 sezonuna iyi başladı ve UEFA Avrupa Ligi ikinci tur maçlarında ND Gorica'ya toplamda üç gol, bir asist yaparak takımının bir üst tura çıkmasını sağladı. Samed, millî takım kariyerine Almanya U-16 takımında başladı. 2 maçta 3 gol kaydeti. 15 Eylül 2009'da ilk kez U-17'de maça çıktı. 2011 Avrupa 17 Yaş Altı Futbol Şampiyonası elemelerine katıldı. İlk eleme turunda 3 maçta 4 gol 5 asist, ikinci eleme turunda ise 3 maçta 3 gol 1 asist ile takımın finallere kalmasında büyük rol oynadı. Samed, turnuvaya katılan kadroda da yer aldı. Almanya, turnuva sonunda Avrupa ikincisi olup Dünya Kupası'na katılmaya hak kazandı. Samed ise 5 maçın ikisini kart cezası nedeniyle kaçırmış ama biri final olmak üzere oynadığı üç maçta birer gol attı. 3 gol ile turnuvanın gol krallarından biri olurken, bu futbolcular arasında dakika/gol oranı en yüksek olan futbolcuydu. Aynı sene düzenlenen FIFA 17 Yaş Altı Dünya Kupası'nda da forma giydi. Almanya turnuva sonunda Dünya üçüncüsü olurken, Samed 7 maçta da forma giydi 6 gol 8 asist ile oynadı. Gol krallığında ikinci olup "Gümüş Ayakkabı" ödülünün sahibi oldu. 2012 yılında U-18 ve U-19 takımlarında da forma giyme şansını yakaladı. Jim Yong Kim Jim Yong Kim (d. 8 Aralık 1959, Seul, Güney Kore), Koreli-Amerikalı hekim ve Dartmouth Koleji'nin 17. Başkanıdır. Jim Yong Kim eski Harvard Tıp Okulu'nda Küresel Sağlık ve Sosyal Tıp Anabilim Dalı Başkanı, eş-kurucusu ve yöneticisi oldu. 2 Mart 2009 tarihinde Kim, Ivy League kurumunun ilk Asyalı-Amerikalı başkanı oldu. Dartmouth Kolejin'nde resmen 1 Temmuz 2009 tarihinde başkan olarak seçildi. 23 Mart 2012 günü, Amerika Birleşik Devletleri Başkanı Barack Obama, Dünya Bankası'nın bir sonraki başkanı olarak Kim'in aday olacağını duyurdu. Kim Dünya Bankası başkanlığına 16 Nisan 2012'de seçildi ve 1 Temmuz'da göreve başladı. ABD hükümeti, görev süresi Temmuz 2017'de dolacak Kim'i ikinci başkanlık dönemi için yeniden aday gösterdi. 7 Ocak 2019'da, 1 Şubat 2019'dan itibaren istifa edeceğini açıkladı. Kim, 2013 yılında Forbes Dergisi'nin Dünyanın En Güçlü İnsanları Listesinde dünyanın 50. en güçlü kişisi seçildi. Jim Yong Kim, beş yaşında ABD'ye ailesiyle birlikte taşındı ve Iowa'da Muscatine'de büyüdü. Babası, Iowa Üniversitesi'nde diş hekimliği öğretti, annesi felsefe doktorasını aldı. Jim Yong Kim sosyal bilimlerde Harvard Üniversitesi deneysel MD / Doktora programının ilk kayıtlı olanların arasındaydı. Tıp eğitimi alan, küresel sağlık ve gelişim alanında önemli bir yere sahip Kim, AIDS ve veremle mücadelede önemli görevler üstlenmiş bir kişi ve bu alanlarda geniş deneyimi bulunmaktadır. Ayrıca Brown Üniversitesi ve Harvard Üniversitesi'nde eğitim alan Kim, küresel sağlık örgütü Partners in Health'in kuruculuğunu yaptı ve Dünya Sağlık Örgütü'nün HIV/AIDS bölümünün direktörlüğü görevini üstlendi. Süyûtî Celâleddîn Süyûtî (3 Ekim 1445 - 1505), Arap din bilgini ve filozof. Künyesiyle beraber asıl adı Celaleddin Ebu’l Fazl Abdurrahman b. Kemâleddîn Ebû Bekr b. Muhammed el-Huzayrî es-Suyuti'dir. "Süyutî" lakabının sebebi doğduğu bu yerden kaynaklanmaktadır. Babası Şafiî mezhebi fıkıh âlimlerinden Kemâleddîn