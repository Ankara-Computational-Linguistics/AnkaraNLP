gerekli bazı elementleri de aldılar. Suda çözülebilir halde bulunan elementler enzimlerle tahrik edilerek, hücre içinde karışık ve kompleks reaksiyonlar sonucunda organizmanın çoğalmasını sağladı. Reaksiyonlar için gerekli enerji önceleri dışardan alındı, sonra ise organizma onu içinde üretti. Organizma aldığı besinlerden kendisi için gerekli enerjiyi üretmesini öğrendi. Hayvanlar, aldıkları besinlerin içinde bulunan yağ, karbonhidrat ve proteinleri sindirim organlarındaki reaksiyonların sonunda, yağ asitleri, glikoz ve aminoasitlere çevirir. Glikoz ve yağ asitlerin bir kısmı vücut içinde saklanır. Yağ asitleri ve glikoz birleşerek asetilkoenzime, buradan da 477 sitrikasite dönüşür. Sitrikasit ile aminoasitin birleşmesiyle enerji, karbondioksit ve su ortaya çıkar. Bu işlem, hayvan yaşamındaki besin ve enerji devresinin ana prensibidir. Bitkilerde karbonhidratlar basit şeker halinde, fotosentez işlemi sonunda oluşur. Bu element daha sonra polisakkaritlere, nişasta ve selüloza, en sonunda protein ve yağlara çevrilir. Bunlar, herbivirüs ve omnivirüs hayvanlarınca yenilir. Bu hayvanlar da karnivirüs hayvanlarınca yenilir. Her bir hayvanın bir öncekini yiyişinde, moleküller organizmalarda daha karmaşık sentezlere uğrar. Sentezlenmelerde organizma enerji sarf eder. Harcanan enerjiler oldukça değişiktir. Bir ineğin bir kilogram et imal etmesi için harcayacağı enerji miktarı, bir bitkinin bir kilogram glikoz üretmesi için harcayacağı enerjiden daha fazladır. Çünkü, enerji organizmayı hemen terk etmez ve yeni moleküllerin oluşması için harekete geçer. Bir ineğin on kilogram ağırlık kazanması için elli kilogram hububat yemesi gerekmesine karşılık, bir insanın bir kilogram ağırlık kazanması için sadece on kilogram et yemesi gerekir. Hububat yiyen insan, bir kilogram ağırlığı sadece beş kilogram hububat yiyerek elde eder. Besin miktarı ile enerji oranı arasında dengeli bir ilişki bulunmaktadır. Enerji, besinlerle bir canlıdan diğerine geçer ve asla yok olmaz. Canlılar enerji sayesinde canlıdırlar. Güneş'ten gelen enerji ilk önce bitkilerce alınır ve fotosentez yolu ile üretilen ilk besinlerin içine depolanır. Bu, zincirin ilk halkasıdır. Bir hayvan bitki yiyince bitkideki enerji ona geçer. Bitki yemeyen, fakat bitki yiyen hayvanı yiyen başka bir hayvan, ilk kaynağı bitki olan enerjiyi ondan alır. Ve enerji zincirinin diğer halkaları tamamlanır. Yeryüzünde binlerce hayvan türü vardır ve hepsi kendi yaşamları için gerekli enerjiyi bir başka canlıyı yiyerek kazanır. 478 Sonuçta, her hayvan ya bir bitki veya bitki yiyen bir hayvanı yemek zorundadır. Bitkiler ise canlı kalabilmek için başka bir canlıyı yemezler ve besinlerini kendileri üretirler. Bitki ve hayvan gelişmeleri oldukça değişiktir. Hayvanların gelişmesi, belli bir yaşa ulaşınca durur ve şekilleri değişmez kalır. Bitkiler ise ortam şartlarına göre büyümeye devam ederler. Bitkilerin alacakları biçimler ise rüzgar, yağış, Güneş ışını gibi ortam şartlarına bağlı kalır. İnsanlarda genellikle 20 yaşında vücut büyümesi sona erer. Bitkilerde ise, günde bir metre uzayan bambu ağacına kadar, büyüme oranları oldukça farklılık gösterir. Canlı yaşamı Dünya'nın çok küçük bir kısmında, belki milyarda birinde sürmektedir. Denizlerde, karaların üstünde ve çok az miktar yerin altında olan canlı yaşamının, az bir kısmı da atmosferin alt tabakalarına yerleşmiştir. Yüksek dağ tepelerinde, okyanusların en dip bölgelerinde, çöllerde, kutuplar gibi ortamın uygun bulunmadığı yerlerde ise canlılar barınamamaktadır. Ozon, üç oksijen atomundan meydana gelen bir gazdır. Renksiz olan ozon, Güneş'in morötesi ışınlarının atmosferdeki oksijeni parçalanması ile oluşmuştur. Ozon, atmosferin 13 ile 24'cü kilometreleri arasına yerleşmiştir. Her bir milyon atmosfer molekülüne karşılık üç tane ozon gazı molekülü bu aralıkta dağılmıştır. Ozon gazı, Güneş'ten gelen morötesi ışınlara karşı bir filtre görevini gerçekleştirir. Son derece zararlı ve canlıların kanser hastalığına yakalanmalarına neden olan morötesi ışınlar atmosferdeki ozon gazı tarafından tutularak yere inmesi önlenir. Oldukça ince olan ozon tabakası, morötesi ışınların %99'unu tutmayı başarır. Yeryüzünün soğuk bölgelerinde, bilhassa kutuplarda, klorokarbonlar atmosferde nitrik oksitle reaksiyona girerek klor 479 bileşimlerini oluşturur. Klor bileşimleri de ozon ile etkileşerek onu oksijene bozar. Bir klor molekülü 100.000 ozon molekülünü yok eder. Sıvı olarak saklanabilen zehirsiz klorokarbonlar plastik, kozmetik, soğutma gibi sanayilerde kullanılan ideal bir gaz olup, yaygın olarak ticari maksatlarda üretilmektedir. Yeryüzünden yukarı yayılan klorokarbonların ozon tabakasına ulaşması 30 yıl sürer ve sonunda orada kalır. Bu gidişle, 2500 yılına kadar atmosferdeki ozon miktarının %30'u yok olmuş olacaktır. Yapılan araştırmalar, Dünya'nın kuzey ve güney yarıkürelerinin üstündeki atmosferde ozon tabakalarının oldukça zayıfladığını ve geniş iki deliğin açıldığını göstermiştir. Ozon tabakasının her %1 oranında zayıflaması durumunda %2 oranında daha fazla morötesi ışın yere inecek ve bu durum canlı hastalıklarının artışının yanında, yeryüzünün ekosistemini de büyük oranda bozacaktır. Şu anda ortalama 15 derece olan yeryüzü sıcaklığı, 21'ci yüzyılın ortalarında 4 derece kadar yükselecektir. Bu durumda, kutuplardaki buzlar eriyecek ve okyanus suları 5 metre yükselecektir. İklim şartları, karbon, su dönüşümleri etkilenerek canlı yaşamı için mevcut devreler değişecektir. Son 150 yıl içinde sanayi devrinin gelişmesiyle, atmosferdeki karbondioksit miktarında önemli artış meydana gelmiştir. Kömür, petrol ve doğal gaz kullanımının çıkardığı karbondioksit miktarı yılda 5 milyar tondur. Karbondioksitin çoğalması atmosferin sera etkisini etkilemekte ve yeryüzünün sıcaklığını yükseltmektedir. Zira, deniz suyunun yüksekliği binlerce yıl öncesine göre 15 santimetre daha fazladır. Atmosferdeki karbondioksit miktarının yükselmesi asit yağmurlarına sebep olarak, doğanın dengesini bozacaktır. Önümüzdeki yüzyıllarda yeryüzündeki canlı yaşamını ‘zor günler' beklemektedir. 480 3.5 milyar yıl önce yaşamın başlamasından bugüne kadar yeryüzünde 2 milyardan fazla canlı türü yaşamıştır. Bu miktarın %90 ile %99.9'u halen yok olmuştur. Bugün yaşayan canlı organizma türü 30 milyon civarında bulunmaktadır. Hayvanların yaşam süreleri, 2 aylık ömrü olan bir sinekten, 150 yıldan fazla yaşayan kaplumbağaya kadar yine çok değişiktir. Yeryüzünde yaşayan canlı kütlesinin %90'nını bitkiler oluşturur. 400.000 bitki türü tespit edilmiştir. Bitkilerin hayvanlarla olan en önemli farkları, belli bir yerde toprağa kök salmış bir durumda yaşamaları ve ortamda hareket kabiliyetinden yoksun bulunmaları, klorofil ihtiva etmeleri ve besinlerini kendilerinin üretmesi, hücre yapılarının hayvan hücrelerinden farklı yapıda bulunması, büyümelerinin genellikle kök ve uç dallarda gerçekleşmesi ve üreme sistemlerinin hayvanlardan daha değişik şekilde olması, farklı hormonlara sahip bulunmaları şeklinde özetlenebilir. 481 Beyin ve Yapay Zekâ MÖ-300 yılında Anadolu'da yaşayan Herophilus, beyin ve sinir sistemini tarif eden ilk insan oldu. Herophilus, sinirlerden gelen mesajların beyinde toplandığını ve onun, bütün vücudun bir kumanda merkezi görevini yaptığını belirtti. Daha sonra, Miladın ilk yıllarında Erasistratus beyinin yapısını ve sinirlerin türlerini tarif etti. Milattan sonra 2'ci yüzyılda Galen, hayvanlar üzerinde deneyler yaparak omuriliğin his ve hareketlerdeki önemini belirtti. Galen, beyindeki en önemli bölgenin dokular değil, içinde sıvı dolu olan boşluklar olduğunu ileri sürdü. 1800'lerin başlarında İskoçyalı Charles Bell, sinirlerin uzun ve ince lifler şeklinde olduğunu ve birbirinden ayrık bulunan liflerin dürtüleri sadece tek yönde ilettiklerini gösterdi. Bell ile birlikte nörofizyoloji bilimi başlamış oldu. 1820'de Fransız Pierre Flourens, güvercin ve köpeklerin sinir sistemlerinde deneyler yaptı. 1838'de Alman Robert Remak, ana sinirlerin myelin kılıfını keşfetti ve omurilikten çıkan aksonların çalışma prensiplerini açıkladı. 482 1840 yılında Alman Johannes Müller, sinir sistemindeki özel enerji yasasını çıkararak her organın belli bir dış olaya duyarlı sinirle kontrol edildiğini ileri sürdü. 1849'da Alman Emil Du Bois-Reymond, sinir dalgalarını ölçerek, dalgaların elektrik akımı ile iletildiğini, 1863'de Alman Wilhelm Waldeyer-Hartz nöronları, 1870'de Alman Eduard Hitzig beyin içindeki farklı bölümleri, 1885'de de İspanyol Santiago Ramon Cajal beyin ve omurilik hücrelerini ve aksonlarla olan bağlantılarını buldular. 1920'de İsveçli Walter Hess beyin bölümlerinin fonksiyonlarını, İngiliz Edgar Adrian ise uyarıların yoğunluğu ile frekans değişimi arasındaki ilişkiyi keşfetti. 1925'de İngiliz Henry Dale ve Alman Otto Loewi, snapslar içindeki sinir darbelerinin transmisyonlarını açıkladı. 1935'de İngiliz Charles Sherrington refleks sistemini inceleyerek nöroloji bilimine modern bir şekil verdi. 1940 yılında İngiliz Alan Turing, bir insan gibi düşünüp cevap verebilecek ‘yapay zeka' makinasının sistemini geliştirdi. İngiliz Alan Hodgkin ve Andrew Huxley 1939'da ana sinir telleri olan aksonlarla diğerleri arasındaki elektrik potansiyel farkını hesap ettiler, sinir içinin negatif, dışının pozitif yüklerini bularak, iç dürtü dalgalarının hızlarını keşfettiler. Daha sonra, Avustralyalı John Eccles nöronları tanımlayarak sinir sistemindeki bilgi akışını açıkladı. 1947'de İtalyan Rita LeviMontalcini sinirlerdeki gelişme faktörünü, 1954'de de Amerikalı Roger Sperry beyin iç bölgelerinin fonksiyonlarını açıkladılar. 1877'de telefonun icat edilmesinden beri, mesajları elektrik sinyalleri ile iletmek mümkün olmaktadır. Telefon telleri boyunca bu mesajların ilerleme hızı, ses hızının 900.000 katıdır. Milyonlarca insan arasında telefon teli kurmak işi çok zor olduğundan, bütün telefon kablolarının birleştiği bir santral 483 sistemi yaratılmıştır. Canlı vücudundaki haberleşme sistemi, telefon santrallerinden 500 milyon yıl önce sinirlerle kurulmuştu. Bir hayvan vücudundaki mesajlar, sinirler boyunca sinir sinyalleri şeklinde uzun mesafeler katleder. Sinirlerdeki sinyaller birer elektrik dürtüleridir. Sinir sistemi sayesinde hayvan türleri dış dünya ile haberleşebilmektedir. Hayvan vücudunun her noktasına yayılmış olan sinirler tek bir yerde birleşir beyin. Beyin, bir hayvan vücudunun telefon santralidir. Vücudun duyu organlarından başlayan ve sinirler boyunca ilerleyen sinyallerin hepsi beyinde toplanır ve orada analiz edilir. Beyinde incelenen sinyaller, motor sinirleri boyunca adalelere, gereğinin yapılması için, iletilir. Beyin ve ara beyinler, sistemin merkezini teşkil eder. Duyu sinirleri, motor sinirleri ve diğerleri ise sistemin diğer parçacıklarıdır. Denizanası gibi bazı basit hayvanlarda merkezi beyin bulunmamasına rağmen, vücudunu bir ağ gibi saran sinirler mevcuttur. Bir beyin olmamasına rağmen sinirler birkaç hareketin kontrolünü yerine getirebilir. Bir böcekte ise, göze yakın konumda beyin mevcut olup içinde en fazla 100.000 sinir hücresi yer alır. Sinirleri ise, anten, kanat, bacaklar ve vücudun diğer yerlerine uzanır. Sürüngenlerdeki sistem oldukça basit olup, sistem bilhassa soluma, kalp atışı, görme, koku alma gibi temel fonksiyonları kontrol eder. İnsan vücudu en gelişmiş ve karmaşık beyin ve sinir sistemine sahiptir. İnsan beyninde 100 milyar sinir hücresi toplanmıştır. Bunlar, arka kısımdaki yüksek akıl faaliyetlerinin oluştuğu ‘serebrum' bölgesinde toplanmıştır. Buradan, omurilik başlar ve aşağı doğru iner. Omurilikten çıkan ve vücudun her yerine yayılan sinir ağı oldukça karışıktır. Kafatasının içine rahat bir şekilde yerleşmiş olan beyin, bir hücre kadar heyecan verici ve onunla birlikte evrenin ‘en 484 harika' iki makinasından biridir. Pembe gri renkli, yumuşak dokulu beyin, canlının bir ömür boyu fonksiyonlarının bilgilerini depolar. Beyine her saniye gelen milyonlarca sinir sinyali, içinde analizden geçirilecek vücudun her yerine ‘talimat' olarak iade edilir. İnsan beyninin %90'ı iki tane serebral yarı küresinden oluşur. Bunların dış yüzeyleri 3 milimetre derinliğinde ‘korteks' denilen tabaka ile kaplıdır. Korteks, birbiri üstüne katlanmış olup açıldı- ğında bir masa yüzeyini kaplayabilir. Bu tabaka, duyusal bilgilerin çözüldüğü, bilinç, hafıza, öğrenme ve planlamanın yapıldığı bölgedir. Vücut hareketleri buradan planlanır. Beynin iki yarı küresi, vücudun ters taraflarındaki duyuları kontrol eder. Beynin sol tarafı, vücudun sağ tarafındaki olaylarla meşgul olur. Sağ beyin ise vücudun sol tarafı ile. Beyin yarı kürelerini orta bölgede bir kuşak gibi saran korteks tabakası üzerinde yer alan kesit bölgelerin her biri ayrı bir organ ile bağlantılı olup, her kesit ayak parmaklarından başa kadar, birçok organın kontrolünü yerine getirir. Korteks üzerindeki kesitlerin genişlikleri, kontrolünü yaptıkları organın önemine göre değişiktir. En dışta bulunan korteks'in altında limbik sistemi, talamus, serebellum, hipotalamus gibi bölümler yer alır. En dipten çıkan beyin sapı, omurilik olarak vücudun alt kısmına uzanır. Limbik sistemi, hafıza, hisler, heyecan ve seks davranışlarını organize eder. Hipokampus, transferleri gerçekleştirir, depolama ve hafıza çağrışımlarını yerine getirir. Serebellum, kas hareketlerini, refleksleri idare ederek, duyu inputlarını alır. Daha aşağıda bulunan medulla, kalp atışlarını, soluma gibi otomatik hareketleri gerçekleştirir. Hipotalamus, acıkma, susama, vücut sıcaklığı, kan basıncı, gibi olayları düzenler. 485 Yan yana duran iki beyin yarı küreleri birbirinin aynısıdır. Nöron köprüleri ve talamus ile birbirine bağlanmış olan iki küre birbirini kontrol eder. Sağ beyin küresi böylece, solun neler yapmakta olduğunu anında bilir. Beyin doymak bilmeyen bir enerji tüketicisidir. Kan yolu ile devamlı oksijen ve glikoz emer. Bir insan vücudu ağırlığının sadece %2'sine sahip olmasına rağmen, vücudun oksijeninin %20'sini kullanır. Bu miktar, oksijeni hem gündüz hem gece tüketir. Geceleri rüyaların görüldüğü zamanlardaki sarfiyatı ise daha fazla olur. Beyine oksijen sevkıyatı on saniye kadar dursa, bilinç yok olur, daha uzun süre durduğu takdirde beyin kalıcı zarar görür. En dipte ortada beyin sapı, beynin en eski ve en ilkel kısmıdır. Omuriliğin başladığı yer olan sap, soluma, kan basıncı, yutma, kalp atışı gibi temel fonksiyonları kontrol eder. Onun üzerindeki küçük fakat güçlü yapı olan hipotalamus, açlık, seks, hormon üretimi gibi görevleri yerine getirir. Daha yukarıdaki talamus, beynin alt ve üst bölgeleri arasındaki mesajların birleştiği ve işlem gördüğü bir merkezdir. Bu üç bölge evrimin ilk yıllarında şekillenmiştir. Üst üste duran üç parçanın en üstünde yer alan korteks ve limbik sistemi, memelilerin beynine has olup, beynin düşünme, hafıza ve his merkezidir. Gelişmiş memelilerde, iki beyin yarı küresinin arasında onları birbirine bağlayan limbik sistemi yer alır. İki yarı küre insanda, toplam beynin altıda beşini oluşturur. Beynin en sihirli yeri olan ve yarı kürelerin üst yüzeyinde bir kuşak şeklinde yer alan korteks düşünceleri, lisanları, planlamayı, hafızayı kontrol eder ve insanoğlunun üstün özelliklerini sağlar. 100 milyar beyin hücresinin %75'i burada toplanmıştır. 486 İnsanın doğumunda giydiği ve bir ömür boyu üzerinde taşıdığı derisi en büyük organ olup yaklaşık üç kilogram ağırlığında ve iki metrekare genişliğindedir. Bu yüzeyin her santimetre karesine 200 tane sinir ucu bağlanmıştır. Bunlar canlının dış Dünya ile bağlantısını kurar. Canlı vücuduna yayılmış milyonlarca sinir ucundan çıkan elektromanyetik sinir dürtüleri birer zincir halinde sinir sistemi boyunca yol alarak beyinin ilgili bölümüne ulaşır. Beyinde analizden geçirilen bu dürtüler birer talimat halinde organlara, gerekli işlemlerin yapılması için, geri yollanır. Dürtülerin sinirler içindeki ilerleme hızları farklıdır. Deriye iğne batırılması ile meydana gelen sinyallerin saniyede 30 metre hızla yol almasına karşılık, yanmadan oluşan bir ağrının sinyali saniyede 2 metre hızla giderler. Her günün her saniyesinde, milyarlarca mesaj insan sinir sistemi içinde dolaşır. Bunların hepsi omurilikten geçerek, kumanda merkezi olan beyinde toplanır. Beyinde yer alan 100 milyar sinir hücresi veya ‘nöron', beyne her saniye gelen milyarlarca mesajı inceleyen uzman görevini yerine getirir. ‘Dendrid' denilen yan kollardan gelen mesajlar, ‘akson' adı verilen tekli sinir kablolarından geriye yollanır. Sinir telleri, ‘myelin' olarak adlandırılan kalın bir kılıf içinde gizlenmiştir. Myelin, içindeki ince sinir telini dış ortamdan gizler ve mesajların daha hızlı yol almasını sağlar. Bacaklardaki kalın bir sinir teli içindeki dürtülerin ilerleme hızı saatte 450 kilometredir. Beyin ile vücuda yayılmış milyonlarca sinir telleri arasındaki bağlantıyı, yaklaşık 43 santimetre uzunluğunda ve 2 santimetre genişliğinde olan ve bir lastik hortum kadar sağlam ve elastik olan ‘omurilik' sağlar. Omurilikten 31 çift ana sinir, onların her birinden de on binlerce münferit ince sinir teli çıkar. En altından da, at kuyruğu denilen binlerce sinir telinin 487 oluşturduğu bir küme ayrılarak vücuda yayılır. Omuriliğin iç yapısı milyonlarca sinir hücresinden oluşur. Bunlar otomatik refleks hareketlerini sağlar. Bir telefon sistemindeki ana ünitenin, sesi elektrik sinyalleri halinde kablolar içinde gönderen telefonun ağızlığı olmasına karşılık, sinir sistemi içindeki üniteler nöronlardır. Beyinde yoğunlaşan nöronlar, aynı zamanda vücudun içine de dağılmış durumdadır. Bir solucanda binlerce nöron bulunmasına karşılık, insan vücudunda milyarlarcadır. Nöronun içinde hücre vardır. Bu telefondaki ağızlığa tekabül eder. Nöronun çevresinden, etrafa ağacın dalları gibi yayılan birçok ince uzun lifler çıkar. Bunlara ‘dendrit' adı verilir. Omurilikten çıkıp, myelin kılıfları içinde saklı olarak vücuda dağılan daha kalın aksonların uçları dendritlerle bağlanır. Akson ve dendritlerin birbirine dokunma yerlerine ‘synap' adı verilir. Nöronlar sinir sinyallerini ilerletir. Sinaplar ise sinyalleri bir nörondan diğerine geçirir. Myelin kılıfı içine gizlenmiş bir akson boyunca, içlerinde birer sinir hücresi yer alan birçok nöron bulunur. Aksonlarla nöronlar, nöronların her yönünden çıkan dendritler kanalı ile temas halindedir. Nörondan çıkan dallardan bir tanesi ‘Schwann hücresi' olarak devam eder. Schwann hücresi, myelin kılıfını oluşturan ve aksonu içinde gizleyen bir kablo gibidir. Aksonların uçlarının dendritlere birleştiği yerlerde, ikisinin arasında 0.0002 milimetrelik bir aralık bulunur. Bir milimetrenin on binde ikisi kadar olan bu son derece dar aralık aksonun ucunu, nörondan çıkan, dendrit dallarından ayrık tutar. Aksonun ucuna kadar elektrik sinyali halinde gelen sinir mesajları, buradan dendrite kadar olan 0.0002 milimetrelik aralığı ‘nörotransmiter' kimyasal kabarcıkları halinde atlar ve dendrit dalının o bölgesinde anında oluşan alıcı çukurlara yapışır. Yani, aksondaki elektrik sinyalleri birer kimyasal 488 kabarcık halinde boşluğu geçerek, dendrit üzerinde yine birer elektrik sinyalleri şeklinde devam eder ve Schwann hücreleri içindeki aksonlar boyunca bir sonraki nörona doğru yol alırlar. Bir sonraki nöronun dendritlerinde aynı işlemler olur ve sinyaller sonunda omuriliğe, oradan da beyne ulaşır. Bir sinir sinyali 30-80 milivolt elektrik gücünde olup, bir saniyenin on binde biri kadar devam eder ve nöronun içinden saniyede 100 metre hızla geçer. Sinyaller nöronu geçerken, nöron hücresinin tam içinden geçmek yerine onun dış zarı etrafından dolanır. Elektrik yüklü sinyaller aksonlar boyunca yol alırken myelin kılıfları ve kılıfları meydana getiren Schwann hücreleri tarafından korunurlar ve izolasyon görevi yapan bu kılıflarca yüklerini muhafaza ederler. Dışarıdaki yüklerin pozitif olmasına karşılık, kılıflar içindeki aksonlarda akan elektrik sinyallerinin yükleri negatiftir. Bütün aksonlar sonunda omuriliğe bağlanır. Bir insan beyninde 100 milyar nöron, bir nöronda on binlerce dendrit bulunup, her dendrit sinap aralıklarıyla on binlerce başka nörona bağlıdır. Bir insan vücudunda yaklaşık 50 santimetre uzunluğunda sayısız akson sinir teli bulunduğu ve her aksonun üzerinde birçok nöronun yer aldığı bilindiğine göre, sinir sisteminin ‘sonsuz' karışıklığı ve buna rağmen ‘mükemmel' işlerliği insan aklının kabul edemeyeceği düzeydedir. 100 milyardan her biri bir saniyede 200 sinyali saniyede 100 metrelik hızla bir sonrakine ulaştırır. Derinin üst yüzeyinin hemen altında yer alan milyonlarca yuvarlar dıştan gelen etkileri ilk alan cisimciklerdir. Dış etkiler bu yuvarları harekete geçirir ve bir elektrik boşalmasını oluşturur. Elektrik boşalması yuvarlara bağlı olan myelin kılıfları içinde izole edilmiş olan aksonlar boyunca dürtüler halinde ilerler. Saniyede yaklaşık 140 metre hızla ilerleyen elektrik sinyalleri önlerine çıkan sinaplardan atlayarak 489 dendritlere geçer, dendritlerin bağlı bulunduğu nöronların cidarından dolaşarak sonunda omuriliğe ulaşır. Omuriliğin bir tarafından yoluna devam eden sinyaller, omuriliğin sonuna bağlı olan beyin sapının ters tarafına geçer. Beyin sapından talamusa dalar, oradan beynin korteks bölgesine varır. Burası, o sinir sinyalinin ‘anlamını' çözecek ve gerekli ‘talimatı' geri gönderecek merkezdir. Beyin yarı kürelerini üst kısımda bir kuşak gibi sarmış olan korteks bölgesinde yer alan milyarlarca sinir hücresi, gelen sinyalleri çözer, deri altındaki yuvarlardan kaynaklanan etkinin ne olduğunu anlar ve gerekli işlem için talimatları verir. Deri altındaki yuvarlardan çıkan sinyalin beyindeki korteks'e ulaşması bir saniyeden kısa zaman alır. Galaksideki yıldızların sayısına yakın olan beyindeki nöron hücreleri, beynin diğer hücreleri yanında büyük bir üstünlüğe sahiptir. Üstünlükleri 10'a 1 oranındadır. Normal beyin hücreleri nöronları çevreler ve onlara birer destek görevi yapar. Gri renkli nöronlar beynin bilincini meydana getirir. Etrafından civara yayılan dendrit dalları diğer nöronlarla sinyal alış verişini sağlar. Nörondan çıkan beyaz renkli uzun kuyruk olan akson ise içinde sinyalleri taşır. Bir aksondan 10.000 tane terminal ayrılır ve her biri başka bir nörona bağlanır. Her nöron binlerce diğer nörondan sinyal alabilir ve her nöron aynı anda milyonlarca farklı mesajı taşır. İnsan beynindeki nöronlarla, evrendeki kozmolojik olaylar arasında korkunç bir benzerlik mevcuttur. Nöronlar çok yakın durmalarına rağmen birbirlerine asla dokunmazlar. Dinlenme halinde nöronların içinde negatif elektrik yükü bulunur. Etraflarını saran tuzlu sıvı ise pozitif yüklü sodyum iyonlarını ihtiva eder. Bu sıvı canlının ilk oluşumu sırasında şekillenmiştir. Canlı vücudundaki bütün hücrelerin bölünerek çoğalması, bir kısmının ölmesi ve ölenlerin yerine yenilerinin üremesine 490 karşılık, beyindeki nöronların tamamı daha doğuş sırasında oluşur. Doğum esnasında meydana gelen 100 milyar nöron, diğer hücreler gibi bölünmez ve çoğalmaz. 20 ile 70 yaşların arasında, her bir yıl içinde yaklaşık 18 milyonu ölür ve ölen nöronlar asla yeniden yaratılmaz. Bir insanın yaptığı her şey beyindeki nöronlarda bir iz bırakır, onların gelişmesine sebep olur. Parmak izleri gibi, hiçbir insanın beyin aktivitesi diğerine benzemez. Bir insan en üst düzeyde zeka ve hafıza seviyesine 20 yaşında sahip olur. Bu yaştan sonra nöronların ölmeye başlamasıyla akıl seviyesi düşer. Çok ileri yaşlarda hafızanın kaybedilmesi, nöronların artık minimum sayıya ulaşmasından ileri gelir. Görme, işitme, tatma, koklama ve dokunma hayvanların sahip bulunduğu beş duyudur. Canlılar bu hisleri, ilgili organlara yayılmış sinir uçlarının çıkardığı sinyallerin beyne ulaşması ile algılar. Beyindeki bölümler bu sinyallerdeki mesajları çözerek gerekli vücut fonksiyonları için talimatları ortaya çıkarır. Beyin durmadan çalışır. Uykuda bile solumayı, sindirimi, kalp atışını idare eder. Uykuda iken beyin ayrıca beş farklı aktivite içine girer. Bu aktiviteler nöron gruplarının elektrik faaliyetlerindeki, yani beyin dalgalarındaki değişikliklerdir. Uykuda yani boşta çalışma halinde alpha dalgaları görülür. Bu dalgaların sayısı saniyede 7 ila 12 arasındadır. Hafif uykuda sayıları saniyede 3 ila 7 olan teta dalgaları, saniyede 1 ila 2 adet delta dalgaları gibi farklı aktiviteler gösterir. Uykuda neden ‘rüyaların' görüldüğü ve hatta hayvan türünün neden ‘uyuma' ihtiyacı duyduğu henüz bilinmemektedir. Bunun bir nedeninin, gün boyunca yaşanan olayları, beynin uykuda analiz etmesi, dosyalaması ve kendini yenileyerek, lüzumsuzları ihraç etmesi olarak gösterilmektedir. Ayrıca, uyku sırasında bazı nöronlar arasındaki ilişkiler 491 sağlamlaştırılmakta bazıları ise gevşetilip yok edilmekte de olabilir. Uykunun, hava kararınca yatıp uyumaktan başka yapacak bir şey bulamamış ilk ilkel insandan bugüne kadar gelmiş, milyonlarca yıllık bir alışkanlık olduğu da söylenebilir. Her şeye rağmen hayvan türünün neden uyuma ihtiyacı duyduğu henüz tam olarak çözülememiştir. Makinaların bir zekaya sahip olup olamayacakları veya düşünüp düşünemeyecekleri daima bir merak konusu olmuştur. Bilgisayarlar zor matematik problemlerini çözebilmekte ve satranç oynayabilmektedir. Bilgisayarların insan gibi düşünebilecekleri hakkında henüz kesin bir bilgi mevcut değildir. Beyin bir makina değildir. Bir makina olsaydı, o zaman bir makina da düşünebilirdi. Bilinç ve zeka beyinden Ayrı bir varlık ise, bir makina asla düşünemeyecektir. Önce beyin-zeka ilişkisinin tanımlanması gerekmektedir. Beyin-zeka tartışmaları hala sürüp gitmektedir. Son yıllarda geliştirilen ‘Eliza programı' kapsamında, başka bir bilgisayarla ve bir insanla konuşabilen makinalar halen imal edilmiştir. Bu konuşmalar belli anahtar kelimelere dayanmakta olup, insan konuşmasındaki kelimelerin seçimi, telaffuzu ve anlamlarına göre tekrarları bilgisayarlarca yapılmaktadır. Kaidelerin formüle edilmesi en büyük zorluklardandır. Bir bilgisayar dört temel elemente sahiptir. Bunlar, bilgiyi kaydeden depolama ekipmanı, bilgiyi kullanan proses ekipmanı, bilgiyi makinanın içine alan ve dışarı veren input/output ekipmanı ve işlemi kontrol eden program veya software'dir. Bilgisayarlar, bilgileri kütleler halinde depolayan, ayıklayan ve tekrar veren cihazlar olup, insanoğlu kabiliyetinin katlarca üzerinde bir potansiyele sahip gibi gözükürler. Son zamanlarda bir saniyenin bir milyarda birinde operasyonlar yapabilecek hızda süper bilgisayarlar imal edilmiştir. 492 Satranç oynayan bilgisayar bu oyunu ‘duygusuz' bir şekilde bütün pozisyonları hesaplayarak hızla oynar. İnsan ise, düşünerek, çeşitli ‘sevinç ve üzüntü' belirtileri çıkararak yavaş hareketlerle oynar. Bunun nedeni, insan beyni ile bilgisayarın farklı şekillerde işlemesidir. Bilgisayar birkaç milyon parçanın basit bir sistemle birleştirilmesinden meydana gelmiş olup, saniyede yüz milyonlarca sinyal yaratır. Sinyalleri ışık hızında yol almasına rağmen, adım adım hesaplamaları arasında ağır yürür. İnsan beyninde 100 milyar nöron olup, her nöron saniyede 200 sinyal çıkarır. Sinyalleri saniyede sadece 100 metre hızla yol alır. Her bir nöron binlerce başka nörona bağlı olup, beyin bilgisayardan çok daha fazla görevi yerine getirir. Beyin kabiliyetinde ve kapasitesinde çalışabilen bir bilgisayar yapılabilir mi . Bu ümit edilse bile, böyle bir bilgisayarın imal edilebileceği çok şüphelidir. Silikon katlarından yapılmış, birbiri ile yatay ve dikey bağlantılı ve yanlışlıklarını analiz ederek sinyallerini ayarlayan ve doğru cevapları bulabilen beyin benzeri bazı bilgisayarlar mevcut bulunmaktadır. İnsanlar gibi komple bir senfoni müziği yapacak ve çalacak bilgisayarlar planlanmaktadır. Bu bir gün mümkün olsa bile acaba böyle bir bilgisayar veya robot, çalan bir senfoni müziğini insanlar gibi ‘zevk alarak' dinleyebilecek mi . Bu, çok şüphelidir. Her şeyden önce, beyin-zeka ilişkisinin tarif edilmesi gerekir. Eğer zeka beyinden ayrı fakat onun vasıtasıyla ortaya çıkan bir şey ise, o zaman bir makina olan bilgisayar asla düşünemez. Eğer beyin bir makina ise, bu takdirde bilgisayar da düşünebilir. Elektronik bilgisayarların ortaya çıktığı ilk zamanlardan beri beyin ile bilgisayarlar arasında bir analog kurma girişimleri devam etmektedir. Bilgisayarların son yıllarda daha fazla gelişmesiyle ümitler artmış ve çalışmalar 493 hızlanmıştır. Beyin fonksiyonlarının anlaşılmış olması çeşitli teorileri ortaya çıkarmıştır. Beyin canlı bir varlıktır. Bilgisayar ise cansızdır. Bilgisayarın içindeki her şey belli yerlerde sabit duran parçalardır. Beyini oluşturan nöronlar ise son derece kompleks, hareket eden, yaşayan ve ölen cisimler olup, yapı ve kabiliyetleri canlının geçmiş tecrübeleriyle değişir ve gelişir. İçine aldığı bilgiler onun kapasitesini fazlalaştırır, nöronlar arasındaki alış verişi kolaylaştırır. Bilgisayarlar kendiliklerinden gelişemezler, kabiliyet ve potansiyellerinin artması için yeni devrelerin ilave edilmesi gerekir. Sonuçta her ikisi de, birbirine bağlanmış birçok üniteden meydana gelmiştir. Bilgisayarın elektronik devrelerini çoğaltarak silikon çiplerden alınacak bilgiler bir beyin düzeyine getirilebilir. 1995 yılında geliştirilen ‘Cyc Projesinde' 10 milyon temel bilgiyi kapsayan bir bilgisayar programı gerçekleştirilmiş olup, bilgisayar bu miktar olayı konuşabilmektedir. Fakat bu bilgisayar, yine de, insan beyninin sahip bulunduğu bilinç, öğrenme, heyecan, duygu gibi fonksiyonları çıkaramamaktadır. Her ikisi de elektrikle çalışmasına rağmen, elektriği farklı yollardan kullanırlar. Bilgisayarda elektrik, kablolar içinde ışık hızında darbeler halinde yol alır. Beynin elektriği ise, içeride negatif, dışarıda pozitif yükler halinde ince sinir tüpleri içinde gider ve hızı oldukça yavaştır. Bilgisayar birkaç milyon transistora, beyin ise 100 milyar nörona sahiptir. Her nörondan çıkan aksonlar, binlerce dendritler, bunlar arasındaki sinapslar ve bunların bağlı olduğu binlerce diğer nöronlar, beyin sistemini çok daha karışık yapmaktadır. Bilgisayar bilgileri çok hızlı olarak, fakat bir an içinde bir tane olarak, verir. Beyin ise, aynı anda binlerce farklı 494 operasyonu gerçekleştirir. Bilgisayarlar kendilerine yüklenen programa göre farklı fonksiyonları çıkaran genel maksat makinalarıdır. Programsız bir işe yaramazlar. Beynin bir programa ihtiyacı yoktur. Bilgisayarlar çiftli sistemle çalışır ve bir etkinin mevcut olup olmadığını anlamaya çalışır. Beyin ise çok geniş bir alandaki farklı güçte sinyalleri tanımlar. Hareket etme, duygulanma, konuşma, görme, işitme gibi fonksiyonları bilgisayar gösteremez. Bunlar, beyindeki bölümlerin sahip bulunduğu özelliklerdir. Birbirine paralel bağlanacak çok sayıda bilgisayara yüklenecek özel programlarla beyin ve bilgisayar arasında bir benzerliğin gerçekleştirilebileceği düşünülmektedir. Bu çalışmalar belli bir düzeye ulaşmıştır. İki sistem arasındaki en büyük zorluk, beyinin sahip bulunduğu duyu organlarıdır. Bugünün bazı makinaları, tarama sistemleriyle karakterleri tanımlamakta ve bilgisayarın kullanımına sunabilmektedir. Böylece beyin ve bilgisayarlar arasındaki temel farklılıklar azaltılmaktadır. Yapay zeka imal etmekteki en büyük zorluk ‘bilincin' tarifidir. Nöronların yarattığı bilinç, felsefik bir fikir de olabilir. Beyin ve zeka arasındaki ilişkinin tam olarak anlaşılmasından sonra beyin ve bilgisayar arasındaki benzerlik çözülmüş olacaktır. 495 Sonuç Her Şey Niçin . 496 Her Şey Niçin . Bundan 475 yıl önce yeryüzünün düz olduğuna inanılır ve çok uzaklara gidildiğinde, kenarından aşağı düşüleceği sanılırdı. Magellan'ın gemisiyle yaptığı Dünya turundan sağ salim dönmesinden ve herhangi bir kenardan aşağı düşmeden yola çıktığı yere tekrar ulaşmasından sonra onun düz olmadığı, aksine bir küre şeklinde olduğu anlaşıldı. Bu sefer, uzayın düz olduğu ve Dünya küresinin düz uzay yüzeyinde bir yerde durduğuna olan inanış devam etti. 1915'de Einstein'ın madde ve enerji tarafından eğilmiş ve bükülmüş uzay-zamanı ispat etmesiyle inanışlar tekrar değişti. Bundan 400 yıl öncesine kadar Dünya'nın, evrenin merkezi olduğuna inanılıyordu. 1610 yılında Galileo, Dünya'nın merkez olmadığını ve Güneş'in etrafında dönen gezegenlerden biri olduğunu gösterdi. Sonra, Güneş'in bile bir merkez olmadığı, trilyonlarca yıldızın içinde hiçbir özelliği bulunmayan ve galaksinin eteklerinde yer alan bir yıldız olduğu anlaşıldı. Daha 497 sonra, Samanyolu'nun bile evrendeki 100 milyar galaksiden sadece biri olduğu belirlendi. Son zamanlarda, karanlık maddenin varlığı anlaşıldı. Maddenin yanında antimadde de hesap edildi. Fakat bunlar etrafımızda değildi, peki nereye gizlenmişlerdi . Her yeni keşif başka bir sırrı beraberinde getiriyordu. Anlaşılan, evren sırrını insanoğluna pek vermek istemiyordu. Acaba, doğa bizimle bir bilmece oyunu mu oynuyordu . Uzay, zaman, enerji ve madde bir ‘patlama' ile başladı. Bilim adamlarının artık bundan bir şüphesi bulunmamaktadır. Kozmos'tan Kuantum'a kadar yapılmış keşifler, bütün zamanların en büyük iki teorisi olan ‘relativite' ve ‘kuantum mekaniği' Büyük Patlama gerçeğini doğrulamaktadır. Bu iki teori, Büyük Patlama'nın 10-43'cü saniye'sinden bugün'e kadar olan bütün olayları başarı ile açıklayabilmektedir. Büyük Patlama Teorisini destekleyen birçok kozmolojik gözlemden en önemli üçü şöyle özetlenebilir. İçlerinde milyarlarca yıldız, gezegen, gaz ve toz kümelerinin toplanmış olduğu galaksilerin tamamı birbirinden çok büyük hızlarla uzaklaşmaktadır. Yani evren genişlemeye devam etmektedir. Bu durum ancak milyarlarca yıl önce meydana gelmiş bir patlama ile açıklanabilir. İkincisi, evrenin her tarafından gelen bir arkaalan ışıması her yönden aynı yoğunlukta ve aynı sıcaklıkta alınmaktadır. Şu anda mutlak sıfırın 2.74 K üstünde olan bu ışıma, ancak 15 milyar yıl önce olmuş bir patlamanın sıcaklığının bugüne uzamış bir kırıntısı olarak izah edilebilir. Büyük Patlamanın çıkardığı sıcaklığın 15 milyar yıl sonraki kırıntısının sıcaklığı, ışımanın keşfinden önce 2.74 K olarak zaten hesap edilmişti. Üçüncüsü ise, Büyük Patlamadan hemen sonra oluşan hidrojen ve helyum elementlerinin hesap edilen oranı, bu elementlerin 15 milyar yıllık evrimi sonunda, bugünkü orana tam olarak uymaktadır. 498 Bir ‘başlangıcı' olduğu artık bilinen evrenin bir ‘sonunun' olacağı da muhakkaktır. Evrenin sonsuz süre devam edemeyeceğini matematiksel hesaplar ve şu anda kısıtlı da olsa bazı gözlemler göstermektedir. Güneş boyutundaki bir yıldızın yaşam süresi 1010, yani 10 milyar yıldır. Silik ve yakıtını çok yavaş tüketen yıldızınki ise bunun 10.000 katı, yani 1014 yıl kadardır. Bundan 1014, yani yüz bin defa milyar yıl sonra evrendeki yıldızların hepsi sönmüş, galaksilerin içinde sadece soğuk ve karanlık madde kalmış olacaktır. Günümüzden 1018 yıl sonra Relativite Teorisine göre, galaksilerin enerjisi gravitasyonel dalgalar halinde kaçacak, galaksiler kendi içlerine çökecek ve geride kalan karanlık madde galaksilerin merkezlerindeki dev karadelikler tarafından yutulacaktır. Evrendeki her maddenin bir ömrü bulunmaktadır. En uzun süre yaşayan parçacık olan proton, 1032 yıl sonra bozunacak ve pozitron, muon gibi hafif parçacıklara dönüşecektir. Karadeliklere girmekten kurtulan atomlar hafif parçacıklara parçalanacaktır. Sonra, sıra karadeliklerin buharlaşıp yok olmalarına gelecektir. Güneş'in 10 katı kütleye sahip bir karadeliğin buharlaşması 1068 yıl, dev boyuttaki bir karadeliğinki ise 1090 yıl alacaktır. Evrendeki hafif parçacıkları bile silip süpüren dev karadelikler bile en sonunda buharlaşıp yok olacaklardır. Genişlemekte olan evrenin istikbali ile ilgili diğer bir alternatif ise gravitasyon kuvvetidir. Gravitasyon sonunda galip gelecek ve genişlemeyi durduracaktır. Duran evrende daha sonra içe çökme başlayacak, galaksiler birbirine yaklaşacak, sonra birbirlerinin içine girecektir. Meydana gelecek tek bir süper-hiper-galaksideki yıldızlar birbirlerine yaklaşacak, uzayın sıcaklığı yıldızların ısısından daha fazla olacak, galaksinin merkezindeki karadelik gittikçe büyüyecek, büyüdükçe daha 499 fazla madde yutacak, sonunda durmadan daralan uzay, sonsuz yoğunluk ve sıcaklıktaki bir uzay-zaman noktasına çökecektir. Dört temel kuvvetin birleşip tek bir ana kuvvet (TOE) haline geldiği bu tekillik noktası Büyük Patlamanın patlamadan önceki görünüşüdür. Bir evren maddesinin içine sıkıştığı sonsuz yoğun ve sıcak bu nokta artık ‘bir sonraki' Büyük Patlama için hazırdır. İçe çökme ile oluşacak tekillik noktası tekrar patlayacak, uzay, zaman, madde ve enerji ortaya çıkacak, evren yine genişleyecek, galaksiler, yıldızlar şekillenecek, gezegenler üzerinde canlı yaşamlar oluşacak, sonra gravitasyonla içe çökme başlayacak, tekrar bir sonraki tekillik noktasına ulaşılacaktır. Patlamalar ve içe çöküşler sonsuz süre devam edecektir. Her şey, içinde sonsuz sayıda evrenin bulunduğu bir hiper-uzayda olmaktadır. Evrendeki kayıp maddenin keşfi ve hesaplar bu senaryonun ihtimalini güçlendirmektedir. Bundan birkaç yüz yıl öncesine kadar Dünya'nın düz olduğuna inanan insanoğlu, 34 yıl önce Ay'a ayak bastı. 1998'de fırlatılan ikinci bir uzay istasyonunun aynı mekikle birleşmesi başka bir büyük başarı oldu. Şu andaki hedef, 50 milyon kilometre uzaktaki Mars'a insan göndermektir. Son otuz yıl içinde İnsanoğlu, evrendeki olayların keşfinin yanında, boyutların ölçümünde de büyük başarı kazandı. İste, bunlardan bazıları Evrenin çevresi 120 milyar veya 12x1010 ışık yılıdır. Evrende gözlenebilen en uzak nokta 1011 ışık yılı veya milyon defa milyar defa milyar kilometredir. 500 Evrenin ağırlığı 2x1054 gramdır. Evrendeki atomların sayısı 1080'dir. Evrendeki fotonların sayısı 1088'dir. Evrendeki elementlerin %99'u hidrojen ve helyum, geri kalanı ise 90'dan fazla diğer elementlerdir. Evrendeki galaksilerin sayısı 100 milyardır. Evrendeki yıldızların sayısı 20x1021 veya 20 milyar defa trilyondur. Evrenin şimdiki yaşı 15 milyar veya 5x1017 saniyedir. Dev bir karadeliğin ömrü 1090 yıldır. Bir karadeliğin 1 cm3'ünün ağırlığı 200 milyon tondur. Protonun ömrü 1032 yıldır. Bir insanın ortalama ömrü 75 yıl veya 24x108 saniyedir. Bir karadeliğin tekillik noktasının genişliği 10-32 milimetredir. Bir sicim parçacığının boyu 10-32 milimetre veya bir proton genişliğinden 1020 kat daha kısadır. Bugün parçacık çarpıştırıcılarında elde edilen en büyük enerji 102 GeV'dir. GUT elde etmek için gerekli enerji miktarı 1015 GeV'dir. Evren sırlarla doludur. İçindeki her şey, insan aklının kabul edemeyeceği büyüklükte bir dengede çalışmaktadır. Son derece karmaşık sistemler birbirini rahatsız etmeden işlemekte ve her şey sonunda ölmekte ve yeniden doğmaktadır. Bu kadar kompleks ve mükemmel bir sistemin kendiliğinden ‘tesadüfen' ortaya çıktığı iddia edilemez. Bunu iddia edenler bilimsel gerçeklerden haberi olmayanlardır. İnsanoğlunun henüz nedenini bilemediği, fakat bir kısmına bir gün cevap bulabileceğini ümit ettiğimiz sorulardan bazıları 501 Evrenin yarıçapı, Planck uzunluğunun 1060 katıdır. Bir insan boyu, evrenin yarıçapı ile Planck uzunluğu arasındaki korkunç boyuttaki mesafenin ortalarına rastlar. Yani evren, bir tarafta boyumuzun trilyon defa milyar defa milyar katı büyükken, diğer tarafta boyumuzun trilyon defa milyar defa milyar katı küçüktür. Bu bir tesadüf mü . Hidrojen atomundaki proton ile elektron arasındaki elektromanyetik kuvveti, iki aynı parçacık arasındaki gravitasyon kuvvetinden 1039 kat büyüktür. Gözlenen evrenin boyu ile bir elektronun genişliği arasındaki oran 1040'dır. Bu iki sayının çarpımı olan 1080 ise, gözlenen evrendeki atomların sayısıdır. Bir yıldızın yaşam süresi, içindeki bir fotonun onun merkezinden yüzeyine ulaşması için geçen süre ile orantılıdır. Yıldızın ömrü sahip bulunduğu kütlesine bağlı olup, yıldızın kütlesinden kaynaklanan gravitasyon kuvveti ile bir fotonun bir atomu geçip gitmesi arasındaki oran, yıldızın büyüklüğü ne olursa olsun, 1040'dır. Bu korkutucu tesadüfler nereden gelmektedir . Büyük Patlama esnasındaki gravitasyon kuvveti milyarda bir oranında daha büyük olmuş olsaydı, evren çoktan kendi içine çökmüş olacaktı. Gravitasyon olduğundan birazcık daha zayıf olsaydı, galaksiler ve yıldızlar asla şekillenemeyecek orta boyuttaki yıldızların içlerindeki nükleer reaksiyonlar başlayamayacak, böyle yıldızlar sönük birer gök cismi olarak kalacak, sadece çok büyük kütleli ve kısa ömürlü yıldızlar parlayacak ve her iki durumda da ne Dünya nede üzerindeki canlı yaşam ortaya çıkamayacaktı. Güçlü ve zayıf nükleer kuvvetler biraz daha büyük olsalardı, hidrojen atomu çok farklı biçimde şekillenecekti. Bu durumda, karbon, oksijen gibi ağır elementler asla oluşamayacak ve bunların temel maddesi olan canlı yaşam ortaya çıkamayacaktı. 502 zayıf nükleer kuvvet olduğundan biraz farklı olsaydı, süpernova patlamaları meydana gelemeyecek ve ağır kimyasal elementler oluşamayacaktı. Bütün bu dengelere sahip, bir Büyük Patlama ile ortaya çıkan evren üstün zeka düzeyine sahip bir İnsanoğlu neslinin yaşaması için mi yaratıldı . Eğer bu doğru ise, neden evren insanoğlu için bu kadar anlayışlı davrandı . Bu durum, ya akıl almaz bir tesadüfün sonucudur, yada her şeyin altında derin bir ‘neden' bulunmaktadır. Eğer bir neden bulunuyorsa, bu takdirde, evrende çok özel bir yerimiz var demektir. Neden bir evren mevcut, her şey bir evren olmadan olamaz mıydı . Evren neden bir patlama ile başladı, yaratılmasının başka bir yolu olamaz mıydı . Her şey bir hiçten nasıl yaratıldı . Evrenden önce mevcut bulunan vakum neydi, nereden gelmişti, malzemesi nelerdi . Büyük Patlamadan önce ne vardı, bir evren maddesi sonsuz küçük bir noktaya nasıl sıkışmıştı, kim sıkıştırmıştı, ne zamandan beri oradaydı, bir evreni oluşturan madde oraya nereden toplanmıştı, kim patlattı ve niçin . Sonsuz küçük bir nokta, sonsuz yoğunlukta ve sonsuz sıcaklıkta nasıl olabilir . Büyük Patlamadan hemen sonra gravitasyon tersine döndü, çekici yerine itici oldu, enflasyon ve ikinci bir patlama meydana geldi. Evren ısısal eşdeğere ulaştı ve arkaalan radyasyonu üniform bir duruma geldi. Enflasyon ve ikinci patlamanın sebebi neydi, ikinci patlamayı başka bir tekillik mi yaptı . Büyük Patlamadan iki milyar yıl sonra genişleme durdu, çökme başladı ve yoğunluk farkından dolayı galaksi maddesi şekillendi. Galaksilerin şekillenmesinin başka bir yolu olamaz mıydı . 503 Büyük patlamanın 10-43'cü saniyesinden önceki olayları bir gün tarif etmemiz mümkün olacak mı . Olay ufkunun ötesinde nelerin bulunduğu insanoğlunun hep merakını çekmiştir. 16'cı asırda astronomik gözlemlerin başlamasıyla Güneş sisteminin ötesinin de bulunduğu anlaşılmıştı. Daha sonra evrenin sınırındaki kuasarlar ve galaksiler gözlendi. Evrenin en dış sınırlarının ötesinde neler bulunmakta . Kuasarlar neden bu kadar uzaklarda bulunmakta, içlerindeki o müthiş enerjiler nereden gelmekte . Genişleyen evren neyin içinde genişlemektedir . Bir vakumun içinde genişliyorsa onun boyutu nedir . Evrenin sonsuza kadar genişleyeceğini veya bir gün durup içine çökeceğini gösterecek Hubble oranının tam değerini neden bilemiyoruz, karanlık maddenin miktarını neden bulamıyoruz . Karanlık maddenin malzemesi ne olabilir . Evrenin en sır dolu cismi olan bir karadeliğe düşenler neden tekrar dışarı çıkamıyor, içine giren maddeler genişliği 10 -33 santimetre olan tekillik noktasından nasıl geçebiliyor . Bir karadeliğin yaşı 1068 yıl, 1 cm3'ü 200 milyon ton nasıl olabilir . Karadeligin arkasında neler oluyor . Büyük Patlamanın 10-43'cü saniyesinde ve karadeliğin tekillik noktasında yasalarımız, hesaplarımız geçerliliğini kaybediyor. Bu iki nokta arasında sıkışıp kalmış durumdayız. Bu iki noktanın ötesindeki olaylar insanoğlu için yasak mı, bizler bu iki nokta arasındaki olaylara incelemek için mi yaratıldık . Öyle ise bunun bir nedeni olmalıdır. Karadeliğin arkasındaki akdelik nasıl bir şey, ucu nereye uzanıyor . Karadelikten girip, kurt deliğinden geçen maddeler zamanda nasıl geriye doğru yol alabiliyor . Birbirinin içine geçmiş evrenlerin meydana getirdiği hiperuzay nasıl bir şey ve büyüklüğü ne olabilir . 504 Evrendeki yıldızların ne kadarı gezegenlere sahiptir . Evrende bulunan 1080 adet atoma karşılık tek bir süpernova patlaması 1060 nötrinoyu nasıl çıkarabilir . Bir pulsarın iki sinyali arasındaki hata oranı 100 yıllık süre içinde saniyenin 0.00006 milyonda biri nasıl olabilir ve pulsar saniyede 600 sinyali nasıl çıkarabilir . Evrendeki her şey neden doğar, büyür ve sonunda niçin ölür . Evrendeki her cisim hem kendi, hem kendinden büyük başka bir cismin etrafında döner. Neden hiçbir şey yerinde sabit durmaz . Bütün gezegenlerin Güneş etrafında aynı yönde dönmelerine karşılık neden Venüs kendi ekseni etrafında ters yönde döner . Sistemin toplam kütlesinin %99.90'ı Güneş'te bulunmasına rağmen neden toplam açısal momentumun sadece %2'si onda toplanmıştır. Atom, merkezde bir çekirdek ve onun etrafında farklı yörüngelerde dönen elektronlardan meydana gelmiştir. Çekirdek ile elektronlar arasında muazzam bir boşluk bulunmaktadır. Çekirdeği şekillendiren proton ve nötron ile etrafta dönen elektronların dışında, bir atomun içinde binlerce başka parçacık mevcut olup, bunlar devamlı bir hareket halindedir. Bütün bu parçacıklar birbiri ile etkileşir, şekil değiştirir ve yeniden yaratılır. Evrende 92 tür atom bulunur. Bunlarda sadece, proton, nötron ve elektronların sayıları farklıdır. Diğer özellikleri ise birbirinin aynıdır. Atom daha farklı şekilde yaratılamaz mıydı. Çekirdek ile elektronlar arasındaki büyük boşluğa neden gerek görüldü, bir atomun içindeki olaylar ile evrendeki olaylar arasındaki büyük benzerlik nasıl açıklanabilir . 505 Proton ile nötronu birbirine yapıştıran, elektronları hem çekirdek hem de kendi etraflarında döndüren ilk güç onlara bu hareketleri nasıl verdi . Aynı yörüngede aynı pozisyona gelen iki elektronun hızları birden neden farklılaşır . Elektronlar yörüngeler arasında gidip geldikçe birer foton salmaları gerektiğini nereden bilirler . Bir protonun ömrü 1032 yıl iken, Z parçacığının yaşam süresi 10-25 saniye nasıl olabilir . Proton bu kadar uzun süre yaşarken, nötron neden 1000 saniye sonra ölür . Proton ile nötron birbirinden ayrılınca veya iki ayrı proton ve nötron birbirine yapışınca korkunç miktarda bir enerji ortaya çıkmaktadır. Bu enerji çekirdeğin içine nasıl depolanmış olabilir. Atomların oluşturduğu maddenin yanında bir de antimadde bulunmaktadır. Antimaddeye neden gerek duyuldu . Neden her parçacığın bir karşıtı mevcut . Gün geçtikçe evrende daha uzaklara bakmamızın yanında maddenin de gittikçe daha dibini görebilmekteyiz. Bundan 300 yıl önce bir santimetrenin binde biri büyüklükteki cisimleri, hücreyi, bir bakteriyi görürken şimdi bir santimetrenin milyarda biri genişlikteki bir atomu gözleyebilmekteyiz. Ayrıca, 10-18 metre boyundaki bir kuark'ın varlığını anlayabilmekteyiz. Parçacıklar içinde en önemlilerinden olan elektron neden o kadar ufak yaratıldı, bu son derece küçük parçacığın içinde neler yer almış olabilir . Bir atomun içinde bulunduğu bilinen binlerce parçacığın en küçüğü olan kuark'ın içinde neler var . Doğadaki her şeyi birbirine bağladığı anlaşılan ve uzunluğu bir protondan 1020 defa daha kısa olan bir sicim'den daha küçük parçacık olabilir mi. Atom içindeki parçacıklar hem dalga hem de parçacık olarak davranırlar. Neden sadece bu iki karakterden biri olarak davranmazlar . 506 Bir parçacığın aynı andaki hem hızı hem pozisyonu neden bilinemez, neden bir parçacığın ne zaman ne yapacağı ve nereye gideceği belli değildir . En büyüğün olduğu gibi en küçük uzaklığın da bir limiti bulunmaktadır. Bir santimetrenin milyar defa milyar defa milyar defa milyonda biri olan Planck uzunluğu en küçüğün limitidir. Bu limitin altındaki parçacığı elde etmek için gerekli çarpıştırıcı, günümüzün en güçlü makinasından milyar defa milyar kat fazla enerjiye sahip bulunmalıdır. Böyle bir güçteki çarpıştırıcıda elde edilecek Planck uzunluğunun altındaki bir parçacık derhal bir karadelik olur ve içine çöker. İnsanoğlu için böyle bir güç elde etmek bir gün mümkün olacak mı . Parçacıkların üzerlerinde taşıdıkları elektrik yükleri nedir, nasıl meydana gelir, neden aynı yükler birbirini iter, ters yükler birbirini çeker . Proton pozitif yüke sahip iken neden nötronun herhangi bir yükü bulunmaz, protondan 1836 kat daha az kütleye sahip olan bir elektron nasıl onunla aynı miktarda bir elektrik yükünü üzerinde taşıyabilir . Parçacıkların bazıları yüklü bazıları yüksüz, bazıları pozitif bazıları negatif yüklü, bunların seçimini kim, nasıl yaptı . Büyük Patlama ile ortaya çıkan ve evrendeki her şeyin temelini teşkil eden enerji oraya nereden gelmişti . Enerjinin temelindeki şey nedir, o neden yok olmaz ve sadece şekil değiştirir . Enerji ve madde sadece şekil değiştirdiğine ve asla yok olmadığına göre, canlılar ölünce onların sahip oldukları enerjiler nereye gidiyor olabilir . Neden bütün parçacıkların birbirinden farklı kütlelere sahiptir. 507 Zaman gerçekten Büyük Patlama ile mi başladı, daha önce zaman yok muydu, vardı da biz mi anlayamıyoruz . Zaman daima fiziksel bir olayla mı başlar, başka bir zaman türü var mı. Yasalarımız zamanın Büyük Patlama ile başladığını söyler. Bizim yasalarımızın dışında, bilmediğimiz yasaların izah ettiği zamanlar da var mı. Evren ölünce zaman da sona erecek mi . Büyük Patlamadan öncesini tarif edebilseydik oradaki zaman bizimkiyle aynı mı olacaktı, Büyük Patlamadan önceki zamanda neler görüyor olacaktık . Hiper uzay mevcut ise, hiper zaman da olabilir mi, bir hiper zaman mevcutsa evrenimiz bunun hangi noktasında yaratıldı . Doğadaki yasaları idare eden, birbirinden farklı güçlerde ve karakterlerde dört tane temel kuvvetin mevcudiyeti bilinmektedir. Henüz tanımlayamadığımız beşinci bir kuvvet var mı. Üç temel kuvveti taşıyan parçacıklar elde edilmişken, gravitasyonu taşıyan gravitonlar ne zaman keşfedilecek. Süpersicim Teorisi evrende 11 boyut bulunduğunu öngörmektedir. Şu anda 4 boyutlu bir evrenin içinde yaşamaktayız. Geri kalan boyutlar nereye gizlenmiştir . Işık daima aynı hızda yol alıyor, ışık hızına yakın hızda giden bir cisimden atılan ışık yine aynı hızda ilerliyor. Bu özellik evrendeki hiçbir cisimde bulunmazken, neden ışığa böyle bir şey tanındı . Ne artan, nede eksilen bir hızda ve daima aynı sabit bir hızda giden ışık hızının %99.99'u ile ilerleyen parçacıklar neden onun %100'üne ulaşamıyor . Sadece ışığa tanınan hız neden evrenin en büyük hızıdır . Işık hızına ulaşılınca zaman duruyor, cismin boyu sıfır, kütlesi ve enerjisi sonsuz oluyor. Cismin kütlesi büyüdükçe onun üzerindeki zaman yavaşlıyor. Bunlar nasıl olabiliyor . 508 Doğada neden 6 tane kuark'a karşılık 6 lepton bulunmaktadır. Takyon parçacığının minimum hızı ışık hızı, maksimum hızı ise sonsuzdur. Bu ne demektir. Geçmişte ne kadar uzağa bakarsak bakalım en fazla 15 milyar ışık yılı uzaklığı görebiliyoruz. Çünkü ışık oradan 15 milyar yıl önce yola çıktı ve gözümüze daha yeni ulaştı. Bir ışığı bulunmadığı için 15 milyar ışık yılı uzaklıktan daha uzaktaki cisimleri hiçbir zaman göremeyecek miyiz . Işık hızından daha büyük bir hızla gidebilseydik, geçmişi mi yoksa geleceği mi görüyor olacaktık . Mutlak sıfır neden -273.16 derecedir, neden buna ulaşılamaz. İnsan soyu evrim süreci içinde kendisinden mi yoksa evrensel bir felaketle mi bitecek, bir felaketle sona erecekse, felaketlerden hangisi onu bitirecek . İnsanoğlu evrensel bir felaketin gelip onu yok etmesinden önce başka bir yıldızın etrafındaki gezegene gidebilecek mi ve orada bir yaşam ortamı kurabilecek mi. Evren sadece insanoğlu için mi yaratıldı, yoksa en az kendi uygarlık seviyesinde başkaları da bulunuyor mu, diğer uygarlıklar varsa onların şekil, biçim ve zeka düzeyleri nedir . Dünya isimli gezegenin evrende çok özel bir yeri mi bulunuyor . Evrende daha zeki yaratıklar bulunuyorsa onlar evreni nasıl görüyorlar, onların biyolojik yapısı nasıl, onlar da bizler gibi aynı ve benzer beyin yapısına sahipler mi . Evrenin tek zeki yaratıkları isek, neden tekiz . 509 Diğer zeki yaratıklar varsa, onların sahip olduğu yasalar ve kullandıkları matematik bizimkiyle aynı mı, onlar evreni, atomu nasıl görüyorlar . Diğer uygarlıklar yerimizi biliyorlar mı, bir gün bize ulaşabilecekler mi, 1973 ve 1977 yıllarında fırlatılan ve uzay boşluğunda yol almakta olan Pioneer ve Voyager araçları bir gün birisine rastlayacak mı . Doğayı anlama merakından çıkan bilim olmasaydı, evreni nasıl görüyor olurduk, yaşantımız hangi düzeyde olmuş olurdu . Atomu ilk ifade eden insan acaba onun nasıl bir şey olduğunu düşünüyordu . Einstein yasaları evren boyutunda geçerli olduğuna göre, ileride bu yasaların da ötesinde daha gelişmiş yasalar çıkacak mı, çıkmayacaksa bilimin son sınırına mı gelindi, Einstein denklemleri bilimde bir sonu mu ifade ediyor . Mikro ve makro dünyaların 20'ci yüzyılda gerçekleştirilen keşifleri daha önceki asırlarda yaşayan insanlar tarafından hayal edilmişti. 20'ci yüzyılın sonlarında yaşayan bizler önümüzdeki asırlarda yapılacak yeni keşiflerin hayalini kurabilir miyiz . Yeryüzündeki ilk ilkel hücre diğer bir yıldızdan mı geldi yoksa kendiliğinden mi ortaya çıktı, ilk hücre bir kopyasını üretmesi gerektiğini nasıl anladı, ona bu talimatı kim, neden verdi . Bundan 4 milyar yıl önce 20 tane aminoastin, bir canlı teşkil etmek için, ihtimali 20100'de bir olan o sıraya dizilişini kim, neden, nasıl organize etti . Canlı yaşamını meydana getiren aminoasitlerin sayısının 20 olması ve ilk hücrenin sadece bu 20 aminoasitin özel bir sırada dizilişinden şekillenmesi bilinmeyen bir doğa yasasının mı yoksa korkunç bir tesadüfün mü sonucu . 510 Yeryüzünde sıfırdan yeni bir canlı yaşamı başlamış olsaydı, canlı türleri ve her birinin şekli nasıl olurdu . Doğada mutasyonları kontrol eden rastlantı nedir, bu rastlantıları kim kontrol ediyor . Her birinin boyu farklı uzunlukta olan dört bazın, üniform bir şekil teşkil etmek için ikişerli birleşmesiyle binlerce nükleodit meydana getirmesini ne kontrol eder . Genlerin uzunluğu üreteceği proteinin cinsine göre değişir. Bunlar neden ve nasıl olabiliyor . Genleri kontrol eden şey nedir, genler insan davranışından etkilenir mi, evet ise hangi genler hangi davranışından etkilenir . İnsan davranışlarının tamamı genlere mi bağlıdır . Genome projesi kapsamında genlerin haritası çıkarıldıktan sonra insanın kopyasını yapmak bir gün mümkün olacak mı . Yüzlerce aminoasit türü bulunuyorken neden 20 tanesi her işi yapar, 20 tane aminoasit 20100 adet bağlanabilme şeklini nasıl gerçekleştirebilir, cansız olan aminoasitler bir protein teşkil edince nasıl birden canlanabilir . Enzim kabalistlik karakterini nereden alır, bir saniyede 100.000 reaksiyonu işleme koyabilen bir enzim molekülü hala nasıl aynı kalabilir, nasıl olurda kendinden hiç bir şey kaybetmez. 511 Proteinler vücut içindeki fonksiyonları nasıl kontrol edebilir, onlara bu özelliği kim neden verdi . Proteinlere özel şekillerini veren şey nedir . RNA molekülü, DNA'dan bilgi kopyalama yaparken 100.000'de birden fazla hatayı neden yapmaz . Virüs, hücre dışında bir cansız iken, hücre içine girince nasıl birden canlanabilir . Bitki hücrelerinde bulunan klorofil organeli neden hayvan hücrelerine konmadı, konsaydı hayvanların bitki yeme zorunluluğu ortadan kalkmayacak mıydı, klorofil neden yeşilden farklı başka bir rengi yansıtmaz. Bir hücre ne zaman bölünmesi gerektiğini nasıl bilebilir, neden her farklı tür hücrenin farklı uzunlukta bir ömrü bulunmaktadır . Hücreler neden bir gün ölür . Hücrenin içinde neden son derece karmaşık bir mekanizma bulunmaktadır, yapısı ve içindeki prosesler daha basit ve sade olamaz mıydı. Hücrelerin karmaşık yapıda olması uzun evrim süresi içinde mi gerçekleşti, yoksa bir hücrenin en verimli olması için böyle bir yapıda mı olması gerekiyordu . İnsanoğlunu diğer canlı türleri arasında farklı kılan en önemli etken olan bilinç ve zeka nedir, bunlar beyinde nasıl üretilir . Beyinle bilinç arasındaki ilişki nedir . Bilincin ne olduğu bir gün anlaşılabilecek mi . Acaba evren, biz bilinç ve zeka sahibi olduğumuz ve onu gözlemlediğimiz için mi var, bir bilinç ve zeka sahibi olmasaydık ve onu düşünmeseydik, evren olmayacak mıydı, gözlemleyemediğimiz yerde evren sona mı eriyor . Canlılar neden yaşlanırlar . Sonsuza kadar yaşamak bir gün mümkün olacak mı . Hayvan türü içinde neden sadece insan türü dik durabilmeyi öğrendi . 512 Beyin ve sinir sisteminin bu kadar karmaşık olması gerekli miydi . Bütün vücut hücreleri bölünüp çoğalırken, nöronlar neden bölünerek çoğalmazlar . İnsan beyni gibi düşünebilecek, bilinç ve zeka fonksiyonları gösterebilecek bir bilgisayar bir gün imal edilebilecek mi . Evren gaz, toz, taş ve toprak gibi cansız elementlerden yaratılmışken, Dünya gezegeninde neden bir canlı yaşam biçimi öngörüldü, neden birbirinden farklı milyonlarca canlı türü yaratıldı. Karadeliklerin evrenimizden yuttukları maddeyi başka bir yere, belki diğer bir evrene gönderdiklerini artık biliyoruz. Bir karadeliğin uzağında bulunsak da, öldükten sonra ruhumuz en yakındaki bir karadelik-akdelik ikilisinden ışık hızı ile geçip, başka bir evrende tekrar bir yaşam için gönderiliyor olabilir mi . Maddenin ve enerjinin sakınımı yasalarına göre bu durum gerçek olamaz mı . Her şey, daha sade ve basit olabilecekken, neden evren bu kadar karışık ve kompleks, neden bir atomun içinde binlerce, milyonlarca parçacık durmadan hareket etmekte, her şeyin ne yapacağı önceden bilinirken neden bir parçacığın ne zaman ne yapacağı bilinemez, neden canlı yaşamı bir hücre çekirdeğindeki DNA'dan çıkan talimatla dizilen aminoasitlerin sıralanma şekline dayanıyor, beyin ve sinir sistemi neden o kadar karmaşık, neden evrenden atoma, ondan hücreye kadar hiçbir şey yerinde durmuyor ve daima hareket ediyor, neden her şey doğuyor, büyüyor ve sonunda bir gün ölüyor . Evrenden atoma, ondan hücreye kadar olan sistem içindeki sonsuz hassas bir dengeye sahip, bu kitapta sadece birkaçından bahsedilen, trilyonlarca mekanizma, tesadüfen kendiliğinden yaratılmış olamaz. Onu yaratan bir ‘şey' olmalıdır. O şey evreni ‘niçin' yarattı, onu işleten yasaları ‘neden' koydu . 513 Keşke, gelecek zamanlardan biri geri dönüp, bütün bunların cevabını bize söylese ..... Her şey niçin . Kaynaklar The Universe Explained, Colin A. Ronan, 1994 The Origin of The Universe, John D. Barrow, 1993 The Last Three Minutes, Paul Davies, 1994 The Natural History of The Universe, Colin A. Ronan, 1991 Cosmology, Bryan Milner, 1994 Space, Sue Becklake, 1993 Hubble, Daniel Fischer, Hilmar Duerbeck, 1996 A Brief History of Time, Stephen W. Hawking, 1988 514 515 Cole, 1997 The Fifth Miracle, Paul Davies, 1996 Evet, Bohr haklıydı ve Tanrı atomun içindeki parçacıklara, ışığa, o akıl almaz özellikleri vermişti .... Penzias ve Wilson, 1964'de boynuz şeklindeki antenleriyle galaksinin derinliklerinden gelen radyo dalgalarını ölçüyorlardı. 516 Antenlerinde devamlı cızırdayan alışılmadık bir parazitle karşılaştılar. Evrenin her yönünden aynı şiddette gelen bu inatçı parazitin anten tellerine konan güvercinlerden kaynaklandığını sandılar. Sonra bunun, bundan 15 milyar yıl önce meydana gelmiş Big Bang'ın günümüze kadar uzanmış bir kırıntısı olduğu anlaşıldı. Kırıntı, evrenin bir patlama ile başladığının bir ispatı olmuştu .... Görevi manastırının arkasındaki bostanda fasulye yetiştirmek olan Mendel, biri uzun diğeri kısa boylu iki tür fasulyeyi dölledi. Çıkan yeni fasulyelerin tamamı uzun boylu idi. Uzun boylu bu melez fasulyeleri de birbiri ile dölleyince sonuç, yeni fasulyelerin dörtte üçü uzun, dörtte biri kısa boylu oldu. 1856'da Mendel'in henüz DNA'dan haberi yoktu ve bu durumu izah edememişti .... İnsan soyu 4 milyon yıl önce dik durmayı öğrendi. Bu, insanlık tarihindeki en önemli gelişmeydi. Eller serbest kalınca, iş yapmaya başladı, avlandı, ateşi çıkardı, aleti yaptı .... Bundan 2600 yıl önce evreni, maddeyi ve canlı yaşamı düşünmeye başladı. Galileo'lar, Newton'lar, Einstein'lar çıktı .... Sonuçta, Büyük Patlamanın birinci saniyesinin trilyonlarca birinden bugüne, bugünden bir karadeliğin tekillik noktasına, bir metrenin trilyonlarca birinden bir kilometrenin trilyonlarca katına kadar olan aralıklardaki bütün doğa olaylarını çözdü .... İnsanoğlu şimdi, genome projesi ile kendini tanıma, uzay projeleri ile Mars'ta koloniler kurma çabası içinde... KAR Orhan Pamuk Katil ile Maktul Arasında İlk ve Son Konuşma 6. Muhtar'ın Hazin Hikâyesi 7. Parti Merkezinde, Emniyette ve Gene Sokaklarda 8. Lacivert'in ve Rüstem'in Hikâyesi 9. Kendini Öldürmek İstemeyen Bir İnançsız 10. Kar ve Mutluluk 11. Ka Şeyh Efendi'yle 12. Necip'in Hicranlı Hikâyesi 13. Kar Altında Kadife ile Bir Yürüyüş 14. Akşam Yemeğinde Aşk, Örtünmek ve İntihar Üzerine 15. Millet Tiyatrosu'nda 16. Necip'in Gördüğü Manzara ve Ka'nın Şiiri 17. Çarşafını Yakan Kız Hakkında Bir Oyun 18. Sahnedeki ihtilal 19. İhtilal Gecesi 20.Gece Ka Uyurken ve Sabah 21. Ka Soğuk Korkunç Odalarda 22. Sunay Zaim'in Askerlik ve Modern Tiyatro Kariyeri 23. Sunay ile Karargâhta 24. Altıgen Kar Tanesi 25. Ka ile Kadife Otel Odasında 26. Lacivert'in Bütün Batı'ya Demeci 27. Ka, Turgut Bey'i Bildiriye Katmaya Çalışıyor 28. Ka ile İpek Otel Odasında 29. Frankfurt'ta 30. Kısa Süren Bir Mutluluk 31. Asya Oteli'ndeki Gizli Toplantı 32. Aşk, Önemsiz Olmak ve Lacivert'in Kayboluşu Üzerine 33. Vurulma Korkusu 34. Arabulucu 35. Ka ile Lacivert Hücrede 36. Hayat ile Oyun, Sanat ile Siyaset Arasında Pazarlık 37. Son Oyun İçin Hazırlıklar 38. Zorunlu Bir Misafirlik 39. Ka ile İpek Oteldeler 40. Yarım Kalan Bölüm 41. Kayıp Yeşil Defter 42. İpek'in Gözünden 43. Son Perde 44. Dört Yıl Sonra Kars'ta 1 Bu bir şiirin başlangıcı olsaydı içinde hissettiği şeye karın sessizliği derdi. Onu Erzurum'dan Kars'a götürecek otobüse son anda yetişmişti, İstanbul'dan iki gün süren karlı fırtınalı bir otobüs yolculuğundan sonra Erzurum garajına varmış, kirli ve soğuk koridorlarda elinde çantası, kendisini Kars'a götürecek otobüslerin nereden kalktığını öğrenmeye çalışırken biri, bir otobüsün hemen kalkmakta olduğunu söylemişti. Yetiştiği Magirus marka eski otobüsün muavini, kapattığı bagajı yeniden açmak istemediği için Acelemiz var, demişti. Bu yüzden şimdi bacaklarının arasında duran koyu vişne rengi Bally marka büyük el çantasını yanına almıştı. Pencere kenarında oturan yolcunun üzerinde beş yıl önce Frankfurt'ta bir Kaufhof'tan aldığı kül rengi kalın bir palto vardı. Kars'ta geçireceği günlerde bu yumuşacık tüylü, güzel paltonun kendisi için hem utanç ve huzursuzluk, hem de güven kaynağı olacağını şimdiden söyleyelim. Otobüs yola çıktıktan hemen sonra, cam kenarında oturan yolcu belki yeni bir şey görürüm diye gözlerini dört açıp Erzurum'un kenar mahallelerini, küçücük ve yoksul bakkal dükkânlarını, fırınları, kırık dökük kahvehanelerin içlerini seyrederken kar serpiştirmeye başlamıştı, İstanbul'dan Erzurum'a yol boyunca yağan kardan daha güçlü ve iri taneliydi. Cam kenarında oturan yolcu yol yorgunu olmayıp gökten kuş tüyleri gibi inen iri tanelere biraz daha dikkat etseydi yaklaşmakta olan güçlü kar fırtınasını sezebilir, belki de bütün hayatını değiştirecek bir yolculuğa çıkmış olduğunu ta baştan anlayıp geri dönebilirdi. Ama geri dönmek aklında yoktu hiç. Akşam çökerken yeryüzünden daha aydınlık görünen göğe gözlerini dikmiş, gittikçe irileşen ve rüzgârda savrulan kar tanelerini yaklaşmakta olan bir felaketin belirtileri olarak değil, çocukluğundan kalma bir mutluluk ve saflığın en sonunda geri gelen işaretleri olarak seyrediyordu. Cam kenarında oturan yolcu, çocukluğunu ve mutluluk yıllarını yaşadığı şehre, İstanbul'a on iki yıldan sonra ilk defa bir hafta önce annesinin ölümü üzerine dönmüş, orada dört gün kalmış, hiç hesapta olmayan bu Kars yolculuğuna çıkmıştı. Yağan olağanüstü güzellikteki karın onu yıllar sonra görebildiği İstanbul'dan bile daha mutlu kıldığını hissediyordu. Şairdi ve yıllar önce yazdığı ve Türk okuyucusunun pek az tanıdığı bir şiirinde karın hayatta bir kere rüyalarımızda da yağdığını yazmıştı. Kar rüyalarda yağdığı gibi uzun uzun, sessizce yağarken cam kenarında oturan yolcu yıllardır tutkuyla aradığı masumiyet ve saflık duygularıyla arındı ve kendini bu dünyada evinde hissedebileceğine iyimserlikle inandı. Biraz sonra da uzun zamandır yapmadığı ve aklından hiç geçmeyen bir şeyi yaptı ve koltuğunda uyuyakaldı. Uyumasından yararlanıp onun hakkında sessizce biraz bilgi verelim. On iki yıldır Almanya'da siyasi sürgün hayatı yaşıyordu, ama hiçbir zaman siyasetle fazla ilgilenmiş değildi. Asıl tutkusu, bütün düşüncesi şiirdi. Kırk iki yaşındaydı, bekârdı ve hiç evlenmemişti. Kıvrıldığı koltukta fark edilmiyordu ama Türkler için uzunca sayılabilecek bir boyu, yolculukta daha da solan açık bir teni, kumral saçları vardı. Yalnızlıktan hoşlanan sıkılgan biriydi. Uyuyakaldıktan biraz sonra başının otobüsün sarsıntısıyla yanındaki yolcunun omzuna, sonra da göğsüne düştüğünü bilseydi çok utanırdı. Gövdesi komşusunun üzerine düşen yolcu iyi niyetli, doğru düzgün bir insandı ve bu özellikleri yüzünden özel hayatlarında hareketsiz ve başarısız olan Çehov kahramanları gibi kederliydi hep. Keder konusuna daha sonra çok döneceğiz. Bu rahatsız oturuşu ile daha fazla uyuyamayacağını anladığım yolcunun adının Kerim Alakuşoğlu olduğunu, ama bundan hiç hoşlanmadığı için kendisine adının ilk harfleriyle Ka denmesini tercih ettiğini, bu kitapta da öyle yapacağımı hemen söyleyeyim. Kahramanımız daha okul yıllarındayken ödev ve sınav kâğıtlarına adını inatla Ka diye yazar, üniversitede yoklama kâğıdını Ka diye imzalar, bu konuda öğretmenleri ve devlet memurlarıyla her seferinde kavga çıkarmayı göze alırdı. Annesine, ailesine, dostlarına kabul ettirdiği bu adla şiir kitaplarını da yayımladığı için Ka adının Türkiye'de ve Almanya'daki Türkler arasında küçük ve esrarlı bir ünü vardı. Şimdi, Erzurum garajından ayrıldıktan sonra yolculara iyi seyahatler dileyen şoför gibi ben de ekleyeyim Yolun açık olsun sevgili Ka... Ama sizi kandırmak istemem Ka'nın eski bir arkadaşıyım ve Kars'ta başına gelecekleri daha bu hikâyeyi anlatmaya başlamadan biliyorum ben. Horasan'dan sonra otobüs kuzeye Kars'a doğru saptı. Kıvrılarak yükselen yokuşların birinde birdenbire bir at arabası belirip şoför sıkı bir fren yapınca Ka hemen uyandı. Otobüsün içinde oluşan o birlik beraberlik havasına katılması çok vakit almadı. Dönemeçlerde, kayalık uçurum kenarlarında otobüs yavaşladıkça, şoförün hemen arkasında oturmasına rağmen o da arkadaki yolcular gibi yolu daha iyi görebilmek için ayağa kalkıyor, buğulanan ön camı şoföre yardım şevkiyle silen bir yolcuya gözden kaçan bir köşeyi parmağıyla işaret edip göstermeye çalışıyor (yardımı fark edilmemişti), tipi azıtınca bir anda bembeyaz kesen ön cama silecekler yetişemeyince şoför gibi o da artık hiç gözükmeyen asfaltın nereye doğru uzandığını çıkarmaya çalışıyordu. Yol işaretleri kar tuttuğu için okunmuyordu. Tipi iyice bastırınca şoför uzak ışıklarını kapattı ve yan karanlıkta yol daha belirginleşirken otobüsün içi karanlıklaştı. Korkular içindeki yolcular birbirleriyle hiç konuşmadan karlar altındaki fakir kasabacıkların sokaklarına, kırık dökük tek katlı evlerin soluk lambalarına, uzak köylerin şimdiden kapanmış yollarına ve lambaların belli belirsiz aydınlattığı uçurumlara baktılar. Konuşurlarsa fısıldaşarak konuşuyorlardı. Kucağına düşerek uyuyakaldığı koltuk komşusu Ka'ya böyle bir fısıltıyla Kars'a ne amaçla gittiğini sordu. Ka'nın Kars'ın yerlisi olmadığını anlamak kolaydı. Belediye seçimleri ve intihar eden kadınlar için gidiyorum. Bu doğruydu. Kars'ta belediye başkanının öldürüldüğünü ve kadınların intihar ettiğini bütün İstanbul gazeteleri yazmışlar, dedi koltuk komşusu, Ka'nın gurur mu utanç mı olduğunu çıkaramadığı kuvvetli bir duyguyla. Üç gün sonra, Kars'ta karlar altındaki Halitpaşa Caddesi'nde gözlerinden yaşlar akarken tekrar karşılaşacağı bu ince, yakışıklı köylüyle Ka yolculuk boyunca ara ara konuştu. Kars'taki hastane yeterli olmadığı için annesini Erzurum'a götürdüğünü, Kars yakınlarındaki köyünde hayvancılık yaptığını, zarzor geçindiklerini ama isyancı olmadığını, kendisi için değil Ka'ya açıklamadığı esrarengiz nedenlerden ülkesi için üzüldüğünü, Ka gibi okumuş yazmış birinin Kars'ın dertleri için ta İstanbul'dan gelmesine memnun olduğunu öğrendi. Yalın sözlerinde, konuşurkenki mağrur halinde Ka'da saygı uyandİran soylu bir yan vardı. Adamın varlığının kendisine huzur verdiğini hissetmişti Ka. Almanya'da on iki yıl boyunca hissetmediği türden bu huzuru Ka kendinden güçsüz birisini anlayıp ona şefkat duymaktan hoşlandığı zamanlardan hatırlıyordu. Böyle zamanlarda, dünyaya acıma ve sevgi duyduğu adamın gözüyle bakmaya çalışırdı. Ka bunu yapınca bitip tükenmeyen kar fırtınasından daha az korktuğunu, uçuruma yuvarlanmayacaklarını, geç de olsa otobüsün Kars'a varacağını anladı. Otobüs karlar altındaki Kars sokaklarına saat onda, üç saat gecikmiş olarak girdiğinde Ka şehri hiç tanıyamadı. Yirmi yıl önce raya buharlı trenle geldiği bahar gününde karşısına çıkan istasyon binasının da, arabacının onu bütün şehri dolaştırdıktan sonra götürdüğü her odası telefonlu Cumhuriyet Oteli'nin de nerede olgunu çıkaramadı. Karın altında her şey silinmiş, kaybolmuş gibiydi. Garajlarda bekleyen biriki at arabası geçmişi hatırlatıyordu ama şehir yıllar önce Ka'nın gördüğünden ve hatırladığından çok daha kederli ve yoksuldu. Ka otobüsün buz tutmuş pencerelerinden son on yılda Türkiye'nin her yerinde benzerleri yapılmış beton apartmanları, her yeri birbirine benzeten pleksiglas panoları ve sokakların bir yanından öbür yanına gerilmiş iplerin üzerine asılmış seçim afişlerini gördü. Otobüsten inip ayağı yumuşacık kara değer değmez pantolonunun paçalarından keskin bir soğuk girdi, İstanbul'dan telefon edip yer ayırttığı Karpalas Oteli'ni sorarken otobüsün muavininden bavullarını alan yolcular arasında tanıdık yüzler gördü ama kar altında bu kişilerin kim olduklarım çıkaramadı. Otele yerleştikten sonra gittiği Yeşilyurt Lokantası'nda yeniden gördü onları. Yıpranmış, yorgun, ama hâlâ yakışıklı ve havalı bir erkekle, onun hayat arkadaşı olduğu anlaşılan şişman ama hareketli bir kadın. Ka onları İstanbul'dan, 1970'lerin bol sloganlı siyasal tiyatrolarından hatırlıyordu Adamın adı Sunay Zaim'di. Dalgın dalgın onlan seyrederken kadının ilkokuldan sınıf arkadaşı bir kıza benzediğini de çıkardı. Ka tiyatrocu çevrelerine özgü solgun ve ölü teni masadaki diğer erkeklerde de gördü Bu karlı Şubat gecesinde, bu unutulmuş şehirde, bu küçük tiyatro kumpanyasının ne işi vardı. Yirmi yıl önce kravatlı memurların devam ettiği bu lokantadan çıkmadan önce Ka bir başka masada 1970'lerin eli silahlı solcu kahramanlanndan birini de gördüğünü sandı. Yoksullaşıp soluklaşan Kars ve lokanta gibi, hatıraları da kar altında silinmiş gibiydi. Sokaklarda kar yüzünden mi kimse yoktu, yoksa bu donmuş kaldırımlarda zaten hiçbir zaman mı kimse olmazdı. Duvarlardaki seçim afişlerini, dersane ve lokanta ilanlarını ve valiliğin yeni astığı, üzerinde insan Allah'ın Bir Şaheseridir ve intihar Bir Küfürdür yazan intihar karşıtı posterleri dikkatle okudu. Pencereleri buz tutmuş yarı dolu bir çayhanede televizyon seyreden erkekler kalabalığını gördü Ka. Hafızasında Kars'ı özel bir yer yapan Rus yapısı eski taş binaları görmek biraz olsun içini rahatlattı. Karpalas Oteli Baltık mimarisiyle yapılmış zarif Rus yapılarından biriydi, iki katlı, ince, uzun yüksek pencereli binaya bir avluya açılan bir kemerin altından geçilerek giriliyordu. Yüz on yıl önce at arabaları rahatça geçsin diye yüksek yapılan bu kemerin altından geçerken Ka belli belirsiz bir heyecan duydu, ama o kadar yorgundu ki üzerinde durmadı bunun. Gene de bu heyecanın Ka'nın Kars'a geliş nedenlerinden biriyle ilgili olduğunu söyleyeyim Üç gün önce Ka İstanbul'da Cumhuriyet gazetesini ziyarete gittiğinde gençlik arkadaşı Taner'i görmüş, o da Ka'ya, Kars'ta belediye seçimleri yapılacağını, ayrıca tıpkı Batman'da olduğu gibi Kars'ta da genç kızların tuhaf bir intihar hastalığına yakalandıklarını anlatmış, bu konularda yazmak ve on iki yıldan sonra gerçek Türkiye'yi görüp tanımak istiyorsa Kars'a gitmesini, başka kimsenin hevesli olmadığı bu iş için ona geçici bir basın kartı verilmesini önermiş ve ayrıca üniversite arkadaşları güzel İpek'in de Kars'ta olduğunu eklemişti. Muhtar'dan ayrılmış olmasına rağmen İpek orada Karpalas Oteli'nde babası ve kızkardeşiyle yaşıyordu. Cumhuriyette politik yorumlar yapan Taner'in sözlerini dinlerken Ka İpek'in güzelliğini hatırladı. Otelin yüksek tavanlı lobisindeki televizyona bakan kâtip Cavit'in anahtarını verdiği ikinci kattaki 203 numaralı odaya çıkıp kapıyı kapattıktan sonra Ka rahatladı. Kendini dikkatle dinlemişti yol boyunca korktuğunun aksine ne aklı ne de yüreği İpek'in otelde olup olmamasıyla ilgiliydi. Aşık olmaktan, sınırlı aşk hayatlarını yalnızca bir dizi acı ve utanç olarak hatırlayanların kuvvetli içgüdüsüyle ölesiye korkardı Ka. Gece yarısı, üzerinde pijamaları, karanlık odasında yatağına girmeden önce, perdeyi hafifçe araladı. Karın kocaman tanelerle durmadan yağışını seyretti. 2 Burada kar yorucu, bıktırıcı, yıldırıcı bir şeydi. Bütün gece yağmıştı. Ka sabah sokaklarda yürür, işsiz Kürtlerle dolu kahvehanelerde oturur, hevesli bir gazeteci gibi elinde kâğıt kalem seçmenlerle görüşür, yoksul mahallelerin dik ve buzlu yollarını tırmanır, eski belediye başkanı, vali muavini ve intihar eden kızların yakınlarıyla görüşürken kar hiç dinmedi. Çocukluğunda, Nişantaşı'ndaki güvenli evlerinin penceresinden ona bir masalın parçasıymış gibi gelen karlı sokak görüntüleri şimdi yıllardır hayallerini içinde son bir sığınak olarak taşıdığı bir orta sınıf hayatının ve hayal bile etmek istemediği sonu umutsuz bir yoksulluğun başlangıcı gibi gözüküyordu. Sabah daha şehir yeni uyanırken yağan kara aldırmadan Atatürk Caddesi'nden aşağıya, gecekondu mahallelerine, Kars'ın en fakir semtlerine, Kalealtı Mahallesi'ne doğru hızlı hızlı yürüdü. Dalları kar tutmuş iğde ve çınar ağaçlarının altından hızlı hızlı ilerlerken, pencerelerinden dışarıya soba boruları çıkan eski ve yıpranmış Rus binalarına, odun depolarıyla elektrik trafosu arasında yükselen bin yıllık boş Ermeni kilisesinin içine yağan kara, buz tutmuş Kars çayının üzerindeki beş yüz yıllık taş köprüden her geçene havlayan kabadayı köpeklere, kar altında iyice boş ve terk edilmiş gözüken Kalealtı Mahallesi'nin küçük gecekondularından tüten incecik dumanlara bakıp öylesine kederlendi ki gözlerinde yaşlar birikti. Derenin karşı yakasına erkenden fırına yollanmış biri erkek biri kız iki çocuk kucaklarında sıcak ekmekler aralarında itişerek öyle bir mutlulukla gülüşüyorlardı ki Ka da onlara gülümsedi. Yoksulluk ya da çaresizlik değildi içine bu kadar işleyen şehrin her yerinde, fotoğrafçı dükkânlarının boş vitrinlerinde, kâğıt oynayan işsizlerle tıkış tıkış kalabalık çayhanelerin buzlu camlarında, karla kaplı boş meydanlarda daha sonra hep göreceği tuhaf ve güçlü bir yalnızlık duygusuydu. Sanki burası herkesin unuttuğu bir yerdi ve kar sessizce dünyanın sonuna yağıyordu. Sabah Ka'nın talihi yaver