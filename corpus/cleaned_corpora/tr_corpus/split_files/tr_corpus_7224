işlerinde görev almaya başladı. Kuzeni Maria ile 1548 yılında yaptığı evlilik nedeniyle 1548 yılından 1550 yılına kadar İspanya'da imparatorun temsilcisi olarak hareket etti. 1550 yılı aralık ayında Almanya'ya dönerek imparatorluk mirasçılığı üzerine yapılan tartışmalara katıldı. 1564 yılında Ferdinand'ın ölümü üzerine imparatorluk işlerindeki tüm yönetimi üzerine aldı. Ulusal Meclis'ten Avusturya'yı Türklere karşı korumak için sermaye elde etti. Fakat onun avantajını kullanamadı. 1568 yılı anlaşmasına göre Osmanlı sultanı II. Selim'e Macaristan toprakları üzerindeki hissesi için vergi vermeye devam edeceğini kabul etti. Maximilian, Bohemya ve Avusturya'daki topraklar üzerinde dini bir hoşgörüyü garantiledi. Onun politikası tarafsızlık üzerineydi. Maximilian, Polonya'yı istila etmeye hazırlanırken Hristiyanlık kutsal ayinini reddederek öldürüldü. Yerine oğlu II. Rudolf geçti. 13 Eylül 1548, Maximilian ilk kuzeni Maria (İspanya) (V. Karl (Kutsal Roma İmparatoru)) ve onun eşi İsabella (Portekiz)'in kızları) ile evlendi. On altı çocuğu oldu: PÃ©guy Luyindula Peguy Luyindula, (d. 25 Mayıs 1979, Kinşasa) Fransız futbolcudur. Santrafor mevkiinde oynamaktadÄ±r. Necati Şentürk Necati Şentürk, (d. 1953, Erzincan), Türk bürokrat. 1976 yılında Ankara Üniversitesi Siyasal Bilgiler Fakültesi’ni bitirdi. 1977 yılında Erzurum Valiliği’nde kaymakam adayı olarak staja başladı. Aşkale ve Tekman kaymakam vekilliklerinde bulundu. 1979 yılında asil kaymakam olarak Taşova ilçesine atandı. 12 Eylül 1980’den sonra aynı ilçede kaymakamlık ile birlikte İlçe Belediye Başkanlığı görevini de yürüttü. Ömerli, Haymana, Elmadağ, Eyüpsultan, Kâğıthane kaymakamlıkları, Edirne Valiliği Kapıkule Mülki İdare Amirliği, İstanbul vali yardımcılığı ve Siirt valiliği yapmıştır. 13 Mayıs 2010 tarihinden itibaren Yozgat valiliği görevine atanmış ve 3 Ağustos 2012 tarihli Resmî Gazete'de yayımlanan valiler kararnamesi ile merkeze atanmıştır. 15 Eylül 2014 tarih ve 6780 nolu müşterek kararname ile Kırşehir valiliğine atanmıştır. 2018 yılında ise emekli olmuştur. Leandro Fernández de Moratín Leandro Fernández de Moratín (10 Mart 1760, Madrid—21 Haziran, 1828, Paris), 18. yy İspanyol Tiyatrosunun öne çıkan tiyatro yazarı ve şairlerinden biridir. Asturya Bölgesinden asil bir ailenin çocuğu olarak 1760’ta Madrid’te dünyaya geldi. Babası, şair, tiyatro yazarı ve (aynı zamanda) bir avukat olan Nicolas Fernandez de Moratin ; annesi ise İsidora Cabo Conde’dir. Babası hayatını kelimelere adamış bir insan olduğundan, sürekli edebi tartışmaların yaşandığı bir ortamda büyüdü. Dört yaşındayken karakterini etkileyerek içine kapanmasına neden olan çiçek hastalığına yakalandı. Babası karşı olduğundan üniversite eğitimi görmedi ve bir mücevhercinin yanında çırak olarak çalışmaya başladı. 1779’da daha on dokuz yaşındayken Akademi tarafından düzenlenen şiir yarışmasında teselli ödülü kazanmıştı. 1782 yılında ise "Şiirsel Ders" adlı yapıtıyla ikincilik ödülüne layık görülecekti. 1787’de, Gaspar Melchor de Jovellanos ile dostluğu sayesinde, o zamanlar Paris göreviyle sorumlu olan Cabarus Kontu’nun yardımcısı olarak Paris’e bir yolculuğa katıldı. Bu deneyim, genç bir yazar için oldukça yararlıydı. Madrid’e döndüğünde, "La derrota de los pedantes" (Bilgiçlerin Yenilgisi) adlı satirik eseriyle ilk büyük çıkışını gerçekleştirdi. Godoy’a yaklaşmasının hemen ardından onun koruyuculuğunu kazandı, ki bu da ona oyun açılışlarında, ek kilise görevleriyle kazançlarını arttırmada yardım etti. Beş yıl boyunca Avrupa’da dolaştı. 1797’de, “Çeviri Bürosu” bölümündeki memurluk görevini almak için Madrid’e döndü ve bu iş onun ekonomik problemler olmadan yaşamasını sağladı. 1808’de Godoy’un düşüşünden sonra Fransızlar’ın tarafını tuttu ve kral Joseph Bonaparte tarafından Kraliyet Kütüphanesi’nin baş kütüphanecisi olarak atandı. O zamandan itibaren Joseph Bonaparte’la olan ilişkileri sebebiyle Fransız yandaşı olarak görüldü. Joseph Bonaparte ülkeyi terk etmek zorunda kaldığında ve VII. Fernando yeni politikasıyla başa geçtiğinde, Moratín Fransızlara vermiş olduğu destek nedeniyle (Fransacılar), Valensiya, Peñíscola ve Barselona’ya sığınmak zorunda kaldı. Leandro Fernandez de Moratín, kelimenin tam anlamıyla bir tiyatro adamıydı. Tiyatro yazarlığı konumu, az bilinen bakış açılarını denemesini, (tiyatroyla ilgili teorik çalışmalar yapmasını) zorunlu kılıyordu. Her ne kadar yaptığı bu çalışmaları da kendi tiyatro eserleri kadar önemli bulsa da, onlar için daha fazla zaman, çaba ve fedakarlık göstermesi gerekiyordu. Moratín, İspanyol Tiyatro Tarihi’nin kurucularından biriydi. Onun, Kraliyet Akademisi Tarih Bölümü tarafından (1830-1831) basılana kadar bilinmeyen “İspanyol Tiyatrosunun Kökleri” adlı eseri, Lope de Vega öncesi İspanyol Tiyatrosu hakkındaki ilk ciddi çalışma ve belgelerden biridir. Eserlerinin 1825’teki Paris baskılarına yazdığı, 18. yy İspanyol Tiyatro Tarihi’ni klasik bakış açısıyla özetlediği “Önsöz” de oldukça ilgi çekicidir. Moratín aynı zamanda kendi döneminin tiyatro reformunun aktif destekçisiydi. Reformu destekleyen yüksek konumdaki kişilerle olan ilişkisi ve babasının fikirlerinin takipçisi olmasıyla bağlantılı olarak, döneminin İspanyasında süregelen tiyatral yapıdaki tüm yeniliklere olan desteğini kesmedi. "La Comedia Nueva" (Yeni Komedi), yüz yılın ortalarından beri Ignacio de Luzán, Agustin de Montiano ve Luyando, Blas Nasarre ve Luis José Velázquez gibi aydınlar tarafından başlatılan, hükümetin desteğini de yanlarına alarak giriştikleri bu reform hareketinin dönüm noktalarından biridir. Moratin, 1928 haziranında Paris’te öldü. İspanyol Neoklasizm Akımının en önemli yazarıdır. İlkesi şudur: “Tiyatro adeta bir güzel alışkanlıklar okuludur ve bir aksiyon, gerçeği gerçekçi bir biçimde yansıtır.” Böylelikle eserlerinde üç birlik kuralına bağlılık ortaya çıkar: tek olay, tek mekân ve tek zaman... Paris’te basılan eserlerinin son baskıları için düzenlediği “Önsöz” de yazmış olduğu “komedya” hakkındaki fikirleri oldukça geniş ve ayrıntılıdır. Kendisinden üçüncü bir kişi gibi bahsederek, tiyatro yazarı için, tiyatroyla ilgili pek çok doktrin arasından kendisine uygun olanı seçer demektedir. Komedya ile ilgili tanımı da şöyledir: “Belirli bir yerde, belirli kişiler arasında meydana gelen ve kısa bir süreyi kapsayan; toplumdaki genel hataların ve kusurların gülünç bir biçimde sonuçlandığı; doğruya ve erdeme yöneltecek tavsiyelerin bulunduğu bir olayın, diyalog biçiminde (düzyazı ya da dizeler halinde) uyarlamasıdır.” Don Leandro tarafından yazılan ilk komedinin 22 Mayıs 1790’da gösterimi yapıldı; fakat sanatının doğuşu ve yükselişi birkaç yıl öncesine, yaklaşık 1783’e dayanmaktadır. International New York Times International New York Times (INYT), yurt dışında yaşayan ABD vatandaşları için İngilizce yayımlanan günlük gazete. Gazetenin merkezi Paris'tedir. Dünya üzerinde 35 noktada basılır ve 180 ülkede satılır.The New York Times'ın muhabirlerini ve haberlerini kullanır. James Gordon Bennett Jr., New York Herald gazetesi adına 1887'de Paris Herald'ı kurdu. Bennett'ın 1918'de ölmesi üzerine Frank A. Munsey, New York'taki ana kuruluşla birlikte gazetenin Paris baskısını satın aldı.Herald ile birleştirmek üzere New York Tribune'u da satın alma girişimi sonuç vermeyince Herald'ı Tribune'a sattı.New York Herald-Tribune'nun Paris baskısı olarak Paris Herald-Tribune büyük okur kitlesi kazandı. Parislilerce "Le New-York" biçiminde adlandırılan gazeteyi birçok abonesi geçmiş özlemiyle Paris Herald adıyla anıyordu. Haberlerini New York Herald-Tribune'le paylaşan gazete ana gazetenin bütün yazılarını kullanabiliyordu.II. Dünya Savaşı'nda Paris Almanlarca işgal edilince dört yıl süreyle (1940-1944) kapatıldıysa da sonradan eski ağırlığını yeniden kazandı.1960'larda New York'taki ana kuruluş maliyetlerin yükselmesi, gelirlerin düşmesi ve grevlerin yaygınlaşmas sonucunda bir dizi birleşmeye giderek sonunda yok olurken Paris'teki gazete de kapanmanın eşiğine geldi. Ama The New York Times ile The Washington Post'un ortak girişimleri sonucunda Paris baskısı kurtarıldı ve International Herald Tribune adını aldı. Gazete, aralarında Hong Kong, Singapur, Londra, Lahey ve ABD'nin Florida eyaletindeki Miami kentinin de bulunduğu, dünyanın dört bir yanındaki kentlerde aynı anda basılır.2007'de, The Washington Post'a ait hisseleri de satın alınca The New York Times gazetenin tek sahibi oldu. 15 Ekim 2013'ten gazetenin adı "International New York Times" (kısaca "INYT") olarak değişti. Binnaz Binnaz, ÅŸu anlamlara gelebilir, Dünya Büyükler Satranç Şampiyonası Dünya Büyükler Satranç Şampiyonası 1991 yılından bu yana FIDE tarafından düzenlenen yıllık bir satranç turnuvasıdır. Turnuva katılımcıları o yılın 1 Ocak'ı itibarıyla 60 yaşına basmış olmalıdırlar. Dünya Büyük Kadınlar Satranç Şampiyonası ise katılımcılarının 50 yaş ve üzerindeki kadınlardan oluştuğu ayrı bir turnuvadır. Şampiyona on bir tur İsviçre sistemine göre oynanmaktadır. Turnuvaya katılım sınırsızdır, her ülke dilediği sayıda oyuncuyu turnuvaya gönderebilir. Yeterli katılıma (Dört farklı FIDE bölgesinden en az 10 oyuncu) ulaşılması durumunda kadın oyuncular için ayrı bir turnuva düzenlenir. Erkekler turnuvasını kazanan oyuncu büyükusta unvanını kazanır. Kadınlar ulamında birinci olan oyuncuya ise kadın büyükusta unvanı verilir. 9. Dünya Büyükler Satranç Şampiyonası 9-23 Kasım 1998 tarihleri arasında Avusturya'nın Grieskirchen kentinde düzenlenmiştir. 200 oyuncunun katıldığı erkekler turnuvasını eşitlik bozma karşılaşmaları sonucunda Vladimir Bagirov (Letonya) kazanmıştır. Bu oyuncuyu yarım puan farkla izleyen on oyuncu arasında eski Dünya Şampiyonası Adaylarından Mark Taimanov ve Borislav Ivkov da bulunmaktaydı. Kadınlar turnuvasını 9.5 puanla birinci bitiren oyuncu ise Gürcü WGM Tamar Khmiadashvili'dir. 13. Dünya Büyükler Satranç Şampiyonası 16-29 Kasım 2003 tarihleri arasında Almanya'nın Bad Zwischenahn kentinde düzenlenmiştir. 272 oyuncunun katıldığı erkekler turnuvasını 9.0/11 puan toplayan ve eşitlik bozma karşılaşmalarında GM Jānis Klovāns (Letonya) ve IM Vladimir Bukal (Hırvatistan)'a üstünlük sağlayan IM Yuri Shabanov (Rusya) kazanmıştır. 22 oyuncunun katıldığı kadınlar turnuvasını ise yine eşitlik bozma karşılaşmaları sonucunda WGM Marta Litinskaya-Shul (Ukrayna)'a üstünlük sağlayan WGM Tamar Khmiadashvili (Gürcistan) kazanmıştır. 14. Dünya Büyükler Satranç Şampiyonası 24 Ekim - 5 Kasım 2004 tarihleri arasında Almanya'nın Halle kentinde düzenlenmiştir. 215 oyuncunun katıldığı erkekler turnuvası bir yıl önce olduğu gibi IM Yuri Shabanov (Rusya)'un birinciliğiyle sonuçlanmıştır. 19 oyuncunun katıldığı kadınlar turnuvasının galibi ise Rus GM Elena Fatalibekova'dır. 16. Dünya Büyükler Satranç Şampiyonası 11-23 Eylül 2006 tarihleri arasında İtalya'nın Arvier kentinde düzenlenmiştir. 126 oyuncunun katıldığı erkekler turnuvasını eski Dünya Satranç Şampiyonası katılımcılarından ve o zamanın en iyi oyuncusu olarak gösterilen GM Viktor Korchnoi (İsviçre) 9.0/11 puanla kazanmıştır. 75 yaşında ilk büyükler turnuvasına katılan Korchnoi oynadığı ilk dört oyunu kazandıktan sonra beşinci oyunda Jānis Klovāns ile berabere kaldı. Bundan sonraki üç karşılaşmasından da zaferle ayrılan Korchnoi son üç turu beraberlikle kapatarak 3000 Euroluk ödülün sahibi oldu. 14 oyuncunun katıldığı kadınlar turnuvasında ise zafer 54 yaşındaki Rus oyuncu WGM Ludmila Saunina'nın oldu. Saunina 700 Euroluk ödülün de sahibi olmuştur. Memduh EkÅŸi Memduh Ekşi, (d. 1931 Aşağıgökçe, Mesudiye, Ordu, Türkiye - 2018), Türk siyasetçi. İlk öğrenimini Mesudiye ilkokulunda, Orta öğrenimini Ankara Cebeci, Sivas, Sica ve Ankara Gazi Lisesinde tamamladıktan sonra, yüksek tahsilini Ankara Üniversitesi Hukuk Fakültesinde yaptı. Yüksek tahsili yaparken aynı zamanda Ankara radyosunda amatör ses sanatçısı olarak çalıştı. Avukatlık stajını Giresun da tamamladı. Avukatlığını kendi memleketinde yapmaya başladı. Çalışmaları sırasında CHP İlçe başkanı oldu. 1969 yılında yapılan Milletvekili seçimlerinde Ordu ilinden seçilerek parlamentoya girdi. TBMM'deki ilk döneminde Başkanlık Divanı üyesi oldu. 1973 senesinde TBMM Başkanvekili seçilerek bu görevini 12 Eylül Darbesine kadar sürdürdü. 1983-1985 yılları arasında Türkiye İş Bankası Yönetim Kurulu üyeliği ve bir dönemde Türk Parlamenter Birliği Genel Sekreterliği görevine getirildi. Evli ve üç çocuk babasıdır. 2018'deki vefatına kadar Ankara'da ikamet etmekteydi. TC/3.6 ve TC/6 mayınları TC/3.6 ve TC/6 İtalyan yapımı dairesel şekilli az metalli mayın sınıfında plastik kasalı birer tahripli tanksavar mayınıdır. Her ikisi de aynı fünye sistemini kullanır. Her iki mayının kasası sertleştirilmiş plastikten ve damarlı olup kum veya zeytin yeşili renge boyanmıştır. Fünye bünyesinde bulunan diyaframın içindeki hava ateşleme iğnesinin sabitleniyen bilyaları tutarak ateşlemeyi önler. Bu özelliğinden ötürü temizleme esnasında kullanılanan yüksek basınç ve sarsıntı mayını infilak ettirmeye yetmez. İtalyan Tecnovar Italian SpA tarafından geliştirilmiş olup şu ana üretimi durdurulmuştur. Elektronik fünye takılı olarak geliştirilen TCE/3.6 ve TCE/6 modelleri üretilmektedir. TC/3.6 mayını Afganistan, TC/6 ise Afganistan, Çad, Ekvator, ve Tacikistanda bulunmaktadır. Ayrıca SAT model elektronik fünyeleri tuzaklama özelliğine sahip olup mayının yerinden oynatılması veya açılmaya çalışılması durumunda patlamaya ayarlıdır. Mayının Mısır ve Portekizde lisans altında üretilen TC-6 adında kopyası bulunmaktadır.. Lindy Hemming Lindy Hemming, Akademi Ödülü'nü "En İyi Kostüm Dizaynı" dalında 1999 yılında "Topsy-Turvy" adlı filmdeki çalışmalarıyla kazanmış kostüm tasarımcısıdır. Filmografisinde; Chris Corbould Chris Corbould, dört kere BAFTA Ödülleri'ne aday gösterilmiş İngiliz özel efekt koordinatörüdür. T-AB-1 AT mayını T-AB-1 Brezilya yapımı kare şeklinde plastik kasalı bir tahripli tanksavar mayınıdır. Mayın T-AB-1 anti personel mayınını fünye olarak kullanır. Mayın üst kısımda bulunan ABS model plastik basınç plakası altındaki AP mayını ve büyük miktarda patlayıcıdan oluşur. ABS plastik basınç plakası mayın kasasına 200 kgluk ağırlığa kadar dayanabilen pimler ile tutturulmuştur. Bu ağırlık ve üzerindeki basınca maruz kalan pimler kırılarak AP mayınını tetikler. AP mayının patlamasıda AT mayınının ana patlayıcısının infilak etmesine neden olur. Suya dayanıklı olup suyun altında 1.2 metreye kadar kuma döşenebilir. Basınca dayanıklı olup mekanik şekilde temizlenemez. İki metreden daha yakına yerleştirilmeleri durumunda birbirlerinde etkileşerek istem dışı patlayabilir. Depolarda bekleyen mayınların tam olarak ne yapıldığı bilinmemekle beraber tüm AP mayınlarının fünyeye çevrildiği ve 1989 yılında kullanımdan çekilmiştir. Mayın günümüzde Ekvatorda bulunmaktadır James Newton Howard James Newton Howard, 9 Haziran 1951 tarihinde Los Angeles'ta doğan, Akademi Ödülleri'ne aday olmuş bestecidir. Gorgo (Sparta Kraliçesi) Gorgo (Yunanca: Γοργώ) Sparta Kralı I. Kleomenes (MÖ 520 ila MÖ 490 arasında hüküm sürmüştür)'in tek çocuğu ve kızıdır. Termopylae Muharebesi'nde savaşıp ölen Kral I. Leonidas'ın karısıdır. Gorgo, Herodot tarafından anılan çok az sayıdaki kadın tarihi kişilikten biridir. Siyasi kabiliyeti ve bilgeliğiyle dikkat çeker. 3 farklı Sparta kralının kızı, eşi ve annesi olan tek kadındır. Doğum tarihi kesin olarak belli olmamakla beraber MÖ 510 ila MÖ 506 yılları arasında olması muhtemeldir. Babası Kleomenes, Agiad krallarından II. Anaxandridas'ın en büyük oğludur. Onun ölümünden sonra tahtına geçmiş ve Sparta - Agiad kralı olmuştur. Babasının diğer evliliklerinden olan erkek kardeşleri Dorieus, I. Leonidas ve Cleombrotus arasındaki taht üzerine çekişme Kleomenes'in ölümü üzerine I. Leonidas'ın tahta geçmesiyle son bulur. Gorgo’nun annesinin kim olduğu bilinmemekle beraber Spartalı olduğu düşünülmektedir. Xenophon ve Plutarkhos gibi tarihçilere göre Sparta toplumu, toplumun diğer alt sınıfları olan helotlar ve diğerleriyle evliliklere sıcak bakmazdı. Gorgo’nun küçüklüğüyle ilgili elimizde çok bilgi bulunmamakla beraber zamanının asil ailelerin çocukları gibi fiziksel olarak sürekli egzersiz yaptığı ve kendinden yaşça büyük bir savaşçıyla evlenmek için yetiştirildiğini varsaymak yanlış olmayacaktır. Babasının ölümü esrarengiz şartlar altında olmuş, belki de üvey kardeşlerince öldürülmüştür. Herodot Histories adlı çalışmasında birkaç yerde Gorgo'dan söz etmiştir. Bunlardan biri MÖ 499 yılında İyon Ayaklanması için Yunanistan'dan destek sağlamak isteyen Aristagoras'ın Sparta Kralı I. Kleomenes'le yaptığı görüşme ile ilgilidir. Görüşme sırasında Gorgo da oradadır ve babası Kleomenes, dışarı çıkmasına gerek olmadığını söylediği için Aristagoras Gorgo odadayken konuşmuştur. Konuşma boyunca babasının yanında ayakta duran Gorgo, Herodot'a göre o sıralar 18 - 19 yaşlarında bir genç kızdır. Aristagoras, Batı Anadolu'ya asker göndermeyi kabul etmeyen Kleomenes'e on talent önerdi. Yanıt olumsuz olunca rakamı artırmaya başladı. Elli talente çıktığında Gorgo patladı, "Baba, çıkıp gitmezsen bu yabancı seni ayartacak". Bunun üzerine Kleomenes odaya terk etmişti ve Aristagoras da Sparta'dan sonuç alamadan ayrılmıştı. Herodot'ta geçen bir başka Gorgo konusu ise sürgün edildikten sonra Pers Sarayı'na sığınan eski Sparta Kralı Demaratus'un mesajı hakkındadır. Demaratus, Yunanistan'a İkinci Pers Saldırısı'nın hemen öncesinde Sparta'ya balmumu kaplanmış bir tablet göndermişti. Mektup olarak kullanılan bu iki parçalı tabletin içindeki balmumu yüzeye gönderilecek mesaj kazınırdı. Ama Demaratus'un gönderdiğinde, balmumu pürüzsüzdü. Hiçbir şey yazılmamıştı. Kimse buna bir anlam veremedi. Fakat Gorgo, balmumumu bütünüyle kazıyıp alttaki ahşap yüzeye kazınmış mesajı ortaya çıkardı. Mesajda Pers planı anlatılıyordu. Herodot'a göre balmumunu kazımayı bir tek Gorgo akıl etmişti. I. Kleomens'in ölümünden sonra tek çocuğu olan Gorgo babasının tek varisidir. Üvey amcası olan I. Leonidas ile evli olduğunu MÖ 490'lı yıllarda biliyoruz. Karı-kocanın bilinen en az bir çocuğu vardır, MÖ 480 ile MÖ 458 yılları Sparta kralı olacak olan Pleistarchus. Gorgo'nun Sparta tarihindeki en önemli rolü MÖ 480 yılındaki Termopylae Muharebesinden sonradır. Kocası kral I. Leonidas savaşta 300 Spartalı ve 3000’e yakın Yunan savaşçıyla beraber öldürülür. Herodot’a göre savaşla ilgili haber Demaratus tarafından Sparta’ya getirilir ve Pers hükümdarı Serhas ordularının işgal için ilerlediği bildirilir. Habercinin getirdiği şifreli yazının okunmasını da Gorgo sağlayacaktır. Plutarkhos’a göre Termopylae Muharebesi'nden hemen önce kocasının ölüme gittiğini anlayan Gorgo, ona ne yapacağını sorunca Leonidas, iyi bir adamla evlenmesini, ona çocuklar vermesini ve güzel bir hayat sürmesini söyler. Bilinen tek çocuğu MÖ 480 ile öldüğü MÖ 458 yılları arasında kral olan oğlu Pleistarchus’dur. Babası öldüğünde küçük yaşta olan çocuk için amcası Cleombrots ve sonrasında Pausanias vasi olarak tahttadır. Plataea Savaşında Yunan Ordusunu zafere taşıyan Pausanias'dır. Pausanias'ın gözden düşmesi ve vatan hainliğiyle suçlanmasından sonra I. Leonidas'ın oğlu Pleistarchus tek başına hükmetmeye başlayacaktır. Kraliçe Gorgo birçok eserde canlandırılmıştır: Kraliçe Gorgo özelinde Spartalı kadınlar hakkında birçok bilgiye sahip olabilmekteyiz. Bunlardan bir tanesi toplumda Spartalı kadınların sağlıklı evlatlar verdikleri için el üstünde tutulduklarıdır. Ayrıca Sparta erkeklerinin uzun süren askeri seferler yüzünden evlerinden uzak kalmalarından dolayı ailenin mali işleri dahil tüm işleri Spartalı kadınlar idare etmekte olması dönemsel olarak çok önemlidir. Bu durum Japon asil kadınlarının durumlarına benzemektedir. Sparta kadınları babalarından veya eşlerinden toprak veya servet miras alabilirlerdi, bu uygulama Atina site devleti dahil olmak üzere zamanın birçok toplumları için düşünülemez bir durumdur. Deniz Show Deniz Show, Özcan Deniz'in sunduğu Star TV'de yayınlanan Medyapım mutfağından çıkan, yönetmenliğini Uğur Aksay'ın yaptığı ve 1998 yılında yayınlanan talk show. Teke Tek Teke Tek, gazeteci Fatih Altaylı'nın hazırlayıp sunduğu televizyon programı. 1995-2000 yılları arasında Medyapım bünyesinde hazırlanmıştır. Haber tartışma formatında yayınlanan programın yönetmenliğini aralarında İzzet Öz, Nihat Özcan, Uğur Aksay, Birkan Uz, Ebru Yalçın'ın bulunduğu Medyapım kadrosunda yer alan yönetmenler yaptı. Program 16 Mart 2016'ya kadar Fatih Altaylı'nın sunumu ile Habertürk ekranlarında yayın hayatını bir iç yapım olarak sürdürmüştür ve yönetmenliğini 2008'den 2016'ya kadar Hülya Arslan Akoğul üstlenmiştir. Program Habertürk'e geçtikten sonra Fatih Altaylı, Murat Bardakçı ile beraber, Teke Tek'le aynı formatta yayınlanan "Teke Tek Özel" adlı bir programı da yayın hayatına soktu. Normal Teke Tek'e göre içerdiği konular biraz daha farklıdır. İlber Ortaylı ve Celal Şengör'ü sık sık ağırlayan "Teke Tek Özel" programı 16 Mart 2016 tarihinde son bölümünü yaptıktan sonra ani bir kararla yayından kaldırılmıştır. Fatih Altaylı bu konuda üzüntüsünü programda sarfettiği şu sözlerle ifade etmiştir: “Yayından çıkarıldığını öğrenince; tansiyonum yükseldi, akşam burnum kanadı üzüntüden. Hiçbir şeye bu kadar üzülmemiştim. Gerçekten çok üzüldüm.” Branded and Exiled Branded and Exiled Alman heavy metal grubu Running Wild tarafından yayımlanmış bir stüdyo albümü. Gitarist Majk Moti'nin grupla beraber ilk defa çaldığı albüm olarak dikkat çekmektedir. Under Jolly Roger Under Jolly Roger Alman heavy metal grubu Running Wild tarafından yayımlanan ve her ne kadar yalnızca albümdeki bir şarkının konuyla ilgili yazılmış sözleri olsa bile grubun korsan temalı imajının başlangıcı sayılan üçüncü stüdyo albümüdür.Albüme adını veren parça grubun en fazla üne sahip ve konserlerinde sıkça çaldığı şarkılarından biridir. MÃ¼zik: (1)-(8) - Rolf Kasparek Şarkı sözleri: (1)-(4), (7) - Rolf Kasparek, (5),(6) - Rolf Kasparek/Majk Moti, (8) - Majk Moti Himmet Ağa'nın İzdivacı Himmet Ağanın İzdivacı, 1914 yılında çekilmeye başlanan ve 1918 yılında gösterime giren Türk filmi. Filmin oyuncuları, çekimler sırasında savaştan dolayı askere alındığından çekimler yarım kalmış ve o süre içinde "Ayastefanos'taki Rus Abidesinin Yıkılışı" çekilmiştir. Genç bir kızla evlenmek zorunda kalan yaşlı bir adamın öyküsü. Türk sinemasının ilk konulu uzun metrajlı filmi 1916 tarihli Himmet Ağa'nın İzdivacı filmi, 1869 yılında Ahmet Vefik Paşa tarafından Moliere'in 'Le Marriage Force' adlı oyunundan “Zor Nikah” adı ile yapılan tercümeye dayanmaktadır. Oyuncuları, bu piyesi daha önce defalarca sahneye koyan Arşak Benliyan'a ait operet kumpanyasının sanatçılarından oluşmakta idi. Himmet Ağa'nın İzdivacı 1916 yılında yapımına ilk başlanan film olmasına rağmen seyirci önüne çıkan ilk Türk filmi değildir. Arsak Benliyan Operet Kumpanyasının erkek oyuncuların askere alınması ile yarım kalmış 1918 yılında tamamlanabilmiş. Rumen uyruklu Polonya Yahudisi Sigmund Weinberg bu filmi çekmeye başladığında Romanya'ya harp ilan ettiğimiz için memleketi terk etmiş, daha sonra filmin yönetmenliğini Reşad Rıdvan yapmış, operatörlüğü de Fuat Uzkınay üstlenmiş ve film 1918 yılında bitmiştir. Vahram Balıkçıyan ise filmin çekildikten sonra İngiltere’ye götürüldüğünü ve orada gösterime girdikten sonra geri dönmediğini belirtmektedir. Sinema yazarı Nurullah Tilgen'in yayınlanmamış notlarına göre yarım kalan filmi Fuat Uzkınay değil, dönemin ünlü tiyatrocularından Reşat Rıdvan tamamlamıştı. Ready for Boarding Ready for Boarding, Alman heavy metal grubu Running Wild tarafından yayımlanmış bir konser albümüdür. Almanya, Münih'teki konserde kaydedilmiştir. Albümün beşinci parçası ""Purgatory"" yalnızca bu albümde yayımlanmış, hiçbir stüdyo albümü için kaydedilmemiş ve PMRC'ye ithafen yazılmıştır. Bulgaristan yap覺m覺 anti helikopter may覺nlar覺 4AHM-100, AHM-200, AHM-200-1, AHM-200-2, PMN-150, ve PMN-250 Bulgaristan yapımı birer yönsel parça tesirli anti helikopter mayınıdır. Yakınsal füze denilen ve hedefine yakınlaşmasını sağlayan algılayacılara sahip bir tür savaş başlığına sahiptirler. Sistem Institute of Metal Science tarafından geliştirilmiş olup benzer özelliklere sahiptirler. Fünyelerin iki algılayıcısı bulunur. İlk olanı akustik sensördür. Yaklaşmakta olan bir helikopter olduğunda havada çıkarttığı ses dalgalarını yakalayarak ikinci sensörü çalıştırır. İkinci sensörü ise bir radardan oluşur. Hedef istenilen mesafeye yakınlıştığı zaman savaş başlığını ateşler. Savaş başlığı Misznay Schardin etkisi ile çalışmakta olup parçalanarak 200 metre etkiye sahip bir alan yaratır. "Jane's Mines and Mine Clearance" kitabında büyük bir hayranlıka belirtilen IFF sistemi sayesinde yaklaşmakta olan hava aracının dost olması durumunda mayın pasif duruma geçer. PMN-150 ve PMN-250 yönsel parça tesirli mayınları 60 derecelik bir açı içerisine parça fırlatma özelliğine sahiptir. PMN-150 parçalanması durumunda ortalama 1,500 parçayı 150 metrelik bir mesafeye kadar etkili olarak fırlatır. PMN-250 ise 150 modeline göre daha büyük olup 2,100 adet parçayı azami 250 metreye kadar fırlatabilir. Mayınların her ikisininde farklı elektronik fünyeleri bulunur. Bunlar içerisinde mikrodalga, akustik ve sismik fünyeleri sayabiliriz. Mayınlar uzaktan ateşlenebildiği gibi etkisiz hale getirilebilirler. "Anti Taşıt Mayını" geniş dairesel şekilli bir yönsel parça tesirli mayındır. İçerisinde karışık şarapnel parçaları ile beş adet Misznay Schardin etkili patlayıcı tabaka bulunur. Parça tesirli kısmı patlama ardından yüzlerce şarapnele bölünür. Misznay Schardin etkili patlatıcı plakalar ise patlamanın ardından huni şeklini alarak zırha çarpar ve delik açar. Temel olarak PMN-250 mayını alınmış olup 250 metreye kadar azami etkisi bulunur. 4AHM-100 modeli dört adet 30 kilogramlık mayın ve merkezi bir fünyeden oluşur. Hedef belirli bir yakınlığa geldiği zaman fünye eş zamanlı olarak tüm mayınları tetikler. Mayın şu an deneme aşamasındadır. AHM-200 toplam ağırlığı 35 kilogram olan ve içeriisnde 12 kilogramlık TNT barındıran bir modeldir. Mayının savaş başlığı iki kısmdan oluşur. Geniş kare savaş başlığı içerisinde 1960 adet parçaya bölünebilen yarı çentikli kısım ile şekilendirilmiş beş adet Misznay Schardin etkili patlayıcı tabaka bulunur. Parçalar 20 derecelik bir açı ile 200 metre azami menzile sahip olup 10 mmlik zırhı 100 metreden delebilir. AHM-200-1 toplam ağırlığı 90 kilogramdır. Aynen AHM-200 modelinde olduğu gibi savaş başlığı iki kesimden oluşur. İlk kesim dairesel şekilli olup rulman bilyaları ile doludur. Huni şeklindeki kesim içerisinde ise şekilendirilmiş beş adet Misznay Schardin etkili patlayıcı tabaka bulunur. İki kesimde çok sağlam bir üç aya üzerine yerleştirilmiştir. Bunların yanında Doppler radarlı ve akustik fünye bulunur.Azami menzili 100 metredir. AHM-200-2 toplam ağırlığı 90 kilogram olan ve AHM-200-1 ile aynı özelliklere sahip bir modeldir. Tek farkı sahip olduğu kare şeklindeki parça tesirli savaş başlığı 1,960 adet şarapnele bölünür. Türkiye hahambaşıları listesi Port Royal (albüm) Port Royal Alman heavy metal grubu Running Wild tarafından yayımlanmış, grubun dördüncü stüdyo albümüdür.Bu albüm ile birlikte grubun önceki kaydı "Under Jolly Roger" 'da ilk kıvılcımını verdiği korsan temalı imajı daha da büyüdü ve metal camiasında "korsan metal" yapan grup olarak bilinir oldu. Kraliçe arı Kraliçe arı, ana arı ya da arı beyi; genellikle bal arısı kolonilerinde görülen; yetişkin, çiftleşmiş dişi arı. Genellikle bir kolonide tek bir kraliçe bulunur ve kolonideki arıların çoğunun (bazen hepsinin) annesidir. Kolonideki işçi arılar tarafından larva halindeyken seçilir ve cinsel olgunluğa erişene kadar arı sütü ile beslenir. Kraliçe arı kavramı zaman zaman -bal arısı olmayan- bazı sosyal arı cinslerindeki baskın dişiler için de kullanılır. Ana kraliçe, yeni bir koloni kurmak için arı sürüsü ile birlikte ana koloniden ayrıldığında, kuluçkadan çıkan ilk kraliçe adayı diğer kraliçe adaylarını yok etmeye çalışır. Eğer iki kraliçe adayı aynı anda kuluçkadan çıkarlarsa ölümüne dövüşürler. Kraliçe -kolonideki genetik çeşitliliği muhafaza etmek için- genellikle birden fazla (poliandri) erkek arı (dron) ile havada çiftleşir. Bu çiftleşme uçuşları art arda birkaç gün tekrarlanabilir. Daha sonra kraliçe yumurta bırakmaya başlar ve -yeni bir koloni kurmak amaçlı uçuşlar haricinde- kovanı terketmez. Normalde kraliçenin döl kesesinde (spermateka) hayatı boyunca bırakacağı tüm yumurtaları dölleyecek kadar sperm bulunur. Dronlar çiftleşme esnasında ölürler. Ana arı, dron (erkek arı) hücresi denen hücrelere döllenmemiş yumurtalar bırakır. Ana arının çiftleşmesine diğer arılar izin vermiyorsa veya sperm kesesi boşaldıysa ana arı işçi arı hücrelerine de döllenmemiş yumurtalar bırakabilir. Döllenmemiş yumurtaların erkek arılara dönüşme sürecine "partenogenez" denir. Bazen bir koloni kraliçesiz kalır ve yeni kraliçe yetiştirmekte zorlanır. Bu durumda "yalancı ana" olarak da bilinen bazı işçi arılar erkek arı yumurtası bırakmaya başlarlar. Yalancı anaların görüldüğü bir koloniye gerçek kraliçe yerleştirmek oldukça zordur. Kraliçe arılar 5 seneye kadar yaşayabilirler. Bununla birlikte pek çok arıcı her sene veya iki senede bir kraliçeyi değiştirir. Kraliçe kazara öldüğünde veya yumurta bırakması yavaşladığında işçi arılar yeni bir kraliçe adayı (supersedure) yetiştirmeye başlarlar. Yeni kraliçe kuluçkadan çıktığında -yeni bir koloni kurulmadığı halde- çiftleşmeye ve yumurta bırakmaya başlar. Yeni kraliçe ana kraliçeyi görmezden gelir ve ana kraliçe bir süre sonra ortadan kaybolur. Alderney Alderney (Fransızca: "Aurigny"; Auregnais: "Aoeur'gny") Birleşik Krallık yönetiminde bulunan ve Channel Adaları'nın en kuzeyindeki adadır. 5 km. uzunluğundaki ve 2.5 km genişliğinde alana sahip ada, bu sayede 8 km'lik alan ile Channel Adaları'nın en geniş ikinci adasıdır. Fransa'nın Normandiya kıyılarındaki La Hague'ın 16 km. batısında, Guernsey'in 31 km. kuzeydoğusunda ve İngiltere'nin güney kıyılarının 97 km. güneyinde yer alır. Bu konum ile Channel Adaları içindeki İngiltere'ye en uzak, Fransa'ya ise en yakın adadır. Adanın nüfusu 2400'dür. Hyundai Tucson Hyundai Tucson (Korece: 현대 투싼), Güney Koreli otomobil üreticisi Hyundai tarafından 2004 yılından itibaren tasarlanan, geliştirilen ve pazarlanan bir Kompakt Crossover SUV'dur. Adını Arizona'da yer alan Tucson şehrinden alır. İlk nesil Tucson, 2004 yılının Ağustos ayında Detroit Otomobil Fuarında tanıtılmıştır. XD Elantra tabanlı platformunu 2005 Kia Sportage ile paylaşır. Toyota RAV4, Honda CR-V ve Ford Kuga ile aynı sınıfta yer alır. Türkiye'de 2.0 CVVT 140 HP benzinli ve 2.0 CRDi 112 HP dizel motor seçenekleriyle satılmıştır. Deri döşeme, ısıtmalı koltuklar, otomatik klima, hız sabitleyici, Radyo-CD/MP3 çalar, 60/40 katlanabilen arka kolu sırtlıkları, bel desteği ve yüksekik ayarlı sürücü koltuğu, elektrikli ısıtmalı yan aynalar, elektrikli camlar, yükseklik ayarlı kol dayanağı, ışığa duyarlı farlar, içeriden açılan depo kapağı, kilitli torpido gözü, ön kapı içi aydınlatmalı bardaklıklar, ön cam rezistansı, uzaktan kumandalı merkezi kilit, yükseklik ayarlı hidrolik direksiyon, bagaj kapağından ayrı açılabilen arka cam, elektrikli cam tavan, sis farları ve tavan rayları gibi donanımlar standart olarak sunulmuştur. İlk nesil Tucson'da standart olarak 6 adet (Sürücü, yolcu, yan ve perde hava yastıkları), ABS, EBD, TCS gibi güvenlik sistemleri yer alır. 2006 yılında Euro NCAP testlerine katılmıştır. İkinci nesil Tucson; Güney Kore ve Kuzey Amerika haricinde Türkiye de dahil olmak üzere ix35 adıyla satışa sunulmuştur. ix35, 2009 yılında Frankfurt Otomobil Fuarında tanıtılmıştır. Hyundai ix35'in tasarımı iX-onic konseptine dayanır. İx35 Hyundai tasarımcısı Cha Il-Hoei tarafından BMW'nin tasarım şefi olan Thomas Bürkle'nin rehberliğinde 2007 yılında tasarlanmıştır. Ülkemizde 1.6 GDI benzinli ve 2.0 R dizel modelleriyle ve Design, Style, Style Plus ve Elite donanım seçenekleriyle satılmıştır. İx35'te ABS, ASR, EBD, ESP, TCS gibi güvenlik sistemleri standart olarak yer alır. 2006 yılında Euro NCAP testlerine katılmıştır. Buna ek olarak; Vehicle Dynamic Control - Araç Dinamik Kontrolü (VDC): Kızaklama etkisini önleyerek sürüş dengesi sağlar. Downhill Brake Control - Yokuş İniş Fren Desteği (DBC): Otomobilin dik inişlerde dengesini korur ve daha az fren kullanmasını sağlar. Emergency Stop Signal - Acil Duruş Sinyali: Panik fren yapıldığında aracın dörtlülerini hızlıca yakıp söndürerek arkadan çarpmaları önler. Üçüncü nesil Tucson 2015 yılının Mart ayında Cenevre Otomobil Fuarında tanıtılmıştır. Ülkemizde 1.6 GDI, 1.6 Turbo GDI ve 2.0 CRDi motor; Style, Style Plus, Elite, Elite Plus ve Executive donanım seçenekleriyle satılmaktadır. Hyundai Tucson'da; ve bunun gibi sistemler standart olarak yer almaktadÄ±r. Ilgaz Dağları Ilgaz dağları. Batı Karadeniz Bölgesi'nin en yüksek dağ kütlesi. Kastamonu-Çankırı yolunun 1.875 m'lik bir geçitle aştığı Ilgaz dağı doğu-kuzeydoğu, batı-kuzey batı doğrultusunda 50 km uzunluğunda oval bir kütle oluşturur. En yüksek zirvesi Batı Karadeniz'in en yüksek zirvesi de olan Büyükhacat tepesi 2587 m, ikinci zirvesi Küçükhacat tepesi ise 2546 m yüksekliktedir. Dağın özellikle kuzey kesimleri Karadeniz üzerinden gelen nemli hava kütlelerine maruz kaldığından dolayı, güney yamaçlarına göre nemli ve yağışlı bir iklime sahiptir. Bu iklimsel farklılıklar bitki örtüsünün kısa mesafelerde bile büyük değişimler göstermesine sebep olmuştur. Kuzey yamaçlardaki alçak yerlerde meşe ve kayın gibi geniş yapraklı türler görülürken; yükseklere çıkıldıkça göknar ve sarıçam baskın olur. Güney yamaçlarda karaçam baskın ağaç türüdür. Orman üst sınırı 2000-2200 metredir. Orman üst sınırının üzerindeki alpin kuşakta otsu bitkiler yaygındır. Millî park flora ve fauna özellikleri bakımından önemlidir. Ilgaz Dağı Karadeniz ile İç Anadolu'yu ve Gökırmak ile Devrez Çayı'nın havzalarını birbirinden ayırır. Alanda Uluslararası Kayak Federasyonunun kuzey disiplini ve Alp disiplini için belirlediği standartlara uygun kış sporu alanları bulunur. "Ilgaz Türküsü" Ilgaz Dağları için yazılmış ve anonim parçadır. Kış sporları tesisleri Ilgaz Millî Parkı içinde yer almaktadır. Kayak merkezinde bir adet çift iskemleli telesiyej tesisi ile bir adet teleski tesisi bulunmaktadır. 700 m uzunluğundaki telesiyej tesisi 700 kişi/saat, 950 m uzunluğundaki teleski ise 1000 kişi/saat kapasitesindedir. Mumya (anlam ayrımı) "Mumya", aşağıdaki anlamlara gelebilir: Stephen Sommers'Ä±n Mumya serisi: Diğer: Aşkların En Güzeli Aşkların En Güzeli, şu anlamlara gelebilir, Adelaide United FC Adelaide United Football Club, 2003 yılında Avustralya'nın Güneyi Adelaide'de kurulmuş Avustralya Hyundai A-Ligi'nde oynayan futbol kulübüdür. Renkleri Kırmızı - Beyaz'dır. Maçlarını Adelaide'da bulunan 17.000 kişilik Hindmarsh Stadyumu'nda oynamaktadır. Takımın kardeş kulübü ABD'den Miami FC'dir. 2008 yılında büyük bir çıkış yakalayan takım AFC Şampiyonlar Ligi yarı finalinde Özbekistan takımı Bunyodkor'u eleyerek finale kadar yükseldi. Finalde ise iki ayaklı maçlar sonunda Japon ekibi Gamba Osaka'ne üstünlük kuramayarak şampiyon olamadı. "(Kiralık White City Woodville)" Ulusal UluslararasÄ± Ã–mer Aslan Ömer Aslan, (d. 9 Temmuz 1983, Konya) Millî geri koşu "(retro run)" atleti. Ömer, Retro Running dalında Türk atletizminin en önemli isimlerinden birisidir. 2001 yılında Jimnastiği bırakır ve hemen ardından 2002 yılında Atletizme başlar. Kendisi Emniyet Müdürlüğü Spor Kulübü (Antalya) için koşmakta. Aslen Konya'lı olan Aslan'ın beş kardeşi bulunuyor. Antalya'da yaşayan Ömer burada Garsonculuk yapmakta. Atletizm Branşları ise Geri koşuculuk, Uzun mesafe koşuculuk ve Engelli koşuculuk'tur. Bu dallarda çok başarılı olan Ömer, Dünya Elemelerini de geçtikten sonra, 2008 yılında Dünya Retro Running Şampiyonası'na katılmıştır. Geri koşucu Millî atlet Ömer Aslan, sponsor desteği olmadan gittiği İtalya'da iki altın madalya kazanabildi. Böylece az sayıda bulunan geri koşucular arasında kendisi dünyanın en iyi geri kosucusu unvanına sahiptir. Ömer birbirinden fazla Dünya Rekoru kırmayı başarmıştır. Türkiye'de bu dal pek çok tanınmasada Amerika ve Avrupa ülkelerinde retro running büyük ilgi görmektedir. Ömer Aslan retro (geri) koşu yarışmalarında İtalya'da 5 Eylül ve 8 Eylül 2007'de düzenlenen iki ayrı yarışta da birinci olarak, altın madalyalar kazandı. Akdeniz Üniversitesi Beden Eğitimi ve Spor Yüksek Okulu, Beden Eğitimi Öğretmenliği son sınıf öğrencisi Aslan, geri koşu sporunun Türkiye'de çok fazla tanınmadığına yandığını açıklayan Ömer, bu durumu kendisi için bir dezavantaj olarak görmektedir. Bir ara Sponsor bulmak için büyük uğraşlar veren Aslan sonunda Garsonculuk yaptığı Miray Pastanesi'ni sponsorluğa ikna edebildi. İtalya gibi ülkelerde haftada en az 1 defa retro yarışı düzenlenmekte. Retro Running'in 2012 Olimpiyat Oyunları'nda yer alması adına çalışmalar yapılıyor. RetroRunning Federasyonunun adÄ± "International-Retro-Runner (IRR)" 'dir. "Ömer Aslan'ın başarı dereceleri:" Need for Speed: Underground Need for Speed: Underground, Need for Speed serisinin yedinci oyunudur. EA Black Box tarafından geliştirilip Electronic Arts tarafından 2003 yılında satışa sunulmuştur. Seride THX teknolojisi kullanılan ilk oyundur. Önceki "Need for Speed" oyunlarından tamamen farklı bir oyundur. Oyunda spor arabalar yerine sokakta görebileceğimiz normal arabalar vardır ve bu arabaları modifiye etme imkânı sunulmuştur. Oyunda gece vakti şehir içinde sokak yarışları yapılmaktadır. Seride senaryosu olan ilk "Need For Speed" oyunudur. Oyun büyük ölçüde 2001 yapımı Hızlı ve Öfkeli filminden esinlenmiştir. Filmde kullanılan arabalar ile oyundaki arabalar neredeyse bire bir aynıdır. Oyun ticari açıdan başarılı olmuştur ve yapımında da ilham alınmıştır. Oyun dünya çapında 15 milyon adet kopya satmıştır.Oyun PAL/NTSC Sürüm olarak piyasaya sürüldü.PAL versiyonda Honda İntegra NTSC versiyonda ise Acura İntegra bulunmaktadır. Serideki en önemli yeniliklerden biridir. Aracın hızı, ivmesi, yol tutuşu, fren gücü, motor gücü ve performansı arttırılabilmektedir. NOS takılabilmektedir. Bunların yanında görsel yönden de her türlü seçenek oyuncuya sunulmuştur. İstenilen renk arabaya verilebilmekte ve hatta arabanın şekli değiştirilebilmektedir. Oyun gece vakti "Olympic City" adındaki bir şehirde geçmektedir. Şehrin bir bölümünde gökdelenler ve yüksek binalar göze çarpmaktadır. Başka bir bölümünde ise endüstriyel binalar bulunmaktadır. Otobanlara, caddelere ve kirli sokaklara yer verilmiştir. Yollarda birçok kestirme ve rampa bulunmaktadır. Yansıma efektleri ve ışıklandırmalar, atmosferi sağlayan önemli unsurlardandır. Şehir Los Angeles, New York ve San Francisco şehirlerine benzerlik taşımaktadır. Circuit (Turlu yarış): Trafik yoğunluğu, tur sayısı ve zorluk seviyesi ayarlanarak oynanan yarıştır. Sprint (Bir noktadan başka bir noktaya): Bir noktadan başka bir noktaya varılır. Tek turdur. Tek tur olduğu için haritaları daha uzundur. Drag (Kalkış yarışı): Seriye yeni eklenen yarış türü. Düz vites kullanılarak dümdüz uzun bir yolda yarışılır. Yarışı kazanmak için vites değiştirme zamanının iyi ayarlanması ve NOS'un doğru yerde kullanılması gerekmektedir. Drift (Kaydırmalı): Seriye yeni eklenen yarış türü. Arabayı kaydırarak skor elde etmeye dayanır. En yüksek skoru elde eden kazanır. Sürenin önemi yoktur. Lap knockout (Tur elemeli): Her turda sona kalanın elendiği yarış türü. Free run (Serbest sürüş): İstenilen haritada serbestçe arabanın sürüldüğü yarışın olmadığı oyun modu. Multiplayer (Çok oyunculu): İnternet üzerinden oynanmaktadır. Sunucuları 2007 yılında kapatılmıştır. Kendimizi "Acura Integra Type R" ile bir yarışın ortasında buluruz. Yarışı kazandıktan sonra "Samantha "bize hayal kurmaktan vazgeçmemizi söyler. Samantha "Olympic City "isimli şehirde bize yardım eden, diğer insanları tanıtan arkadaşımızdır. Şehirdeki en iyi yarışçı "Eddie"'dir ve "The Eastsiders" adında bir çetesi vardır. "Eddie"'nin bir de kız arkadaşı vardır: "Melissa". Oyunda bizim yönlendirdiğimiz karakter Melissa'ya aşıktır. Birçok yarış yapılır. Yarışların ardından "TJ "adında bir araba tamircisi, zamana karşı yarışların kazanılması karşılığında arabamızın performansını arttırır. Samantha da aynı şekilde bize görsel özelleştirmeler (modifiye) sunar. Karakterimiz bir süre sonra Eddie ile yarışır fakat Samantha bu duruma sinir olmuştur. Eddie ve Samantha ile yarışırken Samantha'nın aracı kaza yapar ve TJ aracı götürür. TJ ile yarışılır ve araç geri alınarak Samantha'ya verilir. En sonunda Eddie ile tekrar yarışılır. Eddie ile yapılan yarış kazanıldıktan sonra şoförü belirsiz bir "Nissan 350Z" ile yarışılır ve Nissan 350Z'den Melissa iner. Karakterimiz artık Olympic City'nin en iyi yarışçısıdır. Samantha: "Cindy Johnson" tarafından canlandırılmıştır. Oyunun başından itibaren karaktere yardım ediyor. "Honda Civic" kullanıyor. TJ: Araba tamircisi. Samantha'nın "Honda Civic"'ini tamir ediyor. Kendisiyle bir defa yarışıyoruz. Eddie: "The Eastsiders" çetesinin lideri ve şehirdeki en iyi yarışçı. Kahverengi bir "Nissan Skyline GTR" kullanıyor. Melissa: "Amy Walz" tarafından canlandırılmıştır. Eddie'nin kız arkadaşı. "Nissan 350Z" kullanıyor. The Eastsiders: "Eddie", "Chad", "Kurt "ve "Todd"'dan oluşan yarış çetesi. Jose, Klutch ve Dirt: Oyun esnasında yarıştığımız fazla öne çıkmayan diğer üç karakter. 12 farklı araba markası ve 20 farklı araba modeli bulunmaktadır. Bunlar normal sokakta görebileceğimiz standart arabalardır. Arabaların performansı arttırılabilir, görünümü değiştirilebilir. Her türlü modifiye ve özelleştirme yapılabilir. Arabalar arasında performans bakımından herhangi bir sınıflandırma yoktur. Arabayı trafikte başka bir arabaya çarptığınızda geçici olarak camları kırılmaktadır. Bunun dışında arabalar hiçbir şekilde hasar almamaktadır. "EA Trax" etiketiyle çıkmıştır. Oyunun temposu yüksek olduğu için müzikleri de aynı şekilde daha tempoludur. Listedeki ilk 18 müzik yarış esnasında, son 8 müzik ise menüde kullanılmıştır. Death or Glory (albüm) Death or Glory, Alman heavy metal grubu Running Wild'ın beşinci stüdyo albümüdür. En başarılı çalışmalarından birisi olarak bu albüm konserlerin vazgeçilmezleri arasında yer alan ""Riding the Storm"" ve ""Bad to the Bone"" isimli iki parçayı içerir. Albümün son parçası ""March On"" kısıtlı yer sebebi ile plak yayınlarında yer almamaktadır. Albümün yeniden derlenen versiyonunda orijinaline göre farklı bir sıralamayla da olsa 1991 yılındaki EP "Wild Animal" 'ın parçaları yer almaktadır. Yeniden derlenen versiyonda eklenen parÃ§alar: 12 "Wild Animal" "(R. Kasparek)" – 4:1113 "Tear Down the Walls" "(R. Kasparek/M. Moti)" – 4:1714 "Störtebeker" "(M. Moti/R. Kasparek)" – 4:0415 "Chains and Leather" "(R. Kasparek)" – 5:45 Blazon Stone Blazon Stone Alman heavy metal grubu Running Wild'ın altıncı stüdyo albümüdür.Bu albüm 1999 yılında yeniden derlenerek ikinci kez piyasaya sürülmüştür.Yeniden derlenen versiyonda yer alan ""Genocide"" parçası bir Thin Lizzy coverıdır.Beşinci parça "Little Big Horn" 'da Lakota kabilesi ile Birleşik Devletler arasında 1876 yılında gerçekleşen 'Battle of Little Big Horn' isimli savaştan bahsedilmektedir.""Billy The Kid"" isimli parça 19. yüzyılda Amerika'da yaşamış olan ünlü kanun kaçağı ve katil Billy The Kid'i anlatır. 1999 sürümünde eklenen parçalar: Nişancı Nişancı (Osmanlıca: نشانچی), Divan-ı Hümayun'a katılan devlet görevlilerinden biridir. Nişancı, Kalemiye sınıfının başıdır. Nişancı, pâdişâh adına yazılacak fermanlara, beratlara, nâmelere, hükümdârın imzâsı demek olan tuğrayı çekmekle görevlidir. Tuğra, Roma geleneğinin bir devamı olarak, hazırlanan belgelerin başında bulunurdu. Bununla birlikte nişancının başında bulunduğu işleyiş, yabancı devletlerle olan ilişkilerden, yazışmalardan ve belgelerin tercümesinden sorumluydu. Nişancı kelimesi, Sultan II. Murat devrinde, Arapça Müvekki’nin yerine kullanılmaya başlanmıştır. Nişancı ile çalışanların küttab adıyla anılması ile zamanla nişancı ismi, yerini Reis-ül Küttab'a bırakmıştır. 1836 yılında Hariciye Nezareti kurulana kadar oluşan bu bürokrasi dış ilişkileri kontrol etmiştir. Nişancı'nın görevi sadece dış ilişkilerle sınırlı değildir. Ayrıca tımarların dağıtılması ve bunların kaydedilmesinden de sorumluydu. Kadıların ve ulemanın görevlendirilmesine ilişkin belgeleri hazırlamak da görevleri arasındaydı. Nişancıya ilişkin ilk somut bilgilere Fatih Kanunnamesi'nde rastlanmaktadır. Kanunnâme’ye göre, merkezde vezirlik, kâdıaskerlik ve başdefterdârlıktan sonra en yüksek memuriyet nişancılıktı. Tespit edilebilen ilk nişancı, Muhammed Asgarü'l Cezeri'dir. Åžen Dul Şen Dul (Almanca: ""), Avusturya-Macaristanlı Franz Lehár'ın üç perdelik operetidir. Operetin librettosu Viktor Léon ve Leo Stein tarafından Fransız yazarı Henri Meilhac tarafından 1861'de yazılmış "" adlı oyundan uyarlanarak hazırlanmıştır. Bu oyun ve operet çok zengin bir dul kadın olan Hanna Glavari'nin kendine yeni bir koca bulma çabalarını konu edinmektedir. Operetin prömiyeri 30 Aralık 1905'te Viyana'da Theater an der Wien'de yapılmıştır. 1905'le bestecinin ölüm yılı olan 1948 yılları arasında Dünya çapında 300.000'in üzerinde sahneye konulmuştur. "Ponteverdo Büyük Dükalığı Paris Elçiliğinde balo" Ufak fakir bir ülke olan Ponteverdo Büyük Dükalığı'nın Paristeki elçiliğinde devlet başkanı olan Granduk'un doğum yıl dönemini kutlamak için bir balo tertip edilmiştir. Rahmetli kocasından 20 milyon frank mirası olan Hanna Glavari, bu balonun baç davetlisi olacaktır. Elçi Baron Zeta dul hanımın bir Ponteverdo'lu kişi ile evlenip kendine miras kalan paraların Ponteverdo dışına akıp zaten fakir olan ülkeyi tam iflas durumuna sokmasını ünlemek istemektedir. Baron Zeta, en uygun kişinin elçilikte baş kâtip olan Kont Danilo Danilovitsch olduğunu düşünmekte olsa da bu planı istediğine uygun gitmemektedir. Danilo, baloya gelmemiştir. Bunun üzerine Baron Zeta, elçilik sekreteri Njegus'u onu o gece gitmiş olduğu Paris Maxim Gazinosu'ndan geri getirmek için gönderir. Danilo, en sonunda baloya gelir. Hanna ile karşılaşır. Anlaşılır ki yıllar önce Hanna evlenmeden Hanna ve Danilo birbirlerini çok sevdikleri için evlenmek istemisler; fakat Pontevedro'da Kont Danilo Danilowitsch'in aristokrat ailesi bir köy kızı olan Hanna Glavari ile evlenmesini engellemiş ve istemeyerek birbirinde ayrılmışlardır. Kont Danilo bu evlilik yasağını unutmaya çalışırken Hanna zengin, yaşlı ve kalp hastası bir bankerle evlenmiş ve banker düğün gecesi vefaat etmiştir. Çiftin hala birbirini sevdiği açıkça bellidir. Danilo'nun Hanna'ya karşı sevgisi baloda tekrar alevlense de parası yüzünden Hanna'yla ilgilendiğinin düşünülmesinden korkarak buna cesaret edemez. Hanna ise Danilo "Seni seviyorum" demedikçe onunla evlenmemeye and içmiştir. Bu sırada Baron Zeta'nın karısı Valencienne elçiliğe Fransa ataşesi olan Kont Camille de Rosillon ile flört etmektedir. Camille kadının yelpazesi üzerine "Seni seviyorum" diye yazı yazar. Valencienne Camille'in bu açık yaklaşmalarını, kendisinin namuslu bir evli kadın olduğunu soyliyerek geri çevirir. Fakat üzerinde yazı bulunan yelpazeyi kaybetmiştir. Yelpaze Kromov tarafından bulunmuştur; bunun çok kıskandığı karısına ait olmasından korkan Kromov, yelpazeyi Baron Zeta'ya verir. Karısı Valencienne'e ait olduğunu bilmeyen Baron Zeta ise bu yelpazeyi karısı Valencienne'in umutsuz girişimlerle yelpazeyi kendilerine saklamasını yalvarmasına rağmen Olga'ya vermeye karar verir. Olga'yi görmek için giderken Baron Zeta Danilo ile karşılaşır. Diploması görevi şahsî yelpazeyi götürme görevinden üstün gelir. Baron bir üst olarak Danilo'ya Hanna ile evlenmek için emir verir. Danilo bunu reddeder; fakat Danilo bir alternatif olarak Hanna'nın Proverdolu olmayan diğer evlenme taliplerini elimine etmeyi teklif eder. Balo dansları arasında bulunan "hanımların partoner seçimi" dansı vakti gelmiştir. Hanna'nın etrafı erkeklerle doludur; hepsi de onun kendisini partoner seçmesini ummaktadır. Valencienne Camille'in kendine daha fazla kur yapması ile sonunda kendini baştan çıkartması imkânı olduğunu bildiği için Camille'in Hanna'yla evlenmesine karar verir ve ona göre bir plan uygular. "Hanımların partoner seçimi" dansı için Hanna'ya partoner olarak Camille'i gösterir. Danilo balo salonuna girer. Orada partoneri bulunmadan bekleyen hanımların gidip Hanna etrafına birikmiş erkekler arasından partoner seçimi yapmalarını sağlar. Bu hanımlar kendi seçimlerini yaptıktan sonra bile Hanna'nın etrafında onunla evlenmeye talip erkekler ve potensiyel partonerler kalmıştır. Hanna kendinle evlemeye talip olmayan birini partoner olarak seçmek ister; bu kişi ise Danilo'dur. Danilo bu seçimi reddeder, ama bu dans teklifini açık artırmaya koyup bir hayir kurumuna gidecek 1000 frank verecek erkeğin Hanna'nın partoneri olabileceğini ilan eder. Bu para ile dans teklifi Hanna'nın etrafındaki erkeklerin dağılıp gitmelerine sebep olur. Bu erkeklerin ayrılmasından sonra Danilo, Hanna'a dans etmeyi teklif eder. Fakat bu dans "hanımların partoner seçimine" göre olması lâzım gelmesi sebebiyle ve daha önce kendi teklifini reddedip bunu açık artırmaya koymuş olan Danilo'ya Hanna kızgındır ve önceden onunla dans etmekten çekinir. Bunun üzerinde Danilo tek başına çalınan valse dans etmeye başlar; Danilo'nun bu kayıtsız hareketi Hanna'nın direnişini kırar ve birlikte dans etmeye başlarlar. "Hanna Glavarı'nın konağının bahçesinde" II. perde Hanna'nın konağının bahçesinde geçer ve bu sefer Granduk'un doğum günü Ponteverdo geleneklerine göre kutlanmaktadır ve herkes Ponteverdo kıyafetiyle davete gelmiştir. Hanna davetlileri için eski bir Ponteverdo şarkısı söyler; bu ünlü "Vilja Şarkısı"'dır. Bu arada Baron Zeta da Hanna'nın bir Ponteverdolu ile evlenme planının Fransız olan Camille'in işe karışmasıyla, bozulacağından korkmaya başlamıştır. Hala kendinde bulunan yelpazenin, karısı Valencienne'e ait olduğunu da bilmemektedir. Bunun Camille'in metresi olan evli bir kadına ait olduğunu sanmaktadır. Bu sebeple üzerinde "Seni seviyorum" yazılı yelpazenin kime ait olacağını Danilo'dan arayıp bulmasını ister. Elçilik üst makam mensupları, Zeta, Danilo ve Njegus, arasında o akşam Hanna'nın bahçe çardağında ufak bir toplantı yapılıp yelpazenin kime ait olabileceği ve Hanna'nın bir Ponteverdo'lu olmayan yabancı biriyle evlenme imkânı konuları gözden geçirilmesine karar verilir. Hanna yelpazeyi görür ve üzerindeki mesajın Danilo tarafından kendine aşk ilan edilmesi olduğunu sanır. Fakat Danilo bunu yalanlar. Danilo yaptığı araştırmalar sonunda elçilik mensuplarının karılarının bazılarının evliliklerine ihanet ettikleri gerçeklerini ortaya çıkartır, ama yelpazenin kime ait olduğu gerçeği ortaya çıkmaz. O akşamüstü Valencienne ve Camille tekrar bahçede buluşurlar. Valencienne Camile'ın birlikte olma tekliflerini reddedip birbirlerinden uzaklaşmaları gereğini açıklar. Camille bu kalde Valencienne'in kendine bir hatıra vermesini ister. Danilo'nun bahçede unutarak bırakmış olduğu yelpazeyi görür ve bu yelpazeyi alarak bir hatıra olarak saklayacağını bildirir. Valencinne bunu kabul eder, ama yelpazenin üzerindeki "Seni seviyorum" yazısı altına "Ben namuslu evli bir kadınım" yazısını ekler. Camille ile Valencienne'i birbirlerine veda etmek için, Camille'in Danilo, Baron ve Njegus ile yapacağı toplantı için seçilmiş olan, bahçe çardağına birlikte gitmeye ikna eder. Toplantıya ilk gelen Njegus Camille'in Valencienne'le birlikte çardakta olduklarını görür. Danilo ve Baron Zeta'nın geldiğini gören Njegus hemen çardağın kapısını kilitler ve böylece onları çardağa girişlerini geciktirir. Baron anahtar deliğinden içeri bakar ve karısının içeride olduğunu görünce canı çok sıkılır. Njegus Hanna ile görüşerek onun Valencienne ile yer değiştirmesini sağlar. Camille bahçe çardağından önce çıkar ve onu Hanan takip eder ve bu Baron'u çok şaşırtır. Hanna Camille evlenmeye karar verdiklerin ilan eder; bu işe Ponteverda'nın milyonlarının Camille'in idaresine geçeceği korkularını daha da depreştirir. Valencienne ise buna Camille'i kaybedeceği için aklı başından gitmiştir. Danilo'da buna çok kızgındır ve Prens'ine ihanet eden bir Prenses hikâyesi anlatır ve aklının çelecek başka şeyler biulmak için Maksim Gazinosuna gider. Hanna Danilo'nun kendinin nişanlanmasını bildirmesine karşı gösterdiği bu kızgın tutumunun Danilo'nun kendini sevmesinden ortaya çıktığını anlar ve herkes umutsuzluk havasına bürünmüşken çok sevinçli bir ruhsal duruma girer. "Hanna Glavarı'nın konağındaki parti" Üçüncü perde Hanna'nın konağındaki büyük salonda bir temalı partide geçmektedir. Seçilen tema Paris'te bulunan Maksim Gazinosudur; salon Maksim gibi dekore edilmiştir ve Maksim'in ünlü "Grisette" kankan dansöz kızları dans etmektedir. Valencienne'de bir "grisette" gibi giyinmiş davetlileri eğlendirmektedir. Gerçek Maksim'i o akşam boş bulan Danilo'da partiye geri gelmiştir. Danilo, Hanna'ya ülkesinin hayırı için Camille ile evlenmemesi gerektiğini bildirir. Hanna ona Camille ile hiçbir zaman nişanlı olmadığını ve bir başka kadının şerefini kurtarmak için bu oyunu hazırladıklarını söyler. Bu Danilo'yu çok memnun eder. Danilo Hanna'ya olan aşkını ona bildirmeye hazırlanır fakat son dakikada onun büyük servetini hatırlar ve bundan vazgeçer. Bu sırada Njegüz bahçe çardağınde bulduğu yelpazeyi ortaya çıkarır ve baron Zeta yelpazenin Valencienne'e ait olduğunu hatırlar. Baron Zeta artık karısını boşayacak olacağını söyler ve Hanna'ya elini uzatarak vatanı hayırı için kendisiyle evlenmesini ister. Fakat Hanna eğer tekrar evlenirse miras şartlarına göre eski kocasından kalan serveti kaybedeceğini açıklar. Bunu duyan Danilo hemen Hanno'ya aşık olduğunu ve onunla evlenmek istediğini itiraf eder. Hanna bundan çok hoşlanmıştır ve muzafferane bir tavırla tekrar evlenince servetini kaybetme sebebinin, bu servetin kendinden evlendiği kocasına geçmesi sebebiyle olacağını açıklar. Baron ve Valencienne dikkatlerini yelpaze üzerinde toplarlar. O kocasından yelpazenin üzerinde yazılı olan cümleleri okumasını söyler. Yelpaze üzerinde "Ben namuslu bir evli kadınım" yazısı bulunmaktadır. Baron Zeta, bunun üzerine Valencienne'e dönerek "bunu hiç bilmiyordum" der. Perde davetlilerin neşe ve coşkusuyla kapanır. Petrografi Petrografi, doğada varolan kayaçların minerallerini, kimyasal bileşimlerini, yapı ve dokularını ve doğada bulunuş şekillerini ortaya koyarak, kayaçları tanımayı, sınıflamayı hedefleyen bir bilim dalıdır. Kayacın mineral içeriği ve dokusal yapısı ayrıntılı bir şekilde incelenir. Petrografik tanımlar sahada makro boyutlarda başlar ve Petrografik mikroskopun inceleyeceği ölçeklere kadar ufalır. Minerallerin optik mineraloji ile detaylı incelenip mikro dokuları ve yapılarının anlaşılması kayaçın orijinin bulunması için hayati önem taşır. Tek mineral taneleri X-ışını saçılması ile analiz edilebilir. Çalışma Ekonomisi ve Endüstri İlişkileri Bölümü Çalışma İktisadı ve Sanayi İlişkileri bölümünün geçmişi, ilk önce İstanbul Üniversitesi'nde "İçtimai Siyaset", sonrasında Mülkiye'de "Sosyal Siyaset Kürsüsü"ne dayanır. 1933 yılından sonra Almanya'da Hitler iktidarından kaçan ve İstanbul Üniversitesi'nde görev yapan bilim adamlarından olan Gerhard Kessler, bu bilim dalının Türkiye'de yerleşmesine çok önemli katkılar sağlamıştır. Ankara'da ise 1952'li yıllardan sonra Prof. Dr. Cahit Talas bu bilim dalının kurumsallaşması ve gelişmesinde belirleyici olmuştur. Bölüm çalışmalarında iki gelenek belirginleşmiştir. Birinci gelenek çalışma ilişkisinde ve işgücü piyasasında çalışanların işveren karşısında zayıf olduğunu belirterek, ekonomik ve sosyal yönden zayıf olanların işverenler karşısında ve piyasa işleyişi karşısında korunmasını savunur. Anlaşılacağı üzere bu gelenek sosyal politika değerlerini öne çıkarmaktadır. İkinci gelenek ise, üretim sürecindeki, işletme yapısındaki ve toplumdaki değişimlere vurgu yaparak, çalışma ilişkisinin devletin korumacı müdahalesi olmaksızın bireysel tercihler ile işletme tercihleri arasında "insan kaynakları yönetimi" uygulamalarıyla sağlanabileceği savunmaktadır. Bean nighe Bean nighe (çoğul: mnathan nighe), İskoç mitolojisinde yer alan bir peridir. Adı İskoçya Kelt dilinde "çamaşır yıkayan kadın" anlamına gelir. Öteki Dünya'nın habercisi olan bir ölüm alametidir. "Bean sith" olarak bilinen bansheenin bir türüdür. Efsanelere göre yakında ölecek insanların mezar kıyafetlerindeki kanı ıssız dere kenarlarında yıkar. Doğum esnasında yaşamını yitiren kadınların ruhları oldukları ve hayatta olsalardı hangi yaşta öleceklerdiyse, o yaşa kadar bu görevi sürdürdürmeye mecbur oldukları söylenir. Antik bir Kelt destanı olan Ulster Döngüsü'nde Morrígan bir "bean nighe" rolüne bürünmüştür. Kelt kahramanı Cúchulainn savaşa doğru yol alırken Morrígan'ı bir ırmak kenarında görür. Morrígan'ın yıkadığı kanlı kıyafetlerin kendisine ait olduğunu öğrenen Cúchulainn, son savaşına katılacağını anlar. Seonaidh Seonaidh, İskoç yazar Martin Martin'e göre Lewis'te yaşamış bir su cinidir. Adının İngilizleşmiş hali Shony veya Shoney olarak yazılır. Modern İskoçya Kelt dilinde "Johnny" isminin yerine kullanılır. Lewis halkı ekinlerinin çok mahsul vermesi için bu su cinine bir çeşit bira olan ale adarlardı. Sadece geceleri düzenlenen törende, halk arasından seçilen bir kişi denize bir bardak ale atardı. Mobile Suit Gundam 00 , Japonya'da yayÄ±mlanmakta olan televizyon animesi. MS 2307'de başlayan animede Fosil yakıtlar azaldiğı için yerine "Güneş Işığı Jeneratör Sistemi"ne yaratılmıştır. "Güneş Işığı Jeneratör Sistemi" ve "Uzay Asansörü"nü inşaatı için harcama yapabilmiş ülkeler bu sistemden istifade edebilmektedir. Bu ülkeler "Union" (ユニオン / Yunion; ABD, Okyanusya ve Japonya), "Jinrui Kakushin Renmei" (人類革新連盟; kısaca: 人革連 / Jin Kaku Ren; anlam: İnsan Reform Birliği, Çin, Rusya ve eski Doğu Bloğu), "AEU" (Advanced European Union; anlam: Geliştirilmiş Avrupa Birliği, resmi adı: 新ヨーロッパ共同体; Shin Yōroppa Kyōdōtai; anlam: Yeni Avrupa Birliği) olmak üzere üç devlet topluluğu "Süper güç" oluşturmuştur. Üstün askerî güçlerini (4 adet Gundam) kullanarak bütün savaşları bitirmeye çalışan Celestial Being (ソレスタル･ビーイング / Soresutaru Bīingu, anlam: Göksel Varlık)'in "müdahale"si başladığında buna karşı çıkmak için devlet toplulukları Yeryüzü Federal Hükûmeti (地球連邦政府; kısaca: 連邦 / Renpō) oluşturmuşlardır. Son ölüm kalım çarpışmadan 4 yıl sonra MS 2312'de Celestial Being tekrar faaliyete başlamıştır. Yeryüzünün birleşmesini amaçlayan Renpō (Yeryüzü Federal Hükûmeti) seçkin askerlerden "A-LAWS" (アロウズ) adlı birliği kurmuş ve "Orta Doğu Yeniden Düzenleme" (Chūtō Saihen / 中東再編)sini başlatıp ilk olarak Azadistan Krallığına saldırmıştır. Renpō'nın planı hem de Arrows'ın katliam taktiğine karşı çıkanlar Kataron (カタロン) adlı örgütünü kurup mücadele etmeye başlamıştır. Marina Ismail'in sağ kolu Shirin Bakhtiyar da Marina'nın yanından ayrılıp Kataron'a katılmıştır. Celestial Being (ソレスタル・ビーイング): Kurucu (創設者/Sōsetsu-sha): Gundam Meister (ガンダム・マイスター): CBS-70 Ptolemaios ("Ptolemy") mürettebatı: Trinity takmı: Diğerler: Union (ユニオン) Azadistan Krallığı (Japonca: アザディスタン王国 / Azadisutan Ōkoku), Kidō Senshi Gundam 00 (機動戦士ガンダム00 / Kidō Senshi Gandamu Daburu Ō) adlı animede yer alan ve birinci prenses Marina İsmail önderliğindeki bir krallık. Orta Doğu'da Hazar Denizi ile Basra Körfezi arasında bulunmaktadır. Öte yandan Güneş Işığı Jeneratör Sistemi için harcama yapamamış ülkeler bu sistemden istifade edemeyerek herhangi devlet topluluğuna da üye olamamıştır. Bu tür ülkelerden Ortadoğu'daki küçük ülkelerden Azadistan Krallığı fosil yakıt yataklarına sahip olduğundan sistem için harcamamıştır. Fakat Birleşik Devletleri'nin kararıyla fosil yakıtlarının ihracı sınırlandırıldığı için ekonomi sıkıntı yaşanmıştır. Bu ekonomik sorunları çözmek için yurtdışından yardım almaya yana olan yenilikçiler ile buna karşı çıkan gelenekçi arasında siyasi mücadele devam etmektedir. Azadistan'ın birinci prenses Marina İsmail (マリナ・イスマイール; مارینا اسماعیل), Şirin Bahtiyar (シーリン・バフティヤール; شيرين بختیار)'nın da desteğiyle ülkenin ekonomisini düzetlmeye çalışır. Bunun için diğer ülkelerin yardımlarını isteyerek dünyayı dolaşmaktadır. Dinî lideri Masud Rahmadi (マスード・ラフマディ ya da Kadaf Hoca: カダフ師) tam gelenekçi olmamakla birlikte gelenekçilerinin yanında yer almaktadır. Animenin başlangıcından 6 yıl önce MS 2301'de animenin başkahramanı Setsuna F. Seiei (kod adı: 刹那・F・セイエイ / Setsuna Ef Seiei, gerçek ad: Soran İbrahim; ソラン･イブラヒム; سوران ابراهیم, sahte ad: Kamal Majirif; カマル･マジリフ)'nin memleketi Kurdis Cumhuriyeti (クルジス共和国 / Kurujisu Kyōwakoku)'ne saldırıp ilhak etmiştir. Kurdis Cumhuriyeti (Japonca: クルジス共和国 / Kurujisu Kyōwakoku), Kidō Senshi Gundam 00 (機動戦士ガンダム00 / Kidō Senshi Gandamu Daburu Ō) adlı animede yer alan ve başkahramanı Setsuna F. Seiei (kod adı: 刹那・F・セイエイ / Setsuna Ef Seiei, gerçek ad: Soran İbrahim; ソラン･イブラヒム; سوران ابراهیم, sahte ad: Kamal Majirif; カマル･マジリフ)'nin memleketi olan bir cumhuriyet. Orta Doğu'da bulunmaktadır. Kurdis Cumhuriyeti'nde uzun yıllardır hükûmeti ile KPSA adlı muhalefet gerilla örgütü arasında iç savaş devam etmekteydi. KPSA'nin lideri Ali al-Sashes (アリ･アル･サーシェス) çocuklarının dini duygularından istifade ederek onları çocuk askeri yapmaktaydı. Bu çocuk askerlerinden 10 yaşlarındaki Soran İbrahim, imanını kanıtlamak için babası ve annesini öldürmüştür. Animenin başlangıcından 6 yıl önce MS 2301'de Azadistan Krallığı Kurdis Cumhuriyeti'ne saldırınca KPSA cihad ilan ederek mücadele etmiştir. Ali al-Sashes, cenneti vadederek çocukları ölüme sevketmiştir. Soran, silah arkadaşlarının küçük yaşta öldürüldüklerini gördükçe dinden soğmuştur. Soran, Azadistan Krallığı'na bağlı MS (Mobile Suit) birlikleri tarafından tam öldürüleceği ve ""Bu dünyada... Tanrı filan yoktur...! (この世界に… 神なんていない…！/Kono Sekai ni... Kami nante inai...!)"" diyerek yaşamaktan vazgeçtiği anda gökten melek gibi inen "O Gundam" tarafından kurtarılmıştır. Savaşı kaybeden Kurdis Cumhuriyeti, Azadistan Krallığı tarafından ilhak edilmiştir. Soran daha sonra MS 2305'te Celestial Being'in "Gundam Meister"lerinden Setsuna F. Seiei olmuştur. MS 2307 yılında bir gün AEU'ye bağlı İskoçya'da kendi memleketi Kurdis'i yok etmiş olan Azadistan Krallığı'nın birinci prensesi Marina İsmail (マリナ・イスマイール; مارینا اسماعیل) ile tanışmıştır... Controller area network CAN (Controller Area Network), CANopen’ın fiziksel katmanını oluşturan ve otomotiv otomasyonunda kullanılmak üzere Bosch firması tarafından geliştirilen bir seri ağ teknolojisidir. Özellikle Avrupa’da üretilen arabalar için geliştirilmişse de, endüstriyel otomasyonda ve diğer pek çok sektörde tutulan bir ağ olmuştur. İletişim, değişik elektronik modüller arasında elektriksel gürültülerden dolayı oluşabilecek hatalardan etkilenmeyecek CAN-High ve CAN-Low olmak üzere iki ayrı kablo ve çok güvenli bir protokol sayesinde sağlanır. Ayrıca bu şebekenin bir özelliği de modern otomotiv sistemlerinde hayati önem taşıyan hava yastığı, fren, ABS gibi yolcu güvenliğini ilgilendiren modüllere önem sırasına göre bağlantı önceliği tanımasıdır. CAN, çift burulmuş kablolu, half duplex, yüksek hızlı bir ağ sistemidir. Mikrodenetleyiciler arasında gerçek zamanlı iletişim de dahil pek çok ihtiyaca cevap verir. RS232 gibi geleneksel seri iletişim yöntemlerinden çok daha performanslı ve uygun maliyetlidir. Örnek olarak, TCP/IP büyük miktarda veri taşımak için, CAN ise gerçek zamanlı ihtiyaçlar için tasarlanmıştır ve 1 MBit/saniye baud oranıyla 100 MBit/saniyelik TCP/IP bağlantısını tepkime süresinin kısalığı, hata tespiti ve hızlı hata düzeltmesiyle kolayca yener. Motorola, Philips, Intel ve Infineon gibi pek çok büyük yarı iletken üreticisi firma CAN entegreleri satmaktadır ve milyonlarcasının otomobillerde kullanılması, entegrelerin fiyatlarının düşüklüğünü ve uzun vadeli geçerliliğini garantilemektedir. RS232/485 seri iletişimini desteklemek için mikrodenetleyicilerine UART (Universal asynchronous receiver/transmitter)# entegre eden çoğu yarı iletken üretici artık bunun yerine CAN kullanmaktadır. Trinity Dos de Mayo AyaklanmasÄ± Dos de Mayo Ayaklanması, 2 Mayıs 1808'de, Madrid halkının şehirlerini işgal eden Fransız ordusuna karşı başlattığı ayaklanma. Napoleon'unun ülkeyi baskı altına almaya çalışmasından çıkan ayaklanma ayrıca Yarımada Savaşı'nı da tetikledi. Madrid, 23 Mart 1808'de Napoleon'un orduları tarafından işgal edildi. İspanya kralı IV. Carlos tahttan çekilmeye zorlandı. Carlos, tahtı oğlu VII. Fernando'ya bıraktı. Ayaklanmanın çıktığı zaman ise hem Carlos hem de Fernando bir Fransız şehri olan Bayonne'de Fransızların tutsağıydı. General Joachim Murat'ın, Carlos'un kızı ve en küçük oğlunu da Bayonnes'a göndermeye çalıştığı Madrid'de duyulunca sokak çatışmaları ve Fransız ordusuyla kavgalar başladı. Ayaklanmanın bir diğer sebebi ise Napoleon'un abisi Joseph Bonaparte'ın İspanya kralı ilan edilmesiydi. Ayaklanmayı ateşleyen, Madrid'de bulunan Fransız general Joachim Murat'ın IV. Carlos'un kızı ve en küçük oğlu Francisco'yu Fransız şehri Bayonne'a göndermeye çalışması oldu. Murat, Napoleon Bonaparte'ın kayınbiraderiydi ve Napoli'ın bir sonraki kralı olacaktı. Murat, bu isteği ilk ilettiğinde şehri yöneten konsül bu isteği geri çevirdi. Fakat, o anda Bayonne'da bulunan VII. Fernando'dan aldıkları mesajdan sonra bu taşınmaya razı geldiler. 2 Mayıs günü, Madrid'deki kraliyet sarayının önünde büyük bir kalabalık toplandı. Saraya girmeye çalışan kalabalık Francisco de Paula'nın ülkeden çıkartılmasına engel olmaya çalıştı. General Murat, saraya bir birlik yolladı. Askerler sarayın önündeki gruba ateş açtılar. Bu çatışma şehrin diğer kısımlarına da sıçradı. Çok az silahı olan kalabalık ile askerler arasında sokak kavgaları oldu. Askerlerini büyük bir hızla toparlayan Murat şehre hakim olmaya çalıştı. Özellikle Puerta del Sol ve Puerta del Toledo'da ağır çatışmalar oldu. Fransızlar yavaş yavaş şehrin kontrolünü ele geçirdiler. Kavgalarda yüzlerce kişi öldü. İspanyol ressam Goya'nın Madrid'de 2 Mayıs 1808 isimli tablosu bu olayları betimler. O anda şehirde İspanyol askerleri de vardı. Fakat onlar kışlalarında kalmayı tercih etti. Bu kurala uymayan tek alay Monteleón kışlasından çıktı. Kışladan ayrılan askerler de ayaklanmaya katıldılar. Bu askerlerin komutanları olan Luis Daoíz y Torres ve Pedro Velarde y Santillán, bugün ülkelerinde halk kahramanı olarak kabul edilirler. İki komutan da ayaklanmalar sırasında öldü. Ayaklanmadan sonra Fransızların şehir halkına olan baskıları daha da arttı. Murat, 2 Mayıs akşamı askeri bir komisyon kurdu. Komisyonun başkanlığına General Grouchy getirildi. Bu komisyon herhangi bir türde silah taşıyan herkesi ölüme mahkûm etti. Murat konuyla ilgili:"Madrid halkı doğru yolda saptı. Kendini isyana ve cinayete verdi. Fransız kanı aktı. Bu bir intikam gerektirir. Ayaklanmadan tutuklanan herkes vurulacaktır." dedi. Kamuya açık toplantıların hepsi yasaklandı ve bütün silahların otoritelere teslim edilmesi emredildi. Ertesi gün yüzlerce mahkûm idam edildi. Bu idamlar, Goya'nın ünlü tablosu Madrid'de 3 Mayıs 1808'e konu oldu. 2 Mayıs'ta Madrid yakınlarındaki Móstoles isimli kasabadan ise tüm İspanyol kökenlerinin işgalcilere karşı savaşmak için anlaştığı ve savaşın başlayacağı haberi geldi. Fransızlar bu ayaklanmayı bastırmış olmalarının şehirdeki etkilerini ve güçlerini arttıracağını düşündü. Fakat bunun tam aksine ayaklanmayı İspanyollar'a direniş için güç verdi. Daha sonraki haftalarda ülkenin diğer kısımlarında da isyanlar çıkmaya başladı. Madrid'de, 2 Mayıs günü tatildir. Monteleón kışlalarının olduğu meydana artık Plaza 2 de mayo denmekedir. Ayrıca, ayaklanmadan sonra öldürülen Manuela Malasaña'nın anısına meydanın çevresindeki bölgeye Malasaña denmektedir. Şehrin değişik köşelerinde kahramanlarla ilgili pek çok anıt vardır. Trinity (nükleer deneme) Trinity, bir nükleer silah için yapılmış ilk nükleer test teknolojisidir. 16 Temmuz 1945'te, New Mexico'daki Socorro'nın 56 km kadar güneydoğusunda şu an üzerinde komuta merkezi Alamogordo'da bulunan White Sands Missile Range'in bulunduğu yerde yapılmıştır. Trinity bir iç patlamalı plütonyum bombanın testidir. Aynı tipte tasarlanmış olan Fat Man isimli bomba bu denemeden birkaç hafta sonra Japonya'daki Nagasaki'ye atılmıştır. Trinity patlamasının gücü 20 kiloton TNT'nin oluşturduğu şiddete eştir ve bu deneme ile Atom Çağı'nın başladığı kabul edilmektedir. Salıcık, Hekimhan Salıcık, Malatya'nın Hekimhan ilçesine bağlı bir mahalledir. Köy merkezi Arguvan–Hekimhan karayoluna 2 km uzaktadır. İlçeye uzaklığı 10 km olup il merkezine 90 km uzaklıktadır. İçerik ve Resim: salıcık mahallesi Termokupl Termokupl veya ısıl çift, bir tür sıcaklık sensörüdür. Farklı iki iletken malzemeden oluşur. Bu malzemelerin iki ucu birleştirilir ("sıcak nokta") ve ısıtılırsa, diğer uçlarda ("soğuk nokta") gerilim elde edilir. Bu gerilimin değeri kullanılan malzemenin cinsine ve birleşim noktasının ısınma miktarına bağlıdır. Sıcak nokta ile soğuk nokta sıcaklık dağılımı nasıl olursa olsun üretilen gerilim sıcak ile soğuk nokta arasındaki sıcaklık farkıyla orantılıdır. Sıcak nokta ile soğuk nokta arasındaki sıcaklık farkı termokupl üzerinde gerilim (EMF) yaratır. Sıcak nokta sıcaklığı aynı kalmak koşulu ile soğuk nokta sıcaklığı değiştiğinde farklı sıcaklıklar okunur. Bu nedenle mV tablolarındaki değerlerde standart sağlamak için ölçülen sıcaklık karşılığı mV değerleri soğuk noktanın 0 °C'de tutulması ile elde edilir. Termokupllar -200°'den 2320 °C'ye kadar çeşitli sıcaklıklarda, ölçüm ve kontrol için yaygın olarak kullanılır. Ayrıca sıcaklık gradyanını elektriğe dönüştürürler. Termokupllar bilim ve endüstride de sıkça kullanılır. Özellikle tuğla veya kiremit yapımında kullanılan fırınlarda, gaz türbin egzozlarında (çıkışlarında), dizel motorlarda, plastik sektöründe gibi yerlerde kullanılır. Herhangi bir iletken sıcaklık gradyanına maruz bırakılırsa, bir gerilim elde edilir. Bu olaya termoelektrik etki denir. Bu gerilimi ölçmek için, iletkenin "sıcak" ucuna başka bir iletken bağlanmalıdır. Sonradan bağlanan iletken de sıcaklık gradyanına maruz kalır. Etkinin büyüklüğü kullanılan metale bağlıdır. Devreyi tamamlamak için benzer olmayan metallerin kullanılması, problardaki (elektrotlardaki)gerilimlerde küçük farklılıklara neden olur. Bu fark sıcaklıkla artar ve fark standart metal alaşımlarında, 1 Celcius derecede 1 ile 70 mikrovolttur (µV/°C). Termokupldaki iki metalin bağlantı noktalarında gerilim oluşturulmaz. Fakat benzer olmayan uzun metaller sıcaklık gradyanına neden olur. Çünkü benzer olmayan her iki uzun metal, aynı sıcaklık gradyanına sahiptir. Sonuçta termokupl bağlantı noktası ile referans noktası arasındaki sıcaklığın farklı ölçülmesine neden olur. Termokupllarda kullanılan tipik metaller için çıkış gerilimi (ΔT) sıcaklık farkı ile doğrusal olarak artar. Tam ölçümler veya doğrusal sıcaklık değeri dışındaki ölçümler için, doğrusalsızlık düzeltilmelidir. Bir termokuplun (ΔT) sıcaklık farkı ile çıkış gerilimi (birkaç mV) arasındaki ilişkisi bir polinom tarafından şöyle yakınsaklaştırılabilir. formula_1 a katsayıları, malzemeye bağlı olarak 0'dan 5 ile 13 arasındaki n için verilir. Bazı durumlarda daha iyi doğruluk, ek doğrusal olmayan terimlerle sağlanır. Termokupllar kullanım yerlerine göre çeşitli alaşımlardan yapılır. Bu alaşımlar genellikle sıcaklık değerleri ve algılamaya göre seçilir. Düşük algılamalı termokuplların (B, R ve S türleri) kararlılıkları da düşüktür. Aşağıdaki tabloda standart termokupl türlerinde ilk elektrot pozitif, diğeri de negatiftir. K türü (kromal {%90 nikel ve %10 krom}—alümel {%95 nikel, %2 mangan, %2 alüminyum ve %1 silikon}), en genel amaçlı termokupldur. Algılaması yaklaşık olarak 41 µV/°C'dir. Maliyetleri düşüktür ve problar −200 °C ile +1250 °C arasında kullanılır. E türü (kromal-konstantan {%55bakır ve %45 nikel}), algılaması 68 µV/°C'dir. Bu yüzden kriyojenikte kullanılır. Ayrıca manyetik değildir. −50 ile 740 °C arasında kullanılır. Kablo renk standardı, mor (+) ve kırmızı (-). J türü (demir-konstantan), sıcaklık değer aralığı çok kısıtlıdır. Fakat algılaması yaklaşık 55 µV/°C'dir. Demirin üst sıcaklık sınırını belirleyen Curie sıcaklığı (770 °C), demirin karakteristiğinde ani değişime neden olur. N türü (nikrosil {%14,4 krom, %1,4 silikon ve %0,1 magnezyum}-nisil {nikel ve %4,4 silikon}) termokupllar, −270 °C ile 1300 °C arasında kullanılır. Algılamaları 900 °C'de yaklaşık 39 µV/°C'dir. B, R ve S türü termokupllarında her bir iletkende platin veya bir platin-rodyum alaşımı kullanılır. Diğer türlerden daha düşük algılamaya sahiptir ve yaklaşık 10 µV/°C'dir. T türü (bakır –konstantan) termokupllar, −200 ile 350 °C arasında kullanılır. Algılaması yaklaşık 43 µV/°C'dir. C türü (%5 volfram– tungsten %26 renyum) termokupllar, 0 °C ile 2320 °C arasında kullanılır. Bunlar, çok yüksek sıcaklıklardaki etüvler için uygundur. 260 °C sıcaklık üzerindeki oksijenli ortamlarda asla kullanılmamalıdır. M türü termokupllarda her bir kabloda nikel alaşım kullanılır. Pozitif uçta (kabloda), %18 molibden bulunurken; negatif uçta %0,8 kobalt bulunur. Aynen C türünde olduğu gibi bunlar da etüvlerde kullanılır. Üst sıcaklık sınırı 1400 °C'dir. Diğer türlere nazaran daha az kullanılır. Kromel-altın/demir termokupllarda pozitif kablo kromel ve negatif kablo çok küçük bölümü (atom yüzdesi 0,03-0,15) demir olan altından yapılır. Kriyojenik uygulamalarında kullanılır. Her iki kablonun algılaması ve sıcaklığı kullanılan demirin yoğunluğuna bağlıdır. Normalde düşük sıcaklıkta algılaması yaklaşık 15 µV/K'dir ve en düşük kullanım sıcaklıkları Aşağıdaki tabloda birkaç farklı tür termokuplun özellikleri açıklanmıştır. Hata payı sütunundaki T, sıcak bağlantının ısısını Celsius olarak ifade eder. Örneğin, ±0,0025×T hata payına sahip bir termokupl 1000 °C'de ±2,5 °C'dir Termokupllar, yüksek sıcaklıklarda ve fırınlarda sıkça kullanılır. Bu nedenle ömürleri kısıtlıdır. Ölçüm için kullanılan bir termokupldaki kabloların termoelektrik katsayıları çok yüksek sıcaklıklarda zamanla değişir ve bu yüzden ölçüm gerilimi düşer. Noktanın sıcaklı farkı ile ölçüm gerilimi arasındaki ilişki, yalnızca kablolar homojen ise doğrudur. Kimyasal ve metalurjik değişimlerden dolayı termokupl homojenliğini kaybeder. Casus (film, 1917) Casus, 1917 Türkiye yapımı siyah beyaz film. Filmin bir kopyası günümüze kadar ulaşamamış olup Türk sineması'nda çekilen ilk konulu filmlerden birisi olduğu konusunda tartışmalar bulunmaktadır. Diğer ilk konulu Türk filmi olduğu düşünülen yapım ise yönetmenliğini Sedat Simavi'nin yaptığı "Pençe" filmidir. Filmde I. Dünya Savaşı'nda geçen bir casusluk serüveni anlatılmaktadır. AltÄ±n elbiseli adam Altın elbiseli adam, 1969'da dönemin Kazakistan SSC'nin Almatı şehrinin 50 km. ve Salagar Alüvyonlu toprağının 20 kilometre doğusunda, garaj yapmak ve yolu düzünlemek için yapılan çalışmalar sırasında tesadüfen bulunan binlerce altın parçadan oluşan zırh. Kemal Akişev başkanılığındaki Kazakistan Tarih, Etnografya ve Arkeoloji Enstitüsü'nün arkeolog ekibi tarafından incelenen Esik kurganından çıkartılmıştır ve bir İrani dil konuşmuş olan İskitler veya Sakalara ait olduğu düşünülmektedir. MÖ 5. yüzyıla ait olması ve kurganın bulunduğu bölgede MÖ 5.yy.'da Sakaların hüküm sürmesi gerekçesiyle Altın Elbiseli Adam'ın, 18 yaşlarında bir Saka prensi veya prensesi olduğu düşünülmektedir Kurganda bulunan elbise, sağdan sola doğru kapanan ‘V’ yakalı kısa kaftan, dar süvari pantolonu, diz altında kalan kısa yumuşak çizmeden oluşmaktadır. Kaftan ve çizme üçgen biçiminde işlenmiş, küçük altın levhalar yan yana ve üst üste dikilerek altın bir zırhla kaplanmıştır. Kıyafette kullanılan ipliğin altın olduğu ve altının eğrilerek iplik haline getirildiği anlaşılmaktadır. Bel kısmında 16 büyük altın levha ile süslenmiş bir kemer, bir kın ve kabzası altın süslemeli bir kama vardır. Elbisenin üzerindeki sayıları 4000’i bulan bütün diğer altın levhalar; at, kaplan, geyik, pars, kurt, dağ keçisi, aslan ve yırtıcı kuş figürleri içermektedir. Koruyan Ölü Koruyan Ölü ("Die Tote Wacht"), 1917 yapımı ve yurt dışında çekilen ilk Türk filmi. Filmde büyük kente gelen iki kızkardeşle peşlerine düşen şeytan ruhlu bir adamın öyküsü anlatılmaktadır. Pençe (film, 1917) Pençe, 1917 yapımı Türk filmi. Filmde şehvet düşkünü isterik bir kadınla ilişki kuran Pertev ve evli bir kadın uğruna yuvasını unutan, arkadaşı Vasfi'nin öyküsü anlatılmaktadır. Filmin bir kopyası günümüze kadar ulaşamamış olup, Türk sineması'nda çekilen ilk konulu filmlerden birisi olduğu konusunda tartışmalar bulunmaktadır. Diğer ilk konulu Türk filmi olduğu düşünülen yapım ise yönetmenliğini yine Sedat Simavi'nin yaptığı "Casus" filmidir. Cafer AydÄ±n Cafer Aydın (d. 17 Kasım 1971, Çorum), forvet mevkiinde forma giymiş eski millî futbolcu, teknik direktör. Gençlerbirliği altyapısında futbola başlayan Cafer, etkili oyunuyla 19 yaşında A takımda yer aldı. Gençlerbirliği'nden ayrıldıktan sonra Türkiye'nin seyyah futbolcuları arasında yer aldı. Cafer'in beğenilmeyen bir yönü maçlarda çok sinirli olması ve bir golcüden beklenmeyecek şekilde görmüş olduğu kartlardı. Kulüp kariyeri boyunca 93 sarı, 6 kırmızı kart görmüştür. Kariyeri boyunca Türkiye kupası maçlarında 25 kez forma giymiş ve 7 gol kaydetmiştir. 18 yaş altı millî takımından başlayarak düzenli olarak U-18 ve U-21 millî takımlarında yer aldı. 1993 yılında Akdeniz Oyunlarında şampiyon olan millî takımın