ihtiyaç ve koşulara göre yeni sistemsel yapılar kazanırken sistemler ağı olarak hukuk zemininde yükselen devlet, insanın toplumsal yaşamının gerçeği olur. Devlet,doğa-insan ilişkilerinde doğa ile olan zorunlu beraberlikte kolay yaşayabilmenin, insanın insan ile olan ilişkilerini de öngörülü bir yaşam için örgütleyen/ örgütlemek zorunda olan, hukuksal niteliğe haiz olan sistemler ağı olarak yapısal ve işlevsel en büyük insani organizasyondur. Toplum bilinci altında üst yapı kurumu olarak da devlet önemli rol alır. İnsan devletin gölgesi altında kendini bulur ki bu gölgede insan, ya devletin gerçekleşmesinin nesnesi olarak ya da devletin hizmet ettiği toplum öznesi olarak kendisini bulur. Önemli olan ise devletin hangi ilkeye göre öncelikli olarak işletildiğidir… İnsana rağmen insan için mi, insana rağmen devlet için mi, insana rağmen ideolojik nedenler için mi, insana rağmen insanlık için mi, sadece insan için mi. Her sistem insan içindir ama evrenseline bağlı olarak düşünüldüğünde, insan için değil de insana rağmen insanlık için olan prensipte her sistem işletilmelidir. Böylece insanın bencilce zaaflarının önüne, diğer insanlarının da hak belirimlerine göre yasalar ile sınırlar çizilmiş olunur. Bu da insanın insan ile olan ilişkilerinde bencilliğini aşmasının, diğer insanlar ile hak ve had belirimlerine göre yaşamasının zeminini edinerek insanlıkta, doğanın nesnesi değil de toplum öznesi olması doğrultusunda doğanın öznesi olmasının olanağını da edinmesi olur. İnsan tek başına doğanın nesnesidir –edilgenidir, kendini tek başına ferd olarak değil tür olarak gerçekleştirmesi söz konusu dahi olamaz-… Toplumsal yapısallıkta anlam bulurken ve değer üretirken, emeği doğrultusunda doğayı nesnesi olarak bulur…Doğa, insanın bulduğu anlam ve ürettiği değerler ile aşıladığı, medeniyetin rahmi olur. Böylece insan, insanlık idealinde kendindeki tanrısal özü gerçekleştirmeye olanak bulur. Bu bağlamda insana bakıldığında kaderinin Allah'ı subiti sıfatları zemininde esma tavırlarında yaşamaktan öte olmayan tinselliğe haiz olduğu görülür. Demem o ki sistem, tür olarak insandan bahsetmekteysek ilkel veya modern her düzeyde görünüş bulur ve olması gerekendir. Önemli olan ise insanın değerlerine bağlı olarak ürettiği ve değer olarak da idrak ettiği sistemler doğrultusundasistem 669 Tevhid Okumaları varlığı olması değil, edindiği sistemlerin uygulamada evrensele bağlı gerçeklik ile örtüşüp örtüşmediğine dikkat edilmesidir. Böylece zılli değil de asli tecellide insanın kendini gerçekleştirmesine belki bir kapı aralanabilinir. Sistemleri işletenlerin batıl zihniyetli olması hak taleplerine göre hak olanın vicdanlardaki meşruluğu sebebiyle hak olana göre sistem arayışı ve yapılanmalarına sebep verir.Hak olana göre sistem, hukuk zemininde tesis edildiğinde öngörülü bir geleceğin kapısını aralamış olarak insan, daha güzel ve emin yaşanacak bir dünyanın kapısını aralayabilir. Bu nedenle kul hakkına dikkat etmek insan vicdanın ve insanın tinde kendini hakkınca gerçekleştirmesinin olanaklarına dikkat etmek olarak en dikkat edilmesi gereken önceliklerden olmalıdır. İnsanın ilkelere bağlı kılındığı vicdana göre meşru zeminde hakları doğrultusunda kendini gerçekleştirilmesini belirli kılan yasa, insanın insan ile olan ilişkisinin had belirimlerini de görünür kılar. Yasa, sistemin devamlılığı, insanın birbirinden ayrı öteki ile sınırlı kalması, topluma eklenmiş olmak için değil insanlıkta kendini gerçekleştirmenin, insanca yaşamanın, insan olmanın gereği için insan için olması gerekendir. İnsanın toplumsal düzende –sistemde- kendi içinken başkası içinde olması -yaşaması toplum içinde edinilmiş olur. Dikkat edilmesi gereken ise sistemin öznesi iken sistemin nesnesi olmamaktır. Ailede, devlette, kültürde, medeniyette, sistem çarkları içinde insan kendine yitik değil, kendine özgün olarak kendini hep yeniden üretmelidir. Sisteme aşkın, tin edinmiş olarak kendini gerçekleştirmelidir. Sistemin çarkları altında insan öznesi ezilmekte ise kendine yitik olmaya itilmekten daha çok kendini gerçekleştirmeye fırsat edinmiş olması söz konusu olandır. İnsan sistemin çarklarında genel doğruların kopyalandığı insan olmakta ise asli niteliğine bağlı olarak özgünlüğünü bulmamış olması nedeni ile elbette ki kendine yitiktir… Ama toplumun genel doğruları insan olmasının ilk evresi olarak kendini asli niteliğine –tanrısal belirimine- bağlı olarak gerçekleştirmesinin ilk zeminidir. Önemli olan ise insanın,sistemde hapis olanları da özgürleştirici olarak kendini özgünce gerçekleştirirken, insanın kendisine katkıda bulunmasıdır… Ve sistemi, tinde özgürleşmesinin nesnesi olarak kullanabilinir kılmanın yollarını da oluşturmasıdır. Her yeni gerçekleşmeye –yenilenmeye- sistemin nesnesi olanlar direnir. Özgürleşmek için olsa gerek ki insan evrenseline bağlı olarak gerçekleşmesi gereken her yeniliğin önünde sistemin nesnesi olarak durmamalıdır. 670 Tevhid Okumaları Toplumların tarihsel süregelişlerinde yapısallığa bağlı yaşamayı öğrenmeleri, koşullar karşısında ihtiyaç ve talep belirimleri doğrultusunda gerekli olmuştur. Her yapı toplumun tarihsel olduğunun görünüşe gelmesidir… Ve yapılar ilişkilerinde sonuç belirimlerine göre sistemleşmek zorunda kalırlar.Sistemler değer belirimi olarak amaç değil araçtırlar. Araç olduklarını bildiğimiz ve değer olarak önümüze almadığımız sürecesistemler insan için tehlike olmaktan öte, bulduğumuz anlam ve tinde değerleri yaşamamızın, sisteme aşkın kendimizi insan olarak gerçekleştirmemizin ve tanrısal özü hakkı ile görünüşe taşımamızın kolaylaştırıcı gereklilikleridir. Bu durum dinde şeriat içinde geçerlidir. Şeriat amaç değil araçtır. Resulullah hakikate memur iken şeraite duçar olmuştur. İnsanın, sistemden kaçışı yoktur… Evrensel değerlere –zamansızlara bağlı olarak sisteme aşkın yaşamayı öğrenmesi gerekir. Dinde –sistemde- zorlama yoktur ve atalarımızdan böyle görmedik ayetlerini yukarıda anlatılanlar ışığında zevk etmek de gerekir. İlkesine bağlı olarak sistemleşmek, düzen kurmaktır ki düzen medenileşen insanın ortak alanlarda ortak akılda buluşarak birlikte yaşayabilmesinin gereğidir. Düzen toplumsal yaşamda güvenlik, huzur, selamet ve öngörülü bir gelecek adına önemlidir… Ama düzen adına insana zulmün olmadığı düzenlerin olması toplum sağlığı ve toplumsal yaşamın devamlılığı adına önemlidir. Düzen insanın ilişkilerinde koşul,-ihtiyaç-talep-beklenti belirimlerine göre organize olması sonucunda bulduğudur. Amaca bağlı olarak olgusal olanı ilkesi gereği nesnel kılmada organize olma kabiliyeti, insanı ussal düzeyde/ düzlemde ileriye taşır. Organize olmadaki yetenek ve organizasyonu yönetebilme kabiliyeti ve liyakatinin gösterilmesi insanı zorunlu olarak iş bölümü ve paylaşımında sorumluluk almasıdır. İnsanın toplumsal yaşamda sorumluluk alması ve toplumsal yaşama kattıkları ile toplum varlığı olması kendini gerçekleştirmenin öteki ile olması gerçeği üzerinden zorunlu olarak bulmasıdır.. İnsan ve insanlık ilkesinden –ideasından- uzaklaşarak sistem kurmak/ organize olmaya çalışmak, dayatmadan öte değildir… Ve sonuçta ayrılıklara sebep verecek olan ötekiyi var etmek olur. Bu da sistemlerin kendi içinde yozlaşmasına ve hak talepleri olanlar doğrultusunda yok edilmesine veya yenilenmesine sebep olur. Hak talepleri ise fıtraten hakkı olan ve emeğin karşılığı olarak da hak edilen doğrultusunda vicdanlara bağlı olarak evrenselinde karşılık görmekte ise tinde meşrudur. Bunun dışında insanın haz, arzu ve menfaatlerine meşru bir zemin araması olarak hak talebi dünyevi hukukta karşılık görse de vicdanlarda yani ilahiyatta karşılık görmez ve meşru da değildir. Bu durumda önemli olan ise 671 Tevhid Okumaları insanların sapkınlıklarına –batıl olana meşru bir zemin aramaları değil sonuçta kendilerini bağlayıcı olan bir ceza ile karşı karşıya bırakmış olmalarıdır. Bu da karmada, din gününün sahibi olan Allah ile karşı karşıya kalmak olur ki insan sapkınlıkta, vicdan ve imandan uzak iken vicdanda kendini geçmişine mahkûm pişmanlıklarda bulur/ bulacaktır.Allah katında din insanın yaşamına ilkeler ışığında yön ve biçim vermekle beraber, insanın yaşadıkları ile de insanlık ideasını –tanrısal özü- ereğinde gerçekleştirmesi gerektiğine göre insanın hesap verir ve ceza görür olması doğrultusundaişlevsel bir sistemler bütünüdür. Yani, insan sistemi fıtratı gereği buluyorken Allah'ın insanı amaca bağlı olarak belirli kıldığı bir sistemin içinde de doğmaktadır. Bireylerin karması olduğu gibi, toplumların da toplumsal yaşam belirimleri ve organize oldukları değer belirimlerine ve edimlerine bağlı olarak karmaları vardır… Ama insan toplum içinde hukuk zemininde sonuç belirimlere göre karmayı nesnel kıldığı gibi toplumlar ölçeğinde de ortak hukuk zemininde sonuç belirimlerine göre karmayı evrensel düzeyde yaşama taşımalıdır. Bu durumda evrensel ölçekte ilişkilerin –menfaatlere göre değil- hukuka göre düzenlenmesi söz konusu olur. Hukuk zemininde nesnel düzlemde gerçekleşecek olan karmada yüzleşmek, hesaplaşmak ve cezasını çekmek düzeylerinde yaptırımlar gereklidir. İnsan yaşamında evrensel hukuk Allah'ın adalet sistemi olan tinsel şeriat beliriminin, nesnel düzeyde insan yaşamına katılımıdır/ dışlaşmasıdır -olması gerekenidir-. Her sistem, yapılanmasına sebep değerler bütününü özeli olarak kendinde bulundurur… Ve değerler bütünün dışlaşmasının nesnesidir. Bu durumda kurgusalbelirliliğe haiz olan sistem, erekte olanın eylemde gerçekleştirilmesine göre kurgusal olmaktan öte, kavramlaştırılması ve sebep olduğu duygusu ile beraber öznel/ tinsel kılınır. Bu durumda kolektif bilinç edinmeye de yol edinilir. Sistemi belirli kılan değerler ise ortak değerler olarak kolektif bilinçaltını oluştururken, toplumda meşru kabul edilmeyenler bilinç dışılığın zemini olan kolektif bilinç dışılığı da berberinde gerçekleştirir. Böylece insan toplum öznesi olarak kendini, bilinç dışı belirimlerine göre değil de bilinçaltı belirimleri olan ortak değer algılarına göre yönelmişliklerde bulunması doğrultusunda gerçekleştirmeye olanak edinir. Bilinç dışı nesneleri,bilinçaltında değer yargılarına göre hareket etmenin tetikleyicisi olarak terbiye edilirken insanlaşmanın gereğinin sistem ayağıdırlar… Araçtırlar, amaç edilen değildirler. İnsan, sistem üretirken sisteme bağlı yöntemsel düşünmesi ile de bilinçli olarak bilincini kurgular. Bu nedenle her insan, bulunduğu sistemin dışında olmadan kurgulanmış olan bilinçte kendini bulur. Sistem nedenler yumağı olarak insanın 672 Tevhid Okumaları içinde bulunduğu ise sistemden amaç edilene göre yaşanması ile sistem yumağı, insanın anlam ve değer edinimleri üzeri örülmüş olması ile insanı aşkın olmaya doğru iter. Bunun dışında, sadece iktidar arzusu, hırsı ile sistemi kendi menfaatine kullanmak veya alternatif sistemler kurarak meşru sistemleri kendi çıkarı doğrultusunda yönlendirmek, gayrı meşru olarak sisteme aşkın durmak insanlığın geleceği adına tehlikedir. Mafya, çete, şirket devletler ve devletler hesap verebilir olmadıkları sürece sistem dışı veya sistem içinde olarak sisteme müdahildirler ve menfaatleri doğrultusunda acımasızca hareket ettikleri için tehlikelidirler. İnsanlık için hukuk tesis edilmesi, insanlığın son kalesidir. Din olarak İslam'a başvurulursa eğer ilk olarak bütün insanlık için hukukun tesis edilmesi gerektiği görülecektir. Her iktidar, iktidarlığının sürekliliği için sistem geliştirir, öznesini var ederken sistemin nesnesi olan insanları da beraberinde üretmiş olur. Mevcut koşullara göre kendini yenilemediğinde ise toplumda ayrışma, savaş kaçınılmaz olur. Sistemin kurucusu insandır. Öyle ise insanı anlam ve değerler dünyasında değiştirmek ile daha iyi, daha doğru ve daha güzel biçimde kolayca ve emniyet içinde yaşanacak sistemler kurulabilir. Bunu da hukukun güvencesi altında had ve hak belirimlerine göre sınırlanmış iktidar alanlarını belirli kılmak ile mümkün kılabiliriz. İktidarların nesnesi olmaktan öte toplum öznesi olarak insanın kendini gerçekleştirmesi gerekir. İktidar aciz insanın muktedir olmasının, ezilmiş olan insanın hak arayışının, hırslı insanın benliğinin tatminin, ideali olandır. İnsan, ya iktidar olarak sistem kurucudur ya iktidar olarak sistem yöneticisidir ya da sistemin içinde iktidarın yönetimi altında, kendisini gerçekleştirdiği ölçüde toplum yaşantısında kendisini bulur. Bir daha söylemek gerekirse iktidar belirimlerine göre sorgulanması gereken ise sistemin varlığı değil, sistemin yapısallığı, amacı ve işletim biçimidir. İdeal bir sistemin, insanlık ilkesi öncelikli olarak yapılanması gerekir. İktidar mülk edinme ile değil, edinilen mülkün ve gerekli sistemlere bağlı olarak sürdürebilinir olunması kaydı ile yönetilmesi ile sağlanır. Yönetim bilincinden – siyasetten- uzak güçler sadece ellerinde tutamayacakları mülk edinmiş olurlar. Bilinmesi gereken ise mülk Allah'ındır, Allah'ı hesaba katmadan iktidar hesapları yapmak sonuçta hüsrana sebep olabilir. İktidar edinimi dünyada insanın ilerlemesinin, ürettikleri ve sahiplendikleri ile doğaya aşkın durmasının, insanın doğaya hükümdarlığının gerekli koşulu olsa da insanın tinsel yolculuğundaki gelişiminde tanrısal öze dönerek kendini 673 Tevhid Okumaları gerçekleştirmesinin koşulu değildir. İnsan iktidar ile tanrısal öze bağlı olarak kendisini doğa karşısında gerçekleştirirken, tanrısal öze bilincinde örtüktür. Önemli olan ise tanrısal öz ile insanın şuurunda olarak kendini deneyimlemesi/ gerçekleştirmesidir… Ki böylesi kendini gerçekleştirmenin ön koşulu iktidar değil, fedakârlık ve fakrdır. Fedakârlık ve fakr ile insan, tanrısal özün şuurunda olarak kendini gerçekleştirebilir. İnsanı kâmiller -kutuplar bunun örneğidirler. Böyle olduğunda gerçek iktidar sahibi ile tasarruf eden olarak insan, kendini öz varlığı ile bulmuş olur. Her işi hakkı ile görür ve hakkı ile yaşama olanağı edinir. İktidar peşinde koşmak gerçek iktidar sahibinin gölgesinde/ zılli tecellide kendine örtük, nefsi emarede yaşamaktan öte değildir. Gerçek iktidarı, rahmet etmek ile bulanlar ise huzura, selamete ve yaşam sevincine kapı aralarlar. Nefsi emmarenin haz, arzu ve menfaatleri doğrultusunda hırs ile iktidar arayışı insanın, iktidarının nesnesini kendi için kılmaktan öte değildir. İnsan, bencilce kendi için kıldıkları ile iktidar edinirken edindikleri, kendi iktidarlığının nesnesi olurlar… Ve tüketilen, saklanan/ korunan, gerektiğinde harcanan vb. nesnesi ile insan, dışa dönük olarak kendini nesnesinde bulmanın hilesinde iktidarlığın şımarık sarhoşluğunda arzu/ heva edindiğini iç dünyasında ilahı kılar… İç dünyasında ilah kıldığı ile iktidar edinmiş olması ile ilah olarak kendini görür ve bu doğrultuda da karakter edinimi ile tutum ve kişilik belirimi ile de davranışlarda bulunurken ilahlık beliriminde kendini bulur. Nedenini kendinde bulmayan insanın bu durumu, kendinden başka ilah olmayan Allah'ın halifesi olmasından kaynaklanır. Bu durumda insan, Allah ile öz benliğini edinmiş olsa da Allah'ın hükmü dâhilindenefsi emmaresi ile benliğini inşa edendir… Tekbenci olarak insan kendini bulur. İktidar edinimi insanı tarihsel kılar. Tarihsel olmanın olmazsa olmazı iktidarlardır. İnsan iktidar edinimi peşinde olmasa öznel olarak diyalektiği karşıt ilişkide bulamaz. Çünkü her iktidar edinimi hak talepleri ve hak gaspları varsa eğer karşıtı –muhalifi, hasımı ile kendini bulur. Bu da insanın hem doğaya karşı hem de muhalif –hasım- olduğuna karşı kendisini koruması için üretmeye zorlar. İnsanlık tarihini belirli kılan ise iktidar ve her türlü alanda üretimdir. İktidarlar tarihsel olmanın kapısını aralar, üreten insan ise tarihe biçim verir. Dikkat edilecek olunursa eğer tarih üretenlerin tarihidir ama tarih sahnesinin aktörleri olan iktidarlar, tarihsel şöhreti, görünen o ki kimseye kaptırmamaktalar. Doğada ve insana verdiği anlam ve üretilen değerler ile üreten/ halk eden Allah ise tarihe yön veren olarak sahnede hiç görülmeyen yönetmen gibidir. 674 Tevhid Okumaları İktidar olma ilkesi ile tarihe göz atıldığında, iktidarlığın biçimsel olarak gelişimine tanık olunur. İlk olarak barbarların kaba kuvvet ile kaptı-kaçtı tarihine tanık olunur. Bu düzeyde iktidar sürüngen beyinde nefsi emmare ile biçimlenir. Sömürgecilik bu tarihselliğin uzantısıdır. İkinci olarak mülkiyet edinimi ile beraber ferde göre beliren iktidar edinimi ile hadlerin çizilmesi sonucunda öteki iktidar belirimleri ile olan ilişkiler doğrultusunda görünür olan hukuka bağlı tarih göze çarpar. Aile ve komşuluk ilişkileri bu iktidar belirimin ilk evresidir. Krallıklar ve ulus devletler bunun en gelişmiş halidir. Üçüncü olarak görülecek olan iktidar edinim biçimi ise ikinci iktidar belirimi doğrultusunda mülkiyetin, siyasi düzlemde çıkar amacı ve her hangi bir ideolojik sebeple gasp edilmesidir. Bu da savaşlar tarihini görünür kılar. Barbarlığın insanlık tarihinde siyasi nedenler ile en gelişmiş biçimini almasını bu iktidar edinimi biçiminde görürüz… Ki bu iktidar ediniminde önemli olan, coğrafi olarak mülkiyet edinimi ve gasp edilen toprak sahiplerinden ganimet/ haraç almaktır. Zenginlik her zaman daha fazlasını istetir ve her zaman daha çok göze çarpar. Bu nedenle bu iktidar biçiminde savunma ve saldırı insanı sürüngen beyinde avcı olarak düşünmekten öte üst bellekte stratejik olarak düşünmeye zorlar. Her türlü düzeyde (siyasi, kültürel, ekonomik, ideolojik vb.) emperyalizm, bu iktidar biçiminin en gelişmiş halidir. Dördüncü olarak iktidar edinimi ve biçimlenişi ise birinci dünya savaşı ve beraberinde görünen, monarşilerin çökmesi ile beraber ulus devletlerin ve ideolojik yapısallıkta sistem devletlerinin görünmesi ile başlar. Artık modern tarih başlamıştır. Modern tarihte ise fertlerin tarihe kapı aralaması değil sistemlerin tarihe kapı aralamasına tanık olunur. Bu durum sonucunda görülen ise sistemlerin savaşı, çöküşü, yeni koşul ve ihtiyaçlara göre şekillenişi ve birbirleri ile olan entegrasyonlarıdır (sistemlerin entegrasyonu emperyalizm son geldiği aşamadır). Soğuk savaş dönemi, Çin'in ekonomik açılımı/ gelişimi, özellikle Batının orta doğu politikaları, sermayenin küreselleştirilmesi politikaları ve kendi içindeki mücadele ve rekabetleri, sistem uygulamalarına göre tarihselliği belirli kılar. Bunda en büyük payı olan bir durumda cumhuriyet ve demokrasi anlayışına göre sistemlerin biçimsel kılınması ile tekbenci yönetimlerin modern tarihin gerisinde bırakılmasıdır. Sistem içinde iktidarın biçimlenmesi ise insanın sisteme bağlı olarak tarihsel kılınmasına yol açar. Sistemler, iktidar arayışlarını hak-had belirimlerine göre kendi içinde dengelediğinde sürdürebilirdir/ süreklilik kazanır. Sistem içinde iktidar arayışı dengelendiğinde sistem, insanlık için gerekli olandır… Ama ola ki sistem iktidar olmasın. Sistemin iktidar kılındığı yönetimlerde insan sistemin nesnesi olarak insanlığına yitik olmaya terk edilir. Komünizm politik 675 Tevhid Okumaları uygulamalarında,Birleşik Amerika ve diğer batı kapitalizm politikalarında –özellikle sermayenin küreselleştirilmesi politikasında- bunu net görmekteyiz. Kominizim de kendini tinsel düzeyde gerçekleştiremeyen sistemin nesnesi –kölesi- kılınan insana tanık olduk. Kapitalizm de ise üretirken, tüketen ama tükettikçe kendini gerçekleştirdiğinin zannında olan, sermayenin tuzağında kalan, meta değil de tin üretemeyen insana tanık olmaktayız. Sistem içinde kendine yitik insanın, sistemi kendi lehine geliştirebilmesi için siyasi üretkenliğe ve uygulamalara ihtiyacı vardır. Daha doğru, iyi ve insan için güzel olan bir sistem için mücadele etmek gerekir. Daha iyi ve güzel bir dünya propagandası ile de insan sisteme kurban edilemez. Bu durumda meşru yollardan siyasetle alakadar olmak gereklidir. Siyaset, meşru sistemleri organize bir biçimde yönetim bilimidir. Sistemler kendilerini bağlayıcı olan ana bir sistem tarafından yönetilmedikleri sürece organize olarak bütünün bir parçası olamazlar. Sistemleri organize bir biçimde bütünün bir parçası kılan ana sistem organizasyonuna da devlet denilir. Devlet her toplumun amaca bağlı olarak varoluşunun olmazsa olmazıdır. Devlet çatısı altında insan sistemlere aşkın yaşam ortamı bulur. Önemli olan ise sistem, iktidar, devlet yapısallığının hangi amaca bağlı olarak işletildiğidir. İnsanlığa rahmet olmayan sistemler elbette ki hak talepleri ile ya yok olacaklardır ya da mevcut durumlara göre yenileneceklerdir… Ama modern tarihin başlangıcı ile beraber insanın, sistem varlığı olduğu ve bu doğrultuda da yaşamak için en doğru sisteme ihtiyaç duyduğu görünmektedir. En doğru olan ise evrenseline –tanrısal özüne- bağlı olarak yeni edinilen anlam ve değişen değer algılarına göre amaçsal yaşamında insanı, insanlığını gerçekleştirmesinden yana sınırlayıcı ve öteleyici olmayandır. Ayrıca akıbetinde insanı, vicdanen ve hukuken mesul kılınacağı olay ve olgulardan yana uzak kılacak cezalar ile caydırıcı olmalıdır. Özellikle belirteyim ki bu bağlamda İslam, insana kendisini neden ve ereğine bağlı olarak en doğru teklifi yapmaktadır. İnsan dünyada tanrısal öze bağlı olarak kendini gerçekleştirme sorumluluğundadır. Ereğinde Allah'ı hakkı ile yaşayamayan insan, kendini aslına bağlı olarak gerçekleştirmemenin mesuliyeti ile vicdanında/ mahşer yerinde yüzleşecektir. Batının sözde aydın olan nihilist felsefi düşüncesi sonsuz olana, Tanrı'ya bağlı olarak düşünmeyi çocukça niteler. Sadece nedenlere bağlı olarak felsefe yapmak nedenler dünyasının gerçeği ile nesnele bağlı düşünmektir ki özneden yoksun her şeyi özdeğin gerçekliliğine indirgeyen bu düşüncenin, doğaya bağlı ussallık ile 676 Tevhid Okumaları sınırlı olması, ayrıca insan ve düşüncesinin gerçeği ile sığ bir alana hapsedilmesi çocukluktur. Tanrı ideali ile insan, kendi gerçekliliğine hep daha yakindir ve kendini bu idealde gerçekleştirmesi ile doğa zemininde tinde yeniden keşfedecek olandır. Bu bağlamda tevhid anlayışı insana yol ışığıdır. Modernleşen ve küreselleşen dünyada insanın, ilk evre belirimlerini yitirmesi ile sistemlerde veya ağlarda nesnelliğe bağlı olarak öznel değer belirimlerinden yana yoksunlaşır iken sunileşmesi, yabancılaşması ve yalnızlaşması insanlaşmanın ilk evresi olan aşamalarının, zamanın koşullarına bağlı olarak yenilerken yitirilmemesi ile mümkündür. İnsan hakiki olarak gerçeğinin peşinde ise öteki ile insanca yaşamasını sistem içinde kendiliğini yitirmeden, sisteme aşkın yaşamayı öğrenmek zorundadır. 677 Tevhid Okumaları 678 Tevhid Okumaları Kur'an'ın ilk inen ayeti Yaratan Rabbinin adı ile oku ayetidir. Bu ayet emir kipi taşıdığından, farz/ zorunlu olanın dile getirilişidir. Kur'an düşünürleri bu ayet için her ne kadar nübüvvet verilen Hazreti Resulün risaletine işaret ettiği ve inen her ayetin okunması ile davet emrinin ifade edildiğini beyan etseler de bu ayet yaratılışı ile beraber şahıs olmayı kendinde bulan ve bu doğrultuda da yönelmişlikleri üzeri okumalarda bulunan/ bulunmak zorunda kalan insana işaret eder. İnsanın yaratılışını ifade eden ayet ile beraber bu ayetin beraber zikredilmesi bunu doğrular. Oku emri geneli kapsayan bir emir olup insan olmanın/ insanlaşmanın zorunluluğunu ifade eder. İnsan, bedeni yönü ile duyular düzeyinde bulunduğu uzamı –mekânı- okumaktadır. Okuduğu uzamda –mekânda-, değer yargı belirimleri olan idealar (irade belirimi olan ilkeler iyi, doğru ve güzel) ile öznel düzeyde okumalarda bulunur… Ki idealar ile her okuma, bulunduğu ortamı iradesi (irade idealar = evrensel değer yargı belirimleri), sıfatlar (subuti sıfatlar) ve esma tavırlarının galipliği ile üzerinde bulunan Rabbi ile okumadır. Her okumada insana, değer yargıları ile yönelmişlik verende Rabbi olan Allah'tır. İnsan, idealar ile öznel düzeyde değer yargılarında bulunur iken biyolojik sebepgerekçeler ile okuduklarını kendi için kılmanın çabası ile de okur. Duyu, sezgi, irade, duygu, us (usta mantık biçimleri) ile insan, imkânlarını zorunlu olarak okumaya yönelik biçimlendiğinde bulur. Her okuma öznel olarak irade belirimleri doğrultusunda yorumlanışa gebedir. Zaten doğa koşulları –zorunluluklarıkarşısında beliren ihtiyaç-talep-beklenti irade belirimleri ile insan, okumayı zorunlu olarak bulur. Bu bağlamda kendine dışsal zorlamalar karşısında insan, imkânlarına bağlı olarak kendini gerçekleştirmeyi okumak zorunda kalışı ile bulur. Her okuma, kendini gerçekleştirmenin nesnelerini edinmeyi de beraberinde getirir. İradeye bağlı öznel okuma ve nesnesine bağlı ussal okuma biçimleri üzerinden insan, nesnel okuma düzeyinde doğaya tanık olma ve iradeye bağlı okuma biçimlerinde ise her okuduğunu kendi için kılma eğiliminde görülür. Kendi için kıldıkları üzerinden de nesnesine bağlı olarak kendilik bilinci –ben olma bilinciedinme safhasında bulunur. Okuma, kendiliğini gerçekleştirmenin zorunluluğu olarak insanın zorunlu bulduğudur… Ki oku emri kendini gerçekleştirmenin nesnelerinide oku anlamını içerir. 679 Tevhid Okumaları İnsan, ilişkilerinde öteki ile kendini gerçekleştirmek zorunda olandır… Doğa koşullarının çetinliği karşısında ve insan ile olan ilişkilerinde karşı karşıya kaldığı zorluklarda kendini aciz bulur. Aciz insan için geçmişin acı tecrübeleri, günde karşılaşılan olay ve olgular, geleceğe karşı kaygı ve umut ile tutunmak doğrultusunda gerçekleşen her okuma, bilinçte -okuma nesneleri üzerinden- üç zamanlı olarak gerçekleşir. İnsan iç dünyada üç zamanlı olarak okumayı bellek üzerinden bulur iken gelecek odaklı olarak geçmiş tecrübeleri doğrultusunda günde yaşadıklarını tarihsel düzlemde edindikleri ile okur, yargılarda bulunur, kararlar alır, seçimlerde bulunur ve sonuçta da eylemde kendini nesneleri üzerinden gerçekleştirir. Her kendini gerçekleştirmesinde ise nesneleri, ideaların amaca bağlı görünüş biçimi olan değer yargılarında anlam kazanır/ değer kazanır. Değer kazanan nesnelerine bağlı olarak ilişkilerde –eylemde- kendiliğin gerçekleştirilmesi, bir değer belirimi olarak kendiliğin de okunmasına sebep olur. İnsan kendini edimlerinde görünüşe taşır iken değer beliriminde kendini beyan eder. Her beyan ise kendiliğin değer yargısında okunmasıdır… Ve ötekinin kendisini eylem ve nesneleri doğrultusunda değer yargıları ile okuması sonucunda ideaların çıtası üzerinden olumlu veya olumsuz düzeyde okunan olur. Her kendini gerçekleştirme formasyonu (ticaret, din, töre, hukuk, sanat, felsefe, bilim vb.) ideaların değer yargı belirimleri olması doğrultusunda -ilkelerine de bağlı olarak- değer belirimleri olmaları ile insan tininin ideale ulaşma çizgisinde kendini görünüşe taşımasıdır. Bu düzeyde her değer belirimi, insanın kendilik bilinci ile kendine geri dönüşü sonucunda kendiliğine ayna olur iken kendini okumasının –kendiliğini fark etmesinin- nesneleri olur. Her değer belirimi nesneleri üzerinden insan kendini gerçekleştirirken, tutum ve davranış biçimleri de kazanır. Her tutum ve davranış biçimleri karakter belirimi olarak ile insan tinin öznel düzeyde görünüş bulmasıdır. İnsan doğa, insan ve Tanrı ile olan ilişkilerinde tavırlar düzeyinde de tinsel okumalarda bulunur. Bu tarz okumalarda olgusal olandan farklı olarak olayında kendini gerçekleştiren özneye ilkesine bağlı görünüş biçimleri olan karakter ve karakterlerin isimlendirildiği isimler ile tanık olur… Ve böylesi her tanık olma özneyi nesnelerine aşkın tavır belirimleri ile eyleminde okumadır… Ki tevhid böylesi bir okuma biçimidir. İnsan her türlü düzeyde okur ve okuduğunu değer yargıları ile öznel kılarken, imkân belirimleri ile kendini gerçekleştirme olanağı bulur doğa-insan-Allah ilişkileri karşısında kendini melekeleri ile gerçekleştirirken –bir meleke belirimi olan- dil ile anlam-değer-duygu-yargı yüklemlerinde bildikleri ve inandıkları üzerinden tinde halk edilir. İnsan tinde halk edilmesini de okuma 680 Tevhid Okumaları formasyonlarınabağlı olarak bulur. Nesnesine ve öznesine bağlı düzeylerde öznel ve nesnel okumalarda bulunur. Her okumasının sonucunda ise okuma nesnesini değer yargı belirimleri ile yaşamının bir parçası kılar… Ve öznelliğini, okuma nesneleri üzerinden beyan eder iken kendini okur ve onattığı/ tanık kıldığı değer belirimine göre de kendini okutur. İnsan yaşamında –her türlü düzeyde- okumak ve okuduğunu amaca bağlı olarak nesnel düzeyde veya öznel düzeyde görünür olanbelirimlerine göre talim etmek hiç kuşku yok ki okunanın, değer yargı belirimi ile kritik edilmesinin sonucunda insan tinine katılımına sebep olur. Her okunan öğrenildiğinde –bilinci edinildiğinde- yaşamda amaca bağlı olarak gerekçeleri ile beraber tecrübe edilir ve değer yargı belirimi ile tinde yerini alır. Bu durumda da her okuma, değer yargı belirimleri ile eğitime neden olur. Eğitim insan olmanın/ olabilmenin nesnelerinin, hangi ilke ve niyete bağlı olarak kullanılması ve ilişkilerinde insanın, nesneleri üzerinden hak-had belirimleri ile nasıl yaşaması gerektiğinin değer yargılarını içerir iken ahlakın görünüşüne nedendir. İlkelere ve amaçlara bağlı olarak tecrübe ile edinilen her eğitim, koşul-ihtiyaç-talep-beklenti belirimlerine göre insan yaşamına yön ve biçim verilmesidir. Bu durumda insanın neye göre hangi niyet ile nasıl eğitildiği önem taşır. Çünkü her eğitim sonucunda insan, eğitimin verdiği değer yargıları doğrultusunda okumalarda bulunur… Ve her okuma nesnesini, bilincinde değer yargıları ile bütünden ayrıştırır iken kendi amacına bağlı olarak kendi için bütünlüğünün korunmasının nesnesi kılar. Bu durumda insanın nefsi emmaresi sebebiyle tekbenci olması nedeni ile her eğitim, insanın tekbenciliğini aşması için bir fırsat olmalıdır. İnsanın nefsi emmaresi (biyolojik sebep-gerekçeleri) doğrultusunda haz, arzu ve menfaate bağlı olarak nesnelerine takılı bırakacak her eğitim, insanlaşmanın önünde engeldir. Bunun içindir ki oku emri yaratan Rabbinin adı ile başlarken nefsi emmareye bağlı olarak kendini gerçekleştirmenin nesnelerine takılı kalmadan, üzerinde bulunan Rabbi ile insanın okumalarda bulunması ve Rabbini sıfat belirimlerinde – ilahi tavırlarında- talim eder iken nesnesine aşkın öznel belirimlerinde insanın kendini gerçekleştirmesi gerektiği de beyan edilmiştir. Bu ayet ile nesnelliğe aşkın olarak insanın, Rabbi ile okur iken amaca bağlı değer yargı belirimleri üzerinden Rabbini hakkı ile –asli tecellide- yaşaması daveti de mevcuttur. Bu durumda ilk ayet ile beraber insana emir edilen zorunlu olarak okur iken Rabbi olan Allah'a erdirecek biçimde okuduklarını talim etmesidir. Zaten her talim etmede de insan, üzerinde eylemleri ile görünüşe gelen Rabbini okuyacaktır -Rabbine tanık olacaktır-. 681 Tevhid Okumaları Her yaratım, bir düşüncenin ürünüdür… Ki her düşünce bir okuma olarak yaratımda sonuçlanır. Bu bağlamda yaratan der iken mutlak düşünce sahibi özneye/ şahsa ayak uydur da denilmektedir. Düşünen özne yaratım nesneleri üzerinden okur ve her okuma, okuma aracı, okuma biçimi/ yöntemi doğrultusunda okuyan öznenin edindiği anlam-değer-duygu-yargı yüklemleri ile tinde varoluşa – tinde gerçekleşen yeniden yaratıma- neden olur. Oku der iken düşün denilmektedir… Ve her düşünce ile nesnelliğe ve öznelliğe bağlı edinilen ve anlamdeğer-duygu-yargı yüklemleri ile içselleştirilen –öznel kılınan bilgi ile varlık görüşü edinir iken tinde gerçekleşen yeniden yaratım safhasına geçilmektedir. Oku emri ile düşün ve düşün ki bulduklarınla yeniden okuyabilesin, her okumanda edindiğin varlık görüşüyle –bilinçlendiklerinle- yeniden halk edilesin, mesajı da verilmektedir… Ama her okumada, takip edilmesi gereken izlek olarak ilke, okumayı ve istikametini belirli kılar. Okumanın ne ile nasıl olması gerektiği de yine ayetin kendisinde ifade edilmektedir. İlkesi olmadan izleksiz biçimde yapılacak her okuma dağınık, parçalı ve bütünden kopuk veriler olarak bütünsel görüşe sebep varlık görüşünde eksik, yanlış veya anlamsız –boş- görülere sebeptir. İlkesi ile izleğinde yapılacak her okuma, ilkesi ile bağıntılı olan ve olgusunda ayrışımda bulunan durumlara göre daha sağlıklı varlık görüşünde bulunmaya nedendir. Kitap okumalarında dahi her kitap, kendi ilkesi/ ilkeleri ile okunduğunda anlamlı olur… Ve içerik olarak yüklendiği anlam-değer-duygu-yargı yüklemlerinde insan tininde karşılık görmüş olarak görünüş bulur. Yukarıdaki paragrafa farklı bir perspektiften de kapı aralarsak Arab geleneğinde doğan kişilerin, babasının –yani erkek egemen toplumlarda ailede rab (efendi, sahip, erki ile eril olarak baskın gelen) sıfatı ile görünenin- ismi ile anıldığı olur.Babanın da doğan evladının ismi ile babalığı ifade edilerek işaret edildiği de olur. Bunun içinde Arapçada İbni ve Ebu sözcükleri kullanılır. Demek istediğime gelir isek yaratan Rabbinin adı ile oku denilirken varoluşa gelişe/ tinde görünüşe sebep her nesneyi, nesnelliğine bağlı değil yaratımına neden olan Rabbinin yarattığı üzerinden görünüşe gelen isimleri ile okunması gerektiği de vurgulanmaktadır. Bu da tevhitsel okumadır… Ki nesnelerine aşkın kendini eylemlerinde sıfat ve isimleri ile görünüşe taşıyan Allah'a tanık olma okuma yöntemidir. Yaratılan her okuyucu ise donanımında bulduğu sıfat –melekezemininde karşı karşıya kaldığı olay ve olgular sonucunda üzerinde baskın/ galip ve asli karakterini belirleyici olan ilahi isimlerin gerçekleşme erkinde iradede belirişiyle biçimlenmesi üzeri hem okumalarda bulunmak hem de esmasına bağlı gerçekleşen her okumaya göre tavırlarda bulunmak zorunda kalır. 682 Tevhid Okumaları Yukarıdaki paragraflar ışığında belirtir isek Bu ayet ile muhatap alınan insana denilmek istenen Sebeplere bağlı değil, özneye bağlı olarak öznenin kendini görünüşe taşıdığı karakter ve kimlik belirimleri üzerinden nesnelliğe aşkın okumalarda bulun. Zaten Rabbinden olduğun içindir ki O'nun rabb olarak baskın karakter biçimleri üzeri okumalarda bulunmaktasın. Öyle ise her mevcut üzerinden Rabb olarak görünüşe gelen Allah'ı her alanda baskın/ galip olan esma tavırlarıyla ve Rabbin olarak bulduğun sıfatın gereği ile de oku. Ki Allah ile her şeyi gerçek değerinde anlamlı kılarak bulasın ve tinde de bu doğrultuda yaratım bulasın. Bu ayet ile belirtilen her mevcudun ortak gerçeği (evrenseli) olan Allah'ı, her mevcudun ortak gerçeği (evrenselleri/ zamansızları) olan ilahi isimleri ile okumak gerektiğidir… Ve her olay ve olguyu nesnelliğe indirgemeden,tümelinde ait oldukları hakikat belirimi olan ilahi isimler çerçevesinde de okunmasının gerektiğidir. Bu kitap çalışmasında ve bir önceki kitap çalışmalarında yapmak istediğimiz de tevhidin gereği olarak bu tarz bir okuma biçimi ile okumalarda bulunmaktır. Her türlü düşünce alanında kısmen de olsa okumalar yapar iken her düşünce alanının ilkesi ile Rabbi olarak görünüş bulan Allah'a tanık olmak ve Allah'ı üzerimizde Rabb olarak belirdiği sıfatları ile de zevk etmektir –okumalarda bulunmaktır-. Tevhidin gereği olarak Allah'a, rabb sıfatları ile belirimlerinde tanık olur iken yaşamda da karşılıklarını görürken, talim ettiklerimizde rabb olduğuna tanık olmaktır. Baba olarak değil ama Rabb olarak kaderimiz olan Allah'ı, hakkımız gereği bilmek ve görmektir. Ayetin, Arab kültüründe olan bir gelenek üzerinden yukarıda anlamlı kılınması ise ayet ile verilmek istenen tevhitsel okuma biçimi ile geleneğin benzerlik göstermesi sebebiyle tevhidin anlaşılabilir olması içindir. Hiç kuşku yok ki Allah kimsenin babası değildir… Ama babalık rabb sıfatına haiz olduğundan her babada Rabb olarak iş görenin Allah olduğunu da belirtmek gerekir… Ve babamız değil de Rabbimiz olan Allah'a tanık olmak, daha doğru bir yargı olarak dilde -Allah'ın varlık gerçekliliği sebebiyle- zaruridir. Zaten, Rabbinin ismi ile oku denilirken, öznel olan evrenseller –ortak gerçeklerile oku denilmektedir… Üçüncü kişiler ve nesnelerine bağlı olarak oku denilmemektedir. Ayrıca belirteyim ki ayet sadece tevhitsel okumaya işaret etmemektedir. Her türlü alanda her türlü okuma biçimine bağlı olarak genel anlamda her türlü okumayı kapsayıcı ifadeye de haizdir. Yaratan denilir iken yaratımın genel olması, zaten her okumanın nedeninin de Rabbin sıfatlarıyla olması ve oku emrinin geneli kapsayıcı olması nedenlerinden bakıldığında insanın her türlü düzeyde okumalarda bulunmasının kaçınılmazı olduğunu 683 Tevhid Okumaları görebiliriz…Ama Rabbin adı ile oku denilirken zorunlu –gerekli- olan/ olanlar ile okumalarda bulunulduğu ifade edilmekte olsa da amaç ilkeye bağlı izlekte gerçekleşen her okumada, tevhitsel düzeyde okumada bulunulması da istenmektedir. Her nesne Rabbi ile okunduğunda gerçek hakikatine bağlı olarak sonuçta görülmüş olur -kendisine Rabbi ile tanık olunur-. Her nesneyi Rabbi ile okuyan insan için, her nesne rabbi ile görünüşe taşınmış olur… Ki bu da her nesnenin Rabbinin nazarı/ bakışı ile anlam-değer-duygu-yargı yüklemlerinde anlam kazanması olur. Rabbinin adı ile oku denilirken muhatap alınan kul ile rabbi ikiliğinden iki karşıt anlaşılmamalıdır. Bu ayette iki karşıt öznenin ifade edilmesinden daha çok birbirini içeren ve kapsayan iki farklı öznel durumun okuma çizgisinde –eylemdebuluşmalarından ve aynı ortak gerçeği yaşamalarından bahsedilmektedir. Rabb ile kul ikiliği karşıt olma durumunu değil mutlak -ortak gerçeklik- zemininde kulun, Rabbini eylemde gerçekleştirdikleri üzeri bulması sonucunda okuması –Rabbine kendi ile tanık olması- ile muhit durumunda gerçekleşen ikili durumunu barındırır. Rabb karşıt olmayandır ki kulu ile ilişkisinde kendini, görünüşe taşımanın – onatmanın- istenci doğrultusunda isimleri üzeri gerçekleşen her okumada kendini görünüşe taşır. Her görünüşe taşıma Rabbi ile okumada gerçekleşirken de kul rabbi ile okuyan olarak kendini –kendilik bilincini- Rabbi ile bulur… Ve rabbi ile bulduğu kendilik bilincinde Rabbinin kendisi olduğunun idraki üzeri nicelin dünyasına aşkın veözne olmanın şuuru ile kendiliğinin bilincinde olur. Rabbinin isimleri ile okuması ve talim etmesi Rabbi ile kendiliğini bulmasının uyanışına nedendir. Bu ayet ile görülen başka bir durum da asli olan benlik belirimi ile nesnelliğe bağlı değer belirimleri üzerinden varsayılanlara bağlı olarak edinilen benlik belirimi arasında varoluşun, ben olarak birbirine ayna olunması ile ortak gerçeklilikte bulunmasıdır. Ben olarak görünüş bulan, kendisine ayna olan ile ilişkisinde ben olmanın tavırlarında kendini bulur. Demem o ki yaratan Rabbinin adı ile oku denilir iken nesnesi üzerinden edimleri sonucunda ismi ile görünüş bulan Rabbine tanık olmak benliğin tavırlar olarak eylemde görünüşe taşındığı esma formasyonlarında Rabbine tanık olmak anlamını da içerir. Ayete muhatap olunduğunda Rabbinin adı ile okuyanın, nesnelliğe aşkın bakışımda olarak Rabbine esma bilgisi ile tanık olması kaçınılmazdır. Bu da ötekisi ile ilişkilerinde kendilik bilinci edinmek ve varoluşa dayanak edinilen nesneler üzerinden kendilik bilinci olan benlik bilinci edinmekten farklı olarak kendilik bilincine ayna olan üzerinden kendini görünüşe taşımaktır. Çünkü muhatap alınan da Rabbinin esması ile okur iken Rabbini esması üzeri düşünen kendilik bilincinde görüş sahibi olan 684 Tevhid Okumaları benliğe haizdir… Ve rabbi ile her okuyuşunda kendiliğini Rabbi ile bulan olarak tinde kendilik bilinci edinir iken Rabbine ötekisi olarak dışında olmaktan farklı olarak bilincinde, kendiliğin –benliğin- aynası olarak varoluş bulandır. Kendilik, iç mekânsallığı bilinçte belirli kılar… Ve aynalaşma, benliğin iç mekânda isim belirimlerinin öznel içerik yüklemleri doğrultusunda yansıması üzerinden gerçekleşir. Her öznelliğe haiz yüklem belirimi benlik algısı var eder… Ve öznelliğin nesnesi olmayı geride bırakır iken benlikte aynalaşmaya nedendir. Aynen bir aynaya bakıldığında nesnel gerçekliğine aşkın olarak nesnesinin değil de yansımanın görülmesi gibidir… Ama tek fark yansımanın gerçeklik tarafında Allah'ın, yansımada ise kulun benliğinin görünüş buluyor olmasıdır… Ve kul, varsaydığı nesnel değer belirimlerinden arı olduğunda bilinçte, Rabbini esma belirimleri ile benlik tavrında bulur. Bu durumda gerçekleşecek aynalaşmada, nesnesi üzerinden aynalaşma değil, nesnesine aşkın görüşte gerçekleşen benlik belirimlerinde aynalaşma gerçekleşmektedir. Tevhid, bu aynalaşmadaki dışlaşmada görünüş bulan öznelliğe bağlı varlık görüşü ilmidir. Her dışlaşma ilkelerine bağlı olarak tümelinde ortak gerçeklik belirimlerine haiz alt veya üst formasyonlarda gerçekleştiğinden dolayı aynalaşma -spekülatif bakışımkaçınılmazdır. Kâinatı yarattım sığmadım. Mümin kulumun kalbine sığdım. Öteki ve nesnesi ile kendilik bilinci edinmek, kendi dışında olan ile varoluşun ortak gerçekliliğinde bütünde varoluşun sonucunda kendilik bilinci edinmektir… Ama insanın rabbi ile kendilik bilinci edinmesi ise kendi bilincinde kendi dışında olmadan kendisi ile bir olanla ile varoluşun gerçeğinde aynalaşmaktır… Ve her aynalaşma, kendiliğe dışsal görünse de bilinçte düşünce edimi ile içselde gerçekleşir. Yaratan Rabbinin adı ile oku denilir iken aslın olan ile oku, aslın olan ile kendine dön ve kendilik bilincin üzerinden kendini görünüşe taşıyana ayna ol denilmektedir… Ayrıca kendilik bilincin üzerinden ayna olduğun Rabbinin de sana sen olarak kendini hatırlattığının sonucuna var denilmektedir. Bu ayete bu biçimde bakıldığında insanın kendi aslına uyanışının yöntemini içerdiği de görülür. Her yöntem, başlangıcında sonuçta olacağı göstermesi ve sonuçta ise başlangıçta olanı görünüşe taşıması adına önemlidir. Bu bağlamda yaratan rabbinin adı ile oku ki okuduğunda bulduğun her varlık görüşünde kendini görünüşe taşır iken tinde şuurunda kıldığı ile seni yaratan Rabbine -her daim- yaratıcın olana varabilesin. Zaten …oku ayeti bu yönüyle de Rabbini talep edene yol göstermektir. Hira'da Rabbini arayan Hazreti Muhammed Mustafa'ya da bu doğrultuda icabet edilmiştir. Bu ayet inmesiyle beraber, evrensel düzeyde mesajı ile Rabbini 685 Tevhid Okumaları arayanların da yol göstergesidir. Her insan üzerinde bulduğu esma ve sıfatı ilahisi ile özgünce okumalarda bulunur iken Rabbini, kendilik –Benlik, kimlik- belirimi olan isimleri ile okuduğunda kendinin dışında bir yerde bulmayacaktır. Zaten kendisinin dışında olunmasına da imkân olmayandır. ***** Doktrinler Hilmi Ziya Ülken'in de dediği gibi beliren koşul ve ihtiyaçlara göre ussallığa bağlı olarak beliren tavırlardır. Bizim yapmaya çalıştığımız Allah'ı bilmeye çalışırken, tavırları ile yaptıklarında O'nu anlamaya çalışmak ve önümüzdeki değer olarak O'nu yaşarken hakkı ile değerinde istidadımız gereği ereksellikteyaşamaya çalışmaktır. Bunu da başlıklar adı altında kâinatın devasa nicelliği karşısında ezilen insana, insan niteliği ile duruş sahibi olarak yaşaması gerektiği için ve Allah ile kendisini asli nedenine bağlı olarak bulması gerektiği için yapmaktayız. Yapmak istediğimiz bir doktrinden öte, her zamanda zamansızlar ile tinde yol bulacak insana bir nebze dahi olsa ışık tutabilmektir. Her insanlık evresi ereğe doğru ulaşmanın evrilme safhalarıdır. İnsan bilimle konfor bulmuştur ama mutluluğu bilimle bulamayacağını tecrübe etmiştir. Değerlere bağlı ortak ilişkilerinde haklar üzeri yaşam edinmedikçe, mutluluğu bulmak bir o kadar zorlaşmaktadır. Enerji fiziği, diyalektik, sibernetik, izafiyet, kaos, holistik, psikoloji vb. alanlarda varlık görüşü işlenmelidir.Bu bilme disiplinleri, varlığı anlama disiplinleridir. Akıl mertebeleri, bilme mertebeleri ve nefs mertebeleri ise kendinde Hakk'a yükselirken kendini tecrübe etme mertebeleri olarak işlenmelidir.Nedenlere bağlı olarak sonuç çıkarımlar ile belirlemelerde bulunmak nesnelikten hareket ile her ne kadar doğru olsa da sonuç/erek/amaç belirimler üzerinden nedenlerin belirli kılındığı/ kılınması gerektiği düşünce çizgisinden hareket ile de yeni paradigmalara açık bir biçimde düşünce yapımızı değiştirmek ve çeşitlendirmek gerekir. Yapmak istediğimiz farklı disiplinlerdeki ifadeleri örtüştürmekten öte özsel ilişkilerini kurarak birbirlerine tercüme etmektir… Hak olanı dile getirip, insanların hak olana göre yaşamalarının yolunu açmaktır. İkinci veya üçüncü kişilere göre değil,bedel ödeyerek kendilerine göre yaşamanın bilincini edinmeleridir. Böylece her meşrebe ayrı nitelikte ders vermek yerine, hak ve hakikate göre insanın, meşrebi doğrultusunda kendi emeği ile yetişebilmesinin önünü açmaktır. varlık / anlatı Yabancı, çağdaş Fransız yazarlarının en ünlülerinden biri olan Camus'nün adı dünyayı tutmuş bir yapıtıdır. Nobel ödülünü aldıktan ve öldükten sonra büsbütün genişleyen ünü, onu çağımız dünya edebiyatının başköşesine oturtmuştur. Ne yapmak istemiştir bu yapıtında Camus. Kendi felsefesi olan, dünyanın ve yaşamın anlamsızlığı açısından bir olay anlatır bize. Dostoyevski'nin iradesiz insanlarını anımsatan bir kişidir kahramanı. Ne yaptığının bile farkına varmadan adam öldürür, pek de suçlu olmadığı halde kendini savunmaya kalkışmaz ve ölüme mahkûm edilişini olağan bir şey gibi karşılar. Bu uyuşuk ruhlu adamın serüveninde şaheserlere özgü bir ustalık vardır. Yabancı Çeviren Samih Tiryakioğlu Belki de dün, bilmiyorum. Cenazesi yarın kaldırılacak. Saygılar. diyordu. Bundan pek bir şey anlaşılmıyor. Belki dün ölmüştür. İhtiyarlar Yurdu, Cezayir'den seksen kilometre uzakta, Marengo'dadır. Saat ikide otobüse bineceğim ve öğleden sonra oraya ulaşacağım. Böylelikle geceyi annemin tabutu başında geçireceğim, yarın akşam da dönmüş olacağım. Patrondan iki gün izin istedim. Böyle bir mazeret yüzünden bunu bana vermemezlik edemezdi. Ama pek de memnun görünmüyordu. Hatta ona Suç bende değil, dedim. Yanıt vermedi. O zaman, keşke böyle demeseydim diye düşündüm. Alt tarafı ondan özür dilemeye zorunlu değildim ki. Hatta işin doğrusu, onun bana başsağlığı dilemesi gerekirdi. Fakat bunu herhalde öbür gün, beni yas tutmuş görünce yapacak. Şimdiyse annem sanki ölmemiş gibi. Gömüldükten sonra ise, aksine olarak, bu iş sona ermiş ve daha bir resmiyete kavuşmuş olacak. Saat ikide otobüse bindim. Hava çok sıcaktı. Her zamanki gibi Çéleste'in lokantasında yemek yedim. Herkes bana çok acıyordu. Céleste Ana gibi yâr olmaz, dedi. Gideceğim sırada beni kapıya kadar geçirdiler. Emmanuel'in odasına kadar gidip ondan bir siyah kıravatla bir de siyah pazubend ödünç almak gerektiği için, biraz sersemledim. O da birkaç ay önce amcasını kaybetmişti. Otobüsü kaçırmamak için koştum. Herhalde bu acele koşuş yüzünden, üstelik buna otobüsün sarsıntısı, benzinin kokusu, yolla gökyüzünün güneşten parıldayışı da eklenince, içim geçti. Hemen hemen bütün yol boyunca uyumuşum. Uyandığım zaman bir askerden yana yığılmıştım. Bana gülümsedi Uzaktan mı geliyorsunuz. diye sordu. Fazla konuşmamak için Evet, dedim. Yurt, köyden iki kilometre uzaktaydı. Yolu yaya olarak aldım. Hemen annemi görmek istedim. Fakat kapıcı bana Önce müdüre çıkmanız gerek, dedi. Müdürün işi olduğu için biraz bekledim. Ben beklerken kapıcı boyuna konuştu, sonra müdürün karşısına çıktım. beni bürosunda kabul etti. Ufak tefek bir ihtiyardı, yakasında Légion d'Honneur nişanının rozeti vardı. Berrak gözleriyle bana baktı. Sonra elimi sıktı, ama o kadar uzun zaman tuttu ki nasıl geri çekeceğimi bir türlü bilemedim. Bir dosyaya baktı Mme Meursault buraya üç yıl önce girdi, dedi. Onun tek dayanağı sizdiniz. Bana serzenişte bulunduğunu sandım, ona açıklamada bulunmaya başladım. Ama sözümü kesti Kendinizi haklı göstermeye çalışmanıza gerek yok evladım, dedi. Annenizin dosyasını okudum. Onun gereksinimlerini karşılayacak kadar paranız yoktu. Annenizin bir bakıcıya ihtiyacı vardı. Aylığınız az. Sonra, üstelik o, burada hayatından daha memnundu. Ben Evet, Müdür Bey, dedim. Konuşmasını sürdürdü Hem biliyor musunuz, onun arkadaşları da vardı burada, kendi yaşında kimselerdi bunlar. Anneniz onlarla eski zamana ait şeyler hakkında konuşmak imkânını buluyordu. Siz gençsiniz, sizinle canı sıkılırdı. Gerçekten de öyleydi. Evdeyken annem, bütün zamanını hiç ses çıkarmaksızın peşimden bakmakla geçirirdi. Yurda gelişinin ilk günlerinde sık sık ağlamıştı. Fakat alışkanlık yüzündendi bu. Birkaç ay sonra da, onu yurttan çıkarsalar bu yüzden ağlayacaktı. Hep alışkanlık yüzünden. Biraz da bu nedenledir ki, son yıl içinde yurda hemen hemen hiç gitmez oldum. Sonra, bütün pazar günüm boşa gidiyordu. Üstelik otobüse binmek, bilet almak, iki saat yol tepmek de caba. Müdür bana başka şeyler de söyledi, ama artık onu hemen hemen dinlemiyordum. Sonra Annenizi görmek istersiniz herhalde. dedi. Hiçbir şey söylemeden ayağa kalktım, o da kapıya doğru önümsıra yürüdü. Merdivende Ölüsünü bizim küçük morga kaldırdık, diye izah etti. Ötekiler üzülmesinler diye yapıyoruz bunu. Yurttakilerden biri öldü mü, ötekiler iki veya üç gün sinir içinde kalırlar. Bu da işlerimizi güçleştiriyor. Bir avludan geçtik. Orada bir sürü ihtiyar vardı. Küçük gruplar halinde toplanmışlar, konuşuyorlardı. Biz geçerken susuyorlardı. Arkamızdan konuşmalar yeniden başlıyordu. Boğuk papağan ötüşlerini andıran seslerdi bunlar sanki. Küçük bir binanın kapısına geldiğimiz zaman, Müdür benden ayrıldı Bana müsaade Monsieur Meursault, dedi. Bir arzunuz olursa büromdayım. Cenaze törenini yarın saat on'da yapmayı kararlaştırdık. Böylelikle geceyi rahmetlinin başında geçirebilirsiniz diye düşündük. Ha, az daha unutuyordum Anneniz galiba arkadaşlarına sık sık dinî törenle gömülmek istediğini söylermiş. Ben bunun için gereken her şeyi yaptım ama, size de bir kere söyleyeyim dedim. Müdüre teşekkür ettim. Annem zındık bir kadın değildi ama, sağlığında dinle uzun boylu alış-verişi yoktu. İçeriye girdim. Burası, çok aydınlık bir salondu. Duvarlar beyaz badanalıydı. Salonun tavanında bir camekân vardı. Eşyası sandalyelerle X biçimi sehpalardan ibaretti. Bu sehpalardan iki tanesi ortada duruyordu. Üstünde de kapağı kapalı bir tabut vardı. Ceviz rengine boyanmış tahtaların üzerinde, yalnız yarı yarıya gömülü parlak vidalar görülüyordu. Tabutun yanında sırtına beyaz gömlek giymiş, başına alacalı bir örtü örtmüş bir Arap hastabakıcı kadın vardı. O sırada kapıcı da peşimsıra içeriye girdi. Koşmuş olmalıydı herhalde. Biraz kekeleyerek Tabutu kapadık ama, vidaları çıkarayım da annenizi görün, dedi. Tabuta yaklaşıyordu ki, ben onu durdurdum. Görmek istemiyor musunuz. diye sordu. Hayır. dedim. Durdu, ben de bozuldum. Çünkü böyle bir şey söylemenin hiç doğru olmadığını anlıyordum. Az sonra yüzüme baktı Neden. diye sordu bana, ama sesinde sitemli bir hal yoktu, sırf sebebini öğrenmek istiyor gibiydi. Ben Bilmem, dedim. O zaman beyaz bıyığını burdu, yüzüme bakmadan Anlıyorum, dedi. Adamın açık mavi gözleri, biraz kırmızıca bir teni vardı. Bana bir iskemle verdi, kendisi de benim biraz gerimde oturdu. Hastabakıcı kadın ayağa kalkıp kapıya doğruldu. O sırada kapıcı Frengisi var, dedi. Ben anlıyamadığım için hastabakıcıya baktım, gözlerinin altında başını çepeçevre dolaşan bir sargı bulunduğunu gördüm. Burun hizasında sargı yassıydı. Yüzünde yalnız sargının beyazlığı görülüyordu. Kadın gidince, kapıcı Sizi yalnız bırakayım bari, dedi. Ne türlü bir hareket yaptım, pek bilmiyorum ama, gitmedi, yine arkamda ayakta durdu. Böyle ense kökümde durması beni sıkıyordu. Salonu güzel bir öğle sonu ışığı doldurmuştu. İki tane eşekarısı camekâna doğru uçup uçup vızıldıyordu. Yavaş yavaş uykumun geldiğini hissetmekteydim. Kapıcıya doğru dönmeden, ona Siz buraya geleli çok oldu mu. dedim. Sanki benim bu sorumu bekliyormuş gibi, hemen cevap verdi Beş yıl oluyor. Sonra da uzun uzun gevezelik etti. Birisi çıkıp da ona günün birinde Marengo İhtiyarlık Yurdu'nda kapıcı olacağını söylese çok şaşarmış. Altmışdört yaşındaymış. Parisliymiş. O sırada sözünü kestim Ya, buralı değilsiniz demek. dedim. Sonra da onun beni müdürün yanına götürmezden önce annemden bahsetmiş olduğunu hatırladım. Bana Annenizi hemen gömmek lâzım, demişti. Çünkü hele burada, ovada hava çok sıcaktır. İşte o zaman bana Paris'te kaldığını, orayı bir türlü unutamadığını söylemişti. Paris'te ölüler üç, bazen dört gün gömülmeden durur. Burada ise vakit yoktur, insan daha ölüm düşüncesine alışmadan cenaze arabasının peşine takılmak zorunda kalır. demişti. O zaman karısı ona Sus, Monsieur'ye söylenecek şeyler değil bunlar, diye çıkışmıştı. Bunun üzerine ihtiyar kızarıp bozarmış, özür dilemişti. Ben de söze karışarak Yok canım, yok canım demiştim. Adamın anlattıklarının doğru ve ilgi çekici olduğu fikrindeydim. Küçük morgta, ihtiyar bana yurda yoksul sıfatıyla girdiğini söylemişti. Eli ayağı tuttuğu için bu kapıcılık işine talip olmuştu. Ona Siz de aşağı yukarı buranın sakinlerinden biri sayılırsınız. dedim. Hayır, dedi. Yurt sakinlerinden söz ederken, onlar , ötekiler ve daha seyrek olarak ihtiyarlar deyişindeki edayı görerek şaşırmıştım. Halbuki bunların bazıları ondan yaşlı da değillerdi. Fakat tabiî aynı şey değildi bu. O kapıcıydı ve bir dereceye kadar ötekiler üzerinde bazı haklara sahipti. O sırada hastabakıcı kadın içeriye girdi. Birdenbire akşam olmuş, camekânın üzerinde gecenin karanlığı koyulaşıvermişti. Kapıcı düğmeyi çevirdi ve ışığın ani fışkırmasıyla gözlerim kamaştı. Kapıcı akşam yemeği için beni yemekhaneye çağırdı ama, karnım aç değildi. O zaman İsterseniz size bir fincan sütlü kahve getireyim dedi. Sütlü kahveyi çok sevdiğim için kabul ettim, kapıcı da biraz sonra bir tepsiyle geri geldi. Kahveyi içtim. O zaman canım sigara içmek istedi, ama çekindim, çünkü annemin başucunda böyle bir şey yapmak doğru olur mu, bilmiyordum. Sonra düşündüm Hiçbir önemi yoktu bunun. Kapıcıya da bir sigara ikram ettim, beraberce içtik. Bir ara bana Biliyor musunuz, dedi, annenizin arkadaşları da gelip onun cenazesini bekleyecekler. Adet böyledir. Gideyim de iskemle, kahve getireyim. O zaman kapıcıya Şu lambaların birini söndürsek, dedim. Işığın beyaz duvarlar üzerindeki parıltısı beni yoruyordu. İmkân yok, dedi. Tesisatı böyle yapmışlar Lambaların ya hepsi yanar, ya hepsi söner. Ondan sonra da artık aldırmadım ona. Dışarıya çıktı, geri geldi, iskemleleri sıraladı. Bunlardan birinin üzerinde bir kahve ibriğinin etrafına fincanlar yerleştirdi. Sonra annemin tabutunun öbür tarafına geçerek karşıma oturdu. Hastabakıcı dip tarafa oturmuş, arkasını dönmüştü. Ne yaptığını görmüyordum ama, kollarının hareketine bakılırsa yün örüyordu galiba. Havada bir tatlılık vardı, kahve içimi ısıtmıştı, açık kapıdan içeriye gecenin ve çiçeklerin kokusu giriyordu. Galiba biraz da uyukladım. Bir sürtünmeyle uyandım. Gözlerimi kapamış olduğum için salon bana daha göz kamaştırıcı bir beyazlıkta göründü. Önümde tek gölge yoktu ve her eşya, her köşe, bütün eğri ve yuvarlak çizgiler gözlerimi yoran bir sertlikle belirmekteydi. İşte o sırada da annemin arkadaşları içeriye girdiler. On kişi kadardılar ve bu göz kamaştırıcı ışığın içinde sessiz kayıp gidiyorlardı. İskemlelerin hiçbirini gıcırdatmadan hepsi oturdular. Onları çok iyi görüyordum. Yüzlerinin, elbiselerinin hiçbir noktası gözümden kaçmıyordu. Bununla birlikte, seslerini duymuyordum ve gerçekten varolduklarına güçlükle inanmaktaydım. Hemen bütün kadınlar önlük takmışlardı, bellerini sıkan uçkurlar karınlarının şişliğini daha da meydana çıkarıyordu. Yaşlı kadınların böylesine göbekli olduklarına o zamana kadar hiç dikkat etmemiştim. Erkeklerin hemen hepsi çok zayıftı, ellerinde baston vardı. Yüzlerinde beni şaşırtan şey şuydu Gözlerini görmüyordum da, bir yığın buruşuğun ortasında sadece fersiz bir ışık görüyordum. Oturdukları zaman içlerinden çoğu bana bakıp çekingen çekingen başlarını salladılar. Dudakları dişsiz ağızlarının içine kaçmıştı. Bana selâm mı veriyorlardı, yoksa bir tik miydi bu, pek bilemedim. Fakat galiba beni selâmlıyorlardı. O sırada, hepsinin karşımda, kapıcının etrafında oturup başlarını sallamakta olduklarını farkettim. Bir ara onların, beni yargılamaya geldikleri gibi gülünç bir duyguya da kapıldım. Biraz sonra kadınlardan biri ağlamaya başladı. İkinci sırada, arkadaşlarından birinin arkasında olduğu için onu iyice göremiyordum. Küçük küçük feryatlarla, düzenli bir şekilde ağlıyordu Hiç durmayacakmış gibi geliyordu bana. Ötekilerin onu işitmiyormuş gibi bir halleri vardı. Hepsi çökük, asık yüzlü ve sessizdiler. Tabuta, bastonlarına, ya da herhangi başka bir şeye bakıyorlar, ama hep ona bakıyorlardı. Kadın boyuna ağlıyordu. Onu tanımadığım için bu haline çok şaşmaktaydım. Artık ağlamasa, diye düşünüyordum ama, bunu kendisine söylemeye cesaret edemiyordum. Kapıcı, ona doğru eğilip bir şeyler söyledi, ama kadın başını salladı, bir iki söz kekeledi ve aynı düzenle ağlamaya devam etti. O zaman kapıcı benden tarafa geldi, yanıma oturdu. Epey zaman sonra da yüzüme bakmadan açıklayarak Annenizin çok yakın arkadaşıydı, dedi, burada benim tek dostum oydu, şimdi kimsem kalmadı artık, diyor. Uzun zaman böylece durduk. Kadının iççekişleri, hıçkırıkları gittikçe seyrekleşti. Sık sık burnunu çekiyordu, sonunda sustu. Artık uykum yoktu, ama yorgundum ve belim ağrıyordu. Şimdi de bütün bu insanların sessizliği ağır gelmeye başlamıştı bana. Yalnız arasıra acayip bir gürültü duyuyor, bunun ne olduğunu anlıyamıyordum. Sonunda işin içyüzünü anladım İhtiyarlardan birkaçı avurtlarını emiyorlar ve bu acayip şaklayışları bu yüzden çıkartıyorlardı. Öylesine düşüncelerine dalmışlardı ki, kendileri bunun farkında değillerdi. Hatta bana öyle geliyordu ki, ortalarında yatmakta olan bu ölü kendileri için hiçbir anlam ifade etmiyordu. Fakat şimdi bunun yanlış bir duygu olduğunu anlıyorum. Kapıcının ikram ettiği kahveden hepimiz içtik. Sonrasını bilmiyorum artık. Gece vakti. Yalnız bir ara gözlerimi açtığımı, ihtiyarların içlerinden bir teki dışında- oldukları yere yığılmış, uyuduklarını gördüğümü hatırlıyorum. Uyumayanı, bastonunu sımsıkı yakalamış, çenesini ellerinin üst kısmına dayamıştı. Sanki uyanmamı bekliyormuş gibi, gözlerini dikmiş, bana bakıyordu. Sonra yine uyumuşum. Fakat belim gittikçe daha fazla ağrımaya başladığı için uyandım. Camekânın üzerinde gün ağarmaya başlamıştı. Az sonra ihtiyarlardan birisi de uyandı, uzun uzun öksürdü. Damalı, kocaman bir mendilin içine tükürüyordu. Her balgam tâ içinden sökülüp geliyordu sanki. Ötekileri de uyandırdı. Kapıcı Hadi siz gidin artık, dedi. Kalktılar. Bu rahatsız gece oturması yüzünden benizleri kül gibi olmuştu. Çıkarken hepsi elimi sıktılar. Buna çok şaştım. Tek söz etmeden geçirdiğimiz bu gece, aramızdaki samimiyeti arttırmıştı sanki. Yorgundum. Kapıcı beni odasına götürdü, orada elimi yüzümü yıkadım. Bir sütlü kahve daha içtim, çok güzeldi. Dışarıya çıktığım zaman iyiden iyiye sabah olmuştu. Marengo'yu denizden ayıran tepelerin üzerinde, gökyüzü kızıllıklarla doluydu. Bu tepelerin üzerinden aşan rüzgâr, buraya bir tuz kokusu getiriyordu. O gün hava iyi olacaktı. Çoktanberidir kırlara gitmemiştim. Annem olmasaydı gezip dolaşmaktan anlıyordum. ne kadar hoşlanacağımı Fakat avluda, bir çınar ağacının altında bekledim. Serin toprağın kokusunu içime çekiyordum. Artık uykum yoktu. Bürodaki arkadaşları düşündüm. Bu saatte işe gitmek için yataklarından kalkmaktaydılar. Benim için en güç olanı, hep bu saatti. Bunları biraz daha düşündüm. Fakat binaların içinde çalmakta olan bir çanın sesi beni düşüncelerimden ayırdı. Pencerelerin ardında telaşlı birtakım hareketler oldu. Sonra her şey sakinleşti. Güneş gökyüzünde biraz daha yükselmiş, ayaklarımı ısıtmaya başlıyordu. Kapıcı avluyu aşıp geldi Sizi müdür istiyor, dedi. Müdürün odasına gittim. Bana birtakım kâğıtlar imzalattı. Siyah bir ceketle çizgili pantolon giymiş olduğunu gördüm. Telefon ahizesini eline aldı, bana Cenaze memurları demin geldiler, dedi. Onlara, gelin de tabutu kapayın, diyeceğim. Daha önce annenizin yüzünü son defa görmek ister misiniz. Ben Hayır, dedim. O zaman sesini alçaltarak telefonda Figeac, söyleyin onlara, gidebilirler, dedi. Sonra bana Cenazede ben de bulunacağım, dedi. Ben de ona teşekkür ettim. Masanın başına geçip oturdu. Kısa bacaklarını üstüste attı. Cenazede sizle ben, bir nöbetçi hastabakıcı bulunacağız, dedi. Prensip olarak yurt sakinleri cenaze törenlerinde bulunmazlar. Yalnız tabutun başında beklemelerine izin veriyorum. İnsaniyet meselesi bu alt tarafı, dedi. Ama bu kez annemin eski bir arkadaşına cenazede bulunmak için izin vermişti Thomas Perez adında birisiydi bu. Sözünün burasında müdür gülümsedi. Bana Anlıyorsunuz ya, biraz çocukça bir duygu bu, dedi, ama annenizle o, hiç birbirlerinden ayrılmazlardı. Yurtta herkes onlara takılıyor, Perez'e. Senin nişanlı diyorlardı. O, gülüyordu. Hoşlarına gidiyordu bu. İşin doğrusu şu ki, Mme Meursault'un ölümü ona çok dokundu. Ben de izin vermemezlik edemedim. Fakat hekimin tavsiyesi üzerine onun dün akşam cenazeyi beklemesine engel oldum. Epey bir zaman ses çıkarmadan durduk. Müdür ayağa kalktı ve odasının penceresinden baktı. Bir ara. Hah, dedi, Marengo papazı geldi. Erken davranmış. Sonra köyün içindeki kiliseye gitmek için en azından üç çeyrek saatlik yol yürümek gerektiğini söyledi. Aşağıya indik. Binanın önünde papazla ilâhileri, duaları okuyacak olan iki tane çocuk vardı. Çocuklardan biri elinde bir buhurdan tutuyordu. Papaz, ona doğru eğilmiş, gümüş zincirin uzunluğunu ayarlamakla meşguldü. Biz geldiğimiz zaman, papaz doğruldu. Oğlum diye hitap ederek bana bir iki söz söyledi. İçeriye girdi ben de peşisıra yürüdüm. Tabutun kapağının vidalanmış olduğunu, orada siyahlar giyinmiş dört kişinin bulunduğunu bir bakışta gördüm. Aynı zamanda da müdürün bana Araba yolda bekliyor, papaz da duaya başladı, dediğini duydum. O andan itibaren her şey çok çabuk olup bitiverdi. Adamlar ellerinde bir örtüyle tabuta doğru ilerlediler. Papaz, maiyeti, müdür ve ben dışarıya çıktık. Kapının önünde tanımadığım bir hanım vardı. Müdür, benim için M. Meursault, dedi. Bu hanımın adını duymadım, yalnız onun nöbetçi hastabakıcı olduğunu anladım. Kadın hiç gülümsemeden kemikli ve uzun yüzünü eğdi. Sonra cenazenin geçmesi için sıraya dizildik. Tabutu taşıyanların peşisıra yürüyerek yurttan çıktık. Araba kapının önündeydi. Cilâlı, ince uzun ve parlak biçimiyle bir kalem kutusunu andırıyordu. Arabanın yanında töreni idare edecek olan ufak tefek, gülünç kılıklı bir adamla yapmacık, iğreti tavırlı bir ihtiyar duruyordu. Bunun M. Perez olduğunu anladım. Başında yuvarlak tepeli, geniş kenarlı, yumuşak bir fötr şapka (tabut kapıdan çıkarken şapkasını çıkardı,) sırtında da pantolonunun paçaları ayakkabıların üzerine dökülmüş bir elbise vardı. Boynuna kocaman, beyaz yakalı gömleğine pek ufak gelen siyah bir fiyonk bağlamıştı. Kara noktalarla benekli burnun altındaki dudaklar titriyordu. Oldukça ince beyaz saçlarının arasından acaip şekilde sarkık ve basık kulakları çıkmıştı. Bu renksiz çehrede bu kan kırmızı kulakların bulunuşu, bende hayret uyandırdı. Cenaze törenini idare eden adam, bize yerlerimizi gösterdi. Papaz önde yürüyor, sonra araba geliyordu. Arabanın etrafında dört kişi vardı. Arkasında müdür, ben ve en geride nöbetçi hastabakıcı ile M. Perez duruyorduk. Gökyüzü şimdiden güneşli ışıl ışıldı. Güneşin ağırlığı toprağın üzerine çökmeye başlıyor ve sıcaklık hızla artıyordu. Bilmem neden, yola çıkmadan önce epey zaman bekledik. Koyu renk elbiselerimin içinde bunalmıştım. Şapkasını başına giymiş olan ufak tefek ihtiyar, bunu tekrar çıkardı. Biraz ondan tarafa dönmüş, kendisini seyrediyordum ki, müdür bana ondan bahsetti. Annemle M. Perez'in çoğu zaman yanlarında bir hastabakıcı ile birlikte akşamları köye kadar bir gezinti yaptıklarını söyledi. Etrafımdaki kırlara baktım. Göğe, yakın tepelere giden sıra servileri, bu kızıllı yeşilli toprağı, bu seyrek ve çizgileri belirli evleri seyrederken annemi anlıyordum. Bu dolaylarda akşam saati, hüzünlü bir sessizlik devresi gibi olmalıydı herhalde. Bugün ise güneşin bol ışıkları manzarayı ürpertip titreterek onu yabani ve yorucu bir hale sokuyordu. Yola koyulduk. Ancak o sırada, Perez'in hafifçe topalladığını fark ettim. Araba gittikçe hızlanıyor, ihtiyar geride kalmaya başlıyordu. Arabanın yanındaki adamlardan biri de geride kalmıştı ve şimdi benim hizamda yürüyordu. Güneşin gökte nasıl da çabuk yükseldiğine pek şaşıyordum. Kırların uzun zamandan beri böceklerin ötüşleri ve otların çıtırtıları ile çınladığını farkettim. Yüzümden terler akıyordu. Şapkam olmadığı için mendilimle yelpazeleniyordum. O sırada, cenaze memuru bana bir şey söyledi, ama işitmedim. Aynı zamanda sağ eliyle kasketinin kenarını kaldırarak sol eliyle kafasındaki terleri siliyordu. Ona ne dediğini sordum. Eliyle göğü göstererek Çarpıyor mübarek, diye tekrarladı. Evet, dedim. İhtiyar mıydı. Annemin yaşını iyice bilmediğim için Eh, oldukça, dedim. Sonra adam sustu. Ben dönünce ihtiyar Perez'in elli metre kadar gerimizde olduğunu gördüm. Elindeki fötr şapkayı sallıyarak acele acele yürüyordu. Müdüre de baktım. Hiçbir gereksiz hareket yapmaksızın, büyük bir vekarla ilerlemekteydi. Alnında birkaç damla ter belirmişti, ama bunları kurulamıyordu. Alay biraz daha hızlı yürüyor gibime geliyordu. Etrafımda güneşle dolup taşan hep o aynı aydınlık kırlar vardı. Gökyüzünün parıltısı dayanılır gibi değildi. Bir ara yolun yeni tamir görmüş bir parçasından geçtik. Güneş asfaltı eritmişti. İnsanın ayakları katrana gömülüyor onun parlak yüzünde izler bırakıyordu. Arabanın üzerinde, arabacının parlak meşinden şapkası da bu siyah çamurdan yoğurulmuş gibi görünmekteydi. Mavili beyazlı gökle bu renklerin biteviyeliği -yarık asfaltın yapışkan karanlığı, elbiselerin donuk karanlığı, arabanın cilâlı karanlığı - arasında biraz sersemlemiş gibiydim. Bütün bunlar, yani güneş, arabanın meşin ve gübre kokusu, cilâların ve buhurdanın kokusu, uykusuz bir gecenin yorgunluğu bakışlarımı da, düşüncelerimi de bulanıklaştırıyordu. Bir kez daha dönüp baktım Perez çok uzaklarda, bir sıcaklık bulutu içinde kaybolmuş gibime geldi, sonra da artık onu göremedim. Bakınarak onu araştırdım ve yoldan ayrılıp tarlaya sapmış olduğunu gördüm. Önümde de yolun sapmakta olduğunu farkettim. Bu dolayları bilmekte olan Perez'in, bize yetişmek için kestirmeden gittiğini anladım. Dönemeçte bize yetişti. Sonra onu tekrar kaybettik. Tekrar tarlalara saptı ve bunu birkaç defa böyle tekrarladı. Bense şakaklarımın zonkladığını hissetmekteydim. Sonra her şey o kadar çabukluk, güven ve doğallık içinde olup bitti ki, şimdi hiçbir şey hatırlamıyorum. Ha, yalnız bir şey var Köye girerken nöbetçi hastabakıcı benimle konuştu. Yüzüne yaraşmıyan acaip, ahenkli ve titrek bir sesi vardı. Dedi ki İnsan yavaş yürüse, güneş çarpma tehlikesi var. Hızlı yürüse kan ter içinde kalır, kilisede de soğuk alır. Haklıydı. Başka çıkar yol yoktu. O günden hatırımda birkaç şey daha kaldı Örneğin, Perez'in sonuncu kez olarak köyün yakınında yanımıza geldiği zamanki çehresi. Yanaklarında sinirden ve kederden ileri gelen iri iri yaş taneleri vardı. Fakat buruşuklar yüzünden bu yaşlar akmıyordu. Yayılıp birleşerek bu harap yüzde sudan bir cilâ meydana getiriyorlardı. Sonra kilise ve kaldırımlarda sıralanmış köylüler, mezarlığın kabirleri üzerindeki kırmızı sardunyalar, Perez'in bayılması (Parçaları kopup dağılmış bir kukla gibiydi sanki), annemin tabutu üzerine dökülen kızıl kan renkli toprak, ona karışan köklülerin beyaz rengi, yine kalabalık, sesler, köy, bir kahvenin önündeki bekleyiş, motorun bitmek bilmeyen homurtusu ve benim otobüsün Cezayir'in ışıkları içine girdiği, yatıp on iki saat uyuyacağımı düşündüğüm zaman duyduğum sevinç... II Patrondan iki gün izin istediğim zaman bana neden surat ettiğini uyanırken anladım Bugün cumartesi. Ben bunu hemen hemen unutmuştum, ama bu düşünce yataktan kalkarken hatırıma geldi. Patron pazar günüyle birlikte benim dört gün tatil yapacağımı düşünmüş olmalıydı ve bu da onun hoşuna gidemezdi tabiî. Fakat bir bakıma annemi bugün değil de dün gömdülerse bunda benim suçum yoktu. Sonra diğer yandan, cumartesi günüyle pazar günü nasıl olsa tatil yapacaktım. Fakat bütün bunlar patronu yine de haklı bulmama engel olmuyordu. Bir gün önceden yorgun olduğum için yataktan güçlükle kalktım. Traş olurken Acaba ne yapsam. diye düşündüm ve gidip denize girmeye karar verdim. Tramvaya binip limandaki plaja gittim. Soyunup suya daldım. Bir sürü gençler de vardı orada. Suda Marie Cardona'ya rastladım. Bu kız eskiden bizim büroda sekreterdi ve onu canım çekmişti. Galiba o da beni arzulamıştı. Ama kısa zaman sonra bürodan ayrılmış, bizim de görüşmeye vaktimiz olmamıştı. Bir şamandıranın üzerine çıkabilsin diye kıza yardım ettim ve bu hareketi yaparken memelerine dokundum. O, şamandıranın üzerine yüzükoyun yattığı sırada, ben hâlâ sudaydım. Benden yana döndü. Saçları gözlerinin üstüne dökülmüştü ve gülüyordu. Ben de şamandıranın üstüne, onun yanına tırmandım. Keyfim yerindeydi. Şakalaşır gibi yaparak başımı arkaya devirip onun karnının üzerine koydum. O, ses çıkarmadı, ben de öylece kaldım. Bütün gökyüzü mavili ve yıldızlıydı, gözlerimin içine dolmuştu sanki. Ensemin altında Marie'nin karnının ağır ağır inip kalktığını hissediyordum. Yarı uyku halinde uzun zaman şamandıranın üstünde kaldık. Güneş şiddetlenince, o suya daldı, ben de arkasından atladım. Onu yakaladım, elimi beline doladım, birlikte yüzdük. Boyuna gülüyordu. İskelede kurulandığımız sırada, bana Ben senden daha esmerim. dedi. Bu akşam sinemaya gider misin. dedim. Yine güldü. Fernandel'in bir filmini görmek istediğini söyledi. Giyindiğimiz zaman siyah kravat takmış olduğumu görünce pek şaştı Yasın mı var. diye sordu. Annem öldü de, dedim ofla. Ne zaman öldüğünü sordu. Dün, diye cevap verdim. Hafifçe irkildi ama, bir şey söylemedi. Ona Kabahat benim değil, diyecek oldum ama, bu sözü daha önce patrona da söylediğimi düşünerek, vazgeçtim. Zaten hiçbir anlamı yoktu bunun. İnsan ne de olsa daima biraz kabahatlidir. Akşam Marie her şeyi unutmuştu. Filmin bazı yerleri tuhaftı ama, bazı yerleri de pek saçmaydı. Marie bacağını benim bacağıma dayamıştı. Memelerini okşuyordum. Filmin sonuna doğru onu öptüm ama, bu işi pek de beceremedim. Sinemadan çıkınca evime geldi. Uyandığım zaman Marie gitmişti. Teyzesine gideceğini söylemişti bana. O günün pazar olduğunu düşündüm, canımı sıktı bu Pazar gününü sevmem çünkü. Bunun üzerine yatağımda döndüm, yastıkta Marie'nin saçlarından kalan tuz kokusunu aradım ve saat on'a kadar uyudum. Sonra da hep yattığım yerde, öğleye kadar sigara içtim. Her zamanki gibi Celeste'nin lokantasında yemek yemek istemiyordum, çünkü herkes bana muhakkak bir şeyler soracaktı. Bense, bunu sevmem. Yumurta pişirip sahanın içinde ekmeksiz olarak yedim, çünkü evde ekmek kalmamıştı, aşağıya inip ekmek almaya üşendim. Yemekten sonra bir parça canım sıkıldı, evin içinde dolaştım. Annem buradayken ev rahattı. Şimdi bana pek büyük geliyor. Yemek odasındaki masayı bu yüzden kendi odama taşımak zorunda kaldım. Şimdi yalnız bu odada biraz çökük hasır iskemleler, aynası sararmış dolap, tuvalet masası ve pirinç karyola arasında yaşam sürüyorum. Geri yanı yüzüstü kaldı. Biraz sonra lâf olsun diye eski bir gazeteyi alıp okudum. Gazeteden Kruschen markalı müshil tuzlarının bir ilânını kesip eski bir deftere yapıştırdım. Gazetelerde gördüğüm hoşuma giden şeyleri hep bu deftere yapıştırırım. Sonra ellerimi yıkadım ve nihayet balkona çıktım. Odam mahallenin ana caddesine bakar. Öğlesonu hoştu. Bununla birlikte gelip geçenler pek azdı ve acele ediyorlardı. Önce, gezmeye giden aileler Denizci elbisesi giymiş, pantolonları dizlerinin altına düşen iki oğlan çocuk, yeni elbiselerinin içinde beceriksizleşmiş bir haldeydiler. Pembe kocaman fiyonklu, rugan ayakkabılı bir de küçük kız vardı. Onların arkasından, kahverengi ipekli giysi giymiş iriyarı anneleriyle ufak tefek, oldukça zayıf babaları geliyordu. Bu adamla göz âşinalığım vardı. Başında kanotye bir hasır şapka, boynunda papyon bir kravat, elinde bir baston vardı. Karısıyla birlikte görünce mahallede kendisi için neden, kibar adamdır dendiğini anladım. Biraz sonra da mahallenin delikanlıları geçtiler. Saçlarını briyantinlemişler, kırmızı kravat takmışlar, sımsıkı ceketler giymişlerdi. Ceplerinde işlemeli birer mendil, ayaklarında uçları dörtköşe ayakkabılar vardı. Şehrin merkezindeki sinemalara gidiyor olmalılar, diye düşündüm. Onun için bu kadar erken yola çıkıyorlar ve yüksek sesle gülerek tramvaya yetişmek için acele ediyorlardı. Onların peşisıra sokak hemen hemen tenhalaştı. Her tarafta sinemalar, tiyatrolar başlamıştı galiba. Sokakta yalnız satıcılarla kediler vardı. Sokağın iki yanındaki boşluk üzerinde, gökyüzü açıktı ama, parıltısızdı. Karşı kaldırımdaki tütüncü bir iskemle çıkarıp bunu kapısının önüne yerleştirdi. Üzerine ata biner gibi oturup iki koluyla iskemlenin arkalığına dayandı. Biraz önce tıklım tıklım dolu olan tramvaylar şimdi hemen hemen boştu. Tütüncünün bitişiğindeki Pierrot'nun küçük kahvesinde garson, boş salonda yerdeki tahta talaşlarını süpürüyordu. Ben de iskemlemi çevirip tütüncününki gibi koydum Böyle daha rahat olduğunu anlamıştım çünkü. İki sigara içtim, bir parça çikolata almak için içeriye girdim ve gelip bunu pencerenin önünde yedim. Biraz sonra gökyüzü karardı, bir yaz yağmuru yağacak sandım. Bununla birlikte hava, yavaş yavaş yine açıldı. Fakat bulutların geçişi, sokağın üzerinde nerdeyse yağmur yağacak gibi bir hava bırakmıştı. Bu yüzden sokak daha da karanlıklaşmıştı. Uzun zaman pencerenin önünde durup gökyüzünü seyrettim. Saat beşte tramvaylar paldır-küldür geldiler. Şehrin dışındaki staddan salkım salkım seyirciler getiriyorlardı. Sonraki tramvaylar da oyuncuları getirdiler, bunları küçük valizlerinden tanıdım. Avazları çıktığı kadar bağırıp şarkı söyleyerek kulüplerinin ölmeyeceğini ilân ediyorlardı. İçlerinden birkaçı bana işaret etti. Hatta birisi Alaşağı ettik onları, diye bağırdı. Başımı sallayarak Evet, dedim. Ondan sonra da otobüsler birbiri peşisıra sökün ettiler. Havanın rengi bir parça daha değişti. Damların üstünde gökyüzü kırmızımtrak bir renk aldı ve akşam bastırmaya başlarken sokaklar da kalabalıklaştı. Gezmeye gitmiş olanlar yavaş yavaş dönüyordu. Kalabalığın arasında sabahki kibar bayı da tanıdım. Çocuklar ağlıyor, ya da ellerinden tutturup kendilerini sürükletiyorlardı. Hemen aynı anda mahallenin sinemaları sokağa bir seyirci kalabalığı boşaltıverdi. Bunlar arasında delikanlılar her zamankinden daha kesin tavırlar takınıyorlardı. Bundan bir macera filmi seyrettiklerini anladım. Şehirdeki sinemalardan dönmekte olanlar da biraz sonra çıkageldiler. Bunlar daha ciddi durgun görünüyorlardı. Hâlâ gülmekteydiler ama zaman zaman yorgun ve düşünceli tavırlar takınıyorlardı. Gençler sokakta kaldılar, karşı kaldırımda gidip gelmeye başladılar. Mahallenin kızları da, başları açık, kolkola girmişlerdi. Delikanlılar bunlarla karşılaşacak şekilde davranıyorlardı. Şakalar yapıyorlardı. Kızlar da başlarını çevirerek gülüyorlardı. Kızların içinden tanıdığım birkaç tanesi bana işaret etti. O sırada sokak lambaları birdenbire yanarak gökyüzünde yükselmekte olan ilk yıldızları sönükleştirdiler. Kalabalık ve aydınlık kaldırımlara böyle baka baka gözlerimin yorulduğunu hissettim. Lambalar kaldırımları parlatıyor, tramvaylar da ışıklarını düzenli aralıklarla parlak saçlar, bir gülümseyiş ya da gümüş bir bilezik üzerinde dolaştırıyorlardı. Biraz sonra, seyrekleşen tramvaylar ve ağaçlarla lambaların üzerinde kararmaya başlayan geceyle birlikte mahalle de belli belirsiz bir şekilde boşaldı. O sırada bir kedi, yeniden tenhalaşan sokağın bir kenarından öbür kenarına ağır ağır geçti. O zaman akşam yemeği yemek gerektiğini düşündüm. İskemlenin arkalığına uzun zaman dayanarak durduğum için biraz boynum ağrıyordu. Aşağıya inip ekmek ve kıyma aldım, yemeğimi pişirip ayakta yedim. Pencerenin önünde bir sigara içmek istedim ama, hava serinlemişti, biraz üşüdüm. Pencereleri kapadım ve geri dönerken aynanın içinde, üzerinde ispirto lambası, onun yanında da ekmek parçalarıyla, masanın bir ucunu gördüm. Kendi kendime Neyse, bu pazar da geçti, annem gömüldü, işe yeniden başlayacağım, alt tarafı değişen hiçbir şey yok, diye düşündüm. III Bugün büroda çok çalıştım. Patron bana karşı nazik davrandı. Çok yorgun olup olmadığımı sordu, sonra annemin yaşını öğrenmek istedi. Yanlış bir şey söylemiş olmamak için Altmışında vardı, dedim. Bilmiyorum neden, patron bu işin artık bitmiş olduğunu düşünerek ferahlamış bir tavır takındı. Masamın üzerinde bir yığın konşimento vardı ve bunların hepsini temizlemem gerekti. Öğle yemeğine gitmek için bürodan ayrılmadan önce ellerimi yıkadım. Öğle üzeri bu ânı pek severim. Akşamları ise daha az keyif duyarım. Çünkü lavaboda kullanılan döner havlu artık iyice ıslanmış olur Bütün gün onu herkes kullanmıştır da ondan. Bir gün bunu patrona da söyledim. Vah vah, dedi, ama pek de önemi yok bunun. Biraz sonra, Yükleme Servisinde çalışan Emmanuel'le beraber biraz geç, yani saat yarımda çıktım. Büromuz denize bakar güneşten cayır