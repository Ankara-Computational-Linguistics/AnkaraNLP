Gur Vilayeti'ne bağlı olan 10 ilçeden birisidir. Yönetim merkezi Dahan-e Falezak şehri olan ilçenin 2009 yılı nüfusu 50.900'dür. İlçede bir vadide yer alan minare önemli tarihi eserlerden sayılır. Tayvara ilÃ§esi Tayvara ilçesi, Afganistan'ın Gur Vilayeti'ne bağlı olan 10 ilçeden birisidir. Yönetim merkezi aynı isimli Tayvara şehri olan ilçenin 2009 yılı nüfusu 77,800'dür. Dublin Super Cup Dublin Super Cup, iki günlük futbol hazırlık turnuvasıdır. İlk turnuva 30-31 Temmuz 2011 tarihlerinde Celtic, Internazionale, Manchester City ve League of Ireland karmasının katılımıyla gerçekleşmiştir. Tulak ilçesi Tulak ilçesi "(Peştuca:" تولک), Afganistan'ın Gur Vilayeti'ne bağlı olan 10 ilçeden birisidir. Yönetim merkezi Hoca şehri olan ilçenin 2009 yılı nüfusu 43,800'dir. YaÅŸayan fosil Yaşayan fosil, kladistikte (canlıların sınıflandırılmasında) tür olarak benzer görünen ya da sadece fosillerde görünen ve geriye başka da yaşayan akrabalar bırakamamış canlı organizmalara tanımlamak için kullanılan gayri resmi bir tanımdır. Bu türler büyük kitlesel yok oluşlardan kurtulmuş ve canlılar sınıflandırmasında genel olarak diğer türlerden daha düşük taksonomik çeşitliliğe sahip olan canlılardır. Olası bir genetik tıkanmadan sonra birçok yeni türler oluşturabilmiş ve başarılı şekilde yayılım göstermiş olan canlı türleri "yaşayan fosil" olarak tanımlanamayacak derecede başarılı oldukları kabul edilir. Bunun yanında "yaşayan fosil" olarak tanımlanan türlerin yapı planları çoğu zaman milyonlarca yıl içinde ancak çok az değişirek günümüze kadar gelmiş oldukları kabul edilir. Gayri resmi bir tanım olan yaşayan fosil teriminin yanıltıcı tarafı , bu canlıların milyonlarca yıl önce fosilleşmiş olan ön atalarından bugüne kadar hiçbir şekilde evrim geçirmemiş olduklarının ve günümüzde yaşayan örneklerinin fosil bulgulardaki örneklerle tamamen uyuştuğunun sanılmasıdır. Yaşayan fosiller de zorunlu olarak evrimsel değişiklikler geçirmişlerdir. Buna örnek olarak, bulunan Coelacanth balık fosilleri bir zamanlar kıyılarda ve sığ denizlerde yaşayan bir canlı türü iken, günümüzde bu balık sadece derin denizlerde yaşayan ve bu ortama uyum sağlamış bir canlı türüdür. Bunun yanında evrim, pratik olarak sürekli hücresel ve moleküler biyolojik seviyede de baş gösterdiği için fosillerde her zaman bu incelenemez. Bu nedenle "yaşayan fosil" tanımı daha ziyade canlıların morfolojik yapı planları ile ilişkilidir. Gayri resmi bir tanımlama ile "yaşayan fosil" olarak adlandırılan bazı türlere örnekler: Bu terim, Charles Darwin tarafından türetilmiş ve Türlerin Kökeni adlı kitabında Ornithorhynchus’dan(Ornitorenk) ve Lepidosiren’den(Güney Amerika Akciğerlibalığı) bahsedildiğinde ortaya atılmıştır. Fenerbahçe (futbol takımı) 2011-12 sezonu Fenerbahçe (futbol takımı) 2011-12 sezonu, Fenerbahçe'nin kuruluşundan itibaren 105. ve ulusal ligdeki 54. sezonudur. 2010-11 sezonunu şampiyon tamamlamasına rağmen şike soruşturması sebebiyle Şampiyonlar Ligi'nden men edilmiştir. Süper Lig sezonunu 2. bitirerek Süper final oynamış ancak finalde de sonuç değişmemiştir. Ayrıca 16 Mayıs 2012 tarihinde Bursaspor'u finalde 4-0 yenerek 29 yıllık Türkiye Kupası hasretine son vermiştir. 20 Mayıs 2011 günü Şükrü Saracoğlu Stadyumu'nda 2011-12 sezonu için geçerli olacak kombine kart satışları başladı. 25 Mayıs 2011 günü Kardemir Karabükspor'da forma giyen Emmanuel Emenike ile 4 yıllık anlaşma sağlandığı resmen duyuruldu. 10 Temmuz 2011 günü Kulüp Başkanı Aziz Yıldırım, Türk futbolunu sarsan şike soruşturması kapsamında tutuklanmıştır. 15 Temmuz 2011 günü "Brüksel Turnuvası" adı kapsamında oynanan karşılaşmada Twente'ye 4-3 mağlup olmuştur. 24 Ağustos 2011 tarihinde TFF, UEFA'nın aldığı karar ile Fenerbahçe'nin Şampiyonlar Ligi'nden men edilmesine karar vermiştir. 2011-2012 sezonu Fenerbahçe formaları Adidas tarafından üretilmiştir. 2011-2012 sezonunda kulübün formaları defile ile değil, kulübün resmî sitesinden fotoğraflar ile tanıtılmıştır. İç saha forması Efsane Çubuklu Forma, dış saha forması Tek Yıldız Forma, üçüncü forma Altın Zırh Forma, dördüncü forma ise Sarı Kanarya Forma olarak adlandırılmıştır. "26 Ocak 2012 tarihli güncel profesyonel futbol takımı kadrosudur." 2011-12 Süper Lig sezonunda lig bittikten sonra 4 takımın oynadığı ve grup birincisinin şampiyon olduğu, play-off grubu sistemi getirilmiştir. Gruplar başlarken normal sezonda topladıkları puanın yarısı ile başlar. Sadece bu sezona mahsus olan bu sistem diğer sezonlarda yoktur. Total War: Shogun 2 Total War: Shogun 2, "Total War" serisinin diğer oyunlarına göre çok daha gelişmiş özelliklere sahip tek veya çok oyunculu, bir sıra tabanlı strateji oyunudur. Oyun, 15 Mart 2011 tarihinde yayınlanmış olup, 16. yy Japonya'sında (Ōnin Savaşı sonrası) geçmektedir. Oyunun amacı; bir klanının "Daimyo"su olarak başlanılıp, ülkedeki Shogunluğu ele geçirip, tüm ülkenin yöneticisi olmaktır. Oyunda 12 tane oynanılabilen klan vardır. Bunlardan üçü, eklenti paketi alındıktan sonra oynanabilmektedir. Daha gerçekçi efekte sahip savaşlar Shogun 2'den 400 yıl öncesini konu almaktadır. Taira, Minamoto ve Fujiwara adlı ailelere bağlı 6 tane klanın Genpei Savaşı'nı gerçekleştirmelerini; ve ilk Şogunluk olan Kamakura Şogunluğu'nun kuruluşunu anlatmaktadır. Oyunun geçtiği tarihe bağlı olarak, oyunda yeni askerî birlikler, donanma birlikleri ve ajanlar (keşiş, metsuke vs.) eklenmiştir. Boshin Savaşı'na ve Meiji Restorasyonu'na zemin hazırlayan ortamdaki Japonya'yı anlatmaktadır. 23 Mart 2012'de yayınlandı. Bu eklenti paketinin yüklenmesi için, Shogun 2 oyununa sahip olmak "gerekmemektedir". Diğer Total War oyunlarına göre, daha geç bir zaman diliminde gerçekleşmektedir. Bu eklenti paketinde, klanlar ikiye bölünmüştür: Şogun Yanlıları ve İmparatorluk Yanlıları. Ayrıca, Shogun 2 ve Shogun 2: Rise of the Samurai'da bulunmayan Ezo Adası oyuna dahil edildi. Ayrıca bu oyunda, daha önce hiçbir Total War oyununda bulunmayan demir yolu, sahil mevzileri ve Gatling silahı vardır Nigeria Premier League Nigeria Premier League, 1972'den beri düzenlenmekte olan Nijerya'nın en üst düzey ulusal futbol ligi. Nijerya Futbol Federasyonu'nca düzenlenen ligi en çok şampiyon tamamlayan takımlar Enugu Rangers ve Enyimba'dır. Lig, 1972 yılında altı takımın katılımıyla birlikte kurulmuştur. 12 Mayıs 1990 tarihinde Profesyonel Lig Kurulu adında bir kurul oluşturulmuş ve ligi profesyonelleştirmek adına bir takım yenilikler yapılmıştır. Bu yenilikler kulüplerin profesyonelleşmesi, kulüplerin düzenli bir şekilde seçilen yönetim kurulu tarafından yönetilmesi, programlı mali yapılanma ve altyapı takımlarının oluşturulması gibi konuları içermiştir. Ayrıca Premier Lig ve Ulusal Lig takımları bu hedefleri tamamlayabilmeleri için tüm vergilerden beş yıllığına muaf tutulmuşlardır. Ligde 1999 ve 2007 yılları arasında "Süper Dörtlü" adında bir sistem uygulanmıştır. Bu sistemde ligi ilk dört içerisinde tamamlayan kulüpler birbiriyle eşleşmekte ve şampiyon bu yöntem ile belli olmaktaydı. 2007 yılından sonra bu sistem terkedilmiş ve standart lig uygulaması benimsenmiştir. Premier Lig, Nijerya Profesyonel Lig Kurulu tarafından yönetilmektedir. Timofey Mozgov Timofey Pavloviç Mozgov (; d. 16 Temmuz 1986, Sankt-Peterburg), Rus basketbolcu. VTB Birleşik Ligi ve EuroLeague takımlarından Himki formasını giymektedir. Gergedan (anlam ayrımı) Gergedan, gergedangiller (Rhinocerotidae) familyasından bir hayvandır. Şu anlamlara da gelebilir: Arama-kurtarma Arama-kurtarma, herhangi bir doğal ya da insan kaynaklı acil durum veya afet esnasında, acil yardıma ihtiyacı olan kimselerin yerini tespit etme, gerekirse ilk yardım uygulama ve daha kapsamlı yardım alabilecekleri güvenli bir yere nakletme faaliyetleri. Kısaltma olarak İngilizce ""search and rescue"" sözcüklerinden oluşturulan SAR kullanılır. Bazı arama-kurtarma ekipleri, kurtarma sonrası bakım ve barınma olanaklarının sağlanmasında da kazazedelere yardımcı olurlar. Arama-kurtarma faaliyetleri esnasında insanların ve özel eğitimli hayvanların yanı sıra, basit araç-gereçlerden özel donanımlı hava, kara ve deniz taşıtlarına kadar çok çeşitli ekipmanlardan istifade edilir. Arama-kurtarma ekipleri facianın türüne göre daha çabuk ve etkili hizmet sunabilmek için çeşitli alt sınıflara ayrılmıştır. Bunların arasında; dağ, deniz, deprem, sel ve çatışma bölgesi arama-kurtarma ekipleri sayılabilir. Mansiler Mansiler (eski adı Vogul)Rusça: Манси), Rusya'nın Batı Sibirya, Hantı-Mansi Özerk Okrugunda yaşayan Ural dilleri ailesine mensup, bir dil olan Mansice dilini konuşan soyu ve dilleri tükenmekte olan yerli bir halk. Sergey Monya Sergey Aleksandroviç Monya (; d. 15 Nisan 1983, Saratov), BK Himki'de forma giyen Rus basketbolcu. 2004 NBA Draftı'nda Portland Trail Blazers tarafından ilk tur yirmi üçüncü sırada seçilmiştir. Sergey BazareviÃ§ Sergey Valeryanoviç Bazareviç (; d. 16 Mart 1965, Moskova), Rus eski basketbolcu. NBA'de Atlanta Hawks ile 1994-95 sezonunda 10 maça çıkmıştır. Aynı zamanda Yunan vatandaşıdır. Halil Sezai Halil Sezai Paracıkoğlu ya da bilinen adıyla Halil Sezai (16 Ağustos 1979, Eskişehir), Türk oyuncu, şarkıcı. Babasının ailesi Bulgaristan’ın Pazarcık ilinin Paracık köyünden olup soyadını buradan almaktadır. Eskişehir Atatürk Lisesi'nden ve 2003 yılında Hacettepe Üniversitesi Ankara Devlet Konservatuvarı Tiyatro Bölümü'nden mezun oldu. 2012 yılında Kral TV Müzik Ödüllerinde "En İyi Çıkış Yapan Sanatçı" ödülünü almıştır. 2011 yılında vizyona giren İncir Reçeli filmi ile beyaz perdede yer alan Sezai, serinin devam filmi olan 2014 yapımı İncir Reçeli 2'de de başrolde oynamıştır. 2014 tarihli "Çilek" filminin ise yapımcılığını üstlendi. Yapışık Kardeşler filminde İmam rolünü oynadı. Halil Sezai'nin Cenk ve Duygu adında iki kardeşi daha vardır. Ağabeyi Cenk Paracıkoğlu'da bir dönem mankenlik ve müzisyenlik yapmıştır. Kardeşi Duygu Paracıkoğlu ise oyuncudur. Halil Sezai ayrıca, Badem grubunun Kalpsiz ve Bulutsuzluk Özlemi'nin Rüzgâr kliplerinde rol almıştır. Paul Aidoo Paul Aidoo (d. 11 Kas覺m 1991, Sekondi, Gana) Berekum Chelsea tak覺m覺nda orta saha olarak forma giyen Ganal覺 futbolcudur. Futbola Gana'daki amatör ekiplerinin altyapısında başlayan Paul Aidoo, daha sonra Gana 1. Lig ekiplerinden Berekum Chelsea'de oynamaya başladı. 2011-12 sezonunun yaz transfer döneminde "Berekum Chelsea"'den takım arkadaşı Obed Ampong ve vatandaşı Benjamin Boateng'le beraber 1. Lig ekiplerinden İstanbul Güngörenspor'a transfer oldu. İstanbul Güngörenspor için ilk resmî karşılaşmasına 10 Eylül 2011 tarihinde Akhisar Belediyespor'a karşı oynanan 1. Lig karşılaşmasında çıktı. Benjamin Boateng Benjamin Boateng (3 Haziran 1991, Akra, Gana), Ganalı futbolcudur. 1. Lig ekiplerinden İstanbul Güngörenspor'da oynamaktadır. Futbola Gana'daki amatör ekiplerinin altyapısında başlayan Benjamin Boateng, daha sonra Gana 1. Lig ekiplerinden Real Tamale United'de oynamaya başladı. 2011-12 sezonunun yaz transfer döneminde vatandaşları Obed Ampong ile Paul Aidoo'le beraber 1. Lig ekiplerinden İstanbul Güngörenspor'a transfer oldu. İstanbul Güngörenspor için ilk resmî karşılaşmasına 10 Eylül 2011 tarihinde Akhisar Belediyespor'a karşı oynanan 1. Lig karşılaşmasında çıktı. Obed Ampong Obed Owusu Ampong (d. 1 Ocak 1989, Akra) Ganalı futbolcudur. 1. Lig ekiplerinden İstanbul Güngörenspor'da oynamaktadır. Futbola Gana'daki amatör ekiplerinin altyapısında başlayan Owusu Abeye, daha sonra Gana 1. Lig ekiplerinden Berekum Chelsea'de oynamaya başladı. 2011-12 sezonunun yaz transfer döneminde "Berekum Chelsea"'den takım arkadaşı Paul Aidoo ve vatandaşı Benjamin Boateng'le beraber 1. Lig ekiplerinden İstanbul Güngörenspor'a transfer oldu. İstanbul Güngörenspor için ilk resmî karşılaşmasına 10 Eylül 2011 tarihinde Akhisar Belediyespor'a karşı oynanan 1. Lig karşılaşmasında çıktı. Dehşet Dehşet, kişinin tehlikeli bir durumla karşı karşıya kaldığında veya korkunç bir şey gördüğünde hissettiği duygudur. Dehşete kapıldıktan sonra kişide kısa süreli çarpıntı, yüz kızarması, titreme ve terleme gibi bazı anksiyete belirtileri ortaya çıkabilir. Sürekli dehşete maruz kalınması durumunda ise kişide fobi gelişebilir. Daha uç noktalarda anksiyete bozukluğu görülebilir ki bu durumda kişinin bir psikiyatristten yardım alması gerekebilir. Ã‡etmililer Çetmililer Çepni boyu, Oğuz Kağan Destanı'na göre Oğuzların 24 boyundan biri ve Kaşgarlı Mahmud'a göre yirmi iki Oğuz bölüğünden Divân-ı Lügati't-Türk'te; ""Yirmibirincisi: "جآپنِ Çepni"lilerin soyundan gelmektedir. Çorum ilinin Kargı ilçesinde Gölet Çetmi köyünde yaşamaktadırlar. İstanbul'a göç edenler ise Emirgan, Reşitpaşa mahallerinde yoğun bir şekilde, kültürlerine bağlı olarak yaşamaktadırlar. Çetmililerin yaşadığı yer olan Göletçetmi'nin sayfası: http://tr.wikipedia.org/wiki/G%C3%B6let%C3%A7etmi,_Karg%C4%B1 Bifido bakterisi Bifido bakterisi ("Bifidobacterium"), bağırsak florasının bir parçası olarak bağırsakta yaşayan, sindirime yardımcı bakteri cinsi. Bifidus florası patojen hücrelerin bastırılarak bağırsak duvarından geçmesine engel olur. Bağırsak transit sürelerini ayarlayıp, dışkılama frekansını düzenler, dolayısı ile mineral emilimine katkısı vardır. I Cried for You "I Cried for You", Gürcistan doğumlu şarkıcı Katie Melua'nın ikinci albümü "Piece by Piece"den bir şarkıdır. "I Cried For You" (Sizin İçin Ağladım), İsa ve Mecdelli Meryem hakkındadır. Gypsy 83 Gypsy 83, Todd Stephens tarafından yazılıp yönetilen 2001 yapımı bir drama filmidir. Film, New York'ta düzenlenen bir festivale gitmekte olan Gypsy ve Clive adında iki genç Goth'un hikâyesini anlatmaktadır. Catch "Catch" The Cure'un "Kiss Me, Kiss Me, Kiss Me" albümünden olan bir 1987 teklisidir. Tekli ABD pazarına sürülmemiştir. Birleşik Krallık listelerinde 27. sıraya yerleşmiştir. I. Harihara I. Harihara ya da Hakka ಹಕ್ಕ veya "I. Vira Harihara", 1336-1356 yılları arası hükümdarlık yapmış olup Vijayanagar İmparatorluğu'nun kurucusudur. Kuruba kabilesinden Sangama Hanedanı'nın kurucusu Bhavana Sangama'nın en büyük oğlu olarak günümüz Karnataka'sının batı sahillerinde dünyaya geldi. Kayıtlardaki bilgilere göre 1339 yılında Karnataka'nın kuzey bölgelerini Gutti'nin Ananthpur yöresinden yönetmekteydi. Başlangıçtaki askeri başarıları ile, Tungabhadra nehri ovasındaki yönetimi ele aldı ve aşama aşama Konkan ve Malabar sahillerini ele geçirdi. Bu sıralarda son Hoysala hükümdarı III. Veera Ballala, Madurai sultanıyla yaptığı savaşta ölmüş, Harihara'nın hükümdar olması kolaylaşmıştı. Bu olaydan sonra Hoysala vilayetleri doğrudan onun egemenliğine girdi. Kannada kitabeleri onu bu dönemde "Karnataka Vidya Vilas" (irfan ve becerinin efendisi), "Bhashegetappuvarayaraganda" (sözünde durmayan derebeylerin cezalandırıcısı), "Arirayavibhada" (düşman krallara ateş) gibi unvanlarla adlandırır. Kardeşlerinden Kampana Nellur bölgesini, Muddppa Mulabagalu bölgesini, Marappa Chandragutti'yi I. Harihara'ya vekaleten yönetiyordu. Bukka Raya ise abisinden sonra ülkedeki en önemli yöneticiydi. I. Harihara'nın ölümünden sonra onun yerine Sanagama hanendanının beş hükümdarından en seçkini I. Bukka geçti. Hot Hot Hot!!! Hot Hot Hot!!! The Cure'un "Kiss Me, Kiss Me, Kiss Me" albümünden olan bir 1988 teklisidir. En büyük başarısını İrlanda'da 18. sıraya kadar yükselerek gösteren şarkı, Birleşik Krallık'ta ise yalnızca 45. sıraya kadar yükselebilmiştir. Arafat Djako Arafat Djako (d. 10 Kasım 1988, Lomé, Togo) Togolu millî futbolcudur. Futbola doğduğu şehrin takımı olan AC Merlan altyapısında başlayan Arafat Djako, daha sonra as takım kadrosuna dahil edildi. 2008-09 sezonunun başında Gana 1. Lig ekiplerinden Ashanti Gold SC'ye transfer oldu. Daha sonra İsrail'in İhud Bnei Sahnin ve Hapoel Acre takımlarında forma giyen Djako, 2011 yılında 600.000 € bonservis bedeliyle Anzhi Mahaçkale'ye transfer oldu. 2011-12 sezonunun yaz transfer döneminde bir yıllığına Süper Lig ekiplerinden Gaziantepspor'a kiralandı. Djako, ülkesinin millî takımı için ilk maçına 10 Eylül 2008'de Zambiya'ya karşı çıkmıştır. Lovesong "Lovesong" (bazen Love Song diye geçer) 1989 yılında İngiliz alternatif rock grubu The Cure'un sekizinci stüdyo albümü olan "Disintegration"dan yayınlanan üçüncü teklidir. Şarkı ABD listelerinde ilk 10'a girerek büyük başarı yakalamasına rağmen İngiltere'de ilk 20 listesinde kendine ancak yer bulmuştur. Şarkı birçok grup ve sanatçı tarafından yeniden seslendirilmesine rağmen, en popüler düzenleme Amerikalı pop rock grubu 311'in "50 İlk Öpücük" filmi için hazırladığı film müziği olmuştur. Bu düzenleme versiyonu Alternative Songs listesinde birinci sıraya oturarak, The Cure'un elde ettiği başarıdan (2. sıra) daha büyük bir başarı elde etmiştir. Eski The Cure üyesi Lol Tolhurst video klipte görünmemektedir. Şarkı kaydedilirken grubun üyesi olan Tolhurst, albüm piyasaya çıkmadan hemen önce gruptan atılmıştır. Love Song 311 grubu tarafından tekli olarak piyasaya sürülmüş ve "50 İlk Öpücük"te de film müziği olarak yer almıştır. Aynı zamanda şarkı, grubun "Greatest Hits '93–'03" albümünde de yer almaktadır. Dekkan sultanlıkları Dekkan sultanlıkları, orta-güney Hindistan'da yer alan İslam devletleri Bijapur, Golkonda, Ahmadnagar, Bidar ve Berar'a verilen genel isimdir. Dekkan sultanlıkları Krişna nehri ve Vindhya arasında, Dekkan platosunda bulunur. Bu sultanlıklar, Bahmani Sultanlığı'nın dağılma sürecinde bağımsızlıklarına kavuşmuştur. 1490 yılında Ahmadnagar bağımsızlığını ilan etmiş, arkasından Bijapur ve Berar'da aynı yıl içerisinde bağımsızlık beyanında bulunmuştur. Golkonda 1518'de, Bidar ise 1528'de bağımsız olmuştur. Bu sultanlıklar genelde birbirlerine rakip olmasına rağmen, 1565 yılında güçsüzleşmekte olan Vijayanagar İmparatorluğu'na karşı birlik oldular. İmparatorluğa karşı verdikleri Talikota Savaşı'nda Vijanayagar yenilerek çöküş dönemi içine girdi. 1574 yılında Berar Sultanlığı'nda yaşanan darbe ertesinde Ahmadnagar Sultanlığı bu krallığı fethetti. 1619'da, Bidar Sultanlığı Bijapur tarafından ilhak edildi. Ahmadnagar 1636'da, Golkonda ve Bijapur ise Evrengzeb'in 1686-1687 seferleriyle Babür İmparatorluğu'nca fethedildiler. Say Something (Timbaland şarkısı) "Say Something", Amerikalı müzik yapımcısı Timbaland'ın "Timbaland Presents Shock Value II" adını taşıyan üçüncü stüdyo albümünde yer alan bir parçadır. Rapçi/şarkıcı Drake'ın eşlik ettiği parça; 3 Kasım 2009'da Amerika Birleşik Devletleri'nde albümün ikinci single'ı olarak internet üzerinden yayınlandı. Single, CD olarak yalnızca Avustralya'da piyasaya çıktı. Şarkı, 23 Ocak 2010'da 94 numaradan giriş yaptığı "Billboard" Hot 100 listesinde 23. sıraya yükseldi. Aynı zamanda Hot R&B/Hip-Hop Songs ve Rap Songs listelerinde zirveye yerleşti. "Say Something"in video klibi 8 Aralık 2009'da tanıtıldı. Daha önce "Morning After Dark"in video klibinin yönetmeni olan Paul "Coy" Allen tarafından çekilen klipte manken Keyshia Dior da rol aldı. Sebastian, D.O.E., Attitude ve DJ Freestyle Steve de cameo yaptılar. Kimberella Kimberella, Edikara faunasına (635-542 milyon yıl önce) ait olan nesli tükenmiş bir hayvan türüdür. Kimberella'nın sistematikteki sınıflandırılması belirsiz olup tam olarak kesilik kazanmamıştır. Bu cins sadece ""Kimberella quadrata"" isimli tek bir türü içermektedir. 1959'da bulunan ilk fosillere Avustralya kıtasında Ediacara tepelerinde rastlanıldığı için bu bölge jeolojik bir dönem olan Edikara'ya ismini vermiştir (İngilizce: Ediacarium). Bulunan bu örneklerin radyometrik ölçümlerle yaşlarını kesin olarak tespit etmek şimdiye kadar mümkün olamamışsa bile 1997'de Rusya'da Barents Denizinde daha iyi korunmuş örnekleri bulunan fosillerin yaşları kesin olarak tespit edilebilmiştir. Yapılan ölçümler Rusya'da bulunan bu fosillerin 558 ile 555 milyon yıl öncesine ait olduğunu göstermektedir. Kimberella başlangıçta coelenterate grubuna ait bir denizanası olarak sınıflandırılmıştır. Daha sonra 1997'de bulunan fosil örnekte, bilateral simetrili hayvanlarda görülen bazı özelliklere rastlandığı ve Radula'larda da görülen törpülü dil yapısına sahip olabileceği anlaşılınca yumuşakçalar grubunun bazal bir temsilcisi olarak yeniden sınıflandırıldı. Fosil kalıntıların yumuşakçalar grubuna ait olup olmadığı veya yeni bulunan fosillerde görülen izlerin törpülü dil olarak yorumlanıp yorumlanamayacağı tartışma konusuyken palaentologlar, Kimberella'nın bilateral simetrili hayvanları kapsayan Bilateria grubuna ait olduğunda hemfikirler. Rusya'da Onega Nehri'nin Barents Denizi (veya bu denizin bir parçası olan Beyazdeniz) ile birleştiği deltada her yaş grubundan ve büyüklükte yaklaşık 1000 adet Kimberella fosili bulunmuştur. Bulunan Kimberella fosilleri genellikle ölçü olarak 15 cm uzunluğunda ve 5–7 cm genişliğinde bir büyüklüğe sahip olsa da 3–4 cm olan daha küçük örnekleri de bulunmaktadır. Bunun yanında sadece 2–3 mm uzunluktaki örnekleri de tespit edilebilmiştir. Rusya'da bulunan fosiller ve Kimberella'nın geride bıraktığı izler kenarları fırfırlı bir yapıya sahip olan bu canlının ilerlemelerini sağlayacak organlara ve uzantılara sahip olduğunu, hareket edebildiğini göstermektedir. Kimberella'nın sistematiği, canlılığın Kambriyen Patlaması'ndaki ani yayılışını ve gelişimini anlamak adına önemlidir. Kambriyen Patlaması Kuramı'na göre bugün yaşayan canlıların yapı planları günümüzden 543 ile 518 milyon yıl önce ortaya çıktı. Kimberella'nın çift simetrili ve bilateral bir hayvan olarak yorumlanması ise hayvan türlerindeki çeşitlenmenin halihazırda Kambriyen Öncesi bir dönemde başlamış olduğunu düşündürmektedir. Eğer Kimberella'nın gerçekten Yumuşakçalar grubuna ve böylece Birincil ağızlılar'a (Protostomia) ait olduğu tespit edilebilirse, bu durumda sadece birincil ağızlı hayvanlar (Protostomia) ile ikincil ağızlı (Deuterstomia) hayvanlar grubunun günümüzden yaklaşık 555 milyon yıl önce, yani Kambriyen döneminin başlangıcında evrimsel olarak birbirlerinden ayrıştıklarına işaret etmekle kalmaz, aynı zamanda şu an kardeş grup olarak yorumlanan Yumuşakçalar ile Annelida/Arthropoda soylarının da bu dönemde birbirlerinden ayrılmış olduklarını da gösterir. Abigor Abigor, AvusturyalÄ± bir black metal grubudur. Grup 1993 yılında Peter Kubik ile Thomas Tannenberger tarafından kurulmuştur. Birkaç demolar çıkardıktan sonra ilk vokalisti olan Tharen gruptan ayrılıp Silenius ile yenilendi. Silenius ise "Channeling the Quintessence of Satan" albümüne kadar Abigor'un albümlerinde vokal kaydedip o albüm kaydedilmesi yarısında gruptan ayrılmıştır. 1980'lerde Tannenberger ile birlikte Lost Victim adlı thrash metal grubu üyesi olmuş Thurisaz vokalist olarak gruba katıldı ve albümün vokalini kaydetmeyi tamamladı. Tannenberger 1999 yılında çeşitli sebeplerle grubu bıraktı ve ardından Abigor 2 albümü çıkarıp 2003 yılında dağıldı. 2006 yılında Kubik ve Tannenberger yeniden birleşmeye karar verdiler. Sonraki yıllarda "Fractal Possession" albümü çıkarıldı. Erken dönem işleri J. R. R. Tolkien'in "Yüzüklerin Efendisi" tarafından esinlendi. Carry Out "Carry Out", Amerikalı müzik yapımcısı Timbaland'ın "Timbaland Presents Shock Value II" adını taşıyan üçüncü stüdyo albümünde yer alan bir parçadır. Şarkıcı Justin Timberlake'ın eşlik ettiği parça; 8 Kasım 2009'da Amerika Birleşik Devletleri'nde albümün üçüncü single'ı olarak internet üzerinden yayınlandı. Şarkı dünya çapında ise Nisan-Mayıs 2010'da piyasaya çıktı. Şarkı "Billboard" Hot 100 listesinde 11. sıraya ve Kanada listesinde yedi numaraya yükseldi. İngiltere'de ise ana listede altı ve R&B listesinde dört numaraya yükseldi. İrlanda listesinde ise üçüncü sıraya ulaştı. Timbaland ve Timberlake'in şarkıyı canlı seslendirdiği konser görüntülerinden oluşturulan video klip, Ocak 2010'da yayınlanacaktı. Ancak vazgeçildi ve Bryan Barber yönetmenliğinde yeni bir video klip çekileceği duyuruldu. Mankenler Daphne Joy ve Keyshia Dior'un da rol aldığı klipte, Timbaland ve Timberlake Las Vegas'ta bir kumarhanede bir grup kadının arasında şarkıyı söylerken görülüyor. Timbaland'ın kardeşi Sebastian'ın da göründüğü video klibin tanıtımı 18 Şubat 2010'da yapıldı. Friday I'm in Love Friday I'm in Love The Cure'un 1992 albümü "Wish"ten piyasaya sürdüğü ikinci teklisidir. Şarkı, grubun en çok bilinen şarkılarındandır. Grammy Ödülleri'ne aday gösterilmiş ve 1992 MTV Video Müzik Ödülleri'nde Avrupa İzleyicisinin Seçtiği En İyi Müzik kategorisinde ödül almıştır. Şarkının yapımı David M. Allen ve The Cure tarafından gerçekleştirilmiştir. Grubun birçok kapağında da olduğu gibi, teklinin kapağını Andy Vella'nın da katkılarıyla Porl Thompson hazırlamıştır. Şarkı Birleşik Krallık'ta 6. sıraya, "Billboard" Hot 100 listesinde 18. sıraya kadar yükseldi. ABD'de Top 40'a giren son şarkıları oldu. Auckland Adaları Auckland Adaları (, Maorice: "Motu Maha"), Büyük Okyanus'un güneyinde, idari bakımdan Yeni Zelanda'ya bağlı olan takımada. Güney Adası'nın 467 km güneyinde yer alır. Volkanik altı ada ile boyut bakımından daha küçük adalardan oluşan takımadanın toplam yüzölçümü 606 km²'dir. Serin, rutubetli ve rüzgârlı bir iklim görülür. Topraklarının çoğu verimsizdir. Alçak kesimleri bodur ağaçlarla kaplıdır. Adalarda yaşayan hayvanlar arasında çeşitli kuş türleri, yabani sığır, ayıbalığı, denizaslanı ve denizfili sayılabilir. Grubun en büyük adası Auckland (298 km²)'ın deniz seviyesinden ortalama yüksekliği 600 m'dir. Carnley Harbour ile Port Ross'un bulunduğu doğu kıyıları sarptır. Balina avcısı Abraham Bristow'un 1806'da keşfettiği adalara, sonradan Hindistan genel valisi Auckland kontunun adı verildi. Balina avcıları için kurulan istasyon, 1852'de kaldırıldı. 1890'larda adalara sığır ve koyun getirildi, ama bu girişim çok başarılı olamadı. Auckland Adalarında, özellikle yelkovankuşları ve penguenlerden oluşan geniş kuş sürüleri yaşar. Yeni Zelanda kraliyet toprakları sorumlusunun yönetimindeki adalarda yerleşim yoktur. Burak Ã‡ukurova Burak Çukurova (20 Temmuz 1978, İstanbul), Türk ralli pilotu ve yönetici. Babası, eski yarış pilotu Rıza Çukurova'dır. 2011'den günümüze V1 Challenge'da yarışmaktadır. 1998 UEFA Åžampiyonlar Ligi Finali 1998 UEFA Şampiyonlar Ligi Finali, UEFA'nın en büyük kulüp turnuvası olan UEFA Şampiyonlar Ligi'nin 1997-98 sezonunun şampiyonunu belirleyen maç. İspanya'nın Real Madrid ile İtalya'nın Juventus takımları arasında oynanmıştır. 1955'ten beri düzenlenen turnuvanın kırk üçüncü, UEFA Şampiyonlar Ligi adıyla ise altıncı finali olan maçı Alman hakem Hellmut Krug yönetmiştir. Hollanda'nın başkenti Amsterdam'daki Amsterdam ArenA'da oynanan maçı 48,500 kişi izledi. 1962 yılındaki final de Amsterdam'daki Amsterdam Olimpiyat Stadyumu'nda oynanmıştı. Maçın sonunda Juventus'u 1-0 yenen Real Madrid kupayı kazandı. Real Madrid 22 sene sonra tekrar şampiyon oldu. Toplamda ise çıktığı onuncu finalde yedinci kez kupayı kazandı. Juventus ise çıktığı beşinci finalde dördüncü kez sahadan mağlup ayrıldı. 1999 UEFA Åžampiyonlar Ligi Finali 1999 UEFA Şampiyonlar Ligi Finali, UEFA'nın en büyük kulüp turnuvası olan UEFA Şampiyonlar Ligi'nin 1998-99 sezonunun şampiyonunu belirleyen maç. İngiltere'nin Manchester United ile Almanya'nın Bayern Münih takımları arasında oynanmıştır. 1955'ten beri düzenlenen turnuvanın kırk dördüncü, UEFA Şampiyonlar Ligi adıyla ise yedinci finali olan maçı İtalyan hakem Pierluigi Collina yönetmiştir. İspanya'nın Barselona şehrindeki Nou Camp'ta oynanan maçı 90,045 kişi izledi. 1989 yılındaki finalden sonra Nou Camp'ta oynanan ikinci finaldi. Maçın 6.dakikasında Mario Basler'in attığı golle 1-0 öne geçen Bayern Münih üstünlüğünü maçın uzatma dakikalarına kadar sürdürdü. Ancak önce 67.dakiakda oyuna giren Teddy Sheringham 90+1'de skoru 1-1 yaptı ardından ise 81.dakikada oyuna giren Solskjaer 90+3'te Manchester United'ı 2-1 öne geçirdi ve kupayı Manchester United'a kazandırdı. Maçın uzatma anlarında o dönemki UEFA Başkanı Lennart Johansson kupayı Bayern Münih'e vermek üzere tribünden inmeye başlamışken aşağıya indiğinde ise maç bitmiş ve Manchester United kupayı kazanmıştı. Johansson, kupayı kaptan Peter Schmeichel'a verirken Mancehester United 31 yıl sonra ikinci kez şampiyon oluyordu. Kupayı 2 dakikada ellerinden kaçırdıkları bu maç ise Bayern Münih'in çıktıkları altıncı finaldeki üçüncü mağlubiyetti. Ayrıca bu maç UEFA Şampiyonlar Ligi'nin en unutulmaz finalleri arasında sayılmaktadır. Jyrki Katainen Jyrki Tapani Katainen (d. 14 Ekim 1971, Siilinjärvi, Finlandiya), Fin bir politikacı ve Finlandiya'nın eski başbakanıdır. Aynı zamanda Ulusal Koalisyon Partisi başkanıydı. Siilinjärvi'de büyüdü ve 1993 yılında Siilinjärvi belediye meclisi üyesi olana kadar yarı zamanlı çalışan bir öğretmendi. 1999 yılında Kuzey Savonia ilçesinde, Finlandiya Parlamentosu (Eduskunta) üyesi seçildi. 2001 yılından bu yana partisinin başkan yardımcısı olarak görev yaptı ve 2004 yılında Partinin Lideri olarak seçildi. Mart 2003'te üç yıllık bir dönem için Avrupa Halk Partisi (EPP) Başkan Yardımcısı seçildi. 2007 parlamento seçimlerinde, Ulusal Koalisyon Katainen liderliğindeki Sosyal Demokratlar ikinci bir yer kazandı. Ulusal Koalisyon, Yeşiller ve İsveç Halk Partisi, Maliye Bakanı ve Başbakan Yardımcısı oldu. Kasım 2008'de Financial Times, Avrupa'nın en iyi maliye bakanı olarak Katainen'i seçmiştir. 5 Şubat 2014 tarihinde, Hükümetin politikası ile ilgili mecliste bir bildiri yayınladı. Açıklamada, hükümetin 2014 yılında üç önemli görevi olduğunu kaydetti. üç görevleri şunlardı: 1) Finlandiya kamu maliyesinin güvenilirliğini artırmak 2) ekonomik büyüme koşullarını iyileştirmek ve özel sektörde iş yaratımını artırmak ve 3) Avrupa Birliği'nin rolünü yeniden incemek. Nisan 2014 yılında Katainan, Finlandiya'nın Ulusal Koalisyon Partisi'nin başkanı olarak başka bir dönem için aday olmayacağını ve Haziran 2014'te Finlandiya Başbakanı olarak istifa edeceğini açıkladı. Katainan, Avrupa Birliği'nde yeni bir uluslararası görev beklemektedir. Olli Rehn'in Avrupa Parlamentosu Başkan yardımcısı olması üzerine, Barroso Komisyonu'nda 16 Temmuz 2014 tarihinden itibaren Ekonomik İşlerden sorumlu AB Komiseri olmuştur. Ayrıca 1 Kasım 2014 tarihinden itibaren Juncker Komisyonu'nda; İstihdam, Yatırım ve Rekabetten sorumlu Komisyon Başkan yardımcılığı görevini üstlenmiştir. Mervi Katainen ile evli ve 2 çocuk babasıdır. Fince, İngilizce ve İsveççe bilmektedir. Eski Başbakan, binicilik ve ahçılığa sahiptir. Sık sık maraton çalışır ve en son rekoru 3.54.23 dür. DÃ¼nyada Bir Yerdeyim Dünyada Bir Yerdeyim, Kazım Koyuncu'nun vefatından sonra stüdyo ve konser kayıtlarından derlenerek 18 Aralık 2006'da piyasaya sürülen albümüdür. Albüm 11 studyo, 7 konser kaydından oluşmaktadır. İlk 11 kayıt bir albüm demosu değil 2006'da izleyicilerle buluşan Fırtına dizisinin müziklerinin çekimleridir. Kazım Koyuncu'nun vefatıyla bu kayıtların bazıları dizide kullanılmıştır. Stüdyo kayıtları Konser kayıtları 2000 UEFA Åžampiyonlar Ligi Finali 2000 UEFA Şampiyonlar Ligi Finali, UEFA'nın en büyük kulüp turnuvası olan UEFA Şampiyonlar Ligi'nin 1999-00 sezonunun şampiyonunu belirleyen maç. İspanya'nın Real Madrid ile yine İspanya'nın Valencia takımları arasında oynanmıştır. 1955'ten beri düzenlenen turnuvanın kırk beşinci, UEFA Şampiyonlar Ligi adıyla ise sekizinci finali olan maçı İtalyan hakem Stefano Braschi yönetmiştir. Fransa'nın Saint-Denis şehrindeki Fransa Stadyumu'nda oynanan maçı 78,759 kişi izledi. Turnuvanın 45 yıllık tarihinde aynı ülkenin iki takımının karşı karşıya geldiği ilk finaldir. Maçın sonunda Valencia'yı 3-0 yenen Real Madrid kupayı kazandı. Real Madrid 2 sene sonra tekrar şampiyon oldu. Toplamda ise çıktığı on birinci finalde sekizinci kez kupayı kazandı. Valencia ise çıktığı ilk finalde sahadan mağlup ayrıldı. If We Ever Meet Again "If We Ever Meet Again", Amerikalı müzik yapımcısı Timbaland'ın "Timbaland Presents Shock Value II" adını taşıyan üçüncü stüdyo albümünde yer alan bir parçadır. Şarkıcı Katy Perry'nin eşlik ettiği parça; 16 Şubat 2010'da Amerika Birleşik Devletleri'nde albümün dördüncü single'ı olarak internet üzerinden yayınlandı. Uluslararası piyasada ise ikinci single sıfatıyla ilk kez İngiltere'de 15 Şubat'ta ve sonraki günlerde diğer ülkelerde piyasaya çıktı. MTV'ye konuşan Timbaland, will.i.am'in "I Gotta Feeling" parçasındaki çalışmasının "If We Ever Meet Again" için kendisine ilham verdiğini anlattı: Şarkıda Timbaland, rap yapmak yerine şarkı söyledi. İlk verse'ü Timbaland söylerken, ikinci verse'ü Katy Perry söyledi. Nakaratı ise iki sanatçı birlikte seslendirdiler. Şarkının video klibi Aralık 2009'da çekildi. Klibin yönetmenliğini daha önce "Morning After Dark" ve "Say Something" kliplerini çeken Paul "Coy" Allen yaptı. Video klip ilk kez 18 Ocak 2010'da yayınlandı ve 19 Ocak itibarıyla İngiltere müzik kanallarında dönmeye başladı. Klipte bir mücevher hırsızı (Julian Graham) ile bir sanat hırsızı (Nadine Heimann) arasındaki aşk hikâyesi anlatıldı. "If We Ever Meet Again", 28 Ocak 2010'da İrlanda listesine 15 numaradan girdi ve sonraki hafta listede üç numaraya yükseldi. Benzer şekilde 31 Ocak'ta 17. sıradan giriş yaptığı İngiltere listesinde sonraki hafta listede üç numara oldu. Şarkı, 15 Şubat'ta Yeni Zelanda listesinde bir numaraya yerleşti ve zirve egemenliği dört hafta sürdü. Şarkı, Amerikan "Billboard" Hot 100 listesine 98 numaradan giriş yaptı. 10 Nisan'da listeye tekrar giriş yaptı ve bu kez 37. sıraya kadar yükseldi. "If We Ever Meet Again" ilk kez "We Belong to the Music" (Miley Cyrus eşliğinde) adlı parça ile birlikte 1 Aralık 2009'da Amerika Birleşik Devletleri'nde iTunes Store üzerinden promosyon single'ı olarak satışa çıktı. 2001 UEFA Åžampiyonlar Ligi Finali 2001 UEFA Şampiyonlar Ligi Finali, UEFA'nın en büyük kulüp turnuvası olan UEFA Şampiyonlar Ligi'nin 2000-01 sezonunun şampiyonunu belirleyen maç. Almanya'nın Bayern Münih ile İspanya'nın Valencia takımları arasında oynanmıştır. 1955'ten beri düzenlenen turnuvanın kırk altıncı, UEFA Şampiyonlar Ligi adıyla ise dokuzuncu finali olan maçı Hollandalı hakem Dick Jol yönetmiştir. İtalya'nın Milano şehrindeki Giuseppe Meazza Stadyumu'nda oynanan maçı 71,500 kişi izledi. 1965 ve 1970 yıllarından sonra San Siro'da oynanan üçüncü finaldir. Bu maçın bir diğer ilginç yönü ise son iki sezonun finalde kaybedenlerini karşı karşıya getirmesidir. 1999 fianlinde Manchester United'a kaybeden Bayern Münih ile 2000 finalinde Real Madrid'e kaybeden Valencia bu maçta karşılaşmıştır. Normal süresi ve uzatmaları 1-1 biten maçın sonunda Valencia'yı penaltıalrla 5-4 yenen Bayern Münih kupayı kazandı. Bayern Münih çıktığı yedinci finalde dördüncü kez şampiyon oldu. Valencia ise çıktığı ikinci finalde de ilkinde olduğu gibi sahadan mağlup ayrıldı. 2002 UEFA Åžampiyonlar Ligi Finali 2002 UEFA Şampiyonlar Ligi Finali, UEFA'nın en büyük kulüp turnuvası olan UEFA Şampiyonlar Ligi'nin 2001-02 sezonunun şampiyonunu belirleyen maç. İspanya'nın Real Madrid ile Almanya'nın Bayer 04 Leverkusen takımları arasında oynanmıştır. 1955'ten beri düzenlenen turnuvanın kırk yedinci, UEFA Şampiyonlar Ligi adıyla ise onuncu finali olan maçı İsviçreli hakem Urs Meier yönetmiştir. İskoçya'nın Glasgow şehrindeki Hampden Park'ta oynanan maçı 52,000 kişi izlemiştir. 1960 ve 1976 yıllarından sonra Hampden Park'ta oynanan üçüncü finaldir. Maçın sonunda Bayer Leverkusen'i 2-1 yenen Real Madrid kupayı kazandı. Real Madrid 2 sene aradan sonra tekrar şampiyon oldu. Toplamda ise çıktığı on ikinci finalde dokuzuncu kez kupayı kazandı. Bayer Leverkusen ise çıktığı ilk finalde sahadan mağlup ayrıldı. Mathias Malzieu Mathias Malzieu, 16 Nisan 1974'te, Valence, Drôme'da doğan, Fransız rock grubu Dionysos'un solisti. 1993 yılında kurulan grubun kurucularından. Malzieu,aynı zamanda yazarlık da yapmaktadır. Marchin On "Marchin On", Amerikalı rock grubu OneRepublic'in "Waking Up" adını taşıyan ikinci stüdyo albümünde yer alan bir parçadır. Şarkı, albümün üçüncü single'ı olarak Haziran 2010'da Almanca konuşan Avrupa ülkelerinde yayınlandı. Alman televizyon kanalı ZDF'nin 2010 FIFA Dünya Kupası'nın tanıtımlarında kullanıldı. "Good Life" isimli parça üçüncü single olacaktı, ancak "Marchin On"un ZDF tarafından seçilmesi ile "Good Life"ın çıkışı ertelendi ve dördüncü single olarak yayınlandı. Müzik yapımcısı Timbaland parçayı remiksledi ve bu remiksi "Timbaland Presents Shock Value II" adını taşıyan üçüncü stüdyo albümüne dahil etti. Şarkının video klibinde Patriot remiksi kullanıldı. Klipte grup üyeleri enstrümanlarının başında şarkıyı çalarken görülüyor. Arka plandaki özel efektlerle bir kulüp havası yaratıldı. 2003 UEFA Åžampiyonlar Ligi Finali 2003 UEFA Şampiyonlar Ligi Finali, UEFA'nın en büyük kulüp turnuvası olan UEFA Şampiyonlar Ligi'nin 2002-03 sezonunun şampiyonunu belirleyen maç. İtalya'nın Juventus ile yine İtalya'nın Milan takımları arasında oynanmıştır. 1955'ten beri düzenlenen turnuvanın kırk sekizinci, UEFA Şampiyonlar Ligi adıyla ise on birinci finali olan maçı Alman hakem Markus Merk yönetmiştir. İngiltere'nın Manchester şehrindeki Old Trafford'da oynanan maçı 63,215 kişi izlemiştir. 2000 finalinden sonra aynı ülkenin iki takımının karşılaştığı ikinci finaldir. Normal süresi ve uzatmalarında gol olmayan maçın sonunda Juventus'u penaltılarla 3-2 yenen Milan kupayı kazandı. Milan çıktığı dokuzuncu finalde altıncı kez kupayı kazandı. Juventus ise yer aldığı yedinci finalde beşinci kez sahadan mağlup ayrıldı. Stockholm Sarayı Stokholm Sarayı veya Stockholm Kraliyet Sarayı ( veya ) İsveç hükümdarının resmi ikametgâhı ve ana kraliyet sarayıdır. (Kraliyet ailesinin özel ikametgâhı Drottningholm Sarayı'dır). Stokholm Sarayı başkent Stockholm'deki, Gamla Stan'da (eski şehir) yer alan Stadsholmen ("şehir adası") üzerinde bulunmaktadır. İsveç parlamentosu Riksdag'a komşudur. Hükümdarın (Kral XVI. Carl Gustaf), İsveç Kraliyet Ailesi'nin diğer üyelerinin ve İsveç Kraliyet Divanı'nın makamları burada bulunmaktadır. Saray, Kral tarafından devlet başkanı sıfatıyla görevini icra ederken temsili amaçlı olarak kullanılmaktadır. Güney cephe anıtsal üslubun hakim olduğu bir yokuş olan Slottsbacken'e bakmakta; doğu cephesi, tarihi şehir merkezinin doğu kıyısı boyunca uzanan etkileyici rıhtım Skeppsbron'a sınır oluşturmaktadır. Kuzey cephesinde adını taş korkuluklar üzerindeki "Medici aslanları" heykellerinden alan bir rampalar bütünü olan Lejonbacken yer almaktadır. Batı cephesi ise açık alan Högvaktsterrassen'e bakmaktadır. Bu alandaki ilk bina Mälaren Gölü'nü korumak amacıyla 13. yüzyılda Birger Jarl tarafından inşa edilen ve bir iç kulesi olan bir kaleydi. Kule daha sonra adını iç kulelerin külahlarından alan Tre Kronor ("Üç Taç") isimli bir saraya dönüştü. 16. yüzyıl sonlarında, Kral III. Johan hükümdarlığı altında, eski kaleyi Rönesans stilindeki bir saraya dönüştürmek amacıyla birçok çalışma yapıldı. 1690 yılında, Küçük Nicodemus Tessin'in tasarımıyla sarayın Barok stilde tekrar inşa edilmesine karar verildi. Çalışmalar, 1692 yılında kuzey kısımda başladı. 1697 yılında çalışmalar bitti, ancak 7 Mayıs 1697'de çıkan bir yangında sarayın büyük kısmı yıkıldı. Tessin tahrip olan sarayı tekrar inşa etti ve çalışmalar bir 63 yıl daha sürdü. Dış batı avlunun etrafındaki yarım daire şeklindeki kanatlar 1734 yılında, saray kilisesi 1740'larda ve dış bölüm 1754 yılında bitirildi. Güneybatı, güneydoğu ve kuzeydoğu kanatları bitirilince kraliyet ailesi saraya taşındı. Kuzeybatı kanadı 1760 yılında bitirildi. Kuzeyde, "Lejonbacken" ("Aslan Yokuşu") 1824-1830 yılları arasında tekrar inşa edildi. Yokuşun ismi burada bulunan ve Medici aslanları'ından esinlenilerek yapılmış heykellerden gelmektedir.. Saray, İsveç Silahlı Kuvvetleri mensuplarından oluşan kraliyet muhafızları "Högvakten" tarafından korunmaktadır. Muhafızların geçmişi 16. yüzyıl başlarına dayanmaktadır. Saray tuğladan, inşa edilmiş olup, batı, güney ve doğu cephelerinin orta kısımları kumtaşıyla kaplanmıştır. Çatı iç kısıma doğru hafif eğimlidir. Çatı bakır kaplama olup, taş bir korkulukla çevrelenmiştir. Sarayın 660'ı pencereli olmak üzere 1430 odası bulunmaktadır. Halen özgün amacına uygun olarak kullanmakta olan dünyadaki en büyük saraylardan biridir. Saray dört saftan oluşmaktadır. Kuzey, güney, doğu ve batı. Güney cephesi ulusu, batı cephesi kralı, doğu cephesi kraliçeyi ve kuzey cephesi krallık müştereğini temsil eder. Sarayın cephesi batı-doğu yönünde 115 metre (kanatlar hariç), kuzey-güney yönünde ise 120 metredir. Bu dört saf iç avluyu çevreler. Mekanik Kalp Mekanik Kalp (Fransızca özgün adıyla La Mécanique du cœur), Fransız rock grubu Dionysos'un solisti Mathias Malzieu tarafından yazılan, aksiyon-romantik kategorisinde bir kitaptır. Kitabın Fransızcası 22 Ekim 2007'de, Türkçesi ise 6 Ağustos 2011'de satışa sunulmuştur. Kitap Türkçede, Doğan Egmont yayınevinin, genç-yetişkin kitapları için oluşturduğu DEX Pub tarafından yayımlanmıştır. Mekanik Kalp Fransa’da çok satan kitaplar listelerinde iki hafta boyunca birinci sırada kalarak, tüm zamanların en çok satan kitapları arasına girdi.Kitabın beyaz perdeye uyarlanması için haklarını, ünlü Fransız yönetmen ve film yapımcısı Luc Besson'ın aldığı açıklandı. Filmin seslendirme kadrosu, Mathias Malzieu, Olivia Ruiz, Emily Loizeau, Rossy de Palma, Arthur H, Grand Corps Malade, Jean Rochefort ve Babet olarak belirlenmiştir. Galatasaray (basketbol takımı) Galatasaray Erkek Basketbol Takımı, (Şimdiki adı: Galatasaray Doğa Sigorta (basketbol takımı)) Galatasaray Spor Kulübü'nün ING Basketbol Süper Ligi'nde mücadele eden erkek basketbol takımıdır. Takım, maçlarını 16.500 kişilik Sinan Erdem Spor Salonu'nda oynamaktadır. Galatasaray Erkek Basketbol Şubesi 1911 yılında kurulmuştur. "Yenilmez Armada" unvanıyla da anılan Galatasaray Erkek Basketbol Takımı, mücadele ettiği İstanbul Erkekler Basketbol Ligi'nde Türkiye'nin en başarılı derecesini elde ederek 17 kez şampiyon olmuştur. Türkiye Erkekler Basketbol Şampiyonası'nda da aynı başarıyı göstermiş ve 11 kez şampiyon olarak en çok şampiyon olan takım unvanına sahip olmuştur. Daha sonra Basketbol Süper Ligi'nde de önemli başarılar elde eden Galatasaray, bu ligde de 1968-1969, 1984-1985, 1985-1986, 1989-1990 sezonlarında 4 kez şampiyon olmuştur. Ayrıca 1969-1970, 1971-1972, 1994-1995 sezonlarıyla beraber toplamda 3 kez Türkiye Kupası ve 1984-1985 yılında da Cumhurbaşkanlığı Kupası'nı 1 kez kazanmıştır. Paul Dawkins liderliğindeki takım, 1990'ların başına kadar bu başarısını sürdürmüştür. İlerleyen yıllarda müessese kulüplerinin kurulması neticesinde, basketbolda futbol kadar etkili olamamıştır. 2002-2003 sezonunda normal sezonu 3. sırada tamamlayan takım play off'larda yarı final oynamıştır. 2003-2004 sezonunda ligde kalmayı başaran takım 2004-2005 sezonunda da küme düşmenin eşiğine gelmiş ve o sezon federasyonun play out oynatma kararından sonra play out maçları sonrasında ligde kalmayı başarmıştır. 2005-2006 sezonun başında Galatasaray Erkek Basketbol Takımı, Cafe Crown'la kapsamlı bir sponsorluk anlaşması yapmış ve Galatasaray Café Crown Erkek Basketbol Takımı adını almıştır. Takım bir önceki sezon aldığı başarısız sonuçların aksine yeni sponsoru ile birlikte normal sezonu play off potasında bitirmiş ancak play off ilk turunda normal sezonun liderine karşı elenmiştir. Takım 2006-2007 sezonunda Murat Özyer önderliğinde ise normal sezonu 4. tamamlamış ve play off ilk turunda ezeli rakibi Beşiktaş'ı eleyip yarı final turunda ise rakibine elenmekten kurtulamamıştır. 2007-2008 sezonunda ise yine antrenör Murat Özyer önderliğinde devam eden takım en büyük başarısını avrupa kupalarında elde etmiştir. Takım o sezon EuroCup çeyrek final maçında ezeli rakibi Beşiktaş'ı 61-60 mağlup ederek kupanın dışında bırakmış ve yarı finale yükselmiştir. ULEB Eurocup'ı 4. olarak tamamlayan Galatasaray Café Crown Erkek Basketbol Takımı tarihinde ilk kez avrupa kupalarında derece elde etmiştir. Takım, 2008-2009 sezonunda ise iki senedir takımın başında olan Murat Özyer ile sezona başlamış ve 11 maçta ligde sadece Efes Pilsen yenilgisi alan Galatasaray Café Crown Erkek Basketbol Takımı, Beşiktaş derbisinin kaybedilmesinden sonra 2,5 sezon takımın başında olan Murat Özyer ile yollarını ayırmış ve yerine yarım sezonluğuna Koray Mincinozlu başantrenör olarak takımın başına geçmiş ve takım o sezon ligde yarı final oynamıştır. Galatasaray Café Crown Erkek Basketbol Takımı, 2009-2010 sezonunun başında ise büyük bir skandalla sarsılmıştır. Basketbol tarihine "Cemal Nalga Skandalı" olarak geçen olay sezon öncesi Cibona Zagreb ile oynanan hazırlık maçında kavga ettiği için 5 maç ceza alan dönemin basketbolcularından Cemal Nalga, sarı-kırmızılı takımın Almanya'da katıldığı bir hazırlık turnuvasında oyuncu Tufan Ersöz'ün formasını giyerek sahaya çıkmış ve maç istatistiğinde de bu isimle yer almıştır. Olayın ortaya çıkmasıyla patlayan skandal sonucu basketbol federasyonu, takımın Beko Basketbol Ligi'ndeki ilk 5 maçı ile Teknosa Türkiye Kupası'nda yaptığı maçlarda hükmen 20-0 skorla yenik ilan ederken, sarı-kırmızılı ekibin bu dönem içerisinde oynadığı resmi lig maçları sayısı kadar olan toplam 5 puanı, mevcut ve gelecekte kazanacağı puanlar dikkate alınarak silinmesine karar vermiştir. Dönemin antrenörü Okan Çevik, teknik heyet ve de Cemal Nalga'nın takım ile ilişkileri de kesilmiştir. Ancak daha sonra basketbol tahkim kurulu, takımın silinen 5 puanını geri vermiş ve de Cem Akdağ'ın önderliğindeki takım ligde oynadığı son maç sonucunda Basketbol Süper Ligi'nde kalmayı başarmıştır. 2010-2011 sezonuna Oktay Mahmuti önderliğinde giren takım ligde o sezon final oynamış ve rakibe kaybetmesine karşın, takım tarihinde ilk kez EuroLeague ön eleme hakkı kazanmıştır. Café Crown ile yapılan isim sözleşmesi ise 2010-2011 sezonu sonunda sona ermiştir. 14 Ekim 2011 tarihinde Galatasaray Spor Kulübü, Medical Park ile içinde Ali Sami Yen Spor Kompleksi' nde kurulacak olan uluslararası çapta sağlık merkezini de içeren, isim ve sağlık sponsorluğu anlaşması yapmıştır. Bu tarihten itibaren erkek basketbol takımının ismi Galatasaray Medical Park Erkek Basketbol Takımı olarak değiştirilmiştir. Galatasaray Medical Park Erkek Basketbol Takımı, 2010-2011 sezonu Cumhurbaşkanlığı Kupası'nda, Fenerbahçe Ülker'i 103-97 mağlup ederek tarihinde 2. kez kupanın sahibi olmuştur. Galatasaray Medical Park Erkek Basketbol Takımı, 2011-2012 sezonunda tarihinde ilk kez oynadığı Euroleague ön elemeleri sonucunda gruplara kalmayı başarmış ve Euroleague'de tarihinde ilk kez oynadığı ilk sezonunda Son 16'ya kalma başarısı göstermiştir. Ancak takım normal sezonu lider bitirmesine karşın play off yarı final serisinde Ergin Ataman'lı Beşiktaş'a elenmesinden sonra takım sezon sonu antrenör Oktay Mahmuti ile yollarını ayırmıştır. 2012-2013 sezonunda ise takımın başına önceki sezon Beşiktaş'ı çalıştıran Ergin Ataman getirilmiştir. Takım kaptanlığına ise önceki sezon Beşiktaş da forma giyen David Hawkins getirilmiş ve 22 Aralık 2012 tarihinde Gaziantep Büyükşehir Belediyesi ile oynanan maçın ardından David Hawkins'den alınan doping numunesinin pozitif çıkması sonucu oyuncuya tedbir amaçlı yasak konulmuş ve ikinci numunesinin açıklanması istenmiştir. Ancak oyuncunun ikinci numunesi(b numunesi) de pozitif çıkınca Türkiye Basketbol Federasyonu Disiplin Kurulu, oyuncuya tedbir tarihi olan 21 Ocak 2013'ten başlamak üzere 4 yıl hak mahrumiyeti ve para cezası vermiştir. Ayrıca disiplin kurulu, Galatasaray Spor Kulübü'nün olayla ilişkisi bulunmadığını belirlemiş ve bu nedenle kulübe herhangi bir ceza da vermemiştir. Sezon içerisinde yaşanan sakatlıklar ve takım kaptanının ceza almasından sonra takım yine önceki sezon Beşiktaş forması giyen Carlos Arroyo ile anlaşmış ve bu transferle birlikte yeni bir ivme yakalayarak normal sezonun ikinci yarısını namağlup bir şekilde ligi ise yine lider tamamlamıştır. Galatasaray Medical Park Erkek Basketbol Takımı, play off eşleşmelerinde ise sırasıyla çeyrek finalde Tofaş'ı ve yarı finalde Pınar Karşıyaka'yı hiç yenilgi yüzü görmeden elemiş ve finalde Banvit karşısında bir mağlubiyet alarak 23 yıl aradan sonra 2012-2013 sezonu Basketbol Süper Ligi şampiyonu olarak tarihinde 5. kez Türkiye Basketbol Ligi şampiyonluğuna ulaşmıştır. Galatasaray Erkek Basketbol Takımı, 2013 yılında sponsoru Medical Park ile yollarını ayırmış yerine Liv Hospital ile anlaşmıştır. Takım, 2013-2014 sezonundan itibaren ismini Galatasaray Liv Hospital Erkek Basketbol Takımı olarak değiştirmiştir. Takım, 2012-2013 sezonu Cumhurbaşkanlığı Kupası'nda Fenerbahçe Ülker'e 62-64 mağlup olarak kupayı kaybetmiştir. Galatasaray Liv Hospital Erkek Basketbol Takımı, 2013-14 sezonuna Spor Toto Türkiye Kupası grup müsabakaları ile başlamış ve grubunu lider tamamlayıp kupa da çeyrek finale yükselmiştir. Çeyrek finalde rakibi Tofaş'ı 68-56 yenerek yarı finale yükselmiş ve yarı finaldeki rakibi Anadolu Efes'e 64-69 mağlup olarak kupaya veda etmiştir. Galatasaray Liv Hospital Erkek Basketbol Takımı, tarihinde ikinci kez katıldığı EuroLeague de grup müsabakalarını 2. sırada tamamlayarak Son 16'ya kalmıştır. Son 16 da oynadığı grup aşaması sonucunda ise grubunu 4. sırada tamamlayarak tarihinde ilk kez çeyrek finale yükselen Galatasaray Liv Hospital, Barcelona ile oynadığı 3 maçı da kaybederek çeyrek finalde avrupaya veda etmiştir. Beko Basketbol Ligi normal sezonunu ise 4. sırada tamamlayan Galatasaray Liv Hospital Erkek Basketbol Takımı, play off eşleşmelerinde ise sırasıyla çeyrek finalde Beşiktaş İntegral Forex'i seride 2-1, Banvit'i ise 3-1 ile geçerek finale yükselmiştir. Finalde ezeli rakibi Fenerbahçe Ülker ile zorlu bir final serisi oynayan Galatasaray Liv Hospital Erkek Basketbol Takımı, serideki ilk iki maçını kaybetmesine karşın kendi evinde oynadığı 3. ve 4. maçları kazanarak seriyi eşitlemiş ve rakibinin sahasında oynadığı 5. maçı kaybederek seride tekrar geriye düşmüştür. Ancak serinin 4. maçında yaşanan saha olayları sonucunda federasyon tarafından Galatasaray Liv Hospital'a seyircisiz oynama cezası verilmiş ve takım serinin 6. maçını kadın ve çocuk taraftarlarına oynamıştır. Ancak bu maçı kazanan Galatasaray Liv Hospital, rakibinin sahasında oynanacak 7. yani son maç için federasyonun 5. maç da yaşanan olaylardan ötürü rakibinin sahasının kapatılmasını ve maçı yönetecek hakem üçlüsünün değişmesini talep etmiştir. Ancak rakip sahada yaşanan olaylar sonucunda Türkiye Basketbol Federasyonu, Fenerbahçe Ülker'e 40.000 tl para cezası vermiş ve hakem üçlüsünün değişmeyeceğini açıklamasından sonra Galatasaray yönetimi, 17 Haziran 2014 tarihli yönetim kurulu toplantısı sonucunda aldığı karar doğrultusunda 19 Haziran 2014 tarihinde oynayacağı serinin 7. maçına çıkmama kararını bildirmesiyle birlikte Türk spor tarihinde bir ilke imza atmıştır. 19 Haziran 2014 tarihindeki final maçında sahaya çıkmayan Galatasaray Liv Hospital Erkek Basketbol Takımı, 20 Haziran 2014 tarihinde Türkiye Basketbol Federasyonu tarafından hükmen 20-0 mağlup sayılarak şampiyonluğu kaybetmiştir. Ancak final maçına çıkmamasına karşılık Euroleague yetkilileri, Galatasaray Liv Hospital'ı davet etmiş ve takım 2014-15 sezonunda da EuroLeague de oynamaya hak kazanmıştır. 2014-2015 sezonuna iddialı bir kadro ile giriş yapan Galatasaray Liv Hospital Erkek Basketbol Takımı, sezon başı oynanan Türkiye Kupası grup maçlarının sonunda çeyrek finale yükseldikten sonra Basketbol Süper Ligi'nin ilk yarısı bitmeden ekonomik sıkıntılarla boğuşmaya başlamış ve çeşitli tarihlerde takımın önemli oyuncuları önce kulübe ihtarname çekerek ödemelerinin yapılmasını istemiş ardından da sözleşmelerini fesh etmişlerdir. Mevcut başkan Ünal Aysal'ın görevinden ayrılması sonucu yerine gelen Duygun Yarsuvat ve ekibi de basketbol şubesine sahip çıkmadığı için ve takımın mevcut isim sponsoru olan Liv Hospital'ında önceki sezonlara göre gelirlerini azaltmasından ötürü giden oyuncuların yerleri doldurulamamakla beraber eldeki mevcut kadronun da korunma başarısı gösterilemediği için takım rotasyonu dar bir şekilde lig, kupa ve avrupa macerasını sürdürmüştür. EuroLeague de Son 16 grubuna kalan Galatasaray Liv Hospital Erkek Basketbol Takımı geçen seneki başarısını tekrarlayamamış ve avrupaya erken veda etmek zorunda kalmıştır. Royal Halı Erkekler Türkiye Kupası'na ise çeyrek finalde veda eden takım kısıtlı kadrosu ile ligdeki play off iddiasını da son maça kadar sürdürmüş ve play off'lara son sıradan girerek çeyrek finalde ezeli rakibi Fenerbahçe Ülker'in rakibi olmuştur. Takım, çeyrek finalde ise rakibine seride 2-1 mağlup olarak 2014-2015 sezonunu noktalamıştır. Takım, geçtiğimiz sezon ki isim sponsoru Liv Hospital ile anlaşmasını sonlandırmış ve 3 yıllığına Odeabank ile yeni bir isim sponsorluğu konusunda anlaşmıştır. 2015-2016 sezonu itibarı ile takımın ismi Galatasaray Odeabank Erkek Basketbol Takımı olmuştur. 2015-2016 sezonuna yeni sponsoru Odeabank ile başlayan Galatasaray Erkek Basketbol Takımı, geçtiğimiz sezon mücadele ettiği EuroLeague'e bu yıl katılmayı sağlayamadığı için Avrupa basketbolunun 2 numaralı kupası EuroCup'ta avrupa macerasına başlamıştır. Takım, geçtiğimiz sezona göre bütçesini hem lig hem de avrupa da başarı sağlanması yönünde oluşturmuş ve iddialı bir kadro yapısı kurmuştur. Spor Toto Basketbol Süper Ligi'nde iyi bir grafik sağlayan Galatasaray Odeabank Erkek Basketbol Takımı, normal sezonu 3. sırada tamamlamış ve play off çeyrek finalinde Pınar Karşıyaka'yı seride 2-1 geçerek adını yarı finale yazdırmıştır. Ezeli rakibi Fenerbahçe ile yarı finalde karşılaşan takım seriyi 3-1 geride tamamlayarak hem lig mücadelesine ve hem de sezon ortasında oynadığı FIAT Erkekler Türkiye Kupası'na ise çeyrek finalde veda ederek 2 kulvardaki mücadelesine nokta koymuştur. Ancak aynı zamanda lig mücadelesi ile birlikte yürüttüğü avrupa serüveninde ise istikrarlı ve oldukça başarılı bir grafik çizen Galatasaray Odeabank Erkek Basketbol Takımı, ilk etap grup mücadelesini ve akabinde yer aldığı 2. tur grubunu da yine aynı şekilde lider tamamlayarak adını Son 16 turuna yazdırmıştır. Son 16 turunda ise EuroLeague'de oynadığı grup mücadeleleri sonucunda EuroCup'ta oynamaya hak kazanan Pınar Karşıyaka ile eşleşmiş ve adını çeyrek finale yazdırmıştır. Çeyrek final serisinde avrupa basketboluna son senelerde iyiden iyiye ağırlığını koyan Bayern Münih ile eşleşen Galatasaray Odeabank bu seriden de üstün çıkarak bu kupada tarihinde ikinci defa yarı finale yükselmiştir. Yarı final serisinde ise kupanın favori takımlarından CB Gran Canaria ile unutulmaz bir seri geçiren takım kendi evinde 14 sayı fark avantajı ile İspanya'ya gitmiş ve yine aynı fark ile ev sahibi takıma boyun eğmiştir. Ancak seride eşitliğin bozulması için uzayan maçta 13 sayı geride tamamlayarak maçı bitiren takım tarihinde ilk kez adını finale yazdırma başarısı göstermiştir. 2015-2016 EuroCup finalinde Fransa'nın Strasbourg IG takımı ile eşleşen Galatasaray Odeabank, deplasmandaki serinin ilk maçında rakibine 66-62 mağlup olmuştur. Abdi İpekçi Arena'da oynanan final serisinin final maçında ise rakibini 78-67 mağlup ederek EuroCup'un sahibi olmuştur. EuroCup'ı müzesine götürme başarısı ile gelecek sezon EuroLeague'e de katılma hakkı elde eden Galatasaray Odeabank Erkek Basketbol Takımı, Türk Basketbol tarihindeki en büyük Avrupa başarısını da elde etmiştir. 2016-2017 sezonuna hem ligde hem de avrupa da yoluna devam eden takım, EuroLeague normal sezonunu 12. sırada tamamlayarak Avrupa'ya veda etmiştir. Ligde ise normal sezonu 6. sırada tamamlayan takım play off çeyrek finalinde Anadolu Efes'e seride 2-1 mağlup olarak sezonu kapatmıştır. Kupa da ise yarı final turunda Banvit'e mağlup olarak sezonu tamamlamıştır. 2017-2018 sezonunda uzun bir aradan sonra ligde ilk kez play off dışında kalan takım normal sezonu 9. sırada tamamlamıştır. İlk 8 takım arasına katılamadığı için Türkiye Kupası'nda oynayamayan takım EuroCup son 16 turunda Avrupa'ya veda etmiştir. 2018-2019 sezonunda ise EuroCup'da gruptan çıkamayan takım ligde ise normal sezonu 4. sırada tamamlamış ve play off yarı finalinde Anadolu Efes'e seride 3-0 mağlup olarak sezonu tamamlamıştır. Aynı şekilde Türkiye Kupası çeyrek finalinde rakibi Türk Telekom'a mağlup olarak organizasyona veda etmiştir. 2019 yılında Doğa Sigorta ile yapılan isim anlaşması sonucunda takımın ismi Galatasaray Doğa Sigorta Erkek Basketbol Takımı olmuştur. 2019-2020 sezonuna ligdeki ilk maçının aksine iyi bir giriş ile başlayan ekip normal sezon devam ederken tüm dünya da oluşan pandemi sebebiyle devam eden ligi oynadığı 23 maç ile 4. sırada tamamlamış ve ertelenen liglerin durumu TBF tarafından 11 Mayıs 2020'de alınan karar ile birlikte beyaz sezon ilan edilmiştir. İlgili sezonda şampiyon ve küme düşen belirlenmemiştir. Türkiye Kupası ise pandemi öncesi oynanmış ve takım kupaya yarı finalde veda etmiştir. Avrupa'da ise oynanan EuroCup son 16 grup maçları sonucu gruptan çıkamayan takım pandemi öncesi Avrupa'ya erken veda etmiştir. Galatasaray Doğa Sigorta Erkek Basketbol Takımı, 2020-2021 sezonundan itibaren FIBA'nın kulüpler bazındaki en büyük spor organizasyonu olan FIBA Basketbol Şampiyonlar Ligi'nde yer alacağını 05 Haziran 2020 itibari ile resmi sitesinden duyurmuştur. Böylelikle takım bundan sonraki Avrupa kupası mücadelesine Basketbol Şampiyonlar Ligi'nden devam edecektir. Galatasaray (genç basketbol takımı), erkek basketbol şubesinin birinci öncelikli alt yapısıdır. Mücadelesini 2017 yılından bu yana Basketbol Gençler Ligi'nde sürdürmektedir. Ulusal Stadyum (Portekiz) Estádio Nacional, Portekiz'in başkenti Lizbon'da bulunan bir futbol stadyumdur. 1939 yılında yapım çalışmlarına başlanan stad 10 Haziran 1944'te açılmıştır. 37.593 kişi kapasiteli stadda Portekiz millî takımı, 1945 ile 2003 yılları arasında 48 maç yapmıştır. Celtic ile FC Internazionale Milano arasında oynanan 1967 Şampiyon Kulüpler Kupası Finali de bu stadyumda oynanmıştır. İnter'i 2-1 yenip kupayı kazanan Celtic'li futbolculara Lizbon aslanları lakabı verilmiştir. San Nicola Stadyumu Stadio San Nicola, İtalya'nın Bari şehrinde yer alan ve Bari'nin maçlarına ev sahipliği yapan staddır. Kapasitesi 58,270'dir. 1990 FIFA Dünya Kupasıiçin yapılan stadlardan biri olan Stadio San Nicola bu turnuvada B Grubu'ndaki üç maça, 2.turdaki Çekoslovakya-Kosta Rika maçına ve İtalya ile İngiltere arasında oynanan üçüncülük maçına ev sahipliği yapmıştır. Crvena Zvezda'la Olympique de Marseille'nın karşı karşıya geldiği ve Kızılyıldız'ın penaltılarla kazandığı 1991 Şampiyon Kulüpler Kupası Finali de bu stadyumda oynanmıştır. Luigi Palmieri Luigi Palmieri (1807-1896) mucit, meteorolog ve fizikçi Vezüv Gözlemevi başkanlığı, royal Napal School'da fizik profesörlüğü gibi birçok görev yaptı. Sismografı icat etti. Benevento'nun Faicchio kentinde doğan Palmieri, 89 yaşında İtalya'nın Naples şehrinde ölmüştür. Napoli Üniversitesi mimarlık bölümünden mezun olmuştur. Fizik prefösürü olarak Royal Naval School'a atanmıştır; sonra fizik bölümünün başkanı olmuştur. Vezüv Gözlemevi'nin başına gelmiştir. Sismografı icat etmiştir ve lavdaki helyumu keşfetmiştir. Telgrafı büyük ölçüde geliştirmiştir. Anemometre ve yağış ölçeri icat etmiştir. Teoman Doruk Teoman Doruk Türk mimar ve öğretim görevlisi. Türkiye mimarlık tarihinin 1950’li yıllardaki en önemli eserlerinden birisi olan DSİ Genel Müdürlük Binası’nı tasarlamıştır. İstanbul Teknik Üniversitesi Mimarlık Fakültesi Dekanlığı görevini de yürüten Teoman Doruk 12 Eylül Darbesi’nden sonra ABD’ye yerleşmiştir. Teoman Doruk 1958 yılında İstanbul Teknik Üniversitesi Mimarlık Fakültesinden mezun olmuştur.Türkiye mimarlık tarihinin 1950’lı yıllardaki döneme ait önemli yapılardan birisi olan ve 1959 yılında inşa edilmiş Ankara’da yer alan DSİ Genel Müdürlük Binası’nı Enver Tokay ve Behruz Çinici ile birlikte tasarlanmıştır. Iolu Abil Iolu Johnson Abil (d. 1942), Vanuatu'lu politikacı. 2 Eylül 2009 tarihinde seçildi ve Vanuatu Devlet Başkanı olarak yemin etti. El Ã¶pme El öpme; çeşitli kültürlerde sevgi, saygı ve nezaket belirtisi olarak yerleşmiş geleneksel bir davranış. Batılı toplumlarda el sadece öpülürken, Müslüman toplumlarda ve bazı diğer Doğulu toplumlarda el öpüldükten sonra öpen kişinin alnına değdirilir. Batılı toplumlardaki el öpme süreci genellikle eli öpülecek kişinin elini ileri doğru uzatması (sunması) ile başlatılır. El öpme özel bir nedeni olmaksızın, herhangi bir karşılaşmada gerçekleşebilir. Çoğunlukla erkekler tarafından kadınların eli öpülür. Bunun haricinde devlet ve din büyükleri gibi önemli kişilerin elleri de cinsiyetlerine bakılmaksızın öpülebilir. Bu tür el öpmede el nazikçe tutulurken dudaklar hafifçe parmakların eklemlerine değdirilir. Günümüzde özellikle nezaket amaçlı bayanların elini öpme geleneği yok olmaya yüz tutmuş, bunun yerini el sıkma ve yanaktan öpme almıştır. Müslüman toplumlarda ve bazı diğer doğulu toplumlardaki el öpme ve alna koyma geleneği ise halen yaygındır. Batıdakinin aksine genellikle kavuşmalarda ve bayram, anneler günü gibi özel günlerde el öpülür. Bu tür el öpmede genellikle küçükler büyüklerin ellerini öperler. Süreç bazen eli öpülecek kişinin elini sunması ile, bazen de öpecek kişinin uzanması (el istemesi) ile başlatılır. Müslüman toplumlarda genellikle nâmahrem kimselerin -çok yaşlı olmadıkları sürece- elleri öpülmez. İslamiyetin ilk yıllarında (7. yüzyıl) Müslümanların el öptüklerine dair çeşitli bilgiler mevcuttur. Bir rivayete göre Ali bin Ebu Talib, "Babanın çocuğunun elini öpmesi şefkatten, çocuğun babasının elini öpmesi ibadetten, kocanın hanımının elini öpmesi arzudan, kişinin din kardeşinin elini öpmesi ise dindendir," demiştir. Batıda el öpme geleneğinin geçmişi ise çok daha yenidir. 17. ve 18. yy.larda Lehistan-Litvanya Birliği'nde ortaya çıktığı düşünülmektedir. Okan Deniz Okan Deniz (d. 20 Mayıs 1994, Korkut), Türk futbolcudur. 2. Lig ekiplerinden İnegölspor'da oynamaktadır. Futbola Bursaspor altyapısında başlayan Okan Deniz, 2010 yılında profesyonelliğe geçiş sözleşmesi imzalayarak A2 takım kadrosuna dahil edildi. 2011-12 sezonunun başında teknik direktör Ertuğrul Sağlam tarafından sezon öncesi hazırlık kampına alındı. Kamp dönemi sonrası A2 takımı yanında as takımın da antremanlara çıkmaya başladı. Bursaspor için ilk resmî karşılaşmasına 28 Temmuz 2011 tarihinde FC Gomel'e karşı oynanan UEFA Avrupa Ligi üçüncü ön eleme turu karşılaşmasına çıktı. Genelde A2 takımı için oynasa da bazı karşılaşmalarda as takım kadrosuna dahil ediliyor. 18 kez millî takımlara çağrılan Okan Deniz, 8 kez Türkiye U-16 ve 10 kez de Türkiye U-17 forması olmak üzere toplam 18 kez millî formayı giymiştir ve müsabakalarda 4 gol kaydetmiştir. Andrés Escobar Andrés Escobar Saldarriaga (13 Mart 1967, Medellin - 2 Temmuz 1994, Medellin), Kolombiyalı futbolcudur. 2 Temmuz 1994 tarihinde 1994 FIFA Dünya Kupası'nda ABD'ye karşı kendi kalesine gol attığı için Medellin şehrinde bir barda silahlı saldırıya uğramış ve hayatını kaybetmiştir. 1987 yılında Atlético Nacional takımında profesyonel olan Escobar, 1989 yılında takımının Libertadores Kupası'nı kazanmasında önemli rol oynadı. 1989 yılında İsviçre takımı Young Boys'da bir yıl oynadıktan sonra tekrar Atlético Nacional takımına geri döndü. Kolombiya'da ve Güney Amerika'da "El Caballero del Futbol" (Türkçesi: Futbolun Centilmeni) olarak da bilinmektedir. Escobar, Kolombiya formasını ilk kez 1988 yılında giydi. İlk golünü ise 24 Mayıs 1988 tarihinde İngiltere'ye karşı attı. 1994 FIFA Dünya Kupası'nda A grubu'nda Kolombiya formasıyla ABD'ye karşı oynayan Escobar, Amerikalı orta saha oyuncusu John Harkes'ın açtığı ortada topa müdahale etti ve kendi kalesine attı. Escobar, takımının favori olduğu halde gruptan çıkamamasına sebep oldu. 1994 FIFA Dünya Kupası'ndan sonra Escobar, Nevada eyaletinde bulunan Las Vegas şehrindeki akrabalarını ziyaret etmek yerine Medellin'e dönmeye karar verdi ve 2 Temmuz 1994 tarihinde akşam Medellin şehrinin El Poblado semtinde "El Indio" adındaki bir barda arkadaşlarıyla eğlendi. Gece yaklaşık saat 03:00 sularında barın otoparkında yalnız kalan Escobar üç kişinin saldırısına uğradı ve 38 kalibrelik bir tabanca ile vuruldu. Arkadaşları, 6 kez vurulan Escobar'ı bir Toyota pickup ile hastaneye götürse de Escobar vurulduktan 45 dakika sonra hayatını kaybetti. Escobar'ın Dünya Kupası'nda ABD'ye karşı kendi kalesine attığı için öldürüldüğüne inanılıyordu. Escobar'ın cenazesine yaklaşık 120 bin kişi katıldı. Her yıl insanlar Escobar anısına fotoğraflarını getirirdi. Temmuz 2002 tarihinde Medellin şehrinde Escobar anısına heykel yapıldı. Humberto Castro Muñoz, Escobar'ı kendi adamları ile birlikte öldürdüğünü itiraf etti. İddialara göre diğer iki kişi, Muñoz'un adamları; Peter David ve Juan Santiago Gallon Henao'ydu. Humberto Castro Muñoz, Haziran 1995 tarihinde Escobar'ı öldürmekle suçlandı. 43 yıl hapis cezası aldı. 2001 yılında ceza kanununa göre hapis cezası 26 yıla indirildi. 2005 yılında ise iyi davranışı ve yapılan ceza indirimiyle serbest kaldı. Norfolk Norfolk, Birleşik Krallık'ın Doğu İngiltere bölgesinde bulunan ve "shire" ismiyle tabir edilen bir kontluklardan biridir. Yönetim merkezi Norwich'dedir. Norfolk Kontluğu'nun yüzölçümü 5.371 km², 2008 yılı itibarıyla nüfusu 850.800 kişi ve nüfus yoğunluğu 158 kişi/km² dir. Norfolk Kontluğu'nun Suffolk, Lincolnshire ve Cambridgeshire kontlukları ile sınırları vardır. Kuzey Denizi sahilleri kuzey, kuzeydoğu, güneydoğu ve doğuda ve "Kuzey Denizi"'nin bir parçası Wash halicinin sahilleri güneydoğudadır. Norfolk Kontluğu, aşağıdaki idarî bölgelerden oluşur: Bagran ilÃ§esi Bagran ilçesi "(Peştuca:" باغران), Afganistan'ın Helmend Vilayeti'ne bağlı olan 13 ilçeden birisidir. Yönetim merkezi Bagran şehri olan ilçenin 2006 yılı nüfusu 72.300'dür. Nüfusunun çoğunluğunu Peştunlar oluşturur. Dişu ilçesi Dişu ilçesi "(Peştuca:" دیشو), Afganistan'ın Helmend Vilayeti'ne bağlı olan 13 ilçeden birisidir. Yönetim merkezi Helmend Nehri kıyısında kurulu olan Dişu şehri olan ilçenin 2002 yılı nüfusu 20,600 'dür. Nüfusu yalaşık olarak yarı yarıya Peştunlar ve Belucilerden oluşur. Germsir ilÃ§esi Garmsir ilçesi "(Peştuca:" گرمسر), Afganistan'ın Helmend Vilayeti'ne bağlı olan 13 ilçeden birisidir. Yönetim merkezi Garmsir şehri olan ilçenin 2006 yılı nüfusu 77,900'dür. Nüfusunun çoğunluğunu Peştunlar oluşturur. RÃ©mi Gaillard Rémi Gaillard (d. 7 Şubat 1975; Montpellier, Fransa), Fransız komedyen. Özellikle, 2002 Fransa Kupası Finali'nde şampiyon olan Lorient takımının futbolcularının arasına karışarak Fransız medyasının ilgisini çekmiştir. Aynı gün, dönemin Fransız cumhurbaşkanı Jacques Chirac tarafından da futbolcu sanılarak tebrik edilmiştir. Sloganı "C'est en faisant n'importe quoi qu'on devient n'importe qui"dir. Çoğu videosunu YouTube ve Dailymotion'da paylaşmaktadır. Ayrıca Remi 12 Eylül 2014'te vizyona giren Fransa yapımı Kim Takar (N'importe qui) filminde başrol oynamıştır. Sato Kilman Sato Kilman (d. 30 Aralık 1957), Vanuatu'lu politikacı ve eski başbakan. Sato Kilman'ın başbakanlığı daha sonra bir hukuk mahkemesi tarafından iptal olmasına rağmen, Aralık 2010 - Nisan 2011 ve Mayıs-Haziran 2011 tarihlerinde Vanuatu Cumhuriyeti Başbakanı olmuştur. Böylece başbakanlığı yasal olarak tanınmış bir dönem başlamış olmakla beraber 26 Haziran 2011 tarihinde yeniden Başbakan seçildi. Aynı zamanda Halk İlerleme Partisi'nin Lideri ve Malekula Adası'nın Lakatoro milletvekilidir. Haziran 2015'ten beri ülkesinin tekrar başbakanı olmuştur. Johnson Toribiong Johnson Toribiong (d. 22 Temmuz 1946), Kasım 2008-Ocak 2013 tarihleri arası Palau eski Cumhurbaşkanı, avukat ve politikacı. Johnson Toribiong Juris Doktor derecesine (1972) sahip olmakla birlikte Washington School of Üniversitesi Hukuk ve Kanunlar (1973) Yüksek Lisans derecesine de sahiptir. Palau'nun Çin Cumhuriyeti (Tayvan) eski bir büyükelçidir. Toribiong, Kasım 2008 başkanlık seçimleri sırasında Palau Başkanlığı için aday oldu. Adaylığına giden Palau Devlet Başkanı Yardımcısı Elias Camsek Chin tarafından şiddetle karşı çıkıldı. Toribiong 15 Ocak 2009 tarihinde Palau Devlet Başkanı olarak yemin etti. Tufuga Efi Tuiatua Tupua Tamasese Efi (d. 1 Mart 1938), Samoalı siyasetçi. Efi, Büyük Okyanus'ta Polinezya ada öbeği içerisinde yer alan Samoa Bağımsız Devleti'nde 2007 ile 2017 yılları arasında Samoa devlet başkanı olarak görev yapmıştır. Efi bu görevinden önce de 1976 - Nisan 1982 ile Eylül 1982 - Aralık 1982 dönemlerinde Samoa başbakanı görev almıştır. 16 Haziran 2007 tarihinde beş yıllık bir dönem için "O le Ao o le Malo" yani Samoa devlet başkanı seçildi. 20 Haziran 2007 tarihinde resmen Samoa Parlamentosu'nda (Fono) O le Ao o le Malo olarak yemin etti. Tupua ilk kez parlamentoya girdi ve Tupuola başlığı altında Başbakan oldu. Yeni Zelanda'nın başkenti Wellington'da Victoria Üniversitesi'nde eğitim görmüştür. Tupua, Samoaca dilinin bir savunucusu olarak tarif edilmiÅŸtir. Efi 21 Temmuz 2017 tarihi itibarıyle görevi II. Va'aletoa Sualauvi devrederek başkanlık makamında ayrılmıştır. Çoban köpeği yarışması Çoban köpeği yarışması, sahiplerinin komutası altındaki çoban köpeklerinin geniş bir arazide bir koyun sürüsünü verilen talimatlara göre güttükleri bir yarışma türüdür. Yarışmada sadece çobanlık yapabilen bazı seçme köpek türlerinin yarışmasına izin verilir. Köpekler sürüleri kimi engellerin etrafından dolaştırır, sevk ve idare eder ve verilen emre göre belirli bir koyunu sürüden ayırır. Yarışma özellikle geniş arazide otlakçılık yapılan Birleşik Krallık, İrlanda, Güney Afrika, Şili, Kanada, ABD, Avustralya ve Yeni Zelanda’da yaygındır. Bilinen ilk çoban köpeği yarışması 1867 yılında Yeni Zelanda Wanaka’da yapılmıştır. İzleyen yıllarda yarışmalar Avustralya’da da başlamıştır. Birleşik Krallık ise ilk kez 1873 yılında Galler’deki Bala bölgesinde çoban köpeği yarışması düzenlemiştir. İlk İskoç çoban köpeği yarışması ise 1874 yılında yapılmıştır. Bu dönemde birinci köpek sahibine oldukça yüklü tutarlar ödül olarak verlmiştir. Bundan sonra oldukça yaygınlaşan çoban köpeği yarışmaları Border Collie cinsi köpeklere olan ilgiyi artırmıştır. Artık kimi yarışmalarda gösteri için hazırlanan köpeklerin yerine gerçekten çiftlik işlerinde ustalaşmış köpekler yarışmaları kazanmaya başlamıştır. Yarışmalara artan ilgi ABD’yi de etkilemiş, burada ilk yarışmalar 1880’li yıllarda yapılır olmuştur. Bugün oldukça yoğun ilgiyle takip edilen sporda farklı ülkelerde farklı ulusal yarışmalar yapılmaktadır. Bunun yanı sıra International Sheepdog Society tarafından üç yılda bir düzenlenen dünya şampiyonası yapılmaktadır. Yarışmadaki engeller ve parkurlar ülkeden ülkeye değişmektedir. Birleşik Krallık, Avrupa, ABD ve Güney Afrika’da "İngiliz Parkuru" denilen parkur yaygındır. Avustralya’da yaygın olan parkurda ana amaç 3 ila 6 koyundan oluşan sürünün bir veya iki çoban köpeğini kontrol eden çoban tarafından kontrol edilmesidir. Yarışmada hem zaman hem de emre itaat önemli olduğu için sürünün öngörülen güzergâhın dışına çıkması da ceza puanı olarak yansıtılır. Ayrıca bu tür parkurda sürü ikiye ayrılarak iki ayrı ağıla konur. Yarışmanın yapıldığı arazi çok değişken olabilmektedir. Özellikle deneyimli çobanlar yarışmada çoban köpeği ve sahibinin kabiliyetlerinin tam olarak görülebilmesi için bazı asgari koşulların olması yönünde görüş birliği vardır. Buna göre aşağıdaki yarışma koşulları olmazsa olmazdır: Yarışmalara genellikle eklenen ve beğeni kazanan bazı parkurlar şöyle sıralanabilir: Yarışmaların neredeyse tamamında köpekler bütün aşamalarda yalnızdır ve sahiplerinden yardım almaları yasaktır. Yarışma sırasında çoban, bulunduğu yerden ayrılamaz ve ıslık veya emr sözcükleriyle köpekle iletişim kurar. Ancak sadece ağıla koyma ve tek bir koyunun sürüden ayrılması işlemlerinde yerinden ayrılmasına ve köpeğe yardım etmesine izin verilir. Yarışmalarda genelde uygulanan kurallar şu şekildedir: Hakemler genellikle yarışmacının veya çoban köpeğinin değil koyunların davranışlarına yoğunlaşır. Köpekler koyunlara hakim olabilme ve verimli çalışma yönünden değerlendirilir. Sürüyü gereksiz yere rahatsız eden ve sürekli olarak müdahale eden köpekler puan olarak cezalandırılır. Koyunu ısıran köpek yarışmadan atılır. Muhammed Bozdağ Muhammed Bozdağ (1 Ocak 1967, Trabzon, Akçaabat doğumlu) Türk yazar. Ankara'da yaşamakta ve 1992 yılında göreve başladığı Türkiye Büyük Millet Meclisinde halen yöneticilik yapmaktadır. Muhammed Bozdağ ilk ve orta eğitimini köyünde, lise eğitimini Kastamonu, İnebolu Devlet Parasız Yatılı Lisesinde tamamladı. Lisans eğitimini 1985 yılında başladığı Orta Doğu Teknik Üniversitesi Kamu Yönetimi Bölümü'nde bitirdi (1990); Yüksek Lisans tezini Hacettepe Üniversitesinde "Yasama Sürecinde Verimlilik: TBMM Örneği" (1996) konusunda, doktora tezini Gazi Üniversitesinde "Türkiye'de Siyasi Parti Kapatma Rejimi" (2003) konusunda tamamladı. Türkiye Büyük Millet Meclisinde 1992 yılında yasama uzman yardımcısı olarak göreve başladı. "Yasama Sürecinde Daimi Komisyonlar" (1994) konulu teziyle yasama uzmanı oldu. Dokuz farklı araştırma ve soruşturma komisyonundan sonra, KİT Komisyonunun uzmanlığını (1996) yürüttü. Kanunlar ve Kararlar Müdür Yardımcısı (2003), Basın ve Halkla İlişkiler Müdür Yardımcısı (2005), Araştırma Merkezi Müdür Yardımcısı (2011) görevlerinde bulundu. 2011 yılının Aralık ayında Genel Sekreter Yardımcılığı görevine atandı. Yurt dışından gelip Türkiye'de eğitim gören misafir öğrencilerle ilgilenmeyi misyon edinen Kültürlerarası Araştırma ve Dostluk Vakfının kurucuları arasında yer aldı ve bir dönem başkanlığını yaptı. Ankara’da muhtelif tarihlerde Hızlı ve Etkin Öğrenme, Etkili İletişim konulu eğitimler verdi. Bazı ulusal kanallarda program hazırladı ve sundu. "Dost FM"’de kişisel ve manevi gelişim konulu çeşitli konuşmalar yaptı ve bu konuşmalar yurt çapında "Moral FM", "Yıldız F" gibi ulusal veya yerel çeşitli radyolarda yayınlandı ve ve yurt çapında seminerler verdi. TRT’de gençlere yönelik olarak hazırlanan haftalık Sonsuzluk Yolcusu adlı programın uzmanı ve konuşmacısı olarak görev aldı ve STV’de Hayat Dersi isimli bir programda rol aldı. Muhammed Bozdağ akademik kariyerini yönetim ve siyaset bilimleri alanında, mesleki kariyerini yasama uzmanlığı alanında edinmekle birlikte Türkiye’de yazarlık kariyeri itibarıyla tanınmaktadır. Hürriyet Gazetesinde Muhammed Bozdağ ile 2003 yılında yapılan bir röportajda, yazarın kitaplarının üç yıl içerisinde 150 bin satış yaptığına vurgu yapılmıştır. Yazar bu röportajında, kitabının reçetelere konu edildiğinden, Recep Tayyip Erdoğan üzerinde koruyucu bir kalkan fark ettiğinden, insanlığın aklını keşfedip ruhunu kaybettiğinden söz etmektedir. Muhammed Bozdağ’ın ilk kitabı Düşün ve Başar, 1999 yılında yayınlanmıştır. Bu kitabını 2000 yılında Ruhsal Zeka, [[2003 yılında İstemenin Esrarı, 2005 yılında Sonsuzluk Yolculuğu, 2007 yılında Sevgi Zekası, 2014 yılında Zihinsel Şifa ve 2015 yılında Yüreğimde Rabbim kitapları izlemiştir. Muhammed Bozdağ’ın Düşün ve Başar kitabı Azericeye çevrilmiş ve Azerbaycan’da yayınlanmaktadır. Aynı kitap Moğolcaya da çevrilmiş, bir dönem çok satanlar listesinde yer almıştır. Moğolistan'da, yazar, düşünür ve okuyucular genelinde yapılan bir araştırma sonucunda tespit edilen ve Moğolistan Millî Eğitim ve Bilim Bakanlığınca onaylanan, öğrenciler tarafından mutlaka okunması gerekli 88 kitap arasında 52. Sırada yer almıştır. Bozdağ’ın Ruhsal Zeka kitabının İngilizcesi halen Amazon.com sitesinde Sincerity Intelligence yer almaktadır. Söz konusu kitabın Almanca ze Rusça çevirileri de yapılmıştır. Muhammed Bozdağ, kitaplarının dışında, düzenli olarak yazdığı yazılarını "muhammedbozdag internet sitesinden" ve sosyal medya sayfalarından yayınlamakta ve kendisini "facebook sayfasından" yarım milyona yakın takipçi izlemektedir. [[Kategori:Muhammed Bozdağ kitapları|*]] [[Kategori:YaÅŸayan insanlar]] Türkiye'de yayımlanmış fotoğraf dergileri Türkiye'de yayımlanmış fotoğraf dergileri Osmanlı döneminden beri birçok dergi sayfalarında zaman zaman fotoğrafa geniş yer ayırmıştır. Özellikle magazin, doğa ve haber dergileri fotoğrafın vurucu etkisini çabucak kavramışlar ve dergi sayfalarının oldukça büyük bir kısmına albenili fotoğraflar basmışlardı. Yurt dışında Life gibi haber-magazin dergileriyle, National Geographic gibi bilim-doğa dergilerinin astronomik tiraj rakamlarına erişmesi, Türkiye'de de Hayat, Ses gibi dergilerin ortaya çıkmasına neden oldu ve bunlar da benzer bir biçimde, Türkiye için oldukça yüksek sayılabilecek satış rakamlarına ulaştılar. Bu tür dergiler de bünyelerinde, yurt dışı muadillerinin yaptığı gibi, dönemin şöhretli foto muhabirlerini ve ünlü fotoğraf sanatçılarını barındırdılar. Baskı tekniklerinin gelişmesiyle son yıllarda Atlas gibi coğrafya ve keşif dergileriyle "National Geographic Türkiye" dergisi fotoğrafa özel önem veren dergilerin başında gelmektedir. Ancak yine de bu tür dergiler bu maddenin konusu dışındadır. Bu maddenin konusu tamamen fotoğraf sanatı ve tekniğine ayrılmış 'tematik' veya 'ihtisas dergileri' olarak nitelendirilebilecek dergilerdir. Cumhuriyet döneminde yayımlanmış ve yayımlanmakta olan Latin harfleri ile yazılmış belli başlı fotoğraf dergileri şunlardır: Bunlar fotoğrafla ilgili web siteleri değil, bir dergi anlayışı içinde üretilmiş ve çoğu sanal ortamda adeta basılı bir dergi gibi sayfa sayfa okunacak "sanal dergiler"dir. Ä°lgili dergilerin web adresleri Pierre WebÃ³ Pierre