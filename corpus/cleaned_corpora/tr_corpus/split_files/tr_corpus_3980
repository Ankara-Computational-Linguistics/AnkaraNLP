rezidansı’nın da aynı binada yer almasını düşünmüştür. Rezidans ve hükûmet binası böylece aynı bina içinde yer alacaktı. İçermesi düşünülen kurumlar şunlardı; • Cumhurbaşkanlığı (Preşedinţia) • Büyük Millet Meclisi (Parlamentul) • Hükümet (Guvernul) • Yüksek Mahkeme (Înalta Curte de Casaţie şi Justiţie). Bu kurumlar, binanın dikdörtgen yapısını tanımlıyordu. 1989’da Ceauşescu’nun devrilmesi ve kurşuna dizilmesi ile aynı zamanda, binanın yapısı ve tasarımı tamamlanmıştı. Sonrasında, birçok döşeme ve mobilya şu an sarayda bomboş alanlar bırakacak şekilde hiç tamamlanmamıştı. Örneğin, bodrumun en son üç katı ve Romanya’nın resmi saatini gösterecek saat kulesi hiç bitirilmemişti. Rejimin değişmesi sırasında, yeni liderler binayı, çevresindeki mahallelerdeki fakirliğe zıt olarak ve Ceauşescu’nun aşırı lüks içinde yaşadığını vurgulamak amacı ile “Ceauşescu’nun Evi” olarak nitelediler. Binanın bazı bölümleri ancak 2010 yılında tamamlanmıştır. Şu an hala yer altında kapalı otopark inşası yapılmaktadır. Tünel, 13 Septembrie Bulvarı’nı binanın bodrumuna bağlayacaktır. Bina ayrıca sergilere evsahipliği yapıp, müze olarak gezilebilmekte ve üst katındaki kafe ile hala hizmet vermektedir. Rumenlerin büyük çoğunluğu, binanın Pentagon’dan sonra dünyanın ikinci büyük binası olduğunu söyleyerek, gurur duymaktadır. Bazıları ise, eski Bükreş’in yerle bir edilmesinin sembolü olduğunu söyleyerek, binayı çok çirkin ve şehir için bir kayıp olarak görmektedirler. Yenisey dilleri Yenisey dilleri, Orta Sibirya'da Yenisey ırmağı yakınlarında konuşulan arkaik Sibirya dilleri grubudur. Ket dili hariç gruptaki diğer diller yok olmuştur. Kuzey Amerika'daki Kızılderili Na-Dene dilleri ile birlikte Denesey dilleri ya da "Dene-Yenisey dilleri" denen yeni ailede toplanır. Çince gibi tonlamalı dillerdir. Yenisey dilleri ve bağlandığı yeni aile Türk dili araştırmaları için çok önemlidir. Yenisey dilli halkların komşuları Güney Sibirya Türkleri, Hantılar, Selkuplar ve Evenkilerdir. Yenisey dilleri [İngilizce "Yeniseian, Yeniseic"; Rusça "Енисейские языки") Ellis AdasÄ± Ellis Adası (İngilizce: Ellis Island), New York şehrinin Hudson Nehri ağzında yer alan bir adadır. Ellis Adası, 1 Ocak 1892 ile 12 Kasım 1954 tarihleri arasında, New York'a gelen yeni göçmenler için bir transit merkezi olarak hizmet vermiştir. Halen federal hükümete ait olan ada, ABD Ulusal Park Servisi’nin kontrolünde olup, Özgürlük Heykeli Ulusal Anıtı (İngilizce: Statue of Liberty National Monument) adlı bir devlet kuruluşu tarafından işletilmektedir. Adaya turistlerin ziyaret etmesi serbesttir. Ellis Adası’nın New York eyaletine mi, yoksa New Jersey eyaletine mi ait olduğu uzun bir süre tartışma konusu olmuştur. Her ne kadar adanın büyük bir kısmı New Jersey eyaletine ait Jersey City şehir sınırları içerisinde kalsa da, ufak bir kısmı da komşu şehir New York sınırları içerisindedir. 21. Yüzyıl Çağdaş Sanatlar Müzesi, Kanazawa 21. Yüzyıl Çağdaş Sanatlar Müzesi, Japonya’nın Kanazawa şehrinde yer alan bir çağdaş sanatlar müzesidir. Alanında Japonya’nın en önemli kültür yapılarının başında gelmektedir. Japon bir mimarlık firması olan SANAA’dan Kazuyo Sejima ve Ryue Nishizawa tarafından 2004 yılında tasarlanan 21. Yüzyıl Çağdaş Sanatlar Müzesi, Ekim 2005’te kullanıma açılmıştır. Kullanıma açılmasından tam bir yıl içinde müze 1,570,000 kişi tarafından ziyaret edilmiştir. Kanazawa şehrinde yer alan müze, Kenroku-en Bahçesi ile Ishikawa Sanat Müzesi’ne yakın bir istikamette yer almaktadır. SANAA SANAA (Sejima ve Nishizawa ve Ortakları), Japonya’nın Tokyo kentinde yer alan bir mimarlık firmasıdır. 1995 yılında Kazuyo Sejima ve Ryue Nishizawa tarafından kurulmuştur. Mart 2010’da bu mimarlık firmasının kurucuları Kazuyo Sejima ve Ryue Nishizawa, mimarlık alanındaki en prestijli ödül olarak kabul edilen Pritzker Mimarlık Ödülü’nü kazanmıştır. TÃ¼rkiye Bisiklet Federasyonu Türkiye Bisiklet Federasyonu (TBF) Türkiye'de bisiklet faaliyetlerini yürütmek, gelişmesini ve yurt genelinde yayılmasını sağlamak, bu konularda her türlü düzenlemeyi yapmak, kararlar almak ve uygulamakla yetkili kurum. Mevcut başkanı Erol Küçükbakırcı'dır. TBF, UCI ve UEC'ye üyedir. Osmanlı'da ilk bisiklet yarışları Selanik'te yapıldı. Bu işin maddi kazanç sağladığını gören Leon Efendi ve ortağı Papazyan ilk bisiklet yarışlarını düzenlediler. Ardından yasaklanan yarışlar II. Meşrutiyet sonrasında Fenerbahçe Spor Kulübü'nün de etkisiyle tekrar düzenlendi. Bu noktada ilk yol yarışları Fenerbahçe, Maslak ve Bakırköy’de yapılırken pist yarışları ise eski Fenerbahçe Stadı’nda yapıldı. Fuat Hüsnü, Naili Seden, Hamit Zeki, Ali ve Muvaffak Beyler bu ilk yarışlarda ön plana çıktı. 1923’te İdman Cemiyetleri İttifakının oluşturulması sonrasında federasyon kurudu ve aynı yıl FIAC üyeliğine kabul edildi. TBF TBF aşağıdaki anlamlara gelebilir: Körösladány Körösladány Macaristan'ın güneydoğusundaki Güney Alföld bölgesinde Békés eyaletinin bir kasabasıdır. Burada doğmuş olan Béla Wenckheim, bir Macar siyasetcisi olup 1875 yılında Macaristan Başbakanı olarak hizmet vermiştir. Hungarian politician, who served as the Prime Minister of Hungary in 1875, was born here. Körösladány, 123.87 km² lik bir alanı kapsamakta ve 2002 yılı nüfus sayımına göre 5114 kişilik bir nüfusa sahiptir. MedgyesegyhÃ¡za Medgyesegyháza (Slovakça Medeš) Macaristan'ın güneydoğu bölgesi Güney Alföld'de Békés eyaletinin bir kasabasıdır. Medgyesegyháza, 64.32 km²lik bir alan ve 2008 nüfus sayımına göre 3891 kişilik bir nüfusa sahiptir. Mezőberény Mezőberény (Macarca Mezőberény) Macaristan'da Békés eyaletinde bir kasabadır. Alföld bölgesinin güneyinde konumlanır. Bu kasabada Debrecen'den Szeged'e giden karayolu Budapeşte-Bükreş demir yolu ile kesişir. ICD-10, G00-G09: Merkezi sinir sisteminin enflamatuvar hastalıkları ICD-10, G00-G09: Merkezi sinir sistemi enflamatuvar hastalıkları, ICD-10'un güncel (2007) sürümünde G00'dan G09'a kadar kodlanmış 10 hastalık bloğu ile ilgili hastalıkları içeren bir hastalık grubudur; merkezi sinir sisteminin, büyük çoğunluğu enfeksiyöz nedenlere bağlı olan enflamatuvar hastalıklarını derler. Bu grup, kategorisine dahildir. BehÃ§et Oktay Behçet Oktay (1957, Hekimhan, Malatya, Türkiye) - (ö. 25 Şubat 2009, Ankara, Türkiye), Türk polis. 1975 yılında polis kolejinden, 1978 yılında da Polis Akademisi'nden mezun oldu. Erzincan, Kars, İstanbul, Afyonkarahisar ve Bingöl illerinde görev yapmıştır. 23.Dönem Özel Harekat Kursunu tamamladıktan sonra, 1994-1997 yılları arasında Diyarbakır'da görev yapmıştır. 1997 yılında Emniyet Genel Müdürlüğü Özel Harekat Daire Başkanlığı görevine atanmıştır. Evli ve üç çocuk babasıdır. Türk Silahlı Kuvvetleri Altın Üstün Cesaret ve Feragat Madalyası sahibidir. 25 Şubat 2009'da evinde ölü bulunmuştur. Ölümü hakkında henüz tam karara varılmamış olsa da intihar söylentileri yayılmıştır. Evinde bulunduğu sırada -kaburgalarında dokuz adet kırık olduğu halde- sağ elinde tuttuğu tabanca ile intihar ettiği adli tıp kayıtlarına geçmiştir. Ancak söz konusu kişinin sol elini kullanan birisi olması, hatta sağ elini hiç kullanamaması sebebiyle suikast söylentileri de büyük yer tutmaktadır. Cumhuriyet Senatosu kontenjan senatÃ¶rleri listesi Kontenjan Senatörlüğü; 1961 Anayasası sonrası ihdas edilen Cumhuriyet Senatosunda Cumhurbaşkanı tarafından seçilmiş 15 üyenin aldığı siyasi sıfattır. Altı yıl için topluma önemli hizmetlerde bulunmuş, seçkin, üniversite mezunu ve 40 yaşını doldurmuş olan kişiler arasından seçiliyorlardı. Bunlardan en az onu bağımsızlar arasından seçiliyordu. Bu üyeliklerde herhangi bir sebeple boşalma olursa, boşalan bir üyeliğe seçilen kimse, yerine seçildiği üyenin süresini tamamlıyordu. Bu senatörler Senatoda grup sahibi oluyor ve aralarından birini başkan seçerek grup halinde çalışıyorlardı. Kontenjan Senatörlerinin nitelikleri ve seçimi 1961 Anayasası'nın 70. 72. ve 73. maddelerinde yer almaktaydı. İki kontenjan senatörü Cevdet Sunay ve Fahri Korutürk cumhurbaşkanı seçildi. Cemal Gürsel 21, İbrahim Şevki Atasagun (vekil) 1, Cevdet Sunay 24, Fahri Korutürk 17, İhsan Sabri Çağlayangil (vekil) 5 kontenjan senatörü atadılar. Gurbet YollarÄ±nda Gurbet Yollarında, Erdal Erzincan'ın 1999 yılında çıkardığı üçüncü solo albümüdür. Salim Özdemir Günday Salim Özdemir Günday, Türk vali 1925-1927 yılları arasında Artvin, 1927 yılında Bolu, 1927-1931 yılları arasında Balıkesir, 1932-1935 yılları arasında Edirne, 1935-1939 yılları arasında Aydın, 1939-1942 yılları arasında Kahramanmaraş, 1942-1948 yılları arasında Trabzon, 1948-1949 yılları arasında Antalya valilikleri yapmıştır. Toronto Zoo Toronto Zoo (Toronto Hayvanat Bahçesi), 15 Ağustos 1974'te 287 hektartarlık alan üzerine kurumuş ve Kanada'nın en büyük eyaletlerinden olan Ontario'nun başkenti Toronto da bulunan dünyanın en kalabalık hayvanat bahçelerindendir. 5000'in üzerinde hayvan türü bulunmaktadır. VistÃ¼l-Oder Taarruzu Vistül-Oder Taarruzu II. Dünya Savaşı'nın Doğu Cephesi'nde başarılı bir Kızıl Ordu taarruzudur. Taarruz Harekâtı 12 Ocak - 2 Şubat 1945 tarihleri arasında icra edilmiştir. Bu taarruzla Sovyet kuvvetleri, Doğu Polonya'da Vistül Nehri üzerindeki taarruz çıkış hatlarından Alman toprakları içlerine kadar ilerlediler. Ulaştıkları hat, Alman başkenti Berlin'e 70 km. mesafede olan Oder Nehri kıyılarıydı. Başarılı Bagration Harekâtı sonunda Sovyet 1. Ukrayna Cephesi kuvvetleri, 27 Temmuz - 4 Ağustos tarihleri arasında Vistül batısında köprübaşları oluşturmayı başarmışlardı. Sonunda başarısız olan Varşova Ayaklanması boyunca Kızıl Ordu birlikleri hareketsiz kaldılar. Varşova Ayaklanması, 1 Ağustos 1944 günü başladığında, Sovyet birliklerinin cephe hattı bölgeye çok da uzak değildi. Sonunda başarısız olan Varşova Ayaklanması boyunca Kızıl Ordu birlikleri hareketsiz kaldılar. Varşova Ayaklanması, 1 Ağustos 1944 günü başladığında, Sovyet birliklerinin cephe hattı bölgeye çok da uzak değildi. 1. Ukrayna Cephesi kuvvetleri, Alman kayıtlarında Baranow köprübaşı olarak geçen geniş bir köprübaşını da Lvov-Sandomierz Taarruzu sırasında ele geçirmişti. Taarruzdan önce Kızıl Ordu üç köprübaşını, büyük miktarda malzeme ve askerle takviye etti. Böylelikle Kızıl Ordu, karşısındaki Alman kuvvetlerine göre, piyade, topçu ve zırhlı araçlar yönünden büyük bir sayısal üstünlüğe sahip olmuştu. Tüm bunlar Alman istihbaratı tarafından biliniyordu. Alman Doğu Orduları (Ostheer) Komutanı General Reinhard Gehlen, değerlendirmelerini General Heinz Guderian'a aktarmıştı. General Guderian bu istihbarat bilgilerini Hitler'e sundu. Ancak Hitler, apaçık görünen Sovyet gücünü inkar ederek bu bilgilere inanmadı, Kızıl Ordu'nun gücünü fazla göstermek için giriştiği savaş aldatmaları olarak niteledi ve "Cengiz Han'dan beri en büyük savaş hilesi" olarak tanımladı. Guderian, Kurlandiya Kuşatması'nda Kuzey Ordular Grubu'na bağlı olan, tuzağa düşmüş durumdaki tümenleri tahliye etmeyi önerdi. Öneriye göre, bu birlikler Baltık Denizi üzerinden Almanya'ya taşınacaktı ve savunma için gereken insan gücünü takviye edecekti. Ancak Hitler bunu da yasakladı. Dahası Hitler, operatif ihtiyat durumunda olan General Josef Dietrich komutasındaki 6. SS Panzer Ordusu'na Macaristan'da planlanan Operation Frühlingserwachen'nu desteklemek için bölgeye hareket etmesi emri verdi. Harekâta, Kızıl Ordu'nun iki "Cephe"sine bağlı kuvvetler katılmıştır. 1. Beyaz Rusya Cephesi, Mareşal Georgi Jukov komutasında, Varşova civarını ve Varşova'nın güneyindeki iki köprübaşını tutmaktadır. Mareşal Ivan Konev emrindeki 1. Ukrayna Cephesi ise Sandomierz (Baranov) köprübaşındadır. Bu bölgedeki Sovyet kuvvetlerinin karşısındaki Alman mevzilerini A Ordular Grubu savunmadaydı. Ordular Grubu'nun cephesi, Varşova'nın doğusundan Vistül nehri boyunca güneye uzanıyordu. Hemen hemen San nehriyle birleştiği bölgeye kadar. Bu noktada Vistül üzerinde Baranow civarında Sovyet kuvvetleri kontrolünde büyük bir köprübaşı vardır. Alman kuvvetleri üç ordudan oluşmaktadır. 9. Ordu, Varşova civarında, 4. Panzer Ordusu Vistül kıyısındaki Baranow kesiminde -ki Baranov köprübaşı Alman hatlarında bir girinti oluşturmaktadır- ve 17. Ordu daha güney kesimde mevzilenmiş durumdadır. Bu üç ordunun toplam mevcudu 400 bin kişi olup 4.100 parça top ve 1.150 tanklık bir kuvvettir. A Ordular Grubu, General Josef Harpe'nin komutasındadır. General, taarruz başladıktan sonra 20 Ocak 1945 tarihinde görevden alınmış, yerine General Ferdinand Schörner atanmıştır. Alman istihbaratı Sovyet güçlerinin, karşılarındaki Alman kuvvetlerinin üç katı bir sayısal üstünlüğe sahip olduğunu düşünüyordu, gerçekte bu oran beş katıdır. Geniş Baranow - Sandomierz köprübaşında 4. Panzer Ordusu, kesintisiz bir savunma hattı için yeterli piyadesi olmadığından, bazı bölgeleri direnek noktalarından savunmak durumundaydı. Alman savunmasının bir başka zaafı da Hitler'in emriyle yaratılmış oldu. İki Alman savunma hattı birbirine çok yakın olarak düzenlendi ve ana savunma, Sovyet topçusunun atış menzili içinde kalmış oldu. Taarruz, 12 Ocak günü saat 04:35'te Baranov köprübaşından, 1. Ukrayna Cephesi topçusunun, 4. Panzer Ordusu cephesini hedef alan yoğun bombardımanıyla başladı. Baranov köprübaşının karşısında konuşlanmış bulunan 48. Panzer Kolordusu'nun tümenlerinin, Sovyet taarruzuna etkili biçimde karşı koyma kapasitesi bu bombardımanla önemli ölçüde imha oldu. Alman 68. Piyade Tümeni'nden bir tabur komutanı durumunu şu şekilde anlatmıştır. "Gücünün altında bir taburla harekâta başladım… Sovyet hazırlık ateşinin dumanı dağıldıktan sonra … elimde sadece bir müfreze kalmıştı." İlk hazırlık ateşini bir yoklama taarruzu izledi. Ardından saat 10:00'da ağır bir bombardıman başladı. 3. Muhafız Tank Ordusu ve 4. Tank Ordusu'nun zırhlı cevik kuvvetleri dört saat sonra ileri harekete başladıklarında 4. Panzer Ordusu zaten topçusunun üçte ikisini ve piyade unsurlarının dörtte birini kaybetmişti. Hızlı gelişen Sovyet taarruzu Kielce yönünde ilerledi. 4. Panzer Ordusu'nun merkezdeki ihtiyat kuvveti olan 24. Panzer Kolordusu muharebeye sokuldu. Fakat Kielce'ye ulaştıklarında bu birlik ağır hasar görmüştü ve zaten Sovyet zırhlıları tarafından kanat açıkları sarılmaya başlamıştı. Güney kanattaki 48. Panzer Kolordusu, kuzey kanattaki 62. Kolordu'nun büyük bölümüyle birlikte muharebe dışı kalmıştı. 1. Ukrayna Cephesi kuvvetleri 14 Ocak'ta Nida nehri geçişlerini ele geçirdi ve Radomsko ve Warthe yönünde ilerlemeye başladı. Henüz dağılmamış tek birlik olan 24. Panzer Kolordusu, 16 Ocak gününe kadar Kielce'de tutunmayı başardı ve aynı günün akşamı General Nehring, çekilmeye karar verdi. Mareşal Konev'in 1. Ukrayna Cephesi'nin kuzeyinde Mareşal Jukov'un 1. Beyaz Rusya Cephesi, 14 Ocak günü saat 08:30'da Pulawi ve Magnuszew köprübaşlarından Alman 9. Ordu'su mevzilerine taarruza başladı. Magnuszew köprübaşından 5. Şok Ordusu ile 8. Muhafız Ordusu, Pulawi köprübaşından ise, 30 km.lik bir derinliğe ulaşan 33. ve 69 Ordular taarruz ettiler. Oluşan gedikleri genişletmek için 1. ve 2. Muhafız Tank Orduları da muharebeye sokuldu. Pulawi köprübaşından taarruza başlayan 69. Ordu'nun harekâtı özellikle başarılı gelişti ve 55. Panzer Kolordusu savunması yarıldı. Panzer Kolordusu önce çekilmeye başladı, ardından da dağıldı. Alman 9. Ordu'su bazı bölgesel karşı taarruzlara giriştiyse de tümünde geri atıldılar. Sovyet 69. Ordu'su, Alman savunmasının son hattını da kırıp Radom'u ele geçirdi. Bu arada 2. Muhafız Tank Ordusu Soçaczew'e ilerlerken 1. Muhafız Tank Ordusu da Pilica Nehri üzerinde köprübaşları elde etme ve Łódź yönünde ilerleme emri aldı. Bu arada 47. Ordu, Vistül nehrini geçip kuzeyden Varşova'ya ilerken 61. Ordu ile 1. Polonya Ordusu kenti güneyden çevirdi. Tek büyük Alman tepkisi, 15 Ocak'ta gerçekleşti. Hitler, Guderian'ın önerisine karşın, 4. Panzer Ordusu cephesinde açılan gediği kapatmak için General Dietrich von Saucken komutasındaki Grossdeutschland Kolordusu'nun Doğu Prusya'dan hareket etmesi emri verdi. Fakat Mareşal Jukov'un kuvvetlerinin hızla ilerlemesi, bu birlik kuvvetlerinin hedefine ulaşmadan Łódź'da trenden indirilmesine neden oldu. Birlik, 9. Ordu'nun çekilmesini örttükten sonra Warthe nehrinin güneybatısı yönünde çekilmek zorunda kaldı. Mareşal Konev, 17 Ocak'ta yeni hedefler belirledi. Mekanize kuvvetlerini kullanarak Wrocław yönünde ilerleyecek ve 60. ve 59. Orduların karma kuvvetleriyle de güney kanattan Kraków üzerinden Yukarı Slezya'nın sanayi bölgesine yönelik bir taarruz başlatacaktı. Krakow 19 Ocak 1945 tarihinde 59. ve 60. Ordular ile 4. Muhafız Tank Kolordusu tarafından kuşatılarak hasarsız olarak ele geçirildi. Alman savunması hızla bölgeden çekildi. 1. Ukrayna Cephesi hedeflerinin ikinci evresi oldukça karmaşıktı. Yukarı Silezya'nın tüm sanayi bölgesini kuşatıp almaları gerekiyordu. Bölge, General Schulz'un 17. Ordu'su tarafından korunmaktadır. Mareşal Konev, 21. Ordu bölgeyi kuzeyden kuşatırken 59. ve 60. Orduların cepheden ilerlemeleri emrini verdi. Daha sonra General Rybalko'nun 3. Muhafız Tank Ordusu'na, Breslau'a hareket etmesini ve 20 Ocak'tan itibaren Oder'in yukarı kısımları boyunca güney yönünde çark ederek Alman 17. Ordu'sunun geri çekilme hatlarını kesmesini emretti. Bu sıralarda 4. Panzer Ordusu'nun dağılan kalıntıları hala Alman hatlarına ulaşabilme çabasındadırlar. General Nehring'in 24. Panzer Kolordusu, 18 Ocak'ta ilerlemeyi planladıkları rotanın Sovyet kuvvetlerince tutulmuş olduğunu gördüler. Geri çekilirken 62. Kolordu'nun kuşatmadan çekilebilen unsurları da onlara katıldı. Bu kolordunun büyük kısmı, Pzysuça civarında kuşatıldıktan sonra imha edilmişti. Yoğun sisin de yardımıyla 24. Panzer Kolordusu'nun öncü unsurları Warta nehrine 22 Ocak'ta ulaştılar ve Grossdeutschland Panzer Kolordusu ile bağlantı sağladılar. Sonuçta, Sovyet saldırısı başladığında bulundukları pozisyondan 350 km. geriye çekilerek Oder'i geçmeyi başardılar. Sovyet birliklerince sarılma tehlikesi ortaya çıkınca Grossdeutschland Panzer Kolordusu Komutanı General Schulz, 25 Ocak'ta emrindeki 100 bin kişilik birlikleri geri çekme izni istedi. Bu talep geri çevrildi fakat 26 Ocak'ta yeniden geri çekilmeye izin verilmesi istendi. A Ordular Grubu komutanı General Ferdinand Schoerner, sonunda 27 Ocak tarihinde geri çekilmeye onay verdi. Aslında Mareşal Konev, bölgeyi hasarsız olarak alabilmek için 17. Ordu'nun ciddi bir direnç göstermeden geri çekilmesi için yeterince alan bırakmıştı. Mareşal Konev'in kuzey kanadı, 4. Tank Ordusu Oder'e ilerleyerek Steinau'da oldukça geniş bir köprübaşı oluşturdu. Nehrin daha yukarı kısımında ikinci bir köprübaşı, 5. Muhafız Ordusu tarafından oluşturuldu. Sovyet taarruzunun kuzey kanadında Mareşal Jukov'un 1. Beyaz Rusya Cephesi de, Alman 9. Ordu'sunun uzun süre direnememesiyle hızlı bir ilerleme sağladı. 9. Ordu'ya bağlı 36. Panzer Kolordusu, Varşova gerisinde mevzilenmişti ve Vistül üzerinden 2. Ordu mevzilerine geri atıldı. Varşova 17 Ocak'ta, Alman A Ordular Grubu emriyle tahliye edilmesi ardından Sovyet kuvvetlerinin eline geçti. Alman A Ordular Grubu Karargâhı, kentin boşaltılması emrini vermişti. Sovyet 2. Muhafız Ordusu ve 3. Şok Ordusu birliklerinin kente girişinde kentin, Varşova Ayaklanması sırasında Alman kuvvetlerince büyük ölçüde yıkıma uğratıldığı görüldü. Diğer tarafta Hitler, kentin tahliye edilmesine öfkelidir. Alman Kara Kuvvetleri Genel Komutanlığı (OKH), Harekât Dairesi Başkanı Albay Bogislaw von Bonin'in tutuklanmasını, 9. Ordu Komutanı General Smilo Freiherr ve 36. Panzer Kolordusu Komutanı General Walter Fries'in de görevden alınmasını emretmiştir. Łódź, bölgeye 18 Ocak'ta ulaşan 8. Muhafız Ordusu tarafından 19 Ocak 1945 tarihinde alındı. Bu arada 2. Muhafız Tank Ordusu Oder yönünde ilerlemekteydi. 1. Muhafız Tank Ordusu 25 Ocak'ta kenti kuşatmak için Poznan yönünde ilerledi. Ertesi gün 8. Muhafız Ordusu kent yakın yaklaşımlarında çatışmalara başladı. Kent, kuşatma altında yaşanan uzun ve şiddetli çatışmalardan sonra Kızıl Ordu kuvvetlerinin eline geçti. Mareşal Jukov'un 1. Beyaz Rusya Cephesi'nin kuzeydoğusunda Mareşal Rokossovski'nin 2. Beyaz Rusya Cephesi, Doğu Prusya Taarruzu'nu sürdürmektedir. Bu kuvvetler, 23 Ocak 1945 tarihinde Vistül deltasında Baltık Körfezine ulaşarak Alman Merkez Ordular Grubu'nu Doğu Prusya'da çevirmiş oldular. Poznan'ın kuşatılmasından sonra 1. Muhafız Tank Ordusu, Obra Nehri civarındaki tahkim edilmiş bölgenin derinliğine ilerledi. Bu bölgede Wehmacht ve Volksstrum birlikleri, zayıf bir direnç gösterdiler. Ancak Küstrin kalesinde daha şiddetli bir direnç gösterildi. Alman komuta yapısının yeniden düzenlenmesiyle oluşturulan Vistül Ordular Grubu, birkaç ek birliğin savunma için tahsis edilmesini sağladı, iki piyade tümeninden oluşan bir SS Dağ Kolordusu. Bu birlikler, Obra nehri boyunca, savaş öncesi sınır tahkimatında mevzi almıştı. Ayrıca Kurmark Mekanize Tümeni de bu tahkimatı takviye etmiştir. Konu hakkında askeri tarihçi Earl Ziemke, aşağıdaki açıklamaları yapmaktadır. Hitler, 25 Ocak'ta üç ordu grubunu yeniden adlandırdı. Kuzey Ordular Grubu Kurland Ordular Grubu, Merkez Ordular Grubu Kuzey Ordular Grubu ve A Ordular Grubu ise Merkez Ordular Grubu adını aldı. 2. Muhafız Tank Ordusu ve 5. Şok Ordusu, hemen hemen hiç direnmeyle karşılaşmadan Oder nehrine ulaşıp donmuş nehri geçtiler ve 31 Ocak 1945'te Kienitz'i aldılar. STAVKA 2 Şubat'ta harekâtın tamamlandığını bildirdi. Mareşal Jukov başlangıçta, Alman savunması büyük ölçüde çöktüğünden Berlin'e ilerlemeyi hesaplıyordu. Ancak 1. Beyaz Rusya Cephesi'nin Pomeranya'da kuzey kanadının fazlaca ileri çıkmış olması ve "Cephe"nin ileri unsurlarına yönelen Alman karşı taarruzu Solstice Harekâtı, Sovyet komutanlığını endişelendirmekteydi. Bu durumda, Doğu Pomeranya Taarruzu ile Pomeranya'daki Alman kuvvetleri temizlenmeden önce, Berlin'e yürünmemesi gerektiğine karar verildi. Mareşal Konev'in 1. Ukrayna Cephesi kuvvetlerinden 60. Ordu'ya bağlı 322. Piyade Tümeni, 27 Ocak 1945 tarihinde Auschwitz-Birkenau toplama kampına ulaştılar. Burada holocost'un açık kanıtlarını buldular. Vistül-Oder Taarruzu Sovyet birlikleri açısından parlak bir zafer oldu. Bu harekâta katılan Sovyet birlikleri, birkaç gün içinde yüzlerce kilometre ilerlediler, Polonya'nın büyük bir bölümünü ele geçirdiler ve Reich sınırları içinde derin bir girme sağladılar. Öte yandan taarruz, Alman A Ordular Grubu'nu geri atarak Alman ordularının direnme kapasitesini önemli ölçüde kırmıştır. Ancak Alman kuvvetlerinin Silezya ve Pomeranya'daki inatçı direnişi ve Doğu Prusya'da hâlen devam etmekte olan çatışmalar, Berlin'e yönelik nihai taarruzun birkaç ay gecikeceği anlamına gelmektedir. Bu gecikmeyle Wehmacht, bu eksen üzerinde bir kez daha önemli kuvvetler yığacaktır. Piroteknik Piroteknik ısı, ışık, gaz, duman ve/veya ses üretmek için bağımsız olarak kendinden ekzotermik kimyasal reaksiyonları sürdürme yeteneğine sahip maddeleri kullanma bilimidir. Piroteknik sadece havai fişek üretimini değil aynı zamanda kibrit, oksijen mumları, patlayıcı cıvata ve perçinler, otomobil hava yastığı bileşenleri ile madencilik, taş ocakçılığı ve yıkım işlerindeki patlatma gibi öğeleri de içermektedir . Piroteknik malzemelerin güvenli depolama, kullanma ve çalıştırmalarından sorumlu kişilere piroteknisyen adı verilir. Manuela Secolo Manuela Secolo (d. 22 Şubat 1977-Treviso) İtalyan voleybolcu. İlk kulübü 1991 yılında oynamaya başladığı Albatros Treviso oldu. Ulusal takım formasını ilk kez 2004 yılında giydi. ulusal takımı formasıyla 2007 Avrupa Şampiyonası’nda, 2007 Dünya Kupası’nda ve 2009 Avrupa Şampiyonası’nda şampiyonluk yaşadı. Foppapedretti Bergamo takımıyla da 2004 Avrupa Konfederasyon Kupası’nda, 2005 Avrupa Şampiyonlar Ligi’nde ve 2007 Avrupa Şampiyonlar Ligi’nde şampiyonluğa ulaştı. Voleybol kariyerini 2009 yılında transfer olduğu Villa Cortese kulübünde sürdürüyor. Sevcan Orhan Sevcan Orhan (d. 16 Ağustos 1982, İstanbul), aslen Erzincanlı olan bir Türk halk müziği sanatçısıdır. Küçük yaştan itibaren bağlama, solfej ve nota eğitimi aldı. Lisede okurken bir gazetenin düzenlemiş olduğu liseler arası Türk halk müziği yarışmasında üçüncülüğü kazandı. Lise eğitiminin ardından İTÜ Türk Müziği Devlet Konservatuvarı ses eğitimi bölümüne girdi. 2000 yılında "Nenni Bebek" isimli ilk müzik albümünü çıkardı. İTÜ Türk Müziği Devlet Konservatuvarı'nda üslup ve repertuvar dersleri vermektedir. 2012-2013 arası Star TV'de Ayşe Özyılmazel'in ayrılmasından sonra türkücü Alişan ile birlikte 'Alişan ile Sevcan' isimli sabah programını sunmuştur. 2006 yılında bağlama sanatcısı Ümit Yılmaz ile dünya evine girmiştir. Gyula Benczúr Gyula Benczúr (d. 28 Ocak 1844 – ö. 16 Temmuz 1920), Macar ressam ve pedagog. İlk birkaç çalışması ile uluslararası başarı elde etti ve katıldığı çeşitli yarışmaları kazandı. Karl von Piloty'ye Münih'te Maximilianeum ve Rathaus fresklerinin yapımında yardım etti. Ünlü Alman yazar Friedrich Schiller'in kitaplarını görselleştirdi. Bavyera kralı II. Ludwig tarafından Rokoko motiflerini resmetmesi için görevlendirildi. Daha sonra Prag ve Weimar da dahil uluslararası çapta birçok öğretmenlik teklifi aldı ancak o Münih'teki bir pozisyonu tercih etti. En seçkin öğrencilerinden biri İsviçre doğumlu Amerikalı ressam Adolfo Müller-Ury'dir. Benczúr Macaristan üst sınıfı arasında popüler oldu çok sayıda kral ve aristokratın portrelerini yaptı. Kendi yaptığı portresi Floransa'daki Uffizi Galerisi'nde bulunmaktadır. Budapeşte'de Benczur'un adının verildiği bir sokak vardır. V. Davit V. Davit (Beşinci David), (ö. 1155), Gürcistan Kralı, Gürcü Bagrationi Hanedanlığı'ndandır. Loca Loca, aşağıdaki anlamlara gelebilir: Aram Manukyan Aram Manukyan (Ermenice: , 1879-1919) ya da Sarkis Hovanesyan 1915 yılında Osmanlı Devleti'ne karşı Ermenilerin yaptığı Van İsyanının Taşnaklı lideri. 1918 yılında kısa ömürlü Ermenistan Demokratik Cumhuriyeti'nın ilk İçişleri Bakanı. Aram Manukyan 1879 yılında Ermenistan'ın Syunik bölgesindeki Zeyva köyünde doğdu. 1903 yılında Gence ve Kars'taki Ermeni isyanlarına katılarak, Ermeni Devrimci Federasyonu'na girdi. 1904 yılında İran yoluyla Van'a gitti ve orada Ermeni devrimcileri örgütledi. 1911'de İsviçre'nin Cenevre kentine giderek, orada 1 yıl kaldı. Tekrar Van'a geri dönen Manukyan, Taşnaklı suç ortaklarıyla birlikte 10 Aralık 1912 gecesi Van Belediye Başkanı Bedros Kapamacıyan'ı öldürdü. Yakalanarak bir süre hapis yatan Manukyan daha sonra serbest bırakıldı. I. Dünya Savaşı'nın başlamasından sonra Manukyan Van'a gitti. 1915 yılındaki Van İsyanı'nın lideriydi. Rus ordusu Van'ı ele geçirince Aram Manukyan Rusya'ya bağlı olarak kurulan Batı Ermenistan Yönetimi (Vaspurakan)'ın valisi ilan edildi. Van 1917 yılında tekrar Osmanlılar tarafından geri alınınca Manukyan Tiflis'e kaçtı. Orada Taşnak Partisinde çalıştı. 1918 yılında kurulan Ermenistan Demokratik Cumhuriyeti'nın İçişleri Bakanı oldu. 21-29 Mayıs 1918 tarihleri arasında Ermenistan'la Osmanlı ordusu arasında savaşılan Sardarapat Savaşı'na katıldı. 1919 yılında hastalanarak öldü. Osmanl覺 Bankas覺 Bask覺n覺 1896 Osmanlı Bankası Baskını, İstanbul'daki Osmanlı Bankası merkez şubesinin 26 Ağustos 1896 günü bir grup Ermeni Devrimci Federasyonu üyesi Ermeni tarafından ele geçirilmesi eylemidir. Eylemin amacı Avrupa ülkelerinin ve özellikle Rusya'nın dikkatini çekerek Osmanlı Devleti'ne karşı müdahale etmelerine yol açmaktı. Eylemi planlayan Pastırmacıyan Karekin Efendi uluslararası finans dünyasında önemli bir rol oynayan Osmanlı Bankası'nın bu amaca hizmet edecek en uygun yer olduğunu düşünmüştü. 26 Ağustos 1896 günü saat 13:00'de Papken Siuni'nin liderliği altında 26 Ermeni el bombası, dinamit ve tabancalarla birlikte Osmanlı Bankası'na girdiler. Güvenlik güçleriyle çatışmaya giren Ermeni işgalcilerden Papken Siuni dahil 9'u hemen öldü. Bunun üzerine eylemin planlamacısı olan Karekin Pastırmacıyan (Karo) işgalcilerin başına geçti. İşgal İstanbul'da Ermeniler ve Müslümanlar arasında çatışmalara yol açtı. Bankanın müdürü olan Sir Edgar Vincent işgalin başlangıcında banka binasından kaçarak Rus Elçiliğinden işgalcilerle arabuluculuk yapmasını istedi. Rus Elçiliğinden gönderilen Ermeni asıllı tercüman Maksimov işgalciler ve Yıldız Sarayı arasında bir anlaşma sağladı. Bu anlaşmaya göre işgale son vermeleri karşılığında işgalcilere ülkeyi serbestçe terketmeleri güvencesi verildi. İşgalciler Sir Edgar Vincent'in yatıyla rıhtımdan ayrıldılar. Oradan Fransız Messagerie Maritime vapuruna binen işgalciler hiçbir zarar görmeden Marsilya'ya ulaştılar. Pastırmacıyan Karekin Efendi daha sonra 1908 yılında tekrar İstanbul'a geri dönerek 1908-1912 Osmanlı Meclis-i Mebusanı'nda Erzurum'u temsil etmiş, 1915 yılında Van İsyanına katılmış, 1918 yılında ise Ermenistan'ın ABD elçiliğini yapmıştır. Arjantin'deki Yahudilerin tarihi Arjantin'deki Yahudilerin tarihi İspanyol ve Portekiz engizisyonlarına kadar dayanır. Río de la Plata Kral Vekilliğindeki birçok Portekizli tüccar Yahudi idi, fakat organize bir Yahudi topluluk Arjantin bağımsızlığını İspanya'dan 1810 yılında aldığı zaman kuruldu. Bu zamanlarda Fransa ve Batı Avrupa'nın diğer ülkelerindeki Yahudiler Arjantin'e yerleşmeye başladı. Bugünkü Arjantin Yahudilerinin %80'i Aşkenaz'dır. 1492'de İspanya'dan kovulup gelen konverso denen gizli Yahudiler Arjantin'e yerleşip halk içinde asimile oldular. 1810'da Arjantin İspanya'dan bağımsızlığını ilan ettiği zaman ülkenin ilk başkanı Bernardino Rivadavia engizisyonları kaldırdı. Ülkeye ikinci göç dalgası başta Fransa olmak üzere Batı Avrupa ülkelerinden 19.yy'ın ortalarında gerçekleşti. 1860'ta Buenos Aires'te ilk Yahudi düğünü kayıtlara geçti. Birkaç yıl sonra büyük bayramlarda minyan toplanıp "Congregación Israelita de la República" isimli cemaat kuruldu. 19.yy'ın sonlarında fakirlik ve pogromlardan kaçan ve Arjantin'in "açık kapı göç politikası"ndan faydalanan Rus ve Doğu Avrupa Yahudileri de Arjantin'e yerleşti. Bu Yahudilere "Ruslar" anlamına gelen "rusos" denir. 1889'da S.S. Weser ile Arjantine gelen 824 Rus Yahudisi "gauchos" (Arjantin kovboyları) oldular. Moiseville'de toprak satın alıp koloniler kurdular. Ekonomik açıdan sıkıntı çekilen bir dönemde Fransız Yahudisi olan hayırsever Baron Maurice de Hirsch Yahudi Kolonisazyon Birliğini kurdu. Bu birlik, altın çağında, içinde 200.000 Yahudi'nin yaşadığı 600.000 hektarlık araziye sahip oldu. 1906 ve 1912 yılları arası senede yaklaşık 13.000 Yahudi Avrupa, Fas ve Osmanlı İmparatorluğu'ndan Arjantin'e göç etti. 1920'de Arjantin'de 150.000 Yahudi yaşıyordu. Baron Maurice de Hirsch'in çabalarıyla Arjantin'e olan Yahudi göçü arttı. Hirsch, oğlu ve varisi ölünce kendini Doğu Avrupa Yahudilerinin acılarını dindirmeye adadı. Yahudileri Arjantin'in otonom tarımsal yerleşim birimlerine getirtmeyi planladı. Bu plan, Arjantin'in iç göçü arttırma kampanyasıyla örtüşüyordu. 1853'teki anayasada din özgürlüğü garanti ediliyordu ve ülkede yüklü miktarda boş arazi vardı. Başkan Domingo F. Sarmiento'nun toplu göç politikası 1881'deki Rus pogromlarıyla aynı zamana denk geliyordu. Bu Yahudi tarımsal yerleşim birimleri Buenos Aires, Entre Ríos ve Santa Fe eyaletlerinde bulunuyordu. 1895'te Yahudi olduğunu belirten 6085 kişiden 3880'i (%64) Entre Ríos'da yaşıyordu. Buenos Aires Yahudi cemaati 1862'de kuruldu ve ilk geleneksel Yahudi düğünü 1868'de gerçekleşti. 1875'te ilk sinagog inşa edildi. Doğu Avrupa'dan göç eden Aşkenaz Yahudilerine halk arasında "rusos" ("Ruslar") deniyordu. Bazıları büyük şehirlere yerleşirken birçoğu Yahudi Kolonizasyonu Birliği'nden toprak sahibi oldu ve "comunas" denen özellikle Santa Fe ve Entre Ríos eyaletlerinde küçük tarım kolonileri kuruldu. Yahudiler Arjantin toplumunda önemli roller oynadıysa da zaman zaman antisemitizm'e maruz kaldılar. Ocak 1919'da polisin kışkırttığı Yahudileri ve onların mal varlığını hedef alan pogromlar başladı. Birçok "russo" komünist komploculuğuyla suçlandı. 1939'da imalatçılık yabancıların elindeydi ve bunların çoğu ülkeye Orta Avrupa'dan yeni gelen Yahudilerdi. Artan antisemitizm ve zenofobiye rağmen Yahudiler Arjantin toplumunun birçok sektöründe isim sahibi oldular. Hükûmet ve orduda görev alamadıkları için çiftçilik, seyyar satıcılık yaptılar, sanat ve ticaretle uğraştılar. Kültürel ve dini örgütlerin artmasıyla Buenos Aires'te Yidiş dilinde gazete basılıp bu dilde tiyatro oyunları sahneye konuldu. Bunun yanı sıra Yahudi hastaneleri ve Siyonist örgütler kuruldu. Arjantin, Yahudi göçmenlere kapılarını 1938'e kadar açık tuttu. Bundan sonra alınan kararlarla, Nazilerden kaçan Yahudiler kendilerine yeni yurtlar ararlarken, göç kısıtlaması getirildi. Juan Perón’un 1946'da başa gelmesi ülkedeki Yahudileri tedirgin etti. Juan Perón, Savaş Bakanı olduğu sırada Mihver Devletlerine savaş açmasına rağmen milliyetçi biri olarak Mihver devletlerine olan sempatisini saklamadı. Özellikle Benito Mussolini'ye olan hayranlığını dile getirdi. Peron Katolisizm'i okullara soktu ve kaçak Alman askerlerinin ülkesinde barındırılmasına izin verdi. Nazi savaş suçlularından Adolf Eichmann II.Dünya Savaşından 1960'ta İsrailli ajanlar tarafından kaçırılana kadar Arjantin'de yaşadı. Eichmann, Nisan 1961'de Kudüs'te yargılandı. Bu zamandan beri 45.000 Yahudi Arjantin'den İsrail'e göç etti. Diğer taraftan Peron Yahudilerin haklarına sempatiyle yaklaşıp 1949'da İsrail ile diplomatik ilişilere başladı. Perón'un hükümetinde Yahudiler ilk defa devlet bürolarında iş sahibi oldular. Peron 1955'te darbeyle indirilince bir antisemitik dalga daha başladı. 1950 ve 60'larda politik bağları bulunan faşist Tacuara Milliyetçi Hareketi antisemitik kampanyalar düzenleyip sokak kavgalarına karıştılar, sinagog ve Yahudi mezarlıklarını yağmaladılar. 1976 ile 1983 yılları arasında askeri hükûmeti bulunan Arjantin'de Yahudiler cunta askerleri tarafından kaçırılıp işkenceye maruz edildiler. Devlet terörüne kurban gidenlerin 2000 tanesi Yahudiydi "The Jerusalem Post"a göre, yapılan bir antlaşmayla Arjantindeki Yahudi politik suçluların İsrail'e göç etme hakkı vardır. 1983'te demokratik yollarla başa geçen Raúl Alfonsín Yahudilerin de desteğini aldı. Alfonsin, Yahudilerin yüksek mevkilere gelmesine yardımcı oldu. Carlos Saul Menem 1989'da başkan olarak seçildi. Onun Arap kökenli ve Perón destekçisi oluşu ülkedeki Yahudileri tedirgin etti; fakat Menem, Peron'un yolundan gitmedi. Menem birçok Yahudiyi devlet işlerinde görevlendirdi, İsrail'i birkaç kez ziyaret etti, ve İsrail-Arap barış süreci adına desteğini sundu. Bir Yahudi mezarlığına zarar verilmesi üzerine Yahudi cemaatine üzüntüsünü ve kızgınlığını belirtip bir hafta içinde sorumluları tutuklattı. Başkan Menem ayrıca Arjantin'in Nazilere kucak açtığını gösteren belgeleri su üstüne çıkardı. 1988'de meclisten ırkçılık ve antisemitizm karşıtı kanunlar çıkarıldı. Menem'in cana yakın politikası ve demokratik rejimi Yahudilere karşı yapılan iki terör saldırısına mani olamadı ve bu saldırılar hakkında yapılan araştırmalar halen sonuçsuz kalmıştır. 1992'de Buenos Aires'te İsrail konsolosluğuna yapılan saldırıda 32 kişi hayatını kaybetti; Temmuz 1994'te AMIA'ya yapılan saldırıda 85 kişi hayatını kaybedip 300'den fazla kişi yaralandı. Bombalama sonucu cemaat belgelerinin bir kısmı da hasar gördü ve bu saldırılar cemaatte manevi iz bıraktı. Bu saldırılarda İran'ın parmağı olduğu düşünülmesine rağmen Arjantin polisi suçluları yakalayamadı. 2005'te bir Arjantin savcısı saldırıların 21 yaşında Hizbullah'a bağlı Lübnanlı bir intihar komandosu tarafından gerçekleştirildiğini söyledi. Arjantin'in 1999-2002 yılları arasındaki ekonomik krizi sebebiyle 4400 Yahudi İsrail'e göç etti. Ekonomik kriz sebebiyle okullar, cemaat lokalleri gibi Yahudi enstitüleri tek çatı altında birleştirildi. Arjantin'de bugün yaklaşık 250.000 Yahudi yaşamaktadır. 1960'larda bu nüfus 310.000 idi.. Arjantin'deki Yahudilerin çoğu Buenos Aires, Córdoba ve Rosario şehirlerinde yaşamaktadır. Latin Amerika'nın en kalabalık, tüm Amerika'nın (ABD ve Kanada'dan sonra) üçüncü ve dünyanın altıncı en kalabalık Yahudi nüfusu Arjantin'dedir. Kanunen Yahudilerin Roşaşana, Yom Kippur bayramlarında ve Pesah'ın ilk iki ve son iki gününde çalışmama izinleri vardır. Şubat 2009'da İngiliz Katolik bir piskopoz olan Richard Williamson Holokost inkarcılığı nedeniyle Arjantin'den kovuldu. Roma Antlaşması Roma Antlaşması şu anlamlara gelebilir: The Italian Job (2003 video oyunu) The Italian Job 1 Ekim 2002 tarihinde PlayStation 2, Xbox, GameCube ve Mobile platformları için piyasaya çıkarıldığını duyuruldu. PlayStation 2 ve Xbox için 3 Ocak 2003'te, Mobile için 20 Şubat 2003'te, GameCube için 29 Nisan 2003'te piyasaya çıkarıldı. Roma Antlaşması (1924) Roma Antlaşması 27 Ocak 1924 tarihinde İtalya ile Sırp, Hırvat ve Sloven Krallığı arasında imzalanan antlaşma. 1920'de imzalanan ve Flume'de bağımsız bir yönetim kurulmasına izin veren Rapallo Antlaşması'nın hükümlerinde bazı değişiklikler öngören anlaşma Hırvatistan sınırları içinde kalan Rijeka'nın İtalya'ya, Sušak'ın Sırp, Hırvat ve Sloven Krallığı'na bırakılmasını uygun bulmuştur. Fiume ve Sušak'a liman imtiyazlarından eşit ölçüde yararlanma hakkı da tanınmaktaydı. Richard Francis Burton Richard Burton, (d. 19 Mart 1821 - ö. 20 Ekim 1890), İngiliz kâşif ve misyoner. Afrika'yı gezmiş ve Nil Nehrinin kaynağını bulmak için keşifler yapmıştır. 1856 yılında "Londra Kraliyet Coğrafya Derneği" Burton'u, Nil Nehrinin kaynağını bulmak üzere görevlendirdi. John Hanning Speke'yi de, yardımcısı olarak atadı. Bu iki kaşif, önceden birçok gezide beraber bulunmuşlardı. Burton, 29 dil bilen ve birçok kitap yazmış bir bilim adamıydı. Speke, grup planlamacıydı. İkisi de, Nil Nehrinin kaynağını bulmaya kararlıydılar. İkili, önce Afrika'nın doğu kıyıları açıklarında önemli bir köle pazarı olan Zenzibar'a giden bir ekibe katıldı. Kafile, 30 eşek ve iki yıl yetecek kadar erzakla (bugün Tanganika Gölü olarak bilinen) Ujiji Denizi'ne doğru yola koyuldu. Burton ve Speke'e göre, bu göl Ptolemaios'un haritasındaki göllerden ve Nil'in de kaynağıydı. Henüz iki hafta geçmişti ki, Burton ve Speke sıtmaya yakalandılar. Bu nedenle yolculuk yavaşladı ve kafile, Zenzibar ile Ujiji Denizi arasındaki büyük köle pazarı olan Tabora'ya varması beş ay sürdü. İkisi de öyle bitkindiler ki, bir ay boyunca dinlendiler. Ne var ki, yola koyulduktan sonra ikisi de çok hastalandılar. Burton'un bacaklarına felç inmiş; Speke'in kulakları ise işitmez olmuştu. İyileşmeleri, çok uzun bir zaman aldı. Kafile, sonunda 13 Şubat 1858'de Ujiji Denizine vardı ve üç buçuk ay bölgeyi keşfettiler. Ancak, yerlilerden gölün kuzeyinde bir nehir olduğunu, ama bu nehrin kaynağının göl olmadığını, aksine gölün nehre döküldüğünü öğrendiklerinde düş kırıklığına uğradılar. Nil Nehrinin kaynağı, Ujiji Denizi olmadığını anladılar. Gölün keşfinin önem taşımasına karşın Burton ve Speke, Nil'in kaynağını bulamadıkları için çok üzüldüler ve Tabora'ya geri döndüler. Burton, Arabistan'da bulunduğundan ve Arapça bildiğinden dolayı, Arap köle tacirlerinin arasında olmaktan memnundu. Speke ise çok az Arapça biliyor ve yalnızlık çekiyordu. Sonunda, ikilinin araları açıldı. Burton, orada kalırken Speke, adını duyduğu fakat hiçbir Avrupalı'nın görmediği kuzeydeki Nyanza Gölü'nü bulmak üzere yola koyuldu. Burton'un yardımcısı Speke ile yolları ayrıldı. O sırada, bulunduğu Arabistan'da uzun bir zaman kaldı ve keşifler yaptı. 1853 yılında, bu coğrafyayı tanımıştı. Bölgede, doktor kılığına girdi ve kendini "Abdullah" adıyla tanıttı. Böylece, Arap bir tacir gibi görünüyordu. Medine kentini gördü. Oradaki önemli yerleri, tapınakları not etti. Sonra, hacı kafilesine girdi. Hacılar gibi giyindi ve Mekke'ye geldi. Burada bütün hacılar gibi ibadet etti. Bunları yaparak epeyce bilgi topladı. Nihayet asıl amacı olan Arabistan'ı boydan boya geçmek için girişimde bulundu. Ancak çöllerin elverişsizliği ve bitkin düşüren sıcaklar nedeniyle vazgeçti. Mekke'ye döndü. Oradan da, Hindistan'a yol aldı. Speke, Burton'dan ayrı olarak yaptığı ikinci yolculukta başarılı olmuştu. Nil Nehrinin kaynağının, Nyanza Gölü olduğunu anlamıştı. Ancak, Londra'ya dönmek için sabırsızlandı ve yeterli kanıt toplamadı. Speke, Londra'ya döndü. Dernekte, çoğunlukta olarak kendisine inanılmadı. Çünkü; yeterli kanıt toplamamıştı. Bunun üzerine, "Londra Kraliyet Coğrafya Derneği" tarafından Burton çağrıldı. Çünkü; bir zamanlar yolculuk yapan bu ikili, birbirlerine düşman olmuştu. Burton'un sorularına doğru cevap vermesi halinde, kabul görecekti. Ancak Eylül 1864'te Speke, yüzleşmeden bir gün önce, kaza kurşunu sonucu öldü. Çoğu kişi, intihar ettiğini düşündü. Ancak bu ölüm, sır olarak kaldı. Kardeşler (film, 2009) Brothers (Türkçe: "Kardeşler"), Abd yapımı dram-savaş türü filmin başrollerini Tobey Maguire, Jake Gyllenhaal ve Natalie Portman'ın paylaştığı yapımın yönetmenliğini Jim Sheridan yapmıştır. Filmde iki erkek kardeşin Abd ve Afganistan ekseninde geçen olaylara dayanan ilişkileri anlatılmaktadır. "Tobey Maguire", bu filmdeki performansı nedeniyle Altın Küre adayı oldu. Sam Cahill ("Tobey Maguire") ve Tommy Cahill ("Jake Gyllenhaal") kardeştirler. Bir asker olan Sam lise aşkı Grace ("Natalie Portman") ile evlidir, Isabelle ("Bailee Madison") ve Maggie ("Taylor Grace Geare") adında iki kız çocuğu vardır. Tommy ise hapisten yeni çıkmış işsiz ve bekar bir gençtir. Emekli asker olan babaları Sam'i çok sever, ancak diğer oğlu Tommy'i ise hiç sevmez ve güvenmez. Sam sürekli olarak görevi gereği ülke dışındaki birliklere gitmektedir. Afganistan görevi sırasında helikopterleri vurulur ve Sam ile birlikte emri altındaki askerlerinden Joe Willis ("Patrick Flueger") köylüler tarafından esir alınır, Taliban'a satılırlar. Ancak Sam'in ailesine öldüğü söylenir ve ailesi de cenaze töreni düzenler. Grace ve Tommy uzun süre yas tutarlar. Tommy, Sam'in ailesine sürekli göz-kulak olmaya başlar, evde tamiratlar yapar. Bir gece Grace ile şömine başında otururken birden öpüşmeye başlarlar. Yaptıkları hatayı fark ederler ve hemen kendilerine çeki düzen verirler. Bu arada, Sam ve Joe teröristler tarafından işkenceye mazur kalırlar. Teröristler Sam'e Joe'yi demir bir çubukla öldürmesini yapmazsa kendisini öldüreceklerini söylerler. Büyük bir baskı altında travma geçirmekte olan Sam, Joe'yi öldürür. Bir süre sonra, Sam kurtarılır. Evine dönmüş olmasına rağmen kendine gelemeyen Sam herkese karşı soğuktur ve paranoyak olmuştur. Afganistan olanları ailesine açıklamayı reddeder. Joe'nin dul eşi ve bebeğini gören Sam iyice bunalıma girmiştir. Kızı Maggie'nin doğum günü partisi sırasında, babasına kırgın ve kardeşini çok kıskananan Isabelle annesi ve amcasının yattığını söyler. Zaten kötü bir ruh halinde olan Sam paranoyak varsayımlar doğrultusunda kardeşi ve karısına tavır alır. Bir gece aniden sinirlenen Sam, Tommy'nin yaptığı yeni mutfağı dağıtır ve eve gelen kardeşine silah çeker. Polisin evine gelmesiyle daha çok sinirlenip intihar etmeye kalkar ancak kardeşi onu vazgeçirir. Robert Culp Robert Martin Culp (d. 16 Ağustos 1930 - ö. 24 Mart 2010), Amerikalı oyuncu, metin yazarı ve yönetmen. Robert Culp 1960'lı yıllarda Bill Cosby ile ünlü TV dizisi I Spy'da üstlendiği gizli ajan rolüyle tanındı. 24 Mart 2010'da evinde düşerek kafasını çarptı ve kaldırıldığı hastanede yaşamını yitirdi. Chris Broderick Chris Broderick (d. 6 Mart 1970, Lakewood, Colorado, ABD), Amerikalı gitarist. Hâlen Sherman Oaks, Kaliforniya'da yaşamaktadır. Eskiden Jag Panzer'in gitaristi ve klavyecisiydi. Buradayken Nevermore için tur gitaristi olmuştur. Daha sonra thrash metal grubu Megadeth'e geçti. 25 Kasım 2014'te internet sitesi üzerinden yayınladığı bir açıklamayla Megadeth'ten ayrıldığını açıklamıştır. Broderick, gitar çalmaya 11 yaşında başlamıştır. Heavy metal, klasik müzik, neoklasisizm ve caz türü eserler çalmıştır. Röportajlarında, gençken yaz aylarında günde 14 saat elektro gitar, klasik gitar, piyano ve keman çalıştığını belirtmiştir. Gençlik yıllarında bazı gruplarda gitar çalmışlığı vardır. 1997 yılında, Jag Panzer gitaristi Joey Tafolla gruptan ikinci ve son kez ayrılmıştır, Broderick de Tafolla'nın yerine gruba gelmiştir. Grupla birlikte dört albüm çıkarmıştır. Broderick, 2001-2003 ve 2006-2007 yılları arasında, heavy metal grubu Nevermore'de bulunmuştur. Fakat bu grupta kalıcı üye olarak değil, tur gitaristi olarak bulunmuştur. Grubun This Godless Endeavor isimli albümünü piyasaya sürmesinden sonra, Broderick bir kez daha grubun turnelerinde sahneye çıkmıştır. Kendisi, Megadeth'e katılana kadar grubun konserlerinde sahneye çıkmıştır. 2008 yılında, Megadeth gitaristi Glen Drover, çeşitli sebeplerden ötürü gruptan ayrılma kararı alır. Kendisi gibi Megadeth'te bulunan ağabeyi baterist Shawn Drover, Dave Mustaine'e Broderick'i önerir. Mustaine, Drover'ın önerisini kabul eder ve Broderick, grubun yeni gitaristi olur. Özellikle de konserlerdeki performansıyla beğeni toplayan Broderick'in grupla ilk kaydettiği albüm 2009 yapımı Endgame'dir. Bu albümle de dikkatleri üzerine çekmeyi başaran Broderick, Dave Mustaine tarafından "gruba katılmış en yetenekli gitarist" olarak görülmüştür. Ayrıca, gruptaki en genç eleman da kendisidir. 25 Kasım 2014'te internet sitesi üzerinden yaptığı bir açıklamayla gruptan ayrıldığını açıklamıştır. Ayrılığının nedenini ""artistik ve müzikal farklılıklar"" olarak açıklamıştır. 2011'e kadar Ibanez marka gitar kullanan Broderick, Ibanez ile olan anlaşması bitince Jackson ile anlaştı. Firma, kendisine özel bir model geliştirmiştir. Titanların Savaşı (film, 2010) Titanların Savaşı (İngilizce özgün adıyla "Clash of the Titans"), 2010 yılı ABD-İngiliz ortak yapımı olan fantastik-macera türü olan film. 1981 yılı yapımı Titanların Savaşı filminin yeniden çekimidir. Film Üç boyutlu film olarak izlenebilmiştir. Mutlak gücü ele geçirme amacıyla Dünya'da tanrılarla insanlar arasında bir savaş sürmektedir. Tanrılar insanları yaratmış ve onların dualarıyla beslenmektedirler. İnsanoğlu ise daha iyi hayat koşulları isteyerek tanrılara başkaldırır. Bunu yaparken de tanrıların kendilerinin dualarına muhtaç olduklarını fark ederek kendilerinin daha güçlü olmasını isterler. Diğer taraftan, tanrılar arasındaki savaş da dünyayı yok edebilecek güçtedir. Bir tanrı olarak doğmuş, ancak bir balıkçı tarafından denizde bulunup insan gibi yetiştirilmiş olan Perseus, ailesini yeraltı dünyasının kinci tanrısı Hades'e karşı korumak konusunda çaresizdir. Hades insanoğluyla tanrılar arasında yaşanan bu karmaşadan fırsat sağlamak amacıyla harekete geçer. Şehir halkına 7 gün mühlet veren Hades, prenses kurban edilmezse şehri yerle bir edeceğini açıklar. Ailesinin savaşta yok edilmesiyle kaybedecek hiçbir şeyi kalmayan Perseus, Zeus'un güçlerini ele geçirebilecek ve dünyaya cehennemi yaşatabilecek Hadese karşı, çok tehlikeli bir görevi yönetmeye gönüllü olur. Babası Zeus'un yardım tekliflerine karşın tanrı güçlerini kullanmayı hep reddeder. Perseus için, şeytanlarla ve korkunç canavarlarla olan savaşı kazanmanın tek yolu tanrı olarak güçlerini kabul etmek ve kendi kaderini çizmektir. Ermenistan'daki Yahudilerin tarihi Ermenistan'daki Yahudilerin tarihi 2000 yıl öncesine dayanır. Tournebize, Yahudilerin Asurlular tarafından Habur Vadisi yerine direkt Ermenistan'a sürüldüğünü, Kevork Aslan ise Samariye Yahudilerinin Ermenistan'a sürüldüğünü belirtir. Büyük miktarda bir Yahudi nüfusu M.Ö. 1. yüzyılda Ermenistan'a yerleşti. Şehirlerden Vartkesavan önemli bir ticaret merkezi haline geldi. II. Dikran İsrail'den çekilirken 10.000 Yahudiyi kendi safhasına çekip Ermenistan Krallığı'na getirmeye ikna etti. Böylece Ermenistan'da bir Yahudi cemaati kurulmuş oldu. Ermenistan'ın diğer nüfusu gibi Yahudiler de ülkeyi bölüp fethetmeye çalışan bölgesel güçlerden nasibini aldı. Aydınlatıcı Gregorios Ermenileri Paganlıktan Hıristiyanlığa geçiriken bile Yahudiler Yahudi olarak kaldı. Moses Khorenatsi gibi Ermeni tarhiçilere göre II. Dikran Suriye'yi ve muhtemelen kuzey İsrail'i işgal edip İsrail'deki Yahudileri Ermenistan'a sürdü. Farslılar da Yahudi aileleri Ermenistan'dan İsfahan'a sürdü. 1999'da Vayots Dzor'a bağlı Yeghegis köyünde Orta Çağ dönemine ait Yahudi mezarlığı bulundu. Bulunan 64 mezar taşından 18 tanesinde İbranice 2 tanesinde de Aramice yazılar bulundu. Bu mezarlıklardan en eskisi 1266 yılına aittir. 19. yüzyılın başlarında Doğu Ermenistan Rusların hakimiyeti altına girince Polonya ve İran'dan Yahudiler Erivan'a yerleşip Aşkenaz ve Mizrahi cemaatleri kurdular. Ermenistan bir Sovyet cumhuriyeti haline gelidiğinde burasının Rusya ve Ukrayna'dan daha hoşgörülü olması sebebiyle Yahudi göçü arttı. II. Dünya Savaşı'ndan sonra Yahudi nüfusu 5000'e kadar çıktı. Sovyetler Birliğinin çözülmesinden sonra halka sunulan hizmetlerin yetersizliğinden Yahudiler ülkeyi terk etmeye başlayınca nüfus 750 kişiye kadar düştü. Az nüfusa ve karışık evliliklere rağmen cemaatin varlığını sürdürmesi için istekle çalışılmaktadır. 1985 ile 1991 arası Dünya Satranç Şampiyonu Garry Kasparov, kısa öykü yazarı Sergei Dovlatov ve Ermenistan'ın ilk cumhurbaşkanı Levon Ter-Petrosyan'ın eşi Lyudmila Yahudi kökenli Ermenistanlılardan bazılarıdır. Küçük bir cemaat olan, ataları Yahudiliği seçen Subbotnik Yahudilerinin nüfusu her geçen gün azalmaktadır. Her ne kadar Ermenistan'la İsrail'in ilişkileri iyiyse de bazı anti-Yahudi unsurlar hala mevcuttur. Nisan 1998'de, ünlü politikacı analist ve ekonomist İgor Muradyan Ermenistan'ın önde gelen gazetelerinden "Ermenistan'ın Sesi" isimli gazetede antisemitik bir makale yayınladı. Muradyan, tarihteki Ermeni-Yahudi ilişkilerinin "Aryan ve Semit" ırkının çelişkileriyle dolu olduğunu belirtir. Yahudilerin etnik kargaşa yarattığını, Dağlık Karabağ sorununda parmakları olduğunu, İsrail'in Türkiye ile iyi ilişkileri olduğundan ülkedeki Yahudilerin devlet güvenliğine sakıncalı olduğunu savunur. Romen Yepiskoposyan'ın 2002'de yazdığı "Milli Sistem" isimli kitabında Yahudilerle Türklerin Ermenilerin bir numaralı düşmanı olduğunu; Holokost'un Siyonistlerin Ari ırkını karalamak için uydurduğu bir yalan olduğunu ve gaz odalarında kimsenin ölmediğini hatta gaz odalarının bulunmadığını söylemiştir. Kitabın tanıtımında konuşmacı "milli gelişme ve tarihi anlama" açısından bu kitabın okullarda okutulması gerektiğini savunmuş ve tanıtım sonrasında Ermeni Kırımının Yahudiler tarafından yapıldığı ima edilmiştir. Benzer suçlamalar milliyetçi Ermeni Aryan Düzeni (AAO)'nin lideri Armen Avetssian tarafından da yapılmıştır. Avetssian, 11 Şubat 2002'de İsrail Ermeni Kırımını tanımaması sebebiyle İsrail Büyükelçisi Rivka Kohen'i persona non grata ilan etti. 2004'te AAO'nun yayın organı "Ermeni-Aryan" gazetesinde bu uç fikirler devam edince AAO partisi Ermeni Milliyetçi Cephe'den çıkarıldı. Kısa bir süre sonra Ermeni Halk Partisi lideri ve "ALM" televizyon kanalının sahibi Tigran Karapetyan kanalındaki bir talk-show programında, Yahudileri Ermeni Kırımında Osmanlılarla işbirliği yapmakla suçladı. Konuklardan Armen Avetissian "Ermeni Aryanların Yahudi-Masonlarla savaşmaya devam edip yuvalarındaki şeytanı bastıracaklarını" dile getirdi. Ermenistan'daki Yahudi cemaatine atfen "Kendini Yahudi olarak gösteren 700 Yahudiyi ve gizli 50.000 Yahudiyi Aryanlar Yahudi şeytanını temizlerken ortaya çıkaracaktır" dedi. Ülkenin Yahudi konseyi endişelerini hükümete ve bazı insan hakları örgütlerine bildirip etnik düşmanlığın durdurulmasını ve "ALM" kanalının kapatılmasını talep etti. Fakat bu istekler dikkate alınmadı. 23 Ekim 2004 tarihinde Etnik ve Dini Azınlık Sorunu Departmanı lideri Hranoush Kharatyan Yahudilerin Şabat ayinlerinde Yahudi olmayanlara karşı düşmanlık yapmaları, onlara birer hayvan muamelesi yapıp tükürmeleri tavsiye edildiğini belirtti. Kharatyan ayrıca Yahudileri anti-Hristiyan aktivitelerde bulunmakla suçladı. Ermenistan Yahudi Konseyi cumhurbaşkanı Robert Koçaryan'a gönderdiği açık mektupta ülkede artan antisemitizmden kaynaklanan endişelerini dile getirdi. Armen Avetssian buna cevap olarak "Iravunq" gazetesinde bir antisemitik makale daha yayınlayıp "ülkesinde Yahudi azınlık bulunan her devletin istikrarı tehlike altındadır" diye yazdı. Yahudi Konseyi lideri Rimma Varzhapetian hükümetin antisemitik hareketleri durdurması için ısrar edince Avetissian 24 Ocak 2005'te tutuklandı. Ermenistan Yazarlar birliği başkanı Levon Ananyan ve bestekâr Ruben Hakhverdian bu tutuklamaya karşı çıktı. Eylül 2006'da Amerikan şirketi olan "Global Gold"un başkanı için Ermenistan Doğayı Koruma Bakanı Vardan Ayvazyan "cıfıt" kelimesini kullandı. Rimma Varzhapetian'ın protestosu sonucu Aivazian Yahudilere karşı kasten söylenmiş bir kelime olmadığını sadece "Global Gold"u bağladığını dile getirdi. 23 Aralık 2007'de Yerevan'daki Holokost anıtı vandalizme uğrayıp siyah boyayla gamalı haç çizilmiştir. Avrupa Tarih Eğitimcileri Birliği Avrupa Tarih Eğitimcileri Birliği (EUROCLIO), Lahey merkezli bir sivil toplum kuruluşudur. Euroclio, Avrupa ve Avrupa'nın yakın coğrafyasındaki ülkelerle çok perspektifliliğe, insan haklarına saygıya dayalı ortak bir tarih eğitimi anlayışı oluşturmaya çalışmaktadır. Kuruluş bu amaçla Avrupa başta olmak üzere üye ülkelerde ortak toplantılar düzenlemektedir. Levon Panos Dabağyan Levon Panos Dabağyan (11 Kasım 1933; Aksaray, Fatih, İstanbul - 7 Mayıs 2017, İstanbul), Türkiye Ermenisi araştırmacı-yazar. Alparslan Türkeş ve Milliyetçi Hareket Partisi ile ilgili kitap yazan ilk Ermenidir. Türk tarihinde Ermenilere yapılmış bir soykırımın olmadığını savunmuştur. Türkiye'nin doğusunda isyan çıkaran Ermenilerin sürüldüğünü söyleyen Dabağyan, Türk Tarih Kurumu Tarih Araştırmaları Grubunda çalışmıştır. Levon Panos Dabağyan, Ermeni bir ailede Kirkor Karacıyan ve Siranuş Dabağyan'ın çocuğu olarak 11 Kasım 1933'te Yenikapı'da doğdu. Baba tarafı Van'dan Kastamonu'ya ve oradan da İstanbul'a göç eden Karacıyanlar ve anne tarafı ise Erzurum-Van yöresinden İstanbul'a göç eden Dabağyanlar'a dayanmaktadır. Dabağyan ailesi Ermeni Apostolik Kilisesi'ne mensuptur. 1954 yılında bahriyeli olarak askerliğini yaptı ve bahriyeli olabilmek için 36 ay askerlik yapmaya razı olduğunu söylemiştir. 1959 yılında eşi Eliz ile evlendi ve evliliğinden 1960'ta Alis isimli kızları oldu. 1967’de Yeni İstanbul’da muhabirliğe başladı. "Son Havadis", "Bugün", "Hakikat", "Yeşil Belde", "Anadolu Ekspres", "Milli Ekonomi ve Ziraat", "Bizim Mücadele", "Durum", "Yeni Gazete", "Ortadoğu", "Bâb-ı Ali’de Sabah", "Tercüman", "Gavroş", "Parev", "Artar" ve "Nov Artar" gazetelerinde makaleler ve çeşitli yazılar yazdı. 2005 yılında Ankara'da yapılan Türk Metal-İş Sendikası ve Ulusal Güvenlik Stratejileri Araştırma Merkezi tarafından düzenlenen "Her Yönüyle Ermeni Sorunu ve Tarihi Gerçekler" konferansında "Bugün bir Türkiye-Ermenistan savaşı çıksa, kesinlikle Türk cephesinde yer alır ve Ermenistan'a karşı savaşırdım. Ermenistan'ın toprak taleplerinin arkasında, aslında bir Ermeni devleti kurmak değil, büyük İsrail'i gerçekleştirmek emeli yatmaktadır" diye konuştu. Zeytunların kökeninin Pakraduniler olduğunu ve Zeytun İsyanı'nın arkasında Fransa ve Vatikan’ın bulunduğunu, isyanın düzenleyicilerinin Pakraduniler olduğunu ileri sürmektedir. MHP'de bir dönem yöneticilik yapmıştır , 1969'da İstanbul'dan milletvekili adayı olmuştur. MHP'nin amblem olarak üç hilal figürünü seçmesine kendisinin önayak olduğunu söylemektedir Afrika Kraliçesi (film) Afrika Kraliçesi, 1951 ABD İngiltere ortak yapımı romantik macera filmidir. Özgün adı The African Queen olan film Türkiye'de 1952-1953 sinema mevsiminde gösterime girmiştir. Mayıs 1973'te Sinematek'te gösterildikten sonra 2000'li yıllarda Türkçe dublajla DVD formatında da dağıtılmıştır. Amerikalı sinemacı John Huston'ın yönettiği "Afrika Kraliçesi", İngiliz yazar C. S. Forester'ın 1935 tarihli aynı adlı romanından uyarlanmıştır. Filmin uyarlama senaryosunu aslında bir sinema eleştirmeni olan James Agee yazmıştır. Bu Agee'nin ilk senaryosudur. Technicolor görüntülerini Jack Cardiff'in çektiği filmin özgün müziğini Allan Gray bestelemiş, başlıca rollerinde ise Humphrey Bogart, Katharine Hepburn ve Robert Morley oynamışlardır. "Afrika Kraliçesi" Huston, Bogart ve Hepburn'ün ilk renkli filmleridir. Aynı zamanda Bogart ve Hepburn'ün birlikte oynadıkları tek filmdir. Filmde nehrin yoğun kamışlarla kaplı olarak göründüğü sahneler Türkiye'de Dalyan'da çekilmiştir. Forester'ın romanı Türkiye'de 1972 yılında Feza Özegen'in Türkçesiyle Milliyet Yayınları'ndan çıkmıştı. Filmde, I. Dünya Savaşı sırasında Afrika'nın doğusunda, nehir boyundaki köylere külüstür teknesiyle malzeme taşıyan ayyaş ve derbeder kaptan Charlie Allnut (Humphrey Bogart) ve İngiliz misyoner, kız kurusu Rose Sayer (Katharine Hepburn)'in öyküsü anlatılır. Filme adını veren "Afrika Kraliçesi" Allnut'ın buharlı teknesinin adıdır. Tehlikeli sularda Alman istilasından kaçarlarken kader birliği etmek zorunda kalan bu iki zıt karakter bir yandan hayatta kalmaya çalışıp, bir yandan da peşlerindeki Alman torpido botuyla savaşmak zorunda kalırlar. Her zaman olduğu gibi zıt kutupların birbirini çekmesi kaçınılmaz olacaktır ve şartlar bu uyumsuz çifti birbirine yakınlaştıracaktır. Humphrey Bogart bu filmdeki performansıyla En İyi Erkek Oyuncu Akademi Ödülü'nü kazandı. Bu onun aldığı ilk ve tek Oscar ödülü olmuştur. Film ayrıca "en iyi yönetmen", "en iyi senaryo" ve en iyi kadın oyuncu" (Katharine Hepburn) dallarında da Oscar ödülüne aday gösterilmişti. BAFTA ödülleri'nden de "en iyi film" ve "en iyi aktör" (Bogard) dallarında olmak üzere ikisine aday gösterildi ama hiçbirini kazanamadı. Film 1995 yılında ABD'de "kültürel, tarihi ve estetik olarak önemli" filmler arasına seçilerek Kongre Kütüphanesi'nin "Ulusal Film Arşivi"nde muhafaza edilmesine karar verilmiştir. İngiliz Protestan misyonerler Rose Sayer (Katharine Hepburn) ve erkek kardeşi Samuel Sayer (Robert Morley) 1914'te Almanların egemenliğindeki Doğu Afrika'da bir yerli köyünde görev yapmaktadırlar. Kanadalı kaptan Charlie Allnut (Humphrey Bogart) ise külüstür çatanasıyla nehir boyunca posta ve malzeme taşımaktadır. Evde kalmış bir kız kurusu olan Rose Sayer ne kadar otoriter ve kuralcı ise, alkolik kaptan Charlie Allnut da bir o kadar derbeder ve kural tanımaz bir insandır. Misyoner kardeşler her seferinde bu pasaklı ve berduş kaptanın kaba saba davranışlarına katlanmak zorunda kalırlar. Sonunda İngiltere ve Almanya arasında beklenen savaş patlak verince Charlie misyonerleri uyarır ve köyü terketmelerini önerir. Tehlikeyi küçümseyen Samuel ve Rose önce bunu reddederler. Ancak Alman askerleri köyü yakıp köylüleri sürmeye başlayınca durumun ciddiyetini anlarlar. Samuel maruz kaldığı şiddet sonucunda aklını yitirir ve ölür. Rose ise Charlie'nin teknesine biner ve birlikte oradan uzaklaşırlar. Amaçları "Bora" adı da verilen "Ulanga Nehri" boyunca ilerleyerek büyük göle varmaktır. Gölün karşı kıyısındaki Kenya'ya da ulaşabilirlerse özgürlüklerine de kavuşmuş olacaklardır. Ancak 10 metre boyunda ve 30 yaşındaki bu külüstür buharlı tekneyle çıktıkları yolculukta onları sayısız tehlikeler beklemektedir. Nehir boyunca karşılarına çıkan akıntılar, çavlanlar, fırtına ve yağmurlar, parazitler ve vahşi hayvanların yanı sıra Almanlara ait bir kontrol noktasında silahlı tacize uğrarlar, motor şaftları ve pervaneleri kırılır ve sonunda nehrin göle açılan sazlıklarla kaplı deltasının karmaşık labirentlerinde sıkışır kalırlar. Tam umutlarını kaybetmişken aniden başlayan sağnak yağış tekneyi saplandığı çamurdan kurtararak göle atar. Ancak sevinçleri pek uzun sürmez, çünkü gölde devriye gezen Alman torpido botu "Luisa" ile burun buruna gelmişlerdir. Derhal geriye dönerek sazlıkların arasına saklanırlar. Bu yolculuk iki zıt karakterli insanı değiştirmiş ve birbirlerine yaklaştırmıştır. Charlie alkolü bile bırakmıştır. Rose'un önerisiyle teknede bulunan ve bir maden ocağına ait olan oksijen tüpleri ve dinamit lokumlarını kullanarak gayet ilkel iki torpido yaparlar ve "Afrika Kraliçesi" nin burnuna yerleştirirler. Amaçları özgürlükleriyle aralarındaki tek engel olan Alman teknesi "Luisa" ya çarparak onu batırmaktır. Ancak gölde aniden patlayan bir fırtına "Afrika Kraliçesi" ni batırır. Charlie ve Rose Almanlara esir düşerler ve casusluk suçlamasıyla alel acele yargılanıp idama mahkûm edilirler. Tam "Luisa" nın güvertesinde asılacaklarken Charlie Alman kaptandan kendilerini evlendirmesini ister. Kaptan tam da idam mahkûmlarının bu tuhaf son isteklerini yerine getirmişken beklenmedik bir şey olur. Alman torpido botu "Luisa", gölün dibine gitmeyip sadece tersyüz olmuş şekilde su yüzeyinin altında kalmış olan torpido yüklü "Afrika Kraliçesi" ne çarpar ve meydana gelen büyük patlamanın sonucunda parçalanarak batar. Charlie ve Rose göle düşerek kurtulurlar. Film, C. S. Forester (Cecil Scott Forester) takma adıyla yazan Kahire doğumlu İngiliz romancı Cecil Louis Troughton Smith (1899-1966)'in 1935 yılında yayımlanan aynı adlı romanından uyarlanmıştır. Forester daha çok 18. yy deniz savaşlarını konu alan romanlarıyla tanınmakla birlikte "Afrika Kraliçesi" onun en bilinen eserlerinin başında gelir. Roman Türkiye'de 1972'de Feza Özgen'in Türkçesiyle Milliyet Yayınları'ndan çıkmıştı. Ancak "Afrika Kraliçesi" bir çocuk romanı olmamasına rağmen roman Milliyet Yayınları'nın çocuk kitapları dizisinden ('Milliyet'in küçük mavi kitapları') çıkmıştı. Amerikan Film Enstitüsü listeleri Szarvas Szarvas (Almanca: "Sarwasch", Slovakça: "Sarvaš") Macaristan'ın güneyinde Békés eyaletinde bir kasabadır. Macaristan yer adı olan Szarvas, İngilizce'de "deer" (geyik, karaca) anlamındadır. Macaristan Krallığı'ndaki ilk tarım yüksek okulu burada Aydınlanma Çağı'nda Slovak alim ve mühendisi olan Sámuel Tessedik (İngilizce'de Samuel Tešedík) tarafından kuruldu. Şehire 18nci yüzyılda Slovaklar tarafından yeniden yerleşildi (diğerlerinin içinde) ve pek çok Slovak Szarvas'da hala yaşamaktadır. Kasaba 1900 yıllarında 17.771 Slovak, 7.845 Macar oturan kişiye sahipti ve bu rakam 1920 yıllarında 7.544 Slovak ve 17.224 Macar oturan şeklindeydi. Macaristan Krallığı'nın (1920 öncesi) geometrik merkez noktası Szarvas'a yakındı. Bugün, Ronald S. Lauder Uluslararası Yahudi Yaz kampı'na mekandır ve her yıl yüzlerce çocuk ve yetişkin eski komünist ülkelerde, Amerika Birleşik Devletleri'nden, Hindistan'dan buraya sekiz haftalık bir dönemde eğlenmek, gülmek ve kültür değişimi için akın eder. (https://web.archive.org/web/20070818125206/http://szarvasifahazak.com/). Szarvas, pek çok kişi için bir geçici bir müddetle işe ara verme paydos zamanıdır. 1905 Szarvasi FC in Erzsebet liget Szarvas, aşağıdaki yerlerle Kardeş şehirdir: Afrika Kraliçesi (anlam ayrımı) Afrika Kraliçesi şu anlamlara gelebilir: Hemotoksin Hemotoksinler kırmızı kan hücrelerini tahrip eden toksinlerdir. Kan pıhtılaşmasını bozar ve/veya organ dejenerasyonuna ve yaygın doku yıkımına sebep olur. Bu toksin diğer dokularda da bozulmalara yol açtığından "hemotoksin" adı yanlış isimlendirme olarak kabul edilebilir. Hemotoksik ajanların sebep olduğu yaralanma genellikle çok acı vericidir ve kalıcı hasara sebep olabilir. Gecikmeden yapılan bir tedavi sonrasında bile zarar görmüş organın kaybı mümkündür. Hemotiksinler genellikle çukur engerekler gibi zehirli hayvanlar tarafından kullanılır. Hayvan venomları hemotoksik veya nörotoksik (nadiren ikisi birden) olan proteinler ve enzimler ihtiva ederler. Avı öldürme işlevinin yan sıra, hemotoksinin görevlerinden biri de sindirime yardımcı olmaktır. Venom ısırık bölgesinden itibaren proteinleri parçalayarak avın daha kolay sindirilmesini sağlar. Bronx Hayvanat Bahçesi Bronx Hayvanat Bahçesi (İngilizce: Bronx Zoo) 8 Kasım 1899 da 107 hektartarlık alan üzerine kurulmuş ve New York'un Bronx kasabasında Bronx Park içinde kurulmuş hayvanat bahçesidir. 6000'in üzerinde hayvan, 500'ün üzerinde hayvan türü bulunmaktadır. Ayrıca 19. yüzyıl sonlarına kadar Afrika'da var olan insan talanının bir simgesi olmuş Ota Benga'nın maymunla sergilenmiş bir resmi de burada bulunmaktadır. Ersin Tatar Ersin Tatar (d. 1960, Lefkoşa), Kıbrıslı Türk iktisatçı, siyasetçi ve mevcut Kuzey Kıbrıs Türk Cumhuriyeti başbakanı. 31 Ekim 2018’den beri Ulusal Birlik Partisi genel başkanlık görevini yürütmektedir. Bundan önce 2009-2013 yılları arasında maliye bakanı olarak görev aldı. Ersin Tatar 1960 yılında Kıbrıs'ın başkenti Lefkoşa’da doğdu. Lise öğrenimini İngiltere'de tamamlayan Tatar, 1982'de Cambridge Üniversitesi İktisat Fakültesinden mezun oldu. Tatar ilk olarak 1982-86 yılları arasında Price Waterhouse isimli şirketin İngiltere’deki merkez ofisinde çalıştı. Burada mali müşavir unvanını ve hesap uzmanlığı eğitimini aldı. Daha sonra PollyPeck firmasında 1986-1991 yılları arasında görev aldı. 1991-92 yıllarında Ankara’daki FMC-Nurol Savunma Sanayi A.Ş.’de finasman müdürü olarak çalıştı. 1992-2001 arasında İstanbul'da Show TV'de Genel Koordinatörlük görevinde bulundu. 1996'da Kuzey Kıbrıs Türk Cumhuriyeti'nin ilk özel televizyon kanalı Kanal T’yi kurdu ve yönetim kurulu başkanlığı görevini üstlendi. 5 Mayıs 2009 tarihinde KKTC Maliye Bakanlığı görevine başladı. 5 Mayıs 2009 tarihinde Kuzey Kıbrıs Maliye Bakanı olarak göreve başladı. 2013 yılında hükümetin güvensizlik oyu ile düşürülmesinin ardından görevi son buldu. 27 Ekim 2018 tarihinde yapılan UBP Kurultayı'nda 2592 oy alarak birinci oldu ve 2005 oy olarak ikinci olan mevcut genel başkan Hüseyin Özgürgün ile birlikte ikinci tura kaldı. 31 Ekim 2018 tarihinde UBP Kurultay Divan Kurulu tarafından ikinci tur seçimi yapılmaksızın genel başkan olarak seçildiği ilan edildi. 2 çocuk babasıdır. 2009-10 1. Lig (Kuzey Kıbrıs Türk Cumhuriyeti) Fly Oil 1. Ligi Ligi 2009-10, Kuzey Kıbrıs Türk Cumhuriyeti Birinci Futbol Ligi'nin Fly Oil sponsorluğunda düzenlenmiş sezonudur. 3 Ekim 2009 tarihinde Türk Ocağı'nın Bostancı Bağcıl ile 1-1 berabere kaldığı maç ile başlamıştır ve 9 Mayıs 2010 tarihinde B. Bağcıl ile Gençlik Gücü'nün oynayacağı maç ile sona erecektir. You Belong with Me "You Belong with Me", Amerikalı şarkıcı ve sözyazarı Taylor Swift'in country pop tarzındaki şarkısı. Şarkının sözleri Swift ve Liz Rose'a, yapımcılığı ise Nathan Chapman ve Swift'e aittir. Şarkı 21 Nisan 2009 tarihinde, sanatçının ikinci stüdyo albümü "Fearless"ın (2008) üçüncü single'ı olarak Big Machine Records etiketiyle yayınlandı. Swift, "You Belong with Me"yi bir arkadaşının kız arkadaşıyla telefon konuşmasındaki tartışmasından ilham alarak yazdığını söyledi. Şarkıda ağırlıklı olarak pop unsurları bulunur ve bir nevi platonik bir aşk konu edilir. Eleştirmenler "You Belong with Me" için genelde olumlu yönde eleştirilerde bulundular. Şarkı 52. Grammy Ödülleri'nde Yılın Şarkısı, Yılın Kaydı ve En İyi Kadın Pop Vokal Performansı dallarında Grammy'e aday oldu. Ticari yönden de iyi bir başarı elde etti. Avustralya, Kanada, Yeni Zelanda ve ABD müzik listelerinde ilk onda yer aldı. Sanatçının ABD "Billboard Hot 100" listesindeki en başarılı şarkısı ve dijital satışlarda da en başarılı ikinci şarkısı oldu. Bunların yanında, Amerika Kayıt Endüstrisi Birliği (RIAA) tarafından ticari başarısından dolayı 3x platin plak ile sertifikalandı. Şarkının video klibinin yönetmenliğini Roman White yaptı. Videoda Swift iki karakteri canlandırdı: bunlardan biri içine kapanık ve asosyal bir kız (ana karakter) diğeri de popüler kötü kızdır. Videodaki erkek başrol için ise Lucas Till seçildi. Müzik videosunda erkek karakter ve ana karakter birbirlerine aşıklardır fakat erkeğin bir kız arkadaşı vardır. Video klip 2009 MTV Video Müzik Ödülleri'nde En İyi Kadın Videosu seçildi. Törende Swift teşekkür konuşmasını yaparken rapper Kanye West sahneye çıkarak ödülü Beyoncé'nin hak ettiğini söyledi. Bu olaydan sonra pek çok kişi ve medya Swift'e destek oldu. Swift bu şarkısıyla pek çok performans sergiledi ayrıca şarkı sanatçının ilk konser turnesi Fearless Tour'un açılış şarkısı oldu. İçlerinde Butch Walker ve Selena Gomez & the Scene gibi sanatçıların da bulunduğu pek çok kişi şarkıya cover yaptı; bunun dışında "Weird Al" Yankovic şarkıyla ilgili bir parodi hazırladı. Swift'e "You Belong with Me"yi yazma fikri, bir erkek arkadaşının sevgilisiyle olan telefon konuşmasına kulak misafiri olduktan sonra geldi. Swift, arkadaşının sevgilisiyle tartıştığını ve kızın ona bağırdığını bunun üzerine arkadaşının kendini savunmaya çalıştığını hatırladığını söyledi. Sanatçı bu durumu biraz değiştirerek bir şarkı konsepti oluşturdu. Aklındaki fikri Liz Rose'a anlattı; ikili şarkıyı yazmaya başladı. Swift şarkıya "You’re on the phone with your girlfriend / she’s upset / she's going off about something that you said" (Kız arkadaşınla telefondasın, o üzgün. Ona söylediğin bir şey için sana kızgın.) sözlerini yazarak başladı. Swift ve Rose, birine platonik olarak aşık olan ve onun sevgilisinden ayrılıp kendisini seveceğini umut eden bir kız hakkında bir hikâye kurguladılar. Swift şarkının hikâyesiyle ilgili olarak şöyle demiştir: Swift şarkıya "She wears short skirts, I wear T-shirts" (O mini etekler giyer bense T-shirt'ler) gibi eğlenceli kıyaslamalı cümleler eklediklerini de söyledi. "You Belong with Me" ilk olarak 4 Ekim 2009'da albüm ("Fearless") henüz yayınlanmadan iTunes Store'da albüm tanıtımı için satışa sunuldu. 21 Nisan 2009 tarihinde de albümün üçüncü teklisi (single'ı) olarak yayınlandı. "You Belong with Me" üç dakika elli iki saniye uzunluğunda, country pop tarzında bir şarkıdır. Müzik eleştirmeni, "Paste" dergisi yazarlarından Kate Kiefer'a göre ise, "sıradan bir pop şarkısıdır". Dakika başına 130 vuruşu içeren şarkı, sol bemol majör dizinde yazılmış ve sanatçı şarkıya G♭'den D♭'e kadar olan iki oktavlık bir sesle vokal yapmıştır. "Entertainment Weekly" dergisinden Leah Greenblattfelt göre Swift'in vokali bu aralıkta yaparak kazandığı tınıyla şarkının melodisi her an dinamik kalmaktadır. Şarkının geneline banjo ezgileri hakim olmasının yanı sıra elektro gitar da kullanılmıştır. "You Belong with Me"nin sözlerine bakıldığında bir hikâye tarzında olduğu görülmektedir. Şarkı, arkadaşına platonik olarak aşık olan bir kızın perpektifini anlatır. Eleştirmen Greenblatt şarkıyı müzik eşliğinde bir hikâyeye, Swift'i ise bu hikâyenin anlatıcısına benzetmiştir. Ona göre hikâyede "doğru kişiyi ve doğru aşkı bulma" konusu hakimdir. "The Hollywood Reporter" dergisinden Craig Rosen ise şarkının konusunu "liselilerin birbirine olan aşkını itiraf etmesi" olarak düşündüğünü ancak Swift'in bunu yüz yüze yapmak yerine müziğin arkasına sığınarak yapmayı tercih ettiğini söyledi. BBC'den Lucy Davies Swift'in anlatım tarzını, kullanılan imgeleri basit ve sıradan bulduğunu belirtti. Ayrıca Davies, "She wears high heels, I wear sneakers / She's cheer captain, I'm on the bleachers" (O topuklu ayakkabı giyer, bense spor ayakkabılar / O amigoların kaptanı, bense tribünlerdeyim.) cümlelerinde olduğu gibi şarkıda sürekli sevdiği çocuğun kız arkadaşıyla kendisi arasındaki zıtlıklardan bahsettiğini ve bunlarında şarkıdaki protagonist karakterin antagonist karakteri, başta sevdiği çocuk olmak üzere, pek çok açıdan kıskandığı şeklinde yorumlanabileceğini ekledi. "You Belong with Me" yayınlanmasının ardından pek çok eleştirmenden farklı ve pozitif yorumlar aldı. About.com'dan Sean Dooley şarkıyı "Fearless" albümünün en iyisi olarak nitelendirirken BBC'den Lucy Davies şarkının albümdeki diğer şarkılardan ya da sanatçının ilk albümü "Taylor Swift"'teki şarkılardan hiçbir farkı olmadığını ve şarkının kendisini etkileyemediğini söyledi. Ayrıca Davies şarkının sözleriyle ilgili olarak da "tekrarlardan oluşuyor" demiştir. Slant Magazine'den Jonathan Keefe şarkı hakkında "'Swift'in en iyisi' demek yanlış olur ama şarkıda bir hata da göremiyorum." dedi. "The St. Petersburg Times"'da şarkının Swift'in diğer parçalarıyla benzerlikler gösterdiği yazıldı.The Village Voice gazetesinden Josh Love "You Belong with Me"nin temasını ve sözlerinin çok iyi düşünülmüş ve ustalıkla yazılmış olduğunu ve "Fearless" albümündeki iyilerden biri olduğunu yazdı. "Entertainment Weekly" dergisi yazarlarından Leah Greenblatt şarkıdaki vokal performansı gayet iyi bulduğunu ve sanatçının, sesini şarkının melodisine güzel uydurduğunu söyledi. Blender dergisinden Rob Sheffield "You Belong with Me"yi okuyucularına tavsiye etti, About.com'dan Jeniffer Webb de şarkının Swift'in farklı yaş gruplarına ulaşmasını sağlayacağını düşündüğünü söyledi. Ayrıca, Webb "Bu kadar geniş bir hayran kitlesine sahip olmasına şaşmamak gerek, herkes için bir şeyler yapıyor." dedi. Şarkı, 52. Grammy Ödülleri'nde üç dalda aday gösterildi, bunlar "Yılın Şarkısı, Yılın Kaydı ve En İyi Kadın Pop Vokal Performansı" dallarıydı. Ancak bu dalların hiçbirinde ödülü kazanamadı, Yılın Şarkısı Beyoncé'nin ""Single Ladies (Put a Ring on It)"" (2008), Yılın Kaydı da Kings of Leon'nun ""Use Somebody"" (2008) şarkısı seçildi. En İyi Kadın Pop Vokal Performansı ödülünü de Knowles ""Halo"" (2009) şarkısıyla kazandı. "You Belong with Me" 2010 Kids Choice Ödülleri'nde "Favori Şarkı" seçildi ayrıca şarkı 45. Country Müzik Akademisi Ödülleri'nde "Yılın Şarkısı" dalında aday gösterildi ancak ödülü Lady Antebellum'un ""Need You Now"" (2009) şarkısı kazandı. Şarkı tekli (single) olarak yayınlanmadan önce müzik listelerine girmeyi başardı. 22 Kasım 2008 haftasında şarkının dijital ortamda 172.000 kopyası satıldı ve bu satış rakamıyla "Billboard" dergisinin Hot 100 listesine on iki numaradan girmeyi başardı. Ancak ilerleyen haftalarda listeden çıktı. Şarkı single olarak yayınlandıktan sonra yeniden Hot 100 listesine girdi, 16 Mayıs 2009 tarihinde listede seksen yedi numarada yer aldı. "You Belong with Me" 15 Ağustos 2009'da "Billboard Hot 100" listesinde üç numaraya yükselerek, Swift'in bu listedeki o zamana kadarki en iyi pozisyonu olan dört numarayı (2009 ocak ayında Love Story bu pozisyona yükselmişti.) geçmiş oldu. Şarkı country radyolarında Faith Hill'in Breathe (2000) şarkısından sonra en çok istek alan ve dinlenen şarkı oldu. Ertesi hafta "Billboard" Hot 100 listesinde, en yüksek başarısı olacak olan, iki numaraya yükseldi. "You Belong with Me" "Fearless" albümünde yer alan, "Billboard" Hot 100 listesinin top 40'ına girebilen on üç şarkıdan bir tanesidir. Hepsinin bir albümde yer aldığı toplam on üç şarkının da top 40'a girebilmesi bir rekordur. Şarkı "Billboard" Top 40 Mainstream listesinde en yüksek iki, "Billboard" Hot Country Songs ve Adult Contemporary listesinde de bir numara oldu. Birleşik Devletler'de iki milyonu aşan bir satış rakamına ulaştığı için Amerika Kayıt Endüstrisi Birliği (RIAA) tarafından 2x platin plakla sertifikalandı. 2011 şubat ayında şarkının Birleşik Devletler'deki satışı 3.6 milyonu geçti ve böylece şarkıcının ABD'de en çok satan ikinci single'ı oldu. Şarkı Kanada müzik listesine seksen dört numaradan girdi ve listede üç numaraya kadar yükselmeyi başardı. Kanada'da dijital ortamda 160.000 kopya satması sebebiyle Canadian Recording Industry Association tarafından 2x platin plakla sertifikalandı. "You Belong with Me" Avustralya ve Yeni Zelanda'da da başarılı oldu. 24 Mayıs 2009 haftasındayken, Avustralya Müzik Listesi'ne elli numaradan giriş yaptı. 5 Temmuz 2009'da bu listede beş numaraya yükseldi ve art arda üç hafta boyunca bu pozisyonda kaldı. Avustralya Müzik Listesi'nin son on yılın en iyi şarkılarını sıraladığı listede seksen sekizinci sırada yer aldı. Avustralya'da 140.000 kopya sattığı için Australian Recording Industry Association (ARIA) tarafından 2x platin plak ile sertifikalandı. "You Belong with Me" 25 Mayıs 2009 haftasında Yeni Zelanda Müzik Listesi'ne yirmi sekiz numaradan girdi ve iki hafta sonra bu listedeki en yüksek başarısı olacak olan beş numaraya yükseldi. Buradaki 15.000 kopyayı aşan satışıyla Recording Industry Association of New Zealand (RIANZ) tarafından platin plak ile sertifikalandı. Şarkı 18 Temmuz 2009'da UK Singles Chart'a doksan dokuz numaradan girdi. Bu listede ulaşabildiği en iyi sıra 26 Eylül 2009 tarihinde eriştiği otuz numara oldu. "You Belong with Me" İrlanda'da en yüksek on iki numaraya ulaştı ve bu listede bu konumda altı hafta yer aldı. Şarkı Eurochart Hot 100 Singles listesinde en yüksek altmış bir, Belçika (Flanders) müzik listesinde on bir ve Danimarka Müzik Listesi'nde de otuz iki numarada yer aldı. Avrupa'nın geri kalan ülkelerinde de benzer başarı kazandı, Belçika (Wallonia) müzik listesine top 40'ın, İsveç'te de top 50'nin içinde yer almayı başardı. "You Belong with Me" şarkısının müzik videosunun yönetmenliğini Roman White yaptı. Videoda Swift hem protagonist hem de antagonist karateri ya da kendi tanımıyla hem kötü, korkutucu, kusursuz popüler bir kızı (videodaki antagonist karakter) hem de içine kapanık, çalışkan ve platonik aşık olan bir kızı (videodaki protagonist karakter) canlandırdı. Videoda ana karakterin aşık olduğu kişiyi Swift'in 2008 yılında "" filminde tanıştığı Amerikalı aktör Lucas Till canlandırdı. Tanışmalarının ardından Swift Till'e video klibinde oynayıp oynamayacağını sordu, Till de bu teklifi kabul etti. Swift Till'in videoda oynamasıyla ilgili olarak "O bu rol için mükemmel bir seçim, bu gerçekten eğlenceli olacak." dedi. Swift'e göre videonun konusu büyüleyici derece iyi oldu ve o, videodaki bir bölümü anlatırken "Orada oturup onları izliyorum ve mahvolurken bir gün onun yerinde olmayı umuyorum." ifadesini kullandı. Videonun son sahnesi için yönetmen White "hayal gerçek olacak" derken, Swift'e mutlu sonla biteceğini söyledi. Sanatçı video hakkında şöyle dedi: Videonun çekimleri iki gün sürdü, çekimler Gallatin, Tennessee ve Hendersonville, Tennessee arasında gerçekleşti. Birinci günde, Swift'in canlandırdığı protagonist, antagonist karaterlerin sahneleri çekildi. Swift'in