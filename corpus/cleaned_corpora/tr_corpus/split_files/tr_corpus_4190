küçük bölgelere dağılmışlardır. Kalan üç türün her biri ("P. modesta, P. textilis" ve "P. nuchalis") Avustralya'nın geniş bölümünde bulunabilirler. Cinse ait türler, kuzey ve doğudaki tropikal yağmur ormanlarından kıtanın batısındaki çorak topraklara kadar çok geniş bir habitatta bulunabilirler. Üç tür "P. affinis", "P. nuchalis" ve "P. textilis" ekolojik olarak insanlar ile beraber yaşayan hayvanlardır ve tarım için kullanılan bölgelerde yerleşim bölgelerine yakın yerlerde ve sıklıkla yerleşim bölgelerinde bulunabilirler. Çok çabuk tahrik olan kahverengi yılan, fazla yaklaşıldığında ya da tehdit hissettiğinde ısırabilmektedirler. Ancak ürettikleri zehir miktarının azlığı (bir sağmada elde edilen zehir miktarı 4 mg'dır, kıyı taipanında bu miktar ortalama 120 mg'dır) ve sahip oldukları küçük dişler sebebiyle ısırıkların çok azında ciddi zehirlenme görülür. Isırıkların yarısından azı zehir içerir ve ısırk bölgesinde minimal etkiler görülür. Isırıkların çok azında acı ya da şişme görüldüğünden genellikle dikkate alınmazlar ancak ani ve erken kolaps kahverengi yılan zehirlenmesinde sıklıkla rastalanan başlıca semptomdur. Zehirlenmenin kalıcı etkilerinden biri de ölümle sonuçlanabilecek koagülopatidir. Böbrek yetmezliği de nadiren de olsa görülür. Diğer klinik bulgular şunlardır: karın ağrısı, nefes alma ve yutkunma da zorluk, ptozis, hemoliz, hipotansiyon şeklindedir. Rabdomiyoliz kahverengi yılan zehirlenmelerinde görülen bir özelliği bulgu değildir. Doğu kahverengi yılanı ("Pseudonaja textilis") cinsin en zehirli türüdür ve kara yılanları arasında yine bir Avustralya yerlisi olan inland taipan'dan sonra en güçlü zehire sahip ikinci yılandır. Kahverengi yılanın zehiri birinci olarak, antikoagülan ve nörotoksin içerir. Zehirin farelerdeki LD50 değeri "P. textilis" için kilogramda 0.041 mg, "P. nuchalis" için kilogramda 0.338 mg ve "P. affinis" için kilogramda 0.560 mg'dir. Whittaker Chambers Whittaker Chambers doğum ismi Jay Vivian Chambersve David Whittaker Chambers olarak bilinir. (1 Nisan 1901 – 9 Temmuz 1961) Amerikalı yazar ve editör. ABD Komünist Partisi üyesi ve Sovyetler Birliği casusudur. Daha sonra komünistlikten vazgeçti ve rakibi oldu. En çok Alger Hiss hakkında casusluk ve yalancı şahitliği ile tanınır. George Koval George Abramovich Koval (, "Georgi Abramoviç Koval"; 25 Aralık 1913, Sioux City - 31 Ocak 2006, Moskova), Sovyet atom bombası projesi için Sovyetler Birliği adına istihbarat görevlisi olarak görev yapan Amerika Birleşik Devletleri vatandaşı casus, bilim insanı, kandidat. Sovyet kaynaklarına göre Koval'ın Sovyet İstihbarat İdaresi (GRU) ajanı olarak Manhattan Projesi'ne sızıp bilgi aktarması, Sovyetler Birliği'nin nükleer silah geliştirmesi için gereken süreyi büyük ölçüde azalttı. Koval, Rusya'dan göçmüş Yahudi bir ailenin çocuğu olarak Amerika Birleşik Devletleri'nin Iowa eyaletine bağlı Sioux City'de doğdu. Yetişkinliğe eriştikten bir süre sonra ailesiyle birlikte Sovyetler Birliği'ne giderek Birobican'a yerleşti. Bu dönemde GRU'ya girerek burada eğitim gördü ve "Delmar" kod adıyla göreve başladı. 1940 yılında Amerika Birleşik Devletleri'ne döndü ve 1943 başlarında Amerika Birleşik Devletleri Silahlı Kuvvetlerine sızdı. Koval, Amerika Birleşik Devletleri'nin atom araştırma laboratuvarlarında çalıştı ve ülkenin atom silahlarında kullandığı polonyum, plütonyum ve uranyum elementlerinin üretim süreçleri ve hacimleri hakkında Sovyetler Birliği'ne bilgi aktardı. II. Dünya Savaşı sonrasında silahlı kuvvetlerden atıldı. 1948'de ülkeden, dönmemek üzere ayrıldı. Koval'ın casusluk faaliyetlerinin açığa çıkması ise 2002 yılında gerçekleşti. 2007'de, Rusya devlet başkanı Vladimir Putin tarafından George Koval'a "özel görevlerde sergilediği cesaret ve kahramanlık" sebebiyle Rusya Federasyonu Kahramanı ünvânı lâyık görüldü. George Koval'ın babası Abram Koval 1910'da, memleketi Tselyahanı'yı terk ederek Amerika Birleşik Devletleri'ne göç etti ve Sioux City, Iowa'ya yerleşerek marangozluk yapmaya başladı. Eşi Ethel Şenitskiy Koval'la birlikte İsaya (d. 1912), George (d. 1913) ve Gabriel (d. 1919) adlarında üç erkek çocuk sahibiydiler. Merkez Lisesi'nde öğrenim gören George Koval, komşularının ifadelerine göre komünist fikirlerinden açıkça bahsetmekteydi. Merkez Lisesi'ne devam ederken, başarılı öğrencilerden oluşan Honor Society () ve bir münazara kulübünün üyesiydi. 1929'da 15 yaşındayken liseden mezun oldu. Bu süre zarfında 1929 Dünya Ekonomik Bunalımı derinleştiğinden ailesi Sioux City'den ayrıldı. Abram Koval, Sovyetler Birliği Yahudi Kolonizasyon Örgütünün sekreteri oldu. Koval ailesi 1932'de Yahudilerin çoğunlukta yaşaması sebebiyle Amerika Birleşik Devletleri aile pasaportuyla seyahat ederek Birobican'a göç etti. Koval ailesi, kolektif bir çiftlikte çalıştı. Paul Novick, New York'ta yayımlanan komünist görüşleriyle bilinen yerel bir gazetede yer alan Koval ailesini konu edindiği yazısında, ailenin "küçük esnaflığın belirsizliğini geride bırakıp, kendileri ve çocukları için endişeden uzak bir hayat tercih ettiğini" aktardı. George Koval, Rusçasını geliştirdi ve 1934'te D. Mendeleyev Rusya Kimya Teknolojisi Üniversitesi'nde okumaya başladı. Üniversitede tanıştığı Lüdmila İvanova ile daha sonraki zamanda evlendi. Beş yıl sonra mezun olan Koval, Sovyet vatandaşlığı aldı. Başarılı bir öğrenci olduğu kabul edildi ve sınavsız olarak doktora programına kaydolmasına izin verildi. Üniversiteden mezun olması sonrasında Sovyet İstihbarat İdaresi (GRU) tarafından işe alındı. Diplomasını aldığı sırada casusluk görevinin parçası olan bir emir altında Moskova'yı terk etti. 1939'da, aniden ortadan kaybolduğunu açıklamak için Kızıl Ordu'ya askere çağrıldı. Ailesinin Amerika Birleşik Devletleri aile pasaportundan vazgeçmesine rağmen Koval, 1940'ta yasadışı yollardan gönderildiği Amerika Birleşik Devletleri'ne bir casus olarak döndü. Kod adı Delmar olarak belirlendi. Önce San Francisco'ya, ardından New York'a gitti. 2000 yılında tekrar bağlantıya geçtiği Amerikalı meslektaşı ve arkadaşı Arnold Kramish'e göre Koval, burada yerel bir GRU yapılanmasının başına görevlendirildi. Bu yerel yapılanma, General Electric gibi firmaların tedarikçisi olan Raven Electric Company maskesi altında işletildi. Koval, iş arkadaşlarına New Yorklu olduğunu ve ailenin tek çocuğu olduğunu söyledi. Koval'ın kimyasal silahlarda kullanılacak toksinler hakkında bilgi toplarken takma bir adla çalışması planlansa da, ilerleyen dönemde GRU yöneticileri gerçek adıyla çalışmasına karar verdiler. II. Dünya Savaşı'nın başlarına denk gelen Eylül 1940'ta, Amerika Birleşik Devletleri Başkanı Franklin D. Roosevelt tarafından zorunlu askerliğe dair bir bildiri yayımlandı. Bu gelişmenin ardından Koval 2 Ocak 1942'de resmî olarak Amerika Birleşik Devletleri Silahlı Kuvvetleri bünyesine girdi. Raven Electric Company yönetimi, kendisinin askerlik görevini bir yıllığına Şubat 1942'ye kadar tecil ettirdi. Bu süre zarfında GRU yöneticileri Koval'a, kimyasal silahlarla ilgili bilgileri bir an önce Sovyetlere aktarılmasının gerekli olduğunu, zorunlu askerlik için alıkonulduğu takdirde bunu yapamayacağını bildirdi. Tecil süresi sona erdiğinde Koval, Amerika Birleşik Devletleri Ordusu'nda görevlendirildi. New Jersey'deki Fort Dix'te temel askerî eğitimini almasının ardından Charleston Kalesi'ne sevk edildi ve buradaki 3410. Özel Eğitim ve Görev Biriminde er olarak görev yaptı. 11 Ağustos 1943'te, yetenekli seçmenlere eğitim ve teknik eğitim vermek üzere Aralık 1942'de kurulan bir birim olan Ordu Uzmanlık Eğitim Programına aktarıldı. Koval, New York Şehir Koleji'ne girerek elektrik mühendisliği okudu. Bu dönemdeki sınıf arkadaşları Koval'a "ödevini yapmayan bir rol modeli" olarak baktıklarını, buna karşın Sovyet eğitimi ve eşi hakkında hiçbir şey bilmediklerini ifade etmişlerdir. Kolej döneminden arkadaşları da siyaset ve Sovyetler Birliği hakkında hiç tartışmadığını hatırladıklarını bildirmişlerdir. Savaşın Müttefik Devletler lehine ilerlemesiyle birlikte Uzmanlık Eğitim Programı 1944 başlarında sonlandırıldı ve New York Şehir Koleji'ndeki sınıf arkadaşlarının çoğu piyade olarak görevlendirirken Koval ile bir düzine kişi Özel Mühendis Müfreze Birliğine seçildi. Bu süreçte Amerika Birleşik Devletleri, Kanada ve Birleşik Krallık tarafından atom bombası tasarlamak, mühendisliğini yapmak ve imal etmek amacıyla ortaklaşa kurduğu gizli Manhattan Projesi'nde çalışmak üzere görevlendirildi. Tennessee'deki Oak Ridge'e atandı. O dönem projede görev alan bilim insanları, zenginleştirilmiş uranyum ve plütonyum tabanlı bombaları araştırıyorlardı. Oak Ridge'deki laboratuvarlar, her ikisinin geliştirilmesinin merkezi oldu. Proje, insan kaynaklarının yetersizliği nedeniyle kötüye gitti ve ordudan teknik olarak nitelikli kişiler istendi. Koval, Oak Ridge'deki birçok noktaya serbest erişim hakkına sahipti. Sağlık fiziği subayı oldu ve tesisteki radyasyon seviyelerini gözlemledi. Federal Soruşturma Bürosu (FBI) kayıtlarına göre iş, Koval'a çok gizli bir güvenlik izni verdi. O dönemler projedeki bilim insanları reaktörden üretilen plütonyumun amaçlanan bomba tasarımları için çok kararsız olduğunu ve gerekli olan zincirleme reaksiyonların meydana gelmesi için polonyum başlatıcılarına ihtiyaç duyulduğunu keşfettiler. Koval, kendisini görevlendirenler tarafından Oak Ridge'deki polonyum tedariğini izlemekle ve elde ettiği bilgileri "Clyde" adlı bir Sovyet bağlantısı aracılığıyla aktarmakla görevlendirildi. Elde ettiği bilgiler; kodlanmış gönderiler, kuryeler ve Sovyet Büyükelçiliği vasıtasıyla Moskova'ya ulaştırıldı. Gönderdiği istihbarat, Oak Ridge'deki polonyumunun Los Alamos Ulusal Laboratuvarı'ndaki bir başka proje tesisine gönderildiği yönündeydi. Koval, 27 Haziran 1945'te Oak Ridge'deki polonyum başlatıcılarının imal edildiği bir yer olan Dayton Projesi kapsamında toplanan gizli bir laboratuvara nakledildi. Dünyanın ilk atom bombası o yılın 16 Temmuz günü New Mexico'da patlatıldı. Atom bombalarının 6 ve 9 Ağustos tarihlerinde Japonya'ya atılması sonrasında Japonya teslim oldu ve II. Dünya Savaşı sona erdi. Sovyetler Birliği, kendi atom bombasını geliştirme yönündeki çabalarını artırdı. Merkezi İstihbarat Teşkilatı (CIA), Sovyetlerin 1950-53 yıllarına kadar başarılı olamayacağını tahmin ederken 29 Ağustos 1949'da ilk Sovyet RDS-1 atom bombası denemesi gerçekleştirildi. Sovyet askeri yetkililerine göre, askeri istihbarat ajanı "Delmar Koval" tarafından sağlanan "tarif", hazırlanan plütonyum bombasının başlatıcısı oldu. Koval'ın bilgi aktarımı Sovyetler Birliği'nin nükleer silah geliştirmesi için gereken süre büyük ölçüde azalttı. Sovyet atom bombası projesinin bir parçası olarak gizli araştırma ve geliştirmelerden sonra, Kazakistan Sovyet Sosyalist Cumhuriyeti'nin Semipalatinsk test alanında gerçekleştirilen patlama, Amerikalılar tarafından Josef Stalin'e ithafen "Joe" kod adıyla anıldı. Koval II. Dünya Savaşı'ndan sonra silahlı kuvvetlerden atıldı. New York ve Şehir Koleji'ne dönerek lisans eğitimini 1 Şubat 1948'de elektrik mühendisliği bölümünde tamamladı. Arkadaşlarına Polonya ya da İsrail'e seyahat etmeyi düşündüğünü söyleyen Koval, altı ay boyunca Avrupa seyahati için pasaport hazırladı. "Rossiyskaya gazeta"ya göre Koval'ın Amerika Birleşik Devletleri'nden ayrılmasının sebebi, karşı istihbarat ajanlarının bir Sovyet sığınmacının ihbarından sonra, Koval'ın ailesinin Sovyet geçmişine dair bilgileri keşfetmesiydi. Ekim 1948'de deniz yoluyla Amerika Birleşik Devletleri'nden ayrıldı ve ülkeye bir daha dönmedi. Sovyetler Birliği'ndeyken acemi piyade eri ile özel rütbeli olarak terhis evraklarıyla Sovyet ordusunu bıraktı. Yıllar sonra, arkadaşı Kramish'e yabancı kökeninin ve hizmet sicilinin kendisini "çok şüpheli bir karakter" haline getirdiğini yazdı. Eğitim ve araştırma görevlerini reddeden Koval, eski GRU irtibat bürosuna başvurarak D. Mendeleyev Rusya Kimya Teknolojisi Üniversitesi'nde laboratuvar asistanlığı görevini üstlendi. Ardından burada öğretmenliğe başladı. 1949'da Kızılordu'daki görevinden ayrılıp D. Mendeleyev Enstitüsü'ne döndükten sonra bir bilim insanı ve akademisyen olarak hayatını sürdürdü. Enstitüde araştırmalar yapmaya başladı ve iki yıl sonra tezini sundu. 1953'ten itibaren doçent olarak yaklaşık kırk yıl akademik olarak dersler verdi. 1999'da Rusya'daki evinde yaşarken, Amerika Birleşik Devletleri'nin II. Dünya Savaşı gazilerine sosyal güvenlik ödemeleri yapacağını duydu. Başvuru yapan Koval'a 2000 yılında Sosyal Güvenlik İdaresi Merkezi Güvenlik Ofisi "Size emeklilik yardımı almaya hak kazanmadığınızı söylemek için yazıyoruz" yazılı tek cümlelik bir mektup yolladı. Koval, casusluk sonrası hayatını "olaysız" olarak nitelendirdi. Ailesi GRU için çalıştığını biliyordu, fakat bu konu asla konuşulmadı. Sovyetler Birliği'ne döndüğünde yüksek bir Sovyet ödülü almaması Koval'ı rahatsız etti. Verdiği bir demeçte, "kariyer adamlarına çok büyük ödüller verildi" ifadelerini kullandı. Ayrıca "Şükrediyorum ki kendimi bir Gulag'da bulmadım, olması gerektiği gibi" dedi. 1985 yılında kendisine 2. derece Vatanseverlik Savaşı Nişanı verildi. Koval, 31 Ocak 2006 tarihinde Moskova'daki apartman dairesinde 92 yaşında yaşamını yitirdi. Naaşı Moskova'daki Danilov Mezarlığı'na defnedildi. Koval, ölümünden birkaç gün önce kendisini ziyarete gelen GRU yetkilisine, "Artık benden söz etmenizde bir mahzur yok" dedi. Savaştan sonra Ethel ve Julius Rosenberg ile Klaus Fuchs gibi casuslar yakalanırken Koval'in yıllarca fark edilmediği anlaşıldı. Kimi kaynaklar fark edilmemesinin nedenleri arasında, hizmet içi politikalarda çalışan kişiler üzerinde yoğun güvenlik kontrollerinin yapılmamasını ve Amerika Birleşik Devletleri hükûmetinin siyasi konular kadar bilimsel konuların üzerinde durmamasını gösterir. 1950'li yıllarda FBI kapsamlı olarak savaş olaylarını soruşturdu ve bu kapsamda Koval'ın eski meslektaşlarıyla görüşmeler gerçekleştirdi. Görüşmeler neticesinde Koval'ın bir casus olabileceği izlenimi oluştu. Buna karşın Amerika Birleşik Devletleri hükûmeti Koval'ın faaliyetlerinin ortaya çıkmasından kaynaklanacak politik hasardan ve oluşacak kötü izlenimden çekindiği için casusluk faaliyetlerinin açıklanması yaklaşık altmış yıl gizli tutuldu. 2000'li yıllara kadar gizli olan Koval'ın casusluk faaliyetleri 2002 yılında yayınlanan "GRU ve Atom Bombası" isimli kitap yayınlandıktan sonra ortaya çıktı. Kitapta Koval'ın kod adından bahsedildi ve karşı istihbarat gruplarından kaçan birkaç casus olarak tanımlandı. Ölümünden yaklaşık 22 ay sonra, 3 Kasım 2007'de Rusya devlet başkanı Vladimir Putin Koval'a Rusya Federasyonu Kahramanı ödülünün verilmesine karar verdi. Ödülü Koval adına Rusya Savunma Bakanı Anatoliy Serdyukov aldı. Koval bu ödülle onurlandırıldığında Rusya Devlet Başkanlığı "Delmar takma adı altında faaliyet gösteren Bay Koval, Sovyetler Birliği'nin kendine has bir atom bombası geliştirmesi için gereken süreyi önemli ölçüde hızlandırmaya yardımcı olan bilgi sağladı" ifadelerini kullandı. 2015 yılında adı, 1932'de Sovyetler Birliği'ne ilk göç ettikleri yer olan Birobican'daki Zafer Meydanı'ndaki granit plak üzerine yazıldı. Kutay Sungar Kutay Sungar (d. 20 Ağustos 1983, Ankara), Türk tiyatro ve dizi oyuncusu. İlk ve orta öğrenimini Ankara'da tamamlayarak, Ankara Devlet Konservatuvarı'nda oyunculuk eğitimine başladı. 2005 yılında buradan mezun olduktan sonra, aynı yıl Devlet Tiyatroları bünyesine katılarak, Erzurum Devlet Tiyatrosu'nda çalışmaya başladı. 2007-2008 tiyatro sezonunda Erzurum Devlet Tiyatrosu'nda müdür yardımcılığı görevinde bulundu. 2008-2009 tiyatro sezonunda, Ankara Devlet Tiyatrosu'nun Genç Osman oyununda Sultan Osman karakterini canlandırdı. Kalabalık bir prodüksiyon olan Turan Oflazoğlu'nun Genç Osman tragedyası, tiyatro severlerce büyük beğeni kazanmıştır. Berkeley soketleri Berkeley Soketleri (İngilizce: The Berkeley Sockets), bir bilgisayar ağındaki veriyi bir taraftan öbür tarafa iletimi daha performanslı hale getirmek için oluşturulmuş uygulama programlama arayüzü (API) kavramlarını içeren C dili kaynak kütüphanesidir. Berkeley Soketleri (BSD soket API olarak da bilinir) 4.2BSD Unix IÅŸletim Sistemi(1983) APIsi temellidir. Stanislav Lunev Stanislav Lunev (Rusça: Станислав Лунев) (d. 1946 - Leningrad) Sovyet ordusu askeri ve yüksek rütbeli GRU casusu. Rusya'dan ABD'ye iltica etti. Sovyet ordusunda görevli bir ailenin çocuğu olarak doğdu. Vladikavkaz'da Suvorov Askeri Okulu'nu bitirdi. Daha sonra Joint Arms Command askeri akademisini bitirdi. Singapur, Çin ve ABD'de GRU için istihbaratçı olarak çalıştı. 1992'de ABD'ye iltica ettiğinden beri FBI ve CIA için danışman olarak çalışmaya başladı. FBI'ın Tanık Koruma Programı'nda yer almaktadır. Sokak çocukları Sokak çocukları, şehrin sokaklarında yaşayan çocukları tanımlamak için kullanılan bir terimdir. Temel olarak aile bakımıı ve korunmasından mahrumdurlar. Sokaklarda yaşayan çocukların pek çoğu 5 ile 17 yaş arasındadırlar, populasyonları farklı şehirlerde değişkenlik gösterir. Sokak çocukları terkedilmiş binalarda, karton kutularda, parklarda ya da kendi sokaklarında barınırlar. Onları tanımlamak için çok sayıda şey yazılmış olmasına karşın, temel zorluk onları tanımlamak için kesin bir kategorinin bulunmamasıdır. Daha ziyade sürekli olarak vakitlerinin tamamını sokaklarda geçirip, yetişkinlerle aynı evde uyuyan ve hiçbir erişkinin gözetimi ve denetiminde olmayan çocuklar olarak tanımlanırlar. Genel kabul görmüş tanımalaması, özellikle UNICEF tarafından, sokak çocuklarını iki ana kategoriye ayırır: Özellikle gelişmekte olan ülkelerin büyük şehirlerinde yaşayan sokak çocukları istismar, ihmal, sömürü hatta bazı durumlarda polis veya yerel işletmeler tarafından tutulan temizlik timleri tarafından cinayete maruz kalabilmektedirler. Latin Amerika'da, çocuklarını besleyemeyen fakir aileler tarafından çocukları terk etme yaygın bir sebepken Afrika'da ise artan yaygın sebep AIDS'dir. Türkçede yaygın olarak kullanılan "sokak çocukları" terimi İngilizce "street children", Fransızca "les enfants des rues", İspanyolca "niños de la Calle", Portekizce "meninos da rua", Macarca "utcagyerekek", Rumence "copiii străzii" ve Almanca "Straßenkinder" gibi benzeşlerine sahiptir. İngilizcede "Street kids" teriminin pejoratif olduğu düşünülse de yaygın olarak tanımlamak için de kullanılır. Diğer dillerde sokaklarda yaşayan ya da çalışan çocuklar için pek çok isim kullanıldığı bilinmektedir. Bunlardan bazıları: Fransızca'da gamín (çocuk) ve Kolombiya'da "chinches" (tahtakurusu), Rio de Janeiro'da "pivetes" (küçük suçlular/marjinaller), Peru'da "pájaro frutero" (meyve kuşu) ve "pirañitas" (küçük piranhalar), Bolivya'da "polillas" (güveler), Honduras'ta "resistoleros" (tutkal koklayanlar; resistol büyük bir markadır), Napoli'de "scugnizzi"? (spinning tops), Rusya'da "беспризорники" (evsizler), Filipinlerde "Batang Lansangan" ya da "Pulubi", Vietnam'da "Bụi Đời" (hayatın tozu), Ruanda'da "saligoman" (kirli çocuklar), Kamerun'da "moustiques" (sivrisinekler) ve Kongo'da "balados" (avareler) olarak isimlendirilebilmektedirler. Sokak Arabı terimi ilk olarak 19. yüzyılın ortalarında, OED'ye göre ise ilk kez 1848 yılında ortaya çıktı. Horatio Alger'ın kitabı book "Tattered Tom ya da Bir Sokak Arabının Hikayesi" (1871) en erken örneklerinden biridir; Neew York sokaklarında yaşayan evsiz bir kızın hikâyesi anlatılır. Charles Dickens 1855'de bu terimin erken kullanımlarından biri türetti ama "yırtık pırtık, perişan, eğitilmemiş bir Arap sokak çocuğu çirkindir" diyerek aşağılama hissiyle bahsediyordu. 1890'da gazeteci Jacob Riis, makalesinde New York'taki sokak çocuklarını "Sokak Arabı" olarak tanımladı. Victoria Devri'nde sokak çocukları ile Arap ilişkisi büyük bir olasılıkla Arap gezginlerin göçebe geleneğini yansıtır. Avrupalı olmayanların daha az uygarlaşmış kültürlerden gelen çocuklar olduğu gibi, dönem boyunca Avrupalı ve Amerikalı gezginlerin pek çok Arap ülkesinde sokak çocuğu görmesi ve günah keçisi bulmak için yabancı düşmanlığı eğilimi gibi sosyal problemler 19. yüzyıl kavramıdır. Tahminler farklılık gösterse de çok sık atıf yapılan hesaplamalardan biri sokaklarda bağımsız yaşayan çocukların sayısının dünya çapında 100 ila 150 milyon arasında değiştiğidir. Sivil toplum kuruluşlarıyla ilişkili, Birleşik Krallık tabanlı, Sokak Çocukları Konsorsiyumu raporuna göre: Sokak çocuklarının sayısının hesaplanması zorluklarla doludur. 1989'da UNICEF dünya çapında kentlerde büyüyen çocuk sayısının 100 milyon civarında olduğpunu tahmin etti. 14 yıl sonra UNICEF son tahminlere göre bu çocukların sayısının 100 milyon kadar olduğunu belirtti. Ve daha geçenlerde: "sokak çocuklarının sayısını tam olarak ölçmek mümkün değil ancak rakam neredeyse kesinlikle dünya çapında on milyonu geçmektedir. Büyük olasıkla sayılarda artış vardır.(UNICEF, 2005: 40-41) 100 milyon rakamı hala yaygın olarak gösterilmektedir ama aslında hiçbir kaynağı yoktur. (bknz. Ennew ve Milne, 1989; Hecht, 1998; Green, 1998) Benzer şekilde, sokak çocuklarının sayısının tüm dünyada mı büyüdüğü yoksa toplumlar içinde sokak çocularının farkındalığı mı büyüdü konusu tartışmalıdır. Sokak çocukları dünya şehirlerinin büyük çoğunluğunda bulunmaktadırlar. Aşağıdaki liste sokak çocuklarının global ölçüde nüfuslarını gösterir. Ülkeden ülkeye farklılık göstermesine rağmen, sokak çocuklarının %50'sinden fazlası erkektir. Çocukların sokakta kendilerine ev yapmaları ya da geçimlerini sağlamaları yeni ve modern bir fenomen değildir. "And Now My Soul Is Hardened: Abandoned Children in Soviet Russia, 1918 - 1930" isimli kitabının tanıtım bölümünde Alan M. Ball terk edilmiş çocukların tarihini şöyle tanımlar: Lord Ashley 1848'de Londra'da ve çevresinde 30.000'den fazla "çıplak, pis, kanunsuz ve ıssız dolaşan çocuk" olarak tanımlar. Rusya'da, 1922'ye kadar, I. Dünya Savaşı ve Rus İç Savaşı'nın tahribatının yaklaşık on yıllık bir sonucu olarak en az 7 milyon evsiz çocuk vardı. Terk edilmiş çocuklar çeteler oluşturarak kendi özel dillerini yaratıp, küçük hırsızlık ve fuhuş işleri yapıyorlardı. Popüler kültürde Kipling'in ”Kim” isimli karakteri sömürge Hindistan'da ve Victor Hugo'nun Sefiller isimli romanında Gavroche birer sokak çocuğudur. Charles Dickens'ın kitabı "Oliver Twist"te Fagin'in ekibi yankesici çocuklar vardır. Sherlock Holmes'ün " Baker Street Irregulars" kitabında 19. yüzyıl Londra'sında sokak çocuklarının var olduğunu kanıtlar. Çocukların yaşamlarını sokaklarda sürdürmelerinin çeşitli nedenleri olabilir: Başka seçenekleri olmayabilir. Yetim, terk edilmiş veya ailelerii tarafından reddedilmiş olabilirler. İkinci olarak, ailelerinin ihtiyaç duydukları temel gereksinimleri karşılayamaması, kötü muamele veya ihmal yüzünden sokakta yaşamayı seçebilirler. Pek çok çocuk sokaklarda çalışmaktadır çünkü ailelerinin kazançlarına ihtiyaçları vardır. Toplumun en büyük parçası ailenin, fakirlik çekmesi veya parçalanmasının temel nedenleri ekonomik, politik, sosyal ve çevresel olabildiği gibi bunların herhangi bir kombinasyonu da olabilir. WHO'nun 1993'teki raporunda fenomenin nedenlerinin listesi aşağıdakii gibi sunulmuştur: HIV/AIDS çocukların yetim kalmasına neden olan başka bir neden olarak bu listeye eklenebilir. --> Rusya'da, sokak çocukları genellikle, sert kışlarda yeraltı borularında ve kablo hatlarında kendilerine ev bulurlar. Bu yerler evlerin sağladığı sığınak ve daha önemlisi sıcak su ve kalorifer borularının geçtiği boşluklardır Rusya'da bir milyon sokak çocuğu bulunmaktadır ve dört suçtan birine reşit olmayan gençler karışır. Resmii olarak denetimsiz yaşayan çocuklarının sayısı 700.000 olmasına karşın gerçek hesaplamalarda 2 ila 4 milyon olduğuna inanılmaktadır. Hindistan, 18 milyon olarak tahmin edilen sayısıyla dünyanın en çok sokak çocuğu barındıran ülkesi olarak düşünülmektedir. Hindistan cumhuriyeti dünyanın yedinci en büyük ve ikinci en kalabalık ülkesidir. Ekonomik büyümede hızlanmayla, Hindistan gelişmekte olan ülkelerin en hızlı büyüyenlerinden biri haline gelmiştir. Bu durum zengin ve fakir arasında büyük bir far yaratmıştır ve nüfusun %22'si yoksulluk sınırının altında yaşamaktadır. İşsizlik nedeniyle köyden kente göçün artması, şehir hayatının çekiciliği ve siyasi irade eksikliği nedeniyle Hindistan şu anda dünyada en fazla çocuk işçiye sahip ülkedir. Hindistan hükümetinin çocuk işçiliğinin yasa dışı ilan etmesi gibi bazı düzeltici tedbirleri olmasına rağmen, sokak çocukları yetersiz beslenme, açlık, sağlık sorunları, madde bağımlılığı, hırsızlık, cinsel sömürü, polis ve demiryolu otoritelerince taciz ve bunların yanı sıra fiziksel ve cinsel istismar gibi birçok olaya maruz kalmaktadırlar. Street Educators’ Club'ın verilerine göre, Vietnam'daki sokak çocuklarının sayısı 2003 yılında 21,000'den 2007 yılında 8,000'e düştü. Bu sayılar Hanoi'de 1507'den 113'e ve Ho Chi Minh Kenti'nde 8,507'den 794'ye geriledi. Aynı zamanda göçmen çocukların sayısı da artmaktadır. Ancak bu sayı sokak çocuklarının değişen tanımı nedeniyle doğrulanamamaktadır. Bazı uzmanlar Vietnam'da sokak çocukları için birkaç farklı kategoriden söz eder: "evlerinden kaçan ya da evleri olmayan çocuklar, sokakta uyuyan çocuklar, ailesi ya da gözetmeni ile beraber sokakta uyuyan çocuklar, diğer arkadaşlarıyla oda kiralayan göçmen çocuklar. Yaklaşık 400 insani yardım kuruluşu ve uluslararası sivil toplum örgütü, özellikle zor koşullarda yaşayan yaklaşık 15.000 çocuk için yardım sağlanmaktadır. Avrupa Konseyi'nin 2000 yılı raporunda yaklaşık olarak Romanya Bükreş'te 1000 sokak çocuğu olduğu belirtilmiştir. Bazı Romanyalı sokak çocukları, başlıca Batı Avrupa olmak üzere, seks turizminin avı olur ve pek çoğu sınırlı imkânlar nedeniyle tercih ettikleri plastik poşetlerden aurolac teneffüs ederken (Alüminyum bazlı boya, geleneksel odun sobalarını boyamak için kullanır.) görülebilir. Romanya sokak çocuğu sayısını Avrupa averajının altında bir düşük seviyeye ulaşması için çok ilerleme kaydetmiştir. Sosyo ekonomik koşullardaki iyileşmenin devam etmeseyli bu oranın daha da aşağılara çekileceği tahmin edilmektedir. Brezilya Federal Hükümeti, 31.992 yetişkinin büyük kentlerde sokakta yaşadığını tahmin etmektedir. Küçükler için ulusal istatistik bulunmamaktadır.. Bir sivil toplum örgütü ile birlikte çeşitli yerel yönetimin hesaplamalarıyla, başkentte 9578 sokak sakininin 18 yaşından küçük olduğu tahmin edilmektedir. Ülke çapında ise bu sayınınn 25.000 olduğu tahmin edilmektedir. Ayrıca çocuklardan daha çok gençlerin sokakta yaşadığı belirtilmiştir. Brezilya sokaklarında hayatta kalmanın temeli; çöp kutularında ve yığınlarında yiyecek aramak, finansal olarak fayda için ayakkabı boyacılığı gibi sokak satıcılığı yapmak, hırsızlık, fahişelik, uyuşturucu kaçakçılığı ve sokak sanatçılığı anlamlarını içerir. "Filipinlerde gençlerin durumu" başlıklı 1998 yılındaki raporda, Filpinler'de yaklaşık 1,5 milyon sokak çocuğu olduğu belirtilmiştir. Filipinler'de sokak çocuklarının %75'i geceyi ailelerinin yanında ama günün geri kalanında vakitlerini sokaklarda geçirirler. Sokak çocuklarının %25 - %30 kadarı sıklıkla diğer sokak çocuklarıyla birlikte bir tür aile oluştururlar ve bazıları aileleri ve evleriyle bağlantılarını kesintili olarak sürdürebilirler. Burada çocukların % 5 - %10'u tamamen terk edilmiş durumdadır. Sokak çocukları 10 yaşında gençler olarak sıklıkla Vagrancy Act'a göre , hapsedilirler. Bazen yetişkinlerin olduğu hücrelerde ve ayrıca gardiyanlar tarafından yinelenen fiziksel ve cinsel istismara maruz kalırlar. Pek çok sokak çocuğu Marcos hükümeti sırasında seri idam tehlikesiyle karşı karşıya kalmıştır. İnsan hakları grupları cinayetlerin; sokak çocukları olgusuyla ilgilenmek için yazılı olmayan devlet politikaları olduğunu ve açıkça yerek yetkililer tarafından desteklendiğini,uzun döndemde ölüm mangalarının devlet tarafından kurulduğı şüphelerini güçlendirdiğinii söylemektedirler. Ergenlik çağına ulaşmadıkları için sokak çocukları yönetimsel konularda herhangi bir fikir belirtemezler. Onlar ne kendi adlarına ne de büyük olasılıkla yabancılaştıkları aileleri vasıtasıyla oy kullanma hakkına sahip değillerdir. Ekonomik bir güçleri de yoktur. Dolayısıyla hükümetler dikkate almayabilirler. Sokak çocuklarının hakları, Birleşmiş Milletler Çocuk Haklarına Dair Sözleşmeyi onaylayan neredeyse tüm dünya devletleri tarafından yok sayılır. Governments are often embarrassed by street children and may blame parents or neighboring countries. Non-Governmental Organizations (NGOs) may also be blamed for "encouraging" children to live in the streets by making street life more bearable or attractive through the services they provide. When governments implement programs to deal with street children these generally involve placing the children in orphanages, juvenile homes or correctional institutes. However, some children are in the streets because they have fled from such institutions and some governments prefer to support or work in partnership with NGO programs. Governments sometimes institute "roundups" when they remove all the children from city streets and deposit them elsewhere or incarcerate them. In the most extreme cases, governments may tacitly accept or participate in "social cleansing" operations that murder street children. Sivil toplum kuruluşları sokak çocuklarının haklarını ve gereksinimlerini belirlemek için çok çeşitli stratejiler kullanmaktadırlar. Bunlar şu şekilde kategorilenmişlerdir: Pek çok kuruluş bu stratejilerden çoğunu kullanır ve çocuk "mezun" olmadan önce çok sayıda aşamadan geçecektir. İlkin bir sosyal yardım programıyla kız ya da erkek çocukla iletişime geçilecek sonra hala sokaklarda yaşıyor olsalar bile merkezlerde barınma programlarına dahil edileceklerdir. Daha sonra çocuk yarım günlük evlerde olmayı kabul edebilecek ve nihayetinde tamamiyle sokak yaşantılarından kırtularak bakım merkezlerinde kalabileceklerdir. KurtboÄŸan Kurtboğan ("Aconitum"), düğün çiçeğigiller (Ranunculaceae) familyasından çok zehirli bir bitki cinsidir. Kurtboğan, 50–199 cm yükseklikte, çok yıllık, otsu bitkilerdir. Çiçekleri sarı, morumsu ya da koyu mavi renkte olabilir. İçerdikleri alkoloitlerden dolayı çok zehirlidirler. Türkiye'de 4 türü bulunur: "A. anthora, A. cochleare, A. nasutum, A. orientale." Kültürü yapılan türleri ("A. × cammarum, A. carmichaelii, A. hemsleyanum, A. henryi, A. napellus"), gösterişli çiçeklerinden dolayı bahçecilikte kullanılır. Kim Cloutier 2009 Sports Illustrated'in Swimsuit çekimlerine katılmıştır. Ayyıldız markasının 2010 Yaz Mayo&Bikini çekimlerine katılmıştır. Çekimlerden sonra Victoria's Secret markasından teklif almıştır. Sakindi Oranın Şafakları (anlam ayrımı) Kupa e Shqipërisë Arnavutluk Kupası (Arnavutça: "Kupa e Shqipërisë") Arnavutluk'ta düzenlenen ulusal kupa organizasyonu. 1939'da "Kupa e Mbretit" (Kralların Kupası) adıyla kuruldu. Kuruluşundan bir yıl sonra, II. Dünya Savaşı sebebiyle 7 yıl düzenlenemedi. 1948'de "Kupa e Republikes" (Cumhuriyet Kupası) adıyla yeniden düzenlenmeye başlandı. Bugün ise, Kategoria Superiore'nin ardından Arnavutluk'taki en önemli futbol turnuvası konumundadır. Kliodinamik Kliodinamik, tarihsel araştırma yeni bir alandır, bunun temel başarılar matematiksel modelleme ile ilişkilidir. Kliodinamik tarihinin dinamik süreçleri inceler. Küba Cumhuriyeti Kahramanı Küba Cumhuriyeti Kahramanı (İspanyolca: Héroe de la República de Cuba) Küba Cumhuriyeti tarafından Küba devleti ve toplumu adına kahramanlık sergileyenlere verilen onursal ödül. Ödül çok az sayıda kişiye verilmiştir. Ödüle layık görülenler arasında aşağıdaki isimler yer almaktadır: Balázs Dzsudzsák Balázs Dzsudzsák (; d. 23 Aralık 1986, Debrecen), Sol açık mevkinde forma giyen Macar Millî futbolcudur. Arabian Gulf League ekiplerinden Al-Ittihad Kalba SC'de forma giymektedir. Macaristan'ın Nyírlugos kasabasında doğan Dzsudzsák, köylüler tarafından "zamanının çoğunu futbol sahasında harcayan çocuk" olarak biliniyordu. Yetenekleri, erken denilebilecek bir yaşta keşfedildi ve Olasz Focisuli tarafından Debreceni VSC'nin altyapısına kazandırıldı. 17 yaşında, 3. Lig ekiplerinden Létavértes'e kiralık olarak gitti. Dzsudzsák, Debreceni formasıyla ilk maçına 2005 yılında çıktı. Dzsudzsák, 24 Ekim 2007'de Eredivisie ekiplerinden PSV ile 5 yıllık sözleşme imzaladı. Bu transferi 2008 yazında yapmayı planlayan PSV, oyuncuları Kenneth Perez'in takımdan ayrılması üzerine transferi Ocak 2008'de yapmak zorunda kaldı. Dzsudzsák, Eredivisie'deki ilk maçına 12 Ocak 2008'de çıktı. Feyenoord'a karşı oynanan maç, PSV'nin 1-0'lık galibiyetiyle sona erdi. VVV-Venlo ile oynanan ve 1-1 biten bir sonraki maçta Dzsudzsák, ligdeki ilk golünü kaydetti. İlk asistini ise 23 Ocak 2008'de Sparta Rotterdam ile oynanan ve 3-1 kazanılan maçta yaptı. İlk sezonunda 17 lig maçına çıkan Dzsudzsák, bu maçlarda 3 gol kaydederek PSV'nin lig şampiyonluğunu kazanmasında büyük rol oynadı. Dzsudzsák, ilk hat trick'ini 5 Şubat 2009'da Philips Stadyumu'nda oynanan ve PSV'nin ADO Den Haag'ı 6-0 yendiği maçta yaptı. Aynı sezon oynadığı 32 lig maçında 11 gol ve 9 asistlik performans sergiledi. 15 Ağustos 2009'da, ezeli rakipleri AFC Ajax karşısında 4-3 kazanılan maçta, maçın adamı seçildi. Dzsudzsák, bu maçta attığı 2 gol ve yaptığı 1 asistle Dünyada Haftanın Futbolcusu ödülünü kazanmakla birlikte, Haftanın Takımı'nda da kendine yer buldu. Dzsudzsák, 12 Haziran 2011 tarihinde açıklanmayan bir ücret karşılığında Rusya'nın Anji Mahaçkala takımına transfer oldu. Macar futbolcu, yeni takımıyla 4 yıllık sözleşme imzaladı. 12 Ocak 2012'de, aynı ligin bir diğer ekibi Dinamo Moskova ile anlaştı. Dzsudzsák, Macaristan formasıyla ilk maçına 2 Haziran 2007'de, Kandiye'de Yunanistan karşısında çıktı. Millî formayla ilk golünü 24 Mayıs 2008'de, Yunanistan'a karşı kaydetti. 2012 Avrupa Futbol Şampiyonası elemelerinde yaptığı 8 asist ve attığı 2 gole rağmen Macaristan grubunu 3. olarak tamamladı. Königsberg Kuşatması Königsberg Kuşatması, II. Dünya Savaşı sırasında Sovyet kuvvetlerinin giriştiği Doğu Prusya Taarruzu'nun son harekâtıdır. Sovyet kaynaklarının da dahil olduğu bazı kaynaklarda Königsberg Taarruzu olarak geçmektedir. Sovyet 3. Beyaz Rusya Cephesi kuvvetleri, kente taarruzun ardından dört gün süren sert çatışmaların ardından, bugün adı Kaliningrad olan kente kontrolü sağladılar. Kentin Sovyet birliklerince kuşatılması 1945 yılının Ocak ayı sonlarında başlamıştı. Königsberg ile Pillau limanı arasıdaki kara köprüsünü elde tutmak / ele geçirmek için şiddetli çatışmalar yapıldı. Fakat 1945 yılının Mart ayına gelindiğinde Königsberg, artık esas cephe hattının yüzlerce kilometre gerisinde kalmıştı. Sovyet birlikleri üç gün süren taarruzlarıyla Alman mevzilerini savunulamaz duruma düşürünce, 9 Nisan 1945'te Alman birlikleri teslim oldu ve bölgedeki çatışmalar sona erdi. Sovyet Yüksek Komutanlığı (STAVKA), Doğu Prusya Taarruzu'nu, Berlin yönünde ilerleyecek olan Kızıl Ordu kuvvetlerinin kanadını örtmek için planlamıştı. Gerçekte Doğu Prusya, bu amaçla kullanılabilecek çok sayıda birliği bu bölgedeki harekâtlara bağlamıştır. Doğu Prusya Taarruzu planlanırken Stalin, Mareşal Rokossovski'ye Doğu Prusya'da tuzağa düşürülecek olan Wehrmacht kuvvetlerini imha etmesini emretmişti. Doğu Prusya'ya taarruz eden Sovyet kuvveti, 3. Beyaz Rusya Cephesi kuvvetleridir. "Cephe" kuvvetleri, 11. Muhafız Ordusu, 39., 43. ve 50. Ordular, 1., 3., 4. ve 15. Hava Ordularıydı. Bu birliklerin toplam kuvveti neredeyse 1.5 milyon kişi ve birkaç bin tank ve bir o kadar da uçaktı. Wehmacht, Doğu Prusya'da çok geniş bir tahkimat ağı, savunma hatları ve mayın tarlalarından oluşan oldukça ayrıntılı bir savunma düzeni tertiplemiştir. Taarruz, 13 Ocak 1945 tarihinde başladı ve daha başlangıçta neredeyse çıkmaza girmiştir. Kızıl Ordu birlikleri, taarruzun ilk günü 1,5 km. ilerleyebildiler ve sadece üç savunma hattını aşabildiler. Taarruzun beşinci günü bittiğinde, ağır kayıplara karşın sadece 20 km. lik bir ilerleme sağlanmıştı. Fakat Alman cephesi yarılmış değildi. Yine de başlangıçta karşılaşılan güçlüklerin aşılması ardından Sovyet birlikleri güçlerini topladılar ve 24 Ocak'ta Vistül Lagun'unda sahile ulaştılar. Kızıl Ordu'nun bu ileri hareketi bölgedeki Alman kuvvetlerinin Almanya ile ve Doğu Cephesi'ndeki diğer kuvvetlerle kara bağlantısını kesmiş oldu. Bu durumda, kuşatılan Alman birliklerinin her türlü ikmali ancak denizden sağlanabilecektir. Hitler, 25 Ocak'ta üç ordu grubunu yeniden düzenleme kararı aldı. Bu karar, gerek Doğu Prusya'daki gerekse Kurlandiya Kuşatması'ndaki Alman kuvvetlerinin kuşatıldığının, dolayısıyla cephe hattının çok ilerisinde kaldığının, üstü kapalı olarak onaylanması anlamını da taşıyordu. Hitler'in düzenlemesinde Kuzey Ordular Grubu Kurlandiya Ordular Grubu, Merkez Ordular Grubu (ki Königsberg'de kuşatılmıştı) Kuzey Ordular Grubu ve A Ordular Grubu ise Merkez Ordular Grubu olarak yapılandırıldı. Kuzey Ordular Grubu olarak yeniden düzenlenen kuvvetler, üç ayrı bölgede Sovyet kuvvetlerince daha da baskı altına alınmış durumdaydılar. Bu üç kuşatma bölgesinden biri Königsberg civarı, diğeri Samland Yarımadası'na çok yakın bir bölgede ve diğeri ise Heiligenbeil Kuşatması altında, Vistül Lagun'undadır. 1945 yılının Ocak ayı sonlarında 3. Beyaz Rusya Cephesi, Pillau limanına giden yolu keserek Königsberg'i kara tarafından sarmış, kentte yaşayan yaklaşık 200 bin siville birlikte 3. Panzer Ordusu'nu kuşatmıştı. Sivil halkın gereksinimlerini sağlamakta yaşanan güçlükler öylesine ağırdı ki kentte yaşamakta olan insanlara birbirinden çaresiz üç seçenek kalmaktadır. Yüzlerce insan ateş hattını geçmeyi seçti. Fakat günde yaklaşık 2 bin kadın ve çocuk, donmuş suyun üzerinden Pillau'ya yürümüştür. Nazi Partisi Doğu Prusya temsilcisi Erich Koch Berlin yolculuğundan dönüşünde, Königsberg'e dönmek yerine Pillau'nun göreli güvenliğini tercih edip tahliye işlemlerinin düzenlemekle ilgilenmiştir. Tahliye için ilk gemi, 1.800 sivil ve 1.200 yaralıyı 29 Ocak'ta tahliye etmiştir. Alman kuvvetleri Şubat ayı boyunca Königsberg'le Samland arasındaki dar kara bağlantısını elde tutabilmek için yoğun çatışmaları göze aldılar. Sovyet birlikleri bu dar kara bağlantısını bir süre için ele geçirerek kentin dış bağlantısını tümüyle kestiler. Ancak19 Şubat'ta 3. Panzer Ordusu ve Alman 4. Ordu'su, Pillau üzerinden taarruz ederek Königsberg - Pillau kara bağlantısını yeniden açmayı başardı. Ele geçirilmiş bir T-34 tankı öne alarak Alman 1. Piyade Tümeni tarafından Königsberg'den başlatılan bir karşı taarruz, 28. Kolordu ile bağlantı kurmayı amaçlamıştır. General Hans Gollnick komutasındaki bu kolordu, Samland Yarımadası'nın Pillau'nun da içinde bulunduğu bir bölümünü kontrolünde tutmaktaydı. Königsberg'in birkaç kilometre dışındaki Metgethen kasabasını ele geçiren Alman birliği, General Gollnick'in kuvvetleriyle ertesi gün temas sağlayacak olan 5. Panzer Tümeni'ne bir geçiş sağlamış oldu. Bu muharebeler bölgedeki Alman savunmasını Königsberg - Pillau kara bağlantısı yeniden sağlanıncaya kadar sağlam durumda tutmayı sağladı. Bu sayede yeniden denizyoluyla kentin ve savunmanın ikmali sağlandı ve yine aynı yolla sivillerin ve yaralıların bölgeden tahliyesine olanak bulundu. Bu bir ay boyunca süren muharebeler, bazı kaynaklarda 1. Königsberg Kuşatması olarak da geçer. Mart ayında bölgedeki cephe hattı sabitlendi. Esas cephe hattı yüzlerce kilometre batıya kaymıştı ve kenti ele geçirmek STAVKA için artık öncelikli bir hedef olmaktan çıkmıştı. Yine de kenti savunan Alman garnizonu dağılmamıştı ve teslim olma yönünde herhangi bir belirti de görünmemekteydi. Sonunda Sovyet komutanlığı, kuşatmayı sürdürmektense bir taarruzla kentin alınması kararını vermiştir. Bununla birlikte Königsberg'in bir taarruzla alınmasının kolay olmayacağı biliniyordu. Kenti savunan Alman garnizonu, tam kadrolu beş tümenden oluşuyordu ve savaşçı mevcudu 130 bin dolayındaydı. Savunma, 1888 yılında inşa edilmiş olan etkileyici bir savunma sistemine dayanmaktadır. Bu müstahkem mevki, birbirine tünellerle bağlı on beş kaleden oluşmakta ve birliklerin kalacağı tesisleri de içermektedir. Savunma düzeni, Fransa-Prusya Savaşı sırasında gerçekleştirilen Paris Kuşatması ardından gelen dönemde, bu kuşatma deneyimlerinden de yararlanarak inşa edilmişti. Dolayısıyla çok güçlü topların bombardımanına dahi karşı koyabilecek durumdaydı. Alman kuvvetleri hâlen kuşatma altındaki kente yakın bölgeden Samland Yarımadası'na ulaşan dar kara bağlantısını elde tutmaktaydılar. Sovyet kuvvetleri açısından kentin alınması, bu kara bağlantısının kesilmesini gerektirmektedir. Ayrıca Samland Grubu olarak bilinen bu Yarımada'daki Alman kuvvetlerinin (28. Kolordu), bu kara bağlantısını korumak için karşı taarruzlara girişebileceği de hesaba katılıyordu. Winston Chuchill'e göre Königsberg, "modernize edilmiş ağır savunma tahkimatı" idi. Kent, iç içe geçmiş üç dairesel istihkamla çevrelenmişti. Dış istihkam, 12 kaleyle güçlendirilmişti. Ortadaki istihkam kentin hemen dışındaydı ve iç istihkam mayın tarlalarını, tank engellerini içeren büyük, tek anti-tank istihkamıdır. Böylesi güçlü bir savunma karşısında başarılı olabilmek için Sovyet "Cephe" komutanlığı, yoğun bir hava ve topçu desteğine dayanmayı planladı. Topçu yoğunluğunda ulaşılması planlanan sıklık, kilometre başına bazı bölgelerde 250 namlu olarak belirlendi. Ayrıca Alman birlikleri yoğun bir propagandaya maruz bırakıldı. Bu propagandada, direnmenin boşuna olduğu, cephe hattının çok gerilerinde kaldığı, bütünüyle kuşatılmış bulundukları ve en iyisinin silah bırakmak olacağı işlendi. Yine de bu propaganda çok az etkili oldu. Taarruz, dört gün süren hazırlık bombardımandan sonra 6 Nisan 1945 tarihinde başladı. Taarruzun "yıldız tarzı" olması planlanmıştı. Buna göre Sovyet birlikleri çevrenin birçok noktasından, kent merkezine yönelen eksenlerde taarruz edecekler, savunmayı birbirini destekleyemeyen, birbirinden kopuk parçalar halinde böleceklerdi. Taarruz kuvvetleri, kuzey ve güney olmak üzere iki gruba ayrıldı. Kuzey grubu 39. ve 43. Ordulardan oluştu. Güney grubu ise 11. Muhafız Ordusu idi. 50. Ordu, taarruz cephesinin kuzeydoğu kesiminde yer aldı fakat sadece sınırlı bir şekilde harekâta katıldı. Taarruz cephesinin güney kesiminde taarruz yoğun bir topçu bombardımanıyla şafakta başladı. Üç saat süren bombardımanın ardından birinci hücum dalgası harekete geçti. Savunmanın birinci hattı, dört gündür süren yoğun bombardımanın sonucunda büyük ölçüde hırpalanmış ve demoralize olmuştu. Sonuç olarak Kızıl Ordu taarruzuna katılan piyade tümenleri, kısa sürede Alman siperlerine girdiler. Öğlen sularında Sovyet ileri alayları ikinci savunma kuşağına taarruza geçtiler. Fakat güçlü bir direnme bu taarruzu durdurmayı başardı. Bunun üzerine "Cephe" komutanlığı, ihtiyat birliklerini savaşa sürmeye karar verdi. Üç saat sonra Alman ikinci savunma kuşağı da birkaç noktada alınmıştı. Özellikle sekiz numaralı kale bölgesinde şiddetli çatışmalar yaşandı. 19. yüzyıl sonlarında inşa edilmiş ve daha sonraları modernize edilmiş olan kalın surların, hatırı sayılır bir ateş gücü ve derin hendeklerle desteklenmiş bu mevzilerin, bir cephe taarruzuyla alınmasın neredeyse olanaksızdı. Ağır topçu ateşine karşın savunma, surlara yönelen her ileri hareketi durdurmayı başardı. Kızıl Ordu birlikleri, ancak karanlık çöktükten sonra surlara yaklaşabildi ve patlayıcılar kullanarak gedikler açmaya çalıştılar. Kuzey kesiminde de taarruz güneydekiyle aynı sıralarda başladı. Burada da öğlen sıralarında birinci savunma hattını aşan Kızıl Ordu birlikleri, ikinci savunma kuşağına taarruz ettiler. İkinci savunma kuşağındaki Alman savunması kötü biçimde sarsıldı ve birkaç noktada yarıldı. Ancak öğleden sonraki saatlerde Sovyet ilerlemesi giderek yavaşladı. Özellikle sağ kanatlarında, kentin batı banliyölerinde konuşlanmış olan Samland Grubu'na bağlı Alman birlikleri birkaç kanat taarruzu geliştirdi. Beş no'lu kale olarak bilinen istihkamlar, tüm Königsberg mevzileri içinde en güçlü istihkamlar olarak görülüyordu ve doğal olarak güçlü bir direnme gösterdi. Cephenin bu durumunda Sovyet komutanlar, bölgeyi kuşatma altında tutarak cephe gerisinde bırakmaya, yeniden taarruz etme hazırlıkları için zaman kazanmaya karar verdiler. Karanlık çöktüğünde çatışmalar durdu. Her iki taraf da kendi cephe hatlarını toparladı, kuvvetlerini yeniden teşkilledi ve ihtiyatlarını cephe hattına getirdi. Muharebenin ilk gününün sonucu net olmaktan uzaktır. Sovyet taarruzu, plandaki kadar iyi gelişme göstermemişti. Ancak kent savunması da, savunmadaki birliklerin moralleri belirgin biçimde sarsılmıştı. Subaylar da dahil olmak üzere birliklerde teslim olmalar baş göstermeye başladı. Taarruzun ilk gününde kötü hava şartları, Sovyet topçu ve hava unsurlarının, yapmak istedikleri kadar etkili nokta bombardımanı yapabilmesini engellemiştir. Ayrıca muharebenin ilk günü Sovyet birliklerince ele geçirilen arazi de, müstahkem bölgeler de, kent merkezinde olduğu gibi sokak çatışmalarının karmaşık sorunlarını hafifleten tarzda yoğun nüfus barındıran bölgeler değildi. Gece boyunca Alman birlikleri, ateş hattına getirdikleri ihtiyatlarla birkaç karşı taarruz girişiminde bulundu. Şiddetli çatışmalara ve iki taraf açısından da ağır kayıplara yol açan bu girişimiler savunma tarafından geri atılmıştır. Sovyet cephesinin en sorunlu kesimi hâlen Samland Grubu karşısındaydı ve bu kesimde Alman kuvvetleri bir düzine kadar karşı taarruz girişimi geliştirmiştir. Ertesi gün, gün ışığı Sovyet hava unsurları ve topçusunun daha başarılı nokta bombardımanları yapmasına olanak verdi. Baltık Filosu'nun hava unsurları ve 1., 3. ve 15. Hava Ordu'larının birkaç yüz bombardıman uçağı, Samland Grubu ileri hatlarını ve kent merkezini bombaladı. Bu arada 8 No'lu kale Kızıl Ordu birliklerince sarıldı. Fakat yine de güçlü bir direniş göstermeye devam etti. Birkaç başarısız saldırıdan sonra daha kurnazca bir plan uygulamaya kondu. Birkaç yüz kişilik bir Sovyet birliği, sağlanan duman perdelemesinden yararlanarak, savunmayı zayıflatmak için de alev makineleri kullanarak hendeği aşıp kaleye girmeyi başardı ve kale içinde şiddetli çatışmalar başladı. Dış savunma zayıflar zayıflamaz kitlesel cephe taarruzu başladı. Sonuçta taarruz başarı sağladı ve kaledeki Alman garnizonu teslim oldu. Gün boyunca 11. Muhafız Ordusu, güney kesimdeki tüm direnmeyi kırarak Pregel Nehri'ne ulaşmaya çalıştı. Ancak taarruz kentin merkez kesiminde yavaş gelişti. Her bina için ayrı ayrı çatışmalar yaşandı ve her bina bağımsız bir savunma birimi olarak direnme gösterdi. Özellikle kentin tren istasyonu binası ve civarı şiddetli çatışmalara sahne oldu. Her vagon ayrı bir ateş noktası haline getirilmişti. Kızıl Ordu birlikleri zırhlı araçların ve topçunun desteğinden yararlanmak zorunda kaldılar. Ancak karanlık çökünce bölge etkisiz hale getirildi. Bu durum, Kızıl Ordu birliklerinin kent merkezine girişi savunan iç savunma kuşağına taarruz edebilmelerine olanak sağladı. Kuzey kesimde beş no'lu kale, inatçı bir direnç göstermeyi sürdürdü. Sovyet istihkamcılar sonunda duvarların temellerine patlayıcılar yerleştirmeyi, böylece gedikler açmayı başardılar. Bu gedikler, sonuç alıcı bir taarruza olanak sağladı. Kızıl Ordu birliklerinin sekiz No'lu kaleye başlattıkları taarruz, tüm gece sürecek şiddetli yakın çatışmaları başlattı. Bu çatışmalar, kalan Alman birliklerinin sabahın ilk saatlerinde teslim olmalarına dek sürdü. Günün sonunda daha fazla direnmenin anlamsız olduğunu gören General Otto Lasch, Hitler'in karargahıyla telsiz bağlantısı kurarak teslim olmak için izin istedi. Hitler'in yanıtı, "Son adama kadar savaşılması" şeklinde olmuştur. Pregel Nehri, 11. Muhafız Ordusu tarafından gece saatlerinde geçildi ve karşı tarafta, Alman ateşi altında sağlam bir köprübaşı oluşturuldu. Kuzey yönünde ilerlemeyi sürdürmeleri, kuzey kesimdeki Sovyet birlikleriyle temas kurmalarını, böylelikle kuşatmayı tamamlamalarını ve Alman Samland Grubu'nun kent savunması ile bağlantısını kesmelerini sağladı. Öğleden sonra Mareşal Aleksandr Vasilevski, savunmadaki Alman komutanlığına teslim olmaları çağrısında bulundu. Bu öneri reddedildi ve Alman kuvvetleri hem kent merkezinden hem de Samland köprübaşından, kuşatmayı yarmak için taarruz girişiminde bulundular. Bu girişimler birkaç kilometrelik ilerlemeler sağladıktan sonra durduruldu. Bir başka taarruz daha hazırlandı. Fakat Sovyet hava kuvvetleri, hava savunması yetersiz olan Alman birliklerine ciddi kayıplar verdirmiştir. Tüm harekât boyunca Sovyet hava kuvvetleri genellikle başarılı bir şekilde kullanılmıştır. Gün sonunda, Samland Grubu'nun kuşatmayı yarmak için yapacağı herhangi bir girişimin yararsız olacağı açıkça ortadaydı. Diğer yandan kent merkezindeki Alman kuvvetleri için de durum daha iyi sayılmazdı, yaklaşık 40 bin kişiden oluşan bu kuvvetler, düzenli bir şekilde sürdürülen şiddetli topçu ateşi altındaydılar. Savaşın son gününde Alman savunması bastırıldı ve savunmanın düzeni de bozuldu. İçinde bulundukları koşullar çerçevesinde direnmenin boşuna olduğunu düşünen General Otto Lasch, kendi inisiyatifiyle teslim olmaya karar verdi. Saat 18:00'da teslim olma kararını Sovyet hatlarına iletti ve bir Sovyet delegasyonu General Lasch'ın sığınağına geldi. Gece yarısından kısa bir süre önce teslim koşulları iki tarafça da kabul edildi. Kentin yaklaşık olarak yüzde sekseni tahrip oldu. Bu yıkımda ilk darbe, 1944 yılının Ağustos ayındaki Kraliyet Hava Kuvvetleri tarafından yapılan bir hava akınıydı. İkincisi ise Nisan 1945'teki bu çatışmalar sırasındaki Sovyet bombardımanı ve hava akınları. Kentte, savaş öncesinde 316 bin Alman sivil yaşamaktaydı. Savaş sonrasında kentte kalan 200 bin sivilin tümü kentten tahliye edilmiştir. Doğu Cephesi'nde kuşatma altına alınan hemen her şehirde olduğu gibi burada da kuşatmanın son aşamalarında açlıktan pek çok sivil öldü. Pek çok insan da, bahçelerinde patates yetiştirmeye çalışarak bu kaderden kaçınmaya çalıştı. Savaştan sonra bu bölge Sovyet yönetimine geçti ve Kaliningrad Eyaleti oldu. İngilizce Wikipedia maddesinden yararlanılmıştır. Battle of Königsberg Kenan Atakol Kenan Atakol (d. 1937, Baf), Kıbrıs Türkü siyasetçi. KKTC Eski Dışişleri Bakanı. 1937 yılında Baf Kazasının Yayla Köyünde doğdu. İlk ve orta öğrenimini Kıbrıs'ta tamamladı. 1961 yılında ODTÜ İnşaat Mühendisliği Fakültesi'nden mezun oldu. 1964 yılında Fullbright Bursu'nu kazandı ve ABD'ye gitti. 1965 yılında ABD New Mexico Üniversitesinde master derecesi aldı ardından 1967 yılında Virginia Üniversitesi'nde doktorasını tamamladı. 1967-1972 yılları arasında Pennsylvania State Üniversitesi'nde öğretim üyeliği yaptı. 1976-1998 yılları arasında Ulusal Birlik Partisi'nden Lefkoşa Milletvekili seçildi. 1983'te oluşturulan Kurucu Mecliste üyelik yaptı. 1974-1994 yılları arasında Tabii Kaynaklar ve Enerji Bakanı, Eğitim ve Kültür Bakanı,İçişleri Bakanı, Dışişleri ve Savunma Bakanı ve Turizm Bakanı görevlerinde bulundu. Özellikle 1978-1983 yılları ile 1985-1994 yılları arasında tam 13 yıl süreyle Dışişleri Bakanlığı yaparak Kuzey Kıbrıs tarihinde en uzun süre bu görevi yapan kişi olarak tarihe geçti. Siyasetten emekli olduktan sonra kendini sosyal projelerle uğraştı. 2002 yılında aralarında Eski Başbakan Hakkı Atun'un da bulunduğu bir grupla beraber Çevre Koruma Vakfı'nı kurarak başkanlığına getirildi. Halen bu görevi sürdürmektedir. "Kıbrıslı Türkler ve Rumlar" adlı bir kitabı bulunmaktadır. Evli ve iki kız babasıdır. Heiligenbeil Kuşatması Heiligenbeil Kuşatması, II. Dünya Savaşı'nın son haftalarında Doğu Cephesi'nde gerçekleşen büyük bir kuşatma savaşıdır. Bu kuşatma sırasında gerçekleşen ve Sovyet planlamasında Braunsberg Taarruz Harekâtı olarak geçen operasyonla (13 - 22 Mart 1945) sonunda Alman 4. Ordu'su neredeyse tümüyle imha olmuştur. Kuşatma o tarihlerde Doğu Prusya sınırları içinde olan Heiligenbeil civarında gerçekleşti. Savaştan sonra bölge Sovyetler Birliği sınırları içinde kalmış, Heiligenbeil Kaliningrad Eyaleti'ne bağlı Mamonovo adını almıştır. Sovyet kuvvetlerinin daha geniş kapsamlı Doğu Prusya taarruzu harekâtının bir bölümünde oluşan savaş, 26 Ocak - 29 Mart 1945 tarihleri arasında sürmüştür. Sovyet Yüksek Komutanlığı STAVKA'nın Doğu Prusya Taarruzu, 13 Ocak 1945 tarihinde, Doğu Prusya'daki esas Alman savunmasını ele geçirmek ve Doğu Prusya'nın başkenti Königsberg'in alınması amacıyla başladı. Bölgedeki Sovyet taarruzu Alman Merkez Ordular Grubu'na bağlı, General Friedrich Hossbach komutasındaki 4. Ordu mevzilerine yönelmiştir. Alman savunması, başlarda Sovyet 3. Beyaz Rusya Cephesi kuvvetlerinin taarruzlarını sert bir direnmeyle karşıladı ise de kısa süre sonra zaten sayıca çok üstün bu kuvvetler karşısında cephane yetersizliğiyle zorlanmaya başladı. Alman Merkez Ordular Grubu Komutanı General Reinhardt, 19 Ocak'ta durumun ciddiyeti hakkında Alman Üst Komutanlığı'nı uyardı fakat, kademeli bir geri çekilme için onay verilmedi. Birliklerini kuşatılmaktan kurtarmaya çalışan General Hossbach, 23 Ocak'ta emirlere karşı gelerek 4. Ordu'yu, Lötzen civarındaki mevzileri terk ederek batıya doğru çekmeye başladı. Bu sırada Mareşal Rokossovski'nin 2. Beyaz Rusya Cephesi zaten General Hossbach'ın sağ kanat kuvvetlerini yarmıştı. Sovyet 5. Muhafız Tank Ordusu, Baltık sahillerine ilerledi ve Doğu Prusya'nın büyük bir bölümünü çevirdi. 4. Ordu, zorlu kış koşullarında binlerce sivilin de katıldığı yürüyüşle halen Alman 2. Ordu'su tarafından tutulan Elblag'a doğru hareket etti. Fakat izledikleri yol, kentin hemen doğusunda Sovyet 48. Ordu'suna bağlı birliklerce kesilmiştir. Alman 28. Jäger Tümeni öncülüğünde 26 Ocak gecesi başlatılan bir taarruz Elbag yönünde bir yarma gerçekleştirdi. Bu noktada 7. Panzer Tümeni ile bağlantı sağlandı. Ancak Sovyet 48. Ordu'sunun diğer unsurlarının bölgeye getirilmesiyle bundan sonraki dört gün içinde bu bağlantı yeniden koptu. Böylece General Hossbach'ın birlikleri, bu kez Vistül Lagün'ü kıyılarında yeniden kuşatılmış oldular. General Hossbach, Hitler'in emirlerine karşı gelmesi sonucunda 29 Ocak'ta görevden alınarak yerine General Friedrich Wilhelm Müller atandı. General Müller'e hemen ertesi gün, 30 Ocak için verilen emir de, bu üç kolordunun kuşatmadan çıkma hareketinin durdurulması idi. Çok sayıda sivil ve 2. Ordu'dan bazı unsurlarla birlikte Heiligenbeil ve Brausberg bölgesinde kuşatılmış durumda olan bu insanlar bu mevsimde donuş olan Vistül Lagün'ü üzerinden Pillau limanına ya da Danzig'e çekilmeye çalıştılar. 4. Ordu'nun istihkamcıları, buz üzerinde lambalarla işaretleme de yapmışlardır. Siviller ve askeri personel bu hat boyunca batı yönünde aktı. Alman donanması sahilden, özellikle de Pillau limanından onbinlerce sivil ve askeri personeli Baltık Denizi yoluyla tahliye edilmesini sağlamıştır. Alman donanmasının bölgedeki varlığı ayrıca Wehmacht kuvvetlerinin çok sert bir direnme göstermesinde etkili olmuştur. Alman birlikleri, direnmeye devam etmelerinin, daha fazla sivilin tahliyesine olanak sağlayacağını bilerek direnmeyi sürdürdüler. Alman savunmasının Şubat ayı başlarında Kızıl Ordu yarma girişimlerine karşı koymasında, 4. Ordu'ya Amiral Scheer ve Deutschland ağır kruvazörleri tarafından Lagün'ün güney ucundan sağlanan ağır topçu desteği etkili oldu. Kızıl Ordu'nun Frauenburg'e yönelen taarruzu, Alman 170. Piyade Tümeni birliklerinin sert direnişiyle karşılaştıysa da kent, 9 Şubat 1945 tarihinde alındı. Mehlsacs yakınlarındaki bir Sovyet taarruzu sırasında 3. Beyaz Rusya Cephesi Komutanı General Çernyahovski, bir şarapnel parçasıyla yaralanarak ölmüştür. Komutayı devralan Mareşal Aleksandr Vasilevski'nin birlikleri, bir sonraki ay yeni takviyeler almıştır. Tahliyeler ise, hava akınlarından kaçınmak için çoğunlukla geceleri sürdürülmüştür. Kuşatma altındaki Königsberg'deki garnizona kadar uzanan dar bir kara köprüsü, Sovyet 11. Muhafız Ordusu'nun taarruzlarına karşı, kentteki garnizonla birlikte direnen Panzergrenadier Tümeni "Großdeutschland"'nin sayesinde açık tutulabilmiştir. Doğu Prusya'daki Alman kuvvetleri için bir zafer beklentisi, gerçekçi olmaktan uzaktı. Ciddi biçimde insan gücü, mühimmat ve akaryakıt sıkıntısı çekiliyordu. Buna karşın sert bir direnme gösterdiler ve tüm Doğu Prusya Harekâtı boyunca Sovyet kuvvetleri ağır kayıplara katlanmak zorunda kaldı. Özel muharebe grupları sıklıkla baskıyla silahaltına alınmış Yurt Muhafızları birlikleriyle takviye edildi ve pek çok Doğu Prusya köy ve kasabasının yanı sıra Heiligenbeil de müstahkem mevki haline dönüştürüldü. Savaş, bir bakıma sivillerin tahliyesini tamamlamak için yürütüldü ve uzatıldı. Ama asıl neden askeridir. Hitler, General Guderian'ın buradaki birliklerini, Doğu Cephesi'nin daha kritik bölgelerinde taze kuvvet olarak kullanılması için bir an önce tahliye edilmesi talebini sürekli geri çevirdi. Hitler bu konuda hep "Hayır Mareşalim, bunlar orada kendilerinin birkaç katı Rus askerini oyalıyor." demiştir. Bununla birlikte askeri personelin büyük bölümünün tahliyesi, sivillerin tahliyesi tamamlanana kadar Alman Yüksek Komutanlığı (OKH) tarafından onaylanmadı. Ancak Sovyet saldırısı, Heiligenbeil Toplama Kampı'ndaki tutuklular açısından trajik biçimde gecikmişti. Diğer kamplarda kalanlarla birlikte, hatta General Hossbach'ın birlikleri Doğu Prusya'dan çekilmeye çabalarken bile, sürekli olarak sahile sürülüp katledildiler. Braunsberg Taarruz Harekâtı olarak da bilinen Sovyet taarruzu 13 - 29 Mart tarihleri arasında gerçekleşti ve kuşatma bölgesi tümüyle işgal edildi. Aslında harekât, Königsberg'e yapılacak nihai Sovyet taarruzu için bir hazırlık evresi olarak planlanmıştı. Sovyet taarruzu, 15 Mart'ta Königsberg'le Heiligenbeil arasını keserek kentten 8 km. ötede sahile ulaştı. Frisching Nehri üzerinden 17 -18 Mart gecesi yapılan bir nehir geçiş taarruzu, bölgedeki Alman savunmasına doğudan daha da yaklaştı. Daha berrak bir havanın olduğu 18 Mart'ta ise Alman 4. Ordu mevzilerine yoğun hava akınları yapıldı. Sovyet kuşatma çemberi daraldıkça Alman birlikleri için durum giderek netleşmiştir, ölmekle teslim olmak arasında yapılacak seçim, daha yakın görünmektedir. Bazı seçkin birlikler, (Hermann Göring Tümeni ve 2. Panzer Tümeni gibi) deniz yoluyla tahliye edilirken diğerleri, yavaş yavaş sahildeki küçük bölgelerde kuşatıldı ve yer yer sahil dolgularında ya da plajlarda siperlere gömüldüler. Savaş esirleriyle ilgili raporlardan da anlaşıldığı üzere pek çok Alman birliği ciddi biçimde zayıflamış durumdadır. Örneğin 50 Piyade Tümeni'nin eksik kadrolu tek bir alayı kalmıştır. Sovyet birlikleri Braunsberg'i 20 Mart'ta aldılar. Rosenberg adında küçük bir liman yerleşimi de olan Heiligenbeil, 25 Mart'ta fosforlu yangın bombalarıyla bombalandı ve 25 Mart'ta Kızıl Ordu birlikleri, neredeyse harabeye dönmüş olan kente bir taarruza giriştiler. Rosenberg limanı, 26 Mart'ta Kızıl Ordu birliklerinin eline geçti. Bu durumda Alman 4. Ordu'sundan arta kalanlar, Großdeutschland Tümeni ve 28. Avcı Tümeni tararından savunulan Kahhlzor Haken yarımadasına çekildiler. Son tahliye 29 Mart sabahı Kahlholz ve Balga'dan yapıldı. Artçı olarak geride kalan 562. Volkgrenadier Tümeni ise imha oldu. Sovyet kaynakları 93 bin Alman askerinin öldüğünü, 46.448 askerin ise esir alındığını ileri sürmektedir. Bazı Alman kaynakları pek çok birliğin tahliyesinin başarıldığını ileri sürse bile, savaşın karmaşası içinde kesin rakam belirlemek olanaklı değildir. 4. Ordu'nun diğer unsurları Pillau Limanı ve Vistül Lagün'ünde Mayıs ayına kadar direnmeye devam ettiler. Muharebelerin son anlarında 4. Ordu'nun tüm evraklarının Mamonovo yakınlarındaki bir ormanlık bölgede yakılmış olduğu yakın tarihlerde keşfedilmiştir. İngilizce Wikipedia maddesinden yararlanılmıştır. Heiligenbeil Pocket DoÄŸu Pomeranya Taarruzu Doğu Pomeranya Taarruzu ya da Doğu Pomeranya Stratejik Taarruz Harekâtı, II. Dünya Savaşı'nın Doğu Cephesi'nde Kızıl Ordu'nun Pomeranya ve Batı Prusya'daki Wehmacht kuvvetlerine karşı giriştiği ve 10 Şubat - 4 Nisan 1945 tarihleri arasında gerçekleşmiş bir genel taarruz harekâtıdır. Harekât, Sovyet kaynaklarında birbirini izleyen alt operasyonlar olarak değerlendirilmektedir. Sovyet planlamasında harekâta, Berlin yönünde ilerleyecek olan Mareşal Jukov komutasındaki 1. Beyaz Rusya Cephesi kuvvetlerinin sağ (kuzey) kanadını örtmek için gerek duyulmuştu. Bu örtme, Mareşal Konstantin Rokossovski'nin 2. Beyaz Rusya Cephesi tarafından yerine getirilecektir. Mareşal Rokossovski'nin birincil hedefi, Vistül Nehrinin kuzey kesiminden Pomeranya üzerine ilerlemek ve bölgenin en önemli yerleşimi olan Danzig'i almaktı. Ancak Doğu Prusya Taarruzu sırasında Mareşal Rokossovski, taarruz eksenini Elblag yönünde kuzeye çevirme emri almıştır. Bu manevra, Pomeranya'da ciddi büyüklükte bir Alman kuvvetini, Mareşal Jukov'un sağ kanadını tehdit eder bir durumda bıraktı. Mareşal Rokossovski'nin Doğu Prusya Taarruz Harekâtı'nın ilk evresi sona erdiğinde, komutası altındaki 2. Beyaz Rusya Cephesi kuvvetleri Pomeranya üzerinden kuzeye taarruz için yeniden gruplandı. Böylece bir Alman karşı taarruzu olasılığı iyice azalacaktı. Mareşal Konev'in 1. Ukrayna Cephesi kuvvetleri de aynı sıralarda daha güneyde Silezya Taarruzu'nu yürütüyor olduklarından 1. Beyaz Rusya Cephesi'nin sol kanacını da örtecekti. Bu bağlamda STAVKA, Berlin yönündeki genel taarruzunu, kanatların güvenliğini sağlamak için bir süre geciktirdi. Aslında Berlin Taarruzu daha önceki planlamaya göre Şubat'ta başlayacak ve Nisan ayı içinde sonuçlanacaktı. Stalin'in Berlin taarruzunu Şubat ayından Nisan ayına ertelemesi, hem askeri tarihçiler arasında hem de bazı Sovyet generalleri arasında tartışma konusu olmuştur. İleri sürülen fikir, Şubat'ta yapılacak Berlin Harekâtı'nın daha hızlı ve çok daha düşük kayıpla yapılabilecek güvenli bir şansı olduğudur. Bu konudaki diğer sav ise büyük Alman kuvvetlerinin kanatlarda bırakarak Berlin üzerine yürümenin, etkili bir Alman karşı taarruzuna şans tanıyacağı ve savaşın daha uzun bir süre devam etmesine neden olacağı yönündedir. Gerçekten de bir Alman karşı taarruz girişimi olan Gündönümü Harekâtı (Operation Sonnenwende) Pomeranya'da bir sürpriz harekât olarak gerçekleştirilmiştir. Her halükarda gecikme, Kızıl Ordu'nun Viyana Taarruzu'yla Avusturya'nın büyük bir bölümünü işgal etmesine olanak da sağlamıştır. Alman istihbarat servisi, Sovyet ordularının Berlin'e yürümeden önce Pomeranya'da bir harekâta girişeceklerini, 13 Şubat gibi erken bir tarihte öğrenmiştir. Pomeranya'dan Doğu Prusya sınırındaki Elblag'a kadar geniş bir cepheyi savunma durumunda olan 2. Ordu, daha kısa mevzilere çekilmeyi talep etmişti. Fakat tüm daha geri hatlara çekilme taleplerinde olduğu gibi Hitler tarafından kabul edilmedi. Viltül Nehri üzerindeki Grudziądz, 18 Şubat'ta kuşatıldı ve kentteki Alman 83. Piyade Tümeni, bir sonraki ay teslim oldu. Harekâta katılan Kızıl Ordu birlikleri, esas olarak Mareşal Konstantin Rokossovski komutasındaki 2. Beyaz Rusya Cephesi kuvvetleridir. Ayrıca Mareşal Jukov komutasındaki 1. Beyaz Rusya Cephesi kuvvetlerinin doğu kanat kuvvetlerinden bir kısmı da harekâta katılmıştı. Bu kuvvetler, 3. Vurucu Ordu, 1. Muhafız Tank Ordusu ve 2. Muhafız Tank Ordusu'dur. Harekât içinde yer alan Alman kuvvetleri, Vistül Ordular Grubu'na bağlı General Walter Weiß komutasındaki 2. Ordu'dur. Bu ordu, 46. Panzer Kolordusu, 7. Panzer Kolordusu, 27. Panzer Kolordusu, 23. Kolordu ve 18. Dağcı Kolordusu ile Danzig ve Graudenz garnizonlarıdır. Ayrıca General Erhard Raus'un 3. Panzer Ordusu'nun doğu kanat kuvvetlerinden 3. SS Panzer Kolordusu ile 10. SS Kolordusu da muharebelere katılmıştır. Bu tarihlerde Alman 2. Ordu'su, tehlikeli biçimde kadro eksikliği çekiyordu ve bünyesindeki birliklerin büyük çoğunluğu farklı yerlerden derlenmişti ve bir kısmı spesifik birliklerdi. 3. Panzer Ordusu'nun bünyesindeki 11. Panzer Ordusu, esasen Litvanya ve Doğu Prusya'daki muharebeler sırasında büyük ölçüde güç kaybetmiş ve yeniden teşkil edilmiştir. Halihazırda Königsberg savunmasında bulunmaktadır. Mareşal Rokossovski'nin 2. Beyaz Rusya Cephesi'nin esas taarruzu 24 Şubat 1945 tarihinde, "Cephe" kuvvetlerine yeni katılan taze bir kuvvet olan General Kozlov'un 19. Ordu'suyla başladı. Başlangıçta sağlanan 20 km'lik bir ilerlemeden sonra sert Alman direnmesi karşısında taarruz durdu. Bunun üzerine 26 Şubat'ta 3. Muhafız Tank Kolordusu cephe hattının 40 km kadar derinlik kazandığı Szczecinek doğusunda muharebeye sokuldu ve General Kozlov görevde alındı. 3. Muhafız Tank Kolordusu 27 Şubat'ta Baldenburg'da cephe hattını yardı. Aynı gün, 3. Muhafız Süvari Kolordusu da daha güneyde Szczecinek üzerinde kontrolü sağladı. General Weib, aceleyle 7. Panzer Tümeni'nden kalanlarla 7. Panzer Kolordusu'nu bir araya getirip Rummelsburg'da, Alman 19. Ordu'sunun kanadında ortaya çıkan tehdide müdahale etti. Ancak, 2 Mart'ta Koslin'deki Sovyet yarmasından sonra 2. Ordu, Alman Vistül Ordular Grubu'ndan tümüyle ayrı düşmüştü. Mareşal Jukov'un 1. Beyaz Rusya Cephesi'nin sağ kanadı, 3. Vurucu Ordu, 1. ve 2. Muhafız Tank Orduları yeniden gruplandırılarak 1 Mart'ta taarruzu Reetz'de kuzey yönünde yenilemiştir. General Guderian'ın General Raus'un geri çekilme talebini reddetmesinin ardından 3. Panzer Ordusu'nun tüm sol kanadı imha edildi, sağ kanat ise Batı Pomeranya'daki Stettin yönünde geri çekildi. İlerleyen Sovyet tank birlikleri 4 Mart'ta Baltık kıyılarına ulaşarak Alman kuvvetlerini Pomeranya'da bir dizi kuşatma içinde tuzağa düşürdüler. 2. Ordu, tahkim edilmiş Danzig (Gdansk) yönünde çekilmeye başladı. Bu arada 3. Panzer Ordusu'nun 10. SS Kolordusu, Dramburg'da kuşatılmıştı. Doğu Pomeranya Stratejik Taarruz Harekâtı'nın ikinci aşaması Mareşal Rokossovski'nin taarruzuyla 6 Mart 1945 tarihinde başladı. Sovyet 2. Vurucu Ordu'sunun kuşatıcı tarzda ilerlediği Malburg Kalesi Alman savunması tarafından iki gün sonra 10 Mart'ta boşaltıldı. Daha doğuda Elblag ise aynı gün Kızıl Ordu kuvvetlerinin eline geçti. General Weib, Elblag'ın elde tutulamayacağı konusunda kesin görüş ileri sürdü ve 9 Mart'ta görevde alınarak yerine General Dietrich von Saucken atandı. Ancak, Alman 2. Ordu'suna bağlı birlikler kargaşalık içinde Danzig ve Gdynia yönünde çekildiler. Orada 2. Beyaz Rusya Cephesi kuvvetlerince yeniden kuşatıldılar. Bu arada Mareşal Jukov'un kuvvetleri, 3. Panzer Ordusu'nun kalıntılarını aşağı Oder Nehri'nin doğu kıyılarından çıkardı. Son Alman köprübaşı Altdamm da Kızıl Ordu birliklerinin eline geçti. Pomeranya'dan çok sayıda sivil, bir sahil kenti olan Kolberg'e kaçmıştı. Bu kent de 4 Mart 1945 tarihinde Kızıl Ordu birliklerince kuşatılmıştır. Kent savunması, deniz üzerinden tahliyenin tamamlandığı 18 Mart tarihine kadar dayanmıştır. Doğu Prusya'dan batıya tahliyenin ana limanı olan Danzig - Gdynia, bölgenin tahkim edilmiş olmasının da sayesinde, tahliye işlemleri tamamlanana kadar General von Sauckken'e bağlı kuvvetlerce savunuldu. Mareşal Rokossovski, nihai taarruzuna 15 Mart 1945 tarihinde başladı. Esas darbe Danzig ve Gdynia ile Sopot arasında sahil kesimiydi. Taarruz, birbirine paralel taarruz eksenleri üzerinden hareket eden 49. ve 70. Ordular tarafından yapıldı. Her ne kadar Alman birlikleri inatla direndilerse de Sovyet ileri unsurları 19 Mart'ta Sopot'a hakim yüksek araziye ulaştılar. Öte yandan aynı tarihte 4. Panzer Tümeni, Danzig'in dış mahallelerinden çekilmektedir. Sovyet 70. Ordu'su, 22 Mart'ta sahile ulaşarak Alman savunmasını böldü. Gdynia 26 Mart 1945 tarihinde Kızıl Ordu birliklerince alındı. Alman asıllı sivil halk, civar bölgelerden tahliye edilmişti. İngilizce Wikipedia maddesinden yararlanılmıştır. East Pomeranian Offensive Paolo Boselli Paolo Boselli (d. 8 Haziran 1838, Savona - ö. 10 Mart 1932, Roma), İtalyan siyasetçi. Risorgimento'nun temsilcisi durumundaydı; birkaç kez bakanlık yaptı. I. Dünya Savaşı'nda İtalya'nın aldığı yenilgilerden sonra istifa eden Antonio Salandra hükümetinin yerine ülkenin yönetilmesi için bir ulusal birlik hükûmeti kurdu ve ona başkanlık etti (1916-17). Bu makama getirilmesinde silik bir merkez-sağ siyasetçi ve eski bir parlamenter olması etkili oldu. İtalyan kuvvetlerinin Caporetto Çarpışması'nda uğradığı bozgundan sonra Ekim 1917'de istifa etti. Afroguatteria Afroguatteria, anonagiller (Annonaceae) familyasÄ±ndan bitki cinsidir. Tropikal Afrika'da iki türü bilinir. Antonio Salandra Antonio Salandra (d. 13 Ağustos 1853, Troia, Puglia, İki Sicilya Krallığı - ö. 9 Aralık 1931, Roma, İtalya), İtalyan devlet adamı. I. Dünya Savaşı'nın ilk yıllarında (1914-16) başbakanlık yapmıştır. Salandra, 1916'da askeri güçlüklerin artması üzerine istifa etmek zorunda kaldı. Savaştan sonra barış konferansında ve Milletler Cemiyeti'nde İtalya'yı temsil etti. Benito Mussolini'yi ve faşizmi destekledi. Ama yeni rejimini aşırı çizgisi belirginleştikçe desteğini azalttı. Bununla birlikte 1928'de Mussolini tarafından senatör yapıldı. Alphonsea Alphonsea, anonagiller (Annonaceae) familyasÄ±ndan bir bitki cinsidir. KÄ±nagiller Kınagiller (Lythraceae), mersinler (Myrtales) takımından bir bitki familyasıdır. Birleşmiş Milletler bayrağı Birleşmiş Milletler bayrağı, 20 Ekim 1947'de kabul edilen Birleşmiş Milletler (BM) bayrağı açık mavi bir zemin ortasına yerleştirilmiş beyaz BM ambleminden oluşmaktadır. Man in Black (Lost) Man in Black ("The Smoke Monster", "The Monster" gibi isimler ile de bilinir), ABC'de yayınlanan televizyon dizisi "Lost"ta yer alan kurgusal bir karakterdir. Şovun fiilî antagonistidir. Sık sık siyah bir duman bulutu olarak görülürken 5. sezonun finalinde siyahlar içinde orta yaşta bir adam olarak göründü. 6. sezonda, John Locke'ın fiziksel görünümünde ortaya çıktı. Çok uzun süreden beridir ana Lost adasının sakini olan Man in Black'in gerçek doğası gizemini korumaktadır. "Lost"un yapımcılarından Damon Lindelof, karakteri, şovun mitolojisindeki "en büyük sırlardan biri" olarak tanımladı. Yapımcılar çoğunlukla siyah duman bulutunun, geleneksel histeki gibi bir canavar (ya da hayran spekülasyonlarında belirtildiği gibi bir nanobot) olmadığını ima ettiler. FIFA Soccer 96 FIFA Soccer 96 (FIFA 96: Virtual Soccer Stadium olarak da bilinir) Extended Play Productions tarafından geliştirilip, EA Sports tarafından 1995 yılında piyasaya sürülen video oyunu. Oyun, Sega Genesis, Sega Saturn, Sega 32X, Sega Game Gear, Playstation, SNES ve DOS platformları için satışa çıkmıştır. "FIFA" serisinin üçüncü oyunu olan FIFA Soccer 96'nın resmî sloganı ""Next Generation Soccer"" idi. Oyun, Sega Saturn, PlayStation, 32X, ve DOS platformlarına 3D olarak çıkarak, serideki 3D grafiklere sahip ilk oyun olma özelliğini kazandı. SNES ve Genesis versiyonlarında ise FIFA Soccer 95 motoru kullanıldı. Oyun, birçok kişi tarafından "FIFA" serisinin ilk başarılı oyunu olarak kabul edilmektedir. Oyunda yer alan 11 lig aşağıdaki gibidir: "FIFA Soccer 96", EA Sports tarafından yapılan 15 şarkı içermektedir. Playstation versiyonuna IGN 10 üzerinden 7.8 verirken, aynı versiyona GamePro 5 üzerinden 4 verdi. Oyunun DOS versiyonuna ise; PC Gamer 100 üzerinden 92, GameSpot 10 üzerinden 9 puanı layık gördü. Off Broadway Off Broadway tiyatro, New York'ta, ancak Broadway tiyatrosu tanımı dışında sergilenen oyun, müzikal ve revüler için kullanılan kapsayıcı bir deyimdir. ""Off Broadway"" ile kastedilen esas olarak, bir buluşma yerinin konumu ile oranın Manhattan'ın tiyatro bölgesindeki (Theatre District) Broadway'le kesişen bir sokağındaki prodüksiyonlarıdır. Theatre District aynı zamanda ABD'deki tiyatro endüstrisinin merkezidir. Sonraları terim, "League of Off-Broadway Theatres and Producers" tarafından, New York'ta 99 ila 500 seyirci kapasiteli profesyonel bir yer ya da böyle bir yerde sahnelenen ve ilgili işçi sendikasına ya da başka anlaşmalara bağlı olan belli bir prodüksiyon olarak tanımlandı. Daha önceleri, yerin boyutlarından bağımsız olarak, bir tiyatro "Broadway Box" (geleneksel Broadway tiyatro bölgesi) içindeyse, Off Broadway olarak değerlendirilememekteydi. Sözleşmedeki tanım bunu, standardı sağlayan tiyatroları kapsayacak şekilde değiştirdi. Bu standart, Actors' Equity sanatçıları için, "Broadway Box" dışında kalan Off Broadway tiyatrolarına göre daha yüksek bir minimum gelir şartı getirmekteydi. Birkaç Off Broadway gösterisi sonradan Broadway'de de sahnelendi. Bunlar arasında "A Chorus Line", "Rock of Ages", "Godspell", "Avenue Q", "Rent", "In The Heights", "Spring Awakening", "Hair", "Grey Gardens", "", "Little Shop of Horrors" ve "Sunday in the Park with George" gibi müzikaller ile "Doubt", "I Am My Own Wife", "Bridge & Tunnel" ve "Coastal Disturbances" gibi oyunlar vardır. "Stomp", "Blue Man Group", "Altar Boyz", "Perfect Crime" ve "Naked Boys Singing" gibi diğer bazı prodüksiyonsiyonlar yıllarca Off Broadway'de sahnelendi. Tiyatro dünyasının en uzun süre sahnelenen müzikali olan "The Fantasticks", 42 yıllık orijinal sürecini Off Broadway'de tamamladı. Off Broadway gösterileri, sanatçıları ve yaratıcı ekibi New York Drama Critics' Circle Award, the Outer Circle Critics Award, the Drama Desk Award, (1956'dan bu yana "The Village Voice" tarafından sunulan) the Obie Award ve (1985'te the League of Off Broadway Theatres & Producers tarafından verilmeye başlanan) the Lucille Lortel Award ödüllerine aday gösterilme şartlarını taşır. Öte yandan, Off Broadway gösterileri Tony Ödülleri'ne aday gösterilemez. Bunun tek istisnası, kurallar değişmeden önce, 1956'da Lotte Lenya'nın Off Broadway prodüksiyonu "The Threepenny Opera" ile En İyi Kadın Oyuncu - Müzikal dalında Tony Ödülü almasıdır. Bene Efraim Bene Efraim, ( , "Efraim oğulları") Krişna Nehri deltası yakınlarında, Hindistan'ın Andhra Pradesh'e bağlı Guntur köyünün dışındaki Kottareddipalem'de yaşayan ve Telugu Yahudileri de denen küçük bir Yahudi cemaatidir. Aynı Bnei Menaşe cemaati gibi antik çağlardan bu yana Yahudi ibadet şekillerini uyguladıklarını savunurlar. 1981'den beri, Kottareddipalem ve Ongole civarındaki yaklaşık elli aile Yahudiliği çalışıp, İbranice öğrenmiştir ve dünyanın diğer Yahudi cemaatlerince tanınmaktadır. Yeni bir cemaat olduğundan öğrenilen İbranice "kutsal dil" seviyesinde kalıp günlük hayata henüz geçmemiş fakat ana dilleri olan Telugu dilini etkilemiş ve Yahudi Telugu dilinin doğmasına sebep olmuştur. İçtençeneliler İçtençeneliler (Entognatha), altı bacaklılar (Hexapoda) alt şubesinin bir sınıfıdır. Böcekler (Insecta) sınıfı dışında tutulsalar da, bunlar da "böcek" olarak nitelendirilir. Önceleri böcekler (Insecta) sınıfının kanatsız böcekler (Apterygota) alt sınıfına sokulan içtençeneliler, günümüzde ayrı sınıf olarak değerlendirilmektedir. 3 takıma ayrılırlar: Çatal kuyruklular (Diplura), duyarga bacaklılar (Protura), Sıçrar kuyruklular (Collembola). Bu üç takımın birbiriyle filogenetik ilişkisi açık değildir. En ilkeli Diplura takımıdır. Protura'da normal abdomen sayısı postembriyonik gelişme sırsaında tamamlanır. Collembola'da bu sayı hiçbir zaman tamamlanmaz. Ufak boylu böceklerdir. Genelde 1 mm civarında olurlar. Ağız çukurunun yanları (labium ile genae) kaynaşarak gelişmiş ve ağız parçalarının etrafını çeviren bir boşluk meydana getirmiştir. Birleşik gözleri körelmiş, bazen birkaç nokta göze indirgenmiştir. Tibia ve tarsusları kaynaşmış, stigmaları körelmiştir. Collembola'da abdomen segmentleri sayıca dumura uğramış ve 4. abdomen segmentine ait bacak zıplama organı şeklinde gelişmiştir. Protura'da duyarga körelmiş, ön bacaklar bir çift duyarga şeklinde gelişmiştir. Böcekler (Insecta) sınıfındaki kamçı şeklinde duyargalardan farklı olarak, gerçek segmentli duyargalar yalnızca Collembola ve Diplura da vardır. Bunlarda duyarganın son segmenti hariç, diğerlerinin hepsi kaslarla donatılmıştır ve her biri ayrı ayrı hareket etme yeteneğine sahiptir. Duyargada Johnston organı yoktur. Bu olmayış onları böceklerden ayıran en temel göstergedir. Malpighi tüpleri (varsa) küçüktür. Erkeklerinde çiftleşme organı gelişmememiştir. Bilindiği kadarıyla, erkekler spermatoforlarını dişinin eşey açıklığı tarafından alınacak şekilde yerleştirirler. Sıçrar kuyruklular (Collembola) takımı üyeleri evlerdeki saksılarda çokça bulunmalarına rağmen, ufak oldukları için dikkatleri üzerlerine çekmezler. Labiumun genae ile kaynaşması sonucu oluşan bir kese içinde ağız üyelerinin bulunması dolayısıyla içtençeneliler adını alırlar. FIFA Street FIFA Street Alex Shulmann tarafından geliştirilen ve Electronic Arts tarafından yayımlanan futbol video oyunu. "FIFA Street", Electronic Arts'ın, "NBA Street" ve "NFL Street" gibi "Street" isimli oyunlarındandır. Diğer oyunlarda olduğu gibi "FIFA Street"'te de arcade havası hakimdir. "FIFA Street", diğer FIFA oyunlarının aksine, yaratıcılık ve top cambazlığına dayanmaktadır. Oyun, sokaklarda oynanan serbest stil futbolun özelliklerini yansıtmaktadır. Oyunun amacı, 4'e 4 yapılan maçlarda kazanılan puanlar sayesinde transferler yapıp, tüm dünyaca tanınan bir takıma sahip olmaktır. Kotaku Kotaku, video oyunlarıyla ilgili blog. Gawker Media'nın bünyesinde bulunmaktadır. Kotaku, Technorati'nin En İyi 100 Blog'unda 14. sırada yer almaktadır. Ã‡atal kuyruklular Çatal kuyruklular (Diplura), içtençeneliler (Entognatha) sınıfı altı bacaklılar takımından bir böcek türüdür. İçtençeneliler sınıfı içinde serkus taşıyan tek takımdır. Boyları 2 mm den 6 cm ye ("Heteroyapyx") arasında değişen, gözsüz, beyaz veya sarımsı renkli, vücutlarının üzeri değişik sıklıkta tüylü, pek nadir olarak pullu, boncuk dizisi şeklinde segmentli antenleri ve ısırıcı ağız parçaları olan, nemli ve gevşek yapılı topraklar içerisinde yaşayan hayvanlardır. Yapılarıyla böcekler (Insecta) sınıfının gümüşçünler (Thysanura) takımına geçiş gösterirler. Besinleri, kendi türdeşleri (yamyamlık), diğer kanatsız böcekler ve küçük toprak hayvanlarıdır. Avlarını ilk olarak duyargalarının yardımı ile sabitleştirir, daha sonra vücutlarının arka kısmını akrep gibi vücutlarının üzerinden öne doğru kıvırarak serkuslarını da devreye sokarlar. Daha sonra avlarını parçalarlar. Campodeidae familyasının üyeleri her şeyi (alg, mantar, ölü bitkiler vs) yer. Adını, 11. karın segmentindeki üyelerinin iplik (Campodeidae), kısa bir 8duyarga (Projapygidae) ya da kerpeten (Japygidae) gibi bir serkusa dönüşmesinden dolayı almıştır. Mumbai Yahudi cemaati 4500 ila 5000 Yahudi eski adı Bombay olan Mumbai'de yaşamaktadır ve cemaatin sekiz sinagogu vardır. Yahudiler Mumbai'ye ilk olarak 18. yüzyılda yerleşmiştir. İlk Bağdadi Yahudisi Joseph Semah Mumbai'ye Surat'tan 1730'da geldi, Bene Israel'e bağlı ilk üye ise 1749'da Konkan'dan gelip yerleşti. American Jewish Joint Distribution Committee'nin çalıştırdığı Yahudi Cemaat Merkezi'nin 500 üyesi bulunup bu merkezde İbranice ve Yahudilik ile ilgili dersler verilmekte, bayram partileri düzenlenmekte olup gençler, çocuklar ve yaşlılara hizmet sunan dernekleri bulunur. Ayrıca hükümetten bağımsız bir örgüt olan "Eğitim Kaynakları ve Teknoloji eğitimi" (ORT) yoksul Yahudilere eğitim yardımında bulunup kaşer