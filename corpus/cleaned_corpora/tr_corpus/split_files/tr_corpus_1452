Öyle muhteşem bir içeriği de yok aslında. Bir ödev veriliyor. Bir sonraki hafta yazılanlar okunuyor, yorumlar yapılıyor. Bu mu yaratıcı yazarlık. Yıllardır içimde beklettiğim romanı bu kurs mu çıkaracak. Göreceğiz. İlk ödev kolay... Günlük yazan bir kahraman. İşte ben. Birisinin, günlüğünü okuduğu izlenimine kapılıyor... Kolay, çok kolay... Yazmaya başladım bile. Ama ne demişler first things first... Şimdi yatak vakti. Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 12 24 Ağustos Gül İzmir'den döndü. Önce yorgunum dedi, biraz kıvırır gibi yaptı ama sonunda ikna oldu akşam Boğaz'a balığa gittik. Şarap insana mutluluk veriyor. Şimdi mışıl mışıl uyuyor. Ofisteki durum kontrol altında. Kaçamak bakışların menzilinde dolaşıyorum ama temkinliyim. Yine de dikkat, tehlikeli sulardasın... Şu yaratıcı yazarlık ödevi ile ilgili bir sayfa yazdım. Bence harika oldu. Yalnız aklıma bir şey takıldı. Basit bir şey, aslında cevabı bende olması gereken bir şey Bir insan neden günlük tutar. 13 Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 25 Ağustos Uzun süredir ilk defa kâbusla uyandım... Ter içinde. Gözümü açtım, Gül'ün kocaman siyah gözleri. Işık açık... Deprem mi oluyor derken meğer ben bağırıyormuşum... Bugün ofiste sürekli aklımı kurcalayıp durdu. Daha önce gördüklerime benzemiyor Bir odanın içindeyim. Burasının bir genelev olduğunu biliyorum ama daha çok bir bankanın gişelerinin önündeki bekleme bölümü gibi bir yere benziyor. Oturmuş sıramın gelmesini bekliyorum. Etrafta işsiz güçsüz takımından, saç sakal birbirine girmiş kara suratlar benimle birlikte sıra bekliyorlar. Kızlardan birisini gözüme kestiriyorum. Diri göğüsleri olan, esmer, saçları omuzlarının üzerine dökülen. Sırası varmış. İsmimi yazdırıyorum. Hiç böyle bir şey olabileceğini düşünebilir miydim. Oluyormuş. Tam karşımda, iki parmak aralanan kapıdan gözüme çarpanlar Sarışın, soluk yüzlü bir kız, nerede olduğunun farkında değil (az önce yanımdan geçip gitmişti, yürüyen bir hayalet. ), üzerinde kara suratlılardan biri. Bir dakika ya sürüyor ya sürmüyor işi. Şip ve şak. Fermuarını çekerek odadan çıkıyor. Kız odada kalıyor. Acaba yıkanıyorlar mı. Yıkanmasını rica etsem veya ağız gargarası falan. Tam o sırada büyük bir gürültü kopuyor... Rüya burada kesiliyor ya da ben hatırlayamıyorum devamını. Gül'ün yüzündeki ifade silinmiyor zihnimden. Soru hâlâ aklımda... Bir yenisi daha eklendi... Basit diyordum ama kafamı meşgul ediyor. Cevabı bulamadım Nasıl bir insan günlük tutar. Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 14 26 Ağustos Bugün ruh gibi dolandım durdum. Sabah cep telefonumu evde unutmuşum. Ardından toplantıya geç kaldım. Öğleden sonra biraz erken çıktım. Uzun süreden beri ilk defa, şaşkın bakışların altında kapıyı çektiğim gibi doğru dışarı. İki gündür olanlar üzerine düşünme fırsatım oldu. İlk başta bu kadar zor olabileceğini görememişim (şu rüya da tedirgin etti doğrusu, Gül'ün bakışı... Ne diye bağırdığımı söylemedi bir türlü. Allahtan dün gece kâbussuz, belasız sakin geçti) Şu yaratıcı yazarlık meselesi... Kolay bir ödev diye yazmışım. Soru basit gerçekten Bir insan neden günlük tutar. Soru basit ama sabahtan beri boş sayfaya bakıp duruyorum. Tek satır bile yazamadım (aslında iki gündür yazdıklarımı yırtıp attım beğenmediğim için, yeniden başladım). İşi biraz daha ciddiye almam gerektiğini fark ettim. Basbayağı bir iş bu, emek vermek gerek. Kendimi düşündüm. Ben neden günlük tutuyorum. Doktorumun tavsiyesiyle başladı. Aslında tam olarak günlük tutmamı önermemişti. Başağrısı Günlüğü . Her gün, saat kaçta ağrıdı, ne kadar sürdü, ilacını ne zaman aldın... Bir süre sonra küçük küçük notlar... Çoğunlukla işle ilgili... Sonra... Evet, benimkisi artık bir alışkanlık, belki de bir ayin. Demek ki alışkanlık neden olabiliyormuş. Başka... Kendini tanımak için... Zamana şahitlik etmek için... Kalıcı olmak için... Başkaları için... Her biri başlı başına bir neden olabilir. Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 15 Bunları yazdıktan sonra biraz daha düşündüm. Aslında cevap verilmesi gereken diğer soru meşgul ediyor aklımı tüm bunlardan da önce, nasıl biridir günlük tutan insan. Duygusal, şair ruhlu, iyi bir gözlemci, sıradan birisi. Belki de bir katil, kurbanlarının son anlarını kara kaplı defterine kaydeden... Benim kahramanım bunlardan hangisi olmalı. 16 Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 27 Ağustos Bugün iki şey oldu. 1- Elif tekrar odama geldi, yine arkasından kapıyı kapatarak. Yeteneklerini değerlendireceği farklı işler yapmak istiyormuş, ona fırsat vermemi rica etti. Bu isteğini değerlendireceğimi söyleyerek geçiştirdim. Tam kapıda bir bakış fırlattı... Çok cüretkar. Bu konuda bir şey yapmam gerekli. 2- Aslında bu dün oldu. Şu kâbus meselesi. Biraz daha belirgin hâle geldi. Tam tuvalette fermuarımı kapatmaya çalışıyordum. Aynada kendi görüntüm... Hemen ofiste bir kâğıt parçasına hatırlayabildiğim kadarını yazdım. Oradan aynen geçiriyorum Kaldığı yerden mi devam ediyor yoksa başka bir zaman mı bilemiyorum ama aynı yerdeyim. Bir sedyenin başında dört kişi, koşar adımlarla içeri giriyorlar. Sedyenin üzerinde çizgili pijaması, gözleri yarı açık bir adam var, sol kolu aşağıya sarkmış, belli belirsiz bir inilti dudaklarında… Kafasını kaldırıp aralık kapılardan içerisini görmeye çalışıyor, zorlu bir çaba içerisinde. Sedyeyi itekleyenlerden bir tanesi yüksek sesle bizlere, bekleyenlere sesleniyor Arkadaşlar, müsaade eder misiniz. Beyefendi çok hasta, sıra bekleyemeyecek durumda. Hayır, diyecek oluyorum. Herkes sırasını bekleyecek… Bir adama bakıyorum (gözleri biraz daha aralanmış, artık merakla çevresini kolaçan eden hasta bir adamın gözleri onlar), bir de kıza, hiç oralı değil. Sesimi çıkaramıyorum. Kimse sesini çıkaramıyor. Apar topar odaya sokuyorlar adamı. Çarşaf değiştirmeye vakit Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 17 yok. Gargaraya da. Kız yine odadan çıkıyor, üzerinde sadece bir tişörtle, çıplak ayak, koridorda bir iki dolanıyor. Sıra bana geldi gelecek. Kara suratlının biri kalkıyor. Kapı kapanıyor. Sonra tekrar açılıyor... Her çıkışında yüzünde bir başka anlam arıyorum kızın, belki bir işaret... Rüya burada bitiyor. 3- İki demiştim üç oldu. Demek üç şey olmuş bugün... Şu ödev meselesi. Bunca karmaşa içerisinde fırsat bulup iki kelimeyi bir araya getiremedim. Gül de az önce sanki başka derdi yokmuş gibi ödevini mi yazıyorsun dedi. Herhâlde ilk günün heyecanıyla bahsetmişim. Hatırlamıyorum. Şu ödev meselesi... Tekrar baktım kursta aldığım notlara, ödevin konusu tam olarak şöyle bir şeymiş Günlüğünün okunduğunu anlayan kahraman bunu sadece yazdıklarıyla belli eder... Bu konuda kısa bir öykü yazınız. Günlük işine çok takmışım kafayı, esas konudan uzaklaşmışım. Sorular çoğalıyor Nasıl biridir günlük tutan adam. Neden günlük tutar. Okunduğunu fark ederse bunu nasıl belli eder. Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 18 28 Ağustos Yeni bir rüya (kâbus mu desem...) Daha bir öncekilerin esrarı çözülmeden Bir dağın eteğindeyim. Çok yüksek değil. Tepesinde büyük bir ateş yakılmış, alevler gökyüzüne yükseliyor. Kimin yakmış olabileceği konusunda en ufak bir fikrim yok, neden yakılmış olduğunu da bilmiyorum. Bir süre bulunduğum yerden seyrediyorum bu manzarayı. Bu bir kutlama ateşi mi, yoksa bir yas mı tutuluyor. Yoksa benim için mi yakılmış. Tek bildiğim, o tepenin beni çağırdığı. Duman koyu bir iz bırakarak tüm göğü kapladığında zamanın geldiğini düşünerek ilerlemeye başlıyorum. Yol çabuk bitiyor. Bir anda kendimi dağın tepesinde, ateşin hemen yakınında buluyorum. Her tarafta insanlar var. Beni büyük bir coşkuyla karşılıyorlar. Aralarında, anlamadığım bir dilde sürekli konuşuyorlar ince, vızıltıya benzer bir ses çıkararak. Benimse soluğum bile çıkmıyor, konuşabilsem de kendimi ifade edebileceğimden emin değilim. O anda, daha önce benzerini hiçbir yerde duymadığım yükseklikte tiz bir çığlık duyuluyor. Herkes susuyor. Sonra kendimi bu kabalık insan selinin omuzlarında buluyorum. Nereden çıktığını anlayamadığım yüzlerce kol ayaklarımı yerden kesiyor. Ateşe doğru ilerliyoruz, sıcaklığın arttığını hissedebiliyorum. O an herhangi bir korku içinde olmadığımı fark ediyorum, şaşkınlıkla. Bir çeşit kral ya da tanrı gibi davranıyorlar bana, saygılı... Eller beni iyice havaya kaldırdığında sarı, parlak alevlerin içerisinde sağa sola uçuşan kıvılcımları seçebiliyorum artık. Sıcaklık artıyor... Alevlerin içine giriyoruz, bir anda bedenimi boşlukta hissediyorum, kollar yokoluveriyor... Ateşin ortasına bırakıyorlar. Önce ellerim alev alıyor, o anda korkusuzluğumun Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 19 nedeni anlaşılıyor Ter içinde uyanıyorum. Dikkatim toparlayamıyorum bir türlü. Yarınki ihale için çocukların çıkardığı notları bile okuyamadım bugün. Ama oturmuş yazıyorum. Hem de ne yazıyorum. Şimdi yazdıklarımı bir daha okudum. Bu iş git gide anlamsız bir hâl alıyor. Adam gibi saklamak gerekli bu defteri. Daha önce Başağrısı Günlüğü diye geçiştirmiştin. Şimdi işin rengi değişti. Ödevdeki adamın durumuna düşmeyesin. Aslında ödev demişken... Bir süredir sadece sorular sorup duruyorum. Bir türlü başlayamadım tekrar. Belki de bunca iş yoğunluğunda hataydı bu yazarlık kursu. Bu kadar zorlayacağını bilebilseydim... Neyse... Kahramanın bir sebebi var diyelim yazmak için. Ne bileyim kendini tanımak için yazıyor olsun, veya ileride baktığında hatırlamak için geçen zamanı. Belki kendisini geliştirmek için... Neydim ne oldum gibi, gelişimine katkıda olması için. (Tarihe geçmek için.) Her biri geçerli nedenler sayılır. Kahramana bir neden bulduk, yazacak şeyi de var... Peki bir başkasının okuduğunu fark ettiğinde ne yapar kahraman. Saçma ama bu da basit gibi duruyor. Üzerinde düşünmeye değer. Farklı bir şey yaptırmalı ama ne. Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 20 1 Eylül Kule Kimya işi... Salak pazarlama müdürü bana sormadan randevu almış, sabahın köründe evden aradı. Orkun Bey sizi bekliyoruz. Küfrü patlattım (içimden, şimdi buraya da yazmayayım, hem yazması ayrı zor. Bu arada hiç küfür yazmadığımı fark ettim hayatımda bugüne kadar. Neyse...). Apar topar Mersin'e. Öyle bir telaşla çıkmışım. Önceki gün bir şey yazamadım sonuçta. Zaten kayda değer bir şey de olmadı. Heriflerin leş fabrikasını adam edeceğiz diye ağız kokularını çekiyoruz. Aman o da olsun bu da olsun. Dün Gül'ün annesine gittik. Yolda biraz tartıştık, şimdi anımsamıyorum bile konu neydi. Akşamüstü Ben burada kalayım biraz daha, dedi. Sonra da, sen git, ilgilenmen gereken işlerin vardır, hem ödevler falan. Ödevler falan. Anlamadım. Neyse biraz kafamı dinliyorum, ihtiyacım var buna. Evde yiyecek bir şeyler yoktu, pizza söyledim. Bir de bira açtım. Galiba şu ödevle ilgili bir çözüm buldum. Önce bir not koymalı en başa... Günlüğü izinsiz okuyan birisi ilk sayfadan mı başlar. Bu şüpheli. Belki her sayfaya bir not koymalı. Bunu yapabilir kahraman. Paranoyak bir hareket ama yapar. Yapmalı da. Her sayfaya bir not koyar. Pek etkili olmasa da en azından mahremiyetini çiğneyene suç üstü yakalandığını hissettirir. Sonra yazdıklarını saklar Bir deftere yazıyorsa ortada bırakmaz (benim kahramanım böyle bir şeyi asla yapmamalı). Bilgisayarda saklıyorsa dosyaya mutlaka şifre koyar. Şifreyi bulunabilir bir şifre yapmaz (ad, soyad, doğum tarihi... bunların hiç biri olamaz). Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 21 2 Eylül Bir gariplik var. Gül çok geç geldi dün gece. Tek kelime etmeden yanıma uzandı, sırtını döndü ve uyudu... Bir şeyler oluyor ama anlam veremiyorum. Annede kalmalar, gece geç gelmeler... Zaten her şey üst üste geliyor. İş yerinde sorunlar, kâbuslar, bir de hiç derdimiz yokmuş gibi yaratıcı yazarlık kursu... Çocuk gibi ödevler... Belki de... Yok öyle bir şey yapacağını sanmıyorum. Yapmazsın değil mi Gül, çekmecemi karıştırmazsın. Benim Mersin'de olmamı fırsat bilip... Kilitliydi çekmecem ama geçen sene anahtarı kaybettiğimde senin tokanla açtığım gibi, sen de açmış olamazsın değil mi. Yapmayacağını biliyorum ama yine de bunları yazıyorum. Bu bir günlük... Benim günlüğüm. Çocukça da olsa, yalnız kaldığımda bir şeyler yazdığım bir yer. Tekrar baktım, yazmaktan çekindiğim bir şey yok, pişmanlık duyduğum da... Bunu mesele hâline getirmek istemiyorum. Eğer yaptıysan da bu konuda tek kelime etmeyi düşünmüyorum. Çünkü senin de bunu belli etmeyeceğini tahmin ediyorum (seni biraz tanıyorsam, aynen böyle yaparsın). Ama bu fayda etmez ki... Eninde sonunda gizlenen her şey bir gün yüzeye vurur, en azından kalıntısı. Tıpkı benim kafamdakileri sonsuza kadar yabancı gözlerden saklayamayacağım gibi. Şimdi her şey biraz daha netleşiyor işte. Günlüğünün okunduğunu anlayan biri ne yapar diye düşünüp duruyordum. Biraz daha genç olsam olay çıkarır, hesap sorardım bu kesin... Ama delikanlılık günleri geride kaldı. Evet düşündüm ve karar verdim. Günlüğünün okunduğunu anlayan biri aynen şunu yapar Yazmayı bırakır. Bırakıyorum (şu ödevi yazabildin mi diye merak ediyorsan, ileride bir gün sen bu konuyu açtığında, anlatırım belki.) Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 22 28 Eylül 09 15 Hafif ağrı.... 45 dakika.... 1 tane ağrı kesici 12 45 Orta şiddette ağrı... 55 dakika... 18 23 Orta şiddette ağrı... 70 dakika... 1 tane ağrı kesici Eğer bu deftere baksaydın, bir süredir yazmadığımı fark ederdin. Tekrardan bir Başağrısı Günlüğü hâlini aldı. En iyi günümde üç defa ziyaret ediyor, sol taraftan gelip orada kalıyor. Doktorum her şeyin kontrol altında olduğunu söylüyor. İlaç tedavisine devam... Senden şüphelendiğim için beni affedersin umarım. Bunu sana söyleyemedim, kendimle o kadar meşgulmüşüm ki. Hem belki de tüm bu olan bitenden hiç haberin yoktu. Öyle değil mi. Merak ediyorsan diye buraya da yazıyorum. Yaratıcı yazarlık ödevini tamamladım. Ama artık devam etmiyorum, belki bir başka zaman, emekli olunca, daha fazla vaktim olduğunda. Herkes çok beğendi, bu kadarını söyleyebilirim. Yine merak ediyorsan, kâbuslar da sona erdi, artık ter içinde bağırarak uyanmıyorum. İş yerindeki duruma gelince olanlar oldu. Kule Kimya bizimle çalışmaktan vazgeçti, şirket büyük bir prestij kaybetti. Hem benim için hem de çocuklar için bir yıkım oldu. Elif'i de rakip şirkete kaptırdık. Meğer derdi buymuş kızın, pazarlık etmek istiyormuş benimle. Kararını vermeden önce belki biraz daha yüksek bir maaş koparırım diye... Büyük patronlar bir süre dinlenmem geYabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. 23 rektiğini söylediler. Tüm bu olanlar beni çok fazla yıpratmış. Biraz soluklanmaya ihtiyacım varmış. Çaresiz kabul ettim. Bir süre şehir dışında olacağım. Bugün seni yine aradım, telefonu yine açmadın. Bunlardan haberdar etmek için. Telesekreter çıktı... Ben de buraya yazmaya karar verdim. Aramanı bekleyeceğim. 21 25 Şiddetli Ağrı... 15 dakika... 24 Yabancı. Eğer şu anda bu defteri habersizce açmış ve bu satırları okuyorsan derhâl kapat. Bu sayfalar senin okuman için yazılmadı ve davetsiz misafirliğin mutlak bir hoşgörüsüzlükle karşılanmaktadır. Lütfen bu notu gördüğün anda okumayı bırak ve özel hayatımı terk et. Zamanınız Gelecek. Morde retesden, Esur tinda serg. Teslarom portog tis ugor anleter, fertor tagan ugotahenc metoy-doscent zist. Norgunk. Ubor-Metenga Korkuyu Beklerken, Oğuz Atay Bir süredir korkuyorum. Bu ilk defa başıma gelmiyor. Yani zaman zaman korkuyu hissettiğim anlar olmuştur geçmişte. Belki çoğu zaman endişeli olduğum söylenebilir. Ama sürekli bir korku içinde yaşama hâli... Mektubu aldığımda başladı. Şehrin her yanını saran çılgınlık gazetelere, televizyonlara düştüğü zaman. Beni nasıl buldular bilmiyorum. Neden ben. Kendi hâlinde bir insan. Sabah kalkar işe gider oradan da evine geri döner. Dönerdim. Belki şimdi evden çıkabilsem yine dönerim. Nasıl böyle oldu. Hep bu soru gelir akla değil mi. Nasıl olur, neden ben. Sen değilsen kimin başına gelmeli. Demek ki bu soru mutlaka sorulacak. Birileri soracak. Bu durumda bu birileri ben oluyorum. Belki de hak ettiğimdendir. Kabul ediyorum geçmişte bazı fikirlerim vardı (çoğunlukla kötü fikirler). Düzene karşı ne olursa olsun türünden... Ama hiç bir zaman eyleme dönüşmedi ki bunlar. Sadece hayatın köşesinde sıkışıp kalmış bir grup gencin olağan dışı düşünceleriydi. Hepsi bu. Hem kim nereden bilebilir ki. Üç kişiyi geçmez bunları bilenler. Sinan da yurtdışında kayıplara karıştığına göre iki kişi kalıyor geriye. Olabilir mi. Neden olmasın. Belki onlara da gönderdiler mektuplardan. Tehdit ettiler, mecbur bıraktılar... Telefon edebilsem arayıp soracağım. Yapamam. Dinliyorlar. Her şeyi. Eskisi gibi şifreli de konuşamayız artık. Unutulup gitti o işler. Evet öyle olmuştur. Mecbur kalmışlardır. Yoksa beni nereden bulacaklar. Her şey, sadece bir duvar yazısıyla başladı. Tünelin hemen çı- 25 kışındaki iş hanının kapısına sprey boyayla yazılmış bir yazı. İlk başta kimse ciddiye almadı. Alkolü fazla kaçırmış bir kaç gencin saçmalıkları deyip geçtiler (ben demiştim bu hayra alamet değil, bunun altında bir iş var. Ne yaptılar. Güldüler.). Daha sonra bir başkası Kadıköy Vapur İskelesi'nin kapısında görüldü. Aynı yazı… Ünlem işaretinin noktası ateş kırmızısı. Şehri kaplayan endişenin kıvılcımları, 5 Ekim sabahı Taksim'in göbeğinde, İstiklal Caddesi'nin girişindeki eski binanın üzerine yazılan dev harflerle alevlenmişti Zamanınız Gelecek. İstanbul, bu yeni sabaha korkuyla başlamıştı. Ne bir gören olmuştu, ne de ne zaman yazıldığı konusunda bir fikir yürütebilen. Sanki yazı öylece var olmuştu. Kendi kendine… Bir gecede... Üç gün oldu sanırım. Mektubu bulduğumdan beri... Evden çıkmıyorum. Canım hiçbir şey yapmak istemiyor. Uyumakla uyanıklık arasında bir durumda... Vakit de geçmiyor bir türlü. Çoğunlukla dışarıdaki sesleri dinliyorum. Kapımın altından sızan apartman gürültüleri... Evdeki sessizliğe karışan gürültüler... Boşluğu dolduruyorlar. Hızla merdivenlerden inen ayakların sesi, çarpan kapının sesi, zil sesi, bağıran bir çocuğun sesi, kapıcının sesi, kapımın önüne her sabah bir öncekilerin üzerine bırakılan gazetenin sesi, asansörün sesi, ağır bir şeyler taşıyan adamların sesi, duvarlara sürten metal eşyanın sesi... Bir de gördüklerim... Ayağa kalkabildiğim zamanlarda perdenin aralığından gördüklerim... Karşıdaki iri kıyım apartmanlar... Avizeler. Işıl ışıl parlıyor. Kimi yerde floresanın tekleyen soluk ışığı. Evlerine davet ediyorlar sanki. Nasıl bir cesaret gösterisi bu. Hiç mi korkmuyorlar. Perdeler sonuna kadar açılmış. Bazen bir adam (mutlu mutlu sırıtıyor), kimseye aldırış etmeden balkona çıkıyor. Bir sigara yakıyor. Ayağında sadece donuyla... Etrafı süzüyor iki eliyle balkonun demirlerine dayanarak. Perdenin ardındaki ince aralıktan görebildiklerim buna benzer şeyler. Anladığım bir şey var Korkmuyor bunlar. Tabi kimse onları seçmedi ki, kimse onların omzuna bir sorumluluk yüklemedi ki... 26 O sabahtan başlayarak şehrin hemen her köşesine yayılan esrarengiz duvar yazılarının kasveti sanki insanları da esir almaya başlamıştı yavaş yavaş. Her yerde ateş kızılı yazılar... Yazılardan sonra diğerlerinin ortaya çıkışı çok uzun sürmedi (Ben demiştim. Hayra alamet değil bunlar). Tuhaflıklar birbirini takip ediyordu. Her yerden garip ihbarlar. Polis merkezlerine, gazetelere, televizyonlara... İnsanlar... Vapurda, otobüste, yollarda, kafelerde insanlar olmadık şeyler yapıyorlardı. Normal insanlar. Her gün sokakta gördüğümüz, merhabalaştığımız olağan insanlar sanki çıldırmıştı. Bazen tek başlarına bazen toplu hâlde. Neler mi oldu. Bakırköy'de bir kafede bir adam herkesin ortasında aniden çırılçıplak soyunarak Zamanınız Gelecek. diye bağırmaya başlamış, sonra da kendini sokağa atarak pazarın içine dalmıştı. Aynı gün şehrin on yedi farklı yerinde benzer vakalara rastlandığını, haber muhabirleri heyecanla hızlı hızlı anlatıyordu. Hepsi aynı saatlerde... Köprülerde yirmi kilometreyi aşan kuyruklar oluşmuştu. Arabalarının arka camında Zamanınız Gelecek. yazan birileri geçiş ücretini bozuk paralarıyla ödemekte ısrar ediyordu. Görevlilerin tüm ikazlarına rağmen... Herkes şaşkındı. Ama ben mektup gelince anladım tabi. Çok ciddi bir durum bu. Yerel yöneticiler sessizliğini koruyordu. Belli ki neyle karşı karşıya olduğumuzu biliyorlar, bunu halka yansıtmadan hâlletmenin yollarını arıyorlardı. Sonra medyadan gelen eleştiriler... Daha ertesi gün gazetelerde alınması gereken önlemler sayfa sayfa yazıyordu. Köşe yazarları, televizyon yorumcuları, uzanan mikrofon etrafında toplanan heyecanlı halk... Herkesin söyleyecek bir sözü, bir tavsiyesi vardı (Kimse mektuplardan bahsedemiyordu. Demek herkes parlak ışıklarını yakıp balkonda keyif sigarası tüttürmüyordu. Başkaları da korkmuştu). Yetkililerin ağzını bıçak açmıyordu, kaçınılmaz sona halkı hazırlayabilmek için son ana kadar direniyorlardı belki de. Diğer şehirlerde, bu çılgınlığın kendi bölgelerine sıçramaması için tüm önlemlerin alındığı duyruluyordu. İkinci bir emre kadar köprülerden araç geçişi ücretsiz olarak sağlanacaktır. Vatandaşlarımızın güvenliği için birtakım 27 önlemler alınmıştır. Buna göre... Televizyonda görmüştüm o gün. İnsanlar delirmiş gibiydi. Tartışmalar, itişmeler... Çırılçıplak soyunanlar, bağrışanlar... Tiyatrolarda, sinemalarda sahneleri işgal edenler... Saat başı aynı haberler aynı görüntüler. Mektuplardan bahseden yok. Nasıl bir durumla karşı karşıyayız. Dayanamadığım için televizyonu da kapattım. Açmıyorum artık. Kontrolden çıkmış gibi bütün şehir. Tüm bunların arkasında kim var. Neden yapıyorlar tüm bunları. Benden ne istiyorlar. [Siz seçildiniz. Yüce amacımıza hizmet etmek için görevlendirildiniz. Göreviniz bugün metroda panik yaratmak. Bu görevi yerine getirmezseniz sonuçlarına katlanacaksınız. Her hareketinizin tarafımızdan takip edildiğini düşünebilecek kadar akıllı olduğunuzu biliyoruz. İşte bu nedenle SİZ seçildiniz. Zamanınız Gelecek.] Beyaz kâğıda mürekkepli kalemle yazılmış bir mektup. İnce, düzgün harflerle. Kapımın altından atılmış. Şimdi öylece duruyor. Bırakıldığı günden beri. SİZ seçildiniz. Beni seçtiler. Neden. Aday değildim ki hiçbir şeye. En son ne zaman bir şey için seçildim. İş yerinde tabi. Herkesin kaçtığı ne iş varsa hepsine ben seçildim. Demek kolları buraya kadar uzanıyor. Kim bunlar. Şehrin her köşesine ulaşabilen bir şebeke. Bir yeraltı şebekesi... Her hareketiniz takip ediliyor. Ediyorlardır tabi. Ne kadar aptalım. Kim bilir ne zamandır peşimdeler. Arzu'yla buluştuğumuz o gün de belki peşimdeydiler. Ne ahmak demişlerdir. Bir türlü açılamadı kıza. Tüm suç bende de değildi ama... Tabi ya... Önceden belirliyorlardır kurbanlarını bunlar. Araştırıyorlardır. Belki de umutsuz vakalardan seçiyorlardır. Kaybedecek hiçbir şeyi olmayanlardan. Ortadan yok olsa dünyanın hiçbir şey kaybetmeyeceği tiplerden. Zamanınız Gelecek. Yapmıyorum işte... Çıkmıyorum evden. 28 Sonuna kadar da çıkmayacağım. Görelim bakalım neler olacak. Zilin sesi. Benim kapımın zil sesi. Önce vazgeçmesini bekledim. Israrla çalıyor. Zili tüketti. İri bir el şimdi de kapıya vuruyor, parmağındaki yüzükle. Yaklaşıyorum. Geldiler işte. Sonuçlarına katlanacaksınız. Simsiyah elbiseli uzun boylu bir adam. Elinde kocaman bir çanta. Kendi kendine konuşuyor. Garip cızırtılar... Bir telsiz sesi sanki... Biraz daha yaklaştırıyorum kulağımı. Nefesimi tutuyorum, duyulmasından korkarak. İçeride olduğumu biliyor tabi. Kim bilir ne zamandır takip ediyorlar beni. Aşağılık herifler. Ne biçim insanlar bunlar. Kontrol edin diyor. Belki de zorla eve girmeyi tartışıyorlar. Onay bekliyor bu. Anlaşıldı mı. Evet bunlar niyeti bozdular. İşte benim zamanım geldi. Mutfağa gidip bir bıçak falan almalı. En azından kendimi savunurum. Gerçi bunlar eğitimlidir. Adam bir kâğıda bir şeyler karalıyor. Kapımın üzerine yapıştırıyor. Ne yapıyor bu. Bu kadar da rahat olunmaz ki. Adımları uzaklaşıyor. Ağır ağır. Hâlâ bir şeyler söyleniyor. Kelimeler uzayıp gidiyor. Gitti. Ben bir şey anlamadım bu işten. Kim bu insanlar. Etraftaki seslerin sona erdiğinden tamamen emin oluyorum. Sessizce kapının sürgülerini açıyorum. Sonra kilitler. Hafifçe aralıyorum, elimin geçebileceği kadar dar bir aralık. En üstteki gazeteye ulaşıyorum. Manşetindeki iri harfler kanımı donduruyor Zamanınız Gelecek. Alternatif Emeklilik Hizmetleri'nin reklam kampanyası İstanbul'u birbirine kattı. Yeni yürürlüğe giren Bireysel Emeklilik Yasası ile birlikte faaliyete geçen şirketler halkın ilgisini uyandırmak ve müşteri sayılarını artırmak için yepyeni pazarlama taktikleri uyguluyor. Alternatif Emeklilik Hizmetleri (AEH) de pazarlama stratejisinde radikal 29 uygulamalar geliştiren şirketlerden birisi. Pazarlama stratejilerinde gerilla pazarlama taktikleri uyguladıklarını, bunun dünyada Bireysel Emeklilik Pazarı'nda bir ilk olduğunu ekledi. Türk insanının, değişimlere ve sürprizlere açık yapısı nedeniyle bu tür pazarlama taktiklerine hemen cevap vereceğini düşündük. Tam da hedeflediğimiz sonuçları aldık. Ayrıca yine halkımızın kıvrak zekâsı sayesinde bazı bireysel girişimcilerin de kampanyamızdan tamamen habersiz olarak eylemlerde bulunacaklarını, bunların da etkiyi artıracağını düşündük. Bunda mektup şeklinde hazırladığımız el ilânlarının katkısı büyük oldu. Tabi köprü eylemi aslında küçücük bir grup tarafından gerçekleştirilecekti. Hedeflediğimizden fazla bir katılım oldu. Tüm İstanbullulardan iki üç gün süresince onlara yaşattığımız olumsuzluklar nedeniyle özür diliyoruz. Ayrıca duvar yazılarıyla boyadığımız binaları merak edenler için de şu açıklamayı yapmam gerekli. Şirketimiz, Sosyal Sorumluluk Projesi kapsamında eski binalarımızın cephe temizliği ve restorasyon işlemlerini üstlenmiştir. Şu ana kadar reklamımızı taşıyan tüm binalar, ilgili belediyelere sunduğumuz ve onaylanan bu proje kapsamındadır. Onların desteği olmaksızın pazarlama projemiz de bu başarıya ulaşamazdı. Buradan tekrar yetkililere teşekkür ediyorum. Diğer illerimizde de en kısa sürede tanıtım faaliyetlerine başlayacağız. Kim bilir belki başlamışızdır.... 30 Oyun Gökhan Sansar, 31 Mayıs 1991 günü, akşam üzeri, iş yerinden çıkmadan hemen önce, ellerini lavaboda yıkadıktan sonra kâğıt havluya kuruladığı sırada bir böcek tarafından ısırıldı. Aslında ortada böcek falan görememişti, sadece sol elinin üstünde, işaret parmağıyla orta parmağın başladığı noktada küçük bir ağrı hissetti, toplu iğne ucunun ince deriyi keskin ve ani bir hareketle delmesinin yarattığı bir sızlama. Yıllardır kurtulamadığı arızalı bir alışkanlık nedeniyle (en yakın iş arkadaşı Ziya Gül bunun bir arıza olduğunu söylerdi hep gülerek, o da bunu benimsemişti), bütün dikkatini geri dönüşümlü kâğıt havlu rulosunu ıslatmamaya verdiğinden ilk başta bunu önemsemedi. Her zamanki gibi özenle ellerini kuruladı, kâğıt parçası üzerine düşmesine engel olamadığı iki damlanın ağır ağır genişleyerek ilerlemesini seyrederken parmaklarının arasındaki ağrıyı yeniden hissetti. Küçük spotun kuru sıcaklığı altında elini dikkatle incelediğinde ucuz sıvı sabunun keskin kokusu dışında olağanüstü hiçbir şey yoktu. Kafasını kaldırdı, çok kısa bir an için, aynaya baktığında karşısında şaşkınlıkla gözlerini kocaman açarak duran adamın bir başkası olduğunu sandı. Bir çok kere başına geldiği gibi yine o anda açıklamasını yapamadığı küçük olaylardan biriyle karşı karşıya olduğunu düşündü. Evine varana kadar, bir sürü ışıkta durdu, kaydettiği radyo kanallarının silinmiş olduğunu fark etti, rastgele bir tanesini seçti, köprü gişesinde üç defa ısrarla korna çaldıktan sonra direksiyonu sert bir şekilde kırarak önüne geçen kırmızı 31 arabanın kadın şoförüne şaşkınlıkla bakakaldı, bir saatlik yolculuğu sırasında, lavaboda başına gelen bu küçük olayı unuttu. Ta ki evinde, üstünü değiştirip yemek masasına oturduğu zamana kadar. O anda işaret parmağıyla orta parmağının başladığı noktadaki küçük ağrının sabırla ve inatla, içten içe artarak bileğine doğru ilerlediğini fark edene kadar. Aslında bir şey tarafından ısırıldığı kanısına tam da o anda varmıştı. Bir şey ısırmışsa da bu bir böcek olmalıydı. O akşam yemekte, Kayra Sansar'ın mikrodalga fırında özenle ısıttığı hazır balık buğulamayı yiyorlardı. Yemek yerken aynı zamanda konuşabildiği için, aslında konuşmayı zaman, mekân ve her türlü eylemden bağımsız gerçekleştirebildiği için, Gökhan Sansar'ı tanıştıkları günden beri şaşırtmayı başaran Kayra Sansar o gün sabahtan akşama kadar yaşadıklarının her ayrıntısını anlattıktan sonra aralarında ender rastlanan suskunluk anlarından birisi yaşanıyordu. Kayra Sansar, sabah Ceyda Coşar'la neler konuştuğunu, Ceyda Coşar'ın ona verdiği cevabı ve bu cevabın saçmalığını, onun hiç bitmeyen kıskançlık krizlerini, bir sonraki gün için planlarını, haftasonu planlarını hatta önlerindeki yaz tatilinin planlarını, her birisi ile ilgili Gökhan Sansar'ın düşüncelerini sormayı ihmal etmeden sıraladıktan sonra susmuştu. Karısı kuruyan damağını ıslatmak için önündeki su bardağına uzandığında, Gökhan Sansar nedense bunun konuşmak için doğru an olduğunu düşünmüştü, bunu yapmak için hiçbir sebebi yokken. Ağzını açmadan önce, büyükçe bir taş parçasının durgun suya düştüğünde çıkardığına benzer tok bir ses çıkararak yutkundu Bugün beni bir böcek ısırdı. Kayra Sansar, bardağını tekrar masaya koydu, kocasının o akşamüstü iş yerinde kendini aynanın karşısında gördüğü andaki kadar şaşkın ve anlamsız gözlerle bakıyordu, hiçbir şey söylemeden. Bu sessizlik anı, Gökhan Sansar'ı bir an için çocukluk yıllarına götürdü her akşamüstü okul dönüşlerinde annesi kapıda karşıladığı oğluna hiç aksatmadan aynı kelimelerle gününün nasıl geçtiğini sorar, her gün bir diğe- 32 rinin aynı olduğundan, sessiz kalarak cevap vermeyen Gökhan Sansar'a kafasını sallayarak endişeli gözlerle bakardı. Bu kez karısının bakışları altında, sesinin yeterince çıkmadığını düşündü, belki de hiçbir şey söylememişti, sadece düşünmüştü. Zaman zaman başına geldiği olurdu böyle şeylerin önceki hafta iş yerinde müdürü Mehmet Barnas, tüm ekip arkadaşlarının katıldığı bir toplantıda herkese tek tek Kule Kimya işiyle ilgili fikrini sorduğunda, son bir haftadır üzerinde gece gündüz çalıştığı projenin sonuçlarını raporunda yeterince açıkladığını düşünmüştü Gökhan Sansar (yatırım planındaki ürün bedellerinin olması gerekenden yüksek hesaplanması nedeniyle maliyetlerin arttığını, bunun şirketi zarara uğrattığını, bu zarar nedeniyle hissedarların yanlış bir karar vermek üzere olduğunu...) ama Mehmet Barnas nedense proje sorumlusu Yılmaz Özçetin'i başarılarından dolayı kutlamış, satış için hiçbir pürüz kalmadığını gururla açıklamıştı, Gökhan Sansar'ın, kırk iki sayfalık raporunda tüm hesap hatalarını ayrıntılarıyla belirtmesine rağmen. O gün önemsememişti, ne de olsa Mehmet Barnas hem kendisinden hem de işyerindeki herkesten daha zeki, kafasında her zaman bin bir düşünce dolanan, bir o kadar da meşgul bir adamdı, bazen böyle dalgınlıklar yapabilirdi. Gökhan Sansar bu kez yüksek sesle tekrar etmeyi denedi, sol eli kolunun ucunda cıva gibi ağırlaşmış, bileğinden aşağısını garip bir uyuşukluk kaplamıştı. Baş parmağını oynatmaya çalıştı, başarılı olduğunu görünce rahatladı, biraz da bu rahatlamanın etkisiyle tekrar etti Bugün beni bir böcek ısırdı. Kayra Sansar, tabağındaki balıktan küçük, yağsız bir parçayı zarif bir bıçak darbesiyle kopartıp ağzına götürdü, çiğnerken aynı zamanda anlatıyordu, Mavi yolculuk rezervasyonunu yaptırdım. Müfit'le Hande de geliyor. Gökhan Sansar sadece çok iyi, diye içinden geçirdi, sesini duyuramayacağını bilerek. Balık buğulamasını süratle bitirdi, bir süre daha karısının sözlerine kafasını sallayarak eşlik ettikten sonra beraber sofrayı topladılar. Onu mutfakta tatil 33 planlarıyla baş başa bırakarak televizyonun karşısındaki kırmızı koltuğuna uzandığında bir süredir ilk defa bu kadar yorgun hissediyordu kendini. Bu gece erkenden uyumak istiyordu, yarına hiçbir şeyim kalmaz belki de diye düşündüğü sırada on beş yıldır başka birisinin hayatını yaşadığına inanan iş arkadaşı Ziya Gül geldi aklına. Onun dediği gibi belki de bütün insanlar bir gün, bir nedenle, sabah gözlerini açtığında, gerçekten kendilerine ait olan hayata uyanacaklardı, hiçbir şey olmamış gibi kaldıkları yerden devam edeceklerdi. Saate baktı, kafasını daha fazla meşgul etmek istemiyordu, televizyonu kapattı, koltuğundan doğrulduğu sırada Kayra Sansar mutfaktaki işini bitirmiş, tam karşısında ince, kararlı sesiyle konuşmayı sürdürüyordu. Gökhan Sansar bir ara, karısı Mavi Yolculuk sırasında uğrayacakları koyları büyük bir heyecanla sayarken, onun yüzünde yakaladığını sandığı gülümsemenin kısa süren coşkusu ve yorgunluğunun verdiği yılgınlıkla kendisini ısıran böcekten, ağrının bileğinden koluna yayıldığından, içinde bir yerlerde, tarif edemediği bir şeylerin hareket ettiğinden bahsedecek oldu, yemekte olanlar aklına gelince durakladı. Vazgeçti, tüm bunlar faydasızdı, bir daha sesini hiç çıkarmamak üzere sustu. İlkokul son sınıfta okurken, babası Dündar Sansar'ın yanında geçirdiği haftasonlarında, evde neredeyse her iki haftada bir değişen, ilk tanışma anında hepsi birbirinin aynısı sevecen gülümsemeleriyle ona yaklaşan, nereden geldiklerini ve aynı yüzü sonraki haftalarda görmediği için nereye gittiklerini hiç bir zaman bilemediği kadınlarla oynadığı oyundu bu. Tıp. Bu kelimeden sonra konuşmak yasaktı. Oyunun ilk dakikalarında istisnasız tüm kadınlar, kendisini güldürmek için türlü numaralara başvurur, hiç bir sonuç alamadıkları beşinci dakikanın sonunda ya beceriksizliklerinden ya da Dündar Sansar'ın kapıda belirmesi, ardından tok sesiyle çalışma odasında bekliyorum yardımına ihtiyacım var diyerek içeri davet etmesiyle konuşmaya başlayarak oyunu bozarlardı. Gökhan Sansar, bu gibi zamanlarda bile kurallara sadık kalır, kimse aksini söylemediği sürece, bazen akşam yemeği vaktine kadar tek kelime etmeden 34 dış dünyayla her türlü iletişimini kopararak babasının kitaplığında, anozognozi, abuli veya disfazi gibi neyle ilgili olduğunu anlayamadığı terimlerle dolu, kalın, çoğunlukla siyah ciltli kitaplar arasında saatlerce oyalanırdı. Sadece, annesi her saat başında, hiç sektirmeden telefonla aradığında sorduğu sorulara verdiği kısa yanıtlarla konuşmak zorunda kalırdı Evet. İyiyim. Yedim. Oturuyorum. Tamam. Yine öyle bir haftasonu, Pazar akşamı Dündar Sansar onu annesinin evine bırakana kadar henüz hiç kimse oyunun sona erdiğini ona bildirmediğinden, biraz da kafası kitaplıktaki kalın ciltlerin arasından fırlayan kelimelerle karıştığı için, kendisini annesinin soru soran bakışlarından çaresizce kurtulmaya çalışır bir hâlde bulmuştu. Oğlum bir şeyler söylesene. Bir şeyler söylesene. Bir şeyler söylesene. O akşam annesinin ısrarlı tavrı karşısında biraz şaşkınlıkla tereddütte kalsa da sonraları bu durumdan kendi kendine açıklamakta güçlük çektiği bir haz aldığını fark etmişti. Artık etrafında kimsecikler olmadığı zamanlarda da, tek başına bu oyunu oynamaya başlamıştı. Böyle zamanlarda, o gece ayırdına vardığı bu hazzın da etkisiyle kendisini güçlü hissediyordu sessizliği karşısında insanların onu bundan vazgeçirmek amacıyla içine düştükleri durumun onda yarattığı bir tür üstünlük duygusuydu bu. Eşiyle tanıştıklarında henüz üniversitenin ikinci sınıfındayken, bu duygu hâlâ daha onun yanındaydı. Kayra Sansar, ilk tanıştıklarında kısa bir süre için de olsa, aşk denilen o tuhaf büyünün etkisiyle, o zamanlar sadece ‘esrarengiz' bir delikanlı olarak gördüğü Gökhan Sansar'ın oyununa katılmış, birlikte geçirdikleri zamanlarda, ihtiyaç duyduğu sessizliğin ve dinginliğin tadını çıkarmıştı. İlişkilerinin ilerlemesiyle birlikte yanıtlanması gereken sorular da çoğalırken Kayra Sansar bütün yanıtları vermekten, tüm kararları almaktan sıkılmamıştı aksine, bundan büyük bir mutluluk duyduğunu fark etmişti, bir süre sonra eşinin hiç değişmemesini dileyerek. Tam da istediği gibi olmuştu. Zamanla insanlar, bir tür bıkkınlığın sonucunda, onu olduğu gibi kabul etmeye başlayınca eskiden nasıl bir insan olduğunun unutulması uzun sürmedi. Gökhan Sansar, 35 artık sadece yeni tanıştığı insanlar üzerinde çocukken yarattığına benzer bir etki yaratıyordu, fakat eskiden yüzlerde şaşkınlık olarak açıklanabilen bu etki, yaşı ilerledikçe dehşete yakın bir ifadeye dönüşüyordu. Yıllar geçip de sonunda, Gökhan Sansar'ın bir zamanlar kendisini iyi hissettiren o duygular yerini koyu bir boşluğa bıraktığında, oyun artık hayatının ayrılmaz bir parçası olmuştu, belki de hayatının ta kendisi. Üniversiteyi bitirdiği yıl, Mayıs ayının ortasında, annesinin gazeteden keserek masasına bıraktığı, sürekli olarak aramasını salık verdiği bir iş ilânı sayesinde çalışmaya başladığı şirkette Ziya Gül ona böyle demişti, daha ilk karşılaştıkları dakikada Hayat bir oyundur. O günden sonra Ziya Gül, en yakın iş arkadaşı oldu kimilerine göre tencere yuvarlanmış kapağını bulmuştu Ziya Gül'e göre, Gökhan Sansar daha ilk günden, ofise girdiği anda yaydığı enerjiyle farklı olduğunu hissettirmişti ona Gökhan Sansar için ise Ziya Gül, onu, oynadığı oyunu ve aslında hayatı anlayan, yeryüzünde tanıdığı tek kişiydi... Gökhan Sansar, kırmızı koltuğundan kalktı, televizyonun hemen yanıbaşında, artık vücudunun yarısına yakınını kaplayan ağırlığın etkisinde, hareketleri yavaşlamış bir durumda saatine baktı. Ne zaman başladığını artık çoktan unuttuğu bu oyunun tek oyuncusu ve mutlak galibi olarak, sabah uyandığında kendi gerçek hayatına kavuşabilmenin hayaliyle, 31 Mayıs 1991 gecesi yatağa doğru ilerledi, ardında bıraktığı Kayra Sansar'ın birbirine karışan kelimeleri havada asılı kalmış, anlamını yitirmişti artık. Şaşırtıcı bir şekilde, yatağa yatar yatmaz uyudu, ertesi sabah bunaltıcı düşlerden uyandığında kendini yatağında dev bir böceğe dönüşmüş hâlde buldu. 36 Bir Akşam.... Ne kadar zamandır buraya gelmediğimi anımsamıyorum. Belki üç ay... Dört de olabilir, emin değilim. Artık hafızama çok güvenemiyorum. Günler birbirinin aynı olunca... Uzun süredir kendi kabuğumda, dış dünyadan yalıtılmış bir hayat yaşıyordum. Her ne kadar bunun bir şeye yaramayacağını bilsem de bu yolu seçmiştim. Belki de benim durumumdaki insanların hemen hepsinin yaptığı gibi. Önceleri, ben de dâhil, herkes normal karşıladı bunu. Bırakalım biraz kafasını dinlesin. Haklı çocuk, onca yılın ardından.... Herkes anlayışlıydı, kendi başıma bıraktılar beni. Onlar bıraktıkça ben yalnız hayatıma alışmaya başlamış hatta bu hayatı sevdiğimi fark etmiştim. Gitgide seyrekleşen görüşmeler, canım istemiyorlar, biraz hâlsizimler, kafamı dinlemek istiyorumlar... İlk üç haftanın sonunda telefonlarına çıkmadığım dostlar pes etmiş, peşimi bırakmışlardı. Oysa dışarıda hayat devam ediyordu. Hiç bir şeyi beklemek için durmaya vakit yoktu. Aslında bir zamanlar ben de seviyordum onlarla birlikte olmayı, ama yalnızlık her şeyden daha güçlü bir alışkanlıkmış. İlişkiler bir kez zayıfladı mı eskiye dönmek yenisini kurmaktan daha zor oluyormuş. Ne olursa olsun yaşadıklarımdan sonra, en azından bir süre yalnız kalmaya ihtiyacım vardı. Yaptığım da tam olarak buydu işte, yalnız kalmak. Dozunu biraz kaçırmış olabilirim. Dostlar dedimse de tümü değil tabi. Bir iki tanesi inatla yapışmıştı. Haftalarca, ısrarla aradılar sordular, mesajlar yolladılar. Telefonu fişten çektim. Olmadık zamanlarda kapıma dayandı- 37 lar (özellikle geceleri, evde olduğuma emin oldukları zamanlar, içeride herhangi bir ışık gördükleri zamanlar...). Cevap vermedim. Kapının altından küçük kâğıtlarda pusulalar bıraktılar. Yorulmadan, yılmadan... Onlar. Yıllardır bir aradayız. Garip, komik bir bağla birbirine bağlanmış, neredeyse modern bir komün hayatı yaşayan ilginç bir topluluk. Yolun yarısındaki yaşlara rağmen birbirinden kopmamış bir grup. Üniversite yıllarından beri devam eden dostluk... Çoğu evli, kimisi çoluk çocuğa karışmış. Dışarıdan bakanların anlam veremediği, hiç ayrılmayan bir aile... Ortadan kaybolduğumdan beri (böyle diyordu Selçuk ortadan kaybolduğundan beri Hasan evlendi, Ertunç'un da bir oğlu oldu haberinde mi. ) çok şey değişmişti. Gerçi hepsini yolladıkları e-postalardan, cep telefonu mesajlarından takip ediyordum ama tüm bunları hayatın içinde gözlemek ve yaşamak ayrı işlerdi. İşte, yaklaşık dört ayın sonunda (ya da daha fazla), bu inatçı azınlık benim yeteri kadar yalnız kaldığıma karar vermişti. Baskıları günden güne artmaya başladı. İstemesem de telefonlarına çıkmaya başladım. Yavaş yavaş katı direncim kırılıyordu. Kendim için değil ilk başta. Bu kadar çabanın sonuçsuz kalmasına gönlüm razı olmadı (böyle bir inadı da takdir etmemek elde değil). Sonra dediğim gibi eve gelip gitmeler... Bir.. iki... üç... Gece ziyaretlerine diğerleri eklendi. Hafta içi öğle tatillerinde, iş çıkışında, sabahın bir köründe işe gitmeden önce... Kapı bir kez açıldı mı bir daha kapanamazdı. Sonunda işi kolumdan tutup beni zorla dışarı çıkarmaya kadar götürdüler. Yürümeyi yeni öğrenen bir çocuk gibi evin çevresinde kısa yürüyüşler... Sonra biraz daha uzağa, parkın köşesindeki kafe... Derken büyük bir alışveriş merkezi (yine evin yakınlarında). Evde hiç bir şey kalmamış. Yürü alışverişe gidiyoruz. Hayırı cevap olarak kabul etmiyorum. Arzu böyle diyerek evin içindeki küçük turunun sonunda elinde bir liste ile karşımda dikilmişti. Tüm bunlar bir çeşit terapi gibiydi. Yavaş yavaş etkisini gösteren bir çeşit terapi... Bunlar sayesinde bir zamanlar ait olduğum hayatın içine doğru itiliyordum, görünmeyen bir elin yardımıyla. Derken bir gün (hâlâ daha kimin eli ol- 38 duğunu bilemiyorum) bir çift el öyle bir yüklendi ki sırtımdan, ne olduğunu anlayamadan, karşı gelemeden, işte kendimi burada, bu insan selinin ortasında buldum, tamamen korumasız, çaresiz, küçücük... İlk başta kendi kendime itiraf edemesem de iyi hissediyorum. Önce bir vapur yolculuğu ardından Tünel... Tünele adımımı attığımda o bir zamanlar alışkın olduğum rutubet kokusuna karışan serinlik her yanımı sarıveriyor. Bir dakika elli saniyelik yolculuk. Dışarıda olmanın esas etkisini kendimi caddeye attıktan sonra hissediyorum aslında. Bir sigara içmeliyim. Tünelin hemen çıkışındaki büfeden bir paket alıyorum. Üst üste duran, çürümeye yüz tutmuş portakalların ekşi kokusunu barındıran küçük bir büfeden. Normalde içmem sigara falan ama şu anda içmeliymişim gibi geliyor. Parayı ödeyip çürük portakal kokusundan hızla uzaklaşıyorum. Neyle yakacağım. Acemisiyim işte bu sigara işinin. Normalde yılda dört tane. Onu da başkaları yakar benim için. Şimdi elinde koca paket, kibritin bile yok. Birinden istesen, bu işi beceremediğini görecek. Büfeye geri dönüyorum. Bu sefer tedbirliyim, içeri adımımı atmadan derin bir nefes alıp burnumu tıkıyorum. Kibrit işi de tamam. Beceriksizce yakıyorum sigarayı. Öksürten bir nefes... İşaret ve orta parmağımın ucu nikotin kokacak bir süre... Önümde sağlı sollu dükkânlar başlıyor işte. İnsanlar... Onlarca... Rengarenk kıyafetleri içinde, çeşit çeşit... Üzgün, sevinçli, bıkkın, heyecanlı, ümitsiz, neşeli... Konuşuyorlar. Hepsi konuşuyor. Bir şeyler anlatıyor. Sanki ben yokken, burada değilken (neredeydim ki.) neler olup bittiğini anlatıyorlar. Bana anlatıyorlar, işitmemi istiyorlar. Hepsi anlatıyor hikâyelerini... İyi geldi işte bak, bir de ekmenin yollarını arıyordun. Abi itiraz yok, Cuma akşamı Nevizade'deyiz. Artık vakti gelmişti, biraz kalabalık içine çıkmanın, yeni insanlarla tanışmanın, kendi yolunu tekrardan yavaş da olsa çizmeye başlamanın. Derin derin çekiyorum içime, hayatı. Başım dönüyor. Vay be bunca zaman nasıl uzak kalmışım ben buralardan. O an burasının İstanbul'un en sevdiğim 39 yeri olduğunu fark ediyorum. Tadını çıkaralım. Vaktim var, yarım saat sonra buluşacağız. Cadde boyunca bir gidip gelmek için yeter de artar bile... Daha beş dakika yürümeden, uzun süredir dış dünyayla temas etmemenin izleri kendini gösteriyor. Nefesimin kesildiğini hissediyorum. Baş dönmesi kalabalıktan mı, yoksa... Sigara da kötü bir fikirdi zaten. Eğilip izmaritin filtresinden (bu sefer baş parmakla işaret parmağın ucunda) tutarak ayakkabımın kenarıyla söndürüyorum. Doğrulurken bir yandan da elimdekini atacak bir çöp kutusu bulmayı umuyorum. Yok. Bir süre daha arayış sürüyor. Sonuç olumsuz. Artık dinlenmem gerektiğine karar verdiğimde kendimi eski bir apartmanın girişinde kafam iki elimin arasında oturur hâlde buluyorum. Altımdaki mermerin soğuğu içime işliyor. Kafamı yavaşça kaldırıyorum (baş dönmesi hâlâ sürüyor). Yürüyen kalabalığın arasından, beş ay kadar önce orada olmadığına emin olduğum bir kafe tam karşımda duruyor. Eski bir bina bu aslında, restore edilmiş, taş duvarların çevrelediği dükkânın vitrini yerden tavana kadar camla kaplanmış. Daha önce burada ne olduğunu hatırlamaya çalışıyorum bir türlü aklıma gelmiyor. Camın önüne, koyu renk (vişne çürüğü ve yeşil) kadife kumaşla kaplanmış oldukça rahat gözüken koltuklar yerleştirilmiş. İçeridekiler dışarıda akan hayatı izleyebilsinler diye. İnsanlar kendileriyle meşgul, aralıklarla kahve bardaklarına değdiriyorlar dudaklarını. Dışarıdan bu hâliyle daha çok bir evcil hayvan dükkânını andırıyor. Elimde sönmüş sigarayla içeri giriyorum. Keskin kahve aroması ağır bir tokat gibi. İnsanı kendine getiriyor. Evdeki kahve hiç böyle kokmaz nedense. Oturacak bir yer için dikilerek etrafı kolaçan ediyorum. Kapının hemen girişinde, caddeye bakan vitrinin önündeki koltuklarda bir çift, bana gülümseyerek yer veriyor. Teşekkürler. Neden gülümsediklerini anlayamasam da ince bir davranış. Koltuğa oturuyorum, daha çok içine gömülüyorum. Elimde, parmaklarımın bir uzantısı hâline gelen sigarayı hemen yanımdaki içi yarı dolu küllüğe bırakıyorum. Sağ elimde tahmin 40 ettiğim gibi, nikotin kokusu. Bir süre garsonu bekliyorum. Yüksek tavana yerleştirilmiş küçük ama güçlü hoparlörlerden bir klasik müzik yayılıyor içeriye. Camın öte yanında, sokakta olan bitenler içeriden bakılınca az öncekinden oldukça farklı. Her şey hızla akıyor. Git gide daha da hoşuma gidiyor bu. Sessiz film izlemek gibi. Korunaklı yerimden dışarıda olan biteni izlemek, gizlice... İnsanların arasında, tramvay yolunun dik kesen sokağın hemen girişinde, elektrik lambasının altında, ayak bileklerini kapatan uzun elbisesiyle bir Uzaylı gelen geçenle şakalaşıyordu. Yeşil gözleri, ifadesiz suratında elips biçiminde iki büyük boşluk oluşturmuş. Bir ara uzun parmaklı ellerini, onu göz ucuyla süzerek yanından geçen genç bir kızın omzuna koymak istedi. Kız tedirgin bir hareketle önce kafasını ondan yana çevirdi, büyük bir adımla Uzaylı'dan uzaklaşarak omzunu hafifçe aşağı kaydırdı. Bu kıvrak manevrayla elinden kurtulmuştu. Gülümseyerek yoluna devam etti. Uzaylı umursamaz tavrıyla bir başka hedef seçmişti bile. Garson bir türlü gelmek bilmiyor. Kahve kokusu artık etkisini yitirdi. Burnum kokuya alışmış olmalı. Şimdi daha çok sigara dumanı çöküyor üzerime. Yerden yukarı doğru yükselen yoğun bulutlar tavanda dönüp duran pervanelere çarparak gerisin geri üzerimize yığılıyor. Ortada garson da yok. Bir an bakışlarımı içeri kaydırdığımda kasanın önündeki sıra dikkatimi çekiyor. Bu ilk girdiğimde de var mıydı. Kasanın hemen üzerindeki yazı Self-servis. Kendi işini kendin yap. Daha da doğrusu ne istediğini söyle, parayı öde, kahveni biz yapalım, sen taşı, afiyet olsun. Uzayıp giden sıraya tekrar bakıyorum. Bekleyecek olsam buluşmaya geç kalacağım. Yerim de öyle stratejik bir noktada ki, kapıya yakın, camın hemen önünde. Arada açılan kapı, üzerime dalga dalga gelen sigara dumanını dışarının gürültüsüyle değiş tokuş ediyor. Benim buradan kalkmaya hiç niyetim yok. En azından on beş dakika boyunca. Yanımdaki küçük sehpadan, az önce bana yerini veren nazik çiftin bıraktığı kahve bardaklarından birini 41 yavaşça önüme doğru çekiyorum. Belirli aralıklarla boş bardağı dudağıma götürür gibi yapıyorum. Sıra uzadıkça uzuyor. Bir süre insanlardan ayrı kalsam da zekâmın eski kıvraklığında olması bana anlamsız bir gurur veriyor. Dışarıdaki sessiz film devam ediyor, Vivaldi eşliğinde... Kalabalığın arasından slalom yaparak sıyrılmaya çalışan genç bir çocuk, seri adımlarla tramvay yoluna doğru ilerliyordu. Önünde, hat boyunca uzanan yol üzerinde hemen hemen kimsecikler yoktu. Tramvay, insanları da beraberinde süpürmüştü, bir silgi gibi. Sokağın köşesinde, küçük bir çocuk, Uzaylı'nın arkasından usulca yaklaştı. Sırtına hafifçe dokunduktan sonra yere çömeldi. Belli ki bu tür tacizlere alışık, Uzaylı yavaşça geriye döndü. Kimseyi göremeyince aynı ifadesiz suratla bu sefer diğer yana doğru döndü. Bakışlarının doğrultusunda kimseyi göremeyince ellerini iki yana açarak omuzlarını silkti. İlgisi sürekli dağılan bir çocuk gibi, bu kez tam karşıdan ona doğru ilerleyen kızlara yöneldi. İki genç kız (en fazla on sekizinde falan olmalılar), sarmaş dolaş, kalabalığa aldırış etmeden bağıra bağıra bir şarkı tutturmuşlardı (yüzlerindeki ifadeden bağırdıklarını tahmin ettim, boyun damarları kabara kabara yürüyorlardı). Şaşkın bakışlara aldırmadan, son derece doğal. Bulunduğum yerin önemini daha da fazla anlıyorum şimdi. Ne çok şey oluyor aslında hayatta, yeter ki biraz vakit ayır ve gözle. Kızlar... Çevredeki insanlar, hatta dünya umurlarında değil. Uzaylı sanki bir şey düşünüyormuş gibi sağ elini çenesine dayayarak durdu. Kızların, tam yanına kadar gelmelerini bekledi. O anda, aralarına girerek beraberce bir süre omuz omuza, yalpalayarak ilerlediler. Bu renkli üçlü tüm caddenin ilgisini çekmişti. Uzaylı dili döndüğünce eşlik ediyor olmalıydı. Bir süre, sokağın başına kadar onlarla beraber yürüdükten sonra, elleri ceplerinde, sallana sallana eski yerine geri döndü. Saate bakıyorum. Geç kalacağım. Bir de onlara lâf anlatamam şimdi. Uzun boylu mavi, kocaman gözleriyle oturacak yer ara- 42 yan güzelce bir kız, tam kapının girişinde. Buyrun, ben de kalkıyorum... Teşekkür ediyor. Gülümseyen çiftin bıraktığı kahve bardağını alıyorum. Elimle hafifçe yukarı kaldırarak, teşekkürü kabul ediyorum. Neden aldımsa elalemin bardağını. Kapıdan çıkarken güzel kıza son bir bakış. O kahvesiyle meşgul, şekeri boca ediyor içine... Dışarıya, hızla devinen insan denizine kendimi bırakıyorum. Dalgaların şiddetiyle ayaklarım yerden havalanıyor, bir anda buluşacağımız meyhanenin girişindeyim. Ne kadar çabuk geliverdiğime şaşırıyorum. Tabii herkes çoktan yerleşmiş. Dumanların ardında, sakince bir masaya geçmişler. Buna da şükür. Fasıl için hazırlanmış sahneye bakıyorum. Masadan epeyce uzakta. Bu iyi. Ooo kimler gelmiş. Sanki beni beklemiyorlarmış gibi herkesin suratında anlamsız bir şaşkınlık ifadesi. Alçakgönüllü bir gülümsemeyle, eh zamanı gelmişti değil mi. (Ne diyorum ben.) Masadaki tabaklarda beklemekten büzüşen yarım biber dolması, kurumaya yüz tutmuş domates ve kavun... Ezmenin görüntüsü daha şimdiden midemi yakmaya başlıyor. En uçta kapağı açılmış (büyük ihtimalle içine başka şişelerden ilave edilmiş) büyük rakı. Oturmadan önce cebimden sigara paketini çıkarıp masanın üzerine koyuyorum. Vaay, beyimiz sigaraya da mı başladı. Yok diyecek oluyorum. Selçuk hemen elini pakete atıp bir tane yakıyor. Başka isteyen. Ben alırım, diyor bir ses. Tanımadığım bir ses. Kafamı hafifçe ona doğru çeviriyorum. Tanımadığım bir yüz. Kırmızı, dolgun dudaklı, küçücük burnunun iki yanında çiller olan çekici diyebileceğim bir kız. Bana baktığını, belki de geldiğimden beri hareketlerimi takip ettiğini düşünüp utanıyorum. Neslihan, diyor Selçuk, sigarasını yakarken. Neslihan gülümsüyor. Memnun oldum. Utangaç bir bakış mı bu. Bu da nereden çıktı şimdi, Neslihan kim. Fasıl heyeti benim gelmemi bekliyormuş. Ufaktan başlıyor... Erhan, Selçuk'la birlik olup beni gecenin kurbanı seçiyor. Zaten başka türlü olsa şaşardım. Bir süre zevzekliklerine cevap yetiştiriyorum (hâlâ daha biraz zekâ kırıntısı var bizde de el- 43 bet). Sonra beni dinlemediklerini fark ediyorum. Evet, hatta hiç umurlarında da değilim. Susuyorum. Pantolon cebimde telefon titreşiyor. Arayan... Olamaz ki. Açmıyorum. Bir daha arıyor. Yine açmıyorum. Acaba buralarda mı. Kafamı hafifçe kaldırıp etrafı kolaçan ediyorum. Ya buradaysa, telefonu açmadığımı gördüyse. Görüş alanımda olmadığına kanaat getiriyorum. Masadakiler işlerden falan bahsediyor piyasa açılmaya başlamış, fena değilmiş, hükümetin kararları olumluymuş. Bir süredir sustuğumun farkında değil hiç biri, belki Neslihan. O da sohbetin içinde. Erhan kadehini havaya kaldırıyor Eski günlerin şerefine. Ne eski günü, hatırlatmasana bana eskiyi Erhan. Su bardağıyla eşlik etmek istiyorum. İçmiyor musunuz. Neslihan bu. Sizli bizli. İçmiyorum, diyorum. Dokunuyor, bir süredir ara vermiştim... Erhan tüm ilginin üzerinde olmasını fırsat bilip yine inceden dokunduruyor. Beyefendinin aramıza katılmasının şerefine... Bakmayın bunlara, diyorum usulca. Neslihan'dan anlamsız bir bakış. Selçuk iri bir peynir dilimini ağzına götürdükten sonra sol elindeki boş bardağın dibinden bana bakıyor. Gözleri kocaman gözüküyor. Arzu rakıları tazelerken omzuma doğru eğilmiş bir şeyler geveliyor. O da yeni boşandı eşinden, iş yerinden arkadaşım. Kim yeni boşandı, neden bahsettiğini anlamıyorum. Kafasıyla işaret ediyor. Neslihan, fısıldaşmamızdan onun hakkında konuşulduğunu anlıyor. Su şişesinin arkasına gizleniyor. Erhan bitiriyor, Selçuk alıyor sazı eline... Beyimizin yeniden doğuşuna. Kadehler kalkıyor. Evet yeniden doğuyorum. Rakı bardağını elime kimin tutuşturduğunu hatırlamıyorum. Görünmez bir el bardağımı doldurmuş, aynen eski günlerdeki gibi. Yarım bardak rakı, buzsuz. Suya buz alırım, diyorum. Sol kulağımda, Arzu'nun fısıltısının yerini sağır edici bir gürültü alıyor. Erhan oturduğu yerden kıs kıs gülüyor. Beyaz gömlekli çingene klarneti sol kulağımın içine dayamış, üflüyor. Neslihan'a bakıyorum, demek siz de eşinizden ayrıldınız. Klarnetin zırıltısından kendi sesimi bile duyamıyorum. Selçuk, oğlum bahşiş versene, diyor. Erhan'a kaş göz ediyorum anlamıyor. Pantolon cebindeki tüm bozuklukları 44 çingeneye fırlatıyorum. Oralı bile değil. Sanki daha bir kuvvetle çalıyor. Erhan Selçuk'a bir dirsek atıp yan gözle beni gösteriyor, Neslihan'a bakıp gülüşüyorlar. İçti mi bu ikisi de sapıtır gider. Arzu, bunlara göz kulak ol, bu gece serbest uçuşta bunlar . Arzu garsondan buz istemekle meşgul. Beni duyduğundan hiç de emin değilim. Klarnet sesinden nefret ettiğime karar veriyorum. O ne. Masanın altından bir şey ayağıma değiyor. Bileklerimden başlayarak yükselen, sanki bilinçli bir temas bu. Tam karşımda Neslihan bana bakıp gülümsüyor. Nasıl bir gülümseme olduğunu anlayamıyorum. Bilmiyorum... Uzun süredir böyle ortamlarda bulunmadım ben. Kusura bakmayın. Erhan sırıtıyor, rakıdan bir yudum daha. Arzu, buzları bardaklara dağıtıyor. Aşağıda her ne oluyorsa dizlerime doğru ilerliyor. Hoşuma gidiyor. Erhan, şu rakıyı tazelesene. Bu kez coşma sırası bende... Neslihan Hanım'ın şerefine. Neslihan da kaldırıyor bardağını. Kadehler birbirine değiyor, dudaklarım bardağa yapışmış. Hoop. Erhan bu. Yavaş, diyor. Ne yavaşı Erhan. Eski günlerin şerefine içtik Erhan. Şimdi yeni günlerin şerefine... Arzu anaç tavrıyla iyi misin diye soruyor. Nefis. Daha iyi olamazdım. Oh be ne iyi ettiniz de getirdiniz beni. Neslihan, tanıştığımıza memnun oldum. Fasıl heyeti meyhaneyi birbirine katıyor. Hep bir ağızdan söylenen şarkılara gelmiş bile sıra... Kendimi Arzu'ya sarılmış bir şekilde buluyorum. Birlikte şarkı söylüyoruz. Erhan'la Selçuk da bağıra bağıra, tükürükler saçarak el çırpıyorlar. Neslihan. Tuvalete gitti, diyor Arzu. Çok iyi, ne istediğini bilen bir kız. Bir yıl oldu o da boşanalı. Sessiz, sakin bir kız işte... Tam olarak böyle mi diyor yoksa ben mi öyle anlıyorum. Neslihan tekrar masaya dönüyor. Bu kez sıra bende. Sesler benden uzaklaşıyor... Dumanların arasında yaprak gibi savrularak ilerliyorum... Fermuarımı açamıyorum bir süre. Baskı arttıkça artıyor. Arkadan bir el omzuma dokuyor, sıçrıyorum. Selçuk. Sırıtıyor. Oğlum iyisin ha, Neslihan, diyor. Lan Selçuk, ben fermuarı açamıyorum. Bir süre fermuarla oyalanıyoruz. Rahatladıktan sonra seslere yaklaşıyorum. Neslihan'a çapkın bir bakış... Kadehler havaya kalkıyor, rakılar buzsuz içiliyor, masanın 45 altında hareket yok. Fasıl heyeti tam arka masada... Masadaki kadınlar sandalyelerin üzerinde... Koltuk altları ıslanmış, terden sırılsıklam olmuş.... Oynuyorlar... Ayağa kalkıyorum.... Dengemi bulamıyorum. Ben alışık değilim. Uzun süredir bu ortamlarda bulunmadım. Kusura bakmayın. Hayat beklemiyor... Kimse beklemiyor... Yeni şişe bir türlü gelmiyor... Sandalye... Oyun havası... Terli kadınlar... Devrilen sandalye... Klarnet... Uçuşan bardaklar... Bağrışan kadınlar... Karanlık. *** Karanlık. Koştuğumu fark ediyorum... İnsanlar üzerime doğru geliyor. Hâlâ anlatıyorlar. Ne çok hikâyeleri var. Ben de anlatmak istiyorum. Dinlemediklerini biliyorum. Yine de anlatıyorum. Bağıra bağıra. Boğazıma ağrılar girdiğini hissediyorum. Küçükken ben çok geç konuşmuşum. Derdimi bir türlü anlatamazmışım. Aslında her şeyi anlar, ama bir türlü konuşamazmışım. Şimdi değişen bir şey yok. O kadar yıldan sonra hiç bir şey değişmedi. Şimdi de bir türlü anlatamıyorum. Kimse beni anlamıyor. O da anlamadı zaten. Oysa ben anladığını düşünmüştüm. Meğer öyle değilmiş. Ben bilememişim. Anlatamadığım gibi anlayışsızmışım da aynı zamanda. Onu da bilememişim. Artık ben de sizler gibi konuşmak istiyorum. Rengarenk elbiselerinizden giyip sokakta yürümek istiyorum. Sigaramı düzgün yakmak istiyorum. Rakımı buzlu içmek istiyorum. Fasıl heyetine yakın masalarda oturup sırılsıklam olana kadar masa üstlerinde göbek atmak istiyorum. Sohbetlerde iyi giden işlerimden, hükümetin icraatlarından konuşmak istiyorum. Arkadaşlarımla kol kola girip kalabalığın arasına dalmak, aptal bir şarkı söylemek istiyorum... Benim bir sürü hikâyem var. Yıllardır biriktirdiğim... Dinlemek isterseniz hepsini anlatmak istiyorum... *** Sesler azalıyor. Derinlerden bir yerlerden yükselen sesler... Şekiller yerli yerine oturuyor. Kendimi, yine o apartmanın girişin- 46 de kafam iki elimin arasında, oturur hâlde buluyorum. Altımdaki mermerin soğuğu içime işliyor. Kafamı yavaşça kaldırıyorum (baş ağrısı hafifliyor). Yürüyen kalabalığın arasından, yine o kafe tam karşımda duruyor. Tam o sırada üç genç çocuk önümden geçiyor. Uzaylı, hâlâ insanların ilgisini çekmeye çalışıyor. Uzaklaşmakta olan bu grubun arkasından bir el işareti yapıyor. Sağ eliyle sanki havada asılı hayali bir ampulü oynatıyormuş gibi. Gruptan en sağdaki, ufak tefek olan, bir anda diğerlerinin önüne geçiyor. Hararetle bir şeyler anlatıyor. Çocuklar bir anda geri dönüyorlar. Uzun boylu olanı en önde, Uzaylı'ya doğru yaklaşıyor. Yüzlerinde az önceki tebessümün kırıntıları var. Uzaylı elini uzatıyor (merhaba biz dostuz.) Uzun boylu olanı da karşılık veriyor. Sağ eliyle Uzaylı'nın elini tutarak, kendine doğru sertçe çekiyor. El sıkışmanın kuvvetiyle Uzaylı silkiniyor, boştaki elinin yardımıyla sol elini kurtarmaya çalışırken çocuk öbür eli de yakalıyor. Bir dünyalıyla uzaylının barış dansına benzeyen bu pozisyonda bir süre kalıyorlar. Uzun boylu çocuk (yüzündeki tebessüm tamamen başka bir şeye dönüşüyor) gövdesinin üst tarafını hafifçe geriye eğerek Uzaylı'ya müthiş bir kafa patlatıyor. Uzaylı ifadesiz suratıyla olan biteni anlamaya çalışıyor. Her şey bu anda oluyor. Uzaylı kafasını tutuyor. Ufaklık yaklaşarak, karnına bir tekme yapıştırıyor, Uzaylı iki büklüm kıvrılıyor. İnsanlar ayıplar gibi bakıyor. Diğer çocuk iki elini bir balta tutar gibi birleştirerek sırtına patlattığında Uzaylı için ilk raunt sona eriyor olduğu gibi yere seriliyor. Kimse bir şey yapamıyor. İkinci raunt tekmelerle başlıyor, ama arada Uzaylı'nın dinlenme şansı yok. Bir anda üç çocuk öfke içinde yerde yatan Uzaylı'yı tekmelemeye başlıyor. Ben de bir şey yapamıyorum. Kafamdaki sesler yine çoğalıyor. Olduğum yerde kalakalıyorum. Yerdeki, annesinin karnına dönmek istermiş gibi bacaklarını karnına kadar çekmiş, kafası elleri arasında, top oluyor. Bir süre sonra, nedense, çocuklar tekmelemeyi bırakıyorlar. Her şey o kadar çabuk oluyor ki çevredekiler ne olup bittiğini anlayamadan dövüş bitiyor. Çocuklar, Uzaylı'nın yanı başında, ayakta bir süre konuşuyorlar. Uzaylı, üzerine zehirli ilaç sıkılmış bir böcek gibi 47 ağır, kollarını hareket ettiriyor. Çocuklar hiç bir şey olmamış gibi sırtlarını dönüp gidiyor. Uzaylı maskesini çıkarıyor. Burnundan akan kanı koluna siliyor. Göz göze geliyoruz. Neden sonra harekete geçebiliyorum. Uzaylı'nın çevresinden dolaşarak uzaklaşan kalabalığa aldırmadan yanına yaklaşıyorum. Uzattığım eli sıkıca tutuyor. Ayağa kaldırıyorum. Az önceki soğuk mermerin üzerine oturuyoruz. Cebimdeki paketten bir sigara çıkarıp dudaklarının arasına yerleştiriyorum. Bir tane de kendim için. Aynı kibritle önce onun sigarasını sonra kendiminkini yakıyorum. Teşekkür etmesine fırsat vermeden susturuyorum. Dinle diyorum. Anlatmaya başlıyorum... 48 Bir Mektup Yaz Kapının zili düşüncelerini böldüğünde önce kalkmasam diye düşündü. Bir daha, ısrarla. Kim olabilir, bu saatte. Mahallenin veletleri mi. Kartopundan sıkılmışlar, şimdi elalemin zilini çalarak eğleniyorlardır. Yavaşça doğruldu, metal değnekleri koltukaltlarına sıkıştırdı, bir yandan da bağırıyordu Geldim, geldim. Kendi kendine konuşuyordu. Fark edince durakladı. Her gün televizyonda gördüğü spikerle dertleşen anneannesi geldi aklına. Yaşlanıyor muyum acaba. Diafona en sert ses tonuyla bir kim o. . Posta. Alaycı bir gülümseme yayıldı suratına. Demek ki kara kışa rağmen posta hizmetleri vatandaşın refahı için aksamadan yürümekte. İçim biraz olsun rahatladı şimdi. Aynı ses tonuyla bağırdı İki... Pardon beşinci kat. Eve alışamamıştı. Henüz. Taşınalı ne kadar olmuştu ki. Topu topu beş ay. Ceyda'nın çocukluğunun geçtiği ev. Babası kiracılar çıkacak diye aradığında ne çok da sevinmişti Ceyda. Eski mahallemize taşınalım, hem masrafımız azalır. Kabul etmek zorunda kalmıştı. İşleri eskisi gibi değil artık. O kadar gündür eve kapanmış oturuyor ne arayan var ne soran. Aslında ev de güzel olmasına güzel, bir de çatı katı olmasa. Bu memlekette bir zemin katta bir de çatı katında oturmayacaksın. Rahat edemezsin. Birinde tabandan diğerinde tavandan sarıverir rutubet. Ceyda Coşar. Dürüst, diye düzeltti. Ceyda Dürüst. Eşim olur kendisi. 49 Postacı, kafasına büyük gelen siyah yün beresiyle soğuktan kıpkırmızı kesilmişti. Şişe dibi gözlüklerini elinin tersiyle düzelterek listesinden kontrol etti. Bir şeyler mırıldanıyordu. Ceyda Coşar. Eşine teslim edilebilir mi. Bir yandan sol elinde tuttuğu eskimiş, dört ucu da kıvrılarak içine doğru kapanmış zarfı düzeltmeye çalışıyordu. Bir an zarfa dikkatle baktı, gözlerini kısarak, ilk defa gördüğü bir şeymiş gibi yüzüne iyice yaklaştırdı. Daha sürer mi. İçeri soğuk giriyor da. Bir de malûm... Postacı koltuk değneklerine baktı, acıyarak Kusura bakmayın. Gönderim tarihinde bir hata var sandım... Bir kimlik görebilir miyim. Kapının eşiğinde, dışarıdaki soğuk havadan biran olsun korunabildiği için konuşmayı daha da uzatmak ister gibi dikiliyordu. Kimliği geri verdiği sırada ağzını açacak oldu, karşısındaki söyleniyordu Ceyda Coşar. Dört yıl oldu evleneli hâlâ daha Coşar. Sinirli bir hareketle soğuk havayı ve postacıyı, kapının dışına hapsetmişti. Zarfı masanın üzerine fırlattı. Rahat kanepesine kendini bıraktığında söylenmeyi sürdürüyordu. Şu telefon da bir gelse. Rahat rahat çalışmaya başlasam. Selçuk'un defter bir işe yarayabilir belki de gerçekten. O gün sinirle kim bilir nereye fırlattım. Ceyda kaldırmıştır. Bari bugün bekleyeceğime ben arayayım. Canım merhaba. Yok iyiyim. Gayet iyiyim. Bir şey yok. İstediğim bir şey de yok. Yok aslında var. Şu Selçuk'un aldığı defter, kalemler... Çekmecede mi. Tamam. Bu arada... Neyse akşam gelince konuşuruz. Tamam. Bekliyorum. Görüşürüz. Ben de seni. Bir süredir evden dışarı çıkamıyordu. Ayakta durabilmek için iki metal koltuk değneği ve otuz dört yıldır yeterince geliştiremediği kol kaslarına ihtiyacı vardı. Birinci haftanın sonunda evde yalnız kalabileceğine ikna etmişti Ceyda'yı. En azından basit ihtiyaçlarını kendisi hâlledebiliyordu. Zaten doktor da önemli bir şey olmadığını söylemişti ama kırık kırıktır. Onu bu koltuk 50 değneklerine mahkum etmişti ya. Neyse ki geçici bir süre için. Milenyuma bu şekilde girmek kısmetmiş. Ceyda böyle derken havai fişekli Paris gecesi hayallerini erteliyordu tabi ki. Yine de ucuz atlatmıştı, biraz daha zorlansaydı kaval kemiği tuzla buz olacakmış . Öyle demişti doktor. O da kendisini bu duruma düşüren kitaba, kitapçıya, kitapçının ayağı aksak merdivenine sövüp durmuştu ilk anda. Gerçi eve kapanmanın sıkıntısı zaman zaman bu kazayı ucuz atlattığını unuttursa da hayatından memnun sayılırdı şimdi. Dışarıda insancıklar dondurucu soğukta çaresizce bir yerlere gitmeye çalışırken sıcak evinde oturduğuna seviniyordu. Üstüne üstlük bir süredir ertelemek dışında hiç bir ilerleme kaydedemediği projesini gerçekleştirme fırsatını eline geçirdiği düşünülürse... Yattığı yerde bir türlü rahat edemedi. Pencereye vuran küçük kar taneleri bir süre sonra eriyor, su damlacıkları aralarında bir yarışa tutuşarak camdan aşağıya hızla ilerliyordu. Bu yarışı seyretmekten sıkıldı. Masanın üzerindeki zarfa takılmıştı aklı. Az önce, defteri çekmeceden aldıktan hemen sonra bir kez daha bakmıştı, bilinçli bir seçim değildi belki de. Düzensiz bir el yazısı ile yan yana getirilmiş eğri büğrü harfler. Kim yazmışsa kötü bir yazısı var. Hiç açıklayıcı değil. Bir de arka yüzüne bakmak için elinde çevirirken bu sarı zarfta, eski ve buruşmuş olmasının yanında dikkatini çeken şeyin ne olduğunu biliyordu artık. İlk günün ardından evde yalnız kaldığında, yapacaklarını kafasında canlandırmıştı. Kaloriferin güvenli sıcaklığında oturmak, biraz sıkılınca kanepeye uzanmak, uzun süredir sırasını sabırsızlıkla bekleyen kitaplar arasından şımarık bir uyuşuklukla rastgele bir tanesini seçmek, sonra bir diğerine geçmek... Belki biraz kestirmek... Kısıtlı özgürlüğün sınırlarını zorlamak... Ve sonra da yapılması gerekeni yapmak İşe koyulmak. Bir türlü başlayamaz tabi ki. Ceyda günde en az altı telefon açar. Birincisi ofise varır varmaz Kahvaltını ettin mi. İki tanesi saat on ikiye varana kadar ge- 51 nelde saat başlarında. Dördüncüsü öğle yemeğinden dönünce, ofiste sıcak kahvesini yudumlarken. Yemeğini ısıtabildin mi. Yedin mi. Hiç şaşmaz. Beşincinin zamanı belirsiz. Öğleden sonraki iş temposu içerisinde ne zaman vakit bulabilirse. En sevmediği de bu beşincisi. Bazen bir türlü gelmek bilmez. Gelmedikçe de ne yapacağını şaşırır. Uyku dese uyutmaz, kitap okumaya dalsa kulağı zilin sesinde, bir türlü aynı cümleden kurtulamaz. İşe koyulsa, çalışmaya kalksa, o hiç olmaz. Mutlak bir disiplin gerektirir. Dikkatsizliğe gelmez. Beşinciyi atlattıktan sonra gerisi kolay. Son telefon da tabi ki işten çıkmadan hemen önce Çıkıyorum, bir ihtiyacın var mı. Değneklerine dayanarak bir süre durdu. Masaya bitişik camlı dolabın önündeydi. Camın arkasında çeşit çeşit oyuncak tren plastik, metal, ahşap... Vagonlar, raylar... Ceyda'yla tanışmadan önce, dünyanın bir yerinde, oyuncak tren biriktiren bir kadın olabileceğini tahmin edemezdi elbette. Hayatının onunla kesişeceğini de. Taşınmadan önceki hafta, her bir treni tek tek, küçük güderi parçalarıyla temizlemesi, dikkatlice paketleyerek kutuların içerisine kendi elleriyle yerleştirişi... Taşıma şirketine güvenmemişti. Olmaz, trenler olmaz. Ben hâlledeceğim. O an bunun hastalıklı bir şey olduğunu düşündü. Hele de bir kadın için. Dolabın hemen üzerinde komik bir lise fotografına takıldı gözü. Herkesin bakışları farklı yönlerde, çocukça şeyler. O zaman ne çok erkeği koşturmuştur peşinden. Zarfa bir daha baktı. Uzun süredir sağ köşesine pul yapıştırılmış bir zarf görmemişti. Ucuz yapışkanın ekşi tadı dilindeydi şimdi. İlk gün... Hastaneden yeni çıkmış, ağrı kesicinin tembel uyuşukluğu yerini keskin bir acıya bırakmaya başlamıştı. Evde bir kalabalık. Duyan gelmiş. İnsanları anlamak mümkün değil. Herkes önce bir geçmiş olsun, ardından havadan sudan muhabbetler. Soğuk soğuk şakalar... Sanki başka yerde görüşmüyor bunlar. Sonunda nihayet söz dönüp dolaşıp ona gelmişti. Neden burada olduklarını hatırlamışlardı. Üç dört hafta bir güzel dinlen, key- 52 fine bak... Derken beklenen gerçekleşmişti, alaylı bir ses artık madem evdesin, şu yazmak istediğin kitaba da başlarsın belki. Hepsi birden gülüşerek, ya sahi, ne oldu senin şiirler. Gel de laf anlat şimdi bunlara. Bir araya geldiler mi kimse önlerine geçemez. Onu bunu çekiştirirler. Her şeye bir kulp takarlar. Doğru, yazmayı çok istiyordu. İsterse yapabileceğini de biliyordu. Sadece vakit bulamamıştı şimdiye kadar. Herkesin içinde dışarı çıkmayı bekleyen bir kitap vardır. İşte buna inanıyordu. Etrafına baktı, kimin umurunda ki. Acı çekiyordu. Varsa yoksa dalga. Hata bende diye düşündü. Şu kitap işinden hiç bahsetmemeliydim. Halbuki Ceyda yüreklendirmişti şiir yazması için, ilk duyduğunda destek olmuştu. Gözlerinde ender gördüğü parıltıyla Şiir mi yazacaksın, gerçekten mi. Ama o gün, içmeyeceğim dedikçe bile bile doldurmuşlardı bardağını doğumgünü partisinde. Bir açığını bulmasınlar, hemen üzerine çıkıverirler. Şairimizin şerefine. Dalga geçtiklerini anlamamıştı sanki. Selçuk bir de ertesi gün telefon açtı, dalgayı sürdürecek ya Sana bir sürprizim daha var. Neymiş. Güzel bir defter almış. Bir de kalem takımı. Sanki ilkokul öğrencisine okuma bayramı hediyesi alıyor. Şaheserine bizim de bir katkımız olsun. Ceyda da onlarla birlik olmuyor mu. 2000'e Bir Mektup Yaz. İlk başta önemsemeden fırlatıp attığı sarı zarfın üzerinde, silinmeye yüz tutmuş harflerden okuyabildiği buydu. Karar vermişti, sonucunu düşünmeden, tek bir hamlede üst tarafından tuttuğu gibi zarfın ucunu yırtıverdi. Daha önce böyle bir şey yapmayı hayal bile edemezdi. O an kendinden utandı. Bir başkasına yazılmış mektubu okumak... Elindeki zarfı masaya bırakmak için uzandı, vazgeçti. Hem bu şekilde teslim aldığını söyleyebilirdi. Ceyda'nın haberi bile olmazdı. Zarfın içinden beyaz, kareli bir kâğıt parçasıydı çıkan. Üzerindeki tarih 8 Ocak 1984. On altı yıl önce. Merakla sıcak koltuğuna oturdu, okumaya başladı. Ceyda, Aynen sözleştiğimiz gibi eve gider gitmez bu mektubu yaz- 53 maya başladım (sen merak ediyorsundur şimdi yazıyor mu acaba diye). Bak yazıyorum işte. 2000 Yılına Mektup. Doğrusu çok heyecanlı. Mektuplarımızı birbirimize okuyacağımız günü iple çekiyorum . Daha o kadar çok zaman var ki. İnsanın aklına bir sürü şey geliyor. Hem iyi hem kötü şeyler. Ama onlardan bahsetmeyeceğim şimdi. Seni ne kadar sevdiğimden de bahsetmeyeceğim . Sen zaten biliyorsun bunu değil mi. 2000'de kaç yaşında olacağımızı hesaplardık, her yaşgününde kaç sene kaldığını falan . Bir bakmışsın otuz dört olmuşuz. Yıllar ne çabuk geçmiş değil mi. Belki her şey değişmiş, değişmeyen ... Eminim ki sadece duygularımız. Az önce çok komik bir şey oldu. Hani bugün öğlen sana dün gece gördüğüm rüyanın sonunu bir türlü hatırlayamadığımı söylemiştim ya, evde oturmuş bu mektubu yazmaya başladığım anda aklıma geldi. Şimdi bu da neydi diyeceksin büyük ihtimalle, hatırlayamayacaksın , ama ben hatırlayacağım . Bak buraya bir ipucu yazıyorum ki bugünü hiç unutmayalım Tren. (Her yılbaşında bir tane... O gün söz verdiğimiz gibi. Merak etme unutmayacağım) Ben bu mektup konusunda çok yaratıcı olamayacağım galiba. Sıkıcı oluyor, bir türlü kafamdakileri yazamıyorum . Her zamanki böyle olmaz mı. Allah bilir sen neler neler yazmışsındır. Onları senin sesinden duyabilmek için öyle sabırsızlanıyorum ki. Ama biliyorum, bunun için on altı yıl beklemem gerekecek. Sana sorsam bile söylemezsin . Bu mektubun da özelliği bu değil mi. Yarın bunu postaya verirken o her zamanki sakin yüz ifadenle bana bakıp gülümseyeceksin . Tek kelime etmeden . Bir şey demeye kalksam susturacaksın . İşte bu yüzden de zaman bir an önce geçsin istiyorum . Yanımızda çocuklarımız (bir kız bir erkek konuştuğumuz gibi inşallah) onlara bu mektupları gösterip eski günlerden bahsedeceğiz... Senden