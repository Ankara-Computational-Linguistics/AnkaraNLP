Dünya Savaşı'ndan dolayı kulübün spor faaliyetleri sekteye uğradı. Hollanda Futbol Federasyonu (KNVB) ve Profesyonel Futbol Örgütü (NBVB); tarafından oluşturulan ve yapılandırılmaya sokulan yeni düzende; kurulan yeni takımlarla birlikte yarı-profesyonel liglere katıldı. Takım bugün Hollanda'nın Eerste Divisie adı verilen ikinci liginde mücadele etmektedir. Devlerin Aşkı (roman) Devlerin Aşkı, Pulitzer Ödüllü Amerikalı romancı, oyun yazarı Edna Ferber (1885-1968)'ın 1952 yılında yayımladığı epik romanıdır. Özgün adı Giant olan bu hacimli roman Türkiye'de ilk kez 1957 tarihinde Altın Kitaplar Yayınevi tarafından Adnan Semih'in Türkçe çevirisiyle yayımlandı. Roman 1956 yılında ABD'de sinemaya aktarılmış ve film gişede büyük bir başarı kazanmış olduğu için, filmin yarattığı sansasyondan yararlanmak isteyen yayınevi kitabın kapağına filmle olan ilişkisini hatırlatan bir ibare koymuştur. Aynı yayınevi 1972 yılında romanın yeni bir baskısını yapmıştır. Romanda 20. yüzyılın başında Teksas'ta geniş arazileri olan varlıklı bir çiftçi ailesinin uzun yıllara yayılan destansı hikâyesi anlatılır. Romanda değinilen ana temalardan biri de ailenin ölen bireylerinden birinin küçük bir arazi parçasını yanlarında çalışan bir işçiye miras bırakması, bu arazide petrol çıkması üzerine de, zengin olan bu işçi ile aile arasında iki nesil boyunca devam eden bir rekabet ve didişmedir. Diğer bir yan tema da zengin Amerikalı çiftlik sahipleri ile yöredeki yoksul Meksikalılar arasında yaşanan ırk sorunudur. Edna Ferber, romanın baş kahramanı olan "Jett Rink" karakterini Texaslı petrolcü Glenn McCarthy'den esinlenerek yaratmıştı. Amerikalı yazar Edna Ferber'in 1952 tarihli romanı "Giant", 1956 yılında ABD'de aynı adla sinemaya da aktarıldı. Bu çok geniş kadrolu üstün yapımın senaryosunu Fred Guiol'un yazdığı filmi George Stevens yönetmiş, önemli rollerinde Elizabeth Taylor, Rock Hudson, James Dean, Carroll Baker, Mercedes McCambridge, Dennis Hopper, Rod Taylor ve Sal Mineo oynamışlardır. George Stevens aynı zamanda filmin yapımcılığını da üstlenmiştir. Filmin özgün müziği Dimitri Tiomkin'e aittir. 3,5 saat süren bu uzun soluklu film Warner Bros. şirketine en çok para kazandıran film olma unvanını da uzun süre muhafaza etmiştir. George Stevens'a En İyi Yönetmen Akademi Ödülü'nü kazandıran film ABD'de "kültürel, tarihi ve estetik olarak önemli" filmler arasına seçilerek Kongre Kütüphanesi'nin "Ulusal Film Arşivi"nde muhafaza edilmesine karar verilmiştir. Giant (anlam ayrımı) Unfabulous and More Unfabulous and More,Unfabulous dizisinin Soundtrack albümüdür. Aynı zamanda Emma Roberts'ın ilk albümüdür ve 27 Eylül 2005 tarihinde Columbia Records ve Nick Records tarafından piyasaya sürülmüştür. Ardahan, Ä°skele Ardahan veya Ardana (, ), "de facto" olarak Kuzey Kıbrıs Türk Cumhuriyeti'nin İskele ilçesine bağlı, "de jure" olarak ise Kıbrıs Cumhuriyeti'nin Mağusa Bölgesi'ne bağlı bir köydür. Toplam nüfusu 2006 itibarıyla 1.500 civarındadır. İzvança Antlaşması İzvança Antlaşması, 1672-1676 Osmanlı-Lehistan Savaşı'nı sonlandıran barış antlaşması. 27 Ekim 1676'da bugün Ukrayna'da yer alan Zurawno kentinde imzalandığı için Zurawno Antlaşması olarak da bilinir. Türkçe adını ise Zorawno kentine Türklerin verdiği İzvança adından alır. Lehistan'ın (Polonya) Osmanlı İmparatorluğu'nun himayesindeki Ukrayna Kazaklarına müdahalesi nedeniyle 1672'de çıkan savaşta Türk orduları kısa sürede Podolya'nın tamamını ve Ukrayna'nın önemli bir kısmını fethetmiş, Lviv ve Lublin kuşatılmış, Lehistan Krallığı ağır koşulları haiz Bucaş Antlaşması'nı imzalamak zorunda kalmıştı. Sonrasında ise ordusunu toparlayan Lehistan 1673'te karşı saldırıya geçmiş ve kaybettiği toprakların bir kısımını geri almayı başarmıştı. Osmanlı İmparatorluğu bunun üzerine tekrar bölgeye yoğunlaşmış ve Türk ordusu 1675 yılında geniş bir bölgeyi yeniden fethetmiş, Lviv önlerine gelmişti. Şeytan İbrahim Paşa komutasındaki Türk ordusu 1676 yılında ise bölgeye tekrar taarruz ederek Lviv'in güneyinde Zurawno'ya kadar ilerlemiş ve Leh Kralı III. Jan Sobieski kumandasındaki Leh ordusunu kuşatmıştı. Zor durumda bulunan, ayrıca kaybettiği toprakları geri alamayacağını anlayan Lehistan-Litvanya Birliği barış teklif etti. Barış teklifinin Osmanlı İmparatorluğu tarafından da kabul edilmesi üzerine 17 Ekim 1676'da antlaşma imzalandı. Antlaşma, Bucaş Antlaşması'nın koşullarını bir ölçüde hafifletmekle birlikte Osmanlı İmparatorluğu lehine idi. Buna göre, Bucaş Antlaşması ile Osmanlı Devleti'ne terk edilen Podolya'nın Türk toprağı olduğu tescillendi, yine Osmanlı İmparatorluğu'na bırakılan Kazaklar'ın hüküm sürdüğü Ukrayna topraklarının üçte biri Lehistan'a geri verilirken, üçte ikisi yine Osmanlı İmparatorluğu'nun egemenliğine tevdi edildi. Bucaş Antlaşması hükümleri arasında yer alan yıllık vergi ise kaldırıldı. Bu savaştaki galibiyete karşın, Osmanlı İmparatorluğu önemli ölçüde tahribata uğrattığı Lehistan'ın Avusturya ile ittifaka girmesine neden oldu ve bu ittifakın sonuçlarını İkinci Viyana Kuşatması sırasında ağır bir şekilde ödedi. Lehistan'ın güçsüz duruma düşürülmesi, uzun vadede ise Rusya'nın ve Avusturya'nın Lehistan ve Osmanlı İmparatorluğu aleyhine güçlenmesine yol açtı. Lehistan'ın 1772, 1793 ve 1795 yıllarındaki taksimleriyle bağımsızlığını yitirmesinin ardından, Osmanlı toprakları Rusya'nın taarruzlarına iyice açık kaldı. Peri Kızının Şaşkınlığı Peri Kızının Şaşkınlığı (Fransızca: "La Nymphe Surprise"), Fransız ressam Édouard Manet'nin 1859 -1861 yıllarında yaptığı yağlı boya tablosu. Tablo, şu anda Buenos Aires'teki Arjantin Ulusal Galerisi'nde sergilenmektedir. Bu tabloda Manet, Danyal'ın İncili'nde anlatılan Suzanna karakterinin klasik pozunda oturmuş bir çıplağı betimlemiştir. Tablodaki model, daha sonraki yıllarda ressamın karısı olacak Suzanne Leenhoff'tur. Ressam, bu kişisel çalışmasıyla hiçbir zaman Paris Salonu'na başvurmadı. Tablo ilk kez 1861 yılında her yıl Sankt-Peterburg'da düzenlenen İmparatorluk Akademisi Sergisi'nde gösterildi. Eser, Paris'te ise sadece 1867 yılında yapılan ressamın kişisel sergisinde yer aldı. Manet, 1871 yılında düzenlenen mal varlığında tabloya 18.000 frank fiyat biçti. Bu değer o anda stüdyosunda bulunan 94 tabloya biçilen değerden daha yüksek bir rakamdı. Manet'nin vefatının ardından tablo sadece 1250 franka satılabildi. Tabloda, Kuzey Avrupalı ressamların özellikle de Rubens'in çıplak kadına bakış açısının etkisi büyüktür. Manet, Rubens'in aynı motifleri işleyen eserlerinin gravürlerini görme şansına erişmişti. Bu açıdan bakıldığında da "Şaşırmış Peri", ressamın kendisinden önce gelen büyük ressamlara saygısının ifadesi olarak görülebilir. Üstelik, Rubens'in eşi de tıpkı Suzanne Leenhoff'un Manet'ye modellik etmesi gibi sanatçıya bu tarz tablolarında poz vermişti. Suzanne Leenhoff'un da Hollandalı olması eserin, bu ekolün uzantısı olmasının bir başka sebebi olabilir. Manet'nin, daha sonraki yıllarda kendisi, eşi ve oğullarını resmettiği "Le Pêche" isimli resimde de Rubens'in iki çalışmasından etkilendiği bilinmektedir. Dini bir figür olan Suzanna karakterinin, geleneksel betimlemelerinde bakışları her zaman çerçevenin içinde kalır ve yukarı ya da aşağı ya da kenarlara bakmasına rağmen asla dışarı bakmazdı. Manet'nin Suzanna temsili ile Rubens'in temsili arasındaki en büyük fark budur. Rubens'in çıplakları hiçbir zaman izleyicinn gözlerine bakmazken, Manet, bu çıplakla beraber konuyla ilgili kendi geleneğini oluşturmuş oldu. Manet'nin bilinen bu ilk nü çalışmasında, izleyiciyi şaşırtan, kadınla göz göze gelmeleri oldu. Bu eser, ressamın daha sonra yaratacağı iki önemli çıplağın habercisi gibidir: "Kırda Öğle Yemeği" ve "Olympia". Manet, bu iki tabloda izleyiciyi de resmin bir katılımcısı yapma konusunda uzmanlaşmıştır. Bu da sanatçının "Şaşırmış Peri"'de ne yaptığının farkında olduğunun bir kanıtıdır. Manet'nin çıplağı kendisinden önce gelen ustaların tarzında çizilmiş olmasına rağmen kadının bakışlarında geleneksel Suzanna bakışının olmaması tabloyu özel kılmaktadır. Rosalind Krauss bu eserle ilgili şu yorumu yapmıştır: "Model ile ressam arasında bir yakınlık olduğu fark edilir ama aynı zamanda yeni başlamış bir ilişkinin gizliliği de vardır." Tablonun daha büyük ölçülerdeki başka bir eserin parçası olduğuna dair söylentiler vardır. Bu söylenti, Manet'nin yakın arkadaşı Antonin Proust tarafından da doğrulanmıştır. Proust'un açıklamalarına göre Manet, 1860'tan önce Musa'nın dalgalardan kurtuluşunu anlatan bir tablo üzerine çalışıyordu. Daha sonra ise bu eserden vazgeçti ve sadece peri figürünü keserek sakladı. Manet, bu tablonun ardından model olarak Victorine Meurent ile çalışmaya başladı. Ressamın iki modelini betimlemesi arasında büyük farklar vardır. "Kırda Öğle Yemeği" ve "Olympia"'dan iki sene evvel çizilmiş olan "Şaşırmış Peri"'de, Suzanne vücudunu gizlemeye çalışmaktadır, gözlerinden korku okunur ve yüzünde iffetli bir ifade vardır. Öte yandan, "Kırda Öğle Yemeği"'nde Victorine'nin pozu, Suzanne'nin pozunun aynadaki yansıması gibi olmasına rağmen Victorine'in yüzünde küstah bir ifade vardır. Victorine Meurent'nin modellik yaptığı tablolarda Kuzey Avrupalı ressamların değil, İtalyan rönesans ressamlarının etkisi vardır. Bu da bu üç tabloyla Manet'nin kuzey ve güney ekollerinin milletsel ve ırksal farklarını dile getirmesine yardımcı olmuştur. "Şaşırmış Peri", Manet'nin ilk ve tek geleneklere uygun çıplağı olmasına rağmen, gelecekte çizeceklerinin habercisi gibidir. Max Payne 3 Max Payne 3 Microsoft Windows, Xbox 360 ve PlayStation 3 için 15 - 18 Mayıs 2012'de, PC versiyonu ise 1 Haziran 2012'de piyasaya sürülen Rockstar Vancouver tarafından geliştirilen ve Rockstar Games tarafından da yayımlanan Üçüncü şahıs nişancı türünde bir video oyunudur. Finlandiyalı oyun geliştiricisi Remedy Entertainment tarafından geliştirilmeyen ve senarist Sam Lake tarafından da yazılmayan serideki ilk oyundur. Oyunun başlangıçta 2009 sonu çıkması planlanmıştı, ancak "geliştirme süresinin uzaması oyunun kârına" olduğu belirtirilerek diğer Take Two Interactive serilerinin yanında oyunun çıkışı 2012'ye çekildi. Max Payne 3’te olaylar Max Payne 2’den dokuz yıl sonrasını konu almaktadır. Yorgun polis Max Payne, New York Polis Departmanı'yla ilişkilerini kesip Brezilya’nın Sao Paulo kentinde zengin bir iş adamının özel güvenliği olarak çalışmaya başlar. Max Payne'nin oyundaki asıl göreviyse, Comando Sombra adındaki bir sokak çetesi tarafından fidye karşılığından kaçırılan, patronu Rodrigo Branco’nun eşi Fabiana Branco'yu çetenin elinden kurtarmaktır. Oyunun asıl ana hikâyesinin yanında, hikâye flashback'lerle bir ileri bir geriye doğru akmaktadır. Bu da oyuncuya Max Payne'nin hikâyesinin tüm inceliklerini ve geçmişini göstermektedir. Max Payne, Branco’nun eşi için istedikleri fidyeyi değiş tokuş etmek için çeteyle bir futbol stadında buluşur lakin stadda Crachá Preto adlı tanımadıkları askeri bir çete tarafından fidye baskına uğrar. Hem Branco'nun eşi Fabiana'yı hem de fidye parasını kaybeden Max, bu noktadan sonra Fabiana'yı bulup çetenin elinden kurtarmak için kendisini büyük bir maceranın ortasında bulur... Üçüncü oyunun hikâyesi, ilk iki oyundan farklı olarak çizgi roman konseptinde anlatılmadı. Onun yerine oyun içi bir anlatım entegre edildi. Rockstar’ın bundaki amacı, oyunu bölmeden hikâyeyi oyun içinde bir bütün olarak sunabilmek. Camların kırılması, kanların fışkırması, eşyaların parçalanması ve tabii ki hedefine kadar takip eden geliştirilmiş kurşun kamera açısı, aksiyonu hep zirvede tutmaya yardımcı olmakta ve oyundaki aksiyonun hiç durmamasına olanak sağlamaktadır. Max Payne ilk iki oyunda kendini sağa sola atabiliyorken, bu kez kurşunlardan kaçmak için kendini bir yere attığında çevre ile etkileşime girebilmekte; hatta omuzunu veya elini destek olarak kullanıp düşeceği yerden gelen darbeyi absorbe edebilmektedir. Max'in, sevdiği kadın ardından tam dokuz sene geçmiştir. Yıllar önce karısı ile kızını çok erkenden toprağa veren Max, son olarak da kısa bir aşk yaşadığı Mona'yı kaybetmiş, ve sevdiği tüm insanları kaybetmenin verdiği hüzünle birlikte iyice psikolojik bir çöküntüye uğramıştır. Artık Max iyice hayattan soğumuştur, bütün gün kendini içkiye verip geçmişine üzülmekte ve ağrı kesicilerle acılarını bastırmaya çalışmaktadır. Mesleği olan polisliği de bırakıp NYPD'den emekli olmuştur ve artık bir polis değildir. New York'u da terk ederek eski yuvası New Jersey'ye taşınan Max, New Jersey'nin Hoboken şehrinde bütün gününü barlarda içki içerek geçirmektedir. Bu günlerden birinde barda eski polis akademi arkadaşı Raul Passos'la tesadüfen karşılaşır. Ayrıca New Jersey'nin en güçlü mafya babası olan Anthony DeMarco'nun genç oğlu Tony DeMarco da arkadaşlarıyla birlikte Max'in kalmakta olduğu bardadır.Tony, arkadaşlarıyla birlikte Max'le alay etmeye başlar. Artık Max'in bir polis olmamasını fırsat bilen Tony, Max'i kızdırıp eğlenmeye çalışır. Bu sırada bardaki bir kadın, Max'i Tony'ye karşı savunur, Max'i rahat bırakmalarını ister. Fakat Tony kadını dinlemez, kadına sert bir tokat atarak bildiğini okumaya devam eder. Bunu gören Max, öfkesine dayanamaz, refleksine yenilip New Jersey'nin en güçlü mafya babasının oğluna silahını doğrultur ve tetiği çeker, Tony'yi oracıkta öldürür ve başına alacağı büyük bir belayı da beraberinde getirir. Mafya babasının oğlunu öldürmesiyle birlikte barda çıkan çatışmadan sonra Max, Passos'la birlikte evine döner. Arkadaşı Max'in bütün gün geçmişine üzülüp kendisini harap etmesini istemeyen Passos, Max'e hayatına biraz çekidüzen vermesini ve bir işe girip çalışmasını ister, Max'e yurt dışında çalışması için bir iş teklif eder fakat Max bunu reddeder. Bu sırada barda Max tarafından oğlu öldürülen mafya babası Anthony DeMarco, Max'in evine gelir. Anthony, oğlunun acı haberini çok geçmeden almıştır; oğlunu öldüren Max'e yaptığının bedelini ödetmek için gelmiştir. Artık şehrin en büyük mafya ailesi Max'in peşindedir. Bu noktadan sonra Max anlar ki artık bu şehirden kaçmaktan başka yapacak başka bir çaresi yoktur. New York ve New Jersey, Max için artık tam bir cehenneme dönüşmüştür. Bu yüzden Max Payne, arkadaşı Passos'un iş teklifini mecburen kabul eder ve peşindeki mafya ailesini atlatıp New Jersey'den ayrılarak Passos'la birlikte yurt dışına çıkar. Max ve Passos, Karayip Denizi açıklarına giderek bazı nikâhlarda garson olarak çalışırlar. Daha sonra ise oradan Panama'ya geçerek Panama Kanalı'ndaki bir yatta Brezilya'nın en zengin işadamlarından Rodrigo Branco'nun genç kardeşi Marcelo Branco'nun korumalığını üstlenirler. Fakat yatı bir grup gerilla korsanı basar, yattaki herkesi öldürürler. Görünüşe bakılırsa korsanlar yatta bir şey aramaktadır. Neyi aradıklarını bilmeyen Max, yatı basan tüm korsanları temizledikten sonra Passos ve Marcelo'yu yük gemisinin dışarısında bir arabaya bir kutu kargoyu yüklerken görür. Görünüşe bakılırsa yattaki korsanların aradığı şey Passos ve Marcelo'nun elindeki bu kargodur. Neler döndüğünü anlamayan Max, Passos ve Marcelo'yla oradan ayrılır. Birkaç hafta sonra ise Max, Passos ve Marcelo'yla beraber Brezilya'ya taşınır. Max ve Passos, Brezilya'nın São Paulo şehrinde Marcelo'nun ağabeyi Rodrigo Branco adlı Brezilyalı zengin bir iş adamının yanında para karşılığında koruma olarak çalışmaya başlar. Max ve Passos, Rodrigo'yla birlikte onun ailesini de korumakla yükümlüdür: Rodrigo'nun politikacı kardeşi Victor ile başına buyruk davranan genç kardeşi Marcelo, ve Rodrigo'nun genç ve güzel eşi Fabiana. Bir gün Rodrigo evinde bir parti verir fakat bu partiyi şehrin en belalı sokak çetelerinden olan Comando Sombra çetesi basar ve Rodrigo ile Rodrigo'nun eşi Fabiana'yı fidye için kaçırmaya çalışırlar. Ancak bunu gören Max, partiyi basan çete elemanlarını haklar ve Rodrigo ile Fabiana'yı kurtarır. Ertesi gece Fabiana, Fabiana'nın kız kardeşi Giovanna ve Rodrigo'nun kardeşi Marcelo, bir gece kulübüne eğlenmeye giderler (Fabiana'nın kız kardeşi olan Giovanna, aynı zamanda Max'in arkadaşı olan Passos'un aşk yaşamakta olduğu kadındır). Fakat yine aynı çete olan Comando Sombra, Fabiana'nın gece kulübüne gideceğinin haberini almıştır ve Fabiana'yı kaçırmak için gece kulübündedir. Ve Fabiana'yı kaçırma planlarını devreyen sokan çete, Max'in verdiği mücadeleye rağmen Fabiana'yı kaçırmayı bu sefer başarırlar. Çete, Fabiana'nın zengin eşi Rodrigo'dan Fabiana'ya karşılık yüklü miktarda fidye ister. Değiş tokuş işlemi ise şehrin bir futbol stadyumunda gerçekleşecektir. Max ve Passos, çetenin istediği parayla birlikte Fabiana'yı geri almak üzere stada giderler. Tam her şey yolunda giderken Crachá Preto örgütü (huzuru sağlamak için kurulmuş, milislerin oluşturduğu yasadışı bir örgüt) stada gelir ve anlaşmayı basarlar. Bu baskın sırasında kolundan vurulan Max yaralanır. Üstelik anlaşmayı basan Crachá Preto adamları, fidye parasını Comando Sombra çetesinden çalar. Max ve Passos, hem Fabiana'dan hem de fidye parasından olurlar. En azından parayı geri almak üzere harekete geçen ikili, parayı çalan Crachá Preto'dan parayı geri almak üzere stadyumda harekete geçer fakat Crachá Preto örgütü parayla birlikte stadyumda gözlerden kaybolur. Max ve Passos, stadyumdaki baskın sırasında Comando Sombra çetesinden Fabiana'nın nerede tutulduğunu öğrenir: Fabiana, şehrin kıyısındaki Tiete Nehri'ndeki rıhtımda rehin tutulmaktadır. Max ve Passos, Tiete Nehri'ne Fabiana'yı kurtarmak üzere yola çıkar. Rıhtımdaki amansız mücadele sonrası Max, Fabiana'yı bulur ancak Fabiana'yı kurtaramaz; mekânlarının açığa çıktığını anlayan Comando Sombra çetesinin lideri Serrano, Fabiana'yı alıp bir tekneyle birlikte oradan uzaklaşır. Yaşamı boyunca çektiği tüm acıların hepsini kadınlardan çeken Max, yine talihsiz kaderinde başka bir kadını korumakla yükümlüdür fakat o kadın da şu anda şehrin en tehlikeli çetesinin elinde esirdir. Bu sırada Max iyice kendini alkole verir, yine kaderinin bir kadın üzerinde dönmesi onu harap eder, bir yandan da kötü geçmişinin izleri yakasını bırakmaz. Tiete Nehri'nden eli boş dönen Max, Passos'la birlikte patronu ve aynı zamanda Fabiana'nın eşi olan Rodrigo'ya durumu bildirmek üzere geri döner. Hem karısını hem de parasını kaybetmiş olan Rodrigo, hâlâ karısını kurtaramamış olmalarına sinirlenmektedir. Rodrigo, politikacı kardeşi Victor ve şehrin özel polis birimi UFE'nin lideri olan Armando Becker'la bu konu üzerinde ne yapacakları hakkında görüşür (Polis lideri Armando Becker aynı zamanda Victor'ın sağ koludur ve Branco ailesinin de yakın arkadaşlarındandır). Polis müdürü Armando Becker, Rodrigo'ya en kısa zamanda Fabiana'yı kurtacaklarına ve Fabiana'yı kaçıranları da yakalayacaklarına dair söz verir. O sırada Rodrigo'nun ofis binasını stadyumda fidye parasını çalan Crachá Preto örgütü basar. Örgütün hâlâ neyi istediği bilinmemektedir ancak görünüşe bakılırsa fidye parası onlara yetmemiştir. Max, ofisi basan örgüt elemanlarını temizler. Görünüşe bakılırsa örgütün hedefi Rodrigo'yu ortadan kaldırmaktır. Patronu Rodrigo'yu korumaya çalışan Max, her ne kadar uğraşsa da çabaları sonuç vermez, ne yazık ki Rodrigo'yu ofisinde ölü olarak bulur. Max korumakla yükümlü olduğu patronu Rodrigo'yu koruyamamış ve onu kaybetmiştir. Üstelik Rodrigo'nun karısı Fabiana da her şeyden habersiz hâlâ Comando Sombra çetesinin elinde esirdir. O sırada Max fark eder ki Crachá Preto örgütü, Rodrigo'nun ofisine bir de saatli bomba yerleştirmiştir. İşler iyice sarpa sarar, bombanın patlamasına saniyeler kala Max kendini son anda dışarı atar ve yaralı bir şekilde patlamadan kurtulur, Branco ofis binası havaya uçar. Max, binanın çıkış kapısında Crachá Preto örgütünden bir elemanı yaralı olarak yakalar ve onu konuşturur, neden Rodrigo'yu öldürdüklerini ve Fabiana'nın nerede olduğunu sorar. Yaralı örgüt üyesi, son nefesiyle asıl amaçlarının aslında Max'i öldürmek olduğunu söyler. Ayrıca Fabiana'nın da Comando Sombra tarafından şehirdeki gecekonduların birinde tutulduğunu belirtir. Max, patronu Rodrigo'nun ve onun karısı Fabiana'nın başına gelenlerden ötürü kendisini sorumlu hissetmektedir. Ortada hiçbir şey yokken masum bu iki insanın birden hayatı kararmıştır. Biri ölmüş, diğeri de şehrin belalıları tarafından kaçırılmıştır. Max ise iyiden iyiye kendini alkole verip iyice bir ayyaş olmuştur. Belki de tüm bu başarısızlıkların asıl sebebi Max'in bir alkolik olması ve bundan ötürü de yaptığı hiçbir işe odaklanamamış olmasıdır. Tüm bunların sebebi bağımlısı olduğu elindeki bir iki damla içkidir. Artık günah çıkarma vaktidir, alkolü bırakıp toparlanma zamanıdır. Max hayatında yepyeni bir sayfa açar, artık geçmişine üzülmeyi bırakıp sadece bugün ve yarın için yaşamaya karar verir. Eline bir tıraş makinesi alan Max, saçını sıfıra kazıtır ve kendisine yeni bir görünüm vererek kendisini toparlar. Ayrıca Max'in bu yeni görünümü düşmanlarına karşı kendisini gizlemek için de bir fırsattır, başka bir kimliğe bürünerek düşmanları onu tanımayacak ve Fabiana'yı kurtarmak için bir adım daha yaklaşacaktır. Max, kafasını kazıtıp, Hawaii tişörtünü giyip kimliğini gizler ve tam bir São Paulo havasına bürünerek São Paulo'nun gecekondularında Fabiana'nın izini sürer. Bu sırada Max, şehrin küçük bir barında Wilson Da Silva adında bir São Paulo polis dedektifiyle tanışır. Bu dedektif, kimliğini gizleyerek şehirdeki sokak çetelerini araştırmaktadır ve yasadışı örgütleri, çeteleri çökertmekle görevlidir. Ayrıca kendisi Max'i de yakından tanımaktadır ve Max'in bir zamanlar kendisi gibi bir polis dedektifi olduğunu bilmektedir, bu yüzden Max'e yardım etmek ister. Max'e Crachá Preto örgütü hakkında bilgiler verir. Crachá Preto örgütünün lideri olan Álvaro Neves ve onun sağ kolu Milo Rego'nun, Rodrigo'nun politikacı kardeşi Victor gibi şehirdeki bazı politikacılarla içli dışlı olduklarından bahseder. Ve Rodrigo'nun daha önceleri Crachá Preto örgütüyle bağlantısı olduğunu anlatır: Rodrigo, birkaç yıl önce bazı köylerden perakende geliştirme arazisi için toprak payı almak üzere Crachá Preto örgütünü kiralamıştır. Şimdiyse bazı sebeplerden ötürü işler ters gitmiştir. Ayrıca Max, Dedektif Wilson Da Silva'dan Rodrigo'nun kardeşi Victor'ın da Crachá Preto örgütüyle bağlantılı olduğunu öğrenir, üstelik Crachá Preto örgütü Armando Becker'ın özel polis birimi olan UFE'yle de bağlantısı vardır. Stadyumdaki anlaşmayı basan örgütün Victor tarafından tutulduğu ortaya çıkar, fakat Victor'ın bunu neden ve niçin yaptığı şu an için bilinmemektedir. Da Silva bardan gittikten sonra barda bir grup çete üyesi ile Max arasında gerçekleşen çatışma sonrası Comando Sombra tarafından Max'in kimliği ortaya çıkar. Gecekondular boyunca Comando Sombra üyeleri arasında büyük bir çatışma yaşayan Max, bir yandan da Fabiana'nın izini sürmeye devam eder. Max, Fabiana'nın Comando Sombra'nın lideri Serrano'nun yanında esir olduğunu düşünmektedir, bu yüzden de Fabiana'yı bulmak için ilk olarak Serrano'ya ulaşması gereklidir. Bir süre sonra Serrano'nun kaldığı gecekonduya ulaşan Max, tahmin ettiği gibi Fabiana'yı Serrano'nun yanında bulur, fakat görünen odur ki son gerçekleşen olaylardan sonra işler iyice karışmıştır; Rodrigo'nun kardeşi Marcelo ile Fabiana'nın kardeşi Giovanna, Fabina'yı Comando Sombra'nın elinden kurtarmak için çetenin istediği fidye parasını yeniden toplayıp çeteye getirme kararı almıştır. Parayı getirmişlerdir ancak çete hainlik yapıp parayla birlikte Marcelo ve Giovanna'yı da ele geçirmiş, onları da tutsak etmişlerdir. Şimdiyse Fabiana, Marcelo ve Giovanna, üçü birlikte çetenin elinde tutsaktır. Max, üçünü çetenin elinden kurtarmaya çalışır fakat o sırada Serrano, Fabiana'yı kafasından tek el ateş ederek öldürür ve Marcelo ile Giovanna'yı alarak oradan uzaklaşır.. Max, ömrü boyunca yaşadığı tüm acılarla yeniden yüzleşir, yine hayatındaki bir kadını korumayı başaramamıştır. Hayatındaki tüm kötü olaylar gibi yine acısı bir kadının ölümüyle başlar. Fakat Max'in artık oturup üzülmeye vakti yoktur. Her ne kadar patronu Rodrigo'dan sonra Fabiana'yı da kaybetse de henüz her şey bitmemiştir. En azından Marcelo ile Giovanna'yı kurtarmalı ve bu işin sorumlularını bulup bunun bedelini ödetmelidir. O sırada özel polis birimi UFE, gecekonduları basar. Gecekondudaki çete elemanlarıyla polisler arasında büyük bir çatışma çıkar. Max, Marcelo ile Giovanna'nın izini sürerken UFE'yle Crachá Preto örgütünün arasında gerçekleşen insan ticaretine tanık olur. UFE, gecekondulara baskın gerçekleştirerek buradan bazı insanları alı koymakta ve nedeni bilinmeyen bir sebepten ötürü insanları Crachá Preto'ya satmaktadır. Kısacası bir insan kaçakçılığı söz konusudur ve muhtemelen Marcelo ile Giovanna da bu kaçakçılığın kurbanlarından biri olmak üzeredir. Bir süre sonra Max, Marcelo ve Giovanna'yı Crachá Preto'nun ikinci lideri olan Milo Rego'nun elinde bulur. Fakat Milo, sokak çetelerinin yaptığı gibi ritüel bir şekilde Marcelo'yu ateşe verip canlı canlı yakar. Bundan ötürü Marcelo'nun ölümü çetelerin üstüne atılacaktır ve böylece de neden UFE'nin gecekondulara baskın yaptığı sorusuna karşılık bu bahane edilecektir. Marcelo'nun ölümüyle birlikte Rodrigo ailesinin bir diğer üyesi de böylece yok olurken, Max buna karşılıksız kalmaz ve hemen harekete geçip en azından Giovanna'yı kurtarmak için Milo'yu öldürür ve Giovanna'yı Crachá Preto örgütünün elinden kurtarır. Max peşlerindeki örgüt üyelerini haklar ve Giovanna'nın başına bir şey gelmemesini sağlar. Bu sırada Max, Giovanna'nın Passos'tan hamile olduğunu öğrenir. Giovanna karnında Passos'un bebeğini taşımakta ve ikili yakında anne-baba olacaktır. Max bunu öğrenmenin şaşkınlığıyla bir süre sonra Passos, sevgilisi Giovanna'yı almak üzere helikopteriyle mekâna gelir ve Giovanna'yı alarak oradan uzaklaşır; fakat Max'i ise unutup orada bırakır, daha doğrusu Max'i almak bile istemez, Giovanna onun için öncelikli gelir. Passos, Giovanna'yı alıp gider, orada tek başına kalan Max'i ise daha önceden tanıştığı Dedektif Wilson Da Silva arabasıyla alır. Max, Da Silva'dan dostu Passos hakkında acı gerçeği öğrenir: Passos aslında politikacı Victor'ın adamıdır ve Victor tarafından Max'le New Jersey'deki o barda görüşmesi için tutulmuştur. Kendisini Max'e Max'in polis akademisi dönemlerindeki arkadaşı olarak tanıtan Passos, hatta belki de Max'in akademi arkadaşı bile değil, hiç tanımadığı bir adamdır. Panama'da Passos'un Marcelo'yla gerçekleştirdiği gizli işlerden zaten bir şeyler sezmiş olan Max, yine de işlerin bu kadar kötü olacağını tahmin etmemiştir. Ayrıca Da Silva'dan yeni havadisler vardır: Da Silva, Crachá Preto ile Comando Sombra çetesini şehirdeki eski terk edilmiş bir otele girerken görmüştür. Max bu otele gittiğinde fark eder ki bu otel insan organ kaçakçılığı yapılan bir yerdir. UFE polisleri insan kaçırıp Crachá Preto'ya satmakta, Crachá Preto da bu insanları öldürüp organlarını satmaktadır. Kan dondurucu gerçeği öğrenen Max, şimdi her şeyi daha iyi anlar: Panama'dayken Passos ve Marcelo'nun taşıdığı o kargo kutusu insan organlarıyla doluydu. Fakat Passos ve Marcelo bunu bilmemekteydi ve Passos bilmeden bu işin içine girmişti ancak şimdiyse pişmandır. Max, otelde Comando Sombra'nın lideri ve Fabiana'nın katili Serrano'ya rastlar. Serrano da bu organ kaçakçılığındaki kaçırılan kurbanlardan birisidir ve berbat durumdadır, dayak yemiş halde perişandır. Ona acıyan Max, öldürüp Fabiana'nın intikamını almak yerine onu bağışlamayı tercih eder ve onu kendi acısıyla başbaşa bırakır. Max daha sonra organ kaçakçılığı yapılan bu pislik yuvası oteli yok etmeyi düşünür; otele birkaç bomba yerleştirir. Bombanın düğmesine basmadan önce Crachá Preto'nun lideri Álvaro Neves'le yüzleşen Max, düğmeye basar ve binayı havaya uçurur. Fakat kısa bir çatışmadan sonra Neves, Max'i yakalar ve Max'e silahını doğrultur. Neves tam tetiği çekmek üzereyken o sırada mekâna Passos gelir. Neves, Max'i öldürmeden Passos, Neves'i öldürür ve Max'i kurtarır. Her ne kadar Max, Passos'a sinirli olsa da ve her ne kadar Passos, Max'i "enayi" yerine koymuş olsa da Max, Passos'u affeder zira Giovanna, Passos'dan hamiledir ve Passos yakında baba olacaktır. Passos ve Giovanna'nın iyi bir yaşam sürmesi ve bebeklerine iyi bir şekilde bakmaları için Max, Passos ile Giovanna'nın Brezilya'dan ayrılmasına izin verir; Max, dostu Passos'la vedalaşır. Max, Dedektif Da Silva'dan tüm bu olan bitenlerin arkasında Victor ile Armando Becker'ın olduğunu öğrenir. Sırf daha çok para sahibi olmak için ağabeyi Rodrigo'yu dahi Victor öldürtmüştür, ve şimdi de UFE polis lideri Becker'la organ kaçakçılığı yapmaktadır. Max'in son olarak hiç beklemediği bu iki kötü adamı ortadan kaldırması gereklidir. Max, Becker'la yüzleşmek üzere Da Silva'yla plan yapar. Da Silva saat 22.00 da gerçekleşecek isyanın haberini almıştır ve bundan faydalanmak için Max UFE polis merkezine gidip polislere teslim olur. Polisler Max'i tutuklar, Max, saat geldiğinde polislerin elinden kurtulur ve Becker'ı bulmak üzere harekete geçer. Bu sırada merkez Comando Sombra elemanları tarafından basılır ve merkezde isyan çıkar; polisler ile çete arasında merkezde büyük bir çatışma yaşanır. Max bundan istifade yoluna devam eder ve bu sırada fark eder ki patronu Rodrigo'nun asıl failleri UFE'dir. Max, merkezdeki Becker'ın ofisine geldiğinde sonunda Becker'ı bulur. Becker'a saldırır fakat o sırada içeri Victor gelir, silahını Max'e doğrultarak Becker'ı Max'in elinden kurtarır. Max, Victor'dan Comando Sombra arasında gerçekleştirdikleri stadyumdaki değiş tokuş anlaşmasını Victor'ın emriyle Crachá Preto tarafından basıldığını öğrenir, bunun nedeniyse Victor'ın organ kaçakçılığı işinde gelire ihtiyacı olması ve kârını yoluna koymak istemesidir. Max, Victor'a sert bir kafa atarak etkisiz hale getirir ancak Becker da Max'e elektroşok uygulayarak yere serer ve Victor'la beraber oradan kaçar. Victor ve Becker, havaalanına gidip şehri terk etmeyi düşünmektedir. Max, hiçbir yere gitmelerine izin vermeden onları yakalayıp işlerini bitirmeli ve her şeye bir son vermelidir. Max, onları takip eder, Da Silva'nın yardımıyla havaalanına ulaşır. Havaalanında Becker'ın UFE polisleriyle mücadele eden Max, büyük bir çatışmadan sonra Victor ile Becker'ı özel bir jetle şehirden ayrılmak üzereyken görür. Victor jete biner, Becker da tam binmek üzereyken o sırada Max gelir ve Becker ile Max arasında çatışma başlar. Victor ise tek başına jetiyle oradan uzaklaşır. Becker, bomba atar patlayıcı silahıyla Max'e karşılık vermektedir. Max, Becker'ın adamlarını temizledikten sonra Becker'ın yolladığı bir bombayı havada patlatır, patlama sonucu Becker'ın bir kolu kopar ve yanarak can çekişir, Max yanına gidip kafasına bir kurşun sıkar. Max, Becker'ı hallettikten sonra jetiyle şehirden ayrılmak üzere olan Victor'ın peşine düşer. Da Silva arabasıyla Max'i alır ve Victor'ın jetinin peşine düşerler. Max, Becker'ın bomba atar silahını alarak Victor'ın jetine bununla ateş açar. Jete bombaları yollayan Max, Victor'ın jetini havaalanından ayrılmadan patlatır, Victor yaralanır. Max, geriye kalan son işini yapmak üzere koşarak Victor'ın yanına gider: Victor'a silahını doğrultur, tetiği çekmek üzereyken Da Silva, Max'e bunu yapmamasını, Victor'ın cezasını adeletin vereceğini söyler. Bunun üzerine Max, Da Silva'nın dediğini yaparak onu adelete teslim eder ve Victor'ı kendi acısıyla başbaşa bırakır. Bir hafta sonra Max, acı dolu bir yaşam sürdüğü São Paulo'yu terk ederek Brezilya'nın Bahia eyaletine taşınır. Burada hayatı boyunca çektiği tüm acıları unutup kendisine yepyeni bir sayfa açar. Bahia sahillerinde tatilin keyfini çıkaran Max, bir barda oturup haberleri izler. Haberlerde UFE'nin organ kaçakçılığı skandalının ortaya çıktığı ve bu yüzden de UFE'nin işine son verilip örgütün dağıldığı aktarılır. Victor ise kaldığı hapishanede çektiği acılara daha fazla dayanamayarak bu skandalın ortaya çıkması üzerine kendini asarak intihar etmiştir. Kötülüğün cezasız kalmadığını ve her şeyin yoluna girdiğini gören Max, yepyeni hayatıyla birlikte geçmişindeki kötü izleri ardında bırakır. Artık tüm yorucu çatışmaları, yorucu işleri ardından bırakarak geçmişinde çektiği tüm acıların karşılığını Bahia'da sakin ve güzel bir yaşam sürerek alır. Uyarı sonu. 2009 Akdeniz Oyunları'nda voleybol 2009 Akdeniz Oyunları'ndaki voleybol dalında erkeklerde on, kadınlarda sekiz Akdeniz ülkesi mücadele etti. Maçlar 28 Haziran-4 Temmuz 2009 tarihlerinde İtalya'nın Pescara kentinde oynandı. Erkekler maçları 2.400 seyirci kapasiteli Tricalle ve Montesilvano spor salonlarında yapıldı. Kadınlar maçları 1.700 kişilik Vasto spor salonunda yapıldı. Erkeklerde on takım beşerli iki gruba ayrıldı. A grubundan İtalya ve Slovenya, B grubundan İspanya ve Tunus yarı finale yükseldi. Yarı finalde takımlar çapraz olarak eşleşti ve İtalya ve İspanya finale yükseldi. Finalde İspanya’yı 3-1 yenen İtalya, 2009 Akdeniz Oyunları şampiyonu oldu. Kadınlarda sekiz takım dörderli iki gruba ayrıldı ve maçlar sonucunda A grubunda tüm maçlarını 3-0’lık sonuçlarla kazanan Türkiye ile ikinci sırayı alan Yunanistan yarı final maçları yapmaya hak kazandı. B grubunda yarı finale yükselen takımlar ev sahibi İtalya ve Hırvatistan oldu. Yarı finalde takımlar çapraz olarak eşleşti ve oynanan maçlar sonucunda Türkiye ve İtalya finale çıktı. Finalde Türkiye’yi 3-2 yenen İtalya, 2009 Akdeniz Oyunları şampiyonu oldu. Yakın doğu bölgesi dışındakilere karşı Haçlı seferleri Yakın doğu bölgesi dışındakilere karşı Haçlı seferleri Katolik Kilisesi ve bu kilise hiyerarşisinin kayıtsız şartsız mutlak güçte olduğu Katoliklerce kabul olan Papalar 11. yüzyıl sonunda Yakın Doğu'da Müslümanlara karşı Birinci Haçlı Seferi ortaya çıkardıktan ve bunları ta 16. yüzyılda Protestanlığın ortaya çıkmasına kadar devam ettirdikleri dönemlerde, Avrupa içinde bu kiliseye dahil olmayanları elimine etmek için bir seri silahlı mücadeleye de Haçlı Seferi adı verilmiş ve bu mücadele ve savaşlara da dinsel nitelik tanıyarak Haçlı Seferi kavramları ve terimleri kullanılmaya başlamıştır. Katharlara karşı Haçlı seferi (1209–1229) Katolik Kilisesi ve Papa'nın güney Fransa'da Languedoc bölgesinde yayılmış olan Kathar mezhebini ve bu mezhebe inanları tümülye ortadan kaldırmak için başlatılan ve 20 yıl süren bir seri askeri sefere verilen addir. Bu Haçlı Seferine genellikle Fransızlar katılmıştır. Çok geçmeden bu dinsel hedefli sefer, güney Fransa'nın kendi özel lehçesi olan Occitania'yanın siyasal ve kültürel hayatının önemini ve İspanyol Aragon etkilerini azaltmak ve bu bölgeyi Fransız kirallığına güç merkezine bağlanması siyasi hedeflerine dönüşmüştür. Papa III. İnnocent Protestanlığın çıkışından önce Papanın otoritesine ve resmî Katolik klişesene karşı gelen Kathar mezhebini ortadan kaldırmak için yaptığı diplomatik girişimler pek az başarı sağldıktan sonra ve Papa'nın temsilcisi olan Pierre de Catelneau (olasılıkla Kathar mezhebinde olan Touluouse Kontu'nun bir ajanı tarafından) öldürüldükten sonra III. İnnocent (Katalonya ve Aragon'la yakın ilişkileri olan) Languedoc bölgesine karşı bir Haçlı Seferi ilan etti. Bu sefere katılmayı kabul eden her Fransız soylusuna büyük bir alan kaplayan Kahtar mezhebine bağlı olanların arazilerinden bir parça verileceğini ilan etti. Ortaya çıkan savaşlar yaklaşık olarak 200.000-1.000.000 kişinin katliamına ve güney Fransa'nın merkezsel Fransa'nın ve soylularının eline geçmesine neden oldu. Bu Haçlı Seferleri Dominikan Manastır düzeni sisteminin ve Orta Çağlar Engezisyon sistemi "dinsel adalet" sisteminin ortaya çıkmasına ve güç kazanmasına sonuç vermiştir. Savaş Kralları The Warlords ("Savaş Kralları"), başrollerde Jet Li ve Andy Lau'nun yer aldığı 2007 yılı Çin-Hong Kong ortak yapımı dram-aksiyon filmidir. Üç kan kardeşinin bir savaşın ortasında kahramanca verdikleri yaşam mücadelesini anlatmaktadır. Kumbaros Kumbaros, İstanbul'daki Prens Adaları'nın üçüncü büyük adası olan Burgazada'nın arkasında 500 m. açıkta kalan minik adacıktır. Adacığın üzerinde yaşam yoktur. Kumbaros Adacığı Burgaz Adası'na denizin altından kayalarla bağlıdır. Adacığa deniz yoluyla ulaşabilirsiniz. Balıkçılar için zengin bir avlanma noktasıdır. 2009 Genç Kızlar Balkan Voleybol Şampiyonası 2009 Genç Kızlar Balkan Voleybol Şampiyonası 1-5 Temmuz 2009 tarihlerinde Yunanistan’ın Portaria kentinde yapıldı. Şampiyonaya sekiz Balkan ülkesi katıldı. Finalde Sırbistan’ı 3-0 yenen Bulgaristan, Balkan şampiyonu oldu. Police Academy: The Series Polis Akademisi, (Özgün adı: Police Academy: The Series), 1997 ABD yapımı komedi dizisi. Michael Winslow, Polis Akademisi filmlerinde de oynayan tek aktördür. Dizi Türkiye'de aTV'de 1 Şubat 2003 tarihinden 27 Eylül 2003 tarihine kadar hafta sonları yayınlanmıştır. Örgütsel iletişim Örgütsel iletişim, birden fazla kişinin bir araya gelerek belli bazı ortak amaçları yerine getirmek üzere koordineli olarak çalıştıkları organizasyonlardaki doğal ve planlı tüm iletişim akışını, süreçlerini ifade eder. Genel iletişim disiplininin bir alt alanıdır. Örgütsel iletişimin kapsamında, kişiler arası iletişim, yönetsel iletişim, halkla ilişkiler veya kurumsal iletişim, reklam ve pazarlama iletişimi, teknik iletişim, kurum veya örgüt kültürü gibi alt alanlar yer alır. İçe ve dışa dönük iletişim olarak iki türü vardır. Örgütsel iletişim, disiplinler arası bir yaklaşımla bağımsız bir sosyal bilimler alanı olsa da, akademik çalışmalarda; işletme, örgütsel psikoloji, insan kaynakları, örgüt sosyolojisi, kamu yönetimi ve halkla ilişkiler ana disiplinlerinin içinde de incelenmektedir. Kurumsal iletişimle karıştırılmaması gerekir, zira kurumsal iletişim özellikle halkla ilişkiler disiplininin bir uzantısıdır. Örgütsel iletişim, her çeşit örgütteki tüm iletişim süreçlerini kapsayan genel bir şemsiyedir. Ancak kimi zaman literatürde birbirlerinin yerine kullanıldıkları görülür. 2009 Honduras darbesi 2009 Honduras Darbesi 28 Haziran 2009 günü Devlet Başkanı Manuel Zelaya'nın 2010 yılı Mart ayında yeni bir anayasa yazılması konusundaki halk oylaması kararını almasıyla başlayan ve iktidardan alaşağı edilmesiyle sonuçlanan siyasi süreç. Zelaya'nın halk oylaması kararı Honduras Yüksek Mahkemesince yasa dışı ilan edilmiş olmasına rağmen Zelaya halk oylamasının planlandığı şekilde yapılması amacıyla hazırlıkları başlattı. Bu hazırlıklar kapsamında Honduras hükümetine yardımcı olmak için Honduras Silahlı Kuvvetlerine oy pusulalarını ülkeye dağıtması görevi verildi. Ancak ordu komutanı Romeo Vásquez Velásquez verilen görevi yapmayı reddedince, Zelaya kendisini görevden aldı. Görevden alma kararı Mahkeme ve Parlamento tarafından yasa dışı ilan edildi. Halk oylamasının yapılmasına saatler kala 28 Haziran günü sabaha karşı Honduras Silahlı Kuvvetlerine bağlı birlikler Zelaya ve kabinesindeki vekillerden bazılarını zorla askeri üsse götürerek havayolula ülke dışına sürgüne götürmüştür. Parlamento Başkanı Roberto Micheletti yemin ederek fiili devlet başkanı olarak göreve başlamıştır. Yapılan darbe Birleşmiş Milletler, Amerika Devletleri Örgütü OAS önce darbeyi kınayacak, darbecilerden Zelaya'nın yeniden görevine iade edilmesi için 72 saat süre vermiş, süre sonunda Zelaya görevine iade edilmeyince de Honduras'ı örgüt üyeliğinden çıkartmıştır OAS'ın kararını bekleyen Zelaya, 6 Temmuz günü ülkeye döneceğini açıklamış, yanında Ekvador Devlet Başkanı Rafael Correa, Arjantin Devlet Başkanı Cristina Fernândez, Paraguay Devlet Başkanı Fernando Lugo olduğu halde uçakla Honduras'ın başkenti Tegucigalpa'ya gelse de ordu birliklerinin havaalanını kapatmaları sonucu uçağı iniş yapamamıştır. Devlet Başkanını karşılamak için havaalanına gelen Zelaya destekçilerine ise askerler tarafından açılan ateş sonucu en az bir kişi ölmüştür. Askeri darbenin yapılmasının hemen ardından bölgesel yayın yapan Telesur televizyonu ile CNN Espanol yayınları darbeciler tarafından durdurulmuş, Associated Press yayınları engellenmiştir. Darbenin haber kanalları tarafından okuyucularına verilmesi farklı olmuştur. Özellikle The Economist ve BBC darbeyi olumlu karşılamıştı. Buna sebep olarak Zelaya'nın Chavez ile müttefik olarak düşünülmesiydi. Öte yandan Telesur Zelaya'nın her açıklamasını verecek ve genelde darbe karşıtı yayın yapacaktır. Prensa Latina da bu şekilde yayın yapacaktır. 9 Temmuz günü darbeyle başa gelen Micheletti ile yasal devlet başkanı Zelaya, Kosta Rika'ya Devlet Başkanı ve Nobel Barış ödülü sahibi Óscar Arias'ın arabuluculuğunda görüşmelere katılmak için gelmiş ancak yüz yüze görüşmemişlerdir. İki gün boyunca heyetler halinde süren görüşmelerde iki taraf da geri adım atmayınca uzlaşma görüşmeleri sonuç alınmadan tamamlanmıştır. Arias'ın başkan yardımcısı Casas Zamora'ya atfedilen haberde Madrid Üniversitesinde profesör olan Juan Carlos Monedero Zelaya'nın göreve iade edilebilmesi için 5 koşul öne sürülmüştür: 15 Temmuz günü açıklama yapan darbeyle başa gelen Micheletti, Zelaya'nın görevinin başına dönmemesi koşuluyla fiilen yürüttüğü devlet başkanlığı görevini bırakabileceğini açıkladı. Siyasi kriz Honduras'ın dış temsilciliklerini de etkilemiş ve elçiliklerin çoğu Zelaya'yı desteklemişti. Bunun üzerine Micheletti, kendi talimatlarını dinlemeyen yabancı temsilciliklerin bütçesini kesmeyi planlamakta. Bolivya'da bulunan Zelaya hükümetinin Dışişleri bakanı Patricia Rodas yaptığı açıklamada devlet başkanının ülkeye dönmek üzere yolda olduğunu ve Honduras'a giriş yaparak darbeci hükümete alternatif hükûmet kurarak buradan mücadeleye başlayacağını bildirdi. Kosta Rika'da Devlet Başkanı Arias'ın arabuluculuğunda süren görüşmelerde ortaya çıkan 7 maddeyi Zelaya kabul etse de Micheletti reddedecektir: Tribuna Popular haberine göre Zelaya Honduras'a dönmüş ve ismi açıklanmayan bir yerde üslenmiştir. Ülke çapında genel grev düzenlenerek darbecilerin iktidardan düşürülmesi için eylemleri Honduras'tan sevk ve idare edeceği açıklanmıştır. 22 Temmuz günü açıklama yapan uzlaşma görüşmelerindeki arabulucu Óscar Arias taraflar arasında uzlaşma sağlanamadığını ve görüşmelerin çöktüğünü açıkladı. Manuel Zelaya ise Nikaragua'dan yaptığı açıklamada görüşmelerin çökmesi üzerine ülkesine geri döneceğini ve Nikaragua'nın Esteli bölgesinde Honduras'a karayoluyla giriş yapacağını açıkladı. Daha önceden havayoluyla ülkeye dönmeye çalışan devrik devlet başkanı Manuel Zelaya, Nikaragua sınırından Honduras'a sembolik olarak giriş yapar. Kendisini sınırın diğer tarafında bekleyen ailesi ve taraftarlarının ise sınıra 10 km kala askeri barikatla durdurulduğu ve kalabalığın dağıtılması için müdahale edildiği belirtilmektedir. Zelaya ülkeye giriş yaptıktan sonra ise ülkede kan dökülmesini istemediğini belirterek darbecileri halkın isteklerine uymaya çağırarak görüşmeye hazır olduğunu bildirdi. Bu gelişmelerle ilgili ilk yorum ABD Dışişleri Bakanı Hillary Clinton'dan geldi, Clinton Zelaya'nın girişimini "düşüncesizlik" olarak değerlendirdi. 21 Eylül Pazartesi günü devrik Devlet Başkanı Zelaya'nın gizli bir şekilde ülkeye girerek dört günlük zorlu yolculuktan sonra başkent Tegucigalpa'ya vardığı ve Birleşmiş Milletler Elçiliğinde bulunduğu açıklandı. Manuel Zelaya'nın Brezilya Elçiliğinde bulunduğunu gösteren fotoğraflar basında yayınlanmıştır. Zelaya yaptığı açıklamada Honduras halkının kararlılığı sayesinde yeniden göreve döneceğini belirtti. Direniş örgütleri taraftarlarını başkente çağırırken darbe hükûmeti sokağa çıkma yasağı ilan etti. ABD Dışişleri Bakanı Clinton ve arabuluculuk görevi almış olan Kosta Rika Devlet Başkanı Oscar Arias yaptıkları benzer açıklamalarda Zelaya'nın ülkeye dönmesinin demokrasiye geçiş sürecinin kolaylaştırılması için bir fırsat olduğunu belirttiler. 30 Ekim günü darbeyle başa gelen hükümetin başında bulunan Roberto Micheletti yaptığı açıklamada krizin tarafları arasında bulunan sorunlara dair anlaşma sağlandığı ve imza altına alındığını belirtti. Buna göre: Micheletti'nin bu kararı açıkladığı sırada ülkeye OAS örgütüne bağlı uzlaşma heyetiyle birlikte gelen ABD yetkilisi Thomas Shannon'un da Honduras'ta bulunması anlamlı olarak değerlendiriliyor. Darbeyle başa gelen yönetim anayasal devlet başkanı Manuel Zelaya'nın göreve iadesiyle ilgili Kongre oylamasının 29 Kasım Seçimlerinden sonra yapılacağını açıklayarak, anayasal düzene dönmeden askerleri yönetimin vesayeti altında seçimleri yapma iradesini ortaya koyar. Bu durum Zelaya ve Darbeye Karşı Ulusal Cephe örgütü tarafından reddedilir ve seçimlerin boykot edileceği açıklanır. Katılım oranının %25 seviyesinde olduğu seçimlerde Ulusal Parti adayı Porfirio Lobo Sosa 318,960 oy alırken, Liberal Parti adayı Elvin Ernesto Santos 218,358 oyda kaldı. Anayasal devlet başkanı Manuel Zelaya ve Darbeye Karşı Ulusal Cephe seçimlerin %75'e varan oranda boykot edilmesinin seçimleri geçersiz kılacağını savunurken, uluslararası kamuoyu da seçimleri tanımıyor. Seçimlerin yapılmasının ardından Zelaya'nın görevine iade edilmesi Kongre'nin önüne geldi. Kongre'de yapılan oylamanın sonucunda 111 oya karşı 14 oyla Zelaya'nın göreve iade edilmesi reddedilmiştir. Bu kararın alınması sonucunda önceden darbeye karşı tavır almış olan ABD Lobo hükümetini tanıma yolunda açıklama yapmıştır. ABD'nin 29 Kasım seçimlerini tanımasından ve Honduras Kongresinin 2 Aralık günü aldığı Zelaya'nın göreve iade edilmesini reddeden kararından sonra Peru, Kosta Rika ve Panama Lobo hükümetinin tanımışlardır. Buna rağmen bölgede ülkelerinden Venezuela, Brezilya, Küba, Bolivya, Ekvador, Nikaragua seçimleri geçersiz saymakta. Bu sırada aylardır kuşatma altında bulunan Tegucigalpa'daki Brezilya Elçiliğinde bulunan Zelaya'nın Meksika'ya sığınacağına dair haberler alınır. Ancak Honduras İçişleri Bakanlığından yapılan açıklamada üzerinde anlaşılan bu yolculuğun ertelendiği bildirilir. Zelaya ise başka bir ülkeye gitme isteğinde olmadığını açıklayarak, Lobo hükümetini tanımadığını bildirerek, taraftarlarına ve darbeye karşı direnenlere Kurucu Meclis'in toplanması için mücadele etme çağrısı yapar. Lobo hükümetinin yaptığı açıklamada, Zelaya'nın ancak siyasi sığınma hakkı talep etmesi halinde Meksika'ya gitmesine izin verileceği de belirtilmekte. Dominik Cumhuriyeti devlet başkanı Leonel Fernandez'in arabuluculuğunda gerçekleşen görüşmelerden sonra Zelaya, siyasi sığınma olmaksızın Dominik Cumhuriyeti'ne uçakla geldi ve devlet başkanı olarak resmi törenle karşılandı. 27 Ocak günü yemin ederek göreve başlayan Porfirio Lobo hükûmeti ise ülke içindeki direniş ve uluslararası kamuoyundan gelen tepkiler arasında göreve başlıyor. Bölgenin en önemli ülkelerinden Brezilya'nın Lobo'nun yemin törenine temsilci göndermemesi Honduras basınında büyük yer tutmuştur. Ayrıca Honduras Parlamentosu almış olduğu kararla darbe dönemindeki tüm suçlar için genel af ilan etmiş bulunuyor. İlan edilen genel af, darbe sürecinin aklanması olarak yorumlanmakta. Zelaya darbeden sonra uzunca bir süre kalmak zorunda kaldığı Dominik Cumhuriyeti'nden yapılan açıklamada Lobo iktidarı tarafından Venezuela ve Kolombiya hükümetlerinin arabuluculuğuyla hazırlanan uzlaşma belgesi sayesinde Honduras'a döneceğini belirtmiştir. 2010 yılı Kasım ayında Wikileaks adlı internet sitesi tarafından kamuoyuna açıklanan belgeler arasında yer alan yazışmalarda ABD hükümetinin darbeci hükûmeti eleştirir gözükürken bir yandan mali yardım yaptığı ortaya çıkmıştır. Ayrıca belgelerde yer alan ve darbeden önce Honduras'ta görev yapan ABD Elçisi Charles Ford tarafından kaleme alınan gizli kodlu 15 Mayıs 2008 tarihli mesajda Zelaya'dan "lider bozuntusu", "ihtiyar devrimci", "güven vermeyen" ve "sinsi" olarak bahsediliyor. Zelaya sürekli olarak Küba ve Venezuela ile temas halinde olmasından ve ABD'nin bölgede attığı her attığı adımı sorgulamasından dolayı eleştiriliyor. 2016 ABD başkanlık seçimlerinde Demokrat Parti aday adayı olan Hillary Clinton 2009 yılında Honduras'ta yaşananlara dair olumlu değerlendirme yapmıştır. 1987 Dünya Atletizm Şampiyonası 1987 Dünya Atletizm Şampiyonası, 28 Ağustos-6 Eylül 1987 tarihleri arasında İtalya'nın başkenti Roma'da Uluslararası Atletizm Federasyonları Birliğinin yönetiminde düzenlenen ve Dünya Atletizm Şampiyonalarının 2.si olan uluslararası organizasyon. Castiel (Supernatural) Castiello, Castiel ABD yapımı televizyon dizisi "Supernatural"'de yer alan ve Misha Collins tarafından canlandırılan bir karakterdir. Dizide bir melek olan Castiel ilk kez dördüncü sezonda ortaya çıkar ve diziye Hristiyan mitolojisi temasının sokulmasında kullanılmıştır. Dizide Castiel bir önceki sezon sonunda cehenneme gönderilmiş olan Dean Winchester'i cehennemden çıkarır ve Dean ile kardeşi Sam'e çeşitli şeytanlar ve meleklerle olan savaşlarında yardımcı olur. Bir melek olarak, ölümsüzlük, telekinezi ve dokunuşuyla şeytan çıkartma gibi doğaüstü güçlere sahiptir. Karakter çok az ölçüde duyguya sahip olsa da zaman için Dean ile olan ilişkisini onu daha duygusal ve insanî kılmıştır. Dizinin yapımcısı Kripke Castiel karakterinin görünümü için çizgiroman karakteri John Constantine'i örnek almıştır. Popüler kültürdeki diğer melek betimlemelerinden farklı olarak, Supernatural dizisindeki diğer meleklerle birlikte, Castiel insanlara karşı yardımsever bir imaja sahip değildir, aksine örneğin, gerektiği takdirde masumları öldürmeye sıcak bakmaktadır. Karakteri canlandıran Collins başta bir şeytan rolünü okumuş ve bir şeytanı oyanacağını düşünmüştür zira dizinin yapımcısı Eric Kripke hayranların diziye dördüncü sezonla birlikte meleklerin gireceğini önceden öğrenmesini istememiştir. Collins role Yeni Ahit'in, kıyameti konu alan, Vahiy kitabını okuyarak hazırlanmıştır. Nitekim dizi dördüncü sezonuyla birlikte eskatolojik bir temaya geçiş yapmıştır. Collins ayrıca karakteri meleksi bir tarafı olduğunu düşündüğü erkek kardeşini baz alarak canlandırmıştır. Gerek hayranlar gerekse eleştirmenler Castiel karakterine olumlu yaklaşmışlardır. Örneğin, TV.com'un 2008 yılı "en iyi 10 yeni yardımcı karakteri" konulu listesine 9. sıradan girmiştir. Bunun sonucu olarak da dizinin yapımcıları karakterin rolünü genişletmiş ve karakteri canlandıran Misha Collins'i Winchester kardeşleri canlandıran Jared Padalecki ve Jensen Ackles'in yanında "star" statüsüne getirmiş, dizinin beşinci sezonuna da devamlı oyuncu olarak koymuşlardır. Karakter dizide esprileri anlamayışı, yemek yemeden,uyumadan yaşaması ilgi çekici yanlarından biridir. Dizide ilk oynadığı bölümlerde cennet tarafındayken bir süre sonra atılır. Ayrıca Dean ve Sam Winchester kardeşlere dizi boyunca yardım etmektedir ve onları korumaktadır.Dizi boyunca meleğin kıyafet değiştirme gereksinimi olmaması nedeniyle aynı kıyafetle gezmektedir, yalnızca kravatını gevşetir. Ayrıca 6. sezon 10. bölümde Crowley'in kemiklerini yakmıştır [6x19 bölümde Crowley'i yakmadığını söylemiştir]. Boyu 1.80 m ancak gerçek halinin Chrysler Binası kadar uzun olduğunu belirtmiştir. 6. sezon finali itibarıyla kendini Yeni Tanrı ilan etmiştir. Arafta ki ruhları içine çekerek tanrısal güç kazanan castiel 7. sezonun ilk bölümünde tanrısal güçlerini kullanarak dünyayı düzene sokmaya çalışmış ve cennette birçok meleği öldürmüştür. Ancak ruhları ve bilmeden içine çektiği leviathanları daha fazla kontrol edememiş ve 7. sezon 2. bölüm itibarı ile ölmüştür.Fakat dizinin ilerleyen bölümlerinde kendisinin de bilmediği bir şekilde dünyevi bedeni ile geri dönmüştür.Fakat döndüğünde hafızasını kaybetmiştir.7. Sezonun sonuna doğru Dean kendisini bulmuş ve hafızası yerine gelmiştir. 7.sezonun sonlarına doğru Dean ile Dick Roman'ı öldürmeye çalışmış ancak Dick Roman ölürken Dean ile beraber ona yakın durduğundan Purgatory'ye gitmişlerdir. Dean'in 8.sezon birinci bölümde dediğine göre orada ölmüştür ancak ölümü hâlâ bir gizemdir. 8. sezonla beraber Purtagory'den melekler tarafından kurtulduğu öğrenildi. Cennete geri alınmadı ancak cennetten gelen emirleri uygulaması gerekti. Kendisi de bilmediği bir şekilde bunları uygulamaktadır. Emirlerden biri olan "Winchester kardeşleri" bırakmamasıyla ilgili olandan dolayı, kardeşlerin yanında avcılığa başlamıştır. Takıma gelmiştir ve 2 olayda başroldedir. Doğum tarihi: İnsanlıktan Önce Ölüm tarihi: 2010 (Tanrı tarafından geri döndürüldü) 2011 (Tanrı tarafından geri döndürüldü) 2012 (Naomi ve Cennet tarafından geri döndürüldü) 2013 (Ezekiel tarafından geri döndürüldü) Reasonable Doubt Reasonable Doubt, Amerikalı rapçi Jay-Z'nin ilk stüdyo albümü. 25 Haziran 1996'da Amerika Birleşik Devletleri'nde Roc-A-Fella Records etiketiyle ve Birleşik Krallık'ta Northwestside Records etiketiyle yayımlandı. DJ Premier, Ski, Knobody ve Clark Kent'in yapımcılığını üstlendiği albümde; Memphis Bleek, Sauce Money ve The Notorious B.I.G. konuk vokalist olarak yer aldı. "Billboard" 200 listesinde yirmi üç numaraya ulaşan albüm; 2002 yılında RIAA tarafından platin plak ile ödüllendirildi ve 2006 yılı itibarıyla 1,4 milyon adet kopya sattı. Albümden dört tekli yayımlandı ve "Ain't No Nigga" ile "Can't Knock the Hustle" parçaları büyük popülerlik kazandı. Her ikisi de Birleşik Krallık'ta ilk kırka girmeyi başarırken; "Billboard" Hot 100 listesinde ilki elli ve ikincisi yetmiş üç numaraya ulaştı. "Reasonable Doubt", Jay-Z'nin "parlak başarılarının" habercisi niteliğindeydi ve "tartışmasız bir klasik"ti. "Reasonable Doubt" albümü, "The Source" dergisinden "4 Mic" ve Allmusic'ten beş yıldız aldı. "The Source" dergisi, albümü tüm zamanların en iyi 100 albümü arasında değerlendirdi. Ayrıca, "Blender" dergisi albümü tüm zamanların en iyi 500 albümü arasında değerlendirirken; "Rolling Stone" dergisi, hazırladığı tüm zamanların en büyük 500 albümü listesinde albüme 248. sırada yer verdi. "Reasonable Doubt" ve ondan bir yıl önce yayımlanan Raekwon'un "Only Built 4 Cuban Linx..." albümleri, Mafioso rap'in niteliğini tanımlayan kayıtlar olarak kabul edilmektedir. Shawn Carter, Brooklyn'de Marcy Evleri'nde büyüdü. Shawn'ın babası, Shawn on bir yaşındayken aileyi terk etti ve Shawn, daha sonra rap yazmaya başladı. Çevresinde "Jazzy" olarak bilinen Carter, daha sonra bu adı "Jay-Z" olarak değiştirdi ve onun sahne adı olarak kaldı. Bu lakap, onun müzikal akıl hocası Jaz-O'ya ve Marcy Avenue'ya kadar devam eden J/Z metro hattına hürmetinin ifadesiydi. Jay-Z, 1990 yılında Jaz-O'nun iki parçasında yer aldı. Daha sonra EMI şirketinden ayrılan rapçi, uyuşturucu satıcılığına başladı. Rap kariyerinin peşinden gitmeye devam etti, Original Flavor'ın 1993 çıkışlı "Beyond Flavor" albümündeki iki şarkısında yer aldı. Jay-Z, daha sonra Big Daddy Kane'e ulaştı ve onunla turneye çıktı. Kane'in 1994 çıkışlı "Show & Prove" parçasında Wu-Tang Clan'a bağlı isimlerle iş birliği yaptı. Kane'in onu ortaya çıkarmasına rağmen, Jay-Z'nin hâlâ bir plak şirketiyle anlaşması yoktu. Arkadaşı Damon Dash'in yardımlarıyla arabasında kasetlerini satmaya başladı. Sokak satışlarının başarısı sonunda Payday Records ile anlaşan Jay-Z, B yüzünde "I Can't Get wid Dat" parçasıyla ilk solo teklisi "In My Lifetime"i piyasaya çıkardı. Sıradışı bir hareketle, Jay-Z uzun zamandır aradığı kayıt anlaşmasını yapmayı reddetti ve Damon Dash ve Kareem "Biggs" Burke ile birlikte kendisine ait Roc-A-Fella Records şirketini açtı. Jay-Z daha sonra, kendisine ait şirketle pazarlama yapmanın daha iyi bir iş olduğunu düşündüğünü açıkladı: Jay-Z, Roc-A-Fella Records için "dünyanın en meşgul şehrinin en kasvetli kısımlarından biri" olan John Street'te küçük ve ucuz bir büro kiraladı. 1995'te ve 1996 yılı başlarında Big L ve Mic Geronimo'nun kayıtlarında yer aldı. Bu noktada, Jay-Z hâlâ bir yer altı rapçi olarak "new jack" tarzıyla anılıyordu. "Reasonable Doubt" albümü Bronx'taki D&D Stüdyoları'nda kaydedildi ve miksajı Platinum Island'da yapıldı. Ancak altyapılar başka yerlerde oluşturuldu. "Can't Knock the Hustle" parçası, 1994'te Knobody yapımcılığında Jay-Z'nin annesinin evinde kaydedildi. "Feelin' It" ve "Politics as Usual" parçaları Ski yapımcılığında hazırlandı. Kayıt dönemi çoğunlukla rekabetlere sahne oldu. Ski ve Clark Kent, "Politics as Usual" parçası için benzer altyapılar hazırlamışlardı, ama Ski kendi hazırladığının albüme konulmasını sağladı. "Brooklyn's Finest", Jay-Z ve The Notorious B.I.G. arasında arkadaşça bir savaş gibiydi. Biggie, Jay-Z'nin rhyme'larını önemsiz bulduğundan onları bertaraf etmeye çalışırken; Jay-Z, Biggie'nin çapında olduğunu kanıtlama çabası içine girdi. "Brooklyn's Finest"ın kayıtları iki ay sürdü ve D&D Stüdyoları'ndan Giant Stüdyoları'na taşındı. Burada kayıtları tamamlandı ve nakaratı Clark Kent seslendirdi. Stüdyo kayıtları Jay-Z'yi zihinsel olarak da etkilemişti. "Rolling Stone" dergisine şunu söylemişti: "Stüdyo benim için bir psikiyatristin kanepesi gibiydi." "Reasonable Doubt", genellikle Jay-Z'nin sözlerinde hâkim olan suç gibi konular nedeniyle Mafioso rap olarak sınıflandırıldı. "Stylus" dergisinden David Drake, sözlerin "cesur bir gerçekçiliği" tanımladığı fikrindeydi. "22 Two's" parçasındaki sözlerin dışında, "Ain't No Nigga"daki işlenen ilişkilerde aldatma konusu ve "Brooklyn's Finest"taki sözler; albümün ana konusunu ve Jay-Z'nin geçmişteki suçlu yaşantısını ortaya koymaktadır. Allmusic'ten Steve Huey, Jay-Z için "bildiği şeyler hakkında rap yapan ve bunu yapmakta çok, çok iyi olan bir sokak dolandırıcısı...sokaklardaki deneyimlerinin detaylarını, kendini sevdiren dürüstlüğüyle ayrıntılı şekilde anlatmakta" dedi. "Can't Knock the Hustle", Jay-Z'nin dolandırıcılık yeteneğinden; "Cashmere Thoughts" ve "Dead Presidents II", onun malî hedeflerinden ve "D'evils" ve "Regrets" gibi parçalar dolandırıcılığın onun zihninde nasıl etkiler bıraktığından bahsetmektedir. "Reasonable Doubt" albümündeki altyapılar; DJ Premier, Clark Kent, Knobody ve Ski gibi Doğu Yakası yapımcıları tarafından oluşturuldu. Yapımda Isaac Hayes, the Ohio Players ve Ahmad Jamal gibi sanatçıların soul, funk ve caz türlerindeki şarkılarından örnekler kullanıldı. Birkaç şarkının nakaratında Nas, Fat Joe ve Snoop Dogg gibi rapçilerin vokalleri kullanıldı. "Can't Knock the Hustle", "ipeksi pürüzsüz" atmosferde bir ritm ile sert programlanmış bateri ve ksilofon döngüsü içermektedir. "Politics as Usual", R&B sound'una sahiptir ve The Stylistics'in "Hurry Up This Way Again" parçasından bateri örnekleri bulundurmaktadır. "Brooklyn's Finest", albümün ilk iki parçasından farklı olarak; vurgusuz honky tonk piyano döngüsü ve Ohio Players'ın "Ecstasy" şarkısından alınmış bateriler içermektedir. "Dead Presidents", düşük tempolu üç farklı örnek içerir: A Tribe Called Quest'in "Oh My God (remix)" parçasından bateriler, Lonnie Liston Smith'in "A Garden of Peace" parçasından melodi ve piyano döngüsü ve Nas'ın "The World Is Yours" parçasından vokaller. "D'evils", Allen Toussaint'in "Go Back Home" parçasından piyano döngüsü, LL Cool J'in "I Shot Ya (remix)" ve Snoop Dogg'un "Murder Was the Case" parçalarından vokal örnekleri içermektedir. "22 Two's", yaylı enstürmanlarıyla göze çarpan "kederli caza meyilli bir groove"dur. "Can I Live", Isaac Hayes'ın "The Look of Love" düzenlemesinden örneklendi ve perküsyon, üflemeli ve yaylıların karışımıyla yavaş bir ritm elde edildi. "Ain't No Nigga", The Whole Darn Family'nin "Seven Minutes of Funk" şarkısından melodi ve bateri örnekleri içermektedir ve hızlı bir ritme sahiptir. "Friend or Foe", daha yavaş bir ritme sahiptir ve ağırlıklı olarak üflemeliler ile programlanmış bateri döngüsü içermektedir. "Coming of Age", Eddie Henderson'ın "Inside You" şarkısından melodi ve bateri örnekleri içermektedir. "Cashmere Thoughts", Hamilton Bohannon'un "Save Their Souls" şarkısından gitar döngüsü örnekleri içermektedir. "Bring It On", yaylı enstrümanlar ve programlanmış bateri içeren düşük tempolu bir şarkıdır. "Regrets", Earl Klugh ve Hubert Laws'ın "It's So Easy Loving You" şarkısından caz örneği ve akustik gitar döngüsü içermektedir. Albümden dört tekli—"Dead Presidents", "Ain't No Nigga", "Can't Knock the Hustle" ve "Feelin' It"—yayımlandı. "Dead Presidents", bir Ski yapımıdır ve yasadışı para kazanma hakkındadır. Nakaratı Nas'ın "The World Is Yours" şarkısından örneklendi. Şarkı sözlerinin tezini tanımlamakta ve Nas ile Jay-Z arasındaki kavgadan bahsetmektedir. "Dead Presidents", albümün listelere giriş yapamayan tek teklisiydi, ancak RIAA tarafından altın plak ile ödüllendirildi. "Dead Presidents II", "Reasonable Doubt" albümüne konulurken; orijinali de tekli olarak yayımlandı ve Abdul Malik Abbott yönetiminde bir video klip çekildi. "Dead Presidents II", orijinaliyle aynı altyapıya ve nakarata sahiptir, ancak sözleri farklıdır. İkinci tekli "Ain't No Nigga", kadın rapçi Foxy Brown ile düetti. Şarkı, Jay-Z ile maddî Foxy Brown arasındaki aşk ilişkisini anlatmaktadır. Nakaratı The Four Tops'ın "Ain't No Woman (Like the One I've Got)" parçasınınkiyle değiştirildi. Big Jaz yapımı olan bu şarkının altyapısı EPMD'nin "It's My Thing" şarkısıyla benzerlik göstermektedir. Bunun nedeni, her iki şarkıda da The Whole Darn Family'nin "Seven Minutes of Funk" şarkısının örneklenmesidir. "Ain't No Nigga", "Billboard" Hot 100 listesinde elli ve Hot Dance Music/Maxi-Singles Sales listesinde bir numara olarak albümün en başarılı teklisi hâline geldi. Şarkının Abdul Malik Abbot yönetmenliğinde çekilmiş bir de video klibi bulunmaktadır. "Can't Knock the Hustle", albümün üçüncü teklisi olarak seçildi ve vokallerde Mary J. Blige da yer aldı. Şarkıda Jay-Z, kendi yaşam biçimiyle övünmektedir. Knobody yapımı olan şarkı, Marcus Miller'ın "Much Too Much" ve Meli'sa Morgan'ın "Fool's Paradise" şarkılarından örneklendi. "Billboard" Hot 100 listesinde yetmiş üç numaraya ulaştı ve albümün en başarılı ikinci teklisi oldu. Ayrıca, İngiltere listesinde otuz numaraya yükseldi ve İngiltere'deki en başarılı teklisi oldu. Şarkı için Hype Williams yönetmenliğinde yüksek bütçeli bir video klip çekildi. Albümün dördüncü ve son teklisi "Feelin' It" idi. Mecca'nın nakaratını seslendirdiği şarkıda Jay-Z, kendi yaşam biçiminden bahsetmektedir. Ski yapımcılığında kaydedilen şarkının piyano odaklı bir altyapısı bulunmaktadır ve caz müzisyeni Ahmad Jamal'ın "Pastures" şarkısından örneklenmiştir. Şarkı, "Billboard" Hot 100 listesinde yetmiş dokuz numaraya yükselebildi. Şarkı için Alan Ferguson yönetmenliğinde düşük bütçeli bir video klip çekildi. "Reasonable Doubt", 25 Haziran 1996'da Amerika Birleşik Devletleri'nde Roc-A-Fella Records etiketiyle ve Birleşik Krallık'ta Northwestside Records etiketiyle yayımlandı. Albüm, "Billboard" 200, listesinde yirmi üç numaraya ulaştı ve Jay-Z'nin sonraki albümlerinin elde ettiği başarılardan daha düşük bir performans gösterdi. 7 Şubat 2002'de "Reasonable Doubt", RIAA tarafından platin plak ile ödüllendirildi. Albüm, eleştirmenlerden genellikle olumlu eleştiriler aldı. Allmusic albüme beş üzerinden beş yıldız verirken; "Entertainment Weekly" B+ verdi. "The Source" dergisi albüme beş üzerinden dört "mic" verdi. Fakat daha sonra klasik beş "mic" olarak değiştirildi. 1998'de albüm, "The Source" dergisinin hazırladığı "En iyi 100 rap albümü" listesinde yer aldı. "Reasonable Doubt", 2003'te "Rolling Stone" dergisinin hazırladığı tüm zamanların en büyük 500 albümü listesinde yer buldu. Aynı yıl, "Blender" dergisinin "Ölmeden önce sahip olmanız gereken 500 CD" listesinin içindeydi. Ayrıca, 2004 yılında "Vibe" dergisinin "Bir nesli, bir sound'u ve bir akımı temsil eden 51 albüm" listesinde ve 2006 yılında "Hip Hop Connection" dergisinin "En büyük 100 rap albümü 1995-2005" listelerinde de boy gösterdi. "Reasonable Doubt" albümünün yayımlanmasından iki yıl önce, üç popüler Mafioso rap albümü piyasaya sürüldü: Raekwon'ın "Only Built 4 Cuban Linx...", AZ'nin "Doe or Die" ve Nas'ın "It Was Written". Jay-Z, ilk albümüyle patlama yaptı ve "Cristal" içmesi, Lexus marka otomobil kullanmasıyla popülerleşti. "Stylus" dergisi yazarı Evan McGarvey, The Clipse grubunun 2006 çıkışlı "We Got It for Cheap" şarkısında Jay-Z'nin "Reasonable Doubt" albümünün sound'una benzemeye çalıştığını iddia etti. Jay-Z'nin etkileri hip hop müzikte de görüldü. The Game, 2005 çıkışlı "The Documentary" albümünde, "Reasonable Doubt" albümünden bir klasik olarak bahsetti. Jean Grae, 2004 çıkışlı "Not like Me" şarkısında "Reasonable Doubt" ile Nas'ın "Illmatic" albümlerinden hangisinin daha iyi olduğunu tartıştı. Albümün vokalleri birçok kez farklı şarkılar için kullanıldı. Chubb Rock'ın "Survive", Termanology'nin "Watch How It Go Down", Apathy'nin "9 to 5" ve Mary J. Blige'ın "Round and Round" şarkıları "D'evils" parçasından ve De La Soul'un "Shopping Bags (She Got from You)" şarkısı "Brooklyn's Finest" şarkısından örneklendi. Pitchfork Media'dan Ryan Schreiber'a göre albüm, "hip hop'ta dönüm noktası albümlerden biri olarak" kabul edilmektedir. Albüm, The Notorious B.I.G.'nin "Ready to Die" ve Nas'ın "Illmatic" albümleriyle karşılaştırılmaktadır. Bu albüm, Jay-Z'nin albümleri arasında en düşük başarıyı gösteren olsa da, onun en iyi albümü olarak kabul edilmektedir. Pop-crossover şarkıların ve liste başı olmuş hitlerin eksikliği nedeniyle, Jay-Z'nin diğer albümlerinden farklıdır. Ayrıca sonraki albümlerinde Jay-Z, çoğunlukla The Hitmen, Timbaland ve Swizz Beatz ile çalıştı. MTV'den Shaheem Reid şunları söyledi: ""Reasonable Doubt" albümü radyo hitleri ve kulüp şarkıları içermeyebilir, ancak Jay'e göre onun en lirik—ve kesinlikle en dürüst albümü." Jay-Z, bu albümdeki meselelere sonraki albümlerinde de devam etti. İkinci albümü "In My Lifetime, Vol. 1", "Friend or Foe"nun devamı niteliğinde "Friend or Foe '98" adlı bir şarkı içermektedir. Üçüncü albümü "Vol. 2... Hard Knock Life", "Coming of Age"in devamı niteliğinde "Coming of Age (Da Sequel)" adlı bir şarkı içermektedir. Jay-Z, bu albümü yapmanın çok zor olduğunu belirtti, çünkü o albümü yazdığı zamanlarda tamamen farklı bir yaşam tarzı vardı. 2006'da Jay-Z, Radio City Music Hall'de "Reasonable Doubt" albümünün parçalarını seslendirdiği bir onuncu yıldönümü kutlaması düzenledi. The Roots grubunun bateristi Questlove, the Illadelphonics, elli kişilik The Hustla's Symphony orkestra ve DJ performansıyla Just Blaze de konserde yer aldı. Konserde Mary J. Blige, The Notorious B.I.G. ve Jaz-O'nun da vokallerinin hazır bulunması bekleniyordu. "Can't Knock the Hustle" şarkısı için Mary J. Blige yerine Beyoncé getirildi, "Brooklyn's Finest"ta B.I.G.'nin verse'ünü Jay-Z seslendirdi ve "Bring It On" parçasından Jaz-O'nun verse'ü çıkarıldı. Bunun nedenleri Mary J. Blige'ın Breakthrough Turnesi'yle ilgilenmesi, The Notorious B.I.G.'nin konserden altı yıl önce ölmesi ve Jaz-O'nun Jay-Z ile kavgalı olmasıydı. Alicia Keys, Young Jeezy, Jadakiss, Chris Tucker, LeBron James ve Carmelo Anthony gibi ünlüler de konsere katıldı. Roc-A-Fella Records'un internet sitesine göre, üç bin bilet satışa sunuldu ve tamamı iki dakika içerisinde tükendi. Teen pop Teen pop, genellikle gençleri ve ergenleri hedefler ve pop'un bir alt türüdür. Teen pop genelde içinde pop, dance, R&B, hip-hop gibi müzik türlerini barındırır. PravadÄ± Pravadı ( - Provadija), Bulgaristan'ın kuzeydoğusunda, karstik bir vadi içerisinde akarak Karadeniz'e dökülen Pravadı Nehri'nden çok uzakta olmayan, Varna'ya bağlı bir kasabadır. Sofya’dan tren vasıtasıyla, Varna’dan ise tarifeli otobüslerle gelişmiş bir karayolu ağı aracılığıyla ulaşılabilir. Maden suyu kaynakları, yumuşak iklimi ve etrafı çevreleyen dağlarda bulunan toplam 70 km uzunluğundaki mağaraları ile bilinir. Pravadı eski cağlardan beri gümrük noktası olarak işlev gördü. Yıkıntıları bugüne kadar korunmuş olan Orta Çağ kalesinin tarihî isimleri arasinda Provat (Bizansca), Oveç (Овеч, Bulgarca), Provanto (İtalyanca) ve Pravadi (Türkçe) bulunmaktadır. Kalenin Yunanca ismi ise “koyun” anlamındaki πρόβατο (provato) sözcüğünden gelmektedir. Kalenin Bulgarca eski ismi olan овца (ovtsa) sözcüğü de “koyun” anlamındadır. Kale ziyarete açıktır. Orta Çağ boyunca yakındaki Ravna köyündeki manastırı 876 yılında yapımı biten kilisesi ve Preslav Edebiyat Okulu'nun ana skriptoryumu ile Birinci Bulgar İmparatorluğu'nun önde gelen bir yerleşimi olmuştur. Sonradan Bulgar imparatoru olan İvaylo, 1279 yılında Bizans ordusunu şehir yakınlarında mağlup etmiştir. İkinci Bulgar İmparatorluğu döneminde kent önemini arttırmıştır. 1388 yılında Osmanlı Ordusu tarafından kuşatılarak ele geçirilmiştir. 17. ve 18. yüzyıllar boyunca Osmanlı İmparatorluğu yönetimindeki şehir, önemli bir ticaret merkezi olmuş, Yahudi ve Venedik tüccarlarının ticaret yaptığı bir şehir hâline gelmiştir. Nehrevan Muharebesi Nehrevan Muharebesi, ikinci İslamî mezhep olan Hariciler ile halife Ali arasında, 658 yılının Temmuz ayında, gerçekleşti. Ali'nin ordusu tarafından Haricilerin büyük kısmı öldürüldü. Halife Osman'ın isyancılar tarafından öldürülmesinden sonra, Muhammed'in kuzeni ve damadı olan Ali halife oldu. Suriye valisi Muaviye Osman'ın öcünün alınmasını istiyordu. Ali ile Muaviye arasında 657 Temmuz'unda gerçekleşen Sıffin Savaşı'ndan kesin bir sonuç alınamaması sonucu Ali ikna edilerek hakeme başvuruldu. Ali'nin taraftarlarından büyük bir grup Kur'an'daki ""Hüküm yalnızca Allah'a aittir."" (En'âm:57) ifadesine dayanarak bu durumu protesto ettiler ve hakeme başvurmanın Kur'an'daki ""Eğer biri ötekine karşı haddi aşarsa, Allah’ın buyruğuna dönünceye kadar haddi aşan tarafa karşı savaşın."" (Hucûrat:9) emrine karşı gelmek olduğunu savundular. Bu grubun küçük bir kısmı İbn Vahab önderliğinde Ḥarūrāʾ köyüne çekildi. Bu çekilme yani hariçte (dışında) kalma nedeniyle Haricî olarak adlandırılan bu aşırı uçtaki gruba, hakem kararı Ali'nin aleyhinde sonuçlanınca, Nehrevan (bugün Diyala ili) yakınlarında daha büyük bir grup katıldı. Hariciler, hem Ali'nin hem de Muaviye'nin iktidar iddialarına karşıydılar. Sadece halife adaylarına değil, fikirlerini paylaşmayan tüm Müslümanlara karşıydılar ve Müslüman toplumu içerisinde terör yaratmaya başladılar. 658 yılının Temmuz'unda gerçekleşen savaşta Halife Ali, İbn Vahab ve taraftarlarının çoğunu öldürdü. Savaştan sonra Harici hareketi sona ermedi. Çeşitli isyanlarla gerek Ali döneminde, gerekse Muaviye döneminde Müslüman toplumuna rahatsızlık vermeye devam etti. Ali dönemi, Ali'nin Hariciler tarafından öldürülmesi ile sona erdi. I. Yezid'in 683 yılındaki ölümünden sonra Müslüman topluluğunun sürüklendiği iç savaşta, Hariciler Emevi hakimiyetini kesintiye uğratan başlıca güç oldular. Nitekim günümüzdeki Selefi, Vahhabi toplumların fikirleri ve davranışları Haricilerle aynıdır. Suudi Arabistan'ın kurulmasında İngiliz kışkırtmasıyla Osmanlı'ya karşı baş kaldırarak ortaya çıkan Muhammed bin Abdülvahhab, Bedevileri toplayıp civar bölgelere saldırarak inancını yaymış, kendi fikirlerinde olmayan diğer itikad ve mezheb Müslümanlarını, küfür, şirk ve bidat ile itham etmektedirler. Les Verts Les Verts (Türkçe: "Yeşiller"), tam adı Les Verts, Confédération écologiste – Parti écologiste (Türkçe: "Yeşiller, Ekolojist Birliği - Ekolojist Partisi") Fransa'da solcu ve çevreci bir siyasi partidir. Avrupa Yeşiller Partisi'ne üyesi olan parti, yeşil siyasetli ve federalist bir Avrupa görüşünü savunmaktaydı. 2010 yılında Avrupa Ekolojisi - Yeşiller'e dönüştü. Takeshi Kaneshiro Kendisi küçük yaştayken ailesi boşanan Takeshi Kaneshiro, eğitim hayatının yarısını Japonya'da yarısını Tayvan'da geçirmiştir. Müzik üzerine eğitim alan Kaneshiro, Wong Kar-Wai ile birlikte Chunking Express'i çektikten sonra müzisyen olmaktan vazgeçerek, profesyonel oyuncu olma kararı alır. Birçok ünlü markanın reklamında yer alan Kaneshiro, Parada, Vio, Mitsubishi, LG gibi markaların reklam yüzü olmuştur. Demokrat Hareket (Fransa) Demokrat Hareket () Fransa'da merkez bir siyasi partidir. 2007 Fransa cumhurbaşkanlığı seçiminden sonra François Bayrou tarafından kuruldu. Fransa Ulusal Meclisi'nde 577 sandalyeden 42'sine sahip olan parti, FransÄ±z Senatosu'nda ise 348 sandalyeden 5'ine sahiptir. Ulusal Cephe (Fransa) Ulusal Cephe (Fransızca: "Front National", FN) Fransa'da milliyetçi bir siyasi partidir. 1972 Jean-Marie Le Pen tarafından kuruldu. Kuruluşundan beri partinin liderliğini yapan Le Pen, Ocak 2011'de liderliği küçük kızı Marine Le Pen'e bıraktı. 2012 milletvekili seçimlerinde Ulusal Cephe 2 milletvekili çıkarmıştır. 2014 Avrupa Parlamentosu seçimleri'nde Fransa'da 1. çıkarak parlamentoya 23 milletvekili göndermiştir. Kristinestad Kristinestad (), Finlandiya'nın Ostrobotniya bölgesinde bulunan bir şehirdir. Şehir, Botniya Körfezi'nin kıyısında yer almaktadır. Yüzölçümü 697.54 km² olan şehrin nüfusu 31 Ağustos 2017 tarihi itibari ile 6,671'dir. Kristinestad, 1649 yılında İsveç Kraliçesi Christina'nın adına kurulmuştur ve ismini buradan almıştır. 17. yüzyıldan kalma odundan yapılma evleri ve tarihi yapıları çok iyi korunmuştur. Şehrin Fince adı olan Kristiinankaupunki ayrıca en uzun yerleşim yeri isimlerinden biri olarak çok ilgi toplamaktadır. Kana SusadÄ±m Jennifer's Body, ABD'de 18 Eylül 2009 tarihinde, Türkiye'de 23 Ekim 2009 tarihinde gösterime girmiş olan film. Başrollerinde Megan Fox ve Amanda Seyfried oynuyor. Anita "Needy" Lesnicky (Amanda Seyfried) ve en iyi arkadaşı Jennifer (Megan Fox) küçük bir kasabada yaşamaktadır. Needy'nin Jennifer'a karşı cinsel çekimi vardır. Ama bunu kabul etmek istemez. Jennifer çok güzeldir. Kasabaya birgün şehirli bir grup olan Low Shoulder gelir ve barda konser verdikleri sırada yangın çıkar. Şoka giren Jennifer'ı kaçırır ve kasabanın adını aldığı şelaleye götürürler. Orada Jennifer'ı gruplarını üne kavuştursun diye şeytana kurban ederler. Ama bilmedikleri bir şey vardır; Jennifer, aslında bakire değildir ve eğer bakire olmayan birini kurban ederseniz çok farklı sonuçlar çıkar ortaya. Grup kasabayı terk eder. Herkes onların bardaki yangında insanlara yardım ettiğini sanıp onlara hayranlık duyar. Ama Needy bir sorun olduğunun farkındadır. Çünkü Jennifer değişmiştir, bir şekilde şeytani olmuştur. Bu konudan erkek arkadaşı Chip'e bahseder ama Chip ona inanmaz. Bu sırada Jennifer, içindeki boşluğu, kan içerek doldurduğunu keşfettiği için okulundaki erkekleri baştan çıkarır ve, yer. Needy bu olaylar konusunda Chip'i uyarır, ama Chip ona inanmaz ve Jennifer'ın tuzağına düşer. Jennifer Chip'i de öldürür, çünkü, çok güzel olmasına karşın, kendine güveni yoktur ve gözlüklü, inek Needy'yi bile kıskanmaktadır. Chip'e aşık olan Needy, intikam için Jennifer' kalbine maket bıçağı saplayarak öldürür. Needy'yi akıl hastahanesine kapatırlar, fakat, Jennifer Needy'yi ısırmıştır ve eğer içinde iblis olan biri tarafından ısırılır ve kurtulursanız, bazı özellikleri size geçer, Needy de bu özellikleri kullanarak hastaneden kaçar. Tüm bu olayların sebebi olan Low Shoulder grubunu bulup onları öldürür. Kontrgerilla Kontrgerilla, kelime anlamıyla gerilla güçlerine karşı kurulmuş güçtür. Bir diğer anlamı NATO bünyesindeki ülkelerde sol örgütlenmeye karşı oluşturulan yasa dışı örgütlenmelerinin adıdır.. NATO'nun Özel Harp talimnamelerine göre, üye ülkelerde kurulan NATO birimleri Türkiye'de 1952 ya da 1953'te önce Seferberlik Tetkik Kurulu adıyla örgütlenmiş sonra doğrudan Genelkurmay Başkanlığına bağlı Özel Harp Dairesi çatısı altında ve bunun sivil uzantısı olarak faaliyet yürütmüştür. Bülent Ecevit 1974'te dönemin Genelkurmay Başkanı Semih Sancar'dan Özel Harp Dairesi'nin varlığını öğrenmiştir. Torsten Amft Torsten Amft (d. 14 Ocak 1971; Leipzig), Alman model ve moda tasarımcısı. Torsten Amft Berlin 17 yıl önce Berlin´e taşındı ve model oldu. Kendisi Avrupa büyük Model Yarışmasında, (Yüz ´93) keşfedildi. Amft sonra başta uluslararası tanınmış, Helmut Newton, Herb Ritts ve Gianni Versace gibi kişiler ile çalıştı. Ve burs ile Zürih (Isviçre) yılında moda ve tasarımcılık eğitimi almıştır. Amft artık dünya çapında, merkezi Berlin dışında Tokyo ve New York ofisleri ile de çalıstır. 2000 yılında Amft "Lexton" Moda ödülünü Manhattan kazandı. Amft hem erkek ve kadın için, Haute Couture kadar moda yaratır. Avrupa'nın en büyük açık hava moda defilesi Küresel Moda Festivalinde, Torsten Amft sanat direktörü olarak yer almıştır. Kendisi Almanya'nın önde gelen moda sanatçılar arasında yer alıyor. 2000 yılından bu yana, Amft modayı bir taraftan da düşüncelerinin ve ilgili mesajlarının sunulması için kullanmıştır, bu stil moda sahnesinde hiç uygulanmamıştır. Sosyal kritik yönü koleksiyonlar da belli oluyor. 2007/2008 koleksiyonun sloganı tamamlayıcı iklim altında tanıtılmıştır, burada iklim değişlikliği konu eden ilk terzi olarak kabul edilir. Bahar/Yaz 2008 koleksiyonundaki Afrika G8 zirvesi sonrası ki konu açlık idi. Tüm koleksiyon Afrika ´dan gelen ürünler ile yapılmıştır. Berlin´deki "Fashion Week 2008" Amft Klaus Wowereit'in ünlü sözünü "yoksul ama seksi" kullanarak modellerini gösterdi ve bu şekilde dolaylı olarak piyasadaki düşüşe işaret etti. O güneş modelleri kullanarak verimli doğal kaynaklar ile giysi üretmeyi deneyen ilk moda tasarımcısı oldu. Amft'ın tarzı elitist-gelecekçilik olarak tanıtılmıştır. RÄ±dvan Rıdvan (Arapça: رضوان) İslam inanışında cenneti bekleyen meleğin adıdır. Aynı görev ile cehennemde vazifeli melek ise Mâlik'tir. Rıdvan, günümüzde Müslüman toplumlarda erkeklere verilen bir isim