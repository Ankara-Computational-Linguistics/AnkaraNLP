birinci sıraya yerleşmiştir. "It's Only Us" EA Sports çıkardığı FIFA 2000 oyununun ana müzik parçası olarak kullanıldı. Şarkının klibinde Robbie bir bilgisayar animasyonu olarak İngiltere Millî Takımının bir parçası olarak belirir. Ve uzaya doğru uçar. Klipte Robbie çılgın bir karakteri oynar. Ve kendine özgü mimikleriyle klibe mizah katar. Parça "I've Been Expecting You" albümünde yoktur. Lakin daha sonra albüm yeniden basılmıştır. Ve bu parça, albümdeki "Jesus In A Camper Van" parçasıyla yer değiştirmiştir. Şarkı aynı zamanda, İngiltere'de yayınlanan Now That's What I Call Music! 45 albümünün içinde de vardır. Şarkı Robbie'nin İngiltere listelerinde ilk sıraya yerleşen ikinci tekli(single)si olmuştur, 400.000'den fazla kopya satarak British Phonographic Industry tarafından Altın sertifika ile sertifikalanmıştır. Şarkı bunun yanı sıra Yeni Zelanda'da ilk üçe girmeyi başarmıştır. Burada "She's The One"/"It's Only Us"'ın satışa sunulduğu formatlar ve içindeki parça listesi bulunmaktadır. UK CD1 UK CD2 European CD Maxi Ramsar Sözleşmesi Ramsar Sözleşmesi (Özellikle Su Kuşları Yaşama Ortamı Olarak Uluslararası Öneme Sahip Sulak Alanlar Hakkında Sözleşme) sulak alanların korunması ve sürdürülebilir kullanımını sağlamayı amaçlayan uluslararası bir sözleşmedir. Sözleşme adını 2 Şubat 1971 tarihinde İran'da imzalandığı şehir olan Ramsar şehrinden almaktadır. Foton kuşağı Foton kuşağı, resmi olmayan kuruluşlar tarafından varlığı ortaya atılan ve M45 Ülker Takımyıldızı ile birlikte Güneş Sistemi'nin de içinde bulunduğu sanılan hayali bir kuşaktır. İnanılışa göre Maya Takvimi'nin bittiği Aralık 2012 tarihini müteakiben, Dünya uygarlığı'nın yeni bir boyuta gireceği sanılır ve girilen bu yeni boyut düşünebilen canlılara, farklı yetenekler ve farklı fikirler kazandıracağı ileri sürülür. Belirli zaman dilimlerinde, insanoğlunun kurduğu düzenin artık işe yaramayacağı, birçok insanın yeni fikirlerle öne atılacağı bir düşünce birliğinden bahsedilmektedir. Barış ve huzurdan bahsedildiği; anlayış tarzlarından, kültürel yapıya, ekonomik değişimden, özgürlüklere yeni bir boyut kazandıracağı 'inancını' kapsayan, bu düşünce birliğinin oluşacağını bekleyen kişilerin tanımladığı bir kuşak olarak da görülebilir. Öte yandan "Nibiru" adı verilen gezegen ise yine bu tarihte Dünya'ya yaklaşıp yeni olaylara sebep olacağı savunulur ki bu çevreden 'başka' inanışlarca; Kıyamet, Foton kuşağının getirisi olan yeni boyut olarak tanımlanır. Bu inançlarca da Tanrı' nın insanları aslında yok etmeyeceği, Kıyamet Günü'nün acı vem ölüm olmadığının, onlara bir bilinç devrimi yaşatarak, her açıdan gelişmiş toplumlar olarak hayatlarına devam edebileceklerine inanan tüzel kişilerce adlandırılan ve bu düşünce yapısının bir ürünü olarak benimsendiği gözlenmektedir. Ayrıca öne atılan tarihte güneş patlamalarının yaşanacağı ve dünyadaki canlıların genetik yapılarının değişime uğrayacağı, süre gelen olayların ise, dünya üzerindeki büyük elektrik kesilmeleri ile başlangıç alacağı tezini öne sürerler. Foton kuşağı ilk kez ingiliz astronom Edmund Halley (1656-1742) yılında Pleiades takımyıldızlarını kuşatan gazımsı bir kuşak olarak gözlendi. Fredrick Wilhelm Bessel ise foton kuşağının dönüş hızını her bir yüzyılda 5.5 derece saniye olarak keşfetmiştir. Jose Comas Sol Pleiades takımyıldızındaki güneş sistemlerini keşfetti. Paul Otto Hesse tarafındansa foton kuşağının kalınlığını 2000 ışık yılı olarak saptadı. Güneş sistemi, her 25.860 yılda bir Pleiades çevresinde bir tur dönmektedir. Yaklaşık olarak her 12.500 yılda bir güneş sistemi bu foton kuşağının içine girmektedir. Güneş sisteminin foton kuşağının içindeki yolculuğu 2000 sene kadar sürer. Yani, foton kuşağından çıktıktan sonra tekrar foton kuşağına girmek için 10.500 yıl geçmektedir. Bu devrelerin alt devreleri de vardır ama üst devre 206 milyon yıl sürer. Foton kuşağının kendisinin de aurası vardır. İlk aura katmanına (enerji seviyesine) 1962 yılında dünya ve tüm güneş sistemine girmiş durumdadır. Günümüzde Dünya, foton kuşağının düşük enerjili ilk kısmının içinde bulunmaktadır. Dünya, ikinci enerji seviyesine ise 1987 yılında girmiştir. 2012 yılında üçüncü enerji seviyesine girmesi sırasında 110-144 saat (5-6 gün) boyunca karanlıkta kalması beklenmetir. Üçüncü enerji seviyesine (foton kuşağının kendisinin bulunduğu esas enerjili kısım) girildiğinde ise karanlık sona erecek ve artık hiç gece olmayacaktır. Sırasıyla: Foton kuşağı dünya'daki tüm yaşam için çok büyük bir faydası olan, yüksek enerjili fotonlardan oluşan devasa bir kemerdir. Güneş sistemimiz bu kuşağa girdiği zaman tekrar çıkması 2000 sene sürecektir. Foton Kuşağı (Manaşik Halka) kendi etrafındaki dönüşünü 25.860 yılda bir tamamlamakta ve güneş sistemi her bir 10.500 yılda bir foton kuşağına girmektedir. Foton kuşağı torus şeklinde (araba lastiği biçiminde) bir kemer ve bunun kalınlığı (çapı değil, kemerin kalınlığı) 2000 ışık yılıdır. Elektrikli hiçbir aygıt, foton kuşağına girildikten sonra hiçbir şekilde çalışmamaktadır. Marc Vann Marc Vann (d. 23 Ağustos 1954), Amerikalı oyuncu. CBS dizisi ""daki Conrad Ecklie rolüyle tanınmaktadır. Gil Grissom'ı kışkırtan rol olan Ecklie, "CSI" hayranları tarafından sevilmedi. "Angel" ve "Early Edition" dizilerinde de önemli rolleri vardır. Vann Norfolk, Virjinya'da dünyaya geldi. Başlarda oyunculuk ya da tiyatroya ilgi duyan Vann, MBA için çalıştığı dönemde pandomim atölyesinde hünerini keşfetti. Dizi oyuncusu olarak Los Angeles'a taşınmadan önce tiyatroya başladı. Vann, Chicago bölgesindeki yerel tiyatrolarda aktif oldu. CSI'da çalışmaya devam ederken; 2006 yılında "Boston Legal" dizisinin iki bölümünde William Shatner ile birlikte rol aldı. 2007 yılının Nisan ve Mayıs aylarında Vann, çeşitli dizilerde rol aldı. Adam Fuchs rolüyle "Criminal Minds", Pete Weber rolüyle "Without a Trace" ve hematolog rolüyle "Grey's Anatomy" dizisinde oynadı. 2007 sonunda CSI ve "Without a Trace" dizileri kesişti ve aynı saatlerde yayınlandı. Ancak bu, Pete Weber ve Conrad Ecklie rollerinin bağlantılı olduğu anlamına gelmemektedir. 28 Şubat 2008'de Vann, ABC kanalındaki iki farklı dizide arka arkaya rol alarak özel bir başarı elde etti. İlk olarak "Lost" dizisinde bir geminin doktorunu ve sonra "Eli Stone" dizisinde bir otomotiv işçisini canlandırdı. Son olarak, bir reklamda doktoru oynadı. HuffPost The Huffington Post (HuffPost veya HuffPo olarak da kısaltılır), Amerikan liberal haber sitesi ve blog. Arianna Huffington, Kenneth Lerer ve Jonah Peretti tarafından kurulan sitede çeşitli haber kaynakları ve köşe yazıları bulunmaktadır. Site; siyaset, medya, iş, eğlence, yaşam, stil, yeşil hareket, dünya haberleri ve komedi içeriğine sahiptir. Dört yıl içinde etkili bir medya markası hâline geldi. "The Huffington Post", 9 Mayıs 2005'te kuruldu. "Drudge Report" gibi liberal alternatif muhafazakâr haberler toplamaktadır. Hasan Aksay (1947 doÄŸumlu asker) Hasan Aksay, (d. 1947, Ödemiş, İzmir, Türkiye), Türk asker. 1965 yılında Askeri Hava Lisesinden, 1967 yılında Hava Harp Okulundan ve 1969 yılında uçuş okulundan mezun olmuştur. 1974 Kıbrıs Barış Harekatı'na katıldı. 1979 yılına kadar Hava Kuvvetlerine bağlı çeşitli birliklerde filo kol uçucusu olarak görev yapmıştır. 1981 yılında Hava Harp Akademisinden mezun olmuş, ardından kurmay subay olarak; 4. Ana Jet Üs 141. Filo Komutanlığında Eğitim Subaylığı, Harekat Subaylığı ve Filo Komutanlığı, Hava Kuvvetleri Genel Sekreterlik Koordinasyon Şubesinde Harekat Subaylığı ve Şube Müdürlüğü, Ottawa Askeri Ataşeliği, 6. Ana Jet Üs Komutanlığında Kontrol Heyeti Başkanlığı ve Harekat Komutanlığı, 2. Taktik Hava Kuvveti Komutanlığında Harekat Başkanlığı görevlerini yürüttü. Bu arada 1994 yılında Silahlı Kuvvetler Akademisi eğitimini tamamladı. 1994 yılında Tuğgeneral rütbesine terfi etti. Bu rütbede 8. Ana Jet Üs Komutanlığı, Hava Kuvvetleri Harekat Başkanlığı Plan Harekât Daire Başkanlığı görevlerinde bulundu. 1998 yılında Tümgeneral rütbesine terfi etti. Bu rütbede 1. Taktik Hava Kuvveti Komutan Yardımcılığı ve Hava Kuvvetleri Harekat Başkanlığı görevlerini yürüttü. 2002 yılında Korgeneral rütbesine terfi etti. Bu rütbede Hava Eğitim Komutanlığı, 1. Hava Kuvveti ve Birleştirilmiş Hava Harekat Merkezi Komutanlığı, Hava Kuvvetleri Değerlendirme ve Denetleme Başkanlığı ile Hava Kuvvetleri Kurmay Başkanlığı görevlerinde bulundu. 2007 yılında Orgeneral rütbesine terfi etti ve Harp Akademileri Komutanlığı görevine atandı. 25 Ağustos 2009 tarihinde Hava Kuvvetleri Komutanlığı görevine atandı. ve ayrıca, NATO’nun Bosna-Hersek’te icra ettiği barışı koruma harekatında birlik komutanlığı yaptı. 29 Temmuz 2011 tarihinde Genelkurmay Başkanı ve Kuvvet komutanları ile beraber emekliliğini istedi. Emeklilik isteği kabul edilerek emekliye ayrıldı. Türk Hava Kurumu Üniversitesi Mütevelli Heyet üyesi ve Galatasaray Spor Kulübü Kongre üyesidir. Evli ve iki çocuk babasıdır. Kırgız Ala Dağları Kırgız Ala dağları, (Kırgızca: Кыргыз Ала-Тоосу, ) Orta Asya'da bulunan Kırgızistan ve Kazakistan'da yüksekliği 4875 metreye ulaşan bir dağ sırasıdır. Kırgız Ala dağları'nın en yüksek doruğu 4875 metre olan Bişkek şehrinin güney-güneydoğusunda Zapadnı Alamedin Tepesi'dir. Aynı bölgede ayrıca Ala-Artşa Ulusal Parkı bulunur. Kırgız Ala dağları, Tanrı Dağları'nın batıdaki bir parçası olup, Kırgızistan'nın kuzeyinde ve Kazakistan'nın güneydoğusunda konumlanır. Batıdan doğuya doğru tahminen 375 km uzunluğundadır. Kuzeydoğuda Trans-İli Ala dağları ve doğuda Küngöy Ala dağları ile birleşir. One More for the Rogue Tour One More for the Rogue Tour, İngiliz şarkıcı-söz yazarı Robbie Williams'ın Avrupa'da verdiği konser turnesi. Eylül 1999'da Kuzey Amerika'dan döndükten sonra Williams, Avrupa'da For a Few Dollars More... ismiyle ekstra konserler verdi. Konser ismi efsanevi yönetmen Sergio Leone'nin "Birkaç Dolar İçin" filminden alıntıdır. Mann gegen Mann "Mann gegen Mann" (Almanca ""Erkek erkeğe"") Rammstein'ın Rosenrot albümü için yaptığı üçüncü ve son tekli çalışmasıdır. Şarkı eşcinsellik ile ilgilidir. Bir söylentiye göre, siyah kaplı ve resimsiz bir tanıtım CD'sidir. 1999 Tour (Robbie Williams) 1999 Tour, İngiliz şarkıcı-söz yazarı Robbie Williams'ın 1999'da verdiği aynı zamanda ilk Kuzey Amerika turnesidir. Turnenin ilk ayağının ismi Man, the Myth, the Tax Bill (aka Born to Be Mild) ve ikinci ayağın ismi de Get Your Coat Baby, You've Pulled!'dır. Hans Kroh Hans Kroh (d. 13 Mayıs 1907 - ö. 13 Temmuz 1967), II. Dünya Savaşı sırasında Alman Fallschirmjäger ve savaştan sonra Bundeswehr generali. Hans Kroh, 1 Haziran 1956'da Albay olarak Bundeswehr'e katıldı, 1 Eylül 1957'de Tuğgeneralliğe terfi ettirildi. Sadece bir gün sonra 1. Luftlande-bölümün emrini içeride aldı Bruchsal. 1 Temmuz 1959'da yeniden Tümgeneralliğe terfi ettirildi. 1 Ekim 1962'de emekliğe ayrıldı. Rudy FernÃ¡ndez Rodolfo "Rudy" Fernández y Farrés daha çok bilinen adıyla Rudy Fernandez (d. 4 Nisan 1985; Palma de Mallorca, Balear Adaları, İspanya), EuroLeague ekiplerinden Real Madrid'de forma giyen bir zamanlar NBA'de oynamış İspanyol basketbolcudur. NBA'de bir çaylağın bir sezonda üç sayılık sayı rekorunun sahibidir. 1.98 boyunda 84 kg ağırlığında olan Rudy Şutör gard ve Kısa forvet pozisyonlarında görev almaktadır. İspanya'da Joventut Badalona forması giymiş olan oyuncu burada sayısız başarıya ve zafere ulaşmıştır. Daha sonrasında Phoenix Suns tarafından draft edilerek NBA kariyerine adım atmıştır. 24. sıradan 2007 yılında draft edilen oyuncu akabinde Portland Trail Blazers'a para karşılığında takas edilmiştir. Millî takımda da gayet başarılı performanslar sergileyen "'Rudy", 2006 ve 2009 yılında İspanya millî basketbol takımı ile altın madalyaya uzanmıştır. 2011-12 sezonunda NBA'de yaşanan lokavt süresinde Real Madrid'de oynamıştır. 2011'de Rudy, Dallas Mavericks'e takas edilmiştir. Ancak burada hiç forma giymemiştir. Dallas Mavericks, onu 2.tur draft seçme hakkına karşılık Denver Nuggets'a vermiştir. Temmuz 2012'de de Real Madrid ile 3 yıl için 9 milyon € karşılığında sözleşme imzalamıştır. Rudy Fernandez profesyonel kariyerine 2001 yılında İspanyol kulübü Joventut Badalona'da başladı. Çaylak sezonunda 2001-02 sezonunda hiç forma şansı bulamadı ve sadece 1 maça çıkabildi. Fernandez 2002-03 sezonunda Badalona'nın B takımına düştü ve A2'liginde sezonda maç başına 15.7 sayı ortalaması gibi harika bir istatistik yakaladı. 2003-04 sezonunda yeniden a takıma yükseldi ve Liga ACB'de maç başına 37 maçta 11.3 sayı ortalaması ile oynadı. Fernandez EuroCup'ta ise sezonda maç başına 9.9 sayı ortalaması ile oynadı. Ayrıca o 2003-04 sezonunda Copa del Rey'in MVP'si seçilme onuruna erişti. Fernandez 2004-05 sezonunda lig'de maç başına 10.4 sayı, EuroCup'ta ise 11.3 sayı ortalaması ile oynadı. Ayrıca sezonda takımıyla beraber Katalan Basketbol Ligi şampiyonluğu yaşadı. Fernandez 2005-06 sezonunda ise lig'de 42 maça çıktı ve maç başına 13.7 sayı ortalaması ile oynadı. Ayrıca o sezonda Final-four'unun MVP'si seçildiği EuroChallenge şampiyonluğu yaşadı. Fernandez ayrıca sezonda FIBA Avrupa Yılın Genç Oyuncusu ödülünü kazanma onuruna erişti. O 3 Ocak, 2007 tarihinde PBK CSKA ile oynanan EuroLeague karşılaşmasında 26 sayı atarak kariyer rekorunu kırmıştır. Fernandez 2006-07 sezonunda lig'de maç başına 15.7 sayı EuroLeague'de ise 15.8 sayı ortalamalası ile oynadı. Ayrıca o sezonda EuroLeague'in Yükselen Yıldızı ödülünü kazandı ve All Liga ACB takımına seçildi. Fernandez sezonda ayrıca Katalan Basketbol Ligi şampiyonluğu yaşadı ve turnuvada finallerin MVP'si seçilme onuruna erişti. O 2007-08 sezonunda berkide kariyerinin en iyi sezonunu geçirdi ve lig'de maç başına 21.2 sayı ortalaması ile oynayarak sayı kralı ve top çalma kralı oldu. Fernandez ayrıca sezonda 15.2 sayı ortalaması ile oynadığı EuroCup'ta takımıyla beraber şampiyonluk yaşadı ve finallerinin MVP'si seçildi. Ayrıca o takımıyla beraber Copa del Rey şampiyonluğu yaşadı ve final maçında Caja Laboral'e 32 sayı atarak turnuvanın MVP'si seçilme onuruna erişti. Rudy ayrıca sezonda Liga ACB'nin sezonun en iyi defans oyuncusu seçilme başarısı gösterdi. Fernandez 28 Temmuz, 2007 tarihinde 2007 NBA Seçmeleri'nde Phoenix Suns takımı tarafından 27. sıradan seçildi. Daha sonra Portland Trail Blazers takımına takas oldu. Fernandez rüya gibi geçen 2007-08 sezonundan sonra 2008-09 sezonunda DKV Joventut'tan ayrılıp Portland Trail Blazers takımında oynayacağını 6 Haziran, 2008 günü bir basın toplantısında açıklamıştır ve o 1 Temmuz tarihinde Portland ile sözleşme imzalayıp NBA'de oynayan tarihteki 8. İspanyol oyuncu olmuştur. Fernandez 2008 Yaz Olimpiyatları'nda İspanya millî takımı ile gümüş madalya kazandıktan sonra takıma katıldı. O 28 Ekim tarihinde Los Angeles Lakers'a 96-76 kaybettikleri maçta ilk NBA maçına çıktı ve bu maçta 16 sayı attı. Fernandez 12 Kasım, 2008 günü Miami Heat karşısında 29 dakika süre alarak 25 sayı attı ve kariyer rekorunu kırıp 106-96'lık galibiyette önemli rol üstlendi. 18 Ocak tarihinde onun Slam Dunk Contest yarışmasında yarışacağı açıklandı ancak o yarışmaya 1. turda veda ederek hayal kırıklığına uğradı. Fernandez çaylak sezonunda normal sezonda maç başına 10.4 sayı 2.7 ribaunt 2.4 asist play-off'larda 7.5 sayı 2.8 ribaunt 1.0 asist ortalamaları ile oynadı ve ortaya koyduğu bu iyi performansla NBA En İyi İkinci Çaylak Beşi'ne seçilme başarısı gösterdi. Ayrıca o sezonda attığı tam (159) tane üçlükle NBA'de çaylak oyuncunun 1 sezonda attığı üçlük rekorununun yeni sahibi olmuştur. 16 Ekim, 2009 tarihinde o Blazers ile 3 yıllık yeniden kontrat imzaladığını duyurmuştur. Fernandez 30 Ekim, 2009 günü oynanan sezonun 2. maçı Denver Nuggets karşısında 22 dakika süre alıp 22 sayı üretip harika bir oyun oynamasına rağmen ancak takımı maçı 97-94 kaybetmekten kurtulamadı. O 2009-10 sezonunda normal sezonda maç başına 8.1 sayı 2.6 ribaunt 2.2 asist ortalamaları play-off'larda 6.8 sayı 1.7 ribaunt 1.3 asist ortalamaları ile oynadı. Fernandez 17 Aralık, 2010 tarihinde oynanan Minnesota Timberwolves maçında 26 sayı atarak kariyer rekorunu kırdı ve 6'da asist ekleyip takımı maçı 107-102 kazandı. O 2010-11 sezonunda normal sezonda maç başına 8.6 sayı 2.5 asist 2.2 ribaunt play-off'larda ise 2.8 sayı 2.0 ribaunt ortalamaları ile oynadı. Fernandez 2011-12 lokavt süresince Real Madrid'de lig'de maç başına 16.1 sayı ortalaması ile oynadıktan sonra NBA takımları Dallas, Portland, Denver takımlarının arasında gerçekleştirilen bir üçlü takas sonucunda Dallas Mavericks takımına takas oldu. Ancak daha sonra Corey Brewer karşılığında Denver Nuggets'a takas edildi. Fernandez 27 Ocak, 2012 günü oynanan Toronto Raptors maçında 23 sayı atarak harika bir performans segiledi ve takımına maçı 96-81 kazandıran isim oldu. O 2011-12 sezonunda Nuggets formasıyla 31 maça çıktı ve maç başına 22.7 dakika süre alıp 8.6 sayı 2.1 ribaunt 2.3 asist ortalamaları ile oynadı. Fernandez 4 Temmuz, 2012 günü İspanyol takımı Real Madrid ile 3 yıllık bir sözleşme imzaladı. O 31 Ocak, 2013 tarihinde PBK CSKA ile oynanan EuroLeague maçında 20 sayı 13 ribaunt 5 asistlik harika performansıyla Double-double yapmıştır. Fernandez 16 yaşından beri genç millî takımla uluslararası yarışmalara katılmaya başlamıştır. O İspanyol millî genç takımı ile birlikte FIBA 16 Yaş Altı Avrupa Şampiyonası ve FIBA Avrupa U-18 Şampiyonası'nda mücadele eden kadrolarında yer almıştır. Fernandez a İspanya millî takımına ilk kez 2004 Yaz Olimpiyatları'nda mücadele edicek kadroda çağrılmış ve turnuvada maç başına 10.6 dakika sahada kalarak 5.6 sayı ortalaması tutturarak oynadı. Bir sonraki yıl düzenlenen 2005 Avrupa Basketbol Şampiyonasında millî kadroya davet edildi ama istatistikleri kötüydü. İspanyol oyuncu turnuvada maç başına %31 şut yüzdesi maç başına 16 dakika sürede 2.7 sayı ortalaması ile oynadı. Fernandez millî takım formasıyla 3. kez 2006 FIBA Dünya Basketbol Şampiyonası'nda mücadele etti ve takımının önemli oyuncularından birisi oldu. Turnuvada maç başına 9.1 sayı 2.3 ribaund 1.4 top çalma istatistikleri ile mücadele ederek millî takımının altın madalya kazanmasında katkıda bulunmuştur. İspanyol oyuncu 2007 Avrupa Basketbol Şampiyonasında millî takımıyla beraber gümüş madalya kazanma başarısı gösterdi ve turnuvada maç başına 20.3 dakika sahada kalarak 9.9 sayı ortalaması tutturarak takımına katkı sağladı. Fernandez 2008 Yaz Olimpiyatları'nda millî takımıyla beraber finale kadar yükselme başarısı gösterse de ABD'ye yenilerek turnuvayı gümüş madalyayla tamamlamışlardır. Ayrıca final maçında 5 tane üçlük ile 18 dakika sürede 22 sayı atarak harika bir performans göstermiş ve maç içinde Dwight Howard üzerinden yaptığı harika smaç akıllarda kalmıştır. İspanyol oyuncu turnuvayı maç başına 22 dakika süre 13.1 sayı 3.5 ribaund 2.1 asist istatistikleri ile tamamlamıştır. Fernandez Polonya'da düzenlenen 2009 Avrupa Basketbol Şampiyonası turnuvasında İspanyol millî takımıyla birlikte 6. kez mücadele etti ve takımla birlikte altın madalya kazanma başarısı gösterdi. O turnuvada maç başına 28.4 dakikada 13,2 sayı, 3.5 ribaund, 2.1 asist ve maç başına 2.1 top çalma istatistikleriyle oynayarak başarılı bir performans sergiledi ve 2009 Avrupa Basketbol Şampiyonası'un Turnuva En İyi Beşine seçildi. Türkiye'de düzenlenen 2010 FIBA Dünya Basketbol Şampiyonası'nda, Fernández maç başına 15.6 sayı, 6.0 ribaund, 1.7 asist ve 1.8 top çalma ortalamalarıyla harika bir performans sergilesede, İspanya takımı turnuvada sadece altıncı sırada yer alabildi. İspanyol oyuncu 2011 Avrupa Basketbol Şampiyonası turnuvasında millî takımıyla birlikte altın madalya kazanma başarısı gösterdi. O Londra'da düzenlenen 2012 Yaz Olimpiyatları'nda ise İspanyol millî takımıyla mücadele ederek finalde ABD millî takımına mağlup olarak gümüş madalya kazandı. Trans-İli Ala Dağları Trans-İli Ala dağları, (Kazakca: Заилийский Алатау, "Zailiyski Alatau" yani "İli Nehrinin arkasında (ötesinde) Ala Dağlar" anlamındadır.) Orta Asya'da bulunan Kazakistan'da bir dağ sırasıdır. Trans-İli Ala dağları'nın en yüksek doruğu 4979 metre olan Almatı şehrinin güneydoğusundaki Talgar Tepesi'dir. Trans-İli Ala dağları, Tanrı Dağları'nın bir parçası olup, Kazakistan'nın güneydoğusundadır. Güneyinde Kırgızistan sınırında Küngöy Ala dağları ve batıda Kırgız Ala dağları ile birleşir. Talgar Tepesi Kolomb öncesi okyanus ötesi temas Kolomb Öncesi Okyanus Ötesi Temas, Kristof Kolomb’un 1492 yılında Amerika kıtasına ayak basmasından önce Amerika yerli halklarıyla diğer kıta halkları – Afrika, Asya, Avrupa ve Okyanusya - ile olduğu iddia edilen temasları kapsar. Çeşitli dönemlerde tarihi, arkeolojik ve kültürel kanıtlara dayanılarak değişik iddialar ortaya atılsa da sadece tek bir temas kanıtlanmıştır. Akademik çevrelerce ispatlanmış olarak kabul edilen temas Avrupalı halklardan Vikinglerin Kanada Newfoundland’da MS 1000 yılları civarında L'Anse aux Meadows yerleşimini kurmalarıdır. Diğer tüm temas iddiaları akademik çevreler tarafından dayanaksız olarak reddedilmektedir. Nors veya Viking olarak adlandırılan Avrupalı halkın Kuzey Amerika kıtasına yaptığı seyahatler hem tarihsel hem de arkeolojik kanıtlarla desteklenmektedir. Vikinglerin Grönland’da 10. yüzyıldan itibaren yerleştikleri ve 15. yüzyıla kadar burada kaldıkları bilinmektedir. 1961 yılında arkeologlar Helge ve Anne Ingstad, Newfoundland Kanada’da bulunan ve L'Anse aux Meadows olarak adlandırılan arkeolojik bölgede yaptıkları kazı çalışmalarında Viking yerleşimlerine ait önemli kanıtlar buldular. Bölgedeki yerleşimle Vinland Sagaları arasında da benzerlik bulunmaktadır. Sagalar eski çağlara ait sözlü edebiyatın yazıya geçirilmiş halleridir. Bunlarda Grönland’ın batısında bulunan ve Vinland adı verilen bölgede Leif Erikson adındaki Vikingli kaşifin geçici olarak yerleştiği anlatılır. Vinland’ın Newfoundland olma ihtimali yüksektir. Aynı bölgedeki Baffin Adasındaki Viking varlığını gösteren buluntular L'Anse aux Meadows yerleşimi terk edildikten sonra buraya yerleşilmiş olabileceğini anlatmaktadır. Adadaki buluntuların yerel Dorset kültürü halklarına ait olabileceği de belirtiliyor. Yerli Amerikalılarla Viking yerleşimciler arasındaki teması anlatan kaynak çok az sayıdadır. Modern Inuit halkının atası olan Thule kültürü halkıyla Vikinglerin 12. veya 13. yüzyıllarda temas ettikleri biliniyor. Grönlandlı Vikingler bu yerli halklara “"skrælingjar"” demiştir. İzlanda kaynaklı eski eserlerde Grönlandlı Vikinglerle Skrælingler arasındaki çatışmalar kaydedilmiştir. Olaylardan yüzlerce yıl sonra kaleme alınan Vinland Sagaları yerli halkla Vikingler arasında yapılan ticaretten de bahseder. Grönland’da bu temasa dair arkeolojik kanıt pek bulunmamaktadır. Aynı zamanda temas sonucunda Vikingler ile Amerikalılar kültürel veya bilimsel herhangi bir şekilde etkileşimde bulunmamıştır. MS 300 ve 1200 yılları arasında Polinezya halkları kanolarla Easter Adası, Yeni Zelanda ve Hawaii’ye kadar gitmişti. Bu yolculuklarda Amerika kıtasına da gittikleri iddia edilmektedir. Avrupalılar Pasifikte keşiflerine başladıklarında Polinezya’da Amerika’ya özgü olan tatlı patates türü bulunuyordu. Cook Adasındaki tatlı patateslerin yaşları radyo karbon testleriyle MS 1000 yıllarına dayandırıldığında bu sebzenin MS 700 yıllarında takım adalara geldiği sonucu çıkartılabilir. 2007 yılında yapılan ve Ulusal Bilim Akademisi tarafından yayınlanan bilimsel makalede Güney Amerika’ya İspanyollar tarafından getirildiği sanılan tavukların kemiklerinde yapılan radyo karbon testlerinde tavukların 1304 ve 1424 yılları arasında yaşamış oldukları bulunmuştur. Buna göre Şili’deki tavuklar Avrupalılardan çok önce kıtaya gelmiştir. Bolton Müzesi'ndeki Peru kökenli bir mumyayı inceleyen York Üniversitesi'nden bilimsel bir heyet mumyalama sürecinde bir tür ağaç reçinesinin kullanıldığını ortaya çıkarmıştır. Reçinenin sadece Okyanusya kıtasında ve Yeni Gine’de bulunan bir ağaca ve Oxford Üniversitesi'nde yapılan radyo karbon testine göre tahmini olarak 1200’lü yıllara ait olduğu ortaya çıkartılmıştır. Akademik çevrelerde genel olarak kabul görmeyen ve Kolomb öncesi dönemde okyanus ötesi temasa dair birçok teori vardır. Bazı tarihçilere göre Kristof Kolomb Kastilya ve Aragon kral ve kraliçesini çıkacağı okyanus ötesi yolculuğa destek vermeleri için ikna edebilmek amacıyla önceden yapılan seyahatleri örnek göstermiştir. Bazılarına göre ise Kolomb 1492 yılından önce Kanada veya Grönland’a gitmiştir. Bunu savunanların dayanağı ise Bartolomé de las Casas’dır. Casas 1477 yılında Thule adını verdiği adadan 100 deniz ligi öteye gittiğini yazar. Bu yolculuğun yapılıp yapılmadığı belli değildir ancak Kolomb’un 1476 yılında Bristol’a gittiği bilinmektedir. İngiltere’deki Bristol limanı Venedikli gezgin John Cabot’un 1497’de yola çıkarak Vikinglerden sonra ilk kez Avrupalıların Kuzey Amerika’ya ayak bastığı seyahate ev sahipliği yapmıştı. Bristol ve İzlanda arasında bu dönemde yoğun bir ticaret olduğu da bilinmektedir. Avrupalıların okyanus ötesi seyahatlerde başarılı olduklarına dair dedikodular Kolomb zamanında da bulunmaktaydı. Avrupa ile Cipangu (Japonya) arasında Antilia isminde bir yerleşim olduğu ve burada bulunan Yedi Altın Şehir efsanesi o dönemde yaygındı. Amerika kıtasının tarihine dair ilk eserin yazarı İspanyol asilzade Gonzalo Fernández de Oviedo y Valdés 1526 yılında yazdığı “"La Historia general de las Indias"” adlı eserde döneme ait bir efsaneye de yer verir. Buna göre İngiltere’ye doğru yola çıkmış olan bir İspanyol gemisi fırtınada yolunu kaybederek yarı çıplak yerlilerin olduğu bir yere çıkar. Burada erzak ve su depolayan gemi aylar süren yolculukta kaptanını ve mürettebatının çoğunu kaybeder. Gemi Portekiz’e ulaştığında geriye kalan mürettebat ağır hastadır. Kaptandan sonra geminin idaresini alan kişi Kolomb’un yakın arkadaşı olduğu için Kolomb’un evinde misafir edilir ve ölüm döşeğinde seyahatlerini ona anlatır. Bu anlatımın efsaneden öteye gitmediği de Oviedo tarafından ifade edilecektir. Ortaçağda çok sayıda Arap kaynak Endülüs olarak bilinen günümüz İspanyasından Atlantik Okyanusuna doğru yapılan seyahatlerden bahseder. Bu seyahatlere çıkan ilk kaşiflerden birisinin Córdobalı Khashkhash Ibn Saeed Ibn Aswad olduğu ve 889 yılında Palos’dan okyanusa doğru açıldığı ve muhteşem hazinelerle döndüğü iddia edilir. Granadalı Ibn Farrukh 999 yılında Kanarya Adalarına giderek yerel kral Guanariga ile görüşmüş ve Mayıs 999’da Granada’ya geri dönmüştür. . Ünlü Endülüslü haritacı El İdrisi de Atlantik Okyanusuna açılan Arap gemilerinden bahseder. Antik dönemde dönemin önemli uygarlıkları olan Roma İmparatorluğu, Helenler ve Kartacalıların Amerika kıtası ile temasları Amerika’daki bazı arkeolojik buluntularla iddia edilse de kanıtlanamamıştır. 1933 yılında Meksika’daki Toluca Vadisinde kilden bir insan başı heykeli bulunmuştur. Eski yerleşim biriminde bulunan bu heykel Roma dönemi uzmanı Bernard Andreae ve Avusturyalı antropolog Robert von Heine Geldern tarafından incelenmiş ve MS 2. yüzyıl Roma dönemi sanatına uyduğu tespit edilmiştir. 1999 yılında yapılan yaş belirleme testlerinde heykelin yaşı MÖ 870 ile MS 1270 arasında tespit edilmiştir. Brezilya açıklarında Roma dönemine ait gemi batıkları olduğu iddia edilen batıklara dalmak ve araştırma yapmak Brezilya hükümeti tarafından yasaklanmıştır. Özellikle Orta Amerika’da Afrika etkilerinin temelleri arasında Olmek kültürünün bazı özellikleri, Afrika kökenli bitkilerin bu bölgede bulunması, Arap kaynakları ve Avrupalıların Amerika’da karşılaştıkları siyah tenli insanlardır. Arap kaynakları 1311 yılında Yeni Dünyaya seyahat eden Mali donanmasından bahseder. Buna göre Mali İmparatorluğuna bağlı 400 gemi batıya doğru okyanus ötesinde yeni bir toprak keşfederek Mali’ye geri döner. Bu haberin üzerine dönemin hükümdar olan II. Abubakari tahttan feragat ederek batıya doğru keşif yolculuğuna çıkar. 1324 yılında Mali kralı Mansa Musa, Arap tarihçilere yaptığı aktarımda atalarının Batı Afrikadan Atlantik Okyanusuna doğru iki büyük sefer yaptığından bahseder. 1421 adlı eserinde İngiliz amatör tarihçi Gavin Menzies 1421 yılında Amerika’ya Çinli amiral Zheng He komutasındaki donanmanın çıktığını iddia eder. Menzies’in iddiaları akademik çevreler tarafından reddedilmektedir. Alaskalı antropolog Nancy Yaw Davis, New Mexico’daki Zuni halkının Japonlarla dil ve kültür olarak benzerlik sergilediğini iddia eder. Zuni dili bulunduğu bölge dillerinden ayrıksı ve yalıtılmıştır. Ayrıca komşu halklardan da kan, yerel hastalık ve din olarak ayrılırlar. Davis, bölgeye Japonya’dan geçen Budist rahiplerin ve baskılardan kaçan köylülerin geçmiş olabileceklerini ve Zuni halkını etkilemiş olabileceğini iddia eder. Onuncu İnka İmparatoru Túpac Inca Yupanqui’nin, 1480 yıllarında Pasifik Okyanusuna açılarak dokuz ay ila bir yıl arasında sefer düzenlediği iddia edilir. Bu seyahatte Galapagos Adaları veya Polinezya Adalarını fethettiği iddia edilir. Seferlerden geri getirdiği iddia edilen altın vb. ganimetler Amerika’da bulunamamıştır. Tarihçi Pomponius Mela, Galya valisi prokonsül Quintus Caecilius Metellus Celer’in Cermanya kıyılarına sürüklenen çok sayıdaki Hint'in (Indi) kendisine Süev kralı tarafından hediye edildiğini yazar. Mormon öğretisine göre Eski Dünyadan Yeni Dünyaya üç grubun geldiğini iddia eder. Mormon inancına göre ilk gelen grup Babil’den ayrılıp Amerika’ya gelen Jareditler; ikinci ve üçüncü grup ise Ortadoğudan Amerika’ya gelen İsrail halkları olan Lehitler ve Mulekitlerdir. Trombotik trombositopenik purpura Trombotik trombositopenik purpura (TTP ya da "Moschcowitz sendromu"), kanın pıhtılaşmasına ilişkin nadir görülen bir hastalıktır. Vücut genelinde küçük damarlarda mikroskobik ve yoğun kan pıhtılaşmasıyla kendisini gösterir. TTP vakalarının çoğu ADAMTS13 enziminin inhibisyonundan ileri gelir. Rahatsızlığın seyrek görülen bir türü, ADAMTS13'ün işlev bozukluğunun nesilden nesile geçmesiyle ortaya çıkar. Eğer geniş von Willebrand faktör (vWF) multimerleri dirençliyse, pıhtılaşmada artış eğilimi vardır. von Willebrand faktör (vWF), damar yüzeyinde bulunup koagulasyon (pıhtılaşma) kaskadındaki Faktör 8'i aktive eder. ADAMTS13 ise normal durumlarda vWF'ün bu işlevini durdurarak aşırı pıhtılaşmayı önler. ADAMTS13 enzimindeki işlev bozukluğunda ise vWF aşırı aktive olarak Faktör 8 spontan olarak uyarılır. Böylece başlayan pıhtılaşma kaskadı damar çeperinde trombositlerin pıhtı oluşturmasına neden olacaktır. Mikroskobik pıhtılardan geçen kırmızı kan hücreleri, zarlarına zarar veren ve damar içi hemoliz ile hücrelerde bölünmeye yol açan kayma gerilimine maruz kalır. Kan akışında tromboza ve hücresel hasara bağlı olarak oluşan azalma, hedef organ hasarı ile sonuçlanır. Tedavi şu anda desteğe ve plazmafereze dayanır. Böylece ADAMTS13'e karşı dolaşan antikor sayısının azaltılması ve enzimin kan düzeyinin tazelenmesi hedeflenir. Demirışık, Mezitli Demirışık, Mersin ilinin Mezitli ilçesine bağlı bir mahalledir. Demirışık Mahallesi'nin (Köy olarak) kuruluş tarihi kesin olarak bilinmemekle birlikte oldukça eskilere dayanmaktadır. Mahalleye ilk yerleşenler Değirmençay (Erçel) beldesinden hayvanlarıyla birlikte yaylaya çıkanlardır. Önceleri yaylalık olarak kullanılmıştır. Daha sonra iklim ve arazi şartlarının tarım ve hayvancılığa uygun olmazı nedeniyle bu yaylacılardan bazıları geriye dönmemiş ve Demirışık Mahallesini (Köy olarak) kurulmuştur. Mahalle çok geniş bir hududa sahiptir. Mahalle hududu doğuda Yüksekoluk Mahallesi, güneyde Değirmençay (Erçel) Beldesi, batıda Fındıkpınarı Beldesi ve kuzeyde Arslanköy Beldesi'ne dayanmaktadır. Demirışık Mahallesi Mersin’in kuzeyinde Toros dağlarının eteğinde Mersin merkez’e 52 km uzaklıktadır. Ã‡aresizim Çaresizim, 1976 yılında sanatçı Funda tarafından söz, müziği yazılarak ve söylenen 45'lik şarkıdır. Şarkı, daha sonra Zuhal Olcay ve Göksel tarafından tekrar yorumlanmıştır. WASP-18b WASP-18 b ("WASP-18b" olarak da yazılır) 0,94 günlük dikkati çekecek derece kısa bir dolanım süresi olan bir güneşdışı gezegendir. Yörünge parametrelerinden dolayı bir milyon yılda merkezdeki yıldızın içine düşeceği beklenmektedir. Dünya'dan 330 ışık yılı uzakta olan gezegen Anka takımyıldızı yönünde bulunmaktadır. Gezegen, 26 Auğustos 2009'da bir uluslararası grupla , keşfedilmiştir. SuperWASP Projesi'nde çalışıp Birleşik Krallık'taki Keele Üniversitesi'nde astrofizik profesörü olan Coel Hellier tarafından bulundu. Takriben 10 Jüpiter kütlesiyle bir gaz devi olarak derecelendirilen gezegen, merkezindeki "WASP-18" (diğer adıyla "HD 10069") yıldızından takriben 1 milyar kilometre uzaktadır. Kütle oranları ve merkezi yıldıza uzaklığından dolayı bu gezegen devi, bu yıldızın etrafında 0,94 günde bir dönmektedir. Böyle bir yapıdaki gelgit kuvvetleri hem merkezdeki yıldıza, hem de gezegene etki edeceğinden bu sürtünme kuvvetinin gezegenin hızını azaltıcı etkisi vardır. Hesaplar, bundan dolayı gezegenin gökbilimsel açıdan çok kısa bir süre olan 1 milyon yılda merkezi yıldıza düşüp buharlaşacağını göstermektedir. Keele ve Maryland Üniversitesi'ndeki bilim insanları, bu olayın niçin bugüne kadar olmadığını saptamaya çalışmaktadırlar. Bu kadar kısa bir süre sonra merkezindeki yıldızla kaynaşacak bir gezegeni bulma ihtimalinin çok küçük olmasından dolayı, bilim insanlarının yapılan fiziksel varsayımların doğruluğundan kuşkuları var. Önümüzdeki on yılda yapılacak ölçümlerin bu konuya açıklık getireceğini beklemektedirler. Güneş sistemi'nde buna benzer gizemli bir durum vardır. Bu da Mars'tan 6,000 km uzaklıkta bir yörüngede dönmekte olan uydusu Phobos'tur Soapland Soapland (Japonca: ソープランド ("sōpurando")) Japonya'da müşterilere görevli kadınlar tarafından banyo yaptırılan işletmelerdir. Çoğunlukla, müşterilerin görevlilerle cinsel ilişkiye de girebildiği ve erkeklere yönelik genelevler olarak çalışmalarına karşın kadın müşteriler için az sayıda soapland de bulunmaktadır. Bu tür işletmelerin ilki 1951 yılında açıldı ve ülke genelinde Türk hamamı (トルコ風呂 ("toruko-buro")) olarak bilinmeye başlandı. 1981 yılında Japonya'da bulunan sismolog Nusret Sancaklı'nın bu ismin kaldırılması için başlattığı kampanya sonucunda açılan ulusal yarışmada "soapland" ismi benimsendi ve 1985 yılında Türk hamamı ismi ortadan kalktı. Çambaşı Markale katliamlarÄ± Markale Katliamı, Saraybosna'da bulunan Markale Pazarında Bosna Savaşı döneminde Sırp Cumhuriyeti Ordusu tarafından düzenlenen katliamlardır. 28 Ağustos 1995'teki saldırıdan sonra NATO, askeri harekat yapmıştır. 5 Şubat 1994'te Sarayevo'daki Markale Pazarı'nda Sırp Cumhuriyeti Ordusu tarafından düzenlenen saldırıda 68 kişi öldü ve 144 kişi yaralandı. Sırp Cumhuriyeti Cumhurbaşkanı Radovan Karaciç, olaydan sonra düzenlediği basın toplantısında, Sırp tarafının bombalama eyleminde hiçbir sorumluluğu olmadığını iddia ederek, "Bu katliam, Müslüman liderliğinin soğukkanlı bir cinayetidir" dedi. Öte yandan NATO, Sırp güçlerine yönelik bir ültimatom yayınlamış ve bu ültimatomda Sırpların Saraybosna’dan ağır silahlarını çekmesi ya da bu silahları BM kontrolüne bırakması gerektiğini ifade etmiştir. NATO, Sırp güçleri eğer Saraybosna’dan 20 kilometre dışarıya çekilmezse ve ağır silahlarını BM kontrolüne bırakmazsa hava saldırılarına başlayacağı konusunda uyarmıştır. Sırplar ültimatomun şartlara uymak zorunda kaldı. 28 Ağustos 1995'te Saraybosna'daki Markale pazarına Sırp Cumhuriyeti Ordusu tarafından atılan bombanın patlaması sonucu 37 kişi öldü, 90 kişi de yaralandı. 30 Ağustos 1995'te, en son UNPROFOR askeri de Bosna Sırp topraklarından ayrılır ayrılmaz NATO uçakları Sırp Cumhuriyeti’nde seçilmiş bazı hedeflere bir dizi hassas vuruş yaptılar. Bosna Sırp askeri birliklerine yönelik NATO bombardımanı için gerekçe olarak Sırpların Markale'deki silahsız Boşnaklara karşı saldırısı ve Srebrenitza katliamı gösterildi. Hırvat, Boşnak ve NATO operasyonları karşısında uzun süre dayanamayan Sırp birlikleri, Ekim ayında teslim oldu. Sırplar ve taraftarlarının inkarcı tezleri ise, 27 Mayıs 1992'deki Vase Miskina sokağında ekmek kuyruğuna saldırısı gibi Markale Pazarındaki katliamların Boşnak yönetimi tarafından kasıtlı ve emirler dahilinde gerçekleştirildiğini ve bu sebeple olayların ""TV kamerası için katliamlar"" olduğunu öne sürmektedirler. Sırp tarafının tezine göre Müslüman Saraybosnasındaki provokasyonlar Sırplara karşı psikilojik savaşta kullanması nedeniyle Boşnaklara NATO hava desteği sağlanması yönünde alınmış bir önlemdir. Batılı kameramanlar ve muhabirler hemen katliamdan sonra Sırpları sorumlu tutarak olay yerinden canlı yayın yaptıkları için Batı kamuoyunda Sırp düşmanlığı ve NATO "misilleme operasyonu'nun kitle desteğinin bir ortam yaratılmıştı. 5 Şubat 1994'teki olayda da bağımsız balistik uzmanların hazırladığı raporların sonuçlarına aldıran olmadı. Oysa uzmanlar, Sırpların konuşlandığı yerden daracık Vase Miskina sokağını bombalamalarının mümkün olmadığını ve pazar yerindeki patlamanın da havan ateşi sonucunda gerçekleştiğini ispat etmeye çalışıyorlardı. O dönemde Yugoslavya kriziyle ilgilenen David Owen, Yasuşi Akaşi, Mikhail Rose, Lord Carrington gibi birçok ünlü politikacının görüşlerine aldırış edilmedi. Oysa bu politikacılar, patlamaların Sırplar tarafından yapıldığından şüphe duyuyor ve bu saldırıların kimin işine yaradığına bakma çağrısında bulunuyorlardı. Rus albay Andrey Demurenko'nun araştırma sonucuna göre kesinlikle 28 Ağustos 1995'te Markale pazarı Boşnak mevzilerinden topun ateşlendiği ileri sürdü. 3 Mart 2010'da, Radovan Karaciç, Bosnalı Müslümanların yabancı güçlerin müdahalesini sağlamak için katliamın uydurduğunu iddia etti. Karaciç Markale olaylarıyla ilgili ""Oyundu. Cesetler yerleştirilmişti. Sırpları suçlamak için Saraybosna’ya baştan sona ceset yerleştirildiğini BM de biliyordu"" dedi. 2004 yılında Lahey'deki Savaş Suçları Mahkemesi Sırp general Stanislav Galic'i, aralarında Markale katliamlarının da olduğu sivillere yönelik çeşitli saldırılar nedeniyle 20 yıl hapis cezasına çarptırdı. Yaşasın Hitler Gençliği Yaşasın Hitler Gençliği (Japonca: 万歳ヒットラー・ユーゲント: 独逸青少年団歓迎の歌, Banzai Hittorā Yūgento: Doitsu Seishōnen Dan Kangei no Uta, "Yaşasın Hitler Gençliği: Almanya Gençlik Örgütü Karşılama Şarkısı"), Hitler Gençliği heyetinin Japon İmparatorluğu ziyaretini konu alan Japonca şarkısı. 16 Ağustos - 12 Kasım 1938 tarihleri arasında Japon İmparatorluğu'nu ziyaret edecek olan Hitler Gençliği için bir karşılama şarkısı Dai Nihon Rengō Seinen Dan (Büyük Japonya Birleşik Gençliği Örgütü) tarafından sipariş edildi. Bunun üzerine, sözü dönemin önde gelen şairlerinden Hakusyū Kitahara tarafından yazıldı ve müziği Tetsuo Takanashi tarafından bestelendi. Notası 25 Ağustos 1938'de basılıp 31 Ağustos 1938'de NHK tarafından yayımlanan "Kokumin Kayō" (Millî Şarkılar)'nun 33. cildinde yer aldı. Hitler Gençliği heyetinin Yokohama'ya varışının öncesi ve sonrası olmak üzere iki haftadır Tokyo Hōsō Kyoku (AK, bugünkü NHK Tokyo Hōsō Kyoku) radyosunda yayınlandı. Ancak radyo yayınlarında Japonca telaffuzunun yerine Almanca telaffuzuyla okunduğu için (örneğin "Hittorā" yerine "Hitler", "Nachisu" yerine "Nazi"), Hakushū Kitahara 19 ve 20 Eylül 1938 tarihli Tokyo Asahi Shimbun gazetesine yazı vererek itiraz etti. Dönemin önde gelen tenor şarkıcılarından Yoshie Fujiwara'nın yorumuyla Victor (JVC) tarafından kaydedilen plak Ekim ayında piyasaya sunuldu. Bu yorum Japonca telaffuzuyla okundu. Daha sonra Nazi Almanyası şarkı sözündeki "Nazis" (Nachisu) kelimesinin aşağılama manasını taşması gerekçesiyle değiştirilmesini istedi. Tarak otugiller Tarak otugiller (Dipsacaceae), Dipsacales takımından bir bitki familyası. Bir yıllık, iki yıllık, otsu ve çalımsı türleri içeren 8 cinsi vardır. Anavatanı Afrika, Asya ve Avrupa'dır. Dünya'nın başka bölgelerinde de yerleşmiş durumdadırlar. Piramitler Muharebesi Piramitler Muharebesi, 21 Temmuz 1798 yılında Mısır'daki Napolyon komutasındaki Fransız ordusu ile yerel Memlûk kuvvetleri arasında meydana gelen çatışma. 1789 Fransız Devrimi sonrası kurulan direktuvar hükümeti devrim savaşları kahramanı olan genç general Napolyon'u askeri danışman olarak istihdam etmişti. Napolyon da Avrupa üzerindeki hakimiyetin anahtarı olarak da İngiltere'nin Hindistan yolunu tıkamayı ve Fransa'nın yeni bir kaynak bulmasını öneriyordu. Bu yaklaşıma devrim hükümeti de katıldı ve Napolyon'a yetki verilecek sefer hazırlıklarına başlaması kararlaştırıldı. Tüm hazırlıkların tamamlaması ardından 19 Mayıs 1798 günü yaklaşık 30 bin kişiyi taşıyan 400 parçalık donanma Akdeniz'e açıldı. Birkaç haftalık yolculuk sonucu kendilerini takip eden Britanya donanmasından kıl payı kaçarak ordu 1 Temmuz günü İskenderiye'de karaya çıktı ve zaman kaybetmeden savunması zayıf İskenderiye şehri ele geçirildi. Mısır, Osmanlı egemenliğinde olan ve yönetim kademesinde eski askeri görevli Memlüklerin de bulunduğu imtiyazlı bir eyaletti. Fransız ordusu İskenderiye'de ufak bir garnizon bıraktı ve güneye yukarı Mısır'a olan yolculuğuna başlamıştı ve amaç Kahire'ye inerek Mısır'ın kalbine hakim olmaktı. Harekat ordunun üç farklı kola ayrılmasıyla icra edilmiştir. İlk kola Napolyon, ikincisine general Dugua komuta ediyordu ve sonuncu kol da Rosetta'taki Nil donanması ile buluşup ilerleyecekti. İlk kol en kısa yolu kullansa da rotası büyük oranda çöllük bir araziydi ve bu nedenle bedevi saldırıları ve açlıkla mücadele etti. Dugua'nın kolu da biraz daha uzun, ama engebesiz yolu kullanıyordu. Ramanieh mevkiinde donanma yoluyla gelenler ve Napolyon'un komuta ettiği kol birleşmişti, daha sonra uzun, ama nispeten daha az engebeli yolu kullanan Dugua'nın kolu da birkaç gün içinde diğer iki kafileye katılmıştır. Tüm kolların birleşmesi sonucu ordu Nil'in batı kıyı üzerinden güneye inmeye devam etmiştir. Bu tercihin sebebi doğrudan bir düşman baskınına uğramamak için düşmanla mesafeyi korumaktı. 13 Temmuz günü Fransız ordusu öncü bir Memlük ordusuyla Şübra el hit mevkiinde karşı karşıya gelmiştir. Nihayet piramitler savaşında icra edilecek savaş düzeni burada prova edilmiştir (Tümen ölçeğinde kare savaş düzeni). Fransız ordusu kolay bir galibiyet alarak yoluna devam etmiştir. Daha sonra Fransızlar Kahire yakınlarına geldiklerinde Memlük ordusu Murad Bey önderliğinde Giza piramitlerinin 25 km uzağında yerleşmişti. Hatta Fransızların kayıtlarına göre bu noktada Napolyon ordularına ünlü bir söylev vermiştir ve askerlerine Soldats, songez que, du haut de ces pyramides, quarante sieles d'histoire vous contemplent (askerler! Piramitlerin üstünden 40 asır siz bakıyor) demiştir. orduların durumlarıysa Fransız kaynaklarına göre 40 bin Memlük askerinden oluşuyordu, ama ordu toplama ve düzensizdi ve buna mukabil Fransız ordusu 25 bin askerden oluşmaktaydı. Ateşli silahları haiz disiplinli birimlerden müteşekkildi. Yukarıda öncü çarpışmada değinildiği üzere Napolyon'un piramitler muharebesindeki savaş düzeni her tümenin bir kare birim oluşturduğu, karelerin kenarlarının 6 sıra piyadeden müteşekkil olduğu biliniyor. Bu tümenlerin köşelerine de topçular yerleştirilmişti ve bu sayede her yönde ateş gücü sağlanmış oluyordu. Karelerin merkezlerinde süvariler bulunuyordu, ateşli silah gereçleri ve muhtaç olunacak erzak da karelerin merkezlerine konmuştu. Napolyon'un bu sisemi hareketli birer kale olarak yüksek ateş gücü ve manevra kabiliyetiyle ciddi fark yaratmıştır. Savaşın kısa sürmesi ve az kayıpla Memlüklerin ezilmesi bu avantajların getirisi olmuştur. Ordular Giza piramitleri yakınların nehrin batı kıyısında konuşlandıkları sırada, Memlük lideri Murad Bey'in yardımcısı İbrahim bey de ordusuyla Nil'in doğu kıyısında konuşlanmıştı, ama kendisi ve ordusu edilgen kalacaktı. Napolyon'un emriyle 21 temmuz gece yarısında Fransız ordusu düşmanla karşılaşmak üzere yürüyüşe başlamıştır. Kahire yakınlarındaki Embaba kasabasına gelinince Napolyon orduya siperler kazması ve istihkam kurmasını emretmiştir. Yaklaşık olarak 21 Temmuz 1798 günü ikindi saatlerinde Memlük kuvvetleri genel bir taarruz başlatmıştır. Fransızlar düşman saldırısını kare sisteme geçerek karşılamıştı ve merkez kütle tam savunmaya geçerek taarruzu durdururken; kanatlardaki kare tümenler ileri çıkarak ordunun hilal şeklini almasını sağladı ve organize olmayan Memlük kuvvetleri kısa sürede yok edildiler. Geriye kalan bozulmuş ve kaçan Memlükler Nil nehrine kovalandılar ve boğularak öldürüldüler. Sadece birkaç saat süren savaşta 6000'den fazla Memlük askeri öldürülmüştür ve Murat Bey savaş alanından gemileri yaktıktan sonra kaçmıştır. Yanan gemilerin dumanlarını gören kahire halkı paniğe kapılmıştır ve çıkan kargaşa sonucu Memlüklerin göreve getirdiği Berberi paralı askerler de yağma ve katliama girişmiştir. Bu otorite kaybı sonucu İbrahim Bey de Osmanlı valisi ile birlikte doğuya kaçmıştır. Savaşın ardından Napolyon, yerel Memlük beyleriyle yeni bir düzen tesis etmek adına görüşmüştür. ayrıca savaştan kısa süre sonra Nil savaşında İngiliz amiral Horatio Nelson, Fransız donanmasına baskın verip yakmıştır. Life Thru a Lens Life Thru a Lens, İngiliz şarkıcı Robbie Williams'ın Take That'den ayrıldıktan sonra çıkardığı ilk albümü. Kendi tarzını bulmak onun için acı verici bir süreçti. Londra'daki Maison Rouge stüdyolarında albüm kaydına başladığı yıl, kısa süre sonra Guy Chambers'la tanıştı. Albüm İngiltere'de 8x Platin'le sertifikalandı. Bu albümde 11. Parça olarak "Hello Sir" isminde gizli bir şiir vardır. Parçada geçmişteki bir öğretmen iğnelenir. Robbie şiirin nakarat kısmını 1 Giant Leap'le birlikte söylediği "My Culture" parçasında tekrarlamıştır. Albüm listeleri girmesinin 28. haftasında listelerde birincilik pozisyonuna ulaştı,albüm kırk hafta İngiliz top 10 albümleri listesinde kaldı. Albüm 2.4 milyon üzeri satış yapmasıyla İngiltere tarihinde 58. En iyi satan albüm oldu. Robbie evindeki bu başarıya rağmen uluslararası arenada büyük bir düşüş yaşadı. Albümün sevildiği diğer bir bölge ise Arjantin. Arjantin'de albüm 1998'lerin başında top 10'a girdi. Albüm dünya çapında 4 milyonun üzerinde satmıştır. 1997 yılının Ekim'inde "Melody Maker"'da Robin Bresnark "Life thru a Lens" hakkında fazlasıyla olumsuz bir görüş belirtir. "Bu albümde bir şey yok...kesin, Robbie Williams bizim her zaman denk gelip gördüklerimiz kadar merak çeken şansız salaklardan biri.Ama bu albüm daha bir albümden çok bir basın bildirisi gibi hissediliyor. Ve bu müzik olarak adlandırdığımız şey değil" Robbie çıkış albümünün ilk single'ı olacak "Old Before I Die"'ı piyasaya sürer, parçayı Eric Bazilian ve Desmond Child'la birlikte yazmıştır. Single 1997'nin Nisan ayında yayınlanır. Birleşik Krallık'taki müzik listelerinde ikinci numara isabet eder. Ama şarkı diğer ülkelerdeki listelerde gerçek bir etki yaratmaz. İkinci single "Lazy Days" 1997'nin yazında piyasaya çıkarılır. Bu Robbie'nin uyuşturucuyla savaşının ortasında bir tarihe denk gelmektedir. Robbie rehabilitasyondan izin alarak şarkının klip çekimlerine katılmaktadır. Single Birleşik Krallık listelerinde sekizinci numara kadar ilerler fakat herhangi bir tanıtım olmadığı için Avrupa listelerinde ilk kırka bile giremez. Şarkının video klibinde "Alis Harikalar Diyarında" kitabındakine benzer karakterler ve sıradışı bir dekor kullanılarak ilginç bir atmosfer yaratılmıştır. "Life thru a Lens" Eylül 1997'de piyasaya çıktı. Robbie Williams'ın rehabilitasyon kısıtlaması da daha uzun sürmedi. Albüm ilk single'ın Paris Fransa'daki the Elysee Monmatre tiyatrosunda canlı olarak söylenmesiyle piyasaya sürüldü. İlk başta albümün kalkışı yavaş oldu İngiltere Albüm Listelerinde onbirinci sıraya çıktı ve albümün promosyon standlarına (ucuzluk bölümü) düşmesi uzun sürmedi. Albüm 33.000 kopyanın biraz üzerinde sattı. Albümden çıkan üçüncü single "South of the Border" İngiltere listelerinde kayda değer bir etki yapmadı. Eylül 1997'de çıktığı zaman 14. Sıraya ulaştı ve çoğu bunun Robbie Williams'ın sonu olduğunu düşünüyordu. Robbie, plak şirketinin Robbie'nin geleceği hakkındaki endişeleriyle karşılaştı. Robbbie albümünden 4. Single'ı olacak bir parçayı piyasaya sürdü. Çıkarıcağı bu single'ın Birleşik Devletler listelerinde en büyük satış yapan single olacağından haberi yoktu. Ve şimdiye dek en çok bilinen parçası "Angels". Williams ve Chambers parçayı sadece 30 dakikada yazdığı sanılıyordu. Ve sonra Robbie'nin parçayı şarkı yazarı Ray Heffernan'dan katkıda bulunanlarda ismi yazmak şartıyla 7.500'e aldığı gün yüzüne çıktı. Kredilerde Ray Heffernan ismi geçmedi. Fakat plağın kartonunda anlaşılması zor gizli bir teşekkür yazısı görünmektedir. Parça 1997'nin Aralığında piyasaya sürüldü. Robbie'nin en iyi satan parçalarından biri olarak Birleşik Krallıkta BPI tarafında 2x Platinle sertifikalandırıldı. Şarkı Avrupa ve Latin Amerika'da hit parçalardan biri oldu. Dünya çapında 2 milyonun üzerinde sattı. Ve albümün satışlarını da roketledi. İleride Robbie çok tutulan bu şarkıyı Amerika'da çıkış yapmak için kullanacak ve bu parçaya ikinci bir klip çekecektir.Bu, mütevazı ilk klibinden farklı olarak daha fazla şova dayalı bir klip olacaktır. Yani Amerika'ya hitap eden. Albümdeki 5. ve son single "Let Me Entertain You" 1998'ın Mart ayında piyasalara sürüldü. Ve UK listelerinde 3. sıraya ulaştı. Robbie Williams imzası taşıyan parçalardan biri olan bu parça Robbie'nin kariyerinde en çok kullandığı konser açılış parçasıdır. "Life thru a Lens" isimli parça Tara Palmer-Tomkinson hakkında yazılmıştır. "Ego A Go Go" Gary Barlow hakkındadır. Ve "South of the Border" Kate Moss hakkındadır. "Baby Girl Window" Samantha Beckinsale ve onun aktör babası Richard Beckinsale ilham alınarak yapılmıştır. "One of God's Better People" ve "Angels" şarkılar Robbie'nin annesi Jan'a adanmıştır. Ve parça ondan ilham alınarak yapılmıştır. Zaten Robbie "One of God's Better People" şarkısını konserlerinde söylemeden önce annesine adadığını çoğu zaman belirtir. Claude Joseph Vernet Claude Joseph Vernet (14 Ağustos 1714 - 3 Aralık 1789), Fransız ressam. Oğlu, Antoine Charles Horace Vernet de kendisi gibi ressamdır. Avignon'da dünyaya geldi. Babası dekoratif ressam Antoine Vernet (1689-1753) idi. On dört yaşındayken babasının işlerinde ona yardımcı olmaya başladı. Mobilyaları boyamak ona yetmemeye başladığında Roma'ya gitmeye karar verdi. Marsilya'daki deniz manzarası onu çok etkiledi ve şehre vardığında bir liman ressamı olan Bernardino Fergioni atölyesine girdi. Roma'daki sanat çevresinin yavaş yavaş ilgisini çekmeye başlayan Vernet, tasarımlarında kesin bir geleneklere bağlılık göstererek doğayı sabit ve dürüst gözlemlerle çizdi. Deniz ya da manzara resimleri çizen hiçbir ressam, insan figürünü onun kadar manzaranın bir parçası haline getirememişti. Sanatçı, "Diğerleri gökyüzünü, yeryüzünü ya da okyanusu çizmeyi daha iyi biliyor olabilirler ama bir resim çizmeyi benden iyi kimse bilemez" açıklamasını yapmıştı. Vernet, Roma'da yirmi sene yaşadı. Bu dönemde limanları, fırtınaları, ay ışığını ve sakin görüntüleri resmetti. 1753 yılında Paris'e kraliyet emriyle geri çağrıldı. Şu anda Louvre Müzesi'nde sergilenen Fransa'nın limanları serisini çizmekle görevlendirildi. Bu serisi ressamın en bilinen eserleridir. Dönüşüyle akademinin bir üyesi de olan Vernet, ilk kez 1746'da katkıda bulunduğu sergilere katılmaya başladı ve ölene kadar her sene resimleri sergilerde yer aldı. Ressam, 3 Aralık 1789'da öldü. Eserleri üzerinde çalışan çok sayıdaki oymacılar arasında Fransa'dan Le Bas, Cochin, Basan, Duret, Flipart, Le Veau ve İngiltere'den Vivares yer alır. Arthur Conan Doyle'un kısa öyküsü "The Adventure of the Greek Interpreter"'da kurgusal dedektif Sherlock Holmes, büyük annesinin ünlü ressam Vernet'nin kız kardeşi olduğunu açıklar. Fakat, Holmes'ün Claude Joseph'ten mi yoksa Charles Horace'dan bahsettiği belirsizdir. Beyrut Muharebesi (1912) Beyrut Muharebesi veya Beyrut Harekâtı, 1911-1912 yılları arasında cereyan eden Trablusgarp Savaşı'nın bir parçası olarak 24 Şubat 1912 tarihinde, Beyrut yakınlarında Osmanlı ve İtalyan kuvvetleri arasında meydana gelen deniz savaşı. Trablusgarp Savaşı devam ederken İtalyan kuvvetlerinin Libya sahillerine çakılıp kalmaları ve iç bölgelere bir türlü girememesi üzerine, İtalyan hükûmeti, On İki Ada ve diğer bazı Osmanlı şehirlerini baskı altına alarak ve tazyik ederek Osmanlı hükûmetine barış antlaşmasını zorla imzalatmaya karar verdi. İtalyanların saldırmayı düşündüğü şehirlerden biri de Beyrut'tu. Beyrut bir Osmanlı şehri olmasına karşın Fransız nüfuzunun yoğun olduğu bir bölgeydi; şehirde çok sayıda Avrupalı yaşıyordu. Aynı zamanda Beyrut bütün ilahi dinlerce kutsal sayılan Kudüs'ün bir kapısı durumundaydı. İtalya'nın Beyrut'a saldırısı, sadece Osmanlı İmparatorluğu'nu değil diğer Avrupa devletlerini de rahatsız edecek; bunun sonucunda büyük devletler barışa zorlamak için Bab-ı Âli'ye baskı yapacaklardı. Bu gerekçelerle 24 Şubat 1912'de bir İtalyan filosu Beyrut'a saldırdı; limanda bulunan iki Osmanlı gemisi batırıldı ve şehir topa tutuldu. İtalya'nın Beyrut'u bombardımanı, büyük devletleri harekete geçirdi. 9 Mart 1912'de büyük devletlerin Roma'da bulunan elçileri, İtalyan Dışişleri Bakanı San Giuliano ile ayrı ayrı görüşerek hükûmetlerinin savaşı sona erdirmek için taraflar arasında arabuluculuk yapmaya hazır olduklarını bildirdiler. Ayrıca Trablusgarp Savaşı Libya ile sınırlı kalmayıp, Ege Denizi, Doğu Akdeniz ve Kızıl Deniz bölgesine de yayılmıştı.Bu gelişmelerden ötürü Beyrut bombardımanı, Kızıl Deniz bölgesinde yer alan ve Osmanlı Sınırına yakın Eritre ve Somali gibi İtalyan sömürge bölgelerinin güvenliğinin sağlanması ve bu bölgelere sevkıyatın sağlıklı bir şekilde yürütülmesini sağlaması bakımından da İtalyanlar için faydalı sonuçlar sağlamıştır. WASP-18 WASP-18, güney yarımkürenin Anka takımyıldızı yönünde kadri 9 olan bir yıldızdır. Kütlesi 1,25 güneş kütlesidir 2009 yılında SuperWASP projesi, sıcak Jüpiter tipinde, "WASP-18b" adı verilmiş ve merkezindeki yıldıza çok yakın uzaklıkta dönmekte olan büyük bir güneş dışı gezegenin varlığını saptamıştır. Koçkor Koçkor (Kırgızca: Кочкор, "Kočkor"), Kırgızistan’nın Narın vilayetine bağlı, Issık Gölü’ne yakın, kendisi ile aynı adı taşıyan Koçkor İlçesi idari merkezi, Koçkor vadisinde yerleşik bir kasabadır. 1909 yılında Stolypin ve 1917 yılında ismi Koçkorka olarak değiştirilmiş, en son 1991 yılında ülkenin bağımsızlığından sonra, Koçkorka'nın Kırgız uyarlaması olan Koçkor benimsenmiştir. Koçkor, Altay'da erkek koyunlara ve yabani argali koyununun erkeğine verilen bir addır. Koçkor, Torugart Geçiti üzeri (Çin)'den gelen kuzeye, ülkenin başkenti Bişkek'e giden A365 karayolu üzerinde, Dolon Geçiti'ne (47 km), Rybacje (46 km), Tokmak (77 km) ve Narin (91 km) şehirlerine uzaklıktadır. Koçkor'un kuzeyinde, Kırgız Ala dağları üzeri kullanılan yol, Kegeti boğazına, ve sonra Çuy Vadisine iner. Ayrıca, Koçkor'a tahminen 25 km mesafede Çong Tus isminde kayatuzu içeren bir dağ vardır ve alanda Sovyetler Birliği döneminde mineral tuz çıkaran bir maden ocağı kurulmuştur. Koçkor'da, yerli ve yabancı geziye çıkan insanlar için, ata binme, barınma yeri, jailoo ("yayla", dağ otlakları) gezisi gibi etkinlikler ve diğer hizmetler sunulmaktadır. Koçkor'un, aşağı yukarı 40 kilometre kuzeybatısında Tunduk jailoo ("şimal yaylası") ve güney-doğusunda da Terz Tor yaylası görülmeye değer yerlerdir. Koçkor'un doğusunda, yüksek bir dağ Açık Taş Vadisi, Savan Nehri kıyılarını ve Ukock Gölü ("Sandık Gölü" anlamındadır.) gezmeye değer yerlerdir. Kara Tor Tepesinden, Issık Göl yönünde genel görünümlü bir bakış mümkündür. Koçkor bölgesinde yer alan Kırk Coro mezarlığı, 12 kurgan mezardan oluşmaktadır. Yerli halk bu mezarlığın Manas'ın yardımcısı ve silah arkadaşı olan kişilere ait olduğu kanısındadır. Kırgızların yanı sıra - Özbekler, Uygurlar, Dunganlar ve sonraları Rus ve Alman göçmenler bölgeye yerleşmişlerdir. Ülkenin bağımsızlığından sonra, diğer uluslardan insanların bazıları buradan göç etmişlerdir. Karşılıksız çek Karşılıksız çek, bankadaki hesapta karşılığı bulundurulmadan düzenlenen çeki ifade eder. Karşılıksız çek düzenleyenler birçok ülkede idari yaptırımlarla karşılaşırlar. 5941 Sayılı Çek Kanunu gereğince çek, ticari bir ilişkiden kaynaklı tacirler arasında borç ödeme aracıdır. Bir ticari ilişkiden kaynaklı borcun ispat aracıdır ve bu borcun çek olarak ödenmemesi Çek Kanunu'nda düzenlenen belirli cezai yaptırımlarla korunmuştur. Çek Kanunu'nun 5. maddesine göre üzerinde yazılı bulunan düzenleme tarihine göre kanuni ibraz süresi içinde ibrazında, çekle ilgili olarak karşılıksızdır işlemi yapılması hâlinde, altı ay içinde hamilin talepte bulunması üzerine, Cumhuriyet savcısı tarafından, her bir çekle ilgili olarak çek düzenleme ve çek hesabı açma yasağı kararı verilir.. Türkiye'de çek, "ileri vadeli çek uygulaması" nedeniyle fiilen bir "ödeme aracı" olmaktan uzaklaşmış, bono gibi kullanılan bir kıymetli evrak haline gelmiştir. Türkiye'de ve birçok Avrupa Birliği ülkesinde, çekin karşılığının hesapta bulundurulmaması bir yaptırıma bağlanmıştır. Türkiye'de çekin karşılığının hesapta bulundurulmaması halinde cumhuriyet savcılıkları tarafından “çek düzenleme yasağı” ve “çek hesabı açma yasağı" yaptırımları uygulanmaktadır. Çek Kanunu'ndaki son değişikliklerle karşılıksız çek keşide etmek, hapis cezasını gerektiren bir suç olmaktan çıkmıştır. El Udeid Hava Üssü El Udeid Hava Üssü Katar'ın batısında yer alan hava üssü. El Udeyid hava üssü Katar'ın başkenti Doha'dan 40 km mesafede yer almaktadır. Üssün inşası 1997 yılında tamamlanmış ve Suudi Arabistan'da Prens Sultan Askeri Üssü'nde yerleşik bulunan ABD birlikleri gizlice üsse taşınmaya başlamışlardır. Mart 2002 de ABD baskan yardımcısı Dick Cheney, Katar'ı ziyaretinde El Udeyid üssünü de ziyaretine dahil etmiş, böylece üsteki ABD varlığı kamuoyuna duyurulmuştur. Üs 4050 metre ile ortadoğudaki en uzun piste sahiptir. Rustavi 2 Rustavi 2 (okunuşu: "Rustavi Ori"), 1994'te yayına başlayan Gürcü televizyon kanalı. Rustavi 2, Türkiye ve tüm Avrupa'da izlenmektedir. Gürcistan'ın özel kanallarından biri olan Rustavi 2 özellikle haber, sinema, dizi film ve magazin gibi başarılı yapımlar ile dikkat çekmektedir. Türkiye'de Türksat 4A uydusundan yayın yapmaktadır. Koçkor Vadisi Koçkor Vadisi, Kırgızistan’da Narın vilayetine bağlı, Issık Gölü’ne yakın, kendisi ile aynı adı taşıyan Koçkor İlçesi sınırları içinde bulunmaktadır. Burası deniz seviyesinden 1900 - 2200 metre arasında değişen yükseklikte ve uzunluğu yaklaşık 80 km, genişliği ise 20 km civarında olan, kuzey ve kuzey-batıdan Kırgız Ala dağları, güneyden Cumgal ve doğudan Teskey Ala dağları ile çevrelenmiş bir ovadır. Batısında Celal-Abad İli ve Fergana vadisi ile sınırdır. Bu yöre, başta Çuy nehri olmak üzere, irili ufaklı çok sayıda akarsuyun oluştuğu ve geçtiği yerdir. Coğrafi konumu bakımından bölge, eski zamanlardan beri yerleşime elverişli olup, 6. - 10. yüzyıllar arasındaki döneme ait eski Türk kurganları, taş heykeller ("balbal") ile çeşitli diğer anıtlar bulunmuştur. 1998 yılında arkeolog Kubatbek S. Tabaldiev ve ekibi tarafından Koçkor ovasındaki Kök-Say bölgesinde runik yazılı Koçkor Yazıtları bulunmuştur. Sony Mobile Sony Mobile, Sony ve Ericsson ortaklığı ile kurulmuş olan cep telefonu üreticisidir. Sony Corporation ile Telefonaktiebolaget LM Ericsson'nin yarı yarıya sahip olduğu bir ortak girişim olan Sony Ericsson, Ekim 2001'de kuruldu. 2012 yılı itibarıyla; Sony, Ericsson'dan şirketin tüm hisselerini satın alarak, tek başına devam etme kararı aldı. Eskiden Ericsson ile ortak olarak üretilen Xperia modelinin satışını tek başına yapmaktadır. Sony Mobile, UEFA ile 3 yıllık sponsorluk anlaşması imzaladığını duyurdu. Önemli müsabakalarda Xperia cihazların tanıtımı gerçekleştirilecek. Sony, üç yıl boyunca UEFA ve alt birimlerin akıllı telefon ve tablet ihtiyaçlarını karşılayacak. 80 Kalibre 80 Kalibre, 2007 yılında, İstanbul'da, grubun gitarist ve vokalisti Hidayet Can Özcan tarafından kurulmuş olan, Türkçe müzik icra eden heavy metal grubu. İlk zamanlar İstanbul'daki çeşitli mekanlarda sahne alan ve 80'lerin heavy metal şarkılarını yorumlayan grup, 2008 yılında kendi bestelerine yoğunlaşmaya başlamış ve "Kurtul Zindanından" isimli 5 şarkılık bir EP yayınlamıştır. Bu EP'den sonra cover ve sahne çalışmalarını azaltarak kendi bestelerine yoğunlaşan 80 Kalibre, 2010 yılının sonlarına doğru sırasıyla "Kayıp" ve "Bilinçaltı" olmak üzere 2 adet single demo yayınlamıştır. 2011 yılında Türkiye'de bir ilke imza atarak 3 parçadan oluşan bir maxi single, ders videoları, parçaların notaları ve tabları, parçaların eşlik etmeye yönelik altyapılarını içeren "Bitmeyen Gösteri" isimli DVD'yi yayınlamıştır. 2012 yılında 7 Seçilmiş albümünün tüm parçalarını "Zamanı Geldi" isimli DVD'de yayınlamış ve 2013 yılında yeni bir albüm çalışmasına başlamışlardır. 2012 yılında İstiklal Marşı'nın üçüncü ve dördüncü kıtalarını heavy metal şeklinde yorumlamışlardır. Ardından 2013 yılında Selim Işık'ın "Karma IV" adlı toplama albümünde "Beyin Sizsiniz" adlı parça ile yer almışlardır. Grup, 3. 2014 yılı içerisinde hemen hemen her ay boyunca şarkılar çıkarmıştır.Şarkılar Youtube üzerinden yayınlanmıştır.Bu şarkılar daha sonra yeniden kaydedilip,2018'de Miras adlı albümde toplanarak dijital platformlarda yayınlanmıştır. 2018'de 80 Kalibre üyeleri bir dönem "Metal Vakti" adında Youtube üzerinden canlı sohbet programı yapmışlardır. 2020'de Grubun 4.albümü Zamanın Gözünden Metropolist Müzik etiketiyle birçok dijital platformlarda yerini almıştır. TÃ¼rkiye biteyi, Melilotus Melilotus Ah Bu Şarkıların Gözü Kör Olsun "Ah Bu Şarkıların Gözü Kör Olsun", sözü Şahin Çandır'a, bestesi Avni Anıl'a ait, ilk olarak Muazzez Abacı tarafından 25 Ocak 1989'da yayımlanan Felek albümünde seslendirilen, Kürdilihicazkâr makamında bir Türk Sanat Müziği şarkısı. Şarkı, Milliyet gazetesinin düzenlediği, gazete okurlarının oylarıyla 80 şarkı arasından seçilen “1989'un En Sevilen On Şarkısı” anketi sonucunda 3. seçildi. Zirvedeki Şarkılar Zirvedeki Şarkılar, Zeki Müren'in 22 Kasım 1989 yılında çıkardığı stüdyo albümü. 1. İmkânsız - Zeki Müren 2. Ah Bu Şarkıların Gözü Kör Olsun 3. Gücüme Gidiyor Böyle Yaşamak 4. Büyüleyen Gözlerinle 5. Ayaz Geceler 6. Rüyalarda Buluşuruz 7. Sevgi Dolu Şu Gönlüm 8. Göz Yaşımda Saklısın 9. Seni Ben Unutmak Ä°stemedim Ki 10. Biz Ayrılamayız Demirci, Gülağaç Demirci Kasabası, Aksaray ili, Gülağaç ilçesine bağlı Aksaray'ın kuş uçuşu 30 km doğusundadır. Kapadokya Bölgesi içinde Ihlara vadisine 10 km uzaklıkta, Ihlara-Derinkuyu yolunun çok yakınında kurulmuştur. İç Anadolu bölgesinin tipik özelliklerini taşıyan kasabanın denizden yüksekliği 1150 m olup, son nüfus sayımına göre nüfusu 4.360 dır. Demirci Kasabası doğuda Gülağaç,batıda Kızılkaya ve Çatalsu, güneyde Selime, güneydoğdu Alanyurt, kuzeyde Saratlı ve Panarbaşı ile çevrilidir.Ortasından Karasu Deresi akar. Dört mahallesi bulunmaktadır: Değmez Yalın'ın 25 Mart 2004'te çıkardığı ilk stüdyo albümü Ellerine Sağlık'ın radyolarda sık çalınan ve pek çok listede başarılara imza atmış şarkısıdır. Şarkının sözü ve müziği Yalın'a aittir. Düzenleme ise albümün prodüktörlüğünü de üstlenen Yalın imzası taşımaktadır. Parça oldukça ritmik bir pop şarkısıdır. Bu şarkı, 2004 yazının en sevilen şarkısıdır. Şarkı, albümün çıkış parçası Zalim ve Sonsuz Ol'un ardından radyoların ilk keşfettiği ve üstünde durdukları parça olmuştur. Paul Garred Paul Garred 23 Mayıs 1985'te Seaford'ta doğmuştur. The Kooks grubunun eski bateristidir. Seaford Head Community College'ta eğitim gördü. Annesi hala orada öğretmenlik yapmaktadır. 14 yaşındayken yerel gruplarda bateri çalmaya başladı. Brighton Institute of Modern Music'te eğitim gördüğü sırada şu an grup üyeleri Luke Pritchard, Hugh Harris ve grubun eski bassisti Max Rafferty' le tanıştı. 18 yaşındayken babasını kaybetti. Grubun solisti Luke ile Gap adlı şarkıyı babalarının ölümü üstüne yazdılar. Paul Tama Starclassic Maple Blue Sparkle, Brushed Nickle Kit kullanÄ±yor: Paul Iron Cobra Rolling Glide Single Pedal ve Iron Cobra Hi-Hat Stand kullanıyor. Ayrıca Zildjian zillerini kullanıyor. Kayboluş (film, 1988) Kayboluş, 1988 Hollanda-Fransa ortak yapımı psikolojik gerilim filmidir. Özgün adı Spoorloos olan filmin uluslararası adı The Vanishing dir. Ortak yapımcı ülke Fransa'da ise film L'homme qui voulait savoir adıyla gösterildi "(Tr: Bilmek İsteyen Adam)" Senaryosunu Hollandalı gazeteci ve yazar Tim Krabbé'nin, 1984 yılında yayımlanmış "Altın Yumurta" ("Het Gouden Ei") adlı kendi çok satan romanından uyarlayarak yazdığı filmi Fransız sinemacı George Sluizer yönetmiştir. Aynı zamanda filmin yapımcılarından da biri olan Sluizer romanın senaryolaştırılması aşamasında Krabbé'ye yardım etmiş, ayrıca filmin kurgusuna da katkıda bulunmuştur. Başlıca rollerinde Bernard-Pierre Donnadieu, Gene Bervoets, Johanna ter Steege ve Gwen Eckhaus'un oynadıkları filmin hüzünlü özgün müziğini Henny Vrienten yapmıştır. 1932'de Paris'te doğmuş olan yönetmen George Sluizer'in anne ve babası Hollanda ve Norveçliydi. Beş yıl sonra 1993'te George Sluizer bu kez aynı filmi ABD'de The Vanishing adıyla ve Amerikalı oyuncularla yeniden çekti. Jeff Bridges, Kiefer Sutherland, Nancy Travis ve Sandra Bullock'un oynadıkları bu yeniden yapım film ilki kadar yankı uyandırmadı. Bu film de Türkiye'de yine "Kayboluş" adıyla gösterilmişti. Film, tatil için gitikleri Fransa'da bir benzin istasyonunda kız arkadaşı (Johanna ter Steege) esrarengiz bir şekilde kayıplara karışan Hollandalı bir gencin (Gene Bervoets) hikâyesini anlatmaktadır. Sonuçsuz kalan resmi arama çabalarından yıllar sonra, geçmişteki bu kaybından halâ büyük bir elem duyan genç adam, suçluluk duygusunun da etkisiyle yeni kız arkadaşıyla (Gwen Eckhaus) birlikte tekrar Fransa'ya dönüp kaybolan eski arkadaşını aramaya başlar. Tarzı Alfred Hitchcock filmlerini anımsatan "Spoorloos" un tanıtım sloganlarından birinde "Hitchcock'a en büyük saygı duruşlarından biri.." ibaresi kullanılmıştır. "Kayboluş", aralarında "Avrupa Film Ödülü", "Fantasporto" ve "Mystfest" in de olduğu bazı yarışma ve festivallerde tam 6 ödül kazandı. Film Hollanda'nın "En İyi Yabancı Film" Oscar'ı için yarışmaya gönderdiği filmdi. Ancak filmde Fransızca diyalogların Felemenkçe diyaloglardan daha fazla olmasından dolayı film yarışmadan diskalifiye edilmişti. Hollandalı genç çift Rex Hofman (Gene Bervoets) ve kız arkadaşı Saskia Wagter (Johanna ter Steege) otomobille Amsterdam'dan tatil için Fransa'ya gelirler. Fransa'nın manzaralı kırsalında yol alırken uğradıkları aynı zamanda bir dinlenme ve alışveriş merkezi de olan kalabalık benzin istasyonunda Rex'in kız arkadaşı Saskia, içecek bir şeyler almak için girdiği tesiste birdenbire ortadan kaybolur. Rex'in kaybolan kız arkadaşını arama çabaları sonuçsuz kalır, polis de sonunda dosyayı rafa kaldırır. Aradan üç yıl geçmiştir ama Saskia'nın kaybolmasını bir türlü kabullenemeyen suçluluk duygusu içindeki Rex bütün Fransa'da kız arkadaşını aramayı sürdürür. El ilanları ve kayıp afişleri bastırtır ve bunları uygun olan her yere asar. Bu arada Lieneke (Gwen Eckhaus) adında yeni bir kızla daha tanışmıştır ve Saskia'yı Fransa'da birlikte aramaktadırlar. Ancak Rex'in takıntılı ve inatçı tutumu sonunda Lieneke'yi bunaltır ve Lieneke Rex'i terkeder. Bu arada bir dizi geriye dönüşle anlatıldığı üzere Saskia'yı Raymond Lemorne (Bernard-Pierre Donnadieu) adlı bir "sosyopat" ın (kendine koyduğu teşhis budur) kaçırmış olduğunu anlarız. Raymond aslında normal görünümlü orta sınıftan saygın bir kimya öğretmeni, iyi bir aile babasıdır. Kloroform koklatarak birçok kadını kaçırma girişimleri olmuştur, ama bütün bunları cinsel dürtülerle vb değil sadece böyle bir eylemi gerçekleştirip gerçekleştiremiyeceğini öğrenebilmek için, belki de tekdüze yaşantısına bir heyecan katmak için yapmaktadır. Raymond, Rex'in astığı kayıp afişlerini görmüştür ve Rex'i uzaktan uzağa takip etmeye başlamıştır. Ona buluşma teklifleri içeren kartpostallar gönderir ama sürekli olarak da onu atlatır. Sonunda Rex'in önüne geçilemez fanatik saplantısından fazlaca etkilenen Raymond, onunla yüz yüze gelmeye karar verir ve buluşurlar. Raymond genç adama kız arkadaşını kendisinin kaçırdığını itiraf eder, ancak onun başına gelenleri öğrenebilmesi için bir tek şansının olduğunu söyler: Birlikte Saskia'nın kaybolduğu tesise gidecekler ve Saskia'nın yaşamış olduğu her deneyimi an be an Rex de yaşıyacak, yani onun geçtiği aynı yollardan geçecektir. Bunun ilk adımı olarak da Rex Raymond'un vereceği içine uyku ilacı koyulmuş kahveyi içecektir. Onca yıl sonra olup bitenleri öğrenmek için dayanılmaz bir arzu içinde olan Rex (Filmin Fransızca adı da "Bilmek İsteyen Adam" anlamına gelen "L'Homme Qui Voulait Savoir" dır zaten) kısa bir kararsızlıktan sonra istemeyerek de olsa ilaçlı olduğunu bildiği kahveyi içer ve kendini kaybeder. Bir tabutun içinde kendisine geldiği zaman diri diri gömülmüş olduğunu dehşet içinde anlar. Hollandalı gazeteci ve romancı Tim Krabbé'nin, 1984 yılında yayımladığı "Altın Yumurta" ("Het Gouden Ei") adlı bestseller romanı iki kez sinemaya uyarlanmıştır. Bunların ikisini de Fransız sinemacı George Sluizer yönetmiş, ilkinin senaryosunu da yazarın kendisi yazmıştır. Bu filmler: Roman ve ona dayandırılmış olan bu filmin ana teması (kaçırılma olayı) 1901 yılında gerçekleştirilmiş olan "Paris Sergisi"'yle ilişkilendirilmiş bir şehir efsanesine dayanmaktadır. Efsaneye göre bir anne ve kızı bu sergiye gitmek için yola çıkarlar. Konakladıkları otelde anne eşyalarını yerleştirirken kızı da yakınlarda bir mağazaya alışverişe gider. Kız otele geri döndüğünde annesinin ortadan kaybolmuş olduğunu görür. Otelde hiç kimse annesini gördüğünü hatırlayamaz. Bu kayboluş efsanesine dayanan "Spoorloos" tan başka filmler de yapılmıştı. Bunlar: Kayboluş Kayboluş şu anlamlara gelebilir: Justified World Tour Justified World Tour (ayrıca Lovin' It Live ve Justified World Tour and Lovin' It Live olarak da bilinir), Amerikalı şarkıcı Justin Timberlake'in ilk konser turnesidir. Turne, ilk albümü "Justified" desteklidir. Turne Kuzey Amerika, Avrupa ve Avustralya'da yapılmıştır. Lemar (Avrupa) (belirli mekanlar) Solange (Ä°ngiltere) The Vanishing (anlam ayrımı) Mehmet Suphi Kula Mehmet Suphi Kula (1881 Manastır – 19 Ekim 1948), Türk asker. 1901 yılında Harp Okulu'nu bitirdi. Balkan Savaşları ve I. Dünya Savaşı'na katıldı. 1920 yılında Anadolu'ya geçerek Türk Kurtuluş Savaşı'na katıldı. Savaştan sonra Kırmızı şeritli İstiklâl Madalyası ile taltif edildi. 1927 yılında Mirliva rütbesine terfi etti ve Paşa oldu. 1931 yılında emekli oldu. 19 Ekim 1948 tarihinde vefat etti. Naaşı, 1988 yılında Ankara Devlet Mezarlığı'na nakledildi. 5. ve 4. Rütbelerden Mecidi Nişanı, 4. Rütbeden Osmani Nişanı, Harp Madalyası, Gümüş Liyakat Madalyası ile Kırmızı şeritli İstiklâl Madalyası ve Takdirname sahibiydi. Taksim (Ä°stanbul metrosu) Taksim Metro İstasyonu, İstanbul"un en popüler meydanı olan Taksim Meydanı'nın altında yer alan büyük aktarma merkezi. Merkez M2'ye ve F1 hattı'na ev sahipliği yapar. İstanbul'un en kalabalık metro istasyonudur. Taksim istasyonundan, günün yoğun saatlerine göre 4,5 ilâ 9 dakika arasında değişen sıklıklarla depodan gelen boş araçlar kalkmaktadır. Günlük 394 seferin yapıldığı istasyon, her gün hattı kullanan 195 bin yolcunun büyük bir bölümünü ağırlamaktadır. Yer düzeyinden 23,5 metre kadar derinliğe ulaşan ve dört kattan oluşan Taksim istasyonunun ikinci katında Taksim-Kabataş füniküler hattına aktarma ek istasyonu yer almaktadır. Söz konusu güzergâhta bir metro hattı yapılması için ilk somut adım hat inşaatının 7 Mart 1992 tarihinde Garanti Koza/Enka/Doğuş ortak girişimine dönemin değerleriyle 757.882.080.574.-TL+KDV bedelle ihale edilmesiyle hayata geçirilmiştir. İlk ihale Taksim-4. Levent arasını kapsayan hattın Taksim-Şişli ayağından oluşan ilk üç istasyonun yapımı için yapılmıştır. İstasyonun, 19 Ağustos 1992 gününde temeli atılmış, 12 Haziran 1994 günü ise Şişli tüneliyle bağlantısı sağlanmıştır. Alınan araçlar ilk kez hatta indirilmesiyse ancak 11 Ocak 1999 tarihinde, hattın tamamı bitirildiğinde olmuş ve bunun ardından 25 Mart 1999 ilk deneme sürüşleri başlatılmıştır. Yolculu ilk sefer 16 Eylül 2000 tarihinde yapılmış; bu tarihten 2009 yılının şubat ayında Şişhane ve Atatürk Oto Sanayi istasyonları kullanıma girene dek M2 hattının ilk durağı olma görevini görmüştür. M2 hattının, 2009 yılı itibarıyla yalnızca Şişhane istasyonu hizmet veren Taksim-Yenikapı ayağı seferleri de istasyonun aynı peronunda, birbirinden bilgilendirme işaretleriyle ayrılmış iki farklı alanda entegre biçimde yürütülmektedir. Taksim-Şişhane ve 4. Levent-Atatürk Oto Sanayi istasyonları arasında yeni alınan araçlar kullanılırken, Taksim-4. Levent hattında mevcut araçlar hizmet vermeyi sürdürmektedir. Taksim metro istasyonuna dört ana giriş kapısı vardır. Bunlar İstiklal Caddesi girişi, Atatürk Kültür Merkezi girişi, Taksim Gezi Parkı girişi ve Talimhane girişidir. Bu girişlerden İstiklal Caddesi ve Atatürk Kültür Merkezi girişleri bir avluda, Taksim Gezi Parkı ve Talimhane girişleriyse başka bir avluda birleşerek farklı yollardan peronlara bağlanırlar. Taksim istasyonunda peronlara giden on altı yürüyen merdiven ile yaşlılara, engellilere, çocuklu ve hamile bayanlara kolaylık sağlaması amacıyla yapılmış, çoğu Taksim Meydanı'na çıkan altı asansör bulunmaktadır. İstasyon içinde ana girişlerin açıldığı avlularla peronların bağlandığı büyük koridorda ise toplam uzunluğu 211 metre olan üç adet gidiş, üç geliş yönlü yürüyen bant vardır. Meydan yönlü girişlerde dokuz giriş, beş çıkış turnikesi; Elmadağ yönlü girişlerde dört giriş, iki çıkış turnikesi yer almaktadır. Turnikelerde İstanbul kentiçi ulaşımında kullanılan "akbiller" ve "beşibiryerde"ler kullanılabilir. Ayrıca gişelerden temin edilebilecek plastik jetonlarla da turnikelerden geçiş yapılabilir. 2009 yılı itibarıyla jeton ve abonman geçişleri normal tarifede 1.50 TL, indirimli ise 0.85 TL'dir. İstasyonun çeşitli yerlerinde akbil dolum otomatları yer alır. Taksim istasyonundan ulaşılabilecek önemli yerler: Ahmet Derviş Ahmet Derviş (1881, Selanik - 17 Ocak 1932, İstanbul), Türk asker. 1906 yılında Harp Okulu'nu bitirdi. Trablusgarp Savaşı, Balkan Savaşları ve I. Dünya Savaşı'na katıldı. 1920 yılında Anadolu'ya geçti. 1930 yılında Ferik rütbesine terfi etti. 1. Kolordu Komutanlığı ve Millî Savunma Bakanlığı Müsteşarlığı görevlerini yürüttü. 7 Ocak 1932 tarihinde vefat etti. Naaşı, 1988 yılında Ankara'daki Devlet Mezarlığına nakledildi. Gümüş İftihar Madalyası, Harp Madalyası, Afgan İstiklâl Nişanı ve İstiklâl Madalyası sahibidir. Mustafa Kemal Atatürk, Nutuk'ta "Derviş Paşa, geceleri de yürüyerek, Afşar'da özellikle Gediz'de Ethem Kuvvetlerinin gerilerine doğru yönelttiği korkunç vuruşlarla Ethem, Tevfik ve Reşit kardeşleri bocalattı. Kuvvetlerinin toplanmasına zaman bırakmadı." şeklinde bahsetmektedir. Diamond Life Diamond Life, İngiliz Sade grubunun yayınladığı debut albüm. Albüm, İngiltere'de 28 Temmuz 1984'te, ABD'de ise 23 Şubat 1985'te yayınlanmıştır. Albümden sırasıyla Your Love Is King, When Am I Going To Make A Living, Hang On To Your Love ve Smooth Operator isimli tekliler çıkmıştır. The Sermon on the Mount Tour The Sermon on the Mount Tour, İngiliz şarkıcı-sözyazarı Robbie Williams'ın Avrupa konser turnesidir. Hiçbir Şeyde Gözüm Yok Hiçbir Şeyde Gözüm Yok, bestekâr Fethi Karamahmutoğlu tarafından bestelenmiş ve Zeki Müren tarafından Hicaz makamında söylenmiş Türk Sanat Musikisi şarkıdır.. Şarkı son olarak vefatından sonra Zeki Müren ve Muazzez Abacı ikilisi tarafından Muazzez Abacı ve Zeki Müren Düet okunan şarkıya albümde yer verilmiştir. Aynı zamanda ünlü hafif müzik ve pop müziği sanatçısı Gökben, şarkıyı 1989 yılında yayınladığı albümü Severken Yoruldum'da yeniden yorumlamıştır. Muazzez Abacı ve Zeki Müren Düet Muazzez Abacı ve Zeki Müren Düet, Zeki Müren'in vefatından sonra sanatçı Muazzez Abacı söyledikleri dört şarkıdan oluşan Türk Sanat Müziği albümüdür. Millî kütüphaneler listesi Ulusal kütüphanelerin listesi: Akademik kütüphane Akademik kütüphane, üniversite ve yüksek eğitim kurumlarına hizmet veren kütüphanelerdir. Genelde iki ana amaçları vardır: Okulun ders programını desteklemek ve üniversitedeki araştırmalara yardımcı olmak. Geceler Geceler, ÅŸu anlamlara gelebilir: Windows Metafile Windows Metafile (WMF), 1990'ların başında Microsoft Windows tarafından geliştirilen resim dosya formatıdır. Windows Metafile dosyaları, hem vektörel hem de bitmap uygulama için portatif olarak tasarlanmıştır. JPEG ve GIF gibi