yatay geçişle okullarını değiştirebilmektedirler. Ama Harvard Üniversitesi genel olarak temel bilimlerle ilgilenir. 2008 yılında ABD Başkanı seçilen Barack Obama da Harvard Hukuk Fakültesi mezunudur. Her yıl dünya çapında SAT puanları en yüksek olup ders dışı aktiviteleri en fazla olan öğrenciler tercih edilmektedir. 11 adet fakÃ¼ltesi vardÄ±r: Ana kampüsü Cambridge merkezindedir. Buna ek olarak Boston'da da bir kampüsü bulunmaktadır. Nesne yönelimli programlama Nesne yönelimli programlama (NYP), (İngilizce: "Object - Oriented Programming")(OOP), Her işlevin nesneler olarak soyutlandığı bir programlama yaklaşımıdır. NYP destekleyen programlama dilleri yüksek seviye diller olarak adlandırılır. 1960'lı yılların sonuna doğru ortaya çıkan bu yaklaşım, o dönemin yazılım dünyasında beliren bir bunalımın sonucudur. Yazılımların karmaşıklığı ve boyutları sürekli artıyor, ancak belli bir nitelik düzeyi korumak için gereken bakımın maliyeti zaman ve çaba olarak daha da hızlı artıyordu. NYP'yi bu soruna karşı bir çözüm haline getiren başlıca özelliği, yazılımda birimselliği (modularity) benimsemesidir. NYP ayrıca, bilgi gizleme (information hiding), veri soyutlama (data abstraction), çok biçimlilik (polymorphism) ve kalıtım (inheritance) gibi yazılımın bakımını ve aynı yazılım üzerinde birden fazla kişinin çalışmasını kolaylaştıran kavramları da yazılım literatürüne kazandırmıştır. Sağladığı bu avantajlardan dolayı, NYP günümüzde geniş çaplı yazılım projelerinde yaygın olarak kullanılmaktadır. NYP'nin altında yatan birimselliğin ana fikri, her bilgisayar programının (izlence), etkileşim içerisinde olan birimler veya nesneler kümesinden oluştuğu varsayımıdır. Bu nesnelerin her biri, kendi içerisinde veri işleyebilir, ve diğer nesneler ile çift yönlü veri alışverişinde bulunabilir. Hâlbuki NYP'den önce var olan tek yaklaşımda (Yordamsal programlama), programlar sadece bir komut dizisi veya birer işlev (fonksiyon) kümesi olarak görülmektedirler. Günümüzde çok çeşitli nesne tabanlı programlama dilleri olmasıyla beraber, en popüler diller sınıflar üzerine kurulmuşlardır (). Bu dillerde nesneler sınıfların birer üyesidir ve nesnelerin tipini de bu sınıflar belirlerler. En yaygın NYP dillerinden bazıları, Python, C++, Objective-C, Smalltalk, Delphi, Java, Swift, C#, Perl, Ruby ve PHP' dir. Nesne yönelimli programlama dilleri yukarıda adı geçen tüm ögelere sahip olurken, Ada, JavaScript, Visual Basic gibi nesne tabanlı programlama dilleri birkaçından yoksundur, bu dillerin başlıca yoksunluğu kalıtıma sahip olmamalarıdır. NYP'yi destekleyen programlama dilleri genellikle tekrar kullanım ve genişletilebilirlik açısından, prototipler ve sınıflar şeklinde kod kalıtımına sahiptirler ve NYP deki nesneler kimi zaman gerçek dünyada bulunan şeylere karşılık gelebilir. Mesela bir grafik programı "kare", "üçgen" ve "yuvarlak" gibi nesnelere sahip olabilir. Bazen nesneler daha soyut şeyleri de temsil edebilirler, mesela bir hesap makinesi programı logaritma almanızı ya da metreyi fite çevirmenizi sağlayacak nesnelere sahip olabilir. İşte bu bahsi geçen nesneler belli sınıflar altında bulunurlar, mesela "Kasım" adında bir nesne Aylar sınıfının bir üyesi olabilir ya da "Faktöriyel" olarak isimlendirilmiş bir nesne Fonksiyonlar sınıfında yer alıyor olabilir. JUSMMAT JUSMMAT ("Joint US Military Mission for Aid to Turkey", ""Türkiye'ye Yardım için Ortak ABD Askeri Kurulu""), resmi amacı Türk Silahlı Kuvvetleri'ne eğitim yardımı olan, Ankara'da yerleşik ABD askeri kuruluşudur. Augustine Sackett Augustine Sackett (d. 1862 - ö. 1914), kartonlu alçı levhaların mucidi, Amerikalı mühendis. Hayatı ile ilgili pek fazla bilgi olmayan Augustine Sackett 1862 yılında doğmuştur. Sackett ve arkadaşı Fred L. Kane, 1880 yılında duvar kaplama levhaları üretmeyi ve bunları üretecek bir bir makine yapmayı düşünmüşlerdir. İlk denemeleri olan saman kağıdı ve kömür katranı kullanarak yaptıkları levha, kolay tutuşabilirliği ve yanıcılığı nedeni ile başarısız olmuştur. 1888 yılında, kâğıt tabakaları arasına alçı döküp dondurmak sureti ile yapmayı başardıkları "Sackett Board" adını verdikleri ürünün 1894 yılında patentini almışlar ve üretimine başlamışlardır. 0,6-0,7 mm kalınlıkta olan ilk ürün yaklaşık 230 cm² alana sahipti ve açık kenarlıydı. Türkiye'de Alçıpan olarak anılan ve günümüzde yaygın olarak kullanılan malzemenin atası olan bu ürün kısa sürede yaygın olarak kullanılmaya başlanmış ve o zamanki klasik duvar kaplamalarının yerini almıştır. Sacket 1914 yılında ölmüştür. Agustini Sacket hakında fazla bilgi yoktur Altınordu (anlam ayrımı) Altınordu, şu anlamlara geliyor olabilir; Akkuş (anlam ayrımı) Akkuş, aşağıdaki anlamlara gelebilir: The Wall Pink Floyd'un, 1979 yılının son aylarında çıkmış, 23 defa platin plak ödülü almış konsept rock albümü. Pink adında, sanal bir karakter üzerinden, giderek yalnızlaşan, yabancılaşan insanın korkuları ile kendi çevresine ördüğü soyut duvarı anlatır. Albümün sözel ve müzikal kurgusu, aynı adı taşıyan karmaşık sahne gösterisi temel alınarak tasarlanmıştır. 1982 yılında Alan Parker yönetmenliğinde sinemaya aktarılmıştır: The Wall (film). İngiltere'de 30 Kasım 1979, ABD'de 8 Aralık 1979 tarihlerinde yayınlanmıştır Albümde Pink isimli sanal bir karakterin yaşadıklarının ve çevresinin etkisiyle kendini toplumdan soyutlaması işlenir. Büyük ölçüde konseptin yaratıcısı ve şarkı sözlerinin yazarı Roger Waters'ın kişisel deneyimlerine ve Pink Floyd'un kurucusu olan Syd Barrett'in yaşamı üzerindeki izlere dayanmaktadır. Albüme adını veren "The Wall" yani duvar, kişinin kendini soyutlamasını anlatan bir metafor olarak kullanılmıştır. Duvar (Wall) simgesi, 1977'de Animals albümünden sonra yapılan In The Flesh turnesinin Montreal ayağında, Roger Waters'ın sürekli bağıran bir seyirciye tükürmesi sonucunda seyirciyle arasına bir duvar çekme fikriyle ortaya çıkmıştır. Turne sonrasında Roger Waters bir sene boyunca The Wall, sonraki Pink Floyd albümü The Final Cut ve Roger Waters'ın solo albümü The Pros And Cons of Hitchhiking'i oluşturacak olan şarkıların büyük kısmını yazar. Yazım süreci sonunda seyirciyle sahne arasına duvar çekme düşüncesi ana karakterin kendini toplumdan soyutlaması fikri ile bir temele bağlanmıştır. Uzun süredir albümlerinin prodüksiyonlarını kendi yapan grup bu albüm için genç bir yapımcı olan Bob Ezrin ile anlaşır. Sırasıyla İngiltere, Fransa ve ABD'de planlaması ve kayıtları gerçekleştirilir. Kayıtlar sırasında albüme pek katkıda bulunmayan Rick Wright, Roger Waters'ın baskısıyla gruptan atılır. Bu albüm için kaydedilen şarkılardan What Shall We Do Now, albümün ilk yarısının plağa sığmamasında dolayı çıkarılmıştır. Şarkı The Wall filminde kullanılmış ve konserlerde çalınmıştır. Another Brick In The Wall (Part 2), Bob Ezrin'in anlattığına göre büyük hit potansiyeli taşıyormuş ama bir hit için şarkı çok kısaymış. Gruptan şarkıyı uzatmalarını istemiş ama kabul etmemişler. Bunun üzerine Ezrin gruptan habersiz olarak şarkıyı iki kere üst üste kaydederek şarkının uzunluğunu arttırmış, ikinci kısmın vokal kısmı için de Nick Griffiths'in İngiltere'de Islington Green School öğrencilerinden oluşturduğu bir koro kullanılmış. Tüm kaydı tamamladıktan sonra gruba bu yeni versiyonu dinletmiş. Çocuk korosu fikri grup üyelerinin hoşlarına gitmiş ve Bob Ezrin'in istediği olmuş. Is There Anybody Out There?'de David Gilmour kendi çalışını yeterince yumuşak ve iyi bulmadığı için bu şarkıdaki gitarı Ron di Blasi çalmıştır. (Gilmour bir röportajında gitarı çalanın Lee Ritenour olduğunu söylemiş, bir başka röportajında ise gitarı çalanın kim olduğunu hatırlamadığını söylemiştir) In The Flesh'de hammond orgu Freddie Mandell çalmıştır. Mother'da Nick Mason 9/8'lik ritimde yetersiz kalınca davula Jeff Porcaro geçmiştir. Albümde pek çok şarkının klavye kısımlarını David Gilmour, Micheal Kamen, Bob Ezrin çalmıştır. Tüm şarkılar Roger Waters tarafından yazılmıştır, istisnalar not edilmiştir. The Wall (anlam ayrımı) SÃ¼nme Sünme, sabit sıcaklıkta, uzun süreli sabit çekme veya basma yükleri altında meydana gelen plastik deformasyondur. Bu kavrama İngilizce karşılığı olan "creep" kelimesinin birebir çevirisinden kaynaklanan bir tutumla "sürünme" de denmektedir. Sünme, bir malzemenin akma gerilmesinin altında, gerilme etkisiyle sürekli ve yavasça akması olayını tanımlayan bir mühendislik terimidir. Genellikle yüksek sıcaklıklarda, bazen de oda sıcaklığında meydana gelir. Düşük sıcaklıklardaki sünme, aylar-yıllar süren farklı yüklemeler ve sürekli gerilme altında bırakılan makine parçalarında oluşur. Örneğin, bir freze tablasının mengenesinin bir uçta bırakılması gibi freze tablası üzerinde, farklı sıcaklığa maruz kalan parçalarda sünme meydana gelebilir. Karbür kesiciler kullanılarak yapılan frezeleme sırasında oluşan ısı, soğutma yapılmadığında böyle bir probleme sebebiyet verir. Sıcaklık arttıkça sürünme daha önemli bir problem olur. Ölçümlerin uzatılmış bir zaman aralığında ve yüksek sıcaklıklarda sabit gerilme ile yapılması sonucunda teknik bir "sünme eğrisi" gözlenir. Bu sünme eğrisi zamanla oluşan deformasyonı betimler. Başlangıçtaki elastik uzamadan sonra deformasyon hızının azaldığı zaman aralığıdır. Birinci sünmeyi kısa veya uzun bir zaman aralığındaki sabit hızlı sünme takip eder. Genellikle son bir zaman aralığı daha vardır ki yaklaşan kırılmaya bağlı olarak deformasyon hızında bir artış görülür. Shining Lilith Lilith, Musevilik ve Hristiyanlık apokrif inançlarında Âdem'in ilk eşidir. Talmud'da yer alan Yaratılış bölümünün 1. Bab'ında Âdem ile beraber bir dişi yaratıldığından, 2. Bab'ında ise Âdem'in kaburga kemiğinden bir dişi yaratıldığından bahsedilmektedir. Yeşeya'da bu kelime, bir yerde görülür: Kelimenin anlamı büyük olasılıkla bir baykuş olduğunu gösterir. Tevrat'ta açıkça yer almamasına rağmen; birçok Musevi dini kaynağı 2. Bab'da sözü geçen Havva'nın Âdem'in başka bir karısı olduğu, birinci babdakinin ise ilk karısı olan Lilith olduğuna inanır. İbranilerin eski inanışına (mitolojosine) göre Lilith, Âdem ile aynı zamanda ve aynı anda yaratıldığından Âdem'in kendisine eşit olduğu görüşündedir. Âdem'le birlikte olmayı şiddetle reddeder. Adem ısrar ettiğinde ise büyü ile kaçar ve onu terk eder. Melekler geri getirmek için Lilith'i bulur ama kendisi Kızıldeniz ile birlikte olduğundan 100 den fazla cin çocuğu olduğunu, bu nedenle artık Adem'e sadık olamayacağını bildirir. Melekler, geri dönmesi için her gün bir cin çocuğu öldürmeye başlar. Lilith'i de bunun karşılığına Adem'in soyundan her çocuktan, erkeklerde sünnet oldukları 8. güne, kızlarda 20. güne kadar kendi adının yazılı muskayı taşımayan çocukları öldüreceğine yemin eder. Bugün dünyada var olduğuna inanılan cinler Adem ile Lilith'in ve Tuval Kabil eşi Naama'ın birlikteliğinden meydana gelmiştir. Adem ile Havva'nın sınırlı hayat ile lanetlenmeden önce, cenneti terk ettiğinden ölümsüzdür. Lilith'den sonra Tanrı, ismi bilinmeyen bir başka eş daha yaratır ve Adem'de bu yaratılışı seyreder. Gördüklerinden çok etkilenir, yeni eşi kabul etmez. Üçüncü olarak, Daha sonra Âdem'i uyutur ve kaburga kemiğinden Havva'yı yaratır. Havva, Adem’in bir parçasından yaratıldığından ona tabi olur. Hikâyenin bir başka versiyonunda ise Eyüp'e eziyet etmek için çocuklarını öldüren iblis ya da Türk mitolojisindeki lohusadaki çocukları boğarak öldüren Albız iblisi ile aynı kişidir. İnanna ile aynı kişi olduğuna da inanılır. Günümüzde bazı Museviler arasında bir adet olarak, Lohusa kadın akşamları evde yalnız bırakılmaz, ve akşamları çamaşır ipinde çocuk bezi bırakılmaz, çünkü bunları gören Lilith'in o evde çocuk olduğunu anlamasından endişe edilir. Gerilme gevÅŸemesi deneyi Gerilme gevşemesi deneyi, sabit bir sıcaklık ve sabit bir gerilme altında, malzemede oluşan gerilmenin zamana göre değişimini tespit eden bir deneydir. gerilme gevşemesi deneyi de Sürünme deneyine benzer olarak uzun zaman dilimlerinde gerçekleştirilebilen bir deneydir. Son zamanlarda gerilme gevşemesi deneyi giderek yaygınlık kazanmaktadır özellikle arabaların amortisör kısımlarında kullanılan çeliklerin geliştirilmesi konusunda mutlak gereklilik duyulmaktadır çünkü bu malzemelerden istenen temel özellik herhangi bir gerilim anında oluşan enerjiyi absorbe ederek daha sonra serbest bırakması istenir. Gerilme gevşemesi deneyi ile malzemenin yoğun olduğu bölgelerdeki bu bölgeler döküm, plastik şekil verme, kaynakdır. Isıl işlemin kalıcı iç gerilmelere ve bunların giderilmesine olan etkisini test eden bir deneydir. Gerilme gevşemesi ile malzemelerin mekanik özellikleri arasında bir ilişki olup bu ilişkiden faydalanarak aktivasyon enerjisi, deformasyon hızı duyarlılığı üssü, dislokasyon hareketi için gerekli etkin gerilme, dislokasyon hızı gerilme üssü gibi mekanik özelliklerle ilgili bazı parametreler de gerilme gevşemesi deneyi ile tespit edilir. Gerilme gevşemesi deneyi çeşitli servis koşullarında gerilme altında çalışacak olan malzemelerde gerilmelerin gevşemesi ile ilgili gerekli tasarım bilgilerinin elde edilmesin de de gerekli olan bir deneydir. Metalik malzemelerde yapılmış bir yapıda veya bir makinede bağlantı yerlerinde kullanılan malzemelerle sağlanan sıkıştırma kuvvetinin veya birbirine sıkıca geçmiş olan parçaların bağlantı yelerinde sıkıştırma kuvvetinin zamana bağlı olarak azalması veya gerekli sıkıştırma kuvvetinin ne kadar zaman için kullanılabileceği gerilme gevşemesi deneyi ile tespit edilir. The Final Cut Roger Waters'ın Pink Floyd ile yaptığı son albüm. Klasik kadrodan Rick Wright bu albümde yer almamıştır. Nick Mason ise "Two Suns In The Sunset" şarkısında bateri çalmamıştır. Albüm sırasında Waters ve Gilmour arasında büyük fikir ayrılıkları çıkmıştır. Gilmour'un da albüme katkısı "Not Now John"'da vokal ve bazı şarkılarda duyulabilen klasik gitar çalışıydı. Albümün alt başlığı "A Requiem for the Post War Dream" yani "Savaş Sonrası Rüyasına Bir Ağıt"'tır. Pek çok kişi The Final Cut'ı Pink Floyd'un en zayıf albümleri arasında gösterse de, albümü Pink Floyd'un en değeri bilinmemiş eseri olarak görüp bir başyapıt olarak değerlendiren insan sayısı da az değildir. Albümden üç şarkı, yaklaşık 15 dakikalık küçük bir film şeklinde çekilmiştir. Not Now John single'ında The Hero's Return şarkısının albümde olmayan ikinci bölümü de yayınlanmıştır. Albümün 2004'te yeniden yayınlanmış versiyonunda "Pink Floyd: The Wall" filminde yer alan yayınlanmamış "When The Tigers Broke Free" şarkısı da yer almaktadır. "The Final Cut" ilk olarak 1982 tarihli Pink Floyd The Wall filminin soundtrack'i olarak planlanmıştı. "Spare Bricks" adıyla başlanan bu projede film için yeniden kaydedilen "When the Tigers Broke Free" ve "Bring the Boys Back Home" şarkılarının yanı sıra Roger Waters tarafından The Wall albümünün devamı olacak birkaç yeni şarkının yer alması planlanıyordu. Falkland Savaşı'nın bir sonucu olarak Waters fikir değiştirdi ve yeni şarkılara odaklanma kararı aldı. İngiliz Başbakanı Margaret Thatcher'ın Arjantin'in Falkland adalarını işgaline verdiği cevabı yanlış bulan Waters, ilk adı "Requiem for a Post-War Dream" olan bu çalışmayı babası Eric Fletcher Waters'a adadı. İkinci Dünya Savaşı'nda çarpışan bir asker olan Eric Waters, 18 Şubat 1944'te İtalya'nın Aprilia şehrinde ölmüştü. Gilmour ise Waters'ın gün yüzüne çıkan politikleşmesi ve yeni yaratıcı fikirlerinden etkilenmedi ve ikili albümün yaratımı dışında fikir ayrılıkları yaşadı. "The Wall" için düşünülen ama albüme dahil edilmeyen "Your Possible Pasts", "One of the Few", "The Final Cut" ve "The Hero's Return", "Spare Bricks" projesi için bir köşeye konulmuştu ancak Pink Floyd sık sık eski şarkılarının üstünde çalışıp albümlerinde yer verse de Gilmour bu şarkıların yeni bir albümde yer alacak kadar güçlü olduklarını düşünmüyordu. Gilmour yeni besteler yapmak isterken, Waters ise gruba son dönemlerde daha az beste vermekte olan Gilmour'un bu isteğine şüpheyle yaklaştı. Albümün adı William Shakespeare's "Julius Caesar" oyunundaki bir replikten esinlenerek "The Final Cut" oldu. 26 Temmuz 1982'de "When the Tigers Broke Free", arka yüzünde "Bring the Boys Back Home" ile single olarak piyasaya sürüldü. Single'da bu şarkının albümde yer alacağı belirtilse de şarkı albümün 2004 yılındaki yeni baskısına dek şarkı listesinin dışında kaldı. "The Final Cut," hayatlarını savaş sonrası barışçıl bir dünya hayali uğruna İkinci Dünya Savaşı'nda kaybeden Waters'ın babası gibi İngiliz askerlerinin anısına yapılan ihaneti anlatıldığı savaş karşıtı bir konsept albümdü. Albümün sözleri, çıkarttığı yasaların ve verdiği kararların Waters'a göre bu ihanetin kanıtı olduğu Thatcher'ı eleştirmekteydi. Thatcher, albüm boyunca "Maggie" lakabıyla anılmaktadır. Albümün ilk şarkısı "The Post War Dream", Falklands çıkartmasında batan Atlantic Conveyor gemisinin bir benzerinin Japonya'da imal edileceğinin anlatıldığı bir açıklama kaydıyla başlamaktadır. Waters'ın sözleri hayatını kaybetmemiş babasına, Büyük Britanya'nın gemi imalatında Japonya'ya geçilmesine ve Margaret Thatcher'a değindikten sonra "The Wall" albümüne dahil edilmekten sonra yeniden yazılan şarkılardan "Your Possible Pasts"a geçer. Bir başka reddedilen şarkı olan "One of the Few"'de The Wall'ın ana karakterlerinden biri olan öğretmenin sivil hayata dönmüş olan bir savaş kahramanı olduğu anlatılır. Yaşadıklarını eşine anlatmakta zorluk çeken kahraman, "The Hero's Return" şarkısında hava kuvvetlerinden bir arkadaşının hayatını kaybetmesinin ona yaşattığı zorlukları anlatır. "The Gunner's Dream", diktatörlükten ve terorizm tehditinden uzak bir savaş sonrası hayalini tanımlar ve bir sonraki "Paranoid Eyes" şarkısında ise öğretmenin alkolizme çöküşüne değinilir. Albümün ikinci kısmı da farklı farklı savaş temalı konuları işlet. "Southampton Dock" savaştan dönen savaş kahramanları ve diğer askerlerin olası bir ölüme ilerlemesinin bir ağıdıyken, "Not Now John" toplumun politik ve ekonomik problemlere karşı ilgisizliğine değinir. "Get Your Filthy Hands Off My Desert", Waters'ın savaş ve işgal hakkındaki düşünceleriyle ilgiliyken, isminde Waters'ın babasına bir gönderme olan "The Fletcher Memorial Home", Leonid Brezhnev, Menachem Beginve Margaret Thatcher gibi liderlere uygulanacak hayali bir "nihai çözüm"ü anlatır. Albüme adını veren şarkı bir insanın tecritini ve cinsel bunalımlarına değinir. Albüm, savaş ve kontrol ile huzuru kaçan bir dünyanın sonu olacak nükleer bir soykırımı anlatan "Two Suns in the Sunset" ile biter. "The Wall"'a da katkıda bulunan Amerikan besteci Michael Kamen, albümün orkestral kayıtlarını yaptı. Ayrıca gruptan ayrılan klavyeci Richard Wright'ın boşluğunu doldurdu, prodüktörlerden biri oldu ve Waters ve Gilmour arasında arabuluculuk yaptı. James Guthrie albümün diğer bir prodüktörü oldu ve stüdyo mühendisi olarak da görev yaptı. Nick Mason'un davulları perküsyonist Ray Cooper ile desteklenirken, Mason'un kompleks ritm değişimlerini çalamadığı "Two Suns in the Sunset" şarkısında davulları Andy Newmark çaldı. Raphael Ravenscroft saksafonları çalmak için kayıtlara dahil edildi. Albüm kayıtları 1982 yılının ikinci yarısında Gilmour'un ev stüdyosu Hookend Manor ve Waters'ın ev stüdyosu Billiard Room Studios dahil olmak üzere sekiz stüdyoda kaydedildi. Waters ve Gilmour albüm kayıtlarının başlarında uyumlu bir şekilde beraber çalışsa da zamanla gerilim artınca farklı stüdyolarda çalışmaya karar verdi. Mühendislerden Andy Jackson, Waters'ın vokalleri üstünde çalışırken, Guthrie de Gilmour'un gitarlarını kaydetti. İkili zaman zaman tamamlanan kayıtları tartışmak için buluştu ancak bu metot daha önce de Pink Floyd'da uygulanmış olsa da Gilmour bu toplantılarda gergin hissetmeye başladı. Kamen de aynı problemlerden muzdaripti. Önceki Pink Floyd albümlerinde olduğu gibi bu albümde de ses kayıt teknolojilerindeki gelişmeler sayesinde bolca ses efektleri kullanıldı. Mason'un bazı şarkılardaki katkısı sadece deneysel Holophonic sisteminde ses efekt kaydı yapmak ile sınırlıydı. Kayıtlara üç boyutlu bir ses efekti katabilen bu tekniğin kullanıldığı ikinci albüm bu albüm oldu. Dinleyiciyi sarmalayan bir patlama sesi "Get Your Filthy Hands Off My Desert" şarkısında kullanıldı. Aylar süren gergin ilişkiler ve son bir tartışma sonrası, Gilmour'un adı prodüktörler listesinden silindi ancak sanatçıya yine de telif hakları ödendi. Waters daha sonra albüm kayıtları sırasında büyük bir baskı altında olduğu ve bu albümün kayıtlarının daha başında Gilmour ve Mason'la bir daha çalışamayacağına inandığını itiraf etti. Mason ise evliliğinde yaşadığı problemlerle uğraştığı için bu albüm kayıtlarında kendini geri planda tuttu. Müzik ve Sözler: Roger Waters ("Not Now John" hariç) "Pink Floyd" Roger Waters - vokaller, bas gitar, akustik gitar, ritm gitar, synthesizer, efektler David Gilmour - ana ve ritm gitar, "Not Now John" da vokal Nick Mason - davul, efektler "Diğer müzisyenler" Michael Kamen - piyano, harmonium Andy Bown - Hammond org Ray Cooper - perküsyon Andy Newmark - "Two Suns In The Sunset"te davul Raphael Ravenscroft - tenor saksofon Doreen Chanter - "Not Now John"da geri vokal Irene Chanter - "Not Now John"da geri vokal A Momentary Lapse of Reason Pink Floyd'un Roger Waters olmadan yaptığı ilk albüm. The Wall kayıtları sırasında gruptan atılan Rick Wright (resmi olmasa da) bu albümle gruba dönmüştür. Daha önceki albümlerde grubun temel şarkı sözü yazarı olan Roger Waters'ın eksikliğini kapatmak için Pink Floyd üyesi olmayan insanlar da söz yazımına katkıda bulunmuştur. Uzun süredir topluluk ile çalışan İngiliz fotoğraf sanatçısı Storm Thorgerson, kapak fotoğrafı için, 800 adet hastane yatağını güneybatı İngiltere'deki Devon sahillerine yerleştirmiştir. Fakat sisten dolayı yalnızca bir kısmı görünmüştür. Albüm öncesi, Roger Waters'ın Pink Floyd'u bitirmesine rağmen geri kalan iki üye Gilmour ve Mason devam ettirme kararı almıştı. Mahkeme sonucu Pink Floyd ismi Gilmour'da kalmasına rağmen, "The Wall" konsepti (Gilmour'un desteği olan şarkılar hariç), uçan domuz imgesi ve "The Final Cut" albümüyle ilgili her şey Waters'a verilmişti. Daha sonra gruba Richard Wright katılmış ama yasal sorunlar nedeniyle sadece stüdyo elemanı olarak görülmüştü. Albüm David Gilmour'un solo çalışması olarak başlamış daha sonra Pink Floyd albümü haline gelmiştir. Roger Waters albümü iyi bir Pink Floyd kopyası olarak görmektedir. Nick Mason'ın uzun bir ara bateri çalmaması nedeniyle bateride eksiklik hissetmesi sonucu "The Dogs of War", "On The Turning Away", "One Slip" şarkılarında başka müzisyenler çalmış, "Sorrow"'da ise bir davul makinası kullanılmıştır. Wright da sadece bazı şarkılarda keyboard çalabilmiştir. Şarkıların bir kısmı Gilmour'un "The Final Cut"'a alınmayan şarkılarıdır. Bütün şarkılar David Gilmour tarafından yazılmıştır. Pink Floyd : Diğerleri : Wish You Were Here (Pink Floyd albümü) Pink Floyd'un en önemli eserlerinden birisi, David Gilmour ve Rick Wright'a göre ise grubun en iyi albümü. İlk kadrosunda yer alan, grubun isim babası Syd Barrett'a ithafen yazılmıştır. Dark Side Of The Moon'un büyük başarısı Pink Floyd üstünde büyük bir baskı yaratıyordu. Grubun bu baskıda ilk kaydettiği şarkı "Shine On You Crazy Diamond" olmuştu. "Have A Cigar" ve "Welcome To The Machine" ise müzik endüstrisi ve yaşanılan baskıyı anlatan iki eser oldu. albümler kaydedilirken grup elemanları arasındaki sürtüşmeler artıyordu. Bu albüm Richard Wright'ın 1994 tarihli The Division Bell'e kadarki son beste çalışmalarını içeriyordu. Have A Cigar şarkısına Roy Harper vokal yapmıştır. Albüm kapağında bulunan fotoğrafta ateşe verilmiş olan kişi ise "Ronnie Rondell"dır. Bu sahne yaklaşık 15 kere çekilmiş, çekim sırasında 20 kişilik yangın söndürücülü ve acil müdahale ekibi hazır bulunuyordu. Albüm kayıtları sırasında grubun yıllardır görüşmediği Syd Barrett stüdyoya girmiştir. Uzun süre sessiz bir şekilde oturan şişman ve kel Barrett'i hiç kimse tanıyamamış ancak tanıyınca grup üyeleri gözyaşlarına boğulmuşlardır. Ona albümden bir şarkıyı dinlettirmişler ancak o hiçbir tepki vermemiştir. Have A Cigar'ın kayıtları sırasında ise Roger Waters Syd Barrett'i sigarası elinde ancak hiç içilmemiş ve tamamen kül olmuş şekilde dururken görmüş ve daha sonra bu sahneyi ve o günkü Syd Barrett imajını Pink Floyd: The Wall filminde kullanmıştır. O günden sonra grup üyeleri onu ölümüne dek hiçbir zaman görmemişlerdir. Bütün şarkılar Roger Waters tarafından yazılmıştır. Animals (albüm) Konusunu George Orwell'in Hayvanlar Çiftliği isimli kitabından alan, Pink Floyd albümü. Sonradan telif hakları davalarına konu olacak "domuz" sembolü bu albümde ortaya çıkmıştır. Animals, Rick Wright ile Roger Waters arasındaki sorunların billurlaştığı albümdür aynı zamanda. Britannia Row Stüdyolarında Nisan-Kasım 1976 tarihleri arasında kayıtları yapılmıştır. Birleşik Krallık'ta 23 Ocak 1977, ABD'de 2 Şubat 1977'de yayınlanmıştır. Animals, George Orwell'in politik fablı Hayvan Çiftliği temel alınarak yapılmıştır. Roman stalinizm'i eleştirirken, albüm kapitalizm'i eleştirir niteliktedir. Domuzlar yöneticileri, köpekler kanun adamlarını, koyunlar halkı sembolize eder. Ayrıca Sheep şarkısı, Eski Ahit'teki "Psalm 23" ayetine göndermede bulunur (Tanrı benim çobanımdır.). Pigs on the Wing ise diğer üç şarkının öfkesini yumuşatan umut dolu bir aşk şarkısıdır. Tüm şarkılar Roger Waters tarafından yazılmıştır. Kapak fikri Roger Waters'dan çıkmıştır, uygulamayı ise Storm Thorgerson'ın firması Hipgnosis yapmıştır. Waters kapakta kullanılacak fotoğrafın çekiminde hile yani fotomontaj yapılmaması konusunda ısrarcı olmuş, bu yüzden Hipgnosis çaresiz, büyük bir domuz balonu yaptırmıştır. Battersea Güç Santrali'nde fotoğraf çekimi yapılacağı gün kaçarsa vurması için bir nişancı ile balon getirilmiş. Fakat, hava çok kötü olunca çekim ertlenmiş, ertesi gün ise rüzgarın etkisiyle balonu tutan ipler kopmuş ve 11 kişilik fotoğrafçı, 3 kişilik film ekibi, yöneticiler ve kalan ekibin gözleri önünde; nişancı tekrar gelmesi söylenmediğinden gelmediği için domuz gökyüzünde kaybolmuştur. Sonuç olarak domuz kapağa fotomontajla eklenmiştir. Daha sonra domuz Kent yakınlarında bir çiftçinin tarlasında bulunmuştur. Birleşik Krallık'ta 2, ABD'de 3. sıraya çıkmıştır. Daha fazla yükselememesinin ve üst sıralarda az kalmasının sebebi şarkıların uzunluğu ve bass'ın radyolarda çalmaya izin vermeyecek tonda olmasıdır. ABD'de 12 Şubat 1977'de Altın, 10 Mart 1977 Platin ödülü almıştır. Selefi olan Dark Side of the Moon (albüm) ve Wish You Were Here'a kıyasla düşük bir başarıya sahiptir. Obscured By Clouds Obscured by Clouds, Barbet Schroeder filmi La Vallée'nin film müziğidir. grup albüm teklifi geldiği sırada Dark Side Of The Moon üzerinde çalışıyordu ancak "More" filminin de müziklerini yaptıkları Barbet Schroeder'in teklifini kabul ettiler. Bir kitap uyarlaması olan filmin orijinal kitabını bir tek Roger Waters okumuştu, bu yüzden Waters şarkılara sadece söz anlamında destek oldu. Babasıyle ilgili yazdığı Free Four teklisi ise Amerika'da büyük bir radyo başarısı kazanmıştı. Albüm kapağını yine Hipgnosis hazırlamıştır David Gilmour â€“ vokal, gitar, VCS3 Roger Waters â€“ vokal, bas gitar, VCS3 Richard Wright â€“ vokal, keyboard, VCS3 Nick Mason – bateri, perküsyon Meddle Meddle, 30 Ekim 1971 tarihli, Capitol'den çıkan Pink Floyd albümüdür.Albüm kapağı Storm Thorgerson tarafından yaratılmıştır. Thorgerson ilk olarak bir babun anüsü fikrini getirse de grup elemanlarıyla da konuşarak suyun altındaki bir kulak çekmiştir. Grup üyeleri solo olarak çalışmak üzere beraber çalışarak bir şeyler kaydetmeye çalışmışlardı. Echoes şarkısı da böyle bir ortaklıkla yazılmıştı. Seamus şarkısının vokallerini ise bir köpeğe yaptırmışlardı. Fearless'ta ise şarkının sonlarına doğru Liverpool taraftarlarının "You'll Never Walk Alone" şarkısını söylemesi kullanılmıştı. Grup üyeleri de bu albümü Pink Floyd'un ilk önemli eseri olarak görmekte ve bir grup olarak çalıştıkları ilk eser olduklarını söylemişledir. Albüm İngiltere listelerinde 3. numaraya kadar çıktı ancak daha sonraki satışlarıyla platinyum plak aldı. Roger Waters â€“ bas gitar, gitar (Fearless ve San Tropez), vokal (San Tropez) David Gilmour â€“ gitar, bas gitar (One of These Days), vokal, armonika (Seamus) Richard Wright â€“ piyano, keyboard, synthesizer, vokal (Echoes) Nick Mason – bateri, perküsyon, vokal (One of These Days) Atom Heart Mother Pink Floyd'un 1970 yılında Ron Geesin ile yaptığı senfonik rock albümü. Aslında "The Amazing Pudding" olarak adlandırılacak albümün adını bir gazete haberinden almıştır. Albümdeki If adlı şarkıyı grup sadece bir kere 1970'te BBC Show'da çaldı. "Atom Heart Mother" ve "Alan's Psychedelic Breakfast" gibi uzun kompozisyonlar yanında grup üyelerinin Mason dışındaki her biri kendi bestelerini albüme koymuştur. albüm İngiltere'de birinciliğe kadar çıksa da grup elemanları tarafından en beğenilmeyen çalışma olmuştur. Albüm kapağında "Lulubelle III" adlı bir inek vardır. Psychedelic space rock imajı vermek için ilk basımlarında albümün hem önü hem de arkasında hiçbir yazı bulunmamaktadır. Arkada şarkı listesi bulunması gereken yerde de üç inek resmi vardır. Albümün içinde de bir inek sürüsü otlarken resmi vardır. Bu albüm kapağı aynı zamanda Otomatik Portakal filminde müzik dükkânı sahnesinde raflardan birinde görülür. "Atom Heart Mother", şarkısı parçalara ayrılmış enstrümantal bir "süit"'tir. ,parçalarından oluşur. "Alan's Psychedelic Breakfast", üç parçalı enstrümantal bir şarkıdır. ,parçalarından oluşur. Pink Floyd : Diğerleri : Ummagumma Ummagumma, Pink Floyd'un 1969'da çıkardığı progresif ve psychedelic müzik tarzında olan bir çift albümdür. Albümün ilk bölümü, o zamanki önemli parçalarının çalındığı bir canlı kayıtken, ikinci tarafı grubun üyelerinden her birinin ayrı bestelediği parçalardan oluşmaktadır. Ummagumma bir çift albümdür. Albümün ilk tarafı 27 Nisan 1969'da, Mothers Club, Birmingham ve bir sonraki hafta, 2 Mayıs'ta, Manchester College of Commerce'de (Manchester Ticaret Koleji) kaydedilmiştir. Albümün ikinci kısmı ise dört solo bölümden oluşmaktadır. David Gilmour, Richard Wright, Nick Mason ve Roger Waters'tan her birine yarım plaklık yer verilmiştir. Albüm, İngiltere'de 25 Ekim 1969'da, Amerika'da ise 10 Kasım'da piyasaya sürülmüştür. Albüm, İngiltere listelerinde 5. sıraya gelebilirken, Amerika'da 74. sıraya kadar çıkarak Pink Floyd'un Amerika'da ilk defa ilk 100'e girebilmesini sağlamıştır. Amerika'da, albüm Şubat 1974'te Gold olurken, Mart 1994'te de Platinum olmuştur. 1987'de, albüm çift CD olarak piyasaya tekrar sürülmüştür. Dijital olarak geliştirilmiş versiyonu İngiltere'de 1994'te çıkarken Amerika'da 1995'te piyasa sürülmüştür. Orijinal plak versiyonunun iç kapağında görünen Waters'ın ilk karısı, iki CD versiyonunda da görülmemektedir. Orijinal plağın kapağı İngiltere (ve Kanada) ve Amerika versiyonlarında farklıdır. İngiliz plak kapağında, "Gigi" filminin müzik albümü 'Pink Floyd' harflerinin olduğu yerin hemen üstündeki duvara yaslanmıştır. Amerikan versiyonunda ise "Gigi" film müzikleri albümü, telif hakları yüzünden beyazlaştırılmıştır. Albüm kapağının içinde, David Gilmour'ın Elfin Meşe Ağacı'nın önünde bir resmi vardır. Ara kapağa, grubun alet edavatını Biggin Hill Airfield üzerindeki bir otobana yığılmış halde gösteren resmi koyma fikri Nick Mason'dan çıkmıştır. == Şarkı listesi Music From the Film More Music From the Film More (ya da Soundtrack from the Film More), Barbet Schroeder tarafından yönetilmiş More filminin soundtrack'idir. Pink Floyd'un bu ilk soundtrack çalışması aynı zamanda Syd Barrett olmadan yapılan ilk albümdür. Önceki albümlerdeki prodüktör Norman Smith burada yerini Pink Floyd'un kendisine bırakmışıtr. Pink Floyd bu ve sonraki soundtrack'lerinde esas albümlerinde kullanmayacakları materyalleri kullanacak, değişik tarzlarda denemeler yapacaktı. Albüm kısa pop/folk şarkıları, doğaçlamalar, The Nile Song ve Ibiza Bar gibi hard rock kategorisinde değerlendirilebilecek parçalardan oluşmaktadır. A Spanish Piece gibi birçok şarkı ısmarlama şeklinde bestelenmiştir. 1969 yılının Mart ayı boyunca Abbey Road Stüdyoları'nda kaydedilmiş, 27 Temmuz 1969 tarihinde yayınlanmıştır. Filmin bir karesinin, üstünde efekt uygulanmış halidir. Önceki gibi bunu da Hipgnosis yapmıştır. Birleşik Krallık'ta 9, 1973'teki basımıyla ABD'de 153. sıraya çıkmıştır. Bütün vokalleri David Gilmour oluşturur. "Films seem to be the answer for us at the moment. It would be nice to do a science-fiction movie...our music seems to be that way oriented." ("Filmler bize cevap gibi gözükmüştü o zamanlar. Bir bilimkurgu filmi müziği yapmak güzel olacaktı. Müziğimiz bu konuya odaklı gözüküyordu.")... -Rick Wright A Saucerful of Secrets A Saucerful of Secrets, 1968 yılında yayınlanan Pink Floyd albümüdür. Syd Barrett'ın akıl sağlığı ile ilgili problemleri nedeniyle gruptan ayrılmadan önce yanına sonra yerine David Gilmour'un gruba dahil olduğu bir dönemde yapılmıştır. Grup tarihinde tam bir geçiş dönemidir. Pink Floyd'un ABD'de listelere girmeyen tek albümüdür. Nisan-Aralık 1967 / Ocak-Nisan 1968 tarihlerinde Abbey Road stüdyosunda kaydedilmiş, İngiltere'de 29 Haziran 1968, ABD'de 27 Temmuz 1968 tarihlerinde yayınlanmıştır. Albüm İngiltere'de 9. sıraya kadar çıkar. The Piper at the Gates of Dawn The Piper at the Gates of Dawn, Pink Floyd'un ilk albümüdür. Şarkıların tamamını (Take Up Thy Stethoscope And Walk haricinde) sonraki albümde gruptan ayrılacak olan Syd Barrett yazıp söylemiştir. Pink Floyd'un diğer albümlerinden çok daha farklıdır. Şarkı sözlerinde ve de müzikte çocuksu bir hava vardır. O dönemki konserlerine oranla çok daha sade olmakla beraber bol gürültülü, doğaçlama enstrümantal pasajlarla doludur. Psychedelic hava büyük ölçüde uyuşturucuların yoğun etkisi altındaki Syd Barrett'tan kaynaklanır. Şarkı sözlerinde Syd'in edebiyata olan ilgisi açıkça görülmektedir. The Piper at the Gates of Dawn, The Beatles'ın "psychedelic" albümü Sgt. Pepper's Lonely Heart Clubs Band albümü ile aynı zamanda, Abbey Road stüdyosunda kaydedilmiştir. Albüme Joe Boyd prodüktörlüğünde başlanmıştır ama EMI daha sonra başlarına Norman Smith'i geçirmiştir. Rubber Soul'a The Beatles ile çalışan Smith'in gruba belki de en büyük etkisi daha kısa ve klasik şarkılar yapılması yönünde olmuştur. Albümün adı Kenneth Grahame'ın "The Wind in the Willows" kitabındaki 7. bölümün başlığında gelir. İsimdeki "Piper" yani kavalcı yunan mitolojisinde bir tanrı olan "Pan"dır Şubat-Haziran 1967 tarihleri arasında Abbey Road Stüdyolarında kaydedilmiş, 5 Ağustos 1967 tarihinde yayınlanmıştır. Tüm şarkıları Syd Barrett yazmıştır. istisnalar not edilmiştir. Albüm kapağını Syd Barrett'ın yaptığına inanılır ama bu yanlıştır. Fotoğraflar Vic Singh tarafından çekilmiştir. İngiltere listelerinde 6. sıraya kadar çıkarken, ABD'de biraz daha farklı şarkı listesiyle Pink Floyd başlığıyla yayınlanmış 131. sırada kalmıştır. Sarıkışla Sarıkışla veya Kışla-i Humayun, İzmir Konak Meydanı'nda 1829'da inşa ettirilmiş ve 1955'te Demokrat Parti yönetimindeki İzmir Belediyesi tarafından yıktırılması zamanla şehir bilinci açısından cinayete eşdeğer görülmüş büyük bir idari yapıdır. Yıkılmasından önce İzmir'in sembollerinden biriydi. Denizin toprakla doldurulmasıyla elde edilmiş bir alan olduğu için Dolma denilen bir mevkiye kurulmuştur. Önceden burada 10 kadar sabunhane, Yahudi misafirhanesi ve meyhaneler bulunmaktaydı. Sarıkışla'nın inşasında binanın Osmanlı Devleti'nin son dönemlerinin kozmopolit ve stratejik İzmir'inde devlet erkini yansıtması amaçlanmıştır. Çalışmaların başlatıldığı 1826 yılı aynı zamanda Yeniçeri Ocağı'nın kaldırılarak çağdaş bir ordunun temellerinin de atıldığı yıldır. Kara tarafındaki cümle kapısı, 1872'de Kadızade Konağı olarak bilinen yapının önemli bir yenilemeden geçirilerek dönüştürüldüğü İzmir Vilayet Konağı'na ve 1901'de inşa edilen Saat Kulesi'ne bakmakta, arkasında minyatür İngiliz Ayşe Camii (bugünkü Konak Yalı Camii) bulunmaktaydı. İç kısmı Talimhane Meydanı olarak anılmaktaydı. Sarı renkte, kesme sarımsak taşlarından inşa edilmişti. Taşlarının nereye götürüldüğü bugün bilinmemektedir. 1950 yılında Milli Savunma Bakanlığı ile birlikte alınan müşterek bir kararla, şehrin merkezinde kalan askeri garnizonun dışarıya taşınması fikri benimsendi. Belediye tarafından askeri amaçlı beş adet binanın yapılması ve bakanlığa devredilmesi üzerinde anlaşıldı. Buna karşılık Sarıkışla da belediyeye verilecekti. Belediye Sarıkışla'yı devralır almaz yıktı. Ancak Sarıkışla'nın yıkılmasıyla boşalan Konak Meydanı'nı ne yapacağını bilemedi. Londra, New York ve Rio de Janeiro belediyelerine başvurularak fikir istendi. Boş kalan alan birahaneler ve çiçekçilerle doldu. Uzun süre İzmir toplu taşıma ağının merkezi oldu ve çirkin bir görünüm aldı. 1980'lere gelindiğinde denizin doldurulmasıyla inşa edilen Mustafa Kemal Sahil Yolu'na bağlanacak geniş bir yol hattı ve bu hatta bağlı üst geçit planları yapılması meydanın gözden çıkarılmaya başladığına işaret etmektedir. Ardından Galleria tartışmaları gündeme geldi. Birkaç kez bir park görünümünde düzenleme girişimleri yapıldı. Sarıkışla'dan Konak Meydanı'nda geriye sadece hitapnamesi kalmış, bir anıt şeklinde dikilmiştir. Hitapname yıkımı gercekleştiren müteahhidin bir vicdan muhasebesi sonucu bahçesinden çıkarıp geri getirmesi üzerine geri kazanılabilmiştir. Hitapname, Ahmet Piriştina Kent Arşivi Müzesi'nde sergilenmektedir. Ahmet Zogoğlu Ahmet Muhtar Bey Zogoğlu (, d. 8 Ekim 1895 - 9 Nisan 1961), 1924-1928 yılları arasında Arnavutluk Devlet Başkanı, 1928-1939 yılları arasında I. Zog adıyla Arnavut Kralı olan Arnavut siyasetçi ve devlet adamı. 1939'da İtalya'nın Arnavutluk'u işgalinden sonra da krallık payesini önce Mısır'da, sonra Fransa'nın Nice kentinde sürgünde taşımıştır. 8 Ekim 1895’te Osmanlı İmparatorluğu'nun o zamanki Arnavutluk bölgesinde Mati şehrinin Valisi Cemal Paşa Zogolli ile Salah Toptani Bey’in kızı Sadiye Hanım’ın üçüncü çocuğu olarak Burgayet kalesinde doğmuştur. Baba tarafından kökü 15. yüzyıla dayanan kuzeyli Geg’lerden Zogolli ailesine, anne tarafından orta Arnavutluklu Toptani ailesine dayanır . Kral olduktan sonra soyunu eski Arnavut krallarından İskender Bey'e (Skanderbeg) kadar çıkarmışsa da, bu iddiası genel kabul görmemiştir. Osmanlı Devleti'nin 3. Ordusunun merkezi olan, Mustafa Kemal’in de gençlik yıllarını geçirdiği Manastır’daki ilkokul yıllarının ardından, eğitimini sürdürmek üzere 10 yaşında İstanbul'a gelip 1906 yılının sonbaharında Galatasaray Lisesi'ne kaydoldu. Ancak Mektebi Sultani Şubat 1907 yarıyıl tatilinde büyük bir yangın geçirmiş, okulun arşivi ve kütüphanesi de dahil olmak üzere pek çok bölümü kül olmuştu. Bu yüzden Galatasaray’da eğitime iki yıl ara verildi. Ahmet Muhtar okula gidemediği bu dönemde akrabalarının yanlarında özel dersler alarak eğitimini sürdürdü ve İkinci Meşrutiyet'in ilanına, 31 Mart Olayı'na, Hareket Ordusu'nun İstanbul’a girişine ve II. Abdülhamit'in tahttan indirilmesine tanık oldu. Galatasaray Lisesi eğitime 1909 yılında tekrar başlayınca orta öğrenimine tekrar başladı. Babası Cemal Paşa'nın 1911 yılında ölümü nedeniyle yapılan çağrı üzerine ülkesine döndü ve 15 yaşındayken babasının valilik unvanını aldı. Bu dönemde Türkçe "oğlu" ekini taşıyan Zogolli/Zogoğlu soyadını bırakarak Arnavutça "Kuş" anlamına gelen Zogu adını benimsedi. Alman kökenli Prens Wilhelm von Wied’in Mart 1914'te dış güçler tarafından Arnavutluk yönetimine getirilmesi üzerine Ahmet Zogu, kendine bağlı kuzeyli birliklerle Sırbistan'a geçti. Avusturya–Macaristan İmparatorluğu ordusu ile askeri ilişkiler kurdu ve İmparator Franz Joseph tarafından kendisine Kraliyet Albayı rütbesi verildi. 1917-1919 yıllarını Viyana ve Roma’da geçirdikten sonra Arnavutluk’a dönen Ahmet Zogu, 1921-1924 yılları arasında parti mücadelelerine katıldı ve kurulan Hükümetlerde İçişleri, Dışişleri ve Başbakanlık görevlerinde bulundu. İçişleri Bakanlığı sırasında Hükümete karşı hazırlanan bir darbe teşebbüsünü önledi (8 Mart 1922), daha sonra bir öğrenci tarafından girişilen suikast teşebbüsü üzerine (23 Şubat 1924) Zogu’nun adamları muhalefet partisi üyelerinden birini öldürdüler (20 Nisan 1924). Muhalefet partisi parlamentodan çekildi ve isyan çıkardı. İsyancı kuvvetlerin 10 Haziran 1924'te Tiran’a girmesi üzerine Yugoslavya’ya geçen Zogu, Yugoslavya’nın yardımı ve topladığı kuvvetlerle tekrar Tiran’a girip iktidarı ele geçirdi. Ocak 1925’te Tiran’da topladığı Büyük Kongre vasıtasıyla Anayasayı ve rejimi değiştirip Cumhuriyet ilân etti (21 Ocak 1925) ve Cumhurbaşkanı seçildi (31 Ocak 1925). Tiran’da toplanan kurultay 1928'de anayasayı yeniden değiştirerek krallığı kabul etti ve Zogu bir süre sonra, I. Zog unvanıyla kral ilân edildi (1 Eylül 1928). Bu dönemde Arnavutluk’ta, iktisat, toplum ve kültür alanlarında önemli yenilikler yapılmıştır. Nisan 1939 yılında, faşist İtalyan kuvvetlerinin Balkanlar üzerindeki politikaları nedeniyle ülkeyi istilâ etmeleri üzerine Kral I. Zog, ailesiyle birlikte ülkeyi terk etmek zorunda kaldı. Önce İngiltere’ye daha sonra da Mısır'a gitti. Ancak Albay Cemal Abdünnasır tarafından yapılan ihtilal nedeniyle 1953'te Mısır’ı da terk edip Fransa'da Nice’e yerleşti. Nisan 1961 yılında Paris'te vefat etti. 27 Nisan 1938'de Kral I. Zog, fakir düşmüş bir Macar soylu ailesine mensup olan Kontes Geraldine Apponyi ile evlendi. Kraliçenin annesi Gladys Virginia Steuart Amerikalı olup ünlü şair Robert Frost'un kuzeni idi. Evlenmeden önce Geraldine, amcasının Müdürlüğü sırasında Budapeşte Ulusal Müzesi'nin hediyelik eşya kısmında çalışıyordu. Kral ile kontesin düğünü Tiran'da gerçekleşti. Evli çift Alman Başbakanı Adolf Hitler'in hediye ettiği ateş kırmızısı renkli üstü açık bir Mercedes ile balayına çıktılar. Oğulları Leka 1939'da doğdu. İtalyan işgalinden sonra Kral ve Kraliçe sırasıyla Yunanistan, Türkiye, İngiltere, Mısır, ABD ve Fransa'da yaşadılar. 1961'de Zog'un ölümünden sonra oğlu I. Leka adıyla sürgünde Arnavutluk Kralı ilan edildi. Anne oğul bir süre İspanya'da, daha sonra Rodezya (Zimbabwe) ve Güney Afrika Cumhuriyeti'ne yerleştiler. Haziran 2002'de Kral I. Leka ve Ana Kraliçe Geraldine'in Arnavutluk'a dönmesine izin verildi. Kraliçe aynı yılın Ekim ayında 87 yaşında Tiran'da vefat etti. Devlet töreniyle Ulusal Mezarlığa defnedildi. I. Leka hâlen kraliyet unvanından feragat etmeksizin Tiran'da yaşamaktadır. Uluslararası silah ticaretiyle uğraştığına dair dünya basınında çıkan haberler mahkemeler yoluyla tekzip edilmiştir. I. Leka'nın "Leka Enver Zog Rıza Baudouin Msiziwe" (1982-) adını taşıyan oğlu, hâlen II. Leka unvanıyla Arnavutluk veliahtı ve 21 Ağustos 2007'den bu yana Arnavutluk kabinesinde bakan yardımcısıdır. Kız kardeşi Prenses Seniye Hanım (1908-1969), 1936'da II. Abdülhamit'in küçük oğlu Mehmet Abid Efendi (1905-1973) ile evlenmiştir. 1939'da Abid Efendi'ye İtalyanlar tarafından Arnavutluk tacının önerildiği rivayet edilir. Siyer Siyer, İslam dini literatüründe peygamberlerin, din büyüklerinin ve halifelerin hayat hikâyesidir. Siyer, divan edebiyatında sadece din büyüklerinin değil, hükümdarlar gibi önemli kişilerin hayat hikâyesi anlamında da kullanılır. Kısası Enbiya, hilye, mevlid, şemail kitapları Siyer başlığı altında ele alınan yazım çalışmalarıdır. Siyer, sire ve siret kelimelerinin çoğuludur ve yol anlamına gelir. Hayat tarzı veya biyografi anlamında kullanılır. Siyer-i Nebi adıyla, Muhammed Peygamber'in hayatını anlatan manzum ve mensur kitaplar ortaya çıkmıştır. Bu anlamda Siyer, Muhammed'in hayatı demektir. Başlangıçta Hadis kitaplarında siyer başlığı altında ele alınan siyer, sonradan ayrı kitap yazımlarına konu olmuş ve hadisten ayrılmıştır. Fıkıh kitaplarında da siyer başlığı vardır. Siyer İslamın ilk dönemlerine ait hadis, haber, eser, rivayet gibi birkaç yüzyıllık sözlü anlatımlara dayalı bilgilerin zaman içerisinde derlenmesi, düzenlenmesi ve tasnifi ile oluşturulan bir din çalışma alanıdır. Erken dönem siyer yazarları şunlardır; Anlatı kültürü: Kıssacılık kültürü nesnel doğrular yerine anlatıcıların bilgi birikimleri ve zihinsel yaratıcılıklarına dayalı bir hitabet ve toplumsal etkileme sanatı olarak görülür. Kıssacılık veya vaazcılık geleneği halkın din algısını oluşturmada din bilimleri açısından özel bir önem taşır. Kıssacılık İslamın ilk dönemlerinden itibaren yaygın bir kurum haline gelmiş, anlatıcılarına geniş sosyal-manevi imkanlar sağlayan, halkın dini hislerini güçlendiren anlatımlar geniş rağbet görmüştür. Destansı unsurlarla süslenen anlatılar siyer, meğazi, delail, şemail, fezail ve metalib gibi kitaplarda bir araya getirilerek topluma sunulmuşlardır. Farklı anlatıcılar tarafından nakledilen benzer veya ortak anlatımlar tevatür olarak isimlendirilirler ve fıkıhta en kuvvetli bilgi kaynaklarından kabul edilirler. Siyer anlatımları dini anlayışta esbab-ı nüzul denilen, tefsir ve fıkıhta önemli bir değerlendirme kriteri açısından da önemlidir. İlgili konular; Hadis, İslam mitolojisi, Siyer'in tarihselliği Siyer ve meğazi kitapları başlangıçta hadis külliyatlarının içinde bir bölüm olarak telif edilmiş iken sonraları ayrılarak ayrı kitaplar haline getirilmişlerdir. Siyerle ilgili yazılar bu sebeple hadislerin genel karakteristiklerini ve sakıncalarını barındırır. Efsanevi rivayetlerle karışık bir şekilde Muhammed’in kişiliğini yüceltme, peygamberliğini kanıtlama, yazarı için şefaat vesilesi edinme gibi subjektif amaçlar ve metotlar siyer yazarlarının hareket tarzları olmuştur. Bu kitapların başından sonuna kadar Muhammed hakkında yüceltici, muhalifleri hakkında da alçaltıcı, yargılayıcı, ifadelere yer verilir. Batıda gelişen şarkiyat araştırmaları sonrasında siyer malzemesinin nesnel ve tarihsel değeri İslam dünyasında da tartışılmaya başlanmıştır. Süleyman Ateş'in kaydettiğine göre siyer yazarlığı ilk zamanlarından itibaren mutlak bilgiye ulaşma ve yayma gibi objektif amaçlarla yapılan bir iş değildir. İbni İshak örneğinde görülebileceği gibi siyer anlatımlarına en baştan itibaren Yahudi-Hristiyan efsaneleri etkili bir şekilde sokulmuştur. Ahmed Emin'in değerlendirmeleri: “Sıret kitapları, en eski ve en güvenilir olanları da dahil hurafe ve İsrailiyat’tan arınmış değildir. Tam aksine bunların kronolojik sırada en önce gelenleri İsrailiyat’la en fazla doldurulmuş olanlarıdır. İlk ve en güvenilir kaynak sayılan İbni İshak’a bakalım. Bu zatın esas kaynaklarından biri de Yahudilikten İslam’a geçen Vehb İbni Münebbih’tir. İbni İshak’ın ayrıca Hristiyan ve Mecusi kaynaklardan da büyük ölçüde yararlandığı bilinmektedir.” Mucizeler: Prof. Dr. Mehmet Özdemir Siyer yazıcılığı ile ilgili makalesinde, İbni Hişam örneğine ve zaman içerisinde bu kitap ve risalelerde anlatılan yüceltmeci, olağanüstücü ve mucize olarak anlatılan rivayetlerin sayılarındaki artışa dikkat çekmektedir. Bu tespitlerden bir diğeri de ilk yazılan siyer kitaplarında bulunmayan, ancak zaman içerisinde siyer kitaplarında geniş yer işgal eden irhasat rivayetleri ile ilgilidir. Siyer kitaplarında Ay’ın Yarılması veya Miraç gibi rivayetleri tarihi bir vakıa olarak görmek olasıdır. Ahmediyye, Muhammediyye, Envar'ül Aşıkin gibi bazı popüler siyer kitapları Muhammed'in hayatını mistik-destansı unsurlarla süsleyerek anlatmakta ve İslam mitolojisi olarak değerlendirilebilecek konular ile tarihsel olaylar birbirine karışmaktadır. Siyere kaynaklık eden kıssa, hadis, haber gibi materyalleri kullanan siyercilerin yüceltmeci ve olağanüstücü eğilimlerle gerçek ve kurguyu birlikte verdikleri, mucize ve irhasatların her nesilde artış gösterdiği, siyer yazıcılığının ilmi ve objektif kriterlere göre yapılan bir iş olmayıp, bazıları peygamberlik kanıtı olarak da ileri sürülen bu anlatılar içerisinde tarihi olan ile efsane olan arasında ayrım yapmanın zor olduğu ifade edilmektedir. Mehmet Ali AÄŸca Mehmet Ali Ağca (9 Ocak 1958, Hekimhan), Türkiye'de 1979 Abdi İpekçi suikastı ile dünyada ise Papa II. Ioannes Paulus'a suikast girişimi yapması ile tanınan Türk Suikastçı. Uluslararası kamuoyunda tetikçi olarak anılmıştır. Mehmet Ali Ağca Malatya'ya bağlı Güzelyurt köyünde 1958 yılında doğdu. Çocukluğu ve gençliğinin bir kısmını Malatya'da geçirdikten sonra ailesi ile birlikte İstanbul'a geldi. Lise öğreniminin ardından İstanbul Üniversitesi İktisat Fakültesi'nde eğitimine devam etti. Üniversite yıllarında çeşitli ideolojik gruplarla tanıştı. Dönemin düşünce akımlarından etkilendi. 1 Şubat 1979'da "Milliyet" gazetesi başyazarı Abdi İpekçi'ye düzenlenen suikastın tetikçisi olarak, olaydan 5 ay sonra 25 Haziran 1979'da yakalandı. Polisin ek gözaltı süresi istemesine rağmen, bu talep reddedildi ve Maltepe Askeri Cezaevi'ne konuldu. "Zaman" gazetesinde Taha Kıvanç müstear adıyla yazan Fehmi Koru'ya göre Abdi İpekçi kendisinin de içinde bulunduğu mason locasından birinin Türkiye'ye yapılan silah kaçakçılığı ile ilgili olduğunu bulmuş, bu yüzden de öldürülmüştü.)Abdi İpekçi'nin son yazısı silah kaçakçılığı üzerine idi. Cezaevinden 6 ay sonra 23 Kasım 1979'da, adı Susurluk Kazası ile gündeme gelen Abdullah Çatlı'nın da aralarında bulunduğu iddia edilen bir grubun yardımıyla kaçırıldı ve Bulgaristan'a geçti. Gıyabında ölüm cezasına çarptırıldı. 13 Mayıs 1981'de II. Ioannes Paulus'a suikast düzenleyen Mehmet Ali Ağca'nın suikast soruşturması boyunca 128 kez ifadesi alındı. 22 Mart 1986'da İtalya'da ömür boyu hapis cezasına çarptırıldı. Vurulmasından 4 gün sonra kendisini vuranı affettiğini bildiren II. Ioannes Paulus, Ağca'yı 27 Aralık 1983'te bizzat İtalyan cezaevinde ziyaret etti. 13 Haziran 2000'de dönemin İtalya Cumhurbaşkanı Carlo Azeglio Ciampi'nin affını onaylamasıyla Türkiye'ye iade edildi. Sadece gasp suçundan Türkiye'ye iadesi kararlaştırılan Mehmet Ali Ağca'nın Abdi İpekçi cinayetinden tekrar yargılanmasının mümkün olmadığı açıklandı. Mahkemede "Ben Abdi İpekçi'nin katili değilim. Sadece aktörlük yaptım" dedi. Her duruşmasından sonra gazetecilere mektup dağıtan Mehmet Ali Ağca, Vatikan'a da tehdit savurarak hesap soracağını ileri sürdü. Ağca, "Katolik olmam için Vatikan bana 50 milyon dolar, özgürlük ve kardinallik önerdi." iddiasında da bulundu. 2014 yılının Aralık ayında Papa II. Ioannes Paulus'un mezarını ziyaret etmiştir. Bu ziyaret için uygunsuz seyahat belgeleri ile İtalya'ya girdiğinden dolayı 30 Aralık 2014 tarihinde sınır dışı edilerek Türkiye'ye gönderildi. Mehmet Ali Ağca'nın İpekçi cinayetinden aldığı ölüm cezası 1991 yılında yürürlüğe konulan İnfaz Yasası gereği 10 yıl hapse çevrilmişti. Kadıköy'de iki ayrı gasp ve soygun suçlarından aldığı toplam 36 yıl ağır hapis cezası da, kamuoyunda "Rahşan Affı" olarak bilinen Af Yasası nedeniyle 7 yıl 2 ay hapse çevrilmişti. 12 Ocak 2006 tarihinde serbest bırakıldı. Adalet Bakanlığı'nın itirazı üzerine, Yargıtay tahliye kararını oybirliğiyle bozdu, Mehmet Ali Ağca 20 Ocak 2006 tarihinde tekrar tutuklanıp Kartal H Tipi Cezaevi’ne konuldu. 18 Ocak 2010 tarihinde cezasını tamamlayıp hapisten çıkmıştır. Yıllardır üzerinden çıkarmadığı mavi kazağının özgürlüğü temsil ettiğini iddia etmektedir. Papa II. Ioannes Paulus'a düzenlenen suikast girişimi, 2017 yılında Calymath Bénin isimli yazar tarafından yayınlanan Fátima'nın 3. Sırrı - Mesih Ağca adlı tiyatro eserine ilham kaynağı oldu. Otostopçunun Galaksi Rehberi Otostopçunun Galaksi Rehberi (İngilizce: "The Hitchhiker's Guide to the Galaxy"), İngiliz yazar Douglas Adams tarafından yazılan bir mizah-bilim kurgu serisidir. İlk olarak 1978'de BBC'de bir radyo programı olarak yayımlanan fenomen, daha sonra sahne gösterisi, kitap serisi, televizyon dizisi, çizgi roman ve hatta havlu serisine bile uyarlandı. Bu uyarlamaların çoğunu Adams bizzat yapmıştır. Adams, her uyarlamada hikâyeyi biraz daha değiştirmiştir, bu nedenle de uyarlamalarda birbiri arasında tutarsızlıklara rastlanılsa da asıl hikâye hep aynı kalmıştır. "Otostopçunun Galaksi Rehberi", absürt olayları, ilginç karakterleri, değişik espri anlayışı ve eleştirel yazımı ile yazıldığı ilk günlerden beri her yaştan okuyucuyu etkilemiş ve de birçoğunun gözde kitabı konumuna gelmiştir. Bir röportajında Adams, bir gece kamp kurduktan sonra bölgeye ait bir otostopçu rehberini incelemiş ve daha sonra yıldızları seyretmeye başlamıştır.Otostopçunun Galaksi Rehberi'ni yazmak o anda aklına gelmiş ve ilk notlarını orada almıştır. Seri, Arthur Dent adındaki sıradan bir İngiliz'in uzayda kestirme bir yol yapılması için dünyanın patlatılmasından biraz önce Ford Prefect adındaki bir uzaylıyla beraber bir Vogon inşaat gemisine otostop çekerek dünyadan kaçmayı başarmasıyla başlar. Ancak vogonlar tarafından tespit edilen ikili, Vogon gemisinden atılırlar. Ford'un yarı kuzeni ve part-time Galaktik Başkan Zaphod Beeblebrox, çaldığı "Altın Kalp" adlı uzay gemisiyle bilmeden de olsa Arthur'la Ford'u ölümden kurtarır. Arthur gemide Marvin adındaki androidle tanışır. Marvin, "Altın Kalp"te çalışan ve yaşamaktan çok sıkılmış depresif bir robottur. Gemide aynı zamanda Trillian adlı Arthur'dan başka yaşayan tek insan olan bir kadın vardır. Yukarıdaki gibi başlayan seri, ekibin "Mutlak Cevabın Sorusu"nu ararken karşılaştıkları maceralarla devam eder. Sedat Kapanoğlu birçok konuşmasında bu kitabın Ekşi Sözlük'ü kurmasında fikir babalığı yaptığını belirtmiştir. Güldür Yüzümü (film) Müslüm Gürses şarkılarıyla dolu 35mm`lik film "baskı altındaki dul bir kadın ve bir çocuğun öyküsünü anlatmaktadır." Prens Edward AdasÄ± Prens Edward Adası (kısaltılmış: PEI ya da P.E.I.; Fransızca: l'Île-du-Prince-Édouard), Kanada'nın Doğu Kanada ve Maritimes bölgesindeki eyâletlerinden biridir. Kanada'nin yüzölçüm ve nüfus açısından en küçük eyâleti olan PEI, ülkenin en büyük nüfus yoğunluğuna sahip eyâletidir (Kilometrekare başına yaklaşık 25 kişi). Adanın nüfusu 137.800'dür. Eyâletin başkenti çevresiyle birlikte nüfusu 58.000'e ulaşan Charlottetown'dır. Charlottetown, sahip olduğu nüfusuyla Kanada'nın en küçük eyâletsel başkenti olma unvanını taşır. Ada ismini Kraliçe Victoria'nın babası, Kent ve Strathearn Dükü Prens Edward Augustus'tan (1767-1820)almıştır. Ada, 3 ilçeden (county) oluşur: Prince İlçesi:Adanın batısını kapsar. Yaşayanların çoğu nüfusu tahminen 20 bin olan Summerside şehrinde yaşarlar. 3 adet deltası vardır. Queens İlçesi:Adanın 3'te 2'si burada yaşar. Başkent ve irili ufaklı köyleri bulunur. Adanın orta tarafını, kuzey ve güneyini kapsar. Kuzeydeki bir deltasında dalgakıran bulunur. Üç büyük şehri sırasıyla Charlettetown, Cavendish, Crapaud'dur. Kings İlçesi:Bir şehri yoktur. Çoğu kişi Montauge, Georgetown ve Morell'de yaşar. Bayır, Menteşe Bayır, Muğla'nın Menteşe ilçesinin mahallesidir. Muğla'dan Yatağan yolunun 13'cü kilometresindedir. 1941 yılında meydana gelen bir depremle yıkılmış ve bugünkü yerleşim pozisyonuna kavuşmuştur. Kasabanın yerleşim planı o zamanlarda Bayır İlköğretim Okulu'nda öğretmenlik yapan Necmi Yener'in çizimi ile hayata geçirilmiştir. Necmi Yener ismi Bayır'da ikinci ana caddeye ve Bayır İlköğretim Okulu kütüphanesine verilmiştir. ekonomisi, son yıllarda çevrede gelişen mermercilik sayesinde büyümüştür. Cuma günleri, pazar alanında düzenlenen Bayır Pazarı kurulmakta yerli ve yabancı üretici ve satıcılar burada ürünlerini Bayır ve çevre köy halklarının ihtiyaçlarının karşılanmasında önemli bir etkendirler. Yeni Brunswick Kanada'nın Doğu Kanada bölgesinde üç Maritime eyâletinden biri olan New Brunswick (Fransızca: Nouveau-Brunswick veya Acadie), aynı zamanda iki resmî dile sahip olan tek eyâlettir (Fransızca ve İngilizce). Eyâletin başkenti, çevresiyle birlikte nüfusu 82.000 bine yaklaşan Fredericton'dır. Eyâletin nüfusu 758.000 dir. New Brunswick'te de halkın %35'in anadili Fransızcadır. Yüzölçümü 72908 kilometrekaredir. Eyâletin başlıca kentleri, her ikisi de çevreleriyle birlikte 120.000 inin üzerinde nüfusa sahip olan Moncton ve Saint John'dur. Akrep Akrep, örümceğimsiler sınıfının Scorpiones takımını oluşturan genellikle sıcak ve nemli bölgelerde yaşayan, vücutları sert kitin bir tabaka ile örtülü, kıvrık ve kalkık kuyruğunda zehir iğnesi bulunan eklembacaklılara verilen ad. 2009 yılı rakamlarına göre akreplerin yaşayan 1753 türü bulunur. Türkiye'de 11 cinste toplanan 23 türü bulunur. Dünyanın en uzun birinci akrebi 23 cm boyuyla "Heterometrus swammerdami", ikincisi ise 20 cm boyuyla "Pandinus imperator" türleridir. Teraryumda bakılan bazı akrepler 8 yıla kadar yaşasa da, doğada ömürleri bundan daha kısadır. Akrepler, araknoloji bilim dalı içerisinde araknologlar tarafından incelenir. Karlı bölgeler hariç hemen hemen her yerde, ormanlık bölgelerde, çöllerde, taşlık ve kayalık yerlerde yaşarlar. Genellikle tropikal ve tropik altı iklim kuşaklarında yaygındır. Akrepler fazla sıcaklığa duyarlı ve neme bağımlı olduklarından her zaman ılık ve ıslak bölgeleri tercih ederler. Gündüz, taşların altında, duvar yarıklarında, kurumuş ağaç kabukları altında ya da yer altında kazdıkları dehlizlerde rastlamak mümkündür. Geceleri aktiftir. Kaygan yüzeylere tırmanamaz. Habitatına göre akrep sınıflandırması: Karakteristik yapıları ile çok kolay tanınan ve uzunlukları 13–220 mm arasında değişen eklembacaklılardır. Yaşadıkları ortama göre saman renginden sarıya, açık kahverenginden siyaha kadar değişen tonlarda renklere sahiptir. Sırttan ve karından ("dorso-ventral") basık olup vücutları, başlıgöğüs ve karın olmak üzere iki bölümden oluşur. Başlıgöğüs ("cephalothorax" ya da "prosoma"), "gövde" olarak da nitelendirilir. Baş ile göğsün kaynaşmasıyla oluşmuş tek parça segmentsiz yapıdır. Nispeten kısa, sırt taraftan da tek parça bir zırh ya da baş kalkanı ("karapaks") denilen kabukla örtülüdür. Bir çift pedipalp, bir çift zehir çengeli ya da keliser ("chelicera") ve dört çift bacak bulunur. Erkek akreplerin pedipalpleri daha ince yapılı olmasıyla dişilerden ayrılırlar. Pedipalp : Başlıgöğsün önünden iki yana doğru uzanan ve bacak ( = kol) gibi görünen bir çift pedipalpleri vardır. Bütün ektsremitelerin en büyüğü ve en kalınıdır. Bunlar, makas formunda adeta eğitilmiş organellerdir. Avlarını yaralamak, yakalamak ve ezmek için bu organelleri kullanırlar. Ayrıca dokunum organı görevi de görürler. Pedipalplerin üzerinde havadaki titreşimleri algılayan ve "trichobothrium" olarak adlandırılan küçük duyu tüyleri bulunur. Trichobotrium’un alt kısmı fincan gibi ve ince uzun tek bir tüy bulunmaktadır. Pedipalpler, "coxa", "trochanter", "femur", "patella", "tibia" ve "tarsus" olmak üzere beş bölümden oluşur. Kalça ("coxa"), başlıgöğse eklenmiş pedipalpin ilk proksimal segmentidir. Uyluk bileziği ("trochanter"), "coxa" ile "femur" arasında ikinci segment olup kısadır. Uyluk ("femur"), "trochanter" ile "patella" arasında uzun ve silindirik üçüncü segmenttir. Baldır ("tibia") kısmında dikenlere benzer oluşumlar bulunur. Pedipalplerin kıskaçlı dördüncü ve beşinci segmentine kıskaç ya da makas ("chela") denir. "Chela"’ yı oluşturan bu kıskaçların üst bölümü sabit, alt kısmı ise hareketlidir. Hareketli veya eklemli parmağı olan dördüncü segment "tarsus" olup büyük ve çok net bir şekilde görülür. Kıskaçların şekli türlere göre değişiklik gösterir. Buthidae familyasında tarsuslar tipik sıralı dişlerle doludurlar. Akreplere özgü olarak tarsusda abduksiyon kas bulunmaz. Tarsusun açılması, başlıgöğsün dorso-ventral yönde kontraksiyonu ve buna bağlı olarak hidrostatik basıncın artmasıyla gerçekleşir. Tibia, beşinci ve son segment olup sabit, hareketsiz kalın kısımdır. Keliser ("chelicera") : Pedipalplerin hemen ventralinde yer alan ve onlara oranla çok daha küçük olan başlıgöğsün ilk çift ekstremitesidir. "Coxa", "tibia" ve "tarsus" olmak üzere üç segmentten oluşmuştur. Genelde pençe tırnaklı çeneler halindedirler. Familyasına bağlı olarak değişkenlik gösterir. Son iki segment ("tarsus" ve "tibia") hareketli parmak ("tarsus") ve sabit parmak ("tibia") tarzında kıskaçlı bir makas oluşturacak şekilde birbirlerine eklemlidir. Bunlardan birinin çevresi sarılmış gibidir ve karapaks sınırı ile örtülüdür. İkinci segment biraz daha uzun olup üst kısmı dışa doğru konvekstir (dışbükey). İç yüzünde ise ince dikenimsi kıllarla ("setea") kaplı yakalama işlemine yarayan dişe benzer oluşumlar vardır. Üçüncü segment hareket edebilen parçadır. Bu parça yakalama işlemi için ikinci makası taşıyan segment ("coxa") olarak ifade edilir. Bu kısım eğilip bükülür ve avını emmeden önce yakalamaya yarar. Fakat iki nokta arasındaki uzaklık nedeniyle dinlenme esnasında sabittirler. Bu parçalardaki dişler sınıflandırmada dikkate alınır. Zehir çengelleri, avlarını tutmaya ve bazen de birbirlerine sürtülmek suretiyle ses çıkarmaya yararlar. Bacak: Her göğüs halkasında bir çift olmak üzere dört çift bacak vardır. Geniş bir "coxa" ile başlayan bacaklar yedi eklemlidir: "coxa", "trochanter", "femur", "patella", "tibia", "basitarsus" ve "telotarsus". Bacakların en uçtaki tarsal segmentinde tırnaklar (vantuz) bulunur. segmentler ince membranla birbirlerine bağlanırlar. Bacaklar, birbirlerine yakın olarak başlıgöğsün alt kısmından çıkarlar. En küçük olan birinci "coxa", ikinci "coxa" ’ nın köşeleri arasında yer alır. En uzun "coxa", dördüncü "coxa"’dır. Başlıgöğsün ventral yüzeyinde birinci ve ikinci "coxa"’ da kitinli plaklar ve salgı bezleri vardır. Bu oluşumların sindirim olayında önemli görev yaptıkları düşünülmektedir. Akrep yürüdüğünde tarsus ile son iki segment ağırlığı çeker. Bacakları, hareket ve kazma organı olarak kullanırlar. Dişi akrepler bacaklarını yavruların hareket etmesinde kullanırlar. Bacaklar üzerinde yerdeki titreşimleri algılamaya yarayan ince tüyler bulunmaktadır. Gözler: Akrepler, karapaks üzerinde bir çift basit median göz ve her biri lateralde bulunan iki ile beş çift arası bir grup küçük göz taşırlar. Median gözler, genellikle aynı yönde alttaki oküler tümsek üzerinde karapaksın anterior sınırından sonra, birlikte yerleşim gösteririler. Median gözler, iki tabakadan oluşmuştur. Lateral gözler, karapaksın ön kısmında köşelerde bulunur. Eşit büyüklükte beş, dört, üç ve iki küçük osellerin grup halinde birleşmesi sonucu oluşmuştur. Bazı türlerde bu gözler körelmiştir. Bazı mağara ve mesken türleri ("Sotanochactas elliotti") gözsüz de olabilir. Göz sayısı ve dağılımı tür ayrımında değerlendirilir. Karın ("abdomen" ya da "opisthosoma") : "preabdomen" (ya da "mesosoma") ve "postabdomen" (ya da "metasoma") olarak iki bölüme ayrılır. Ovaryum içinde gelişmenin ilk döneminde, sekiz segmetli olan "preabdomen" ilk yedi segmentinde, sonradan kaybolan ekstremite taslaklarına sahiptir. Küçük taslaklar halinde beliren abdomen ekstremiteleri sonradan kaybolduklarından yetişkin hayvanlarda "preabdomen" ve "postabdomen" tamamen ekstremitesizdir. Preabdomen : Genelde "karın" kelimesi daha çok bu bölüm için kullanılır. Başlıgöğse bütün genişliğiyle bağlanan "preabdomen" yedi geniş halka segmentten oluşur. Bu segmentlerin sırt taraflarında "tergit", karın taraflarında "sternit" adı verilen kitin plak bulunur. Preabdomenin birinci segmenti dar sternitlidir. Bu sternitin ortasında, serbest kenarı yuvarlak ve ortası yarık olan eşey kapağı ("genital operculum") bulunur. İkinci sternit üzerinde dokunum ve iz bulma görevi yapan bir çift tarak ("pecten") organı, 3, 4, 5 ve 6. halkalarda "kitap trakeleri" adını alan solunum organına ait birer çift olmak üzere toplam dört çift solunum deliği ("stigma") vardır. Kuyruk ya da postabdomen : Halka biçiminde 6 segmentten oluşur. İlk beş segmentin her biri tek parça kitin zırhla örtülüdür. Birçoğunda ince olan bu 5 segment, "Androctonus" cinsinde belirgin biçimde kalındır. Postabdomen halkaları, preabdomen halkalarına oranla daha incedir. Kuyruk halkaları ("postabdomen") zehir kesesi hariç aynı kalınlıktadır. Postabdomen, dinlenme sırasında yana doğru kıvrık durur. Yürüme sırasında arkaya uzanır. Sokma anında ise, "herkesçe bilinen klasik akrep görüntüsüne uygun olarak", kuyruk tamamen yay biçiminde ve üstten olmak üzere başlıgöğse doğru kıvrıktır. Postabdomenin en son halkasında armuda benzeyen zehir kesesi ("telson") ve zehir kesesinin ucunda kıvrık duran bir de zehir iğnesi vardır . Kesenin içinde ayrıca iki tane zehir bezi bulunur. Zehir bezleri birbirinden bağımsız olarak ve birer kanalla iğneye açılırlar. Zehir kesesi aşağı yön hariç her yöne hareket edebilir. Zehir kesesinin ucundaki iğnenin çıkış yeri (terminal, subterminal gibi) türlere göre değişebilmektedir. İçinden bağırsak geçmekte olan telsonun sondan bir önceki halkasında dışkılık son bulmaktadır. Eşey kapağı ("genital operculum") : Dördüncü çift "coxa"’ya yakın ve birinci mesosomal segmentin ("genital segment") ventral yüzeyinde sternum ile taraklar arasında akreplerin üreme organlarını örten yarık bir kapaktır. Bu kapağın altında, dışarı açılan tek bir genital delik (dişilerde) bulunur. Eşey kapağı farklı ve çeşitli şekildedir. Sadece farklı türde değil aynı türün erkek ve dişisinde de farklılık gösterir. Dişilerde her iki "operculum" orta çizgi boyunca birleşir. Erkeklerde eşey kapağı genellikle kısmen veya tamamen ayrılmıştır. Erkeklerde konik çiftleşme aygıtı ("papillae genitale") sternitin altındaki eşey açıklığında bulunur. Eşey organları : Abdomenin birinci mesosomal segmenti üzerinde bulunur. Erkeklerde bir çift testis vardır. Testislerin şekilleri değişkenlik gösterebilir. Her iki testis bir çapraz bağ ile birleşir. Testislere ait sperm kanalları birleştiğinden bir tek eşey deliği bulunur. Spermaları iplik şeklindedir. Dişi üreme organları ağ şeklinde ve parçalanmamıştır. Preabdomende ortabağırsak bezleri arasına gömülmüş bir tek ovaryum bulunur. Ovaryumun biri ortada ikisi de yanlarda uzanan üç boru ile bu boruları bir ip merdiveni gibi birbirlerine bağlayan beş çift enine borucuktan oluşmuştur. Boru ve borucukların alt taraflarında küçük küreler şeklinde olgun yumurta fölikülleri görülür. Yumurtaların yapısı ve gelişmeleri, folikülleri ve yumurta kanalları gruplara göre değişkenlik gösterir. Birçok akrepte yumurtaların gelişimi ve büyümesi over duvarlarında olur. Yumurtalar özel uzama keselerinde döllenirler. Oviduktlar, sperm hazinesi meydana getirmek üzere genişledikten sonra birleşerek, genital operkülün altında bulunan bir tek delikle dışarı açılır. Akrepler canlı olarak yavruladıkları (vivipar) için gelişme ovaryumun içinde geçer. Tarak ("pektines") : İkinci sternitin üzerinde ekstremitelerin değişmesiyle meydana gelmiş genital deliğin ön tarafında bir çift tarak yer alır. Bu tarağımsı yapı akreplere özgü morfolojik bir özelliktir. Her bir tarak bir sap kısmı ile bu sapın üzerine sıra ile dizilmiş dişlerden oluşmuştur. Pektin üç parçadan oluşmuştur; proksimal parça en uzunu, orta parça ise an kısasıdır. Bu tarakların kemoreseptör olarak çiftleşmede rol aldığı ve yüzey titreşimlerini algılayarak mekano-reseptör olarak görev yaptığı sanılmaktadır. Her iki cinste de bulunan taraklar, erkeklerde daha geniş olup daha fazla sayıda küçük diş taşırlar. Yörüklerin kıl keçeden yapılma çadırlarında, keçenin tüyleri akrebin hassas tarak organına itici etki yaptığından, akrepten korunma malzemesi olarak keçenin adı geçer. Sternum : Üçüncü ve dördüncü "coxa" arasındaki çok küçük plaklardan oluşur. Bazı cinslerin sternum, kitinin eni dar şeritler halinde dizilmesi ile oluşmaktadır. Bazılarında bir küçük üçgen plak ve geri kalan kısmında ise bütün genç bireylerde olduğu gibi beşgen şekildedir. Sternumun şekli familyaların tanımlanmasında önemlidir. Buthidae familyasında boyu eninden fazla, üçgen şeklinde ve öne doğru oldukça daralmıştır. Chactidae familyasında boyu ekseriya genişliğinden uzun değildir. Bothriuridae familyasında çok belirgin olmasa bile iki ayrı parçalıdır. Sternumu oldukça geniş ve belirgindir. Scorpionidae familyasında genellikle beş köşeli, yan kenarları birbirine paralel ve boyu eninin yarısı kadardır. Pedipalpler ile 1. ve 2. yürüme bacaklarının dip parçaları arasında, atriyumun içinde ve bir üst dudağın altında çok küçük ağız bulunur. Emici yutaktan sonra içerisine tükürük bezleri açılmış kısa yemek borusu gelir. Median hatta dar ve uzun bir orta bağırsak bulunur. Orta bağırsak boyunca uzanan büyük bir bezden ayrılan beş çift kanal orta bağırsağa açılır. Son bağırsak kısadır. Akrepler böcek, örümcek, çıyan, kırkayak, tespih böceği ve bazen de küçük kemirgenlerle beslenirler. Pedipalpleriyle avlarını canlı halde yaralayarak, yakalar ve ezerler. Birinci ve ikinci yürüme bacaklarının başlıgöğse bağlandığı yerde çiğneyici eklentiler arasında ezilir, sonra da yutak vasıtasıyla emilir. Boşaltım organları Malpighi tüpleri ve koksa bezleridir. Malpighi türlerinin sayısı bir veya iki çift olabilir. Bunlar preabdomenin son segmenti içinde bulunur ve orta bağırsağın son kısmına açılırlar. Koksa bezleri bir çift olup başlıgöğüste diyaframın hemen önünde yer alırlar. Bu bezlerde bir başlangıç kesesi ile bir toplama kanalı ve bir de bu kanalın son kısmını oluşturan, boşaltım kanalı ayırt edilir. Boşaltım kanalları üçüncü yürüme bacaklarının diplerinden dışarı açılır. Akrepler, örümceğimsiler sınıfı içinde dolaşım sistemleri en iyi gelişmiş olan eklembacaklılardır. Dolaşım sistemi; kalp, kan damarları, sinüslerden meydana gelmiştir. Kalp, sırt tarafta bütün karın ("preabdomen") boyunca 7. segmentten 13. segmente kadar uzanan sekiz çift ostiyumlu bir boru biçimindedir. Ön ve arka uçlarından ayrılan birer büyük aorttan başka yanlarından da yedi çift arter çıkar. Ön aortta birçok kanallara bölünür. Bu kanallardan ikisi yemek borusunun yanlarından aşağı inerek, karın sinir sisteminin yanlarından, arkaya uzanır. Kan renksizdir. Lenf sıvısı yoğun granüllü yuvarlak kan hücreleri ile granülsüz ve merkezi olmayan nükleuslu lökositleri içerir. Kontraksiyonda kan, kalp tarafından altı ön damardan "aorta cephalica" içine itilir. Arterlerin hepsi vena lakünlerinde sonlanır. Lakünlerin içindeki kan, karın tarafta bir sinüste toplandıktan sonra solunum organlarına gider. Burada temizlenir ve perikard boşluğuna geri döner. Sinir sistemleri; iki loplu bir beyin ile büyük bir göğüs gangliyonu kitlesi ve 7 - 8 karın gangliyonundan oluşmuştur. Karın ("abdomen") gangliyonlarından son dördü post abdomende bulunur. Yemek borusunun başlangıç kısmında da küçük bir gangliyon vardır. Sinirlerle beyne bağlı olan bu gangliyondan sindirim borusuna giden ve viseral sinir sistemini oluşturan sinirler ayrılır. Ayrıca, vücudun ön kısmındaki yutak gangliyonundan çıkan, lateral ve ana gözler ile mandibulalara bağlanan sinirler bulunur. Akreplerde solunum organları "preabdomen"’in 3. - 6. sternitlerinde, eliptikal veya sirkular açılımlı dört parçadan ibaret kitap trakeleridir. Kitap trakeleri, vücudun orta kısmının ventral yüzünde bulunurlar; ince kütikula tabakasından oluşan yüzü ve iki akciğer boşluğunun iç yüzleri farklı kalınlıktadır. Akreplerin değişik gruplarında farklı amaçlar ve özellikler gösterirler. Bu yüzden sistematikte önemleri çok büyüktür. Ayrıca kitap trakelerine ait birer çift solunum deliği ("stigma") vardır. Bunlar yelpaze şeklinde olup ana solunum organına bağlıdırlar. 5. ve 6. halkalarda stigma yoktur. Stigmaların her biri ayrı olarak vücut boşluğuna açılır. Akreplerin salgı sistemleri koksa bezleri ile "lymphatik" ve "lymphoid" bezlerden oluşur. Koksa bezleri, üçüncü yürüme bacaklarının vücuda bağlandığı yerde bulunur. Lymphatik bezler; tam halka, yarım halka ve küçük oval olmak üzere üç şekilde görülür. Lymphoid bezler bir çifttir. İki kısa keseden oluşmuş olup ön uçları ile diyaframa bağlanmışlardır. Vücut boşluğu içinde serbest olarak sallanır. Lymphatik ve lymphoid bezlerin salgıları, akrebin vücudundaki yabancı maddeleri absorbe etme ve bakterileri de zararsız hale getirme özelliğindedirler. Duyu organı olarak dokunum tüyleri, bacaklardaki ince tüyler, abdomenin ikinci sternitindeki taraklar ve başlıgöğüsteki median ve lateral gözlerdir. Akrepler yürürken etrafı kollamak üzere pedipalplerini biraz yukarıda tutarlar. Pedipalplerin üzerinde bulunan küçük duyu tüyleri ("trichobothrium") ile havadaki titreşimleri algılar. İkinci sternitin ve eşey açıklığının ön tarafında bulunan taraklar yüzeydeki, bacaklar üzerinde bulunan ince tüyler ise yerdeki titreşimleri algılar. İlkbaharda çok kısa bir dönemde erkekler, dişileri arayıp döllemeye çalışırlar. Spermler, genellikle eşey açıklığından dışarı çıkmış durumda bir kese içerisinde bulunurlar. Bu kese içerisindeki spermleri kıskaçları ile alır ve bir dişiyi gördüğü anda onu oyalayarak ya da ansızın yakalayarak, kıskacı ile taşıdığı sperm kesesini dişinin eşey açıklığına yapıştırır. Bu olayı gerçekleştirdikten sonra hemen kaçar. Çiftleşmeleri erkek açısından oldukça tehlikelidir. Akrepler yamyamdır ve çiftleşme teşebbüsü erkeğin dişi tarafından yenmesiyle sonuçlanabilir. Gebelik süreleri yaklaşık 7 - 12 aydır. Her bir dişi akrep 10-60 larva doğurur (vivipar). Genelde yavrular baş önde, kuyruk önde ya da sağ yan geliş pozisyonunda doğarlar. Türüne bağlı olarak yavru sayısı 34 ilâ 110 arasında değişir. "Neonatal" veya "birinci instar yavruları", doğdukları an akrepten ziyade, toplu beyaz cisimcikler gibidirler. İnce kıskaçlı, bacaklı ve bir kuyruklu büyük sinek kurtçukları gibi görünürler. Annelerinin bacakları yardımıyla sırtlarına tırmanırlar. Anne akrep yavrularını bir süre sırtında taşır. Bu dönem içerisinde annelerinin sırtından düşen yavrular tekrar annelerinin sırtına çıkamazlarsa su kaybı sonucu ölürler. İlk deri (= kabuk) değişimini annelerinin sırtında yaparlar. Birinci deri değişimini tamamlayan yavrular juvenil olarak kabul edilir. Yenilenen kabuklarıyla pembe renkli görünen "ikinci instar yavruları" erginlerin minik versiyonları gibidirler. Ancak birkaç gün sonra renkleri giderek grimsi kahverengine dönüşür ve annelerinin sırtında kalmaya devam ederler. Birkaç hafta içerisinde yavrular bulundukları çevreyi keşfetmek için annelerinden ayrılarak kısa geziler yaparlar. Geziden sonra annelerinin pedipalpleri yardımıyla sırtına tekrar çıkarlar. Zamanla kısa geziler uzun gezilere dönüşür. Sırttan inen yavrular yaklaşık 6-7 ay kadar annelerinin arkasında dolaşırlar. Bağımsız hayat sürmeye başladıktan 3-4 yıl sonra yetişkin hâle gelirler. Akreplerin yaşam süreleri 3-8 yıldır. Yetişkin hâle gelinceye kadar 6-9 kere deri (= kabuk) değiştirirler. Geceleri aktiftirler. Yırtıcı ve yağmacı tabiatlı olmakla birlikte, avlanmada uzmanlaşmamış ve yemek konusunda titiz olmayan hayvanlardır. Havadan ve yerden gelen titreşimlerle algıladıkları avlarını, peşine düşmek yerine, sabırlı bir şekilde pusuda bekleyerek avlarlar. Başlıca besinleri eklembacaklılar olup, daha çok böcekler, örümcekler ve kırkayaklardır. Ayrıca büyük akrepler, küçük yılanları, kertenkele ve fareleri dahi yiyebilir . Yamyamlık, akreplerde sıklıkla görülmektedir. Avlarını kıskaçlarıyla yakalayarak sıkan ve kuyruğunu avına uzatarak sokan akrep, zehri ile böcekleri hemen öldürür. Akrepler, ne kadar zehir enjekte edeceklerini avlarına göre belirleyebilir. Büyük kıskaçlara sahip akrepler, küçük avlarını güçlü kıskaçlarını kullanarak öldürürken, ince ve zayıf kıskaçlı akrepler avlarını yakalar, çok etkili zehirlerini kullanarak avı sokar ve felç ederek öldürür. Birinci bacakların altındaki boşlukta bulunan keliserini avına tamamen yerleştirir. Tükürük ve sindirim enzimleri salgılayarak dokuları sıvılaştırıncaya kadar bekler ve oluşan sıvıyı emer. Soğukkanlı hayvanlar arasında metabolik hızları en düşük hayvanlar olduğu için az yiyecekle yetinebilir ve aylarca hatta iki yıl kadar uzun bir süre açlığa dayanabilirler. Besinlerden aldığı sıvıdan dolayı uzun süre susuz da yaşayabilirler. Uzak Doğu mutfaklarında insanlar tarafından özellikle kızartılarak yenilir. Evcil hayvanlar iÃ§inde tavuklar ve kediler akrepleri yer. Afrika'daki mirketler ("Suricata suricatta"), akrep yakalama ustasıdır. Bilim insanları, mirketlerin akrep gibi tehlikeli hayvanları yemeyi kendi kendilerine öğrenmediklerini, yetişkinler tarafından eğitildiklerini keşfetmişlerdir. Varlığı ve zehirlilikleri çok eski çağlardan beri bilinen akrepler hastalık etkenlerini taşımazlar. Ancak çoğu zaman kendilerini korumak amacıyla, insan ve hayvanları sokarak zehirlenme ve ölümlere neden olabilirler. Akrep zehri, akreplerin telsonlarında bulunan, birçok protein, peptid ve biyolojik yönden etkin bileşiklerden oluşan nörotoksik etkili bir salgı olup, genellikle avını yakalamada ve sindirimde kullanırlar. Yanıcı ağrı, deride kızarıklık, şişlik olur. Kan basıncı yükselebilir veya düşer. Çift görme, bilinç kaybı, ağızdan köpük gelmesi gibi nörolojik belirtiler yaşanabilir. Karın ağrısı, bulantı, kusma olabilir. Kasılma, yerinde duramama, aşırı terleme gelişebilir. Kişi komaya da girebilir. Akrep sokmalarında akrebin zehrinin cinsine göre, vücutta aşırı bir adrenalin salınımı olur ve bu kan damarlarında ani spazma ve pıhtı oluşumuna yol açar. Bu ani değişiklikler de etkiledikleri damara göre kalp krizi, inme gibi acil durumlara neden olabilir. Akrebin cinsi ve zehiriyle bağlantılı