büyük meseleyi yani soykırımın tüm insanların sahip oldukları en temel hakları ihlal ediyor olmasındaki korkunçluğu ve dehşeti gözden kaçırdığını öne süreriz." Hayvansal gıdaların aslında insan bünyesine uygun olmadığı, sadece bitkisel gıdaları tüketenlerin, et / süt / yumurta yiyenlerden daha sağlıklı oldukları yönünde fikirlere dayanarak veganların beslenme biçimini sağlık amaçlı olarak kendi hayatında uygulayan kişiler bulunmaktadır. Bu beslenme biçimine zaman zaman vegan beslenme ya da sağlık amaçlı veganlık gibi isimler takılıyor olsa da, veganlık tanımı gereği yalnızca beslenmeye dayalı bir düşünce ve pratik olmadığından bu tanım hatalı bir tanımdır. Bu beslenme biçimine bitkisel beslenme denmesi daha doğru olsa da, bu şekilde kullanımı toplum içinde yaygın hale gelmiştir. Bu beslenme biçimi özellikle T. Colin Campell'ın The China Study isimli kitabı ve bu kitapla ilişkili olarak yayınlanmış olan Forks Over Knives isimli belgesel filmle popülerlik kazanmıştır. Türkiye'de de bu beslenme biçimini takip eden ve öneren tıpçılar mevcuttur. Vegan beslenmenin, tip 2 diyabete, yüksek tansiyona, obeziteye, kardiyovasküler hastalıklara ve kansere yönelik önleme ve tedavi çalışmalarında gösterdiği faydalara dair bilimsel veriler bulgulanmıştır. Salt bitkisel beslenmeye dayanan beslenme biçiminin, hayvansal gıdaları da içeren beslenmeden daha üstün olduğu ya da hayvansal gıdaların insan beslenmesine uygun olmadığı fikri bilimsel olarak kanıtlanmış bir fikir olmadığı gerekçesiyle eleştirilmektedir. Bunlara ek olarak salt bitkisel beslenen kişilerin kemik dokusu zedelenmeleri açısından, vejetaryenlere, balık yiyenlere ve et yiyenlere oranla daha yüksek risk taşıdıklarına dair bulgulara rastlanılmıştır. Bu sebeple daha sağlıklı bir beslenme biçimi uygulamak amacıyla hayvansal gıdaları tüketmeyen kişiler arasında, bunu dönem dönem gerçekleştiren kişiler de bulunmaktadır. Dönem dönem vegan beslenme, insanın doğasında hayvansal ürünleri tüketmenin yeri olduğu, fakat günümüzde bunun aşırıya kaçtığı, halbuki doğal olanın uzun veganlık dönemlerinin çok kısa etobur rejim dönemleri ile bölünmesi olduğu düşüncesine dayalı yaklaşımdır. Bu yönde düşünenler modern hayatta insan bünyesinin B12 vitamini ihtiyacını sadece bitkisel gıdalardan (özellikle B12 vitamini içeren hayvan dışkıları bulaşmamışsa) sağlayamayacağını bu fikrin doğruluğuna bir destek olgu olarak görürler. Hayvan evcilleştirme öncesi dönemlerde hayvani gıdalara ulaşmanın ancak kısa dönemlerde mümkün olabilmiş olma olasılığı da benzer bir destek olgudur. Bunların yanı sıra Çiğ Beslenme akımına dahil olan bir bitkisel beslenme çeşidi de Pişirmeksizin Vegan (ing. Raw_veganism) adı verilen şeklidir. Bu yaklaşımı uygulayanlar ateşin bile insanın evriminde göresi yeni bir gelişme olduğu, ve insan bünyesinin bu göresi kısa süre içinde pişirilerek yenen gıdalara da tam evrimsel uyum sağlayamayacağı, dolayısıyla çiğ yenilebilen doğal gıdalardan başka her gıdanın bir sağlık riski olduğunu varsayarlar. Bu yaklaşım bilimsel araştırmalara konu olmuş ama henüz tüm boyutları anlaşılmamıştır. Veganlar, beslenmelerinde hayvan eti (kümes hayvanları ve balıklar dahil), inek, keçi veya diğer hayvanlardan elde edilen sütler, yumurtalar, bal ve diğer hayvansal yan ürünleri kullanmazlar. Veganlar, içerisinde şellak, karmin, balmumu, kemik kömürü, kazein, elastin, jelatin, isinglass, keratin, lanolin, rennet, retinol, donyağı, peynir altı suyu, peynir altı suyu tozu gibi hayvan bedenlerinden ya da beden çıktılarından elde edilen malzemeler bulunan ya da yapım aşamasında bu malzemelerin kullanıldığı ürünleri tüketmezler. Vegan beslenme; sebzeler, baklagiller, mercimekler, meyveler, tahıllar, kuruyemişler ve mantarları içerir. Amerikan Beslenme Derneği, 2009 yılında yayınlamış olduğu raporda, vegan beslenme de dahil olmak üzere bitkisel temelli beslenme biçimlerinin doğru bir biçimde düzenlendiklerinde bebeklik, ergenlik, hamilelik ve yaşlılık dahil olmak üzere her yaş grubu için yeterli olduğu kanısına vardıklarını açıklamıştır. Buna ek olarak Avustralya Ulusal Sağlık ve Tıbbi Araştırmalar Konseyi de doğru planlanmış bir vegan beslenmenin her yaş için uygun olacağını kabul etmiştir. Beslenme uzmanı Winston Craig ise vegan beslenme biçiminin diyet lifi, magnezyum, folik asit, C vitamini, E vitamini, demir ve fitokimyasal maddeler açısından zengin olduğunu, bununla birlikte, kalori, doymuş yağ, kolestrol, uzun zincirli Omega 3 yaş asitleri, D vitamini, kalsiyum, çinko ve B12 vitamini açısındansa zayıf olduğunu bulgulamıştır. Proteinler, amino asitlerden oluşmaktadır. Vegan beslenmede tüm proteinler bitkilerden elde edilir. Bitkisel protein kaynakları mercimek çeşitleri, nohut, fasulye, soya fasulyesi gibi bakliyatlar, kuruyemişler, kinoa, mercimek, kara pirinç, buğday, mısır ya da arpa gibi hububatlardır. Örneğin pirinç ile fasulyelerin bir araya getirilmesi yüksek aminoasitli kombinasyonlar sağlamaktadır. Soya fasulyesi ve kinoa insanların ihtiyaç duyduğu bütün temel amino asitleri içerdiğinden tamamlanmış protein kaynakları olarak bilinirler. Amerikan Beslenme Derneği raporu, farklı protein kaynaklarının farklı öğünlerde tüketilmesinin gereken aminoasitlerin elde edilmesi için yeterli olduğunu bulgulamıştır. B12 vitamini hücre bölünmesi ve nörolojik işlevlerin yerine getirilmesi için gerekli bir vitamindir. Veganlar, çoğu zaman beslenmelerinden vücutları için gerekli B12 vitaminini alamazlar. Bitkiler ve hayvanlar kendi B12'lerini üretemezler. Bakteriyel bir vitamin olan B12, günümüzün hijyen koşullarında besinlerde yeterli miktarda bulunmamaktadır. İnsanların sindirim sistemlerinde bulunan bakteriler B12 vitamini üretiyor olsalar da bu vücut tarafından kullanılamamaktadır. Bu sebeple veganların B12 için ek besin desteği kullanması ya da B12 ile zenginleştirllmiş gıdaları tüketmeleri önerilmektedir. Kalsiyum, kemik sağlığı ve çeşitli metabolik faaliyetler için önemli bir besindir. Bitkisel kaynakları arasında çin lahanası, kara lahana, turp, brokoli, badem ve fındık bulunur. Bunun yanı sıra kalsiyum açısından zenginleştirilmiş soya sütü ya da tofu tüketimi de önerilir. Kalsiyumun iyi emilimi için yeterli miktarda D vitamini almış olmak gerekir. D vitamini kalsiyum emilimi ve çeşitli vücut fonksiyonlarında işlev gören bir vitamindir. Veganlar beslenmelerinden çok az D vitamini alırlar. Fakat güneş ışığına maruz kalan insan bedeni kendi D vitaminini üretebilme yetisine sahiptir. Bu sebeple, güneş koruyucu olmadan haftada en az iki kez 5 ila 30 dakikalığına güneşe maruz kalmak önerilmektedir. D vitamini ayrıca zenginleştirilmiş besinlerde ve çeşitli mantarlarda bulunabileceği gibi ek besin desteği olarak dışarıdan da alınabilmektedir. Vegan beslenme, vejetaryen ya da hepçil beslenmeler kadar demir içeren bir beslenme biçimidir. Soya fasulyesi, pekmez, yeşil yapraklı sebzeler, kuru meyveler, siyah fasulye, mercimek, nohut, ıspanak, tempe, tofu ve kuru fasulye bitkisel demir kaynaklarıdır. Demir emilimini arttırmak için, demir içeren besinlerin yanında C vitamini içeren besinlerin de tüketilmesi ve yemeklerle beraber çay ve kahve içilmemesi önerilmektedir. Bir Omega-3 yağ asiti olan Alfa-Linolenik Asit yeşil yapraklı sebzelerde, fındıkta ve kanola ya da keten tohumu yağı gibi bitkisel yağlarda bulunmaktadır. Buna ek yemeklerde olarak zeytinyağı ve kanola gibi Omega 6 açısından düşük yağların kullanılması tavsiye edilmektedir. Crassula capitella Crassula capitella bir bitki türü ("Crassulaceae" familyası). National Center for Biotechnology Information National Center for Biotechnology Information (NCBI) United States National Library of Medicine (NLM) ve National Institutes of Health bir bölümü. NCBI 1988 yılında Bethesdadaki kurmiş. Sıfır Dediğimde Sıfır Dediğimde (İngilizce: On the Count of Zero) Gökhan Yorgancıgil'in yazıp yönettiği, başrollerini Oktay Kaynarca, Hazım Körmükçü ve Damla Tokel'in paylaştığı 2007 yapımı, gizem / gerilim / drama türünde bir Türk filmidir. Mahkum.net blog sitesinde gelişimi takipçilere sunulan ve sitenin takipçilerinin katılımıyla şekillenen film, internet üzerinde geliştirilen ilk sinema filmi olma unvanına sahiptir. Gizem/gerilim türünde Türk Sineması'nın ilk filmi olan Sıfır Dediğimde, Amerika Birleşik Devletleri'nde 4 ayrı festivalde gösterime girmiş ve 2009 yılında 42.si düzenlenen WorldFest-Houston Uluslararası Film Festivali'nde "En İyi İlk Film" ve "Sinema Filmi" dallarında iki Jüri Özel Remi Ödülü kazanmıştır. 42. WorldFest-Houston UluslararasÄ± Film Festivali - Houston, Texas, ABD (17 - 26 Nisan, 2009) Evcil hayvan maması Evcil hayvan mamaları, tipik olarak, evcil hayvan satan yerlerde ve süpermarketlerde satılır. Genellikle evcil hayvanın tipine özeldir (Köpek maması veya kedi maması gibi). Birleşik Devletler'de, 38 milyar dolarlık bir sanayidir. Victoria ve Lilly anne ve babası ormanın derinliklerinde öldürüldüğünde henüz çok küçük iki kız kardeştir. Vahşi doğada yapayalnız... İsmet Küntay İsmet Küntay (d. 1923, Artvin - ö. 25 Temmuz 1974, Ankara), Yazar. Sümerbank'tan emekli olan Küntay, sanatsal ilk deneyimlerini, 1967'den sonra Amcabey ve Zübük dergilerinde gülmece öyküleri yazarak edinmesinin ardından, bu alanda ilk parasını da Zübük dergisinde Aziz Nesin'den kazanarak profesyonel olmuştur. İlk oyun çalışması "Pompa", Devekuşu Kabare tiyatrosunda 1968'de sergilenen sanatçı, daha sonra birçok önemli oyun yazarak, Türk tiyatro sanatına büyük katkılarda bulunmuştur. Bir dönem Ferhan Şensoy'la birlikte çalışmasının ardından, uzun süre Ankara Sanat Tiyatrosu'nda çalışmış, dekor taşımış, sahne düzenlemesi yapıp perde çekmiştir. İsmet Küntay, tiyatro için; "".. tiyatroyu “Ahmetten Mehmetten öğrendim…"", yapıtları hakkında da ""Ben, 403. Kilometreye kadar getirdim, benden sonrakiler de daha ileri kilometrelere götüreceklerdir.»" şeklinde açıklama yapmıştır. 50 yaşında ölümünün ardından, eşi tarafından kurulan ve tiyatro dünyasının Oscar'ı sayılan "İsmet Küntay Tiyatro Ödülleri" 32 yıldır aralıksız düzenlenmektedir. Sanatçının ünlü oyunu 403. Kilometre başta olmak üzere birçok oyunu Ankara Sanat Tiyatrosu ve birçok tiyatro topluluğu tarafından uzun yıllar defalarca sergilenmiştir. Avni Tarhan Avni Tarhan, (d. 1953 - Afşin, Kahramanmaraş) Türk milli güreşçi, güreş antrenörü ve spor yazarıdır. 1953 yılında Kahramanmaraş'ın Afşin ilçesi Deveboynu mahallesinde dünyaya gelen Avni Tarhan, ilk ve orta öğrenimini Kahramanmaraş'ta tamamladı. Daha sonra Kahramanmaraş Eğitim Enstitüsü'nü bitirdi. 1969 yılında Kahramanmaraş'ta lise 2. sınıfta başladı. 1971 yılında Ankara'da Devlet İstatistik Enstitüsü bünyesinde Muharrem Atik yönetiminde kurulan güreş takımına alındı ve Atik'in yanında çalışmalarına devam etti. 1974 yılında Türk Silahlı Kuvvetleri'nin bir mensubu olarak Kıbrıs'a yapılan barış harekatına katıldı. Askerlik hizmetleri sırasında Ankara'da Karagücü güreş kampında bulundu ve "Silahlı Kuvvetler Türkiye Şampiyonu" oldu. Gençler Türkiye ikinciliği, Türkiye Liseler ikinciliği, Silahlı Kuvvetler Türkiye Şampiyonluğu, Gençler Karakucak Türkiye Şampiyonluğu ve Balkan Gençler Serbest Güreş Şampiyonası'nda 1972 yılında Bronz madalya kazanmıştır. Aktif güreş yaşamını sonlandırmasının ardından, 1975 Yılında antrenörlük hayatına başlayan Avni Tarhan, Kahramanmaraş merkezde altyapı oluşturarak çalışmalara başladı. Daha sonra 1980 yılında Afşin İlçesinde faaliyet gösteren TEK (Türkiye Elektrik Kurumu) termik santralı bünyesinde kurulan güreş takımının başına getirildi. Bu kulüpte çok önemli başarılara imza attı. Afşin TEK Güreş Takımı'nda; Ahmet Ak, Metin Kaplan, Harun Doğan, Metin Topaktaş gibi dünya çapında büyük başarılara imza atmış sporcuları yetiştirdi. 1985'te, ilk defa Genç Milli Güreş takımında antrenör olarak atandı. 1985 yılında Edirne ilinde yapılan Balkan Gençler Şampiyonu olan Türk Milli takımının başında yer aldı. Türk Milli Güreş Takımı'nın 1969'dan beri 16 yıl boyunca ilk kez Balkan Şampiyonluğu kazanmasını sağlandı. 1992'de ise Kolombiya'nın Cali kentinde yapılan Dünya Gençler Serbest Güreş Şampiyonası'nda Türk Milli takımının teknik direktörlüğünü yaptı. 83 puan gibi çok yüksek bir puanla Dünya Takım şampiyonu olan takımın başarısında çok önemli bir rol oynadı. Gençler serbest kategorideki te bu şampiyonluk spor tarihindeki tek dünya şampiyonluğudur. 1994 yılında, İstanbul'da Dünya Şampiyonu olan Serbest Güreş Milli takımında Yakup Topuz, Reşit Karabacak ile milli takım heyetinde bulundu. 1966 yılından Edmonton'da kazanılan Dünya Şampiyonluğu'ndan bu yana şampiyonluk kazanamayan Serbest Güreş Milli Takımı 1994 yılında İstanbul'da 53 puanla dünya şampiyonluğuna ulaştı. 1996'da 1996 Yaz Olimpiyatları'nda da milli takımda görev yapan Tarhan, 130 kiloda Mahmut Demir'in 28 yıl aradan sonra kazanmış olduğu altın madalyada önemli bir paya sahiptir. Güreş Dosyası adlı köşede ulusal basında yorumlar yazmış, en son 2007 yılında Yeni Şafak gazetesi yazar kadrosuna katılmıştır. 2011 yılından itibaren de Star ve Kahramanmaraş Gazetesi'nde köşe yazarlığına devam etmiştir. Ocak 2012'de ünlü Türk güreşçi Yaşar Doğu hakkında yazdığı kitabı, "Yaşar Doğu: Hayatı ve Örnek Sporculuğu" yayınlanmıştır. 2016 yılında Kahramanmaraş Gençlik Hizmetleri ve Spor İl Müdürlüğü tarafından Kahramanmaraş ve Türk güreşine dünya arenasındaki katkılarından dolayı "Avni Tarhan Güreşe Adanmış Bir Ömür" isimli 254 sayfadan oluşan bir kitap yazılıp basılarak Türk spor kamuoyuna dağıtılmıştır. Hakan Bıçakçı Hakan Bıçakçı (d. 27 Şubat 1978, İstanbul), çağdaş Türk edebiyat yazarı ve romancı. 1978’de İstanbul’da doğdu. İlk ve orta öğrenimini İstanbul’da tamamladıktan sonra 1996 yılında üniversite eğitimi için Ankara’ya gitti. 2001’de Bilkent Üniversitesi İktisat Bölümü’nü bitirerek İstanbul’a döndü. İlk romanı “Romantik Korku” 2002, ikinci romanı “Rüya Günlüğü” 2003, üçüncü romanı “Boş Zaman” 2004, ilk öykü kitabı “Bir Yaz Gecesi Kâbusu” 2005 yılında ve dördüncü romanı “Apartman Boşluğu” 2008 yılında Oğlak Yayınları’ndan çıktı. Beşinci romanı “Karanlık Oda” 2010 yılında İletişim Yayınları tarafından yayımlandı. 2011 yılında "Apartman Boşluğu", "Boş Zaman" ve "Rüya Günlüğü" İletişim Yayınları tarafından yeniden yayımlandı. Yeni ve eski öykülerden oluşan öykü kitabı "Ben Tek Siz Hepiniz" 2011’de İletişim’den çıktı. "Apartman Boşluğu", 2009 yılında Arnavutçaya, 2010 yılında Arapçaya, 2011 yılında Bulgarcaya ve İngilizceye, 2013 yılında Rumenceye çevrildi. Edebi üslubu üzerinde David Lynch filmleri ve Uzak Doğu sinemasının etkileri vardır. Çeşitli dergi ve gazetelerde edebiyat, sinema ve popüler kültür konulu yazıları yayımlandı. Gümrük muayene memuru Ticaret Bakanlığı'nda ithalat rejimi, ihracat rejimi, dahilde işleme rejimi vb. dış ticaret işlemlerinde belge ve/veya eşya analizi, ticaret politikası önlemleri, gözetim uygulamaları, vergi tahakkuku, usulsüzlük cezaları vb. hukuki ve idari işlemlerin tümüyle görevli kamu çalışanlarıdır. Gümrükler Genel Müdürlüğü'nün 2004/6 sayılı genelgesiyle Gümrük Muayene Memurları "Muayene Kurulları" şeklinde çalışmaya başlamışlardır. Gümrük Muayene Memuru olabilmek için lisans mezunu olmak, belirli fakülteleri bitirmiş olmak, KPSS sonrası Ticaret Bakanlığı'nın ilan ettiği Muayene Memuru kadrolarına KPSS sonuçları arasından yapılan sıralamaya göre yapılan sözlü mülakatı başarıyla geçerek yerleşmeye hak kazanmak gerekir. Bu şekilde aday statüsünde atanan Gümrük Muayene Memuru, Ticaret Bakanlığı Eğitim Dairesi Genel Müdürlüğü'nün Ankara, Akyurt'taki Eğitim Tesisleri'ne çağrılarak eğitime başlatılır. Temel Aday Memur Eğitimi verilir ve ardından yazılı sınava tabi tutulur. Yazılı sınavı geçmeye hak kazanan Aday Gümrük Muayene Memurları Muayene Memurluğu Temel Eğitimi'ne başlatılır. Eğitimden başarılı olması halinde Aday Memur Stajı ve Aday Gümrük Muayene Memuru Stajı yapar. Eğitim ve stajda başarılı olan Aday Gümrük Muayene memurları, Gümrük Muayene Memuru olmaya hak kazanırlar ve Darphane tarafından basılan mühürleri teslim edilir. Gümrük Kanunu'nda ismi "Muayene ile Görevlendirilmiş Memur" olarak geçmesine rağmen Gümrük Muayene Memurluğu, Gümrük ve Ticaret Bakanlığı'ndaki kariyer mesleklerden olmakla birlikte, özlük hakları açısından B Grubu bir kadrodur. Ancak son zamanlarda, yoğun mesleki bilgi gerektirmesi, riskleri ve sorumluluğu nedeniyle A Grubu Kadrolara dahil edilmesi ve isminin "Gümrük Denetmeni" olmasına yönelik kanun çalışmaları yapılmaktadır. Farisi Sarıcaova, İhsaniye Sarıcaova, Afyonkarahisar ilinin İhsaniye ilçesine bağlı bir köydür. Ivan Illich Ivan Illich, (1926-2002) Avusturyalı filozof ve toplum eleştirmeni. Çağdaş batı kültürü, kurumları ve eğitim, çalışma hayatı, enerjinin kullanımı, ekonomik gelişme, sağlık vb. alanlardaki etkileri üzerine eleştirel incelemeler kaleme almıştır. 1926 yılında Viyana'da Hırvat bir baba ve Sefarad bir annenin oğlu olarak dünyaya geldi. Babasının gelir durumu sebebiyle pek çok ülkeyi gezip görme imkânına kavuştu. İtalyanca, Fransızca ve Almancayı ana dili gibi bilirken, daha sonra bu dillere Sırpça-Hırvatça, Antik Yunan ve Latin dilleri, İspanyolca, Portekizce, Hintçe de ekledi. İtalya'da Florence Üniversitesi'nde Histoloji ve Kristalografi, Vatikan'da Pontifical Gregorian Üniversitesi'nde teoloji ve felsefe, Salzburg'da Ortaçağ Tarihi eğitimi gördü. Porto Riko Katolik Üniversitesi başkan yardımcılığına getirildi. 1961'de Meksika Cuernavaca'da Centro Intercultural de Documentación (CIDOC, International Documentation of Center) kurdu. Merkezin araştırmaları Vatikan ve CIA ile çatışmasına sebep oldu. Illich 1970'lerde Fransa'daki sol entelektüel çevrede popüler olmasına karşın François Mitterrand'ın 1981'deki seçiminden sonra Fransız solunun hükümete gelmesiyle birlikte görüşleri fazla kötümser bulunduğundan bu çevrelerdeki etkisi gün geçtikçe azalmıştır. Hayatının sonraki yıllarında kansere yakalandı ve eleştirdiği kurumsallaşmış tıp yerine geleneksel metotlara başvurdu. Hastalığının ilk aşamalarında tümör ile ilgili bir doktora danışmış ancak kendisine konuşma yeteneğinin kaybolma ihtimalinin çok yüksek olduğu söylenmişti. "Ölümlülüğüm" diye adlandırdığı tümör ile hayatının sonuna kadar yaşadı. Araçların aşırı ölçüde gelişmesi, insanları çok yeni biçimlerde tehdit etmektedir. Bu tehditler geleneksel angarya ve haksız muameleye benzemekle birlikte, yeni bir kategori oluştururlar. Çünkü bunları yaratanlar da, kurbanları da aynı kişilerdir: Yıkıcılıkta sınır tanımayan araçları hem yöneten hem de talep eden kişiler. Bu oyunda, başlangıçta bazıları kazansa da, sonuçta herkes her şeyini kaybeder... Araçların insanlara yönelik taleplerinin maliyeti gittikçe artmaktadır. İnsanı araçlarının hizmetine girecek duruma getirmenin maliyetindeki artış, bütün üretimde ağırlığın mallardan hizmetlere doğru kaymasıyla kendini göstermektedir. Hayat dengesinin, büyüyen endüstrilerin dinamiğine gösterdiği direnci kırmak için, insanın gittikçe daha çok yönlendirilip denetlenmesi gerekmektedir. Bu yönlendirme, eğitsel, tıbbi ve yönetsel tedavi biçimini alır. Eğitim, rekabetçi tüketiciler yaratır; tıp, bunların artık ihtiyaç duymağa başladığı yönlendirilmiş çevrede varlıklarını sürdürmelerini sağlar; bürokrasi ise, insanların anlamsız işleri yerine getirebilmesi için toplumsal denetim uygulamanın gerekliliğini yansıtır. Buna paralel olarak, yeni ayrıcalık düzeylerinin ordu, polis ve güvenlik önlemleriyle korunmasının maliyetinde görülen artış da, tüketim toplumunda kaçınılmaz olarak iki tür köle bulunduğunu gösterir: Vazgeçilmez alışkanlıkların kölesi olanlarla kıskançlığın kölesi olanlar. Günümüzde okul sistemi tarih boyunca güçlü kiliseler için geçerli olan üç işlevi yerine getirmektedir. Okul hem toplum mitinin kaynağı, hem bu mitin tezatlarının kurumsallaştırılması ve hem de mit ile gerçeklik arasında uyumsuzluğu tekrar üretecek ve gizleyecek olan ritüel mekanıdır...Özgür bir toplumun, modern bir okulda oluşturulabileceği görüşü paradoksal bir iddiadır. Bireysel özgürlüğü garanti altına alma, bir öğretmenin öğrencileriyle meşguliyetinde tamamiyle göz ardı edilmektedir. Öğretmen sahip olduğu kişiliğini yargı, ideoloji ve doktor işlevleriyle birleştirdiğinde, toplumun temel yapısı, yaşam için hazırlanması gereken süreçle amacından saptırılmaktadır. Bu üç gücü birleştiren bir öğretmen, öğrencinin yasal veya ekonomik reşit olmama durumunu meydana getiren ya da özgür toplanma hakkını kısıtlayan yasalara göre öğrencinin haklarını daha fazla kısıtlar. Ağaçları yaşken eğip bükmek sevgili öğretmenlerin içtenlikle yerine getirdikleri kutsal ve benzersiz bir vazifedir. Maalesef, yararı olmamasının yanı sıra zararı da olmayan tıp hizmeti, gittikçe büyüyen tıp kurumunun günümüz toplumuna verdiği zararların yanında çok önemsiz kalır. Teknik tıbbi müdahalelerden kaynaklanan ağrı, fonksiyon bozukluğu, sakatlık ve acı günümüzde trafik ve iş kazalarıyla ve hatta savaşla ilgili etkinliklerle bile yarışır duruma gelmiş ve tıbbın zararlarını günümüzün en hızlı yayılan salgınlarından biri haline getirmiştir...Gücünü yasa ve dinden ayrı tutmakta hep diretmiş olan Batı tıbbı şimdi tersine, onların da ötesine geçmiştir. Bazı endüstri toplumlarında sosyal etiketleme, her sapkınlığın tıbbi bir etiket taşıdığı noktaya dek tıplaşmıştır. Böylece, tıbbi teşhisin ahlâki ögesinin karanlıkta kalması, Asklepios otoritesini totaliter bir güçle donatmıştır... Zeynep Ahunbay Zeynep Ahunbay (d. 1946, Ünye, Ordu) Türk mimar, restorasyon uzmanı ve mimarlık tarihçisi. 1946 yılında Ünye'de dünyaya geldi. 1970 yılında İTÜ Mimarlık Fakültesi'nden yüksek mühendis mimar olarak mezun oldu. 1971 yılında İTÜ Mimarlık Fakültesi Mimarlık Tarihi ve Restorasyon Kürsüsü'nde asistanlık aldı. 1975 yılında Prof. Doğan Kuban yönetiminde yaptığı "Osmanlı Mimarlığında Sultan Ahmed Külliyesi ve Sonrası, 1609-1690" konulu doktora çalışmasını bitirdi. 1977-78 öğretim yılında İngiltere'nin York Üniversitesi'ne bağlı "Gelişmiş Mimarlık Etüdleri Enstitüsü"'nde koruma konusunda yüksek lisans eğitimini tamamladı. 1980 yılında "İstanbul Medreseleri - Koruma ve Yeniden Kullanım Açısından Bir Değerlendirme" konulu tezi ile doçentlik aldı. İTÜ Mimarlık Fakültesi Restorasyon Anabilim Dalı öğretim üyeliğine ve Ayasofya Müzesi koruma çalışmaları ve Hasankeyf'te kurtarma çalışmalarını sürdürmektedir. 2017 yılında ise Vehbi Koç Ödülü'nün sahibi oldu. Kaliningrad (anlam ayrımı) Sinan AkyÃ¼z Sinan Akyüz (d. Nisan 1972, Iğdır) Türk gazeteci ve yazar. Akyüz, orta ve lise öğrenimini çeşitli okullarda tamamladı. İstanbul Üniversitesi İletişim Fakültesi Gazetecilik Bölümü’nden mezun oldu. Yirmi üç yaşında gazeteciliğe başladı. Gazeteciliğin hemen hemen her kademesinde çalıştı. Daha sonra gazeteciliğe ara verip Almanya’ya gitti. Bir süre sonra tekrar İstanbul’a döndü. 1996'da Sabah Gazetesi’nin dergi grubunda çalışmaya başladı. O dönem fotoğrafla tanıştı. Birçok yayın organına moda ve portre fotoğrafları çekti. 1999'da Sabah Gazetesi’nin hafta sonu eklerinde çalışmaya başladı. 2001'de fotoğrafçılık mesleğine ara verip ağırlıklı olarak kitap yazdı. 2006 yılında ise Takvim Gazetesi’nde köşe yazarlığına başladı. Şu anda Takvim Gazetesi’nde köşe yazılarına devam etemektedir. Ayşen Akyüz ile evli olan yazar, ikiz erkek çocuk babasıdır. Plesk "Plesk" yazılım paketi, ticari bir web hosting otomasyonudur. Plesk Inc. firması altında Amerika'da yayınlanmıştır ve Novosibirsk, Russia'da tasarlanmıştır. Haziran 2003'te, SWsoft firmasının Plesk Inc.'yi satın alması nedeniyle Plesk SWsoft ürünü olmuştur. SWsoft ve Parallels firmalarının ocak 2008'de birleşmesi nedeniyle Plesk şimdi Parallels Şirketinin yönetimi altındadır. Plesk, bir sunucu sistemi yöneticisine, web tabanlı bir arayüz üzerinden yeni web siteleri, yeni e-posta hesapları oluşturma ve DNS girdilerini yapma gibi imkânlar sunar. Yönetici, alan adları ve/veya istemcilere kaynak tahsisinde rol oynayan etkenleri önceden saptayan istemci ve site şablonları yaratabilir. Plesk'in Linux/UNIX için tasarlanmış olanı, Red Hat/Fedora, SUSE, Debian/Ubuntu ve FreeBSD de dahil olmak üzere birçok POSIX platformunu destekler. Plesk'in Windows için olanı ise Windows Server 2003 ve Windows Server 2008 işletim sistemlerini destekler. Plesk, "CounterStrike" ve "Battlefield 1942" oyun sunucularının yanı sıra, MySQL ve PostgreSQL veritabanlarının (Windows altında Microsoft SQL Server ve Microsoft SQL Server Desktop Engine), Tomcat Java Server, ColdFusion Server gibi platformların isteğe bağlı sürümlerini kurar ya da bunların sürüm yönetimlerini gerçekleştirir. Bazı kullanıcılar, ( Mahsum Çelik, Azat Metin, Serkan Alan )çoklu barındırma (multihosting) anlamında, bütün sanal sunucular aynı Apache kullanıcısı ve aynı Apache yapılandırması altında çalıştığı için Plesk'in güvenli olmadığından şikayetçidir. Ancak, Windows için Plesk 7.5.6 sürümü ve üstü sürümlerde, tüm sanal sunucular, kendilerine ait ayrı ayrı IIS'ler (Internet Information Service) üzerinde kendi çalışan grubu işlemleri altında güvenle çalışabilirler. Plesk'in Linux sürümünde bu özellik mevcut değildir. Ayrıca Plesk, https uygulamaları için 8443 varsayılan portunu kullanır; bu port standart dışı https portlarına izin vermeyecek şekilde hem Microsoft ISA Server hem de Microsoft Small Business Server ile çakışır. Daha birçok problemi mevcuttur, bunun yanı sıra Plesk 10'nun çıkmasıyla hatalar daha da çoğalmıştır (Unable to delete logrotate config: logrot_mng failed: Execute websrvmng—update-log-rotation "--vhost-name=offff.com" failed with error code 1: Cannot find hosting by domain ID 1) Plesk veri yedekleme ve geri yükleme fonksiyonundaki bir eksiklik Plesk'in dosyaları ayrı bir FTP sunucusuna yüklemeden önce sunucu disk alanını kullanarak dosyaları depolama mekanizmasıdır. Plesk yedekleme dosyaları çok büyük olduğundan bu mekanizma yöneticileri yedek almamak ya da büyük boyutlarda depolama alanını kullanmadan bırakmak arasında bir seçime zorladığından kullanılabilir sunucu dopolama alanını gözle görülür bir şekilde kısıtlar. Yürütme erki Yürütme erki; devlet kamu yönetiminin günlük yönetimi için tek yetkiyi ve sorumluluğu alan devlet gücüdür. Gücün ayrı devlet erklerine bölüştürülmesi cumhuriyetçi güçler ayrılığı düşüncesinden gelir. Yürütme yetkilisi, yasa çıkarmadan (yasama organının görevi) ya da onları yorumlamadan (yargının görevi) sorumlu değildir. Yürütmenin görevi yasama organınca yazılmış ve yargı düzenince yorumlanmış yasaları uygulamaktır. Yürütme erkinin yerine getirmesi gereken en yüksek beş görev şunlardır: Cessna Cessna, özel ve ticari uçak serisi. Cessna, Clyde Vernon Cessna tarafından 1927 yılında kurulan Cessna Aircraft Company firmasının ürettiği küçük özel serisidir. Yönetim merkezi Amerika'nın Kansas eyaletinde bulunan Wichita şehrinde bulunan firma, 1965 yılından beri de iki motorlu ticari uçaklar üretmektedir. Sivil uçak sanayisinin önde gelen üreticilerinden olan Cessna özellikle Cessna 172 "Skyhawk" modeli ile ünlenmiştir. Bu uçak dünyanın en çok satılan uçağıdır. Ayrıca dünyadaki en hızlı sivil uçağı Citation X'i de yine Cessna üretmiştir. Günümüzde Turboprop uçaklardan "Business" jetlere kadar her tür uçağı üretmektedir. Sivil havacılığın en büyük destekçisidir. Amatör ve özel pilotlara uçak üretir. Firma 1982 yılında General Dynamics tarafından satın alındığında firma küçük uçak üretimini durdurdu. Bunun nedeni Amerikan yasalarının çok uzun süreli üretim garantisi şart koşmasıydı. Bu yasalar üretimin çok gerçekçi olmadığı görüşünün hakim olmasına neden olmuştu. Firma, 1985 yılında tekrar Textron Inc tarafından satın alınmasıyla tekrar aynı modelleri üretmeye devam etti. Sis (film, 1980) Sis (İngilizce: "The Fog"), 1980 tarihli ABD yapımı korku filmidir. John Carpenter'ın yazıp yönettiği ve müziklerini bestelediği filmin başrollerinde Adrienne Barbeau, Jamie Lee Curtis, Tom Atkins ve Janet Leigh vardır. Carpenter'ın 1978 tarihli korku filmi "Yabancı"'dan sonra çektiği ilk uzun metrajlı filmidir. Filmin tekrar çekimi 2005'te aynı isimle gerçekleştirilmiştir. Kaliforniya'daki küçük bir balıkçı kasabası olan Antonio Bay'ın sakinleri kasabanın kuruluşunun 100. yıl dönümünü kutlamaya hazırlanmaktadır. Bu sırada, rüzgâra karşı hareket eden tuhaf bir sis tabakasının kasaba ile denize çökmesi gibi bir dizi istenmedik olay patlak verir. Kutlamadan önceki gece kasabanın rahibi Peder Malone, büyükbabasının bir asır öncesinden kalma günlüğünü bulur. Günlükte yazılanlara göre 1880'de içlerinde Malone'un büyükbabasının da bulunduğu Antonio Bay'ın altı kurucusu Elizabeth Dane adlı bir gemiyi batırıp yağmalamıştır. Geminin sahibi, Blake cüzzamlı zengin bir adamdır. Antonio Bay yakınlarında bir cüzzam kolonisi kurmak istemiştir. Sisli ve fırtınalı bir gecede kasabanın altı kurucusu sahile ateş yakarak mürettebatı yanlış tarafa yönlendirmiş ve gemiyi kayalara bindirmiştir. Gemideki herkes can vermiştir. Gemiden çıkan altınlar Antonio Bay ve kilisenin inşasında kullanılmıştır. Kutlama vakti peyda olan sisin içinde yıllar önce gemide ölenlerin ruhları belirir. Bunların amacı suikastçilerin soyundan gelen kasaba halkından intikam almaktır. Antonio Bay'da yaşayan beş kişiyi öldürürler. Kurtulanlardan bir grup Peder Malone'un kilisesinde toplanır. Çalınan altının haç yapımında kullanılan bir parçası da kilisededir. Peder Malone, hayaletler kiliseye gelince hacı onlara verir. Hayaletler önce geri çekilse de Pederi öldürmek için geri dönerler. John Carpenter'ın anlattığına göre genel olarak filmin hikâyesi bulutların içinde saklanan canavarları konu alan Birleşik Krallık yapımı "The Trollenberg Terror" (1958)'dan esinlenilerek ortaya çıkmıştır. Carpenter ayrıca o zamanlar kız arkadaşı olan Debra Hill ile düzenlediği Stonehenge gezisinden de etkilendiğini belirtmiştir. İngiltere'de "Assault on Precinct 13"'i tanıtma faaliyetleri sürerken ikili bir gün öğleden sonra bu yapıların bulunduğu bölgeyi gezmiş ve uzaklarda korkunç bir sis tabakası görmüştür. Carpenter filmin DVD'si için yaptığı yorumda gemiyi batırma ve yağmalama olayının ise Kaliforniya'ya bağlı Goleta kasabası civarında 19. yüzyılda vukua gelen bir olaya dayandığını dile getirmiştir. AVCO-Embassy ile yapılan sözleşme doğrultusunda çekilen iki filmden birincisi "Sis" iken, diğeri "New York'tan Kaçış"'tır. Filmin bütçesinin 1 milyon dolar olduğu bildirilmiştir. Carpenter, filmin bütçesi yüksek olduğundan düşük bütçeli film havası vermek için anamorfik olarak 2.35:1 formatını kullanmıştır. Çekimler 1979'un Nisan ile Mayıs ayları arası sürmüştür. İç çekimler, Hollywood'da bulunan Raleigh Stüdyoları'nda yapılmıştır. Dış mekân çekimleri ise Kaliforniya'daki Point Reyes, Bolinas, Inverness'te ve Sierra Madre'daki Piskoposluk Kilisesi'nde yapılmıştır. Filmin birçok sahnesi kesilmesinden Carpenter memnun olmamıştır. Ardından Carpenter filme bazı sahneler eklemiştir. Bu sahneleri birinde, adı Galli yazar Arthur Machen'dan gelen Mr. Machen (John Houseman) karakteri, kamp ateşi etrafında kendisini büyülenmiş bir hâlde dinleyen çocuklara hayalet hikâyeleri anlatmaktadır. Ayrıca Carpenter; filmi daha anlaşılır, korkunç ve kanlı yapmak için sahnelerin çoğunu tekrar çekmiştir. Carpenter ve Debra Hill yaptıkları açıklamada, filmin rekabet edeceği korku filmleri daha fazla gore unsuru içerdiğinden yeniden çekime karar verdiklerini söylemişlerdir. Filmin başrol oyuncularından Adrienne Barbeau, Carpenter'ın o dönemde eşidir ve Carpenter'ın çektiği TV filmi "Biri Beni Gözlüyor" (1978)'da oynamıştır. Barbeau ayrıca Carpenter'ın bir sonraki filmi olan "New York'tan Kaçış" (1981)'ta rol alacaktır. Barbeau'nun arkadaşı olan Tom Atkins, "Sis"'ten sonra "New York'tan Kaçış" ve "" gibi Carpenter filmlerinde rol almıştır. Carpenter'ın 1978 tarihli filmi "Yabancı"'da başrolü oynayan Jamie Lee Curtis, filmde Elizabeth rolünü canlandırmıştır. Curtis; filmdeki rolü ve kendisinin bir başka Carpenter filminde rol alması hakkında ""John'un sevdiğim yanı bu. Farklı yönlerimi keşfetmemi sağladı. Şımartılıyorum ve bir sonraki yönetmen arkadaşım beklediğim gibi olmayacak"". "Sis", Türkiye'de 1 Ocak 1982 tarihinden itibaren İstanbul'daki Osmanbey Site Sineması'nda yayınlanmaya başlamıştır. Filmin video kasedi merkezi İstanbul'un Zeytinburnu ilçesinde bulunan AVT (Audio Visual Turkey) Home Video şirketi tarafından piyasaya sürülmüştür. Palermo 2005 yılında filmin VCD'sini çıkarmıştır. Filmin Dennis Etchison tarafından roman hâline getirilmiş kitle pazarına sürülen ciltsiz kitabı filmin yayınlandığı yıl basılmıştır. Romanda ölmesi gereken altı kişinin kasaba halkından rastgele seçilen kişiler değil de altı suikastçinin soyundan gelenler olduğuna değinilmektedir. MÃ– 63 Alev GÃ¼rzap Alev Gürzap (1936, İstanbul - 8 Kasım 2018, Bodrum), Türk tiyatro, sinema ve dizi oyuncusu, seslendirme sanatçısı. İstanbul Şehir Tiyatroları sanatçısı olan Gürzap, yaş haddi nedeniyle emekli olmasının ardından, özel tiyatrolarda çalışmalarına devam etti. Tiyatro İstanbul bünyesinde çalıştı. Çeşitli sinema ve dizi filmlerde rol aldı. 1946 yılında Shakespeare'in çocuk oyunu "Fırtına" ile tiyatroya adım atan Gürzap, 17 yıl süreyle Lüküs Hayat'ta "Mısırlı Afet"i oynadı. 1999 yılında Afife Tiyatro Ödülleri'ne İlkay Saran'la birlikte aynı oyundaki aynı rolden aday gösterildiler. Gürzap, 1997 yılında değişimli olarak oynadıkları "Oyun Karıştı" oyunundaki baş kadın rolüyle o yılın en başarılı komedi oyuncusu dalında aday oldu. Alev Gürzap 8 Kasım 2018'de Muğla'nın Bodrum ilçesinde 82 yaşında hayatını kaybetti. Hipotonik Hipotonik, madde yoğunluğunun, sıvı yoğunluğundan daha az olduğu ortama denir. Hücre, izotonik ortamdan alınıp hipotonik ortama konulursa bulunduğu ortamdaki sıvıyı içine alarak şişer. Bu olaya deplazmoliz denir. Bitki hücrelerinde deplazmoliz devam ederse hücre şişer ve turgor durumuna geçer. Hayvan hücrelerinde deplazmoliz devam ederse hücre patlar ve hemolize uğrar. Wilhelm Ostwald Wilhelm Ostwald (let. "Vilhelms Ostvalds"), (d. 2 Eylül 1853, Riga, Letonya – ö. 4 Nisan 1932, Leipzig), kimyager. 1909 yılında Nobel Kimya Ödülü'nü kazandı. Dorpat Üniversitesi'nde okudu. Riga Politeknikumu'nda kimya (1881), Leipzig Üniversitesi'nde fizikokimya profesörü oldu (1897) ve aynı şehrin Elektrokimya Enstitüsü'nün başına getirildi (1898). Özellikle elektrolitler ve kataliz üstüne çalışmalarıyla tanındı. 1888 yılında elektrolitlerin iyonlaşmasına kütle etkisi kanunu uygulayarak, kendi adıyla anılan seyreltikleşme kanununu buldu. Seyreltiklik, sınırsız olarak artarsa, iyonlaşma da tam olur. Ostwald, tepkime hızını tanımlayarak, kataliz olayını bir kimyasal kinetik problemi haline getirdi. 1907 yılında, amonyağı katalizle yükseltgeyerek, nitrik asidi sınaî olarak üretti. Fakat, atomların gerçekliğini kabul etmeyerek, 1908 yılında evrenin enerjetik bir tanımlamasını yaptı ve böylece enerjetiğe dayanan bir felsefe okulunun şeflerinden biri oldu. 1887 yılından sonra Van't Hoff ile birlikte "Zeitschrift der Physikalische Chemie"'yi yayımladı. 1909 yılında Nobel Kimya Ödülü'nü kazandı. MÃ¼mtaz Yener Mümtaz Yener (d. 5 Ağustos 1918, İstanbul - ö. 2 Kasım 2007, İstanbul), Türk ressam. 1918 yılında İstanbul'da doğan ressam Mümtaz Yener, dekoratörlük, sanat yönetmenliği, reji ve senaryo yazarlığı yaptı. 1935 yılında girdiği İstanbul Devlet Güzel Sanatlar Akademisi'nde Nazmi Ziya, İbrahim Çallı ve Leopold Levy atölyelerinde 8 yıl eğitim gördü. 1940 yılında, Prof. Leopold Levy Atölyesi'nden öğrencilerin İstanbul Devlet Güzel Sanatlar Akademisi salonlarında açtığı karma sergide "Bir Kadın Portresi" adlı yağlı boya resmiyle başarı ödülünü aldı. Türk resim tarihinde Yeniler Grubu olarak anılan sanat topluluğu Kemal Sönmezler, Selim Turan, Avni Arbaş, Mümtaz Yener, Nuri İyem, Turgut Atalay Güneri, Haşmet Akal, Agop Arad, Fethi Karakaş ve Ferruh Başağa’dan oluşuyordu. 1960'lı yıllardan itibaren "toplum ve üretkenlik" temalarından yola çıkarak yaptığı eserlerinde, insanların ve makinelerin yanı sıra karıncalara da yer vermeye başlayan Mümtaz Yener, 1969 yılında yaptığı "Karıncalar Geliyor" isimli tablosuyla Türkiye Ressamlar Cemiyeti'nin Altın Baykuş Ödülü'nü aldı. 1945 yılında şair Muzaffer Arabul'un kız kardeşi Şadan Yener ile evlendi. Kızı ressam N. Göksun Say'dır. 2007 yılında İstanbul'da yaşama veda eden sanatçının 1000 kadar yağlıboya çalışması ve 5000 kadar deseni bulunmaktadır. Yapıtları Türkiye'de ve yurt dışında koleksiyon ve müzelerde bulunmaktadır. İlk kişisel sergisini 1978 yılında İstanbul Taksim Sanat Galerisi'nde açmıştır. Bundan sonra İstanbul, Ankara ve Bodrum'da birçok sergi açmıştır. Neo-klasik bir biçemde çok figürlü çalışmaları küçük parçacıkların bütünleşerek güç oluşturması ilkesine dayanır. İnsanlar, makineler ve karıncalara yöneliş te bu toplumsal metaforla belirginleşir. Makina-insan ilişkisi ile karıncalar, çalışma dünyası ile insanın üretici gücü arasındaki bağlantıyı irdeler. Ä°lkay Saran Ä°lkay Saran (d. 1938 - Antalya), tiyatro, sinema ve dizi oyuncusu. 40 yıl süreyle Devlet Tiyatroları'nda oyuncu olarak görev yapmasının ardından emekli olan Saran, Ankara Meydan Sahnesi, Dormen Tiyatrosu, Tiyatrokare gibi topluluklarda da bulundu. Sanatçı halen Tiyatro İstanbul bünyesinde çalışmakta, sinema ve dizi filmlerde rol almayı sürdürmektedir. Otto Wallach Otto Wallach (d. 27 Mart 1847, Königsberg - ö. 26 Şubat 1931, Göttingen), Alman kimyager. Kekule'nin öğrencisiydi. Önce Bonn'da sonra 1889 yılında Göttingen'de ders verdi. Çeşitli organik bileşiklerin (kâfuru ve terpenler gibi) yapısı üstüne çalışmalarıyla tanındı. 1910 yılında Nobel Kimya Ödülü'nü kazandı. Wallach Wallach: Anžej Dežan Anžej Dežan (d. 17 Haziran 1987, Šentjur, Slovenya, Yugoslavya), Sloven şarkıcı. Ayça Bingöl Ayça Bingöl (d. 16 Ocak 1975, İstanbul), Türk oyuncu. 1998 yılında İstanbul Üniversitesi Devlet Konservatuvarı Tiyatro Bölümü`nden mezun olan Bingöl, 1996 yılında Dormen Tiyatrosu'nda profesyonel oyunculuğa başlamış, 1998-2000 yılları arasında da konuk oyuncu olarak Tiyatro Fora'da oynamıştır. Reklam filmleri, sinema ve dizilerde rol alan, ayrıca seslendirme sanatçılığı yapan Bingöl, Yeditepe Oyuncuları kadrosunda bulunmuştur. 2007-2008 sezonunda "Bana Bir Picasso Gerek" adlı oyun ile Duru Tiyatro topluluğuna katılmıştır. 2008-2009 sezonunda Tiyatro Stüdyosunda "Nehrin Solgun Yüzü" adlı oyunda rol almıştır. |- ! colspan="3" style="background: #DAA520;" | İsmail Cem Televizyon Ödülleri Malezya Takımadaları Malezya Takımadaları, Güneydoğu Asya (Hindiçin) ile Avustralya arasında uzanan ve çok geniş bir alana yayılan adalar grubu. Malezya Takımadaları sıklıkla Doğu Hint Adaları anlamında da kullanılır. Bununla birlikte Doğu Hint Adaları kavramı, tarihi olarak daha geniş bir bölgeyi kapsamaktadır. Hint ve Pasifik Okyanusu'nda bulunan takımadalarda yaklaşık 20.000 ada ve adacık bulunmaktadır. Malezya Takımadaları dünyanın en geniş alana yayılan takımadalarıdır. Bu adalar, Endonezya, Filipinler, Singapur, Brunei, Malezya devletlerinden Saravak ve Sabah, Labuan Federal Bölgesi, Doğu Timor ve Papua Yeni Gine topraklarının bir kısmını veya tamamını kapsar. Papua Yeni Gine, Asya'da bulunmadığı için ve diğer ülkelerden kültürel farklılıkları bulunduğu için Malezya Takımadaları tanımına eklenmesi konusu tartışmalıdır. Victor Grignard Victor Grignard (d. 6 Mayıs 1871, Cherbourg (bugün Cherbourg-en-Cotentin) - ö. 13 Aralık 1935, Lyon), Fransız kimyager. 1910 yılında Nancy Üniversitesi'nde profesörlük yaptı. Organik sentezler için çok önemli olan organomagnesi türevlerini keşfetti. Bu bileşikler, organik kimyada büyük miktarda sentezlerin başarılmasını sağladı. Bu çalışmasından dolayı 1912 yılında Paul Sabatier ile paylaştığı Nobel Kimya Ödülü'nü kazandı. 1. Dünya Savaşı sırasında kimyasal silahlar üzerine çalıştı, özellikle fosgen gazının üretimi ve hardal gazının bulunuşu hakkında.1926 yılında Fen Akademisi üyeliğine seçildi. "Traite de Chimie Organique" (Organik Kimya İnceleme Kitabı) adlı yirmi ciltlik eseri ancak ölümünden sonra 1950 yılında yayımlanabildi. Tufan Karabulut Tufan Karabulut (d. 1968 - İstanbul) Tiyatro ve dizi film oyuncusu, tiyatro yönetmeni. 1991 yılında İstanbul Üniversitesi İktisat Fakültesi İktisat Bölümü’nden mezun oldu. 1993 yılında İstanbul Üniversitesi Devlet Konservatuvarı Sahne Sanatları Bölümü Tiyatro Anasanat Dalı’nda “Oyunculuğun Kökenleri ve Gelişimi” konulu teziyle yüksek lisansını, 2010 yılında da “Modern Tiyatronun Analizi: Klasikten Postmoderne Oyun Yazımı ve Sahnelemedeki Yönelişler” konulu teziyle doktorasını tamamladı. 1994'te İstanbul Üniversitesi Devlet Konservatuvarı'nda "sanatçı öğretim elemanı" olarak görev yapmaya başlayan Karabulut, 1995 yılında Tiyatro Fora’yı kurdu ve “Genel Sanat Yönetmenliği”ni üstlendi. 2002-2004 yılları arasında İstanbul Büyükşehir Belediyesi Şehir Tiyatroları’nda "Repertuvar Kurulu" üyeliği yaptı. Hâlen İstanbul Üniversitesi Devlet Konservatuvarı'nda Müdür Yardımcısı, Sahne Sanatları Bölüm Başkanı Yardımcısı ve Sahne Sanatları Bölümü Tiyatro Anasanat Dalı’nda yardımcı doçent olarak görev yapmaktadır. Paul Sabatier Paul Sabatier (d. 5 Kasım 1854, Carcassonne – ö. 14 Ağustos 1941, Toulouse), Fransız kimyager. École Normale Supérieure'den mezun oldu. 1870 yılında Collège de France'ta Berthelot'nun laborantlığını yaptı. 1884 yılında Toulouse Üniversitesi'nde profesör oldu. Çalışmalarının büyük kısmı kataliz olayları üstünedir. Senderens ile birlikte, indirgenmiş nikelin katalitik hidrojenlemelerde oynadığı rolü keşfetti. Bu özellikler sayesinde, su gazını hidrojenleme yoluyla birçok hidrokarbonun, özellikle metanın sentezini başardı. Ayrıca, maden oksitlerinin birincil alkollerle etkisini inceleyerek, bazı aldehitleri veya etilenik hidrokarbonların üretim imkânlarını sağladı. Sabatier adını en çok Sabatier Reaksiyonu ve 1913'te yayınlanan nikelin katalist olarak kullanıldığı hidrojenlendirme ile, acı bitki ve pamukyağlarının yenilebilir yağlara Trans yağlara ucuza dönüştürülmesini sağlayan çalışması La Catalyse en Chimie Organique (Organik kimyada kataliz) ile duyurmuştur. Bu çalışması sayesinde Victor Grignard ile birlikte 1912 yılında Nobel Kimya Ödülü'nü kazandı. 18 Aralık 1969’da Toulose III Üniversitesi, Sabatier’in adını alarak Paul Sabatier Üniversitesi adını almıştır. Hindiçin Çinhindi ya da Hindiçin, Güneydoğu Asya'da, kabaca Hindistan'ın doğusu ve Çin'in güneyinde kalan yarımada bölgesi. Çinhindi bölgesi, Myanmar, Laos, Kamboçya, Vietnam, Tayland, yarımada Malezya'sı ve Singapur'u kapsar. Bu kavram daha çok tarihte Fransız sömürgesi olan Laos, Kamboçya ve Vietnam'ı tanımlamak için kullanılır. Çinhindi kavramı, Hindistan ve Çin etkisinde veya kontrolünde olan bölgeleri tanımlamak için ya da Hindistan-Çin ilişkilerini tanımlamak için kullanılmaz, sadece coğrafi bir bölgeyi tanımlar. Çin-Hindistan ilişkilerinden bahsederken kullanılan kavram "Sino-Hint"'dir. Alla Pugaçova Alla Borisovna Pugaçyova (, ("okunuşu: Alla Borisovna Pugaçyova)" d. 15 Nisan 1949; Moskova, SSCB), Sovyet/Rus şarkıcı. Sovyetler Birliği'nin bir numaralı pop müzik şarkıcısı olarak da bilinir. Ippolitov Ivanov Müzik Koleji’nin Orkestra Şefliği ve Koro Bölümü’nden mezun oldu. 1981 yılında Moskova Tiyatro Sanatları Enstitüsü Müzik Yönetmenliği bölümünü bitirdi. 1991 yılında "halkın sanatçısı" unvanına layık görüldü. 1997 Eurovision Şarkı Yarışması'nda "Primadonna" adlı şarkıyla 15. olmuştur. Ayşe Kökçü Ayşe Kökçü, (d. 21 Mayıs 1955, İstanbul), Türk tiyatro, sinema ve dizi oyuncusu. İstanbul Belediye Konservatuvarı'ndaki eğitiminin ardından Şehir Tiyatroları kadrosuna katılan sanatçı, tiyatro çalışmalarının yanı sıra, sinema ve televizyon filmlerinde de rol almaktadır. Şehir Tiyatroları'nda oyuncu olan Avni Yalçın'la ve tiyatrocu Salih Sarıkaya ile evlenip ayrıldı. "Bizimkiler" dizisindeki "Nazan" karakteriyle tanınan Kökçü, tiyatro ve TV dışında, sinema filmlerinde de rol aldı. Varaztad KazancÄ±yan Varaztad Kazanjian (d. 18 Mart 1879 - ö. 1968), Türkiye Ermenisi plastik cerrahi uzmanı doktor. Harvard Üniversitesi mezunu plastik cerrahi profesörlerinden Varaztad Kazanjian özellikle I. Dünya Savaşından sonra ABD'deki savaş gazileri için geliştirdiği yüz ameliyatlarıyla bu alandaki öncülerden biri olmuştur. Amerikalı kadın oyuncu (Kazanjian)'ın amcasıdır. Amerikan tıp literatüründe 'plastik cerrahinin mucize adamı' olarak bilinir. Kızıl boyunlu batağan Kızıl boyunlu batağan ("Podiceps grisegena"), batağangiller ailesinden bir batağan türü. Büyüklükleri 43–58 cm, ağırlıkları 750-1620 gr ve kanat açıklıkları yaklaşık 60 cm civarındadır. Yaz mevsiminde erişkinler, kırmızı boyun ve beyaz boğazı yüzünden karıştırılamazlar. Kışın, batağanların çoğundan daha koyu renktir, gözün yukarısında beyaz yoktur ve kalın sarımsı bir gagaya sahiptirler. Biraz büyük bir batağandır, ortalama bir ördek ile aynı boyutlardadır. Ama Avrasya'daki bahri ve Kuzey Amerika'daki "A. occidentalis" ile "A. clarkii" türlerinden daha küçüktürler. Çoğu, kışın kıyıya göç eder. Ali Taygun Ali Taygun (d. 1943 - ö. 16 Aralık 2009, İstanbul), Türk tiyatro, sinema ve dizi oyuncusu, yönetmen ve insan hakları savunucusu. Robert Kolej’i bitirdikten sonra aynı okulun yüksek bölümünü (İngiliz Dil ve Edebiyatı) tamamlayan sanatçı, 1969 yılında ABD’de Yale Üniversitesi’nden Tiyatro yönetmenliği dalında “Master of Fine Arts” derecesi ile mezun oldu. 1972 yılında kurulan Barış Derneği'nin kuruluşunda yer aldı. Eğitiminin ardından bir süre Kent Oyuncuları kadrosunda çalışan Taygun, 1974'te Şehir Tiyatroları'na girdi. Ankara Birlik Sahnesi’nde, Ankara Çağdaş Sahne’de, Ankara Devlet Tiyatrosu’nda ve Ankara Devlet Operası’nda oyun sahneledi. 12 Eylül Darbesinde tiyatrodan uzaklaştırılan sanatçı, “Barış Davası” nedeniyle gözaltına alındı, on yılını mahkemelerde ve tutuk evlerinde geçirdi. 1989 yılında hakkındaki bütün davalardan beraat etti. Aynı yıl Helsinki Watch adlı kuruluş tarafından onurlandırılan "Dünyanın önde gelen on insan hakları gözlemcisi" arasında yer aldı ve Danimarka’daki PL Vakfı’nın ödülünü Uluslararası Af Örgütü ile paylaştı. Yargılandığı suçlardan aklanmasının ardından Şehir Tiyatrolarına döndü. 1993’ten bu yana TV yapımcılığı da yapan Taygun başta Shakespeare olmak üzere İngilizce’den birçok oyun çevirdi, uyarlamalar yaptı ve “Masal Bahçesi” adlı bir oyun yazdı. 1977’den bu yana birçok gazete ve dergide tiyatro, seyirlik sanatlar, estetik, felsefe ve siyaset konularında yazı ve makaleleri yayınlandı. Yekta Kara ile evlidir. 1996 yılında İstanbul'da yapılan Habitat II Konferansı'nın açılışı için çok ses getiren "“Lirik Tarih Gösterisi”"'ni tasarlayıp gerçekleştirdi. Birçok sinema ve dizi filmde, tiyatro oyununda rol aldı. İstanbul Şehir Tiyatroları'nda yönetmen kadrosunda görevli olan Taygun aynı zamanda Yeditepe Üniversitesinde tiyatro dersleri vermiştir. Tiyatro oyuncusu Meral Taygun ile evliliğinden Ceren adlı kızı, opera sanatçısı Yekta Kara ile evliliğinden Haydar Can adlı oğlu vardır. 16 Aralık 2009 tarihinde kalp krizi sonucu hayatını kaybetmiştir. Mezarı Eyüp Sultan mezarlığı'ndadır Toll benzeri reseptÃ¶r Toll benzeri reseptör ya da almaç (TLR, Toll Like Receptor), mikroplardan kaynaklanan, yapısal olarak korunmuş moleküller deri veya bağırsak mukozası gibi fiziki bariyerleri aştığında, bu molekülleri tanıyan tek membran boyunca uzanmış, katalitik-olmayan reseptörlerin bir sınıfıdır. Bu yapıların doğuştan gelen bağışıklık sisteminde anahtar rol oynadıkları düşünülmektedir. İsimlerini "Drosophila"da 1985'te Christiane Nüsslein-Volhard tarafından keşfedilen Tolla benzerliklerinden dolayı alırlar. TLRler, kalıp tanıma reseptörlerinin (PRR) bir çeşididir ve patojenlerle geniş ölçüde paylaşılmış fakat ev sahibi moleküllerinden ayırtedilebilen molekülleri, yani tamamiyle; patojenlerle ilişkilendirilmiş molekül kalıpları (PAMPlar) olarak adlandırılan molekülleri tanırlar. Bir reseptör üst ailesi olan interlökin-1 reseptörleri ile yaygın olarak TIR (Toll-IL-1 reseptör) diye adlandırılan alanı oluştururlar. TIR alanının 3 alt grubu bulunmaktadır: TLR'ler, omurgasızlarda da, omurgalılarda bulundukları gibi bulunurlar. TLR'lerin bakteriler ve bitkilerde ve bitkiler aleminde enfeksiyon karşısında ev sahibinin savunmasında gerekli olarak bilinmektedirler. TLR'ler, bu suretle eski zamanlardan beri bağışıklık sisteminin korunmuş bileşenleri gibi görünmektedir. Enfeksiyon hastalıklarının nedenleri olan mikroplar ilk tanındıklarında, çok çekirdekli canlıların sistemleri enfekte olduğuklarını anlayabilir ve onları hemen temizler, yani, sistem mikroplara özgül molekülleri de tanıyabilmektedir. Vücut dilinde, anahtarların, moleküller ve onların reseptörleri olduğu, geçen yüzyıldan beri yapılan aramalarla doğrulanmıştır. 100 yıldan daha önce Robert Koch'un bir öğrencisi olan Richard Pfeiffer, "endotoksin" terimini, Gram negatif bakterilerin, model organizmalarda ateşlenmeyi ve şoku harekete geçiren ürününü anlatmak için kullanmıştır. Bunu izleyen on yılda, endotoksin kimyasal olarak karekterize edilmiş ve çoğu Gram negatif bakterilerice üretilen bir lipopolisakkarid (LPS) olarak tanımlanmıştr. Diğer moleküllerin (bakteriyal lipopeptidler, flagellin ve metillenmemiş DNA), sırayla, normalde koruma yapan ev sahibi yanıtlarını harekete geçirdiği gösterilmiştir. Bununla beraber, bu yanıtlar eğer çok daha uzun ya da kuvvetli olduğunda zararlı olabilmektedirler. Bu, enfeksiyon sırasında ev sahibinin alarm konumuna geçmesini sağlayabilen ve yıllarca kolayca sağlanabilen bazı moleküller için reseptörlerin bulunabileceği şeklinde mantıken izlenmiştir. Toll benzeri reseptörlerin günümüzde, bağışıklık sisteminin mikrobiyal enfeksiyonlara karşı durmasında anahtar rolü oynayan moleküller olduğu sayılmaktadır. TLR adını, ilk defa "Drosophila melanogaster"de tanımlanan bir reseptöre, başlangıçta bu canlı için gelişimimsel fonksiyonu için bilinen, "Toll geni"ne olan benzerliğinden dolayı almıştır. "Toll", 1996'da, Jules A. Hoffmann ve çalışma arkadaşları tarafından , sineğin mantar enfeksiyonu karşısında, antimikrobiyal peptidleri sentezlemesini etkinleştirerek temel bir rolü başardığında bulunmuştur. Kayıtlara geçmiş ilk insan Toll benzeri reseptörü Nomura ve çalışma arkadaşları tarafından 1994'te tanımlanmış, Taguchi ve çalışma arkadaşları tarafından 1996'da bir kromozom üzerinde haritalanmıştır. Toll'un Drosophila'nın bağışıklık sistemi üzerindeki etkisi bilinmiyorken, şu an TLR1 olarak bilinen TIL'ın memeli gelişimine katılabildiği farzedilmiştir. Bununla beraber, 1991'de (TIL'ın keşfinden önce), memelilerin bağışıklık fonksiyonunda açıkça bir rol alan, interlökin-1 (IL-1) reseptörünün, "Drosophila" Toll'una kökendeş (homolog); her iki molekülünde sitoplazmik parçaları epeyce benzeyen bir molekülü olarak incelenmiştir . 1997'de, Charles Janeway ve Ruslan Medzhitov bugün TLR4 olarak bilinen bir Toll benzeri reseptörünün, antikorlar kullanılarak yapay bir biçimde bağlandığında, uygun bir bağışıklık yanıtını başlatmak için gerekli olan belirli genlerin etkinleştirilmesine yol açtığını kanıtlamışlardır . Fakat, TLR'lerin bu eylemin uyanışındaki fonksiyonu bilinmeyen olarak devam etmektedir ve özellikle memeli TLR'leri için hiçbir bir bağlayıcı (ligand) tanımlanamamıştır. TLR'lerin fonksiyonları Bruce Beutler ve çalışma arkadaşları tarafından keşfedilmiştir . Bu araştırmacılar, farelerin TLR4 fonksiyonlarını mutasyonlara sahip LPS'e cevap veremediklerini pozisyonal klonlamayı kullanarak göstermişlerdir. Bu, TLR4'ün LPS reseptörünün anahtar bir bileşeni olduğunu göstermiş ve kuvvetli bir şekilde diğer Toll-benzeri reseptörlerin, yukarıda bahsi geçenler gibi, mikrop imzalı molekülleri bulabileceğini ileri sürmüştür. Sırayla diğer TLR genleri de, gen hedeflenmesiyle farelerde, çoğunlukla Shizuo Akira ve çalışma arkadaşlarının laboratuvarında çıkarılmıştır. Her TLR'ın mikrobiyal kaynaklı moleküllerden ayrı bir koleksiyonu aradığına ve enfeksiyonlarda sinyalleme yaptığına inanılmaktadır. Çoğu memeli türünde on ila on beş arasında Toll benzeri reseptör tipinin bulunduğu tahmin edilmektedir. On üçüncü TLR (basitçe TLR1'den TLR13'e isimlendirilmişlerdir) fareler ve insanlarda birlikte tanımlanmışlardır, bunların bazı eşit formları diğer memeli türlerinde de bulunmuştur . Bununla beraber, TLR'lerin insanlarda bulunan belirli eşit formları memelilerin hepsinde bulunmaz. Örneğin insanlarda TLR10'un benzeri (analoğu) olan bir protein için gen kodlama farelerde de sunulur, fakat bazı noktaları retrovirüsler tarafından geçmişte hasara uğratılmış gibi görünmektedir. Diğer taraftan, insanlarda bulunmayan TLR11, 12 ve 13 farelerde (ifade) eksprese edilir. Diğer memeliler insanlarda bulunmayan TLR'leri ifade edebilirler. Bu, insanlardaki doğuştan gelen bağışıklıkta, model canlı olarak kullanılan deney hayvanları kullanımını karmaşıklaştırabilir. Toll benzeri reseptörler (ve diğer doğuştan gelen bağışıklık reseptörleri) özgüllüklerinden dolayı evrim sürecinde kolayca değişemezler, bu reseptörler tehditlerle (patojenler ya da hücre stresi gibi) ilişkilendirilen molekülleri daima tanırlar ve bu unsurlara yüksek özgüllük gösterirler (kendi molekülleriyle karşılaştıklarında yanılmazlar). Bu gerekliliğe uyan patojenle ilişkili moleküller genellikle patojenin işleviyle tehlikelidirler ve mutasyonlarla silinemez ya da değiştirilemezler, bu özellikleriyle "evrimsel olarak korunmuş" sayılırlar. Patojenlerde korunan özellikler; bakterilerde hücre yüzeyi lipopolisakkaritleri (LPS), lipoproteinler, lipopeptidler, ve lipoarabinomannan; bakteriyal kamçıdan flagellin gibi proteinler; virüslerin çift zincirli RNA'sı veya bakteriyal ve viral DNA'nın metillenmemiş CpG adaları ve diğer RNA ve DNA'lardır. TLR'lerin çoğu için bağlayıcı tanıma özgüllüğü, günümüzde gen-hedeflenmesi (ya da "gen değiş-tokuşu") olarak bilinen bir teknikle, farelerde yalnızca seçilen genlerin silinmesiyle saptanmıştır . TLR bağlayıcıları için aşağıdaki özet tablosuna bakınız. TLR etkinliğince uyarılan stereotipik yangı yanıtı, TLRlerin endojen aktivatörlerinin kendine bağışık hastalıklarda payı olduğu kurgularını beraberinde getirmiştir. TLRlerin ev sahibinin, (kan pıhtılaşmasyıla ilişkili) fibrojen ve ısı şoku proteinleri (HSPler) ve konak DNAsını da kapsayan moleküllerine bağlandığından şüphelenilmektedir. TLRlerin dimerler olarak işlevleri olduğuna inanılmaktadır. Çoğu TLR homodimer olarak fonksiyon gösterse de, TLR2, TLR1 ya da TLR6 ile heterodimerleri oluşturur, her dimer farklı bir bağlayıcı (ligand) özgüllündedir. TLRler ayrıca, tam bağlanma duyarlılığı için, TLR4'ün LPS'yi tanıması durumunda MD-2'ye ihtiyaç duyması durumunda olduğu gibi, diğer yardımcı-reseptörlere bağlı olabilirler. CD14 ve LPS Bağlayıcı Protein (LBP) LPS'nin MD-2'ye sunumu kolaylaştırmakla bilinmektedir. TLR sinyallemede arac覺l覺k yapan arac覺 proteinler ve kinazlar ayr覺ca hedeflenirler. Ek olarak, Bruce Beutler'in laboratuvarında ENU ile birlikte rastgele eşey hücre öncülü mutagenezi, TLR sinyalleme yollarnı çözmek için kullanılmıştır. TLRler etkinleştirildiklerinde bir sinyali başlatmak için aracı molekülleri hücrelerin sitoplazmaları içerisinden çağırırlar. Sinyallemeyle ilişkili olarak dört aracı molekül bilinmektedir. Bu proteinler MyD88, Tirap (Mal diye de bilinir), Trif, ve Tram'dır . Bu aracılar hücre içindeki diğer molekülleri, sinyali yükselten belli protein kinazlarla (IRAK1, IRAK4, TBK1 ve IKKi) etkinleştiriler ve nihayetinde yangı yanıtını planlayan genlerin baskılanmasına ya da göreve getirilmesine öncülük ederler. Sonuç olarak, TLR sinyallemesiyle binlerce gen etkinleştirilir; TLRler, gen düzenlenmesi için en güçlü ve önemli kapılardan birini oluşturmaktadırlar. Toll-benzeri reseptörler, canlıların ya da yapıların farklı tiplerinde yerleşim gösteren farklı bağlayıcılar tarafından bağlanır ve etkin hale getirilirler. Ayrıca, etkinleşmeye yanıt verecek farklı aracıları bulundururlar ve bazen hücre yüzeyinde, kimi zamanda iç hücre bölmelerinde yerleşim gösterirler. Dahası, lökositlerin ve diğer hücre farklı tiplerince ifade edilirler: Mikrobiyal kaynaklı bazı bağlayıcıların etkinleştirilmesini izleyen bazı reaksiyonlar görülebilir. Bağışıklık hücreleri yangıyı tetikleyen "sitokin" denilen sinyal faktörleri üretebilirler. Bakteriyal faktör durumunda, patojen fagosite edilir ve sindirilir, antijeni de CD4+ T hücrelerine gönderilir. Viral faktör durumunda, enfekte hücre protein sentezini kapatır ve hücreyi programlanmış hücre ölümüne (apoptozise) sevkeder. Bağışıklık hücreleri bir virüsleri bulduklarında interferonlar gibi anti-viral faktörleri salarlar. Doğuştan gelen bağışıklığın fonkisyonlarından sorumlu, bu bağışıklığın en sonunda tanımlanan reseptörleri olan Toll benzeri reseptörler uzun yıllar çalışılmışlardır. İlginç olan, TLR'ler sadece, sitokin üretimi ve mikroplara karşı hücresel yanıtın tkinleştirilmesiyle ilişkili ve mikroorganizmaların adezyon ve fagositozunda önemli bir rol oynamaz görünmektedirler. Başlıca, dermatolojide kullanılan Imiquimod ve ardılı R848, TLR7 ve TLR8 için bağlayıcıdırlar . Rum (anlam ayrımı) Rum sözcüğü şu anlamlara gelebilir: Ayşecik (film) Ayşecik, senaryosunu Hamdi Değirmencioğlu, Memduh Ün ve Ertem Göreç'in yazdığı, Memduh Ün'ün yönettiği 1960 yapımı Türk filmidir. Filmin yapımcısı Muzaffer Arslan'dır. Filmin başrol oyuncusu "Ayşecik" karakteriyle Zeynep Değirmencioğlu'dur. Filmin hikâyesi Kemalettin Tuğcu'ya aittir. Türk sinemasındaki çocuk yıldızlar döneminin ilk karakteri olan "Ayşecik", bu film ile çıkış yapmış ve karakterin başarısı ile devam filmleri çekilmiştir. "Ayşecik" karakterinin geçtiği devam filmleri şunlardır, Zeynep Değirmencioğlu'nun yaşının ilerlemesiyle "Ayşecik" karakteri yerini "Ayşe"ye bırakır. 1970 yapımı "Yavrum" filminde "Ayşe", "Ayşecik" karakterinde olduğu gibi herkesin sevgilisi neşeli karakter özelliğini sürdürür. Muharrem Kubat 1933 yılında Emirdağ’ın Karacalar Köyü’nde doğmuştur. 1955'te Çifteler İlköğretmen Okulu’ nu, 1961’ de Gazi Eğitim Enstitüsü Edebiyat Bölümü’ nü bitirmiş, aynı enstitüde pedagojik eğitim almıştır. 1955'ten itibaren Denizli, Afyon, Niğde, Ankara ve Eskişehir’in çeşitli ilçe ve köylerinde öğretmenlik yaptıktan sonra Bakanlık Orta Öğretim Genel Müdürlüğü’ nde Şube Müdürlüğü görevinde bulunmuştur. 32 yıl 7 ay eğitim konusunda çalıştıktan sonra emekli olmuştur. Eskişehir'de yaşamaktadır. 1986’ da “İz Bırakanlar”, 1988’ de “Umut Dolu” şiir kitapları yayınlanan öğretmen-eğitimci şair Muharrem Kubat’ın şiirleri; Türk Dili, Çağrı, Özgür, Size, Gülpınar, Tarla, Halay, Bizim Ece, Maki, İremcik, Şafak, Müdafaa-i Hukuk gibi sanat ve edebiyat dergileriyle; Hasat, Öğretmen, Milli Eğitim, Kızılay, Öğretmen Dünyası, ABeCe gibi mesleki dergilerde ve çok sayıda antolojide yayınlanmıştır. Güncel olaylarla ilgili düşüncelerini de gazete ve dergilerde yayınlayan Kubat, 1977’ den beri şiir yarışmasına katılmamış, evli ve iki kız babasıdır. Mahya Dağı Mahya Dağı. 1031 m Türkiye'nin Trakya bölgesinde Kırklareli ve Tekirdağ, arasında Yıldız Dağları'nın en yüksek zirvesidir. Zirvesinde NATO bünyesinde etkinlik gösteren bir radara ev sahipliği yapar. Zirvesine çıkıldığında Türkiye'den Bulgaristan'ı görmek mümkündür. Waregem Waregem, Belçika'nın West-Vlaanderen diye adlandırılan Batı Flaman Bölgesi'nde bir şehirdir. Yaklaşık nüfusu 36.000'dir. Yetiştirilen yarış atları ve festivalleri ile ünlüdür. Resimde festival günlerinde caddeye asılmış olan, at ve şehir bayrağının bulunduğu bir ışıklandırma görünmektedir. Gaga Gaga, kuşların anatomik bir dış yapısıdır. Beslenmeye ek olarak, tımar etme, temizleme, nesneleri beceriyle kullanma, avlarını öldürme, yiyecek aramada sonda etme, kur yapma ve yavrularını beslemede kullanılır. Bazı kuşlarda gaga yapısı serttir. Ölü doku sert kabuklu yiyecekleri ve avları öldürmek için kullanılır. Diğer kuşlarda (ördek gibi) gaga yapısı hassastır ve yiyecekleri dokunarak bulmak için sinir ihtiva eder. Gaga kullanım dolayısıyla aşınır ve kuşun hayatı boyunca devamlı olarak gelişir. Çeneleri dişsizdir, bu nedenle gaga çiğnemek için kullanılmaz. Kuşlar yiyeceklerini yutarlar, yiyecek kursaklarında parçalanır. Alışılmamış gagaya sahip kuşlara örnek olarak Sinek kuşu, toucan ve kaşıkgaga (spoonbill) Ã¶rnektir. Met helvasÄ± Met helvası, Eskişehir'in pişmaniye tadını andıran lifli helvasıdır. Adını, met (çubuk) ve aşık kemiği ile birlikte oynanan bir sokak oyunundan almıştır. Met Helvası, met oyunu sonucunda yenilen tarafın uzun kış gecelerinde helva çekmesiyle oluşan bir geleneğin ürünüdür. Un, yağ, şeker, limon ve su kullanılarak lif haline getirilmiş, 2–3 cm çapında ve 6 cm uzunluğunda yuvarlak olarak hazırlanan, yatay kesilmiş bir şekerleme cinsidir. Metopon Metapon (5-metilhidromorfon hidroklorür), 1948'de analjezik etkisi keşfedilmiş, hidromorfonun metillenmiş türevi olan bir opiat ilaçtır. Metaponun analgesik etkisi morfinden 3 kat fazla toksik etkisi ise morfinden azdır. Tedavi dozunun solunum merkezi üzerinde zararlı etkisi yoktur. Alışkanlık yapma özelliği morfinden azdır. Ağızdan alındığı zaman da analgesik tesiri kuvvetlidir. Tedavi dozu 5–10 mg'dır. Tebainin hidrojenasyonuyla elde edilen dihidro tebain, metilmagnezyum iyodür ile Gringard reaksiyonuna sokulur. 5 mevkiine metil (-CH) bağlanması eter köprüsünün açılması ve enol-eter bağının hidrolizi sonucunda 5-metildihidrotebainon elde edilir. Bu ürün bromlandırılır. Elde edilen 5,7-dibrom türevinin potasyum hidroksit (KOH) çözeltisi ile reaksiyonuyla furan halkası kapanarak oksijen köprüsü tekrar oluşur. Oluşan 7-brom-5-metildihidrokodeinon, paladyum ile katalitik indirgenirse 7-brom uzaklaşır. Hidrojen bromür (HBr) ile de ısıtılarak metoksi grubu hidroksil (-OH) grubuna dönüştürülür. Åžaryo Şaryo, sinemada kullanılan bir aparat. Kameranın yatay düzlemde hareket etmesine yarar ve genellikle ray kullanılmaktadır. Bu sistem kameranın yatay düzlemde hareket etmesini sağlamasının yanı sıra sarsıntısız bir görüntü yakalamayı hedefler. Tekerlekleri birbirine 45 derecelik açıyla bakacak şekilde ayarlanmıştır ve tıpkı bir trenin raylarda hareket etmesi gibi işler. Mikroskop kullanımında tabla üzerinde yer şaryoya tespit edilen preparat, dişli sistem yardımıyla yatay eksende öne veya arkaya, sağa ve sola hareket ettirilerek tabla üzerinde dolaştırılır. Şaryo 150 kg civarlıkta bir ağırlıktadır. Fenobarbital Fenobarbital, Luminal olarak da adlandırılan bir barbitürattır. Barbitürik asit türevi bir hipnotik ilaç etken maddesidir. Acı tatlıdır. Vücuttan atılması zor olduğundan böbreklerde birikme sakıncası vardır. Yetişkinler için bir defada en fazla 0.4 g, bir günde ise 0.8 g olup, ortalama günlük doz 0.1-0.4 g'dır. Grandmal epilepsi ve diğer epilepsi türlerindeki konvülsiyonlar, eklampsi ve spastik durumların sürekli tedavisi, boğmaca öksürüğünün kombine tedavisi, inatçı uykusuzluklar, korea minör, angina pectoris, hipertiroidi ve klimakteriumdaki gerilimlerde endikedir. Alkol, uyku ilaçları, analjezikler ve psikofarmakalar ile olan akut zehirlenmeler. Hepatik porfiriler ve ağır miyokard harabiyetlerinde, ayrıca, sınırda hipoadrenalizm, hiperkinezis, kontrol edilemeyen ağrılar ve hikâyesinde obstrüktif solunum yolu hastalığı olan kişilerde kontrendikedir. Önerilen dozlarda dahi, bireysel reaksiyonlara bağlı olarak trafiğe uyum sağlamayı veya bir makineyi kullanma yeteneğini etkileyebilir. Bu durum özellikle alkolle birlikte kullanıldığında ortaya çıkar. Bilinç bozukluğu olan hastalarda ve fenobarbitale aşırı hassasiyeti olanlarda dikkatle kullanılmalıdır. Yaşlı hastaların ilaca karşı daha hassas olabileceği gözönüne alınmalıdır. Uzun süreli tedavilerde kesinlikle alkol kullanılmamalıdır. Dikkat: Bağımlılık yapabilir. Hamilelik süresince yapılan antikonvülsan tedavi (bilhassa 20.-40. günler arasında) doğum defektleri insidansını artırabilir, bu nedenle, ilacın kullanımının hastaya sağlayacağı yarar ve riskler dikkatle gözönünde tutulmalıdır. Barbitüratlar anne sütüne geçer, bu nedenle de emziren annelerin çocuklarında SSS depresyonuna neden olabilirler. Mental konfüzyon (intolerans veya dozaşımı), mental depresyon, nefes almada güçlük (respiratuvar depresyon), hipersensitivite reaksiyonları (ciltte döküntü), sebebi bilinmeyen boğaz ağrısı ve ateş (agranülositoz), olağan dışı kanama ve çürükler (trombositopeni), eksitasyon (paradoksal reaksiyon), yorgunluk ve halsizlik (hipotansiyon, megaloblastik anemi), kalp atım sayısında azalma (SSS depresyonu), deri ve gözlerde sarılık (hepatik disfonksiyon) bulgular nadir olarak ortaya çıkmakla beraber tıbbi müşahede gerektirirler. Çok nadir olarak diyare, başağrısı, eklem ve adalelerde ağrı, bulantı ve kusma görülebilir. İlacın kesilmesinden sonra oluşabilecek konvülsiyonlar, bayılma hissi, halüsinasyonlar, titreme, uyuma güçlüğü ve yorgunluk gibi semptomlar muhtemel abstinans sendromlarıdır ve özel tıbbi bakım gerektirirler. Alkol, genel anestezikler, SSS depresanları, MAO inhibitörleri ile fenobarbital arasında potansiyalizasyon şeklinde bir etkileşme vardır. Valproik asit barbitürat etkisini arttırır. Barbitüratlar karaciğer mikrozomal enzimlerini indükledikleri için, birlikte kullanıldıkları zaman oral antikoagülanlar, glukokortikoidler, oral kontraseptifler, fenitoin, griseofulvin, rifampisin, fenotiyazinler ve trisiklik antidepresanların plazma düzeylerini düşürürler ve etkinliklerini azaltırlar. Hırvatistan Savaşı Hırvatistan Savaşı ya da Hırvatistan Bağımsızlık Savaşı, 1991-1995 yılları arasında Yugoslavya'dan bağımsızlığını ilan etmiş Hırvat hükûmetine bağlı birliklerle Sırp kontrolü altındaki Yugoslav Halk Ordusu (JNA) ve yerel Sırp güçleri arasında gerçekleşen savaş. JNA Hırvatistan'daki operasyonlarını 1992 yılında bitirdi. Hırvat kaynaklarında "Domovinski rat" (Anavatan Savaşı) olarak adlandırılan bu savaş Sırp kaynaklarında genellikle "Rat u Hrvatskoj" (Hırvatistan Savaşı) olarak geçer. Hırvatistan milliyetçi lider Franjo Tuđman önderliğinde 25 Haziran 1991'de ayaklanarak bağımsız olduğunu iddia etti. Bunun üzerine federal Yugoslav güçleri anında müdahale ettiler. Bağımsızlığını ilan eden Hırvatlara karşı federal güçler tam anlamıyla bir savaş başlattılar. Sahil açıklarındaki Yugoslav gemileri, Hırvatistan'daki hedeflere bombardıman yaparken, Hırvat kuvvetleri federal kışlaları muhakeme altına aldılar, erzak teminini engellediler. Kuşatma altındaki askerler çevredeki bölgeleri rastgele bombardımana tuttular. 1991'de Sırplar, Hırvatistan nüfusunun sekizde birini oluşturuyordu. Federasyon kuvvetlerinin kışkırttıkları Sırp paramiliter güçler kitle imhasına başladılar. Ocak 1992'de BM önderliğinde bir ateşkes imzalandı. Fakat bundan önce 10.000'den fazla insan ölmüş 14 anlaşma da bozulmuştu. Barış süreci devam ederken Sırplar Krajina adı altında kendi cumhuriyetlerini kurdular. Fakat bu topraklar 1991'de ellerinden çıktı. Temmuz 1992'de Dubrovnik'in Sırp paramiliterler tarafından üç yıl top ateşine tutulması barış çabalarını fiyaskoyla sonuçlandırdı. 1 Mayıs 1995'te Hırvatlar Batı Slavonya'nın bir bölgesine saldırdılar ve oradaki 2.000 kişinin öldürüldü ve 30.000'den fazla Sırp'ı sınır dışı ettiler. Sırplar bunun üzerine Zagreb'e güdümlü mermiler gönderdiler ve şehrin tam merkezinde birkaç insanın ölmesine sebep oldular. 4 Ağustos 1995'te Hırvatlar Knin Krayinası'nın bir bölgesine saldırdılar. Sırpların misillemeleri Hırvatları engellemedi. Fırtına Harekâtı sonucunda 2.650 Sırp’ın öldürüldüğü veya kayıplara karıştığı, yaklaşık 250 bininin ise vatan topraklarından sürüldüğü belirtiliyor. Savaş Sırpların geri çekilmesi ve diğer ülkelerin de araya girmesiyle barışla sonlandı. Hırvatistan bağımsızlığını ilan etti. Vrhovni savjet odbrane RSK (The Supreme Council of Defense of Republic of Serb Krajina) brought a decision 4. August 1995 in 16.45. This decision was signed by Milan Martić and later verified in Glavni štab SVK (Headquarters of Republic of Serb Krajina Army) in 17.20. (Note: Drago Kovačević was during the existence of so-called RSK the minister of informing and the mayor of Knin, the capitol of self-proclaimed state) (Note: Milisav SekuliÄ‡ was a high military officer of "Srpska vojska Krajine" (Republic of Serb Krajina Army). Book review Rutullar Rutullar, Rusya'ya bağlı Dağıstan'da yaşayan küçük bir yerli halk. Kuzey Azerbaycan'da da yaşarlar. Rutulca Kafkas Dillerinin ya da Kuzeydoğu Kafkas Dilleri'nin Dağıstan öbeğinde yer alır ve bugün Dağıstan Anayasası tarafından tanınmış 14 dilden biridir. RF'deki Rutul sayısı 2010'de 35.240'tır. Nitrazepam Nitrazepam (en çok rastlanan ticarî adlarıyla "Mogadon" veya "Alodorm"), bir benzodiazepin (1,4-diazepin) türevi ilaç tipidir. Sedatif ve devinim bozma etkilerine de sahip olan bir hipnotik ilaç etken maddesidir. Agullar Agullar (Agulca: агулар), Rusya Federasyonu'na bağlı Dağıstan Özerk Cumhuriyeti'nin güneyinde yaşayan az nüfuslu yerli Kafkas halkıdır. Agulca, Kuzeydoğu Kafkas dillerinin Dağıstan öbeğinde yer alır. Dağıstan Anayasası'nca tanınmış 14 resmî dilden biridir. Rusya'daki Agul sayısı 2002'de 28.929'ken bu nüfusun 23.314'ü Dağıstan'da bulunuyordu. Jamestown Katliamı Jamestown Katliamı. 1622 yılında kızılderililerin yerleşik kolonistlere karşı yaptığı katliam. 1607 yılında Jamestown'a yerleşen İngiliz kolonistler, başlangıçta kızılderililerle dostane ilişkiler sürdürüyorlardı. İngilizlerin Powhatan olarak bildiği Reis Wahunsonacock öldükten sonra yerine geçen Opechoncanough aynı politikayı sürdürmedi. İlişkileri ilk başta bozmadıysa da el altından asker topluyordu. 22 Mart 1622'de kolonistlere karşı ani bir saldırı düzenlediler ve kadın, erkek çocuk ayrımı yapmaksızın 350'den fazla insanı öldürdüler. Bunun üzerine Powhatan Savaşı başladı. Katyn KatliamÄ± Katyn Katliamı veya Katyn Ormanı Katliamı, 1940 yılında yaklaşık 22.000 Polonyalı subay, sivil ve aydınların başlarına birer kurşun sıkılarak gerçekleştirilen toplu infaz. Sovyetler Birliği hükûmeti uzun yıllar bu olayda kendisinin sorumlu olmadığını açıkladı, olayın Nazi Almanyası tarafından gerçekleştirildiğini savundu. Ancak 1990 yılında Mihail Gorbaçov yaşananların Sovyetler tarafından gerçekleştirildiğini kabul etti. Sovyetler Birliği'nin dağılmasının ardından 1992 yılında Rusya Devlet Başkanı Boris Yeltsin, Polonya Devlet Başkanı Lech Walesa'ya infaza dair Josef Stalin'in imzaladığı emrin orijinal belgelerini verdi. Ayrıca 2010 yılında, dönemin Rusya başbakanı Dmitri Medvedev, 22.000 bin kişinin infaz edildiği bu katliam hakkındaki Sovyet belgelerinin çevrimiçi olarak yayınlanmasını emretmiştir. Bunun üzerine Rusya, hükümete ait bir web sitesinde Katyn'deki Polonyalı mahkumların katliamına ilişkin belgeleri yayınladı. Katliam, NKVD şefi Lavrentiy Beria'nın 5 Mart 1940'ta, esir alınan Polonyalı subayların infaz edilmesi teklifi ile gündeme geldi. Bu teklif, Joseph Stalin'in önderliğindeki Sovyetler Birliği Komünist Partisi Politbürosu tarafından kabul edildi. Öldürülenlerin arasında, Polonya'nın işgali sırasında esir alınmış yaklaşık 8.000 asker, 6.000 polis memuru ve 8.000 Polonyalı aydın (bu kişiler arasında toprak sahipleri, avukatlar, fabrika sahipleri de vardır) bulunmaktadır. Katledilenler arasında Polonyalılar, Polonyalı Ukraynalılar, Belaruslular ve Polonyalı Yahudiler vardı. Nisan 1943'te Nazi Almanyası, Katyn Ormanı'nda toplu mezarların bulunduğunu duyurdu. Uluslararası Kızılhaç Komitesi mezarlar hakkında soruşturma açmayı talep etmiş bunun üzerine Stalin, Londra merkezli Sürgündeki Polonya Hükûmeti ile diplomatik ilişkileri koparmıştır. Yıllar boyunca Sovyet yetkililer tüm suçlamaları inkar etmiş ve kurbanların Naziler tarafından öldürüldüğü iddia etmiştir. Fakat 1990 yılında, Sovyetler yapılan suçlamaları kabul etmiş ve infazları Stalin'in emri ile gerçekleştirdiklerini kabul etmişlerdir. NKVD tarafından gerçekleştirilen bu toplu infazı da kınamışlardır. Sovyetler Birliği Başsavcılığı (1990–1991) ve Rusya Federasyonu (1991–2004) tarafından yürütülen soruşturmalarda, Sovyetlerin bu olayda aldığı rol kabul edilmiş ancak bu eylemi bir savaş suçu veya katliam olarak isimlendirmeği kabul etmemişlerdir. Olayın faillerinin öldüğü gerekçesiyle Rusya soruşturmaya kapatmış ve Rus hükümeti bu olayda hayatını kaybedenleri Büyük Temizlik kurbanları olarak sınıflandırmamıştır. Öte yandan, Avrupa İnsan Hakları Mahkemesi buna karşı çıkmış ve Rusya'nın 1940'ta Sovyet gizli polisi (NKVD) tarafından öldürülen Polonyalıların akrabalarının haklarını ihlal ettiğini ve Katyn katliamını bir savaş suçu olduğunu beyan etmiştir. Kasım 2010'da, Rus Devlet Duması katliam emri için Stalin ve diğer Sovyet yetkililerini suçlayan bir bildirgeyi onayladı. Katyn'de gerçekleşen katliam, birçok Polonyalı'ya göre Sovyet sisteminin Polonya ulusuna karşı yürüttüğü ceza politikasının bir sembolüdür. Olayda hayatını kaybedenlerin yakınları, bu katliamın bir soykırım olarak kabul edilmesini istemektedir. 23 Ağustos 1939 tarihinde imzalanan Alman-Sovyet Saldırmazlık Paktı'nın en önemli konularından biri Polonya'nın geleceği ile ilgilidir. Bu antlaşma sayesinde Polonya'nın toprakları Naziler ve Sovyetler arasında paylaştırılmıştır. Bug Nehri'nin batısında kalan toprakların Naziler tarafından kontrol edilmesi, doğusunda kalan toprakların ise Sovyetler tarafından kontrol edilmesi karara bağlanmıştır. 1 Eylül 1939'da Nazi Almanyası, Polonya Seferi ile Polonya'yı işgal etmeye başladı. Bunun sonucu olarak İngiltere, Polonya ile yaptıkları barış antlaşması gereğince Almanya'ya savaş ilan etti. Fakat İngiltere ve Birleşik Krallık'a bağlı diğer ülkeler Polonya'ya çok az askeri destek yolladı. Tuhaf Savaş olarak bilinen muharebede hem Fransız hem de Polonyalı birliklere minimal derecede destek verdiler. Bundan dolayı, Alman birlikleri hızlı bir şekilde Polonya'nın batısını işgal ettiler. Alman-Sovyet Saldırmazlık Paktı gereğince Sovyetler Birliği'nin Polonya'yı işgali 17 Eylül'de başladı. Kızıl Ordu birlikleri hızlı bir şekilde Polonya'nın doğu topraklarını işgal etmiş, sadece küçük direnişlerle karşılaşmıştır. Çeşitli kaynaklara göre 250.000 çeşitli kaynaklara göre ise 454.700 Polonyalı asker ve polis, Sovyet yetkilileri tarafından enterne edilip, tutsak alınmıştır. Bazıları hızlı bir şekilde serbest bırakıldı veya kaçtı, ancak 125.000 kişi NKVD tarafından yönetilen kamplarda hapsedildi. Bu tutsaklar arasından, Sovyetler Birliği'nin ilhak ettiği Polonya topraklarında yaşayan ve Polonya ordusunda görev yapan, Ukrayna ve Belarus etnik kimliğine sahip 42.400 asker Ekim ayında serbest bırakıldı. Öte yandan Nazi kontrolüne geçen Batı Polonya topraklarında doğan, Sovyetlerin elinde bulunan 43.000 Polonyalı tutsak asker Sovyetler tarafından Nazilere transfer edildi; buna karşılık Sovyetler Naziler'den 13.575 Polonyalı mahkum asker aldı. İşgalle beraber aynı süre zarfında Sovyetler'in Polonyalı sivil vatandaşlara karşı baskı ve zorlamaları da artmıştır. Dönemin Polonya'sında zorunlu askerlik sistemi olduğu için, hayatının bir kesiminde askeriyede görev yapmış herkes NKVD tarafından savaş esiri olarak tutuklanmıştır. Bu tutukluların arasında birçok üniversite mezunu eğitimli insan da vardı. Polonya Milletine Karşı Suçları Kovuşturma Komisyonu'nun (IPN) tahminlerine göre, kabaca 320.000 Polonya vatandaşı Sovyetler Birliği'ne sürülmüştür (bu rakam yaklaşık bazı tarihçilere göre 700.000-1.000.000 arasındadır ). IPN, II. Dünya Savaşı sırasında Sovyet yönetimi tarafından öldürülen Polonya vatandaşlarının sayısını 150.000 olarak tahmin etmektedir (eskiden bu rakam 500.000 olarak düşünülmekteydi, daha sonra komisyon bu tahmini revize etti). 1940–1941'de çoğunlu savaş esiri olan 12.000 Polonyalı, Dalstroy kampına (Kolıma yakınında) gönderilmiş, sadece 583 kişi hayatta kalmıştır. Hayatta kalanlar 1942'de Sovyetler'e bağlı Doğu Polonya Silahlı Kuvvetlerine katılmak üzere serbest bırakıldılar. Tadeusz Piotrowski'ye göre, "savaş sırasında ve 1944'ten sonra 570.387 Polonyalı vatandaş bir çeşit Sovyet politik baskısına maruz kaldı". 19 Eylül tarihinde, NKVD başkanı Lavrentiy Beria, gizli polise, Polonya mahkumlarını yönetmek için bir idare kurmasını emretti. NKVD, Kızıl Ordu tarafından esir alınan Polonyalı mahkumları gözaltına alıp, Sovyet topraklarında bulunan esir kamplarına trenler vasıtayla götürmüştür. En büyük esir kampları Kozelsk ( Optina Manastırı ), Ostashkov (Ostashkov yakınlarındaki Seliger Gölü'ndeki Stolobny Adası üzerinde) ve Starobelsk'teydi. Diğer kamplar ise Jukhnovo ("Babynino tren istasyonu)," Yuzhe (Talitsy),Kozelshchyna, Oranki, Vologda ( "Zaonikeevo" tren istasyonu) ve Gryazovets'de bulunuyordu. Sovyet kamplarına getirilen Polonyalı mahkumlar, Ekim 1939'dan Şubat 1940'a kadar NKVD memurları tarafından uzun sorgulara ve politik baskılara maruz kaldı. Mahkumlar yakında serbest bırakılacaklarını düşünüyor olsalar da, görüşmeler aslında kimin yaşayacağını ve kimin öleceğini belirleyen gizli bir seçim süreciydi. NKVD raporlarına göre, eğer bir mahkum Sovyet yanlısı bir tutum benimsemeye teşvik edilemezse, "Sovyet otoritesinin sertleşmiş ve uzlaşmaz düşmanı" ilan edildi. 5 Mart 1940'ta, Beria'nın Joseph Stalin'e yazdığı bir uyarı notu üzerine, Sovyet Politbürosu'nun altı üyesi: Stalin, Vyacheslav Molotov, Lazar Kaganovich, Kliment Voroshilov, Anastas Mikoyan ve Mikhail Kalinin; batı Ukrayna ve Belarus'taki kamp ve hapishanelerde tutulan 25.700 Polonyalı "milliyetçi ve karşı devrimciyi" infaz etme kararı almıştır. Tarihçi Gerhard Weinberg'e göre katliamın nedeni; Stalin'in ileride, potansiyel bir Polonya ordusunun eğitimli Polonyalı subaylar aracılığıyla yeniden kurulmasını engellemek isteğidir. Üst düzey Sovyet yetkililer ve özellikle Stalin, Polonyalı mahkumları Sovyet yönetimi altında olmaya direnecek bir "sorun" olarak görmüştür. Bu nedenle, "özel kamplarda" bulunan mahkumlar "Sovyet otoritesinin bariz düşmanları" olarak tanımlanmış ve Sovyet güçlerince infaz edilmelerine karar verilmiştir. Katliamda hayatını kaybedenlerin sayısı 22.000 olarak tahmin edilmektedir. Kanıtlanmış ölü sayısı 21.768'dir. 1990 yılında Sovyetler tarafından gizliliği kaldırılan belgelere göre, 3 Nisan 1940'tan sonra 21.857 Polonyalı savaş esiri ve mahkum infaz edilmiştir. İnfaz edilen mahkumların 4.421'i Kozelsk, 3.820'si Starobelsk, 6.311'i Ostashkov ve 7.305'i Beyaz Rusya ve Ukrayna cezaevlerinde tutuklu tutulan kişilerdi. NKVD'nin savaş esirlerinden sorumlu daire başkanı Tümgeneral Soprunenko, Katyn'de ve diğer yerlerde infaz edilecek Polonyalı esir subayları "özel olarak" seçmiştir. Katyn'de ölenler arasında askerler (bir amiral, iki general, 24 albay, 79 yarbay, 258 binbaşı, 654 yüzbaşı, 17 deniz yüzbaşı, 85 er, 3.420 astsubay ve 7 askeri papaz), 200 pilot, hükümet yetkilileri, devlet memurları (bir prens, 43 devlet memuru) ve siviller (3 toprak ağası, 131 mülteci, 20 üniversite profesörü, 300 doktor, birkaç yüz avukat, mühendis ve öğretmen; ve 100'den fazla yazar ve gazeteci) vardı. Bu toplu infazda, NKVD, Polonyalı subaylarının neredeyse yarısını infaz etti. İnfaz edilenlerin hepsi etnik olarak Polonya kökenli değildi, çünkü İkinci Polonya Cumhuriyeti çok ırklı bir devletti ve subay birlikleri arasında çokça Belaruslu, Ukraynalı ve Yahudi asker vardı. Katyn katliamı kurbanlarının yaklaşık %8'inin Polonya Yahudileri olduğu tahmin edilmektedir. 395 mahkum infaz edilmekten kurtulmuştur. Geriye kalan mahkumların %99'u öldürüldü. Kozelsk kampında tutulan insanlar Katyn Ormanı'nda infaz edildi; Starobelsk kampında tutulanlar Kharkov'da bulunan NKVD hapishanesinde öldürüldü ve cesetler Piatykhatky köyü yakınlarında gömüldü; Ostashkov kampından tutulan polis memurları ise Kalinin'de bulunan NKVD hapishanesinde öldürüldü ve Mednoye'ye gömüldü. Dönemin Kalinin NKVD Bölge Kurulu Yönetimi eski başkanı Dmitry Tokarev, infazlar hakkında yürütülen duruşma sırasında olay hakkında ayrıntılı bilgiler vermiştir. Tokarev'in beyanına göre toplu infazlar her gün akşam saatlerinde başlayıp şafakta sona eriyordu. 4 Nisan 1940'ta getirilen 390 kişiden oluşan ilk mahkum grubunu infazcılar bir gecede öldürmekte zorluk çekti. Bundan dolayı infaz için getirilen diğer gruplar maksimum 250 kişi ile sınırlandırıldı. İnfazlar genellikle Alman yapımı .25 ACP Walther Model 2 silahı ile gerçekleştirildi. İnfazlarda Sovyet yapımı 7.62 x 38mmR Nagant M1895 silahı da kullanılmıştır. İnfazı gerçekleştirenler, standart Sovyet tabancaları yerine Alman silahları kullandılar, çünkü infazcılara göre Sovyet silahları Alman silahlarına göre daha fazla geri tepiyor, bu da infazların gerçekleşmesini yavaşlatıp, zorlaştırıyordu. Olayın gerçekleştiği dönem NKVD baş celladı Vasily Mihayloviç Blokhin idi. Çeşitli kaynakların iddiasına göre Blokhin, Nisan 1940 yılında, 28 gün içinde, 7.000 kişiyi tek başına infaz etmiştir. İnfaz edilen kişiler arasında 18 yaşında olanlar da vardır. İnfaz edilen esirlerin hemen hemen hepsi başlarının arkasına birer kurşun sıkılarak öldürülmüştür. 1941'de, Barbarossa Harekâtı başladıktan hemen sonra Polonyalı mahkumların kaderi hakkında sorular gündeme