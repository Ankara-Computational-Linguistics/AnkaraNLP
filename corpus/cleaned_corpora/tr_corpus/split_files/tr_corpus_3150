romanda en çok şaşırtan şeylerden biri oldu. Çünkü mantığımızı kullanmadan, kalbimiz ile düşünüp hareket edersek, bizleri çıkmaza sürükleyen şeyleri daha da kötü hale getiririz fakat eğer mantığımızla hareket edersek, bizi çaresizliğe iten her şeyi, bir yolunu bulup düzene sokabiliriz. Bu kitap, Feribe karakteriyle, çaresiz kalmak ve mantıklı hareket etmek arasındaki ilişkiyi bana, bir kez daha, her detayıyla açıklayan bir roman oldu. İçimizde hissettiğimiz “çaresizlik duygusu” aklımızı kullanmayı reddedip kendimizi acı çekmeye odakladığımız için bitmek tükenmek bilmeyen bir his gibi gelir bizlere. Buna rağmen bu duygu ile başa çıkmanın tek yolu, duygularımıza ve tükenmişliğimize kendimizi kaptırmayıp mantık çerçevemizden ne olursa olsun şaşmadan, sonucunun bize pişmanlık getirmeyeceği davranışlarda bulunmaktan geçer. Kaynakça: http://www.dogankitap.com.tr/kitap/Unutma+Dersleri-1992 YILDIZLARARASI SANAT Uzay kavramını anlamak ve kapsadıklarını bilmek imkânsızdır neredeyse. Uzay demek bilinmezlik demektir benim için, asla sonu gelmeyecek bir maceradır. Bu serüven insanoğlunun da yüzyıllardır uğraş alanlarından biri olmuştur. Teleskoplarla ve basit gözlemlerle başlayan arayışlar günümüzde gerek uzaya araç yollamak gerek teknolojinin de ilerlemesiyle ortaya çıkmış ileri gözlem araçlarıyla da devam etmektedir. Fakat bu bilinmezlik ne kadar aydınlatılırsa aydınlatılsın her zaman bilinenin arkasında karanlık ve aydınlatılmayı bekleyen kısımlar olmaya devam edecektir. Özellikle de uzaylılar gerçekten var mı ve uzayın derinliklerinde daha neler bizim onları keşfetmemiz için bekliyor gibi sorular günümüzün cevap bekleyen en popüler sorularıdır. İnsanoğlunun içinde bulunduğu cevap arayışı ise bilimsel araştırmalar üzerindeki etkisinin yanı sıra sinema ve diğer sanat türleri üzerinde de derin bir ize sahiptir. Özellikle bilim kurgu türünün ortaya çıkmasında da önemli bir paya sahiptir uzay kavramı. Küçüklük yıllarımdan beri gizemli, anlaşılması güç ve bilinmezliklerle dolu konuların üstüne gitmeyi çok sevmişimdir. Ortalama her yedi yaş altı çocuğa büyüyünce ne olmak istiyorsun sorusu sorulduğunda “Anne ben astronot olmak istiyorum.” cevabıyla karşılaşma olasılığı yüksektir. Ben de aynı soru bana sorulduğunda bu cevabı veren bir çocuk olmuşumdur her zaman. İçimdeki bitmek bilmeyen uzay sevgisi ise bilim kurgu türüne olan sevgimi kat kat arttırmış ve ne zaman uzayla ilgili bir film(ne kadar kötü olursa olsun) görürsem ekrana kitlenmeme sebep olmuştur. Halen de içimdeki bu sevgi yerini muhafaza etmektedir lakin uzaylıların gelip dünyayı ele geçirdiği filmleri hesaba katmazsam. Son yıllarda genel bilim kurgu anlayışı uzaylıların dünyayı istilası üzerine kurulu bir hal almış gibi gözüküyor. Bu kısır döngü yüzünden bilim kurgu filmlerinden ümidimi kesmek üzereydim. Ta ki Christopher Nolan’ın yönetmenlik koltuğunda oturduğu ve Matthew McConaughey’in başrolünü oynadığı bir filmin gösterime gireceğini öğrenene dek. Christopher Nolan Batman serisi filmleri ile gönlümde taht kurmuş bir yönetmendir. Matthew McConaughey ise her dönem oyunculuğunu daha da ileri taşıyan ve insanı kendisine hayran bırakan tavırları ile son dönemlerin en çok beğenimi kazanmış film yıldızıdır. Nolan’ın bu seferki filminin adı ise Interstellar (Yıldızlararası) idi. Film de başlıca olarak insanoğlunun gelecekte bütün kaynaklarını tükettiği ve Dünya’nın insanların yaşaması için elverişsiz hale gelmektedir. Dönemin bilim adamları ise dünyanın alternatifi olabilecek yeni bir gezegen arayışına girerler. İçinde eski bir NASA astronotu olan Cooper’ıda (Matthew McConaughey) bulunduran on iki kişilik bir ekip olası yaşamı destekleyebilecek gezegenleri incelemek amacıyla uzaya gönderilmiştir. Bu yolculuklar kara delik, solucan deliği, görelilik ve daha birçok bilimsel kavramlarla renkli bir hale getirilmiş. İzleyicileri düşünmeye zorlayan bu kavramlar bilimle ilgili olan olmayan kişilere bile keyifli anlar yaşatabilecek içeriğe ve anlatıma sahipti. Özelliklede olaylar arası bağlantıların ustalıkla kurulduğunu ve deyim yerindeyse seyirciyi hayretler içinde bıraktığını söylemeliyim. Filmi duygusal yönlerden de çok başarılı buldum. Bir kızla babasının ilişkisi, her zaman umudun var olduğu ve dövüş sahneleri ile insanın en büyük düşmanının yine insanın kendisi olduğunu etkili bir şekilde hissettiriyor film. Oyunculuk kalitesi bakımından da kişilerin ne kadar isabetli seçildiği hemen göze çarpıyor. Oyuncular karakterleriyle adeta bütünleşmiş ve izleyicilere duyguları güçlü bir şekilde aktarıyorlar. Müzik seçimlerinin ise sahnelerle mükemmel bir ahenk içerisinde olduğunu söylemek isterim. Filmin genelinde olayları hızı arttıkça müziğinde hızı ile gerilimi aynı oranda artıyor ve sahne ile müzik bir bütün şeklinde ilerliyordu. Görsel efektlerse filmi mükemmel yapan bir diğer unsurlardan bir tanesiydi. Gerçek ile sanal ayrımı yapmak neredeyse imkânsız idi benim için. Her güzel şeyin bir sonu var derler. Evet, bu filmin de bir sonu ama uzayın ve getirdiği soruların sonu hiçbir zaman olmayacaktır. Bilimkurgu çatısı altında son yıllarda görülen uzaylı istilası modasını takip eden filmlerden sonra Interstellar, gerçekliğe(bilimselliğe) daha yakın olan taraflarıyla, oyuncu kalitesi, müzikler ve görsel efektleriyle takdire şayan bir eser diyebilirim. Eğer filmi izlemediyseniz hemen kendinize bir arkadaş bulun ve kendinizi bilinmezliğin içinde üç saatlik bir yolculuğa bırakın. DİLARA NİHAL ÇARIKÇI 21402118 YÜREĞİME DÜŞÜVEREN BİR BOMBA MİSALİ Boş anlarımızı kollayan filmler vardır; bazen bir aşk, bazen bir savaş, bazen de bir sanat filmi o anımızı yakalayıp allak bullak edebilir bizi. O kadar ki kendimizi filmin içinde bir karakterle ya da yaşadığımız hayatı ve dünyayı filmdekilerle özdeşleştirip uzun süre etkisinden çıkamadığımız filmlerdir bunlar. Bu yüzdendir izlediğimiz güzel bir filmi yakınlarımıza tavsiye etmek konusunda olan ısrarcılığımız. İzledikten sonra girdiğimiz o soyut dünyanın içine çekmek isteriz onları da. Çünkü insan güzel olanı yalnız yaşamaya dayanamayandır. Benimse hayatımda şu zamana kadar izlerken en çok gözyaşı döktüğüm ve beni en çok etkileyen filmler her daim savaş filmleri olmuştur. Çünkü hepimiz biliyoruz ki geçmişte o acılar gerçekten yaşandı, nice insanlar o şekilde can verdi ve nice milletler o şekilde yok oldu. Hatta günümüzde dahi savaşların açtığı derin yaralar içimizi sızlatmaya devam ediyor. Bunların sanatsal açıdan çok güzel bir yorumla önümüze konmuş parçalarını izlerken ise hâlâ kanayan o yaralardan içimize akan kanın sıcaklığını hissetmemek nasıl mümkün olabilir? İyisiyle de kötüsüyle de savaş filmlerinin üzerimde yarattığı etkiyi içinde tutmayı başaramayan ben, günlük hayatında duygusallığa pek yer veren bir birey değilimdir. Buna rağmen nerede ya da hangi milletler arasında geçtiği fark etmeksizin bir savaş söz konusu olduğunda duygularımı içimde tutmayı başaramamam. İnsan doğası gereği her zaman çevresindekini koruyup kollamak ve onun acılarına ortak olmak ister. Hele ki savaşın taraflarından birine dinimiz, milletimiz veya ortak tarihimiz yoluyla kendimizi yakın hissediyorsak maddi manevi yanında olmak isteriz. Birkaç gün önce Bosna Hersek savaşını anlatan Twice Born isimli bir film izledim. Fakat izlediğim günden bu yana içinde yaşadığımı düşündüğüm atmosfer, o savaşın tam ortasına dönüşüverdi. Bir anda sağımdan bir kadın çığlığı yükselirken sol yanımdan bir yaralı geçiyor, arkamda bir bomba patlarken önümde askerler bir bayana tecavüz ediyor. Sonra bu kâbustan bir arkadaşımın bana seslenişiyle sıyrılıyorum. Kendime geldiğim anda ise fark ediyorum ki etrafımda duyduğum onca çığlık, mermi ve bomba sesleri arkadaşlarımın neşeli bir şekilde birbirleriyle muhabbet etmeleri ve gülüşmeleriymiş. Bir şeyler soruyorlar ve söylüyorlar bana da fakat ben ne sorduklarını ya da ne anlattıklarını, hatta benimle konuştuklarını dahi çok geç anlayabiliyorum. Sonrasında ise kâbusumdan sıyrılmış olmama rağmen aklım hala o yıllarda, o insanlarda. Kendimi onların yerinde hayal etmeyi deniyorum fakat hiçbir şey kafamda tam olarak şekillenmiyor. “Şu an, şu saniye burada bir savaş olsaydı ben ne yapardım?” “Onlar ne yaptı?” Baktım olmuyor, arkadaşlarımla olan muhabbete geri dönmeye çalışıyorum. Bu sefer aklımın başka bir köşesinden “Peki savaştan sonra nasıl kendilerini toparlayabildiler?” düşüncesi içimi kemirmeye başlıyor. Aynı düşünceden farklı soru yapılarıyla bir sağ kroşe yiyorum bir sol. En son ringden sağ çıkamamaktan korkup pes ediyorum. Artık beynimde dönüp duran bir savaş senaryosu yok fakat kalbimdeki sızı dinmiyor. Bir kere insanların bir savaş sırasında yaşadığı acıları anlayabildiğiniz zaman içinizden kolay kolay atamıyormuşsunuz o kalbinize bırakılmış yükü, bir kez daha anladım. Twice Born önceden izlediğim bütün filmlerden daha çok etkiledi beni. Belki sebebi benim Bosna Hersek’e olan ilgim, belki de savaşın en acı kısımlarının çekinilmeden anlatılmış olması. Fakat sebebi ne olursa olsun, neredeyse duygulardan tamamen arındırılmak üzere olan ve herkesin mantığıyla hareket etmeye çabaladığı bu dünyada, korkmadan ve çekinmeden en hassas konulara bile değinen böyle sanat ürünlerinin hâlâ var olduklarını bilmek içimi rahatlattı. Umarım bizlere bazı noktalarda duygularımızla hareket etmeyi hatırlatacak, kendimizi başkalarının yerine koymaktan korkmamamız gerektiği inancını aşılayacak, kısacası bizleri birer robot hâline gelmekten kurtaracak sanat eserleri bundan yıllar sonra da varlıklarını sürdürmeye devam ederler. Aysu SarıbayBaşkası Olma Kendin OlNeden hep biz Avrupa veya Amerika'yı özenen kesim oluyoruz, bunu hiç düşündün mü? Ülkemizde hep bir batılılaşma çabası, hep başka ülkeleri gözümüzde büyütme var. İnsan hiç şüphesiz ki geri olduğu durumlarda farklı ülkelerden bakarak ve görerek kendini geliştirmeli lakin bizlerin burda yaptığı resmen kendi gelenek ve göreneklerimizi, yaşam biçimimizi ve inanmak zor ama neyle mutlu olcağımıza bile o özendiğimiz ülkelere, insanlara göre karar veriyoruz. İşte içler acısı olan durum tam olarak da bu! İnsan dediğimiz varlık her geçen gün gelişmek ister. Tıpkı bilgisayar veya telefon gibi en yeni sürünümü indirmek isteriz kendimize. Bunda itiraz edilecek bir durum yok. Asıl problem bunu yaparken neden hep batıya bakmamız, onlardan kopya çekmemiz, acaba içimizde yeterince yaratıcı olmadığımızı düşünenler mi var? En basit örnek sokağa çıkıyorum, etrafımda bir tane bile Türkçe adı olan mekan yok! Bu kimselerin kendi dilini kullanmamasının tek bir sebebi olabilir diye düşünüyorum; o da bundan utanmaları. Batılılaşmayı bu kadar büyük bir şey olarak görülmüşki sahip olduğun mekanın adını bile İngilizce yapmışsın. Asıl vaziyet şu ki insanlar bunu modernleşme olarak görüyor ama haberleri yok bu değerlerimizi yitirmek demek. Batılılar yüzyıllardır Türkleri barbar olarak nitelendiriyorlar. Bunun sebebi sahip olduğumuz gelenekler değil, tam tersine onların en büyük korkuları olduğumuz içindi. Savaş dönemleri en güçlü devletlerden biri biz olduğumuz için ve her defasında canını dişine takarak savaştığımız için bizler barbar olduk. İşte bu yüzden hala bazı ülkeler bizleri 'geri' olarak nitelendiriyor. Bunu göz önünde bulundurursak eğer, evet modern olduğumuzu kanıtlama girişiminde bulunabiliriz. Peki aslında modern olmak nedir? Ben kendimden çok emin bir şekilde söyleyebilirim ki modern olmak batıya uymak demek değildir. Modern olmak insanlara karşı saygılı olmaktır, onları dinlemek ve mantıklı hareket etmektir. Daha geçen gün başıma gelen şeylerden birini anlatmak istiyorum sana; her sabah olduğu gibi arabama binip okula doğru gidiyordum. Kırmızı ışık yandı, durdum yeşil ışığı bekliyorum ama arkamdaki araba ısrarla önüme geçmeye çalışıyor. En sonunda yeşil ışık yandı ve tahmin edebileceğin gibi kornayı sonuna kadar bastı, bu da yetmezmiş gibi önüme kırmaya çalıştı. Acil bir durum vardır ona bir sözüm yok fakat hani nerde burada medeniyet, sabır, mantıklı hareket etmek? Şu çok özendiğiniz 'Batılılar' var ya hani, onlarda böyle bir taciz yok işte. Madem bu kadar özenmek istiyorsun gidip mekanının adını İngilizce yapmadan önce kendi davranışlarını düzelt! Bir diğer yanlış anlaşılmaya değinmek istiyorum ki bu da batılılaşmayı lüks bir hayata sahip olmak, etrafa pembe gözlüklerle bakmak zannetmeleri. Her ortamda birilerini küçümsemek, aslında olmayan yabancı dillerini varmış gibi orda burda kullanmaya çalışmak ve bunun gibi davranışlar sergilemek sizce batılılaşmak mı? Ben gezmeyi seven, gezerek öğrenen birisiyim. Birçok defa yurtdışına çıktım ve hiç bir yerde bu tür davranışlar ve düşünce yapılarıyla karşılaşmadım. Demem o ki, ben batıya özeniyorum diyerek etrafınızdaki insanları hor göremezsiniz. Daha öncede bahsettiğim gibi medeni olunmalı. Senin o ezdiğin köyde yaşayan teyzeler, amcalar senden daha medeni (senin tabirinle batılı). Bizler her ne kadar kendimizi geliştirmek amaçlı batıya özenmeye çalışsakda aslında olan birbirimizi tüketmemiz. Çünkü onlar gibi olmaya çalışarak aslında kendi içimizde bunu bir yarışma haline getiriyoruz ve kendi değerlerimizi kaybediyoruz. Bizim yapmamız gereken onları birer örnekmiş gibi göstermemiz değil, aksine kendimizi onlara örnek olabileceğimizi göstermek. Bunu ancak da dilimize, gelenek ve göreneklerimize sahip çıkarak ve en önemlisi de medeni insanlar olmaya çalışarak başarabiliriz.Ruhumuzun Keşfedilmemiş GücüGeçenlerde bir arkadaşım bana dehşet verici bir olay anlattı. Mahallelerinde oturan bir adam, karısını ve iki çocuğunu toplam on üç el ateş ederek -tabir yerindeyse kurşuna dizerek- öldürmüştü. Geriye kalan bir kurşunu da kendi kafasına sıkmıştı. Nedenini düşündüm kendi kendime. Neden bir baba,canı kadar sevdiği çocuklarına ve eşine kıyar ki? Tabii ki öfkesinden dolayı kıyar. Hem de öyle bir öfke ki insanı -başta aklı olmak üzere- bütün insani özelliklerinden soyutlayıp bir canavar haline getirebiliyor. Acaba bir duygu, bir insana bu denli vahşi bir şeyi nasıl yaptırabilir? Öfke, gücünü nereden alıyor ki bir insana ancak cinnet halinde yapılacak işler yaptırabiliyor? Duygularımız bizim ruh dünyamızın temel taşlarıdır. Bir bina için betonun önemi neyse ruhumuz için de duygularımız aynı önemi taşır. Yaptığımız her işin, aklımızdaki her düşüncenin odak noktasında yervardır onlar için. Çevremizde yaşanan olaylara, hangi duygumuzu ne kadar harekete geçirdiğine göre tepki veririz. Etrafımızdaki varlıklar; ruhumuzdaki duygu aynalarının hangisinden aksederse o duyguyu yansıtır, hangi duygu fırçasına dokunsa onun rengine boyanır. Bizi mutlu eden bir resim güzeldir bizim için, korkmamıza sebep olan bir olay ise yaşanmaması gereken bir zaman dilimi haline getirir gerçekleştiğizamanı. Hissetmek dediğimiz şey, duygularımızın farklı oranlarda birleşmesiyle oluşur; çorbaya hangisinden fazla katılırsa onun tadı ağır basar. Malzemesi saf duygudur yani. Sanat denen uçsuz bucaksıztarla, duyguların hasat edilmesi için sürülmüştür. Sanatçılar, duyguları beslerler içlerinde; toprağın, bağrındaki tohumları beslemesi gibi. İyi bir ürün için tohumun kalitesi ve toprağın mineral zenginliği ne kadar önemliyse bir sanat eseri için de duygunun, ruhun en derinliklerinden süzülmüş saf bir halde olması ve sanatçının hislerini en berrak şekilde yansıtması aynı önemi haizdir. Sanat eserlerinin kalitesi isetoplumun medeni ve insani gelişmişliği ile doğrudan alakalıdır. Yani diyebiliriz ki duygular ile insaniyet ayrılmaz bir bütündür. Hayatımızın her yanında ilmek ilmek dokunmuş olan ve her köşe başında karşımızaçıkan duygularımızı görmezden gelemeyiz.Yaşamımızda merkezi bir yerde bulunan duygular, bizim için en büyük güç kaynağıdır. Her yaptığımız eylemin temel kaynağına insek bizi harekete geçiren bir duyguyla karşılaşırız. Kendimden örnek vereyim: Başarısız olduğum zamanki üzüntü hissini yaşamamak için ders çalışırım. Rahatlamış hissetmek için bilgisayar oyunu oynarım. Açlık hissetmemek için yemek yerim. Yaptığım her şeyde, beni harekete geçiren ve bana harekete geçme gücü veren bir duygu saklı. Verdiğim örnekler günlük hayatta olan basit olaylar. Ya filmlerde dünyayı kurtaran kahramanlara ne demeli? Hepsinin içinde çağlayan duygupınarları var. Birine duydukları sevgiden, düşmanlarına duydukları nefret ve intikam duygusundan veya vicdanlarından gelen iyilik yapma isteğinden güç alıyorlar. Örneğin Code Geass adlı çizgi dizide Lelouch’ündünyaya adalet getirmek için savaşmasına iki şey sebep oluyor: Kör ve felçli kardeşine olan sevgisi ve annesinin ölümünde parmağı olduğunu düşündüğü babasına karşı nefreti. Bahsettiğim çizgi dizi bir ütopyada geçiyor ama bize şu fikri veriyor: Belki hiçbir zaman Lelouch gibi insanüstü güçlere sahip olamayacağız fakat duygularımızın gücü dünyayı değiştirmeye yeter.Lelouch dünyaya adalet ve barış getirirken kendisini tetikleyen bütün duyguları –babasına olan nefreti dâhil- iyi bir amaç uğruna kullandı. Gerçek hayata baktığımızda ise tablo o kadar parlak değil. Nefret duygusuyla işlenen cinayetler, intikam hissiyle ortaya çıkan ve aşiretler arası çatışmalara kadar gidebilen kan davaları, kıskançlık kaynaklı iftiralar… Duyguların gücünü fark etmiş ama onları yönetmek hakkında en ufak fikri bile olmayan, fikri olmak bir yana duygularının esiri olmuş insanlarla dolu günümüzdünyası. İnsan kendini bilmezse ve duygularını tanımazsa -günümüzde sıklıkla yaşandığı gibi- hislerinin kölesi olur. Mantığı ikinci plana atar ve kaptansız bir geminin rüzgârda savrulması misali duygularının estiği yöne sürüklenir durur. Eğer tanısa, ruhunda var olan büyük güç potansiyelini keşfetmiş olur; yerinde ve ölçülü kullansa sonsuz bir güç kazanır.Şükrü Furkan Şaylı Kaos Nedir Bilir Misin, Kaos Gerçek Adalettir Christopher Nolan’ın Kara Şövalye(2008) yapıtı çok takdir ettiğim bir süper kahraman filmidir. Süper kahraman filmlerinde insanların aradığı aksiyonu çok kaliteli bir şekilde vermenin yanında birçok süper kahraman filminin yakalayamadığı bir derinliğe sahip bir film olması ile benim gözümde bir adım öne çıkıyor. Sadece basit bir aksiyon filmi olmanın ötesinde değişik düşüncelerin kahramanlar aracılığı ile yansıtılan bir film olduğu, film dikkatli irdelendiği zaman anlaşılacaktır. Bir süper kahraman filminden beklemediğim bir şekilde düşünsel anlamda oldukça dolu olan bu film beni ciddi manada etkiledi. Bu blog yazısında da genel olarak filmin bu tarz yönlerini ele alacağım. İlk olarak Batman figürüne odaklanacak olursak genel manada birtakım faşizm esintileri görebiliriz. Batman karakteri genel kabul olan kurallardan bağımsız ve kendi düşünce ve değerleri doğrultusunda hareket eden bir karakter. Batman, kendi görüşüne göre hatalı olan bir şahsı kötü olarak damgalar ve sorunu kendi halletmeye odaklanır. Bu sorunları hallederken de gerektiğinde insanların maddi mallarını yakar, yıkar ve paramparça eder fakat kendi fikrince aşırılık olarak gördüğü insan öldürme mevzuundan şiddetle kaçınır. Kötülüğün karşısına karanlıklar arasından müdahale eder ve her daim kendi kuralları çerçevesinde hareket eder. Filmin kötü kahraman figürü Joker ile de bu şekilde mücadele eder. Topluma karşı çok büyük bir tehdit olarak gördüğü Joker ‘i karanlıklar arasından yok etmeye çalışır ve yine bunu kendi kurallarına göre yapar. Çünkü bahsettiğim gibi Batman ‘in kendi doğruları vardır ve adalet anlayışı bu yönde işler. Ve fikriyatı da film boyunca sabit kalır. İkinci olarak Batman figüründen bahsettikten sonra üçlemenin belki de en dikkat çekici kötü karakteri olan Joker ’den biraz bahsedeceğim. Joker de Batman ‘den farklı olarak anarşizm düşüncesinin hâkim olduğu söylenebilir. Joker, toplumsal kuralların ve farkların tamamen yok edilmesi ile gerçek adaletin sağlanabileceği fikri üzerine hareketlerini planlar. Mesela Kara Şövalye (2008) filminde Joker, “ İnsanlara biraz anarşiyi öğret ve her şey bir anda kaosa dönüşsün… ve kaos nedir bilir misin, kaos gerçek adalettir.” sözleri ile anarşizm fikrini benimsediğini izleyiciye ilan ediyor. Bu sebeple Joker ’i aklını kaçırmış bir figür olarak ele almaktan ziyade bir fikir adamı olarak değerlendirmek daha uygun olacaktır. Lakin Joker ’in filmin sonlarına doğru başarısızlığının neticesinde kendi değerlerinden taviz vermesi de dikkatimden kaçmadı. İnsan öldürme tabusunu yıktığını düşünen Joker, gemideki insanların birbirini öldüreceğinden oldukça emindir. Ama Batman ’i çökerteceğini düşündüğü bu olayın gerçekleşmemesi neticesinde gemideki insanları umarsızca öldürme girişimi ile Batman ’in istikrarlı duruşundan farklı olarak fikirlerine aykırı hareket ettiğini görüyoruz ki bunu Joker ‘in mağlubiyetinin bir kanıtı olarak görebiliriz. Toplum anarşizme başkaldırmış ve Joker ‘i yenmiştir. Sonuç olarak denilebilir ki, Kara Şövalye fikirsel anlamda dolu bir film ve bence bu durum filmi oldukça ilgi çekici kılıyor. Severek ve eğlenerek izlediğim Christopher Nolan yapımı bu eserde fikirsel manada birtakım ayrıntıların olması filmi izledikten sonra bile insanın film hakkında düşünmesini sağlıyor. Derinlemesine düşündükçe daha çok detayın fark edildiği bu yapıtı kendi sınıfındaki filmler ile karşılaştırdığımızda özellikle düşünsel derinlik planında onlardan fersahlarca ilerde olduğunu görebiliriz. Son olarak şunu söyleyebilirim ki Kara şövalye izlemekten ve üzerine düşünmekten oldukça zevk duyduğum tam manasıyla kaliteli ve etkileyici olduğunu düşündüğüm bir yapıt. Kaynakça The Dark Knight. 2008.Christopher Nolan. United States: Warner Bros. Pictures, 2008. Hasan Furkan Dursun Süper Kahraman Olmak Hemen hemen hepimiz daha önce içinde süper kahraman karakterlerinin olduğu filmler izlemişizdir. Bu tarz karakterler bizim kültürümüzde çok fazla yere sahip olamasa da Batı kültüründe çok önemli bir yere sahiptirler. Son zamanlarda bu süper kahramanların yaratıcılığını üstlenen çizgi roman şirketleri bazı film yapımcıları ile anlaşarak süper kahraman filmlerine yepyeni bir soluk getirdiler ve çok kaliteli filmlerin çekilmesini sağladılar. Bu filmlerden en çok ses getireni ise şüphesiz en çok tanınan iki süper kahramanın bir araya getirildiği ve yönetmenliğini Zack Snyder’ın üstlendiği Batman v Superman: Adaletin Şafağı. Filmin ne kadar ses getirdiği kırdığı gişe rekorlarına bakılırsa çok rahat bir şekilde anlaşılacaktır. Tabii ki bir filmin fazla izlenmesi veya popüler oluşu o filmin güzel olduğu anlamına gelmez, bazı film eleştirmenleri bu söze dayanarak filmi acımasızca eleştirmeye yoğun bir tempoyla devam ediyorlar. Ama ben bu filme karşı yapılan çoğu eleştiriye katılmıyorum aksine bence hem sanatsal hem eğlence yönünden gayet tatmin edici bir filmdi. Filmi izlerken yaşanan aksiyon yoğunluğundan dolayı filmin akışına kendimi fazla kaptırdım ve karakterler üzerinde derinlemesine düşünemedim. Sinema salonunu terk edip sakin bir kafayla film üzerine düşündüğüm zaman karakterlerin aslında birer aksiyon filmi karakterinden çok daha derin anlamlar içerdiğini gördüm. Bu karakterlerden en önemlisi benim için şüphesiz Batman’di. Filmde Batman yaşadığı şehirde süper güçlü karakterlerin arasında geçen çatışmalardan dolayı yaşanan kargaşayı bitirmek için hiçbir süper gücü olmamasına rağmen Superman ve onun gibi diğer karakterleri durdurmak için karar alır, ardından kendin canını ortaya koyarak onlara karşı mücadele etmeye başlar ve tabii ki başarılı olur. Bu noktada Batman bana bir umut kaynağı gibi gelmiştir; doğuştan gelen hiçbir üstün özelliği olmasa da çalışarak ve azmederek kendinden kat kat daha güçlü olan kişilerin karşısına çıkmıştır. Bu karşısındaki kişi herkesin kahraman olarak bildiği Superman olsa bile... Eğer biz de bir şey için umut edip ve bu yolda çaba sarf edersek başaramayacağımız hiçbir şeyin olmadığına inanıyorum ben. Belki bize sunulan imkânlar yapmak istediğimiz şeyler için yeterli olmayabilir ama ne kadar çok çaba harcarsak kaynak yaratma konusunda da o kadar başarılı olabiliriz. Filmden sonra aklıma takılan diğer bir husus ise Batman’in her bir insan ayrı ayrı değer vermesiydi, buna suçlular da dâhil. Şehrinde yaşanan savaştan kaynaklanan kayıpları durdurmak için kendi canını bile tehlikeye atan Batman hiçbir insanın yaşama hakkının elinden alınmaması gerektiğini düşünüyor ve yaşanan her can kaybı için sebep olanlar kadar kendini de sorumlu tutuyordu. Ben de bu konuda tamamıyla aynı düşünüyorum, yaptığımız hiçbir eylemin diğer insanlara zarar vermemesi gerektiğine inanıyorum, yaptığımız bu eylemlerin amacı ne olursa olsun değeri bir canlının hayatından daha fazla değildir. Oysaki günümüzde yapılan savaşların çoğu maddi sebeplere dayanıyor ve bu savaşları yöneten insanlar savaşta yaşanacak kayıpları kazanacakları maddiyatın yanında çok değersiz görüyorlar. Çizgi roman karakteri olduğu için çoğu insanın küçümsediği Batman karakterin hepimize pek çok konuda örnek olabileceği ve ilham verebileceği bir gerçektir. Ben çok sıkı bir çizgi roman takipçisi olarak hiçbir zaman karakterleri küçümsemedim ve onların yazarlar tarafından bir yaratılma amaçları olduğuna inandım. Bunun için, netice olarak insan yapımı bir karakter ne kadar derin olabilir yaratıcısının karakterinin bir yansımasıdır diyebilirsiniz. Ama bu karakterlerin çoğu, başta Batman olmak üzere, şu an için yaratıcıların çok daha üstünde bir konumdadırlar ve bizlere bazı konularda yol gösterici bir konuma sahiptirler. Özellikle de insana verilmesi gereken değer ve umut etmenin bizlere sağlayabilecekleri şeyler konusunda... TURAN KEREM BOYEŞSİZ SENFONİEn sevdiğim edebiyat türü olan şiiri Özdemir Asaf ile tanıdım, onunşiirleriyle şiiri sevip, kendi şiir zevkimi oluşturduğumda yine en başa dönüp kendiyaşanmışlıklarımı onun dizelerinde aradım. Her yeni baştan okuduğumda altıçizili satırların sayısını arttırdığımı fark ettim, ‘’Sen Sen Sen’’,‘’Dünya KaçtıGözüme'', ‘’ Çiçekleri Yemeyin’’, ‘’Yalnızlık Paylaşılmaz’’ gibi eşsiz kitapların biraraya getirildiği -şiirlerinin toplandığı kitap olan- ‘’Çiçek Senfonisi’’ ise benimbaşucu kitabım oldu.Herkesin vardır başucu kitabı, ama ben başucu kitapları şiirkitaplarından oluşmalı diye düşündüm hep, şiir kitabı dediğimiz dartanımlamalara sığdırılması mümkün olmayan kitaplar ise ‘'Çiçek Senfonisi’’ kadarduru,duygulu ve özgün olmalı. Kendine özgü bir şairdir Özdemir Asaf: yalnızlık üzerine yazdığı eşi benzeriolmayan şiirlerle;‘’Yalnızlık Paylaşılmaz’’ ile, ‘’Yalnızın Durumları’’ ile yalnızlık şairiolarak kazınmıştır hafızalara. Aşkın kendisine değil ona ulaşmayı sevmiştir Asaf:‘’ Seni bulmaktan önce aramak isterim.Seni sevmekten önce anlamak isterim.Seni bir yaşam boyu bitirmek değil de,Sana hep, hep yeniden başlamak isterim ‘’‘’Biri gelir sorarsasana beni sorarsagitti der misingittiğimi söyler misingidiyorum ben sana,benimle gider misin?’’Asaf, belki de Türk şiirinde kelime oyunlarındaki ustalığıyla önplana çıkmışen ünlü şairdir. Zaten yalnızlık üzerine yazdığı şiirlerde de onun tanımlarını farklıkılan husus, kelimelerle büyük bir titizlikle oynamış olmasıdır. Kelimelerinoyuncak, Özdemir Asaf’ın oyun kurucu olduğu bir şiirlemece oyunu olsaydı, belkide kimse şiiri sevmek için bu kadar geç kalmazdı; herkes Özdemir Asaf’ı dahaerken tanır, paylaşılması mümkün olmayan yalnızlığını onun dizeleriylepaylaşmayı tek çıkar yol seçerdi kendine. Böylece, şiirin bu şekilde egemenolduğu bir dünya daha yaşanılası, daha umut verici olurdu insanlık için.Üstü kapalı anlatımın en çok yakıştığı şair Özdemir Asaf’ı anlamak içinçoğu kez bir kere okumak yetmez, asıl anlatmak istediğine tam olarakulaşamayacak olsak da en azından bir derece olsun yakınlaşmak için bile olsa,tekrar tekrar okumak gerekir Özdemir Asaf şiirini. Şiirlerinde hayli yer verdiğiikilemler; ilk okunduğunda anlamsız gibi görünen ancak kendi içinde derinanlamları barındıran ironi temelli ifadeler ise onun şiirinin asıl güzellikleridir.Şairliğini çok beğenip, okuduğum her yeni şiiriyle hayranlığımı bir üst dereceyeçıkardığım Özdemir Asaf’ı kendisiyle özdeşleşen şiirlerinden başka okumayananasıl tanıtabilir, okuyup da unutana nasıl hatırlatabilirim? Bu sebeple, tekrartekrar okumak istediğim, fırsat buldukça zaten okuduğum, vakit olmayıncauğruna yeni fırsatlar yarattığım Özdemir Asaf şiirlerini,aforizmalarını buraya daeklemek istediğimi söylesem yanlış olmaz diye düşünüyorum.“Her insanın bir öyküsü vardır amaher insanın bir şiiri yoktur”‘’Bir şeyden yana isen sen belki varsındır;bir şeye karşı isen sen kesin varsındır’’Birini bulmak isteyişin güzelliğinin onu ararkenki yorgunlukta saklı olduğu,anlamak anlaşılmak ilişkisinin sevmenin bile ötesinde durduğu, yarımbırakmaktansa bitirmenin marifet sayıldığı günümüz dünyasında yenidenbaşlamanın güzelliği daha güzel nasıl fark ettirilebilir ki? Çoğu insanın şiir deyipgeçtiği bu satırlar, bu özel duyguları, Özdemir Asaf ve şiiri olmasa başka nasılhissettirebilir ki?'’bana yaşadığın şehrin kapılarını açbaşka şehirleri özleyelim orada seninlebu evler, bu sokaklar, bu meydanlarikimize yetmez’’Yaşamanın değil, bu telaşın öldürdüğü; şairliği, şair kimliğin çok ötesindekalmış; asıl değeri belki yıllar sonra anlaşılacak olan usta şair Özdemir Asaf,bence -‘’Lavinia’’ adlı şiiriyle- alıştığımız Asaf şiirini başka bir boyuta taşımış,ustalıkla oyunlar oynadığı kelimeleri bu şiirinde yine yeni oyunlarladirginleştirerek söz ustalığında rakipsizliğini bir kez daha çekinmeden ortayakoymuş. Geride bıraktığı şiir kitapları, en başta onu anlamak ; sonrasında daokumak için geç kalmışlara tanıtmak için muazzam bir fırsat, belki de en güzelhediye. Yazdığı her satırı okuduğumda söylediğim gibi, şimdi belki daha yükseksesle, daha emin bir şekilde tekrarlıyorum aynı cümleleri: İyi ki onun şiirleriyle şiiritanıdım,şiiri sevdim. İyi ki daha küçük yaşımda ilk başucu kitabımı ‘’ÇiçekSenfonisi’’ yaptım. İyi ki sen o satırları yazdın,ben de okudum. İyi ki geçtin budünyadan, iyi ki kaçmış dünya gözüne Özdemir Asaf!Anla Biraz Kaçıp uzaklaşmak istiyorum. Yollara atmak istiyorum kendimi. Nefesim kesilene kadar koşmam lazım. Koşuyorum arkamdan birileri kovalarcasına. Canımı yakmaya başlıyor içime çektiğim her bir nefes. O da ne? Ağlıyor muyum? Yoksa soğuktan mı akıyor gözlerim? Kahretsin! Hani ağlamak yoktu sevgili kendim. Hayır hayır! Ağlamıyorum. Onlar hep soğuktan! Ayıptır söylemesi kendimi kandırmakta biraz ustayımdır da. Her gün geçtiğim sokaklar, caddeler dar gelmeye başlıyor. Tıpkı vücudumun yüreğime dar gelmesi gibi… Ne gökyüzünün o uçsuz bucaksız mavisi açıyor içimi, ne de yaprakları dökülmeye yüz tutmuş; sonbaharın sarısını, turuncusunu, kırmızısını bir yağlı boya tablosu gibi gözlerimin önüne süren o ağaçlar… İçim kararmış benim. Her şey, herkes rengini kaybetmiş sanki… Ne acı! Beynim, ruhum karmakarışık. Bedenim, ruhuma o kadar ağır geliyor ki; taşıyamayacak kadar küçücüğüm sanki, ama bir o kadar büyüğüm; ruhumu, bedenimde kaybedecek kadar… Ağır ağır adımlar ile yürüyüp uzaklaşmıştık biz birbirimizden. Başımı kaldırıp gözlerine bakamadan... O’nun da gözleri de yerdeydi, biliyorum. O bakınca her hücrem dibine kadar hissederdi de ondan biliyorum. Her şey daha güzel olabilir miydi acaba? Aklımdan geçen son düşünce bu olmuştu. Cevabını hiçbir zaman bulamadım ben. Her zaman, belki de! dedim. Belki de… Son kez işittiğim; ağzından çıkan tek lafı: Hoşça kal! Benim ise nutkum tutulmuştu, tek bir laf bile edemedim. Çünkü hoşça kalmalı mıydı emin değildim. Gözlerim dolmuştu. Nasıl da bitivermişti bir anda her şey. Aşk biter miydi? Bitmeli miydi? Birilerinin böyle zamanlarda ne de çok söyleyecek şeyi vardır her zaman. Çok tuhaf değil mi? Sanki çalışılmış ya da ezberlenmiş gibi… Hep bir ağızdan aynı cümleler dökülüverir: “Önemli olan sağlık.” “Yaşamak güzel.” “Boş ver, her şey unutulur.” Çok da kolaydı sanki! Söylenilen hiçbir şeyi duymuyorum tabii ki de… Ah beni bir yalnız bıraksalar! Ya da durun durun size biraz onu anlatmak isterim. Neredeyse dakika dakika… Ama kötüleri atlayarak… O kadar karışığım ki içimde: Ne yalnızlık ne de kalabalık… İkisi de yetmiyor bana. Ondan ölmesini isteyecek kadar nefret ediyorum, az sonra böyle düşündüğüm için kendimden de nefret etmeye başlıyorum. Kötü bir insan değilim ki ben. Bu düşünce de neyin nesi? En iyisi Allah’a havale etmek. Evet evet, en iyisi! Oysa ben güzel sevmeyi senin ile öğrenmiştim be adam! Sen aşkı anlattın bana, sonra yaşadık beraber. İyi laf yapardı ağzın. Bunu söylemeden geçemezdim. Öyle sözler işitti ki bu kulaklar, bu kalp… Şimdi inkar etsen de ben gerçeği biliyorum. Hiçbiri sahte değildi onların. O sözler, kalbinden geliyordu; kalbinin değişen ritminden belliydi. Sözlerin değildi beni sana bağlayan. Sözlerin ile gözlerinin içindeki gülümseyişin uyumuydu. Çizgi çizgi gözlerin… Gülünce kaybolan. Sevgilim, dostum, arkadaşım, babam, çocuğum… ‘’Çocuksun sen, büyümek yakışmazdı hiç Gülüşünün kokusuyla yeşerdi bu elma ağacı (Soluğunun elma kokması bundandı belki) Bir elma kokusuna tutundum düşerken Sallanıp durmaktayım bir saatin sarkacı Nasıl gidip geliyor gidip geliyorsa öyle Çocuksun sen, çocuğumsun’’ Şimdi ilk defa sevmenin tarif edilemez korkuları içindeyim. Gördüğüm, duyduğum, hissettiğim her şey, şimdi bana seni sevmeyi bırakmamamı söylüyor. Kaçıp uzaklaşmaya çalıştıkça; nefesim canımı yaktıkça yaklaşıyorum sana. İşin kötüsü, ben senden vazgeçemiyorum işte. Anla! Sevmek…. Seni alabildiğine seviyorum. Kimseleri umursamadan, her şeyi hiçe sayarak… Oysa haksızlık ediyorum kendime, sana, bize. Bize mi? Artık biz olmasak da lafın gelişi işte… Sen bana mutluluktan yana ne getirmişsen hepsini bir bir acımadan götürdün. Senden sonra çiçekler açmayacak sanki, yeniden bahar gelmeyecek… Yokluğunu da varlığın gibi yudum yudum içeceğim su misali. Seninle varım, seninle yok olacağım! Ecem İlayda Yalçın Kaynakça: Turagay, Umay. İkimizin Yerine. 2016. TAFF Film. Film Telli, Ahmet. ‘’Çocuksun Sen.’’ Everest Yayınları. 10 Ara. 2008 Güney ÖZDEMİR Hayallerimdeki Aile Elveda Otizm (Whiffen 2015) adlı eseri okurken yazarın “hayallerimdeki aile” kavramını kullandığını fark ettim. Bu da beni düşünmeye teşvik etti, hayalimdeki aile nedir diye. Birkaç arkadaşıma sordum ve farklı cevaplar aldım bununla ilgili. İlgimi çeken şey ailelerinde sorun olmayan insanların gelecekte kuracakları hayallerindeki aileyle ilgili bir şeyler söylemeleri, sorunlu ailelerde yaşayan insanların bu konuda bir fikirlerinin olmaması oldu. Sanırım insanlar kendi ailelerinden yola çıkarak bir aile oluşturuyorlar kafalarında. Ancak benim için bu konu biraz daha farklı. Hayalimdeki aile kavramı üstünde düşünmediğim bir konu değil ancak hayalimdeki aile diye bir düşünce belirmiyor kafamda. Ne kadar hayal kurarsak kuralım kafamızdaki aile yapısına ulaşamayacağımızı düşünüyorum. O yüzden bu konuda hayaller kurmak, gelecekte bu hayalimizi hatırlayıp üzülmemize sebep olacaktır. Elbette insanların hayallerinin mütevazılığı değişiyor, kimisi oldukça basit hayaller kurarken kimisi doğacak üçüncü çocuğuna koyacağı adı bile düşünüyor. Belki de bu durum insanların hayatlarında ailenin ne kadar öncelikli olduğuyla alakalıdır. Aile her şeydir diyen bir insanla ailesiyle ilişkisi olmayan bir insanın bu konudaki fikirlerinin çok farklı olduğunu düşünüyorum. İnsanların en temel hayallerine gelecek olursak ilk sırada mutlu olmak geliyor. İnsanın kendi mutlu olması bile başlı başına bir başarıyken ailenin tamamının mutlu olması bambaşka bir başarı oluyor. Sevdiklerimizi mutlu görmeyi hepimiz severiz, bu bizi daha çok mutlu eder. Ama bana sorarsanız mutluluktan önce huzur olmalıdır bir ailede. Mutluluk kolay elde edilebilen ama etkisi de kısa olan bir duygudur, mutluluğumuz kolayca bozulabilir. Huzur ise elde etmesi zor ama elde edildiğinde de kolay kolay yok olmayan bir duygudur. Huzurluyken mutluluk da daha kolay elde edilir zaten hayatta, bu yüzden huzur benim mutluluğa tercih edeceğim bir duygudur. Bir diğer hayal ise çocuk sahibi olmaktır çoğu insan için. Çocuk sahibi olmanın, insanların aile kavramını ne kadar öncelikli gördüğünün en büyük kanıtı olarak düşünüyorum. Çocuk sahibi olmak ne kadar istekli olunursa olunsun, zor bir durum. Öncelikle insanın kendi yaşamını bir kenara bırakmasını gerektiriyor, rahatından ödün vermesi gerekiyor insanın. Bununla da bitmiyor elbette, insanın evine ve ailesine olan bağlılığını arttırıyor ve aile hayatının merkezine koymasını gerektiriyor. Gelecekteki çocuklarıyla ilgili hayaller kuran insanların, aile hayatını öncelikli bir şey olarak gördüklerini düşünüyorum. Çocuk sahibi olmayı hayal etmenin yanlış bir şey olduğunu düşünülmesin, yalnızca bu konunun detaylı bir şekilde düşünülmesi için doğru zamanın insanların buna tamamıyla hazır olduğu zaman olduğuna inanıyorum. Bir diğer hayal ise kalabalık ve samimi aile ortamı. Ben yılda birkaç kez bütün ailemle bir arada olabiliyorum ve bu zamanların kıymetini bilmeye çalışıyorum. Bütün aile toplandığında güzel bir ortam oluyor ve bunu böyle yapan şeyin de bu buluşmaların azlığına bağlıyorum. Elbette sürekli bir araya gelip güzel vakit geçiren aileler de var ama bu günlerin kıymeti, benim hissettiğim kadar fazla olmuyordur. Az ama öz olunca daha değerli olduğunu düşünüyorum. Genel olarak insanların ortak hayalleri bunlar, bunların toplumumuzda kabul görmüş hayaller olduğunu söylemek yanlış olmaz. Her şey gibi aile hayatında da belli beklentiler oluyor. Benim hayalimdeki aileye ulaşma gibi bir çabam yok, hayatın elbet bir gün beni aile sahibi yapıp bunlar hakkında düşünmeye teşvik edeceğini de biliyorum. Olduğu gibi yaşamak kavramını çok severim, aile gibi önemli bir detayda da bunu uygulamayı tercih ederim. Planlar yapmak insanı hayal kırıklığına uğratabiliyor o yüzden bekleyip hayatın bana verdiği fırsatları tepmemeye çalışacağım. Hayaller kurup gerçekleşmesi için çabalamak yerine belki de insanların hayallerini süsleyen ailenin bir üyesi olacağım, kim bilir? Bibliyografi Whiffen, Leean. Elveda Otizm. Epsilon, 2015. Fatma İdil Aldı ŞİİRLERİ YILDIZLARDA BULMAK Şiirler ve şairler, insanlığı ve insana dokunabilen her ne varsa onu içine katar, büyütür, geliştirir. Hayatlarımızı kördüğüm yapar bazen, bazen de karışık iplerimizi tel tel ayırıp alakasız köşelere koyar. Benliğimize gitmek istersek, benliğimize götürür şiir. Kaçmak istersek gizli bir geçit oluverir hemen, dünyamızdan uzaklaştırır. Şair de şiir de yıldızlara benzer aslında. Kimi zaman parlak, kimi zaman mat; her zaman gökyüzündeler. Peki neden sığınırız şiirlere? Sistemin dayattıklarında kendimizi bulamadığımız için mi? Gönüllerimizde birikenleri açığa vuramadığımız için mi? Bilmiyorum. Emin olamıyorum şiire sığınma sebebimden. Bildiğim tek şey, bazı şiirlerin ılık bir rüzgar gibi tenimi okşadığı. Hoşuma gidiyor bu sıcaklık hissi, şairlere sarılıyorum bazen mısralarda. Ali Lidar da kocaman sarılıyor bana Alengirli Şiirler kitabında. Okurken hissedip söyeleyemediğim her ne varsa onu buluyorum bir şekilde. Biri daha diyorum, anlamış hiç tanımadığı bir kadını. Bu değil mi zaten şiiri önemli kılan: Hiç tanımadan anlayabilmek insanları üç beş satırda… Zor değil fakat emek gerekiyor. Şiire dokunabilmek ve şiiri paylaşabilmek için bir ömür dolusu emek, milyonlarca emektar ve incinmemiş çiçeklere ihtiyacımız var. Ben mesela, koklamak istiyorum renkli çiçekleri şiirlerde. Hiç gelmeyecek insanların tok seslerini duymak istiyorum. Gözlerime bakan yaşlı teyzelerle, saçlarımın bukleleriyle oynayan neşeli çocuklarla ‘an’ları paylaşabilmek istiyorum. Şiir demek yol demek kalpler arasına döşenmiş. “Gönülden gönüle yol gizli gizli” derken Neşet Ertaş, şiirler sevinmiş sanki şarkılara konu oldukları için ve şairler daha çok yol döşemek istemiş gönüller arasına. Hissedebiliyorum, kelimeler dansa kaldırıyor kırık kalpleri şiirlerde. Onarana kadar yaraları elini bırakmıyor insanların. Ne güzel şiirlere tutunabilmek, ne güzel anlaşılabilmek kurumuş bir kağıtta! Peki neden sımsıkı sarılırız mürekkebi kurumamış kağıtlara? Niçin çılgınlar gibi ipuçları ararız şiirde? Ya sevdadan, ya tasadan ey güzel insan! Eğer hem sevdalı hem tasalı isen, vay senin haline, vay şairin nasırlı ellerine, vay ki ne vay! Sarılamadığın kolları da anlayamadığın toplum kurallarını da şiirlerde didik didik arıyorsan eğer, şairle kavgan bitmeyecek hiçbir zaman. Mürekkep kokusunda sonbaharı arayacaksın ve mücadele etmek yoracak seni zaman zaman. Varsın yorsun, ne çıkar? Şiirle harmanlayacaksın tüm bedenini. Teşekkür et hayata, rast geldiniz pek çok şiir ve bir tutam şair ile. Keşke diyorum şimdilerde, keşke benim de yolum daha önce kesişseydi Ali Lidar ile. Elime kalem aldığımda tanısaydım Orhan Veli’yi, Nazım Hikmeti, Didem Madak’ı. Çok geç yolum düştü onların gizli dünyasına. Sevdalanmak ne demek onlarla öğrendim. Sistemin çarkları nasıl hızlı dönüyormuş meğer, nefes bile alamıyormuşuz aslında. Şiirle bu düzene mola verebileceğimi çok geç anladım. Sen, niçin koklarsın saman kağıtlarının üzerindeki mürekkebi bilemem ama ben, beni anlamak için yapıyorum bunu. Beni anlamak ve yollarımı kesiştirebilmek kendimle. Geç öğrendiklerimi hayatta uygulayabilmek için belki de. Ey şairin ve şiirin aykırı evreninde süzülmeye niyetli güzel insan! Ben de aynı emeldeyim, lütfen seninle de kesişsin yollarımız bir yerlerde. Yıldızlar saklar şiirleri, unutma! Gökyüzünde ara kendini sen de benim gibi. Mısralarda ara ılık nefesini. Şaire de şiire de aşığım ben. Geçemiyorum iki çift güzel kelamdan. Sen, henüz şiirde kaybolma cesaretini gösterememiş olan; rahat bırak zihnini ki o da bulsun kendi kelamını. Rahat bırak gönlünü, dolansın dilediğince satırların arasında. Gönül, doğru yolu da doğru zamanı da bulur. Şiirini de şairini de tanır. Henüz yıldızları saymaya başlamadıysan, hemen çık pencereye! Bir şiir daha yazılacak bu gece. Alengirli mi olur bu sefer, bilemiyorum fakat senden bir parça olacak içinde,biliyorum. Biliyorum çünkü ben buldum kendimi yıldızlara sıkıştırılmış mısralarda. Şöyle diyordu hatta : Ben seni severim aslında da düzenim bozulur diye korkuyorum. Kaynakça: Lidar, Ali. Alengirli Şiirler. İstanbul : İthaki Yayınları (2015) Ö zt ürk | 1 Selim ÖZTÜRK 21401469 23.10.2014 Başak Berna CORDAN TURK-101 13 3. Ödev-Final HAYATIN KIRIK YOLLARI The Broken Circle Breakdown’u 2013 Filmekimi’nde tamamını otuz beş yaş üstü bir izleyici kitlesinin oluşturduğu bir salonda izlemiştim. Otuz beş yaş bana göre yaşlı sayılabilecek bir yaş değil hele hele yolun yarısı hiç değil ama o zamanlar on yedi yaşında bir genç olarak salonda hiç sırıtmadığımı da söyleyemem. The Broken Circle Breakdown, inanılmaz müzikleriyle sizi bambaşka duygulara sokan fakat geneline bakıldığında izleyiciyi fazlaca üzen bir film. Filmin ortalarından sonra birer birer gözyaşlarına boğulmaya başlayan orta yaşlı çiftlerden oluşan izleyici kitlesinin ortasında benim de duygu seline kapılmamam garip olurdu fakat benim için hüngür hüngür ağlamaktan daha önemli bir şey vardı o an. Aklımda belirmiş, gözlerimin önünde ışıklı bir tabela misali yanıp sönen, içimde net bir şekilde tanımlayamadığım duygular uyandıran bir cümle: Hayat hiç adil değil. Evet, hayat hiç adil değil. Adaletsizliğinin yanında tutarsız hatta zaman zaman küstah ve mutluluk hiç de öyle anlatıldığı gibi kalıcı ya da kolay elde edilebilen bir şey değil. Aşk konusuna henüz değinmiyorum bile. Beraber izlediğim büyüklerimin yanında hayat tecrübelerimin sınırlı kalması olsa gerek beni direkt ağlamaya değil de bu cümleleri düşünmeye iten. Şu an bunları yazıyor olmam da hâlâ düşündüğümü gösteriyor aslında. Belki o gün çevremde Ö zt ürk | 2 ağlayan insanların yaşlarına geldiğimde çoktan düşünmekten yorulmuş, belki hepsine kendimce bir cevap bulmuş, belki de bulamamış olacağım. Son cümlemdeki “belki” lerin fazlalığı; hayatın ne kadar beklenmedik şeylerle dolu olduğunun, nasıl tahmin edilemez bir yolculuk olduğunun en basit göstergesi sanırım. Hayatın bu bir nev-i haddini bilmezliğini, aşkla kurulan ama beklenmedik şekilde bir yıkımla son bulan küçük bir banliyö ailesi üzerinden anlatıyor yönetmen Felix van Groeningen The Broken Circle Breakdown’da. İlk görüşte birbirlerine ait olduğunu hisseden, birbirlerine olan sevgileri tutku düzeyinde olan, kendi yaptıkları evlerinde beraber müzik yaparak kazandıkları para ile geçinen bir çiftin dünyasını ne yerle bir edebilir ki? Böylesine büyük bir aşktan daha güçlü ne olabilir? İşte bu soruların cevabı, aynı zamanda bu kadar insanı ağlatan şey: küçük kızlarının kansere yenik düşerek hayata veda etmesi... Tamamen saf bir aşk sonucu dünyaya gelen bir çocuk ve onun gözleri önünde gün be gün hayattan kopuşunu izleyen ebeveynleri… Seyirciyi en hassas noktalardan birinden vuruyor film ve onu silinen gözyaşlarından sonra derin bir sessizliğe yol açan o soruyla baş başa bırakıyor: Aslında her şeyin yolunda gittiği her anımız için çok şanslı sayılmaz mıyız? Kimse kötü şeyler gelsin istemez ne kendi başına ne de sevdiklerinin başına. Film bittiğinde salondan çıkarken keşke hayat da bu kadar sevecen olsa dedim. Attığımız her adımda kovaladığımız mutluluğu kaybetmek o kadar kolay ki aslında, yaşadığımız o kadar güzel şeyin tamamen tersine dönmesi. İşte tam da bu yüzden yaşadığımız her güzel dakikanın değerini bilmeliyiz. Çünkü bizi nasıl şeyler bekliyor bilmiyoruz. Kim bilir nasıl acılar çekeceğiz ve gün gelecek içinden çıkmaya gücümüzün yetmeyeceği çukurlara Ö zt ürk | 3 düşeceğiz. Filmin son sahnelerinde her şeyini kaybetmiş bir adam olarak şarkı söyleyen başkarakter Didier’in gözlerini gördüğümde anladım bunu. Her şeyini kaybetmiş bir adamın gözleri… Belki “salondaşlarım” biliyordu tüm bunları hatta belki yaşamışlardı bile o yüzden bir daha düşünmediler ama ben bir filmde olsa da bu kadar net ve gerçekçi bir şekilde, hayatın acımasızlığıyla ve adaletsizliğiyle ilk kez karşılaştım. Belki birçoğu unuttu bu filmi ama yine bir ekim gününde izlediğimin kurma bir gerçeklik olduğunu bilmeme rağmen boğazımı düğümleyen bu hisler ve düşünceler üzerine yazıyorum. Eninde sonunda hayat elimizdekileri öyle ya da böyle bizden alacak ve geriye döndüğümüzde canımızı acıtan güzel anılardan başka bir şey bırakmayacak. Hemen hemen hiçbir noktasına müdahele edemediğimiz bu yolculukta elimizden gelebilecek en iyi şey ise her dakikanın tadını çıkarmak olacak sanırım. Fatmanur Tok AŞK VE ZAMAN Yeni bir kitap, yeni bir serüven, yeni kahramanlar, yeni duygular ve düşünceler… Bunlar aslında Stefan Zweig’n Geçmişe Yolculuk adlı kitabının benim hayatımda bıraktığı izlerden sadece birkaçı. Her yeni kitap okuyuşumda olduğu gibi bu kitabı da okumaya başladığım andan itibaren hikaye ile bir bütün oldum. Her sayfada, her satırda, her anda sanki kendim yaşıyormuşçasına değerlendirdim olayları ve en derinime kadar hissetmeye çalıştım tüm anlatılan ve yaşanılan duyguları. İlk harften itibaren okuyan kişiyi kendisine çeken, binlerce farklı duyguyu tattıran, her seferinde karakterlerle empati yapmaya yönelten, olayın akışına kaptırarak saatlerin geçişini unutturan ve kimi kısımlarda okurlara kendi hayatlarında bulabilecekleri ve çokça karşılaştıkları durumları anımsatan bir kitap Geçmişe Yolculuk. Kitapta yoğun olarak işlenen konu aşk olmasına karşın özlem, üzüntü, imkânsızlık ve daha birçok tema yer almakta. Geçmişe Yolculuk hepimizin kolayca söylediği fakat aslında aynı zamanda tarif edilmesi güç aşk duygusunun sonsuzluğunu, değişkenliğini ve güçlülüğünü bir kez daha gösterdi bana ve cevabı üzerinde çok düşündüğüm şu soruyu bıraktı zihnime : “Tüm zorluklara rağmen ayakta kalan aşk aradan yıllar geçmesine karşı aynı kalabilir mi sizce?” . Aşkı nasıl tanımlarsınız? Kimimiz karnımızda kelebeklerin uçuşması hissi ile kimimiz ise yaşadıklarımıza göre imkansızlık gibi kelimelerle ifade eder aşkı. Aşk herkesin en az bir kere tattığını düşündüğü, sevgiye benzeyen, kimi zaman insanların canını çok acıtan ve kimi zaman ise deliler gibi mutlu edebilen bir duygu aslında. Çoğu insan aşk kelimesini duyduğunda, sevgili, huzur ve tutku gibi kavramlar belirir zihinlerinde. Sevdikleri, olmadan yaşayamayacağını düşündükleri insanlar gelir akıllarına. Bazen değişik sıfatlar ekleriz aşka. Büyük aşk vardır mesela, sevenlerin birbiri için her şeyi yaptığı ya da ölümü bile göze aldığı tür olan, imkânsız aşk vardır bir de, âşıkların bir türlü kavuşamadığı… Aşk öyle bir duygudur ki; yıllara meydan okuyabilen ve insanların tam geçti diye düşündüğü anlarda ortaya çıkarak varlığını ilk gündeki gibi aynı tazelik ve güçlükte hissettiren ya da kısa bir sürede şaşırtıcı bir şekilde biten ve yeniden doğmayı bekleyen… Kitapta yer alan ve yıllar sonra yeniden buluşan kahramanlarımız için kurulmuş olan şu cümle aşkın devam edebilme özelliğini çok iyi bir şekilde açıklar : “İlk kez dokuz yıl önce karşılaşmışlar, aşılamaz mesafeler yüzünden o zamandan beri ayrı düşmüşlerdi, şimdiyse konuşmadan da olsa yeniden yakın ve birlikte olduklarını artan bir şiddetle hissediyorlardı .”(Zweig 3). Yıllar geçse ve araya yüz binlerce mesafe bile girse sizce aynı kalır mı aşk? Yaşadığımız hayat, tanıdığımız yeni insanlar ya da değişen kişiliğimiz ister istemez etkiler aşk duygusunu. Tamamen bitmese bile azalabilir belki de ya da artabilir bile… Neler yaşayacağımıza göre değişebilir aşkın etkisi… Kitapta başka bir ülkeye iş için giden başkahramanlarımızdan biri olan Ludwig ilk başlarda sevgilisinden gelen mektupları binlerce kez okurken, zaman geçtikçe bırakır okumayı ve hatta nasıl da aklından hiç çıkmayan sevgilisinin siluetini unutur ve kendisi de şaşırır… Sadece aşk değil tüm duygularımız değişir zamanla… Bazen geçmişteki benliğimizin bile şimdi ile bir olmadığına bile şahit oluruz. Geçmiş ne kadar etkiler şimdiki zamanı ve aşkı? Geçmiş bugünü etkileyen fakat her şeyi eskiden olduğu gibi şimdiki zamana taşıyamayan bir zaman dilimi aslında. Kitabın son kısmındaki şu sözler geçmişin karakterlere ve onların aşklarına etkisini çok iyi bir şekilde özetler: “Geçmişlerini arayan, artık gerçekte var olmayan geçmişe boğuk sorular yönelten bu gölgeler onların kendisi değil miydi? Gölgeler, canlanmak isteyen ama bunu artık başaramayan gölgeler… Ne kadın eski kadındı ne de adam eski adam…” (Zweig 52). Evet, her şeyi değiştirdiği gibi zaman aşkı da değiştirebilir fakat belki de geçmişe yolculuk yaparak ve anılarımızı taze tutarak koruyabiliriz onu… Kaynakça Zweig, Stefan. Geçmişe Yolculuk. Çev. Regaip Minareci. İstanbul: Türkiye İş Bankası Kültür Yayınları, 2018. KOZMOPOLİT KÖPEĞİ"Köpekler en saldırgan ve en sadık ev hayvanlarıdır."İki apartmanın arasındaki çok dar çıkmaz sokağın sonunda kendinekartonlardan bir “düş” kurmuştu. Siyah ve delik ayakkabılarıyla attığı adımlar,gri ve kirli betonda ilerledikçe düşü ona yaklaşıyordu. Mutlu sayılmazdı amamutsuz da değildi. Hiç olmamıştı. Her gece aynı sokak lambasının altında uyur,her gün bir kişiye bıçak çeker fakat kimsenin kanını akıtmaz, her sabah ışığalanet eder. Uyandığı vakitler genelde güneşin en tepede olduğu anadenk gelir.Islakşehrinayazıyüzünevurdukçakaçarsokaklambasınınaltından…Enuzağakaçar: Düşüne. İki apartman onun koruyucusu olur, bir çeşit şehir içi mikroklima alanı. Yüzünü avucunun içine alır, bir süre kendi çıkmaz sokağında ilerigeri gezinir, yine kendi bıraktığı şarap şişelerine ayağının ucuyla dokunur,bitirdiği bir esere gururla bakan bir ressam gibi gülümser, tebriklerini kabuleder; sonra çıkmaz sokağın sonundaki kartonlarına doğru gider ve oturur.Bacaklarını betona uzatıp gözlerini kapatır. Huzur… Zamandan haberi yok,insanlar çok uzaklarda kalan renklerdir o an. Sadece kendisi ve düşü. Huzur…Şehir içi mikro klima alanında dertlerden sıyrılıp bir gündüz uykusuna dalar.Gözkapaklarının ardında ne görmeyi umar insan? Bir başka insanı mı yoksayaşadığı en güzel anı mı? Bir araba mı yoksa kurulmuş bir hayal mi? Saçmalık!Onun görmek istediği şey tam olarak bu. Saçmalık… Gerçeğin öğüttüğü tüminsanlar bunu ister. Dişlileri döndüren asla düzenli oluşları değildir. Gerçekbudur işte. Dişlileri döndüren dişlerin ucundaki kurbanlardır. Kurbansız makineişlemez. Peki, kurban ne ister? Gerçekleri mi, olmayacak umutlara sarılmayı mı?Saçmalık!Gündüz uykusu asla uzun sürmez. Önce gözkapaklarını açar, gökyüzünebakarvedüşünürkaçşemsiye görebileceğini…Şemsiyelerinbololmasınısever.İnsanın merhametinin gökyüzüne karışmasını engeller çünkü onlar, emeksizelde edebileceği birkaç kuruşun saadeti ise hiçbir şeyde yoktur. Eğer havayağmayacak gibiyse hemen kalkar, dizlerinin biri yıpranmış, biri yırtıkpantolonunu düzeltir, saçlarını dağıtır ve gömleğini pantolonunun içine sokar.Bu hareketlerin hiçbiri manasız değildir. Cakayı sağlam tutmalıdır elindengeldiğince yoksa en ufak bir hareketinde zabıta nezarethaneye alacaktır onu.Ne hazin! Gökyüzüne sahipken koruma amaçlı bir deliğe tıkılmayı kim ister?İnsanlar hariç. O ise insanlığını çoktan kaybetmiştir şemsiyelerin altında.İnsanlardan köpek gibi korkar, insanlarsa ondan bir köpekten korktukları gibi...Buna aldırmaz, çoğu gece şarabını buradan çıkarır çünkü. Bu bir sistemdir.Dişliler, kurbanlar, çıtırdayan kemikler falan filan… Bunları düşünmez, sorsanbilmez fakat bilir; çünkü yaşar fakat önemsemez.Cakayı biraz toplaması onun perişanlığına engel değildir. Yine görenherkesin içini burkacak zayıflıkta ve görünüştedir. İnsanlar onun yakışıklıolmaya yakın yüzüne bakınca daha çok hüzünlenirler, nedense. Sarı saçları,mavi gözleri, kemikli yüzü, ufak kulakları ve biçimli burnu bir orta direkte olsahayranlık uyandırabilecek kadar uyumludur fakat saçının yağlı oluşu ve kirdenkendini gösteremeyen beyaz teni durumu acımaya çevirir. Onu gören herkesevvela acır. Sonra “iyi niyet suiistimalcisi” olarak suçlar bir yaşlı amca veyateyze. Genelde duymaz, duysa da aldırmaz çünkü şarabını buradan çıkarır.Uzun süredir bahsettiğim bu gencin adı Muhip. Fakir bir annenin bilinmedikbir babadan olma çocuğu. Sekiz yaşındayken yirmilik bir tinercinin annesinetecavüz edip annesini öldürmesine şahit olmasa da, o sırada ilk sigaralarınıtatmakla meşguldü, çocuk yetiştirme evinde durumu iyice idrak etmişti. O,oradaki öğretmenlerin ve kızlı-erkekli herkesin gözünde bir orospunun piçiydi.Bu fikre alışıp alışmaması ise hiç kimsenin umurunda değildi. O ise alışmayıtercih etti.On sekiz yaş haddine kadar yedi, içti ve yaşadı, adına ne kadar yaşamakdenirse. Sonra kibarca sokağa tekmelendi. O gün bugündür kendine yer ettiğisokak hayatında kurduğu düzenin dışına ise sadece bir gün çıktı.***Yağmurlu bir gündü. Uykusunu bölen yağmur damlalarına şükrediyordu.Ayağa kalktı, sokağın başına doğru bakmaya başladı ve koyu gri paltolu vesiyah fötr şapkalı yaşlı adamı gördü. Çocukken izlediği filmlerde gördüğü vehep özendiği insanın bir benzeri… Önce durumun gerçek mi hayal mi olduğunuçözmeye çalıştı çünkü daha önce buna benzer düşler görmüştü. Etini sıkmayı,gözlerinikapatıpaçmayı,bağırmayıdüşündü.Bunlar onuuyandırabilirdi. Sonravazgeçti. Eğer rüyaysa neden olayın tadını kaçırmak istesin ki?Adamınyanınayaklaşırkenelindekibastonugördü,tamhayallerindekigibi!Rüyada olduğuna iyice inanmaya başlamıştı. Artık sınır gökyüzü, eğlencesonsuzdu! Adamın yanına yaklaşıp arkadan ona seslenmeye başladı. “Amcabey, Bey amca, dede!”Adam Muhip’e döndü, siyah gözlükleri ve endişeli yüzüyle… “Bana mıseslendiniz?” dedi. Sesi titremiyordu ama emin olamamanın verdiği rahatsızlıkbelli oluyordu. Muhip titredi. Gerçek olduğunu anlamıştı o anın, çünkü adambesbelli kördü ve hayallerinde kusurlu insanlara yer vermezdi Muhip, kendihariç.“Evet amca.” , dedi daha kısık bir sesle Muhip. “Yardım lazımsa gelgeçireyim seni karşıya?”“Çok sağ ol evladım. Bu yağmur hiç bana göre değil. Üşüyorum, şemsiyemide unutmuşum. Şapka da korumuyor…” Adam kendince açıklamalarını okadarhızlı ve istekli yapıyordu ki Muhip nereye gideceklerini soramadı bir süre.Adamı da dinlemiyordu, sadece ona yaklaştı. Önce koluna girdi. Adam uyardı.“Yok çocuk, senin beni yönlendirmen lazım, tut dirseğimden, yarım adımönüme geç. Ne diyordum, kızımın çocuğu doğmuş daha bugün ona hediye…”Karşıya geçerlerken insanların bakışlarını önemsiyordu Muhip. Doğru birşey yapıyordu çünkü ve herkes görebilirdi bunu! Takdir edilmek istiyordu.Bıçaksız, parasız, korkusuz… Bu sefer beklentisi buydu sadece. Ama insanlarınonlara bakmadıklarını, yanlarından hızla geçtiklerini ve hatta bazen amcayaveya ona çarptıklarını gördükçe lanet ediyordu. İnsanlar yaşamayı çoktandırunutmuştu.- Amca, evin nerede göster de götüreyim seni oraya kadar?- … Sokak, bildin mi? Bilemediysen bir dükkana sor bile…- Bildim amca.Sessizce yürüdüler. Apartmanı tarif etti yaşlı adam, ona tarif edildiğikadarıyla.Muhiponuherzamangirdiğiuçtangetirmediğiiçinyolubulamıyordu.Muhip apartmanı buldu, adamdan anahtarı aldı ve dış kapıyı açtı. “Hayırlıgünler bey amca.” , dedi.- Dur evladım, dur. Sen nerede kalıyorsun bakayım?- Ben…Düşündü, gerçeği söylemeyi. Merhametli, yalnız ve muhtaç bu ihtiyaradama gerçeği söylemek ne demekti peki? İyi niyet suiistimali! Hayatınıkazandığı şey yani! Sıcak bir yemek, sıcak bir yatak, belki temiz kıyafetler vetemiz bir banyo…- Neden sordun amca?- Çok temiz kokmadın bana. Sokakta falan mı kalıyorsun? Az önce desordum cevap vermedin. Senin de kulaklarda sorun var herhalde.(Varsın bugün aç geçsin. O kadar insan gözyaşımı döktü, kanımı döktü.Kızdım mı,kızdım. Kırıldım. Okadar insanı korkuttum, kullandım. Savaş ulan bu.Masum değil o sokak. Adama çarpıp geçtiler, kör ulan adam. Hıyar. Ondanaldığım para hakkımdır benim. Ganimet ganimet! Savaş ulan bu. Savaştaacıma olur mu?)- Ben… Aslında burada yaşamıyorum…(Ama mazluma kılıç kaldırırsan bir kez, muhtaç olana… Kendinden nereyekaçacaksın sonra?)“… Doktorum kulaklarımın yakında daha iyi olacağını söyledi. Ağabeyim debu akşamüstü sizinle karşılaştığım yerde olacak. Birkaç gün böyle geçti... Amadert etmiyorum. Bu da benim hayatımın macerası oldu işte.”Gerçeklikten Kaçış; Bilgisayar Oyunları Bilgisayar oyunları günümüzde, özellikle de gençler arasında vakit geçirmek için tercih edilen en popüler aktivitelerden birisi. Öyle ki eskiden kitaplara, masa oyunlarına veya sosyal aktivitelere harcanan vakit, artık daha fazla bilgisayar oyunlarına harcanıyor. Hele ki son zamanlarda çıkan sanal gerçeklik gözlükleri ve daha pek çok teknolojik gelişmeyle insanlara neredeyse alternatif bir gerçeklik sunuyor bu oyunlar. Hatta hayatlarını tamamen bilgisayar oyunlarıyla geçiren insanlar bile var. Peki, bilgisayar oyunlarını bu kadar popüler ve kendine bağlayıcı kılan şey ne? Yalnızca nitelikli oluşları mı yoksa işin içinde başka nedenler de mi var? Çağımızda görsellik en çok tercih edilen iletişim yolu. Geçmişe nazaran sözel iletişim araçları çok daha az kullanılıyor. Doğal olarak bilgisayar oyunları kitap ve benzeri yapıtlara tercih edilir hale geldi. Fakat bilgisayar oyunlarını bu denli popüler ve bağlayıcı kılan, oyunun içeriğinin derinliğinden bağımsız olarak kurduğu sanallık duygusu. Gerçek dünyada başarısızlık kaygısı, beklentiler ve baskılarla karşı karşıya olan insanlar burada bütün bunlardan kurtulmuş olarak, maceradan maceraya koşuyor, insanları kurtarıyor ve en sevilen, en özel insanlar haline geliyorlar. Şimdilerde son derece popüler olan Skyrim adlı oyun da bu duruma örnek gösterilebilecek, pek çok bağımlısı olan bir bilgisayar oyunu. Beni de uzun bir süre boyunca önüne kilitlemiş olan bu oyun, Tamriel adı verilen fantastik ve hayal ürünü bir kıtada geçiyor. Tamamen kendine ait bir tarihi olan bu kıta; efsaneler, büyüler ve pek çok hayali ırkla dolu. Tabii ki de ana karakterimiz dünyanın kaderini değiştirecek olan seçilmiş kişi. İnsan bu oyunu oynarken kendi hayatını unutup yaratılan bu dünyanın bir parçası haline geliyor. Üniversiteye hazırlandığım sene boyunca aslında farkında olmadan bu oyuna nasıl da bağlanmış olduğumu yeni yeni fark ediyorum. Üniversite sınavının üzerime kurduğu baskılar ve gelecek kaygısından korunmak için bir barınak haline gelmiş benim için oyun. Oysa şimdi çok daha fazla zamanım olmasına rağmen çok daha az oynuyorum bilgisayar oyunlarını. Çünkü artık gerçeklikten kaçma ihtiyacı duymuyorum. Tabii ki kitaplar veya filmler de gerçeklikten kaçmanın bir yolu olarak kullanılabilir ancak bir bilgisayar oyununun yarattığı sanallığı yaratmaları çok daha zor. Peki, bu bilgisayar oyunlarının bağlayıcılıkları dışında hiç mi bir niteliği yok? Elbette ki var. Her ne kadar bu oyunların büyük bir çoğunluğu insanları sanal dünyalara hapsederek üreticisine para kazandırmak için üretilmiş olsa da, tıpkı filmler, diziler ve kitaplar gibi nitelikli anlatımlarda bulunan bilgisayar oyunları da yok değil. “Life İs Strange” adlı oyunu bu tarz oyunlara örnek verebiliriz. Oyun fotoğrafçılık okuluna giden bir kızın maceralarını anlatıyor ve bunu yaparken size gerçekten de hayatla ilgili tatmadığınız pek çok şeyi tatma olanağı sağlıyor. Bunun gibi oyunların amacı oynayanı içine alarak kendine bağımlı hale getirmek değil, güçlü atmosferler ve yaratıcı unsurlarla tam tersine hayata dair anlatılarda bulunmak. Yani oyun sizi hayattan soyutlamak yerine tam tersine onu daha önce fark etmediğiniz şekillerde algılamanıza sebep oluyor. Sizi hayattan uzaklaştırmıyor, tam tersine ona daha da yakınlaştırıyor. Gelecekte insanlar için gerçeklikten kaçmanın bir yolu olmaktansa, hayatın daha önce fark edilmemiş yönlerini göstererek hayata daha da yaklaştıran oyunların artması, bilgisayar oyunlarını birer zaman kaybı olmaktan kurtarıp oynayan kişiyi kendine dahil etmesi ve buna benzer pek çok özelliğiyle son derece benzersiz eserler yaratmanın da bir yolu haline getirebilir. Sorumluluk, Bağlılık ve Huzur Umut Berk Bilgiç TURK 102-77 Modern teknolojilerin getirilerinden faydalanmadığım bir günüm yoktur. Her an, herkese ve her şeye bağlı olabilmek; bu getirilerin en önemlisi bana kalırsa. Fakat her ne kadar da hayatıma olumlu katkılarının değeri oldukça belli olsa modern teknolojilerin getirilerinin üzerimize yüklediği zorlukları görmezden görmek aptalca olurdu. Kimi faydalı şeylerden yararlanırken farkında olmadan yanında getirdiği olumsuz yan etkilerine de maruz kalıyoruz çoğu zaman. Mutluluk ve rahatlık arayışımızı sürdürürken, arayışın kendisinin bizi ne kadar yorduğuna, huzursuz bıraktığına dikkat etmiyoruz sanki. Benim huzur inancım "Ne kadar az sorumluluk o kadar huzur "şeklinde. Ben kişisel olarak, üzerimde bir sorumluluk ve başkalarının benden bir beklentisi olmadığı zaman en mutlu ve huzurlu oluyorum.Bir görev yetiştirmeye çalışmak, başkalarının sizden beklentisi olduğunu bilmek, sırtınızda sizi terk etmeyen bir yük oluşturuyor, o an sizden beklenen şeyle ilgilenmiyor olsanız bile. Kişisel olarak ben bu yükü okul, iş hayatı, kariyer beklentileri gibi kavram ve olgulara atayarak veya bu sorumlulukları geciktirmeye çalışarak yükün ağırlığını hafifletmeye çalışıyordum. Fakat gariptir ki, bu kişisel ataletimin, sorumluluklarımı geciktirme ve dağıtma çabamın, sadece kendimi kandırmak olduğunu, asıl derin çözümün sadece ama sadece bu sorumlulukları üstlenip en verimli şekilde yoluma devam etmek olduğuna kör kalmıştım. Arjantinli yazar Jorge Bucay'ın "Kendine Giden Yol" adlı kitabını okuduktan sonra anladım ki sıkıntı dolu anlarımı başka şeylere yüklemeden önce kendi süzgecimden geçirmeli, yani öz yaşantımı göz önünde bulundurarak sorunu çözmeye çalışmalıydım. Ben üzümü yiyor ve bağını sormuyordum ve Bucay'a göre bütün sorunun kaynağı da buydu. Kendini bilmeyen insanın (yani üzümün bağını sormayan insanın) üzerindeki yükten kurtulup gerçek benliğine ulaşması ve içindeki gücü ve yaşama isteğini uyandırması imkansızdı. Ben de, üzerimdeki daimi yükten kurtulmak adına, her gün en çok yaptığım şeyi incelemeye başladım. Günümüz modern yaşantısının tartışılmaz nimetlerinden biri olan internette günümün kayda değer bir kısmı geçiyor. İnternet, eskiden basitçe imkansız olan şeyleri bize sunmakta çok başarılı; yanımızda olmayan insanlarla iletişim kurabilmek; arkadaşlarımla ve ailemle konuşmak, fotoğraf ve video paylaşmak, arkadaşlarımın ve dünya çapındaki kullanıcıların yükledikleri içerikleri takip etmek ve bu kullanıcılarla iletişim kurabilmek, kısacası her an "bağlı" olmak. Bucay'ın kitabını okuduktan sonra bu yönelimin beni ne denli büyük sorunlarla karşı karşıya bırakabileceğini keşfetmiş oldum. Üzerine biraz düşününce ne kadar mantıklı aslında; bu kadar bağlıysak birbirimize, her an herkesin gözü üzerimizdeymiş gibi hissetmemek elde değil. Bu denli bağlı olmak istesek de istemesek de üzerimizde büyük bir baskı oluşturuyor.Her anımızı paylaştıkça iletişim kurduğumuz insanların takdirini bekliyoruz, takdir geldikçe de daha çok paylaşıyoruz. Bu kendini besleyen döngüyü de maalesef internet körüklüyor. Kendimizi, kendimize göre değil, iletişim kurduğumuz kişilerin beklentilerine göre şekillendiriyoruz. İşte burada bir insanın üstlenebileceği en büyük sorumluluğu da istemsiz olarak üstlenmiş oluyoruz; kişisel fikirlerimizi, beklentilerimizi ve hayallerimizi bir kenara koyup her zaman "mış gibi" yapmaya ant içiyoruz. Biz ne zaman bu kadar başkaları için yaşar olduk?Bu konuma ne kadar da hızlı geldik. Bucay'ın kitabının adı "Kendine Giden Yol" idi. Belki de bütün sorunu sadece buradan değerlendirmek mümkün; günümüzde yol kendimize değil hep başkalarına gidiyor, hayatımız tamamen kendimizi toplumsal kalıplara göre şekillendirmeye yönelmiş durumda. Belki de bütün insanlık olarak etrafa bakmak yerine biraz da kendimize dönüp bakabilsek, yani bizi kendimiz şekillendirebilse, üzerimizden çok büyük bir yükü atmış olacağız. Kaynakça Bucay, Jorge. Kendine Giden Yol. İstanbul: Epsilon Yayınevi, 2015. Baskı. YAPAY DÜŞMAN Hayatın omzunuza yüklediği sorumluluklardan bıkıp yeter artık dediğiniz anlar oldu mu hiç ? Her şey üst üste geldiğinde ya da sarf edilen onca gayrete rağmen hayal kırıklığına uğradığımız anlarda hepimiz demişizdir eminim.Peki ya tüm bu zahmetli işlerden kurtulsak nasıl olurdu ? Aklınıza gelen her şeyden.Anneler için ev işlerinden , babalar için geçim derdinden ve benim içinse sabah 7’de sıcak yatağımdan kalkıp okula gitmekten.Ve o sihirli cümle , hepsini bizim yerimize yapabilecek robotlarımız olsaydı nasıl olurdu ? Hem de bizden çok daha başarılı bir şekilde.Şahsen benim yerime her gün okula gidip bütün derslerimden A+ alacak bir robot için her şeyimi verebilirdim.Böyle düşününce kulağa eski kölelik sistemi gibi geliyor aslında.Ancak sadece ev işlerimiz gibi basit işleri yaptırmayacağımızdan çok daha üstün özelliklere sahip olmaları gerekirdi.Özellikle matematik dersim için bu çok önemli.Ya da dünyadaki çok daha mühim ve zorlu işler için.Bu yüzden bu işleri yapan herhangi bir insandan çok daha zeki ve bilgili olmaları şart.Ancak bu sefer de başka bir problem çıkıyor karşımıza , ya bizden çok daha akıllı olduklarının farkına varıp kontrolü ele geçirirlerse ne yapardık ? Bunlara hayal demek artık ne kadar doğru bilemem.Zira insanın sınırları zorlayan azmi ve hırsıyla geliştirdiği teknolojinin geldiği nokta tartışılmaz.Bunun en büyük örneklerinden biri de yapay zekâ desek yanılmayız herhâlde.Günümüzde hemen hemen herkesin elinde bulunan akıllı telefonlar bunun en basit ve en masum örneği bana göre.Çünkü ilerleyen süreçte yapay zekâ teknolojisi sayesinde sıradaki furyanın robotlar olacağına inancım tam.Bu konuda hemfikir olduğumuza da eminim ancak hayatımızda telefonlar gibi yer etmeye ne zaman başlayacaklar?Bana kalırsa hiç de düşündüğünüz kadar uzun sürmeyecek ve telefonlar gibi her evin bir robotu , hatta ve hatta her kişinin kendine ait bir robotu olacak.Sonuçta bundan 25 yıl önce de bizim robotları düşünürken yaşadığımız şaşkınlığı o zamanın insanları telefon için yaşıyordu.Peki ya bu durum gerçek olduğunda , robotlarla yaşamaya başladığımızda hayat nasıl olurdu ? YAPAY DÜŞMAN Yavaş yavaş insanoğlunun yerini almaya başlayacaklarına hiç şüpheniz olmasın.Herkes yapması gerekenleri robotlara yaptırmaya başlayacak , işlerimize onları gönderim, sorunları onların halletmesini bekleyeceğiz.Hatta arkadaşlarımızla eğlenmek için dışarı çıktığımızda çocuklarımızı bile onları bırakacağız.Lakin bizler olayın bu kadar masum bir şekilde ilerlediğini düşünürken onlar sadece bizden aldıkları emirlerle mi yaşayacaklar? İşte bunun en büyük ve son hatamız olacağına inanıyorum.Ne kadar onları biz yaratmış olsak da ,sahip oldukları teknoloji sayesinde kendilerini çok hızlı bir şekilde durmaksızın geliştireceklerdir.Çok geçmeden de insanlara göre ne kadar üstün olduklarının farkına varacaklar ve kontrolü ele almaya başlayacaklardır.Böyle bir durumun baş göstermesi hâlinde de , kesinlikle insanlarla robotlar arasında filmlerde gördüğümüz gibi bir savaş hâlinin başlayacağını düşünmüyorum.Nedeni ise çok basit.İnsanın tahmin ettiğinden,daha doğrusu yarattığından çok üstün bir hâl alan robotlarımız hemen hemen her şeyi kilitleyip elimizi kolumuzu bağlayacaklardır.Çünkü bilip bilebileceğimiz en iyi hackerlardan çok daha iyi olmakla kalmayıp yaratılışlarından ötürü her şeye kolayca erişebileceklerdir.Ve çok geçmeden dünya , iletişimsiz , elektriksiz, hatta susuz, sadece robotların yönettiği karanlık bir hâle gelecektir. Biz ne olacağız diye sorarsanız , lazer silahlarıyla buharlaştırılacağımızı ya da değişik yollarla öldürüleceğimizi hiç sanmıyorum.Sonuçta çok zeki yaratıklar ve ne kadar sanal aleme hükmetseler de ilerisi için birtakım ayak işlerine ihtiyaç duyacaklarını es geçmeyeceklerdir.Bunun sonucunda da hayalimizdeki robotları köle gibi kullanma durumuna biz düşeceğiz demektir.Sadece ekmek ve su verilen , gerisinde robotların isteklerini yapan insanlar.Nüfusumuz hızla azalmaya başlardı kuşkusuz.Çocuklar , yaşlılar ve geri kalan zayıflar birer birer eksilirdi.Peki ya insanoğlu bu durumdan kendini kurtarabilir miydi ? Yoksa kendi sonunu kendi elleriyle mi getirmiş olurdu? Bütün bu iç karartıcı tahminlerden sonra günümüze dönüp baktığımız zaman ise bütün teknoloji aleminin var gücüyle yapay zekâ üstüne çalışıyor olduğunu görürüz.Bana kalırsa kendi sonumuzu hazırlamaktan başka hiçbir şey yapmıyoruz.İnsanlık için yapılacak en aptalca şeyin kendinden daha akıllı bir varlık üretmeye çalışmak olduğunu da eklemeliyim.Ancak merak ettiğim konu ise , ipin ucunu kaçırmadan önce ne zaman bu durumun farkına varacağız? AHMET ABDULLAH AVCI YAPAY DÜŞMAN Yasemin Payaslıoğlu 21400206 OOOOF Uyanıp gözlerimi açtığımda güne acı içinde inleyerek başlıyorum. Güne başlamanın ağırlığı üstüme çöküyor ve nefes alamıyorum. Yapmam gereken işler, sosyalleşmem gereken insanlar, gitmem gereken dersler, mutlu etmem gereken ailem ve bakmam gereken kedilerim var. Hepsi tepeleme şekilde üstüme yağıyor. Kafamı dağıtmak için sosyal medyaya baktığımda gördüğüm haberler de biriken tepenin üstünden çığ gibi üzerime düşüyor. Bütün gün haberlerden kaçmaya çalışıyorum çünkü biliyorum ki iyi bir haber yok. Ve üç sene boyunca ilaç ve terapiyle kontrol altına almayı çabaladığım sevgili beynim gerçeklere hazır değil. Sürekli birileri ölüyor, bir yerler patlıyor, sadece para kavgasında olan ve savaşlara kendileri katılmaya bile cesareti olmayan politikacılar yüzünden. İnsanlardan nefret ediyorum ancak bu onların suçu sayılmaz. Aslında sayılır! Çünkü kaç milyon yıldır evrimleşiyoruz, şu an formumuzun zirvesinde olmamız gerekir ama zirve böyle olmamalı bence. Böyle zirveye ben küfrederim açıkçası. Bazen acaba ne zaman erkekler kumandayı ele geçirdi ve kadınlar buna neden izin verdi diye merak ediyorum. Çünkü doğruyu söylemek gerekirse, dünyanın durumundan her ne kadar erkekler sorumlu görünse de kadınlar olarak biz e oturup izlememeliymişiz bu kadar uzun süre. Eşitlik hakkında hâlâ çabalıyor olmamız beni çok rahatsız ediyor. Sanki şu ana kadar bunu halletmiş olmalıydık. Sadece kadın erkek eşitliği değil, ırkçılık, homofobi, İslamofobi gibi şeyler neden var ki? Bir insanı sadece bizden farklı bir renkte olduğu, bizden farklı birini sevdiği için baskılamanın modası artık geçmiş olmalıydı. Bunları yapan kabadayı tiplerin ayvayı yemeleri gerekirdi. 2018 yılındayız. Çok nefret dolu bir dünyada yaşıyoruz. Nefretin miktarını düşündükçe içim gıcıklanıyor. Nefreti bünyemden uzaklaştırmak için bütün gün internette kedi videoları falan izleyip insanlardan kaçmaya çalışıyorum. Öyle yapınca da asosyal, garip ve benzeri sıfatlara maruz kalıyorum. Beynimin bu kadar travmatik olayla başa çıkabilmesinin başka bir yolu yok ki! Daha iki sene önce ben evimde sakin sakin otururken üzerime üç tane bomba attılar. Korkmaya hakkım var. İnsanlar sanki yapacakları başka bir şey kalmamış gibiler. Hele Amerikalılar! O kadar sıkılmışlar ki artık nefret söyleminden nefret söylemine atlamayı eğlence haline getirmişler gibi bir halleri var. Trump gibi, politikacı olmayan, seksist, tecavüzcü, NAZİ bir adamı başkan seçtiler?! Neden? Nasıl? Ve diğer ülkeler olarak sadece oturmuş izliyoruz. Adam, en büyük ekonomilerden birinin başına oturmuş Hitlercilik oynuyor resmen ve kimsenin dur dediği yok. Beni asıl korkutan da o zaten. Oturmuş dünyanın yanmasını seyrediyoruz bütün insanlık. En fazla aktivizm Twitter’dan yapılıyor. İşe yaramadığını söyleyemem ancak çok da işe yaradığını da söyleyemem ne yazık ki. Gerçi sokağa çıkıp yürüyen, sakin protestoculara neler yapılıyor onu da biliyoruz. Dünyacak baskı altında yaşıyoruz. Bu kadar açlık, yoksulluk varken gidip olimpiyatlar gibi olaylarda bir olmayı seçiyoruz. Bir de utanmadan birlik, dayanışma mesajları vermeye çalışıyoruz. Çok sinirleniyorum. Yasemin Payaslıoğlu 21400206 Geceleri sokakta yürümeye korkarak büyüyen küçük kızlar var. Kendisi olmaya korkan LGBT bireyler var. Dışarda türbanımı takarsam bana terörist gözüyle bakarlar diye düşünen insanlar var. Ten rengi farklı olduğu için sokakta yürürken sebepsizce durdurulan gençler var. Korkuyorum insanlık adına. İyiye gittiği söylense de bütün bu korkular birinin bünyesinden kolayca çıkan şeyler değil. Ve iyiye gittiği de yok aslında sadece başka bir ad alıyor ya da kapalı kapılar ardından yürütülüyor yine nefret. Böyle bir dünyada yaşamak istemediğimi açıkça söylediğimdeyse bana depresif, karamsar falan diyorlar. Tamam beyin kimyamda sorun var ama bütün dünyada da sorun var! Gücü elinde tutanların sürekli birilerinin ölümüne sebep olmasından bıktım, bence bu en doğal da hakkım. CEHENNEM BAŞKALARIDIR '' Bunca insan yalnızken neden bunca insan yalnız? '' (Kaybedenler Kulübü 2011) 4-5 sene önceydi, izlediğim filmdeki bir replikten ibaretti bu söz benim için. O zamanlar üzerinde pek düşünme gereği duymadım. Felsefik düşünmeyi pek sevmeyen biriyim ondandı bu sanırım. Hele bir de buna aklın bir karış havada olduğu ergenlik çağı eklenince... Ali Lidar'ın '' Z Raporu'' adlı kitabı içinde barındırdığı hayatın gri yüzüne dokunan hikayelerle bu replik üzerinde daha derin düşünmeye sevk etti beni. Tabi bunda geçen yılların bana kazandırdığı olgunluk gerçeğinin de etkisi yadsınamaz. Modern toplumun gizlemeye çalıştığı ,utanılacak bir durum olarak mı düşünüldüğünden bilinmez, kimsenin açıkça dile getiremediği bir yara bu. Yalnızlığını biraz kalabalık yaşamak, kendini bir cam fanusta hissetme durumu, içindeki o derin boşluğun bir türlü dolmaması, cümlelerimizin her seferinde biraz daha kısalması... Yalnızlık eğer bir tercihse kendinle baş başa kalma ihtiyacıysa güzeldir. Ama kalabalıklar içindeki yalnızlık pek tercih edileninden değil hatta sanırım en acılılarından biri. Peki ama neydi bu yalnızlığın nedeni? Içten içe insanları kemiren bu boşluk neden doldurulamıyordu? Neden artık daha kısaydı cümlelerimiz? Soruların cevabı yine insanlarda saklı. İnsanlar, onların gittikçe açığa vurduğu iki yüzlü ahlak anlayışı ve bu anlayışla temellenmiş