olmasına karşın ikili averaj nedeniyle üçüncü olup turnuvaya katılamadı. 2006 Dünya Kupası elemelerinde de kendine yer bulan Pancu, Romanya'nın ikinci eleme maçında Makedonya'ya bir gol attı. 3. eleme maçında ise bu sefer Andorra'ya 2 gol attı. Andorra maçı Pancu'nun kaptan olarak çıktığı ilk ve tek millî maç oldu. 2005'te Romanya'nın başına Victor Piturca geldi. Onun döneminde de birkaç maça çıkan Pancu, ikinci Çek Cumhuriyeti'nin 2 puan gerisinde kalıp bu turnuvaya da katılamayınca Piturca'nın millî takımı yenileme politikası nedeniyle bir daha millî takım forması giyemedi. Toplamda 27 maçta forma giyen Pancu 9 gol kaydetti. Bu 27 maçın, 5'inde Rapid Bükreş 22'sinde ise Beşiktaş forması giyiyordu. Skype Skype, İnternet üzerinden iletişim ve telefon görüşmesi yapılmasını sağlayan bir yazılımdır. VoIP teknolojisini kullanır. Yazılımının geliştiricileri tarafından kodlanmıştır. Özellikle Amerikalıların çok ucuza konuştuğu bu yazılımla dünyada milyonlarca insana internet veya telefonla konuşma imkânı sağlamaktadır. Ekim 2005'te E-kolay'ın başlattığı kampanyada Skype, eBay tarafından 2,6 milyar dolara satın alınmıştır. 10 Mayıs 2011'de Microsoft'a 8,5 milyar dolar karşılığında satılmıştır. Ağ yönetim tarafında öne çıkan değerlendirmeler Sistem güvenliği tarafında öne çıkan değerlendirmeler Arka planda yapılan veri transferinin nereye yapıldığını ve paketlerin içeriğini kontrol etmek mümkün değil.Günlük düzenli olarak en az 700k akış var. Åžifreleme Statik çözümleme yöntemlerinden kaçınılmış. Binarylerin bir bölümü hard-coded anahtar vasıtasıyla XOR işleminden geçiriliyor. Bellekte ayrılmış kısımda tutulan veri şifrelenmiş şekilde tutuluyor, çalışma esnasında decrypt edilip kullanılıyor. Structure overwriting Program, başlangıç anında önceki alanı siler ve ardından şifrelenmiş alanları çözer. Son olarak Skype program import tablosunu yükler, bu sırada orijinal import tablosunun bir kısmını da siler. Unpacking Skype kendine ait bir paketleyiciye sahip gibi görünüyor, bu noktada açık binaryleri görebilmemiz için paketleri çözmemiz gerekecek. Dahili alan tanımlıyıcılarını incelenir ve iç alanda binarylerin içinde saklanmış anahtarları kullanılarak şifre çözümü yapılır. Bütün özel import tabloları incelenir ve ardından ortak import tablolarına ve özel import tablolarına başka bir bölüm eklenerek yeniden inşa edilir. Son olarak auto decryption işlemi için patch yazılır. Sergen Yalçın Ali Rıza Sergen Yalçın ya da kısaca Sergen Yalçın, (d. 5 Ekim 1972, İstanbul) orta saha pozisyonunda oynamış eski millî futbolcu, futbol yorumcusu ve teknik direktör. 10 yaşında girdiği Beşiktaş altyapısından A takıma kadar yükselmiş olup 15 yıl kulüp için ter dökmüştür. Sergen’i 15 saniye izleyip Beşiktaş'a kazandıran Serpil Hamdi Tüzün'ün direktifi doğrultusunda her gün deftere 10 tane gol pozisyonu çizdiğini ve onları uyguladığını söylemiştir. 1991-1992 sezonunda "Namağlup Şampiyon" kadronun içinde yer aldı. 1993 Akdeniz Oyunları'nda Sergen'li Türkiye, yarı finalde Zidane'lı Fransa U21 takımını yenerek, Cezayir'e karşı finalde altın madalyanın sahibi olmuştur. 1997 yılında rekor transfer ücreti ile İstanbulspor'a transfer oldu. Türkiye'de dört büyüklerin formalarını giymiş iki futbolcudan ilkidir. 2000 yılında The Guardian gazetesi onun hakkında “"Paha biçilmez bir sol ayağı var, 60 metre uzaktan topu kül tablasına bile kondurabilir."” ifadelerini kullandı. Ayrıca dönemin Newcastle United teknik direktörü Bobby Robson'un da bir Sergen Yalçın hayranı olduğunu belirtti. Caz müzisyeni Önder Focan’ın ‘Boğazda’ adlı albümünde ‘Negres’ (tersten Sergen) isimli eserini üretirken ilham aldığı kişi olmuştur. 2002 yılında tekrar Beşiktaş'a dönmüştür. Beşiktaş'ın 100. yılında şampiyon olan kadronun en çok gol atan futbolcusu olmuştur. Sezonun 33. haftasındaki Beşiktaş ve Galatasaray arasında oynanan maçta 100. yıl şampiyonluğunu getiren golü atarak, Ercan Taner'in klasikleşmiş "Sergen attı, şampiyonluk geldi" sözünü hayata geçirmiştir. Beşiktaş JK’da Yönetim Kurulu Başkanlığı, Divan Kurulu Başkanlığı ve Yönetim Kurulu üyeliğinde bulunmuş yöneticilerin, medya temsilcilerinin ve taraftarların verdiği oylar sonucu 2003'te 100 yılın en iyi futbolcularından seçilerek gümüş 11'e girmiştir. 2003'te Türkiye'de Yılın Futbolcusu seçilmiştir. 1 Ekim 2003'de ki Chelsea-Beşiktaş Şampiyonlar Ligi grup maçında Sergen Yalçın'ın deplasmanda attığı 2 gol ile Beşiktaş, Avrupa kupalarında tarihinde ilk kez İngiliz takımını yendiği, ilk kez Şampiyonlar Ligi’nde deplasman galibiyetine imza attığı, Chelsea'yi yenen tek Türk takımı olan ve Chelsea'nin Avrupa kupalarında 41. maçında 2. mağlubiyetini yaşatan takım oluyordu. 2003-2004 sezonunda Beşiktaş formasıyla Çaykur Rizespor karşısında orta sahanın gerisinden kazandığı topla ceza yayına kadar yaklaşıp, İlhan Mansız’la yaptığı verkaçı golle tamamladığı pozisyon “Yılın Golü” ödülünü kazandı. 2002 yılında geldiği Beşiktaş'tan 2006 yılında ayrılmıştır. Lig'de 100 golü geçen ender orta saha oyuncularından biri olmuştur. İngiliz basınından "These Football Times" dergisinde Eylül 2017'de "Sergen Yalçın: Dünyanın en iyi futbolcusu olabilirdi." adlı makale yayımlandı. Beşiktaş'ın teknik direktörlüğünü yapmaktadır. Sergen Yalçın, futbola Beşiktaş'ın altyapısında başladı. Burada Serpil Hamdi Tüzün'ün Türk futboluna kazandırdığı isimlerden biri oldu. 1989'da Türkiye Genç Takımlar Şampiyonluğu'nu kazanan kadroda yer aldı. Gordon Milne döneminde Beşiktaş A Takımı’na yükseldi. 1991'in başında A takım ile idmanlara çıkmaya başladı. Sarıyer ile oynanan bir hazırlık maçında bir golü ve bir asisti ile adını duyurdu. 1990-91 sezonunun ikinci yarısında zaman zaman 16 kişilik kadroya girse de maçlara çıkmadı. Aynı sezon Beşiktaş PAF takımı İstanbul şampiyonluğunu da kazanırken, Sergen de golleriyle takıma destek oldu. Sergen, ilk resmi maçını 1 Eylül 1991'de Gençlerbirliği'ne karşı oynadı. Sezonun ortasında bir ara tekrar Beşiktaş PAF takımında forma giyse de sezonun ikinci yarısından sonra uzun süre Beşiktaş formasını çıkarmadı. 1991-1996 yılları arasında başarılı performansıyla dikkat çekti ve 2 lig şampiyonluğu, 2 Cumhurbaşkanlığı Kupası ve 1 Türkiye Kupası gördü. Ancak başarılarının yanında kumar, at yarışı gibi tutkuları yüzünden de eleştirildi. 1996-1997 sezonu sonunda sözleşmesi biten Sergen, takım arkadaşı Alpay Özalan ile birlikte Beşiktaş'ın verebileceğinden daha fazla para istediği için kulüple anlaşamadı. Cem Uzan'ın başkanlığını yaptığı İstanbulspor'dan teklif aldı ve 1997 yılında Aykut Kocaman, Oğuz Çetin transferi ile dikkat çeken İstanbulspor'a transfer oldu. İstanbulspor'da golleriyle takımın Intertoto Kupası'nda gruptan birinci olarak çıkmasına yardım etti. Sezon sonu lig dördüncüsü olup UEFA Kupası'na katılmaya hak kazandılar. Ancak sonraki sezon UEFA Kupası'ndan da ilk turda elenince Cem Uzan başkanlığı bıraktı ve bütün futbolcular transfer listesine kondu. 1998 yılının kasım ayında da yönetimle problemleri olan ve maaşı ödenmeyen Sergen, sözleşmesini tek taraflı feshetti. Uzun süre futbol oynayamadı, Avrupa'dan kulüplerle görüşse de anlaşma sağlayamadı. 1999'un başında Fadıl Akgündüz'un takımı Siirt Jetpa Spor'a transfer oldu. Fadıl Akgündüz ve Tanju Çolak tarafından Fenerbahçe'ye bedelsiz ve kiralık olarak önerildi. Teknik direktör Joachim Löw'ün onayı ile Fenerbahçe forması giydi. Fenerbahçe'deki performansıyla tekrar millî takıma seçildi. Sezon sonunda Fenerbahçe 3. olsa da iyi oynayan Sergen'in takımda kalmasına karar verildi ve bir sezon daha kiralandı. Ancak teknik direktör Rıdvan Dilmen'in UEFA Kupası'ndan elenince istifa etmesiyle göreve gelen Zdenek Zeman ile Sergen anlaşamadı. İlk yarının sonlarında formasını kaybeden Sergen'in sözleşmesi aralık ayında feshedildi. Türkiye'de tekrar bir takımda forma giyebilmesi için federasyon kurallarına göre "hülle" yöntemiyle Avrupa'da bir takıma satılması ve oradan Türkiye'ye dönmesi gerekiyordu. Bu yüzden Sergen kâğıt üzerinde Makedon takımı FK Sloga Jugomagnat'a satıldı, daha sonra oradan 2000 yılının başında Galatasaray'a kiralandı. Sergen böylece Refik Osman Top, Ali Soydan ve Saffet Sancaklı'dan sonra Üç Büyükler'de forma giyen 4. futbolcu oldu. Orta sahada gösterdiği başarılı performansıyla takımının lig şampiyonluğu ve Türkiye Kupası'nı kazanmasında büyük emeği geçti. Galatasaray, sezon sonunda UEFA Kupası'nı kazanıp Türkiye'de ilk kez bir Avrupa Kupası kazanan takım olsa da Sergen, sezon başında Fenerbahçe forması ile kupada maç yaptığı için bu efsane kadroda yer alamadı. Sezon sonlarına doğru takımla problemler yaşayan Sergen, sezon bitince takımdan ayrıldı. 2000 Avrupa Futbol Şampiyonası'ndan sonra yine Avrupa'da bir takım bulmaya çalışan Sergen, başarılı olamadı. 2000-2001 sezonun başında ise Trabzonspor'a kiralandı ve 4 büyüklerin tümünde forma giyen ilk futbolcu unvanını aldı. Trabzonspor'la ilk günlerinde sakatlıklarla boğuştu. Daha sonra ise Beşiktaş'tan takım arkadaşı Oktay Derelioğlu ile birlikte antrenmanları aksatıp, yüksek ücret istediler. Sezon sonunda Trabzonspor 5. olurken, Sergen Yalçın da Trabzonspor ile yollarını ayırdı. 2001-2002 sezonu için tekrar başkan Mehmet Cansun tarafından Galatasaray'a 1 yıllığına kiralandı. Mircea Lucescu'nun yönetiminde kilo fazlasını atan Sergen, performansıyla yine dikkat çekmeye başladı. Sezon sonunda Sergen, Galatasaray'la bir kez daha şampiyonluğu yaşarken Şampiyonlar Ligi'nde de 9 maçta oynayıp attığı 2 golle takımının gruplardan çıkmasına yardım etti. 2002 şubatında çapraz bağları yırtılan Sergen, büyük bir sakatlık yaşadı. Siirt Jetpa'nın Avrupa'dan teklifler aldığı ve Galatasaray'ın Şampiyonlar Ligi'ne devam ettiği dönemde sezonu erken kapattı. Ayrıca Türkiye millî takımının 3. olacağı 2002 FIFA Dünya Kupası kadrosunda yer alamadı. 2002-2003 sezonunda Mircea Lucescu, Beşiktaş'a geçerken, Sergen Yalçın da bonservisiyle birlikte ilk kulübü Beşiktaş'a döndü. Beşiktaş'ın 100. yılındaki şampiyonluğunun baş mimarlarından biri oldu ve şampiyonluğun belirleneceği maçta eski takımı Galatasaray'a attığı son dakika golüyle tarihe geçti. Aynı sezon Beşiktaş'ın UEFA Kupası'nda çeyrek final görmesine de yardım etti. 2003-2004 sezonuna Beşiktaş iyi başlarken Sergen Yalçın, Şampiyonlar Ligi'nde Beşiktaş'ın İngiltere'deki Chelsea zaferinin mimarı olup 2-0'lık galibiyette iki gol attı. Daha sonra bu performansında İngiltere'de Beşiktaş'ın galibiyeti üzerine bahis oynamasının etkisi olduğu söylendi. Aynı sezon Adanaspor'a yatarak attığı golle de çok konuşuldu. 2006-2007 sezonuna kadar Beşiktaş'ın banko oyuncularından biri oldu. Son sezonunda Türkiye Kupası'nı da kazandı. Ancak sezon sonu Jean Tigana tarafından gönderildi. 2006-2007 sezonunda 2. Lig'e yeni yükselen ekiplerden Etimesgut Şekerspor'a transfer oldu. Ahmet Dursun, Serkan Aykut, Ahmet Yıldırım gibi isimlerle forma giydi. Sezona iyi başlasa da ilerleyen günlerde kadro dışı bırakıldı, daha sonra affedildi. Bir sezon sonra ise adı Ankaragücü ile anılsa da en sonunda Kemal Unakıtan'ın maddi desteğini koyduğu Eskişehirspor'a 8 Temmuz 2007 tarihinde Eskişehir Atatürk Stadyumu'nda düzenlenen imza töreni ile transfer oldu. Eskişehirspor, Süper Lig'e çıkma yolunda ilerlerken yine kadro dışı bırakıldı ve daha sonra kulübüyle yollarını ayırdı. Daha sonra ise futbolu bıraktığını açıkladı. 2008 yılının sonunda Beşiktaş-Galatasaray maçı ile futbolu bırakmayı planlarken Galatasaray'ın olumlu cevap vermemesi yüzünden jübilesi yapılamadı. Sergen Yalçın Türkiye liglerinde 390 maçta forma giydi, bu maçların 347'si Süper Lig'de, 21'i 1. Lig'de ve 22'si de 2. Lig'de oldu. 230 kez Beşiktaş, 36 kez İstanbulspor ve Galatasaray, 24 kez Fenerbahçe, 22 kez Etimesgut Şekerspor, 21 kez Trabzonspor ve Eskişehirspor formaları giydi. Beşiktaş taraftarı olduğu da bilinmektedir. 60 kez millî takımlara çağrılan Sergen Yalçın, ilk olarak Beşiktaş PAF takımında oynarken 1 Mart 1989'da Tiflis Turnuvası'nda SSCB'ye karşı U-16 formasını forma giydi. 21 Ocak 1990'da ise yine SSCB'ye karşı oynan bir özel maçta ilk kez U-18 forması giydi. 13 Mayıs 1992'de ise İsrail'le oynanan bir özel maçta U-21 olup, ümit millî formayı giydi. 1993 Akdeniz Oyunları'na katılan Olimpik millî takımda yer aldı. 3 grup maçında 3 gol atarak takımın bir üst tura çıkmasına yardım etti. Yarı finalde Lilian Thuram, Zinedine Zidane, Pascal Nouma gibi geleceğin ünlü oyuncularının barındığı Fransa'yı elediler. Türkiye finalde Cezayir'i yenip tarihinde ilk ve günümüze dek tek olan altın madalyayı kazanırken Sergen de Hakan Şükür ile birlikte galibiyet gollerinden birine imza attı. 27 Eylül 1993'te Polonya maçı için ilk kez A millî takıma çağrıldı. 31 Ağustos 1994'te ise Makedonya karşısında oynanan özel maçta ilk kez A Millî formayı giydi. 1996 Avrupa Futbol Şampiyonası elemelerinde oynanan 8 maçın 6'sına forma giyip, İsveç ve İzlanda'ya gol attı. Türkiye, grupta ikinci olup 1996 Avrupa Futbol Şampiyonası'ya gitmeye hak kazandı. Türkiye'nin tarihinde ilk kez katıldığı Avrupa Futbol Şampiyonası'nda Hırvatistan ve Portekiz maçlarında forma giydi. 1998 FIFA Dünya Kupası elemeleri'nde Belçika maçında 57. dakikada oyuna girip, 3 dakika sonra gol attı. Ancak golden 4 dakika sonra kırmızı kart görerek atıldı. Sergen, 2000 Avrupa Futbol Şampiyonası elemelerinde oynanan 8 maçta da forma giydi ve Moldova'ya 1 gol atarak, takımın Almanya'nın 2 puan arkasından 2. olup, play-off'lara kalmasında yardım etti. Play-off maçlarında da forma giydi ve Türkiye'nin tarihinde ikinci kez Avrupa Şampiyonası'na gitmesinde rol aldı. 2000 Avrupa Futbol Şampiyonası kadrosuna da çağrılan Sergen, grup aşamasında İtalya ve İsveç maçlarında forma giydi. Türkiye çeyrek finale kalıp, Portekiz'e elenirken maçın son anlarında oyuna girdi. 2002 FIFA Dünya Kupası play-off'larına çağrılıp, 5-0'lık Avusturya maçında forma giyen Sergen, sakatlığı yüzünden kupaya katılamadı. Son millî maçında 11 Ekim 2003'te 2004 Avrupa Futbol Şampiyonası elemeleri'nde İngiltere'ye karşı oynadı. 2008-2009 sezonunun başında Beşiktaş'ın teknik direktörü Ertuğrul Sağlam istifa edip yerine Mustafa Denizli gelirken, Sergen Yalçın yardımcısı olarak göreve başlayacaktı. Ancak lisans yetersizliği yüzünden, 4 Kasım 2008 tarihinde yapılan anlaşma ile Sergen Yalçın, Beşiktaş U-15 takımının antrenörü oldu. Yapılan anlaşmanın bitiş tarihi 31 Mayıs 2010 idi. Lisansının B'den UEFA B'ye çıkartılması için gerekli olan en az altı aylık staj dönemini Siyaz-Beyazlı kulübün U-15 takımında geçirecek olan Yalçın, bu sürede Beşiktaş A Takımı yedek kulübesinde yer alamayacaktı, ancak U-15 takımından daha çok A takımın teknik ekibinde bulunacaktı. Sergen Yalçın'ın eskiden beraber oynadığı Gökhan Keskin altyapı sorumluluğuna getirilirken, kendisi de 2009-10 sezonunun başında Beşiktaş A2 takımının başına getirildi. Takım A2 Ligi'nin Marmara Grubu'nda, güçlü rakiplerinin arasında birinci olarak devam ederken, Sergen Yalçın bir yandan yorumculuğa devam edip A Takım hocası Mustafa Denizli'yi eleştiriyordu. Sezon ortasında, Denizli'nin gençleri oynatmamasını ve ilgisizliği gerekçe gösterip teknik direktörlük görevini bıraktı. 2010-2011 sezonu öncesi Sarıyer sportif direktörlüğüne getirildi. 2013-2014 sezonunda 11. hafta sonunda 2 galibiyet, 2 beraberlik ve 7 yenilgi alarak lige iyi bir başlangıç yapamayan Gaziantepspor, Bülent Uygun'la yollarının ayrılmasından sonra teknik direktörlük görevine Sergen Yalçın'ı getirdi. 21 Aralık 2014 tarihinde Roberto Carlos'un Sivasspor'dan ayrılması ile takımda ismi geçmeye başlayan Sergen Yalçın, Sivasspor ile anlaşmaya vardı. 23 Aralık 2014 tarihinde Sivasspor ile ilk antrenmanına çıktı. 25 Ekim 2015 tarihinde Sivasspor ile son antremanına çıktı. 11 Ocak 2017 tarihinde Kayserispor'la anlaşan Sergen Yalçın 22 Nisan 2017 tarihinde Kayserispor'daki görevinden istifa etti. 31 Temmuz 2017 tarihinde Eskişehirspor'la 1 yıllık sözleşme imzalamıştır. 25 Eylül 2017 tarihinde Eskişehirspor'dan istifa etmiştir. 06 Mart 2018 tarihinde Atiker Konyaspor ile sözleşme imzalamıştır. 31 Mayıs 2018 tarihinde sözleşmesi sona ermiş olup yenilenmemiştir. 15.11.2018 tarihinde Mesut Bakkal ile yollarını ayıran Aytemiz Alanyaspor'un yeni teknik direktörü olmuştur. 31 Mayıs 2019 tarihinde sözleşmesi sona ermiş olup yenilenmemiştir. 28.06.2019 tarihinde Evkur Yeni Malatyaspor ile 1 yıllık sözleşme imzalamıştır. 15.01.2020 tarihinde sözleşmesi fesh edilmiştir. 29.01.2020 tarihinde 1.5 yıllık sözleşme ile Beşiktaş teknik direktörlüğü görevine resmen başlamıştır. Sergen Yalçın futboldan sonra Fanatik Gazetesi'nde ve Vatan Gazetesi'nde köşe yazıları yazmaya başladı. Aynı zamanda TRT 1 Stadyum programında, NTV ve NTVSpor kanallarında futbol yorumculuğu yapmaya başladı. Daha sonra bu kanallardan ayrılan Sergen,Kanaltürk'de yorumculuk yaptı. 2014-15 sezonu itibarı ile TRT Spor'da yayınlanmakta olan Göktuğ Sevinçli moderatörlüğündeki Futbol Arenası programında Erman Toroğlu ile yorumculuk yapmakta iken 23 Aralık 2014 tarihinde Sivasspor teknik direktörlüğü görevi nedeniyle programdan ayrılmıştır. Sergen Yalçın, futbolu dışında özel yaşamıyla da oldukça dikkat çeken bir futbolcuydu. Sergen'in at yarışı tutkusu birçok takımında problem olmuştu. Takım arkadaşı Gökhan Keskin, verdiği bir röportajda: "Beşiktaş’a ilk geldiğinde benim yanıma verdiler. Daha 17 yaşındaydı. “Al bu çocuğa göz kulak ol, at yarışı oynuyormuş” dediler. Aradan iki hafta geçti. Bir baktım, ben, Metin ve Sergen beraber at yarışı kuponu yapıyoruz." dedi. Bir dönem "Barbie Operasyonu" adlı fuhuş operasyonunda adı geçtiği için ifade verdi. Biri ara da kumar tutkusu ve Sedat Peker bağlantıları yüzünden soruşturma açıldı. NTV'deki bir programda Sergen, Bayern Münih'in kendisini almak için araştırma yaptığını, ancak bu özelliklerini öğrenince transferden vazgeçtiğini itiraf etmiştir. Sergen, Acun Ilıcalı'nın "Devler Ligi" adlı eski futbolcuların futbol turnuvasında da forma giymiştir. Yeni Rakı'nın internet üzerinden hazırladığı bir reklamda ve Europen firmasının reklamlarında oynamıştır.Son olarak Finans Bank'ın EnPara reklamlarında oynamıştır. Ayrıca Sergen Yalçın, Yetenek Sizsiniz adlı programda 2011-2012 ve 2012-2013 iki sezon jüri üyeliği yapmıştır. Yapımcılığını Tükenmezkalem Film'in, yönetmenliğini ise Gani Müjde'nin üstlendiği; başrollerinde Emre Kınay, Dilara Gönder, Esra Dermancıoğlu, Belma Canciğer ve Murat Dalkılıç'ın oynadığı Sil Baştan tv dizisinde bir diğer başrol Sergen Yalçın'a aittir. 2014 yapımı dizide kendini canlandırmaktadır. Nermin Erbakan Hatice Nermin Erbakan (d. 1943, Balıkesir - ö. 23 Ekim 2005, İstanbul) Türkiye'nin eski başbakanlarından Necmettin Erbakan'ın eşi. 1943 yılında Balıkesirli Saatçioğlu ailesinin kızı olarak dünyaya geldi. İktisat eğitimi aldı. Türkiye Odalar ve Borsalar Birliği (TOBB)'nde uzman olarak görev yaparken tanıştığı ve danışmanlık yaptığı TOBB Sanayi Dairesi Başkanı Necmettin Erbakan ile 10 Ocak 1967'de evlendi. 1967'de Zeynep, 1974'te Elif, 1979'da Muhammet Fatih adlı çocukları dünyaya geldi. Nermin Erbakan, Refahyol hükümetinin kurularak eşinin önce başbakan yardımcısı ve sonra başbakan olması ile sonuçlanan 1995 seçimlerinde Refah Partili kadınlar ile birlikte önemli rol oynadı. İslami kuralları hayatına uygulama konusunda hassas davrandı. Gece ibadetlerine önem verdiği belirtiliyor. 23 Ekim 2005'te Ankara'da Yüksek İhtisas Hastanesi'nde hayatını kaybeden Nermin Erbakan, İstanbul'da Merkezefendi Mezarlığı'na defnedildi. Cenaze namazına 50 bini aşkın kişi katıldı. Yenibosna Yenibosna, İstanbul Bahçelievler ilçesi sınırları içerinde bir semttir. Yenibosna Spor Kulübü'ne ev sahipliği yapar. 1990 sonrası yoğun bir nüfus artışı göstermiş ve plansız büyümüştür. Batı kısmı sanayi bölgesi iken, doğusu yerleşim bölgesidir. Son dönemde yapılan büyük siteler (Kuyumcukent, Dış Ticaret Kompleksi gibi) ve tekstil sektörünün outlet mağazları ile canlılık başlamıştır. Altınyıldız Blokları ve İhlas Evleri semtteki önemli sitelerdir. Bunların dışında İstanbul'un batısındaki tüm ulaşım hatlarının kesiştiği ana bir noktadır. Eskiden Bakırköy' e bağlı olan semt daha sonra yoğun göçle birlikte yaşadığı nüfus artışı sebebiyle Bahçelievler' e bağlanmıştır. Semtte Bahçelievler Stadı'da bulunmaktadır. Semtte dört ana cadde bulunmaktadır. Bunlar Yıldırım Beyazıd, Fatih, Dereyolu Mithatpaşa Caddesi ve Sanayi Caddesidir. Semtin ve en işlek caddesi Yıldırım Beyazıd Caddesi'dir. Yenibosna son dönemlerde yapılan yatırımlarla çehresini değiştirmektedir. Semtte ekonomiyi canlandıran yatırımlar Koçtaş yapı market ve eski Zaman Gazetesi merkez binasıdır. Ahmet Dursun Ahmet Dursun (d. 25 Ocak 1978, Gelsenkirchen), Türk millî futbolcudur. Futbola SG Wattenscheid 09'da başlayan futbolcu, 1996'da Kocaelispor'a transfer olarak Türkiye kariyerine başladı. 1999-2003 arasında bir lig şampiyonluğu yaşadığı Beşiktaş kariyeriyle zirve yaptı. Çin ve Azerbaycan'da da futbol oynayan Dursun, 2014 yılında profesyonel kariyerine nokta koydu. Almanya'da Dayısı Kurtuluş Şahin'in desteği üzeri futbola başlayan Ahmet Dursun, 1995-96 sezonunda 2. Bundesliga ekibi SG Wattenscheid 09'da yer aldı. 20 Nisan 1996'da ilk maçına 1. FSV Mainz 05 karşısında çıktı. İlk sezonunda dört maç forma şansı buldu. 1996-97 sezonunda SG Wattenscheid 09 takımından Mustafa Denizli yönetimindeki Kocaelispor'a transfer oldu ve bu dönemde genç millî takıma çağrıldı. 15 Eylül 1996'da Zeytinburnuspor karşısında ilk Süper Lig maçına çıktı. 27 Kasım 1996'da Çanakkale Dardanel'u 3-0 yendikleri Türkiye Kupası maçında ilk profesyonel golünü attı. O sezonun sonunda bu kupayı kaldırmayı başardılar. Bu kupa da Dursun'un kariyerinin ilk kupasıydı. Ancak sezonun ikinci yarısında tecrübe kazanması Kocaelispor PAF takımına geçti. 1997-98 sezonunda Holger Osieck, Dursun'u takıma monte etti. Sezon içinde oynadığı ilk maçta ligdeki ilk golünü MKE Ankaragücü'ne attı. 2 Ekim 1991999-00 sezonunda Beşiktaş'a transfer oldu. 28 Temmuz 1999'da Hapoel Haifa ile oynanan UEFA Şampiyonlar Ligi ön eleme maçında ilk kez Beşiktaşlı formayı giydi. 7 Ağustos 1999'da Gençlerbirliği ile oynanan maçta ise ilk kez Beşiktaş ile lig maçına çıktı. Bir hafta sonra ise İnönü Stadı'nda oynadığı ilk lig maçında Samsunspor'a hat-trick yapıp, Beşiktaş'taki ilk gollerini kaydetti. İlk sezonunda oynadığı 30 lig maçında 21 gol atarak başarılı bir performans gösterdi. O sezon Dursun'un Beşiktaş'taki en golcü sezonuydu. O dönemde ligde ve Avrupa'da fazla başarılı olmayan Beşiktaş taraftarları başkan Süleyman Seba'ya tepkisini "Ahmet Dursun, Seba gitsin" tezahüratlarıyla göstermişti. 2000-01 sezonunda Dursun, ligde 12 gol atmayı başardı. O sezon Beşiktaş'ın iki ön eleme turunda da başarılı olması sayesinde Dursun, ilk kez Şampiyonlar Ligi gruplarında forma şansı yakaladı. Dursun'un kariyerinin en önemli maçlarından biri 19 Eylül 2000'de FC Barcelona ile oynanan grup maçıydı. Beşiktaş'ın güçlü rakibini 3-0 yendiği maçta, Dursun iki gol atarak dikkat çekti. 2001-02 sezonunun başında ise sakatlanıp sahalardan birkaç ay uzak kaldı. Daha az maç oynamasına rağmen bir önceki sezonki gibi 12 gole ulaşmayı başardı. 7'de ilk Avrupa maçına çıktı ve National Bucarest ile oynanan UEFA Kupa Galipleri Kupası maçında forma giydi. O sezon oynadığı 25 lig maçında oyuna genellikle sonradan dahil olmasına rağmen 10 gol atma başarısı gösterdi. Başarılı performansını bir sonraki sezon da devam ettirdi. Beşiktaş'ın 100. yılında takımın forvetlerinden biri olarak kullanılan Dursun, 23 maçta attığı sekiz golle kariyerinin ilk ve tek şampiyonluğunu yaşadı. Ayrıca UEFA Kupası çeyrek final başarısı gösteren takıma bu kupada üç gol atarak katkıda bulundu. 2003-04 sezonu başında teknik direktör Mircea Lucescu, Dursun'u ilk üç hafta ilk 11'de sahaya sürdü ancak beklediği performansı alamyan Lucescu, futbolcuyu daha sonraki maçlarda oyuna sonradan dahil etti. Ancak ligde ve iki maç forma giydiği UEFA Şampiyonlar Ligi'nde forma şansı bulamadı. Takım arkadaşı Federico Giunti ile giriştiği kavga da Dursun'un Beşiktaş kariyerine büyük darbe vurdu. Futbolcu Giunti ile kavga ettiğini ve ona deodorant şişesi fırlattığını kabul etti. Bu olay sonrasında Beşiktaş, disiplinsiz davranışlarından ötürü Ahmet Dursun'un sözleşmesini Aralık ayında fesh etti. 2002 FIFA Dünya Kupası sonrası Uzak Doğu marketinde Türk futbolcuları karşı gösterdiği ilginin artmasıyla Ahmet Dursun da Çin ekibi Tianjin Teda ile anlaştı ve Nisan ayında yeni sezon öncesi takımına katıldı. Sezonun ilk hazırlık maçında Dursun, takımı adına bir gol kaydetti. Ancak bunun devamı gelmedi ve devre arasına kadar yalnızca üç maçta şans bulup, golle buluşamadı. Çin'e alışmakta zorluk çeken futbolcu 2004 yazında takımdan ayrıldı ve Türkiye'ye dönmeye karar verdi. 2004-05 sezonu öncesi eski takımı Beşiktaş ile deneme antrenmanlarına çıkan ancak teknik direktör Vicente del Bosque'nin beğenmediği Dursun, transferin son gününde İstanbulspor ile bir yıllık sözleşme imzaladı. Türkiye'ye golle dönen futbolcu İstanbulspor forması ile çıktığı ilk maçta Galatasaray'a bir gol attı. Yarım sezon kaldığı İstanbulspor'da beş gol ile eski formunu tekrar yakaladığını gösterdi. Dursun, Ocak 2005'te yeniden Beşiktaş'a transfer oldu. İkinci Beşiktaş dönemi 1,5 sezon süren Dursun, ligde sadece iki golle buluştu. Beşiktaş'taki ikinci döneminin tesellisi 2005 yılında kazandıkları Türkiye Kupası oldu. Dursun, iki maç forma giydiği bu turnuvada bir gol kaydetmişti. Konyaspor'a attığı bu gol de Beşiktaş için attığı son goldü. Rıza Çalımbay döneminde Souleymane Youla'nın daha fazla forma şansı bulmasıyla Dursun, motivasyonunu kaybederken, Çalımbay'ın yerine gelen Jean Tigana'nın yeni transferler Bobo ve Gökhan Güleç'e görev verip Dursun'u planlarına dahil edilmemesiyle de sezon sonu Beşiktaş'tan ayrıldı. 2006-07 sezonunde sürpriz bir şekilde 2. Lig'de mücadele eden Etimesgut Şekerspor'a transfer oldu. Eski takım arkadaşları Sergen Yalçın, Tamer Tuna ve Ahmet Yıldırım ile gittikleri bu takımda oynadığı 11 maçta altı gol kaydederek ligin seviyesinin çok üstünde olduğunu gösterdi. Ancak takımın finansal anlamda verdiği sözleri tutmaması nedeniyle devre arasında tekrar Süper Lig'e dönerek Antalyaspor'la anlaştı. Antalyaspor'da 11 maç forma giyip, iki gol kaydeden futbolcu takımının küme düşmesine engel olamadı. Sezon sonunda Süper Lig'e Ankaragücü forması ile geri döndü. Ancak sadece ilk maçında gol kaydedebilen futbolcu devre arasında ilk deneyimlerini yaşadığı Kocaelispor takımına transfer oldu. Eski gol sayılarına ulaşamasa da sezonun ikinci yarısında Kocaelispor'un değişmezlerinden olan futbolcu, ilk kez forma giydiği 1. Lig'ta şampiyonluk yaşadı ve takımı Süper Lig'e yükseldi. 2008-09 sezonu Dursun'un son kez Süper Lig'de forma giydiği dönem oldu. Yarım sezonda sekiz maçta üç gol kaydetti. Şubat 2009'da bir kez daha yurtdışına çıkan futbolcu Azerbaycan'ın Hazar Lankaran takımında oynadı. Burada 10 lig maçında beş gol atarak, iyi bir performans gösterdi. 2010-11 sezonu için 1. Lig takımlarından Adanaspor'un yolunu tuttu. 2010-11 sezonunun devre arası transfer döneminde ise 2. Lig Kırmızı Grup ekiplerinden olan Eyüpspor ile 1.5 yıllık anlaşmaya imza atmıştır. Burada 10 Ocak 2012 tarihinde sakatlıklardan dolayı kariyerine nokta koyduğunu açıkladı. Ahmet Dursun 3 Ocak 2014'ten itibaren futbol hayatına devam edeceğini açıkladı. Burada 3 maça çıkan Dursun aktif futbolculuk hayatını burada sonlandırdı. 2015-16 sezonu devre arasında bu sefer amatör olarak sahalara dönme kararı alan Dursun, eski Galatasaray'lı Evren Turhan ile birlikte 2. Amatör Lig ekibi Büyükdere SK ile anlaştı. Sakatlığı nedeniyle bir süre forma şansı bulamasa da oynadığı ilk maçta futbolcu golle buluşmayı başardı. Ahmet Dursun, Haziran 2018'de Tokatspor'un yönetim kuruluna seçildi. Ahmet Dursun, 40 yaşında futbola yeniden dönme kararı aldı ve 2. Lig ekiplerinden Tokatspor ile transfer döneminin son gününde 1 yıllık sözleşme imzaladı. 1 Kasım 2018'de, Spor Toto 2. Lig Kırmızı Grup takımlarından Tokatspor, takımın sportif direktörlük görevini de üstlenen Ahmet Dursun ile yollarını ayırdığını açıkladı. Dursun, 1994'ten itibaren çeşitli seviyelerde Türk millî takımı forması giydi. 1998 yılında Türkiye 21 yaş altı millî futbol takımı forması giymeye başladı. 2000 Avrupa 21 Yaş Altı Futbol Şampiyonası eleme maçlarında yedi maçta forma giyip, bir gol attı. Türkiye, Almanya gibi bir ülkeyi geride bırakarak tarihinde finallere kaldı. Dursun, final kadrosuna dahil edildi. İlk grup maçında ev sahibi Slovakya'ya 2-1 yenildikleri maçta bir gol attı. Diğer grup aşamasında da oynadı ama bir üst tura çıkamadılar. 2000 yılında Türkiye'deki ilk hocası Mustafa Denizli'nin çalıştırdığı Türkiye millî futbol takımına ilk kez çağrıldı ve 23 Şubat 2000'de Norveç ile oynanan hazırlık maçında ilk kez forma şansı buldu. O sene üç kez millî olan futbolcu, millî formayı daha sonra terletemedi. 2014 Mart'ından itibaren Star TV'de yayınlanan Survivor'da, ünlüler takımında yer almıştır. Yarışmada 111 gün kaldıktan sonra Merve Aydın'la birlikte 3. olmuştur. 22 Şubat 2015 tarihinden itibaren Survivor All-Star'a katılmış fakat sağlık problemi nedeniyle 17 Mart 2015 tarihinde çekilmek zorunda kaldı. Veysel Cihan Veysel Cihan (d. 4 Şubat 1976; Avanos, Nevşehir), Türk eski futbolcudur. 1. Lig ekiplerinden Boluspor'da forma giymiştir. Oynadığı tüm ekiplerde mümkünse memleketi Nevşehir'in plaka kodu olan 50 numaralı formayı giymektedir. Denizlisporda iken lakabı "Maradona Veysel" ve Antalyaspor'da "Reis" idi. Futbola, Avanos’ta başladı. 1994-1998 yılları arasında Nevşehirspor, 1998-2002 yılları arasında Denizlispor, 2002-2004 yılları arasında da Gençlerbirliği formasını giydi. Kariyerinin ilk ciddi çıkışını Denizlispor’da yapan Veysel, Gençlerbirliği’nde sergilediği oyunla da futbolseverlerin beğenisini kazandı. 2004-05 sezonu başında Beşiktaş’a transfer oldu. 2005-06 sezonu ortasında Beşiktaş'tan Gaziantepspor'a transfer oldu. Daha sonra 2006/2007 sezonundan 2008-2009 sezonuna kadar Konyaspor formasını giymiştir. 2009-10 sezonundan Antalyaspor'a transfer oldu.Son olarak 2010-11 setzonun bitimine kadar Antalyaspor'da forma giymiştir ve sözleşme bitimi takımsiz kalmıştır. 2011-12 sezonunun transfer dönemini son haftasinda 1. Lig ekiplerinden Boluspor'la anlaşarak buraya transfer oldu. 4 kez millî takımlara çağrılan Veysel Cihan, 4 kez Türkiye A2 millî takım formasını giymiştir. Somut Åžiir Manifestosu Somut şiir manifestosu Augusto de Campos tarafından kaleme alınmıştır. Somut şiir; görsel şiir ve deneysel şiir olarak da bilinen şiir türüdür. Türk Edebiyatı'ndaki başlıca temsilcileri: Serkan Işın ve Tarık Günersel'dir. Halit GÃ¼ven Kocabal Halit Güven Kocabal, 12 Nisan 1980 doğumlu orta saha oyuncusu. Futbola 10 yaşında İstanbulspor’da başladı ve 14 yıl boyunca bu takımın formasını giydi. Yaşadığı sakatlıklar nedeniyle çeşitli zamanlarda futbola ara verdi. 17 yaşında ayağı Beşiktaş Jimnastik Kulübü'nde takım arkadaşı olan Mustafa Doğan'la karşılaştığı bir poziyonda kırıldı ve sezonu kapattı. 1 sezon sonra aynı ayağı yeniden kırıldı, uzun süre sakatlığı nedeniyle oynayamadı. İyileşti ancak talihsizlik kendisini bu sefer idman sahasında yakaladı ve aynı ayağı yeniden kırıldı. Aynı ayağının 3 kez kırılmasına rağmen, gençliği ile tekrar futbola döndü. 13 kez Genç Milli Takım’da oynadı. 2005/2006 sezonu başında Beşiktaş’a transfer oldu. Ancak Beşiktaş'ta sakatlığının da etkisi ile forma şansı bulamadı ve bir sonraki sezon Kayseri Erciyespor'a transfer oldu. En son olarak da şu an top koşturduğu Eyüpspor'a transfer olmuştu . Koray Avcı (futbolcu) Mustafa Koray Avcı (d. 19 Mayıs 1979, Kocaeli), orta saha pozisyonunda oynayan Türk eski futbolcudur. 19 Mayıs 1979’da İzmit’te dünyaya gelen Mustafa Koray Avcı, futbola Kocaelispor’un alt yapısında başladı. 2 yıl sonra 2. Lig takımlarından PTT’ye transfer oldu. Bir süre Batman Petrolspor’un formasını giyen Avcı, 1997 yılında profesyonel oldu. 1999-2000 sezonunda transfer olduğu Çaykur Rizespor'da 5,5 yıl görev yaptı. Avcı, 2004-2005 sezonu devre arasında Beşiktaş ile 3,5 yıllık bir sözleşme imzaladı. Performansıyla beğeni toplayan Koray, 2006 yılında sözleşmesini 3 yıl daha uzatan sözleşmeye imza attı. Fenerbahçe maçında takımının son (4.) golünü atarak dikkat çekmiştir ve taraftarının sevgisini kazanmıştır. Koray Avcı 2007-2008 sezonunun devre arasından itibaren Manisaspor forması giymiştir. Manisaspor'un küme düşmesi üzerine, 2008-2009 sezonunda Gençlerbirliği'ne transfer olmuştur. 2009-2010 sezonunda ise Kasımpaşa'da oynamıştır. Ardından 2010-2011 sezonunda Çaykur Rizespor'la 2 yıllık sözleşme imzalamıştır. 2011-12 sezonunun yaz transfer döneminde 2. Lig ekiplerinden Şanlıurfaspor'a transfer oldu. 18 kez millî takımlara çağrılan Koray Avcı, 1 kez Türkiye U-19, 10 kez Türkiye U-21, 6 kez de Türkiye A millî takım forması olmak üzere toplam 17 kez millî formayı giymiştir. Bayağı atmaca Bayağı atmaca ("Accipiter nisus"), atmacagiller (Accipitridae) familyasından bir atmaca türü. Bazı bölgelerde kırgı da denir. Koyu kurşuni ve kahverengi tüylü olup, göğsü beyaz kahverengi çizgilidir. Kısa, yuvarlanmış kanatlı, yelpaze gibi açılan uzun kuyruklu olduğundan ağaçlar arasında rahatlıkla manevra yaparak avını takip eder. Kıvrık, kısa gagalı olup, ince, uzun, yırtıcı pençeleri ile fare, kuş ve sincapları kapar. Bodur ağaçlıklı ormanlarda barınır. Çit ve yol kenarlarında gündüz avlanır. Ağaçlar üzerinde yuva kurar. Yuvasının içini saç, kıl ve kök püskülleri ile döşer. Senede 3-5 yumurta yumurtlar. Erkeği dişisinden küçüktür. Eşlerin her ikisi de yavrularına yiyecek taşırlar. Türkiye’de yaşayanları, kış mevsiminde Kuzey Afrika ve Hindistan’a göç ederler. Kar Kar, beyaz, parlak, çoğunlukla altıgen şekilli, buz kristallerinden oluşan bir yağış çeşididir. Buz kristalleri 0 °C altında su buharının Yoğunlaşması ile oluşur. Çok sayıda kar kristal çeşidi olmasına rağmen hepsi altı köşelidir. Kar tanelerinin kristal yapıları birbirinin tıpa tıp aynısı değildir. Mikroskopla büyütülen kar taneleri üzerinde yapılan araştırmalarda, kristal yapıları birbirinin aynı olan iki kar tanesine rastlanmamıştır. Kar kristalleri üzerinde ilk araştırmaları yapan Amerikalı Wilson Bentley, gördüğü muhteşem sanat karşısında adeta büyülenmiş ve elli yıl boyunca sürekli kar kristali fotoğrafı çekmiştir. Elde ettiği 6000 resim içinde kristal yapıları birbirinin aynı olan iki kar tanesine rastlayamamıştır. Daha sonraları diğer bilim adamlarının sürdürdüğü çalışmalar neticesinde şimdiye kadar kar tanecikleri arasında aynı büyüklükte, aynı şekilde ve aynı sayıda su molekülü ihtiva eden iki kristal bile bulunamamıştır. Kar kristallerinin şekillerinin çok fazla çeşitlilik göstermesi, popüler olan "birbirine benzer iki tane yok" ifadesine yol açmıştır. İstatistik olarak mümkün olmasına rağmen, yere inerken kristalin maruz kaldığı sıcaklık ve nem çok fazla değişkenlik gösterdiği için aynı şekilde iki kristal oldukça ender oluşur. 1885 yılından itibaren mikroskopla fotoğraflama yöntemi ile ikiz kar kristali arama girişimleri sonucunda bugün binlerce kar kristalinin farklı varyasyonlarını bilmekteyiz. Aynı koşullarda oluşan kar kristallerinin birbirlerine benzer olmaları, oluşum ortamları birbirine ne kadar çok benzerse, o kadar olasıdır. Birbirinin aynısı iki kar kristali 1988 yılında Amerika Birleşik Devletleri'nin Wisconsin eyaletinde tespit edilmiştir. Çapları 2–4 mm, ağırlıkları ise yaklaşık 0,005 gram olan kar tanecikleri havanın gösterdiği direnç sebebiyle süzülerek (limit hızla) yere inerler. Bu inme sırasında tanecikler birbirlerini ittiklerinden yapışmazlar. Özelliklerini koruyarak yere inerler. Bunlar güneş ışığını tamamen yansıttıkları için beyaz olarak görülürler. Kar yağışı genellikle hava sıcaklığı -4 °C ilâ -20 °C arasındayken olur. Bu yağış, sıcaklık sıfırın altında birkaç derece olduğunda ağır, nemli, ebatları bir santimetreye ulaşan parçalar halinde gerçekleşir. “Lapa lapa kar yağması” tabiri bu durum için kullanılır. Atmosfer ile toprağın sıcaklıkları eşit olursa yüzeye ulaşan kar hemen erimez. Toprak sıcaklığı atmosfer sıcaklığının üzerinde ise, yere düşen kar kısa sürede erir. Dünya üzerinde bir bölgede, kar yağışı olma ihtimali, o bölgenin ekvatordan uzaklık ve deniz seviyesinden yüksekliği ile doğru orantılıdır. Buna rağmen ılıman bölgelerin kara iklimi görülen kısımlarında, ekvatordan uzaklık ve denizden yükseklik şartları yeterli durumda olmasa bile, kar yağışı görülür. Yapılan araştırmalarda bütün yağışların altı veya sekizde birinin kar olarak gerçekleştiği anlaşılmıştır. Karın, tarım toprağını koruması ve nemli tutmasında önemi büyüktür. Kar, yeryüzü ve yeraltı su rezervlerinin ana kaynağıdır. Kar, -8 °C’de, bitkilerin üzerinde ince bir hava tabakası bırakarak, bu bölgeyi 0 °C olacak şekilde örter. Kış boyunca toprak ve bitkileri donmaktan koruyan kar, ilkbaharda sıcaklığın artmasıyla eriyerek nehirlere ulaşır. Ayrıca kışın yağan ve dörtte üçü üst kısımlarda kalan kar, yaz kuraklığına karşı da toprağı ve bitkileri korumuş olur. Karda bulunan amonyak, kar erimesiyle birlikte toprakta kalır. Bu amonyak, azot bakterileri tarafından kalsiyum nitrat gibi azot tuzlarına çevrilerek bitkilerin azot ihtiyacını karşılar. Genellikle çapları 2-4 mm, ağırlıkları ise yaklaşık 0,005 gram'dır. Kar tanesi, oluşmaya başladığı zamanki sıcaklığa ve neme göre şekil alır. Nadiren yaklaşık -2 °C derecede kar taneleri simetrik üçgen şeklinde oluşur. Kar tanelerinin çoğu çıplak gözle düzensiz görünür, ama resimlerde şekillerin çekiciliği nedeniyle mükemmele yakın görülebilir. İnce ve düz şekilli kristaller hava 0 °C ila -3 °C arasında oluşur. -3 °C ila -8 °C arasında kristaller iğne, içi boş sütunlar veya prizmalar (uzun ince kalem şekli) şeklinde oluşur. -8 °C. ila -22 °C arasında tabak şekline döner ve bazen dallı ve dendritik özellikler taşır. Sıvı ile buz arasındaki buhar basıncının maksimum farkı yaklaşık -15 °C derecede görülür ve bu ısıda kristaller sıvı damlacıklarını tüketerek hızla büyürler. -22 °C derece altında kristaller sütun şekline girer ancak çok daha karmaşık büyüme modellerine de sahiptir. Sütunlar, düzlemler, yan-düzlemler, kurşun-rozetler gibi şekiller oluşur. Eğer bir kristal yaklaşık −5 °C derecede sütun şeklinde bir büyüme eğiliminde ise, bu sütunlar daha sıcak bir havaya rastladığında sütunun sonunda bir tabak-plaka veya dendritik şekiller oluşur, ve bu kristallere "şapkalı sütun" denir. Dünyada kutup bölgeleri ve ılıman iklimin iç kısımları kar yağışının yoğun olduğu bölgelerdir. Kar yağış sınırı, kuzey yarımkürede 30° enlemini, Güney yarımkürede 25-30° enlemleri aralığını takip eder. Dağlık alanlarda yükselti nedeniyle kar yağışı artar. Kar yağış sınırının en yüksek olduğu alan subtropikal çöl alanlarıdır. Kar tanelerinin şekli ve niteliğine göre değişik isimlendirmeler yapılır: Karyotip Karyotip, bir hücredeki kromozomların özdeş çift kromozomlar halinde eşlendikten sonra belli bir düzene göre sıralanmasıdır. Her bireyin kromozom sayısı, şekli ve büyüklüğü onun karyotipini ifade eder. Karyotipten faydalanılarak çeşitli türlerin kromozom haritaları çıkarılabilmektedir. Kromozomlarda kısa kol p, uzun kol q adını alır. Kromozomlar boylarına, sentromerlerin yerine göre birden yirmi ikiye kadar numaralanmış ve yedi gruba (A,B,C,D,E,F,G) ayrılmıştır. Cinsiyet kromozomları X,Y olarak ayrıca belirtilmiştir. X kromozomu 6. kromozoma benzer. Y ise 21 veya 22 kadar veya daha büyüktür. Karyotip, deri ve kan hücrelerinden, gebelik sırasında (prenatal tanı) bebeğe ait hücrelerden, tümör ve kemik iliği hücrelerinden özel metotlarla elde edilir ve özel boyalarla boyanır. Bu yöntemlerle bazı kromozom hastalıklarının teşhisi yapılır. Normal karyotip erkekte 44 + XY , kadında 44 + XX’tir. Down sendromunda 21. kromozom çiftinde iki yerine üç kromozom mevcuttur. Günümüzde mongolizm terimi yerine "trizomi 21" terimi kullanılmaktadır. Turner sendromunda eşey kromozomu olarak yalnız bir X kromozomu bulunur. 44 + X0 olarak tanımlanır. Klinelfelter sendromunda ise cinsiyet kromozomlarında bir X fazladır. Karyotipi 44 + XXY’dir. Bu bahsedilen hastalıklar doğuştan olan ve vücudun çeşitli yerlerinde bozukluklarla seyreden durumlardır. Bazen de aynı kişide farklı hücrelerden farklı karyotipler elde edilir ki buna “mozaizm” denir. Parkinson hastalığı Parkinson hastalığı, beynin alt kısımlarındaki gri cevher çekirdeklerinin bozukluğuna bağlı bir sinir sistemi hastalığı. Genellikle orta yaş hastalığıdır. Adını hastalığı ilk defa 1817'de "titremeli felç" olarak tarifleyen James Parkinson'dan almıştır. Binde bir sıklıkla görülen, müzmin, ilerleyici, tedavisiz iyileşmeyen bir hastalıktır. Temel bozukluk, koordine hareketleri düzenleyen beyin bölümlerindendir. Bu bozukluğa yol açan sebep tam bilinmiyorsa "idyopatik Parkinson hastalığı", sebebin belli olduğu durumlarda ise "Parkinsonien sendromlar" adı verilir. Bu sendromların bir kısmı şunlardır: Hastalığın temel belirtileri titreme, sertlik ve hareketlerin yavaşlamasıdır. Titreme ilk ortaya çıkanı olup, genellikle başlangıçta tek eldedir. Zamanla aynı taraf bacağa ve karşı ele geçebilir. Sıklıkla hastalıktan vücudun bir yarısı baskın olarak etkilenir. Titreme dinlenirken olup, uyurken kaybolur; sinirlilik ve yorgunluk titremeyi arttırır. Sertlik veya katılık boyun kaslarından başlar ve başın gövdeden önde tutulmasına sebep olur. Bel kemiği de etkilenip bel hafif öne eğilir, diz kalça ve kol eklemleri bükük hal alır. Hasta, küçük hızlı adımlarla sendeleyerek yürür, hantallaşır, saatlerce oturur. Yazıya büyük başlar, harfler gittikçe küçülür ve yazının okunması güçleşir. Monoton bir konuşması vardır. Kasların tonusu arttığı için (sertleştikleri için) bükülü kolun açılmaya çalışılması sırasında dişli çark hareket ettiriliyormuş hissi alınır. Yüz adale faaliyetleri (mimik ve jestler) silinir, donuk, anlamsız çehre (maske yüzü) vardır. Hareketlere başlamakta güçlük çeker, cildi yağlanır ve %40 hastada bunama görülür. Kelimelerin son hecesini tekrar eder. Gözünü kırpmaması söylenip, burun köküne vurulunca kırpma hareketini kontrol edemez. Gözlerin yukarıya doğru dakikalar hatta saatlerce kayması da, hastayı çok rahatsız eden bir durumdur. Tedavi üç grupta planlanabilir: İnsanlığın yakalanabileceği en ilginç hastalıklardan birisi olan Parkinson hastalığına yakalanan ünlüler; Suna Kıraç Suna Kıraç (d. 3 Haziran 1941, Ankara), Vehbi Koç'un kızı ve Koç Holding Yönetim Kurulu başkan vekilidir. Arnavutköy Amerikan Kız Koleji'ni ve ardından da Boğaziçi Üniversitesi Bankacılık ve Finansman bölümünü bitirdi. Suna Kıraç, 1999'da, üstün yöneticilik ve liderlik vasıfları ile Koç Holding'e, iş dünyasına ve Türk çocuklarının eğitimine katkılarından dolayı London Business School tarafından "Onur Üyeliği"ne layık görülmüştür. 9 yıldır ALS (Amyotrophic Lateral Sclerosis) adı verilen hastalıkla mücadele eden ve çevresiyle sadece gözleriyle iletişim kurabilen Suna Kıraç, eşi İnan Kıraç'la birlikte kurdukları Pera Müzesi ve 1 Mart 2007'de hizmete sundukları İstanbul Araştırmaları Enstitüsü ile ülkesine hizmet yatırımlarını sürdürmektedir. İstanbul'a dünya çapında bir oditoryum ve kültür merkezi kazandırmak amacıyla çalışmalarını sürdüren Suna Kıraç'ın 2006 yılında yayımlanan,tüm geliri TEGV'na bağışlanan ve editörlüğünü Rıdvan Akar'ın yaptığı "Ömrümden Uzun İdeallerim Var" adlı kitabı 100.000'in üstünde sattı ve yılın en çok satan kitaplarından biri oldu. Suna Kıraç, Forbes Türkiye'nin 2017'de hazırladığı “En Zengin 100 Türk” listesinde 2 milyar dolarlık servetiyle 8. sırada yer almaktadır. http://www.milliyet.com.tr/2003/09/13/yazar/tamer.html Seferberlik Türküleri ve Kuvayi Milliye Destanı Seferberlik Türküleri ve Kuvayi Milliye Destanı, Ruhi Su'nun 1972'de yayımladığı ilk albümüdür. Yunus Emre (albÃ¼m) Yunus Emre, Ruhi Su'nun 1972'de yayımladığı ikinci albümüdür. Karacaoğlan/Pir Sultan Abdal Karacaoğlan/Pir Sultan Abdal, Ruhi Su'nun 1972'de yayınlanan albümü. Pir Sultan Abdal (albüm) Pir Sultan Abdal, 1972 yılında yayınlanan Ruhi Su albümüdür. Albümde 11 deyiş bulunmaktadır: Avrupa YakasÄ± (dizi) Avrupa Yakası, Sinan Çetin'in yapımcılığını ve Gülse Birsel'in senaryosunu üstlendiği bir durum komedisidir. Plato Film stüdyolarında çekilen dizinin ilk bölümü 11 Şubat 2004 tarihinde ATV ekranlarında gösterime girdi. Tamamen yerli uyarlama olan programın ilk sezonunda yönetmen koltuğuna Hakan Algül oturdu ve ilk sezonu 23 Haziran 2004 tarihinde 19. bölümü ile sona erdi. Jale Atabey'in yönetmenliğini yaptığı dizinin ikinci sezonu 20. bölümüyle 8 Eylül 2004 tarihinde yayınlanmaya başlandı ve 58. bölümüyle 15 Haziran 2005 tarihinde sezon arası verdi. Engin Günaydın'ın "idare müdürü" rolü ile kadroya dahil olduğu dizi, üçüncü sezona 14 Eylül 2005 tarihinde başladı ve 93. bölümünün yayınlandığı 21 Haziran 2006 tarihinde sona erdi. Peker Açıkalın, Tolga Çevik, Hasibe Eren ve Sarp Apak'ın oyuncu kadrosuna katıldığı dizinin dördüncü sezonu 13 Eylül 2006 tarihinde başladı ve Serdar Ortaç'ın konuk oyuncu olarak katıldığı sezon finaliyle 27 Haziran 2007'de sona erdi. 19 Eylül 2007 tarihinde başlayan beşinci sezon, 4 Haziran 2008 tarihinde sona erdi. 4. sezonda 100. bölümünde dizinin biteceğine dair bilgiler verilmesine rağmen, daha sonra alınan kararla dizi devam etti. Dizinin altıncı sezonu 24 Eylül 2008 tarihinde 163. bölümüyle gösterime girdi. Dizinin senaristi Gülse Birsel, diziyi Haziran 2009 tarihinde bitireceğini duyurdu. 24 Haziran 2009 Çarşamba günü, dizi 190. bölümünü yayınlayarak televizyon hayatına son verdi. "Avrupa Yakası" dizisinde oyuncu kadrosu her sezon değişse de; Gülse Birsel, Gazanfer Özcan, Levent Üzümcü, Şenay Gürler, Hale Caneroğlu, Yavuz Seçkin, Veysel Diker ve Yıldırım Öcek tüm sezonlar yer alan oyunculardır. Nişantaşı'nda yaşayan Sütçüoğlu ailesi ve Avrupa Yakası dergisi çalışanları ile onların yakınlarının komik öyküsünü anlatan dizi, yayınlandığı ilk beş sezon sonunda 40 milyon TL'lik ciro yaptı ve dizinin yapımcısı olan Sinan Çetin'e 4 milyon dolar kazandırdı. İlk sezon, 11 Şubat 2004 tarihinde yayınlanmaya başlandı ve 19. bölüm sonunda 23 Haziran 2004 tarihinde sona erdi. Yönetmen koltuğunda Hakan Algül'ün oturduğu dizi, Aslı ve Cem'in aşkı, Volkan'ın müzik sevdası, Fatoş'un erkeklerle olan ilişkisi gibi konular işlendi. Aslı, artık 30'una dayanmıştır ve Aslı'nın annesi İffet onu evlendirmeye çalışmaktadır ama Aslı annesinin adaylarını beğenmemektedir. Aslı'nın en büyük taliplisi ise aile dostlarının çocuğu Tacettin'dir ve kendisini birkaç kız isteme denemelerinden sonra Aslı'nın sözlüsü sanmaktadır. Aslı da yeni genel müdürleri Cem'e aşıktır ve de aşkı karşılıksız değildir. Volkan da şöhret olmanın yollarını aramakta ve bunun için en yakın arkadaşı Sertaç'ın projelerini değerlendirmektedir. Aynı zamanda da Aslı'nın ofisine patron kızı olarak giren Selin'i tavlamaya çalışmaktadır. Volkan'nın maço tavırlarını çok beğenen Yaprak da Volkan'a aşık olmuştur. Yaprak'ın Volkan'a yakınlaşmasını kıskanan Selin de günden güne Volkan'a yakınlaşmaktadır. Sütçüoğlu ailesinin annesi ve babası İffet ile Tahsin de bu iki gelin adayından da hoşnut değildir. Dizinin sezon finaline doğru kendisini Aslı'nın sözlüsü sanan Tacettin, Cem'e "Ben Aslı'nın sözlüsüyüm." demiş ve şok geçiren Cem de Amerika'ya gidip orada eski sevgilisine evlenme teklif etmiştir. Amerika'dan dönünce de Avrupa Yakası dergisi editörü Fatoş, Cem'e Aslı'nın ondan hoşlandığını söyler. Cem de Amerika'da olanları anlatır. Cem'in nişanlısı Victoria, Amerika'dan Türkiye'ye dönünce Aslı'yla aralarında bir çekişme başlar. Dizinin sezon finalinde ise Sütçüoğlu ailesi tatile giderken Cem, Aslı'yı evin kapısında yakalayıp aşkını ilan eder. İkinci sezon, 20. bölümü ile 8 Eylül 2004 tarihinde gösterime girdi ve 15 Haziran 2005 tarihinde 58. bölümüyle sezon arası verdi. Bu sezonda yönetmen koltuğunda Jale Atabey oturdu. Volkan'ın şöhret olma tutkusu ve Yaprak ile Selin arasında gidip gelen aşk ilişkisi, Aslı ile Cem'in sallantılı flört dönemi gibi konular 2. sezonda işlendi. Volkan, Yaprak ve Selin'den birini seçmeye çalışır fakat kararsız kalır. Diğer yandan Tacettin, Aslı'yı istemeye gelir. Bunu gören Cem ise, Tacettin'in hakaretine dayanamayıp kızı ister. Tahsin bey, tercihini Cem'den yana kullanır. Volkan ise, sonunda Selin'le evlenmeye karar verir. Fakat, sezon finalinde gelişen aksilikler sonucunda Volkan, Selin'le evlenmekten vazgeçer. Bu arada, Volkan'ın eski sevgilisi Yaprak ve Selin'in eski sevgilisi Kubilay arasında bir aşk başlarken, Volkan ise II. sezonda şöhret basamaklarını hızla çıkmaya başlamıştır. Üçüncü sezon 14 Eylül 2005'te yayınlanmaya başladı ve 21 Haziran 2006 tarihinde sona erdi. 36 bölümden oluşan 3. sezonda Aslı ile Cem finale doğru evlendi, Volkan asker kaçağı olduğu için tutuklandı ve Trabzon'a askerliğini yapmaya gitti ve Tokat'tan dergiye gelen idare müdürü Burhan, Sütçüoğlu dairesinin alt katına yerleşti. Dördüncü sezon 13 Eylül 2006 tarihinde yayınlandı ve 27 Haziran 2007 tarihinde ise sezon arası verdi. Bu sezonda Gaziantep'ten gelen Makbule ve Sacit, Sütçüoğlu rezidansının yanındaki daireye yerleşti, Fatoş ile dergi ofisinde çaycılık yapan Tanrıverdi arasında aşk başladı, Yaprak ile Kubilay evlendi. Dördüncü sezonda toplam 37 bölüm çekildi ve 130. bölümde ara verildi. Beşinci sezon 19 Eylül 2007 tarihinde yayınlandı ve 4 Haziran 2008 tarihinde 162. bölümüyle sona erdi. 5. sezonda toplam 32 bölüm çekildi ve Makbule ile Burhan, Aslı ile Osman, Sacit ile Şahika arasındaki ilişki işlendi. Amerika'dan Türkiye'ye dönen Sacit, Avrupa Yakası dergisinin %50 hissenin alan "Koçarslanlı" ailesinin kızı Şahika ile tanışır. İlk zamanlarda Şahika'dan hoşlanmaz fakat zamanla bu durum değişir ve Şahika ile Zeynep arasında kalır. Aslı ise Şahika'nın kuzeni olan Osman ile tanışmış ve flört etmeye başlamıştır. İffet hanım bu durumdan memnunken Tahsin bey, Aslı ile Osman arasındaki ilişkiyi onaylamaz. Makbule ise Burhan'ın kendisinden soğumasıyle İzzet ile kaçar fakat evlilikleri boşanma ile sona erer. Dizinin altıncı sezonu 24 Eylül 2008 tarihinde ATV ekranlarında yayınlandı. Binnur Kaya'nın iki karakter birden (Dilber Hala ve Şahika) canlandırdığı sezonda İfo, Bursa'ya gitmiştir. Adana'dan İstanbul'a gelip Sütçüoğlu apartmanına taşınan Dilber Hala, Tahsin beye yakınlaşmaya başlar. Taki bu Tahsin Amca rolünde olan Gazanfer Özcan'ın vefatına kadar sürer. Bu yüzden diziye Makbule'nin anne ve babası rolünde olan Müşfik Kenter ve Gönül Ülkü Özcan kadroya katılır ve Ata Demirer de Binnur Kaya gibi iki karakter birden oynamaya başlar. Diğer karakteri Azimdir. 6. sezonda Volkan'ın askerden dönmesi, Şahika ve Volkan aşkı, Burhan'ın Makbule'den kaçması, Osman ile Aslı'nın birlikteliği gibi konular işlenmektedir. Dizi 24 Haziran 2009'da yayınlanan 190. bölümüyle ekranlara veda etti. Dizide otuzdan fazla oyuncu ana kadroda yer aldı. Bunlardan bazıları iki karakter birden (Vural Çelik, Binnur Kaya ve Ata Demirer) canlandırdılar. Bazı oyuncular tüm sezon boyunca dizide yer alırken, bazıları ise sezon finali sonrası dizideki oyuncu kadrosundan ayrıldı. Programda, senaryo gereği sürekli konuk oyuncu olarak katılan oyuncuların (örneğin Didem Erol ve Tuna Arman) yanı sıra tek bölümlük ünlü konuk oyuncular da yer aldı. "Avrupa Yakası"'nın ana kadrosu "Sütçüoğlu ailesi" üzerinden şekillenmektedir. Dizinin senaryosunu yazan Gülse Birsel’in canlandırdığı "Aslı" karakterinin babasını Gazanfer Özcan, annesini Hümeyra, kardeşi Volkan’ı ise Ata Demirer canlandırdı. Ata Demirer, 3. sezon başında diziden ayrılma isteğini senarist Gülse Birsel ve yapımcı Sinan Çetin'e bildirdi ve sezon sonunda ise diziden ayrıldı. Fakat oyuncu, diziye 6. sezonda tekrar geri döndü. Ana oyunculardan biri olan Hümeyra, dizinin 5. sezon finalinden sonra oyuncu kadrosundan ayrıldı. Sütçüoğlu rezidansında var olan diğer karakterleri diziye 4. sezonda dahil olan Hasibe Eren ve Tolga Çevik canlandırdı. Tolga Çevik, dizinin 4. ve 5. sezonlarında dizide yer alırken, 5. sezondan sonra Komedi Dükkanı adlı TRT 1 ekranlarında yayınlanan komedi programına ağırlık vermek mazeretiyle diziden ayrıldı. Gazanfer Özcan'ın 17 Şubat 2009 tarihinde vefat etmesinden sonra diziye Hasibe Eren'in canlandırdığı Makbule'nin anne ve babası rolleriyle Müşfik Kenter ile Özcan'ın eşi Gönül Ülkü Özcan katıldı. Dizide yer alan mekânlardan biri olan ve diziye adını veren Avrupa Yakası dergi ofisindeki karakterleri, deneyimli oyuncuların yanı sıra genç oyuncular canlandırdı. Derginin patronunu Yıldırım Öcek; ilk zamanlar genel müdür iken daha sonra derginin fotoğrafçısını ayrıca dergide röportajları yapan Aslı'nın eski kocasını Levent Üzümcü; derginin editörünü Şenay Gürler; derginin modacısını Hale Caneroğlu; derginin çaycısını Sarp Apak; derginin idare müdürünü Engin Günaydın ve derginin ortağının kızını Binnur Kaya oynamaktadır. İlk üç sezonda dergi ofisinde çaycı rolünü oynayan Bülent Polat ve derginin patronunun kızını oynayan Evrim Akın diziden 3. sezon sonunda ayrıldı. Evrim Akın yaptığı açıklamada diziden sıkıldığından dolayı diziden ayrıldığını belirtti. Sarp Apak, diziye 4. sezonda, Binnur Kaya ise diziye 5. sezonda dahil oldu. Diziden 5. sezon sonunda ayrılanlar arasında Yaprak'ın kocası ve aynı zamanda derginin hissedarı Kubilay'ı ve onun fakir kardeşi Gülenay'ı canlandıran Vural Çelik de yer aldı. "Sütçüoğlu Muhallebicisi"'de daha çok görünen karakterleri Veysel Diker ve Yavuz Seçkin canlandırdı. Timur Acar ve Ömür Arpacı diziye sonraki sezonlarda dahil oldular. 4. sezondan itibaren dizide görülmeye başlanan Sütçüoğlu apartmanındaki kapıcı ailesindeki karakterleri Peker Açıkalın, Bihter Özdemir, Ececan Gümeci, Celal Belgil ve Şensel Uykal canlandırdı. Peker Açıkalın'ın diziden ayrılmasından sonra diziye Cesur rolü ile Gürgen Öz katıldı. İlerleyen bölümlerde Gürgen Öz, dizide istediği performansı alamadığı gerekçesi ile dizinin yılbaşı için çekilen bölümünden sonra diziden ayrıldı. 4. ve 5. sezonlarında aynı karakterini canlandıran Özdemir'in, 5. sezon sonunda Show TV'de yayınlanan Karamel dizisine başrolünü alması mazeretiyle diziden ayrıldı. Dizide ilk zamanlar konuk oyuncu olarak katılan Hakan Yılmaz, ilerleyen bölümlerde dizinin kadrosunda yer aldı. Rutkay Aziz ve Suna Keskin, programda Cem'in anne ve babasını canlandırdılar. Rutkay Aziz, 5. sezon sonrası Gurbet Kuşları adlı TV yapımında yer alacağı için diziden ayrılmasına rağmen 6. sezonda dizinin jeneriğindeki oyuncu kadrosunda Rutkay Aziz'in adı yer almaya devam etti ve ilerleyen bölümlerde diziye geri döndü. "Avrupa Yakası" dizisinde birçok oyuncu ve ünlü kişi çeşitli rollerde diziye konuk oyuncu olarak katıldılar. Bazı oyuncular, dizideki kurgusal karakterlerle var olan çeşitli ilişkiye göre katılırken (örneğin Nurhan Damcıoğlu, "Azamet Yenge" olarak yer aldı), ünlü kişiler ise genelde kendilerini oynadılar (örneğin Sezen Aksu, Teoman vs.) ve dizinin özel bölümlerinde yer aldılar. Diziye sürekli katılan konuk oyuncular (örneğin Didem Erol) da oldu. Dizinin senaryosu Gülse Birsel tarafından yazıldı. Daha önce aynı kanalda "g.a.g." adlı TV reklamlarını yorumlayan mizahi bir programı sunan ve programın metinlerini hazırlayan Birsel, diziye konu olacak hikâyeyi bulduktan sonra saatte dört-beş sayfa yazdığı senaryoyu ortalama dört günde bitirmektedir. Birsel, karakterleri yazarken kendisinde var olan ruh halini, "yazarken, bazen sanki kulağıma kendi repliklerini, kendi şakalarını fısıldadılar, kendi hikâyelerini yarattılar." sözleriyle dile getirdi. Yönetmen koltuğunda ilk sezonda Hakan Algül yer alırken, ikinci sezondan sonra Jale Atabey diziyi yönetti. Dizinin yapım şirketi, Sinan Çetin tarafından 1986 yılında kurulan Plato Film'dir. "Avrupa Yakası", 2004 yılından 2009 yılına kadar Plato Film'in Taksim'deki Plato stüdyolarında çekildi. Hikâye, Nişantaşı'nda geçtiğinden, hikâyeye bağlı olarak dizi içinde çeşitli kurgusal mekânlar oluşturuldu. Bu mekânların bazıları (örneğin "Sütçüoğlu Apartmanı, Sütçüoğlu Muhallebicisi, Avrupa Yakası dergi ofisi") tüm sezon boyunca sabit kalırken, diğer kurgusal mekânlar ("Soho, Asparagus," "Havyar Restaurant") ise değişti. Programın müzikleri Cenk Durmazel ve Cenk Sarkuş tarafından yapıldı. Jenerikte yer alan şarkı ise Hale Caneroğlu tarafından seslendirildi. Caneroğlu ayrıca dizide çeşitli sahnelerde şarkılar da söyledi. Ata Demirer (Fındık - Fıstık) ve Sarp Apak (Aşkınla Yandım) da dizide şarkı söylediler. Saklambaç adlı bir araştırma şirketinin 2008 yılında yaptığı araştırmalar sonucu Avrupa Yakası dizisinin maliyeti bölüm başı 400 bin TL olduğu belirlendi. Dizi, Kurtlar Vadisi'den sonra en yüksek bütçeli ikinci televizyon yapımı oldu. Avrupa Yakası, ilk beş sezon sonunda 40 milyon YTL'lik ciro yaptı. Yapımcısı olan Sinan Çetin, diziden 4 milyon dolar kazandı. 2008 yılında meydana gelen ekonomik krizden etkilenen program, Ocak (2009) ayı boyunca iki haftada bir yayınlandı. Dizi, yayınlandığı ilk 169 bölüm boyunca 90 dakikalı bir süreye sahip iken 2008 yılında meydana gelen ve dünya genelini etkileyen ekonomik kriz, Türk medyasını da etkiledi. TRT 1 ekranlarında gösterilen Doludizgin Yıllar dizisinden sonra Avrupa Yakası dizisinde de gösterim süresi kısaldı. Senarist Gülse Birsel daha önce verdiği röportajlarda dizinin süresinin kısalmasını istediğini belirtmişti. ATV yönetimi ile görüşen Plato Film yetkilileri, Avrupa Yakası'nın ayda üç kez 73 dakika bir kez de 85 dakika yayınlanması konusunda anlaştı. Peker Açıkalın'ın canlandırdığı kapıcı ailesinin oğlu "Gaffur" karakterinin üzerine sürekli giydiği çizgili pazen pijama yeniden moda oldu. Sümerbank'ın yıllar önce ürettiği fakat son dönemlerde pek giyilmeyen pijama, program ile birlikte tekrar popüler oldu ve vitrinlerdeki mankenlere giydirilen pijamalara "‘Gaffur pijaması geldi’" yazılı levhalar asıldı. Basında çıkan haberlerde bazı yerlerde (örneğin Batman) pijamaların yok sattığı ve karaborsaya düştüğü yazıldı. Gaffur'un diziden ayrılmasıyla satışlar durdu. Ayrıca karakterin etkisiyle Şırnak'ta çubuklu pijamayla maç yapan "`Gaffur Nasılım Spor`" ve Beyoğlu'nda "Gaffur" isimli rock grubu kuruldu. Şırnak'ın İdil ilçesinde bir grup genç, `Gaffur `Nasılım` Spor`u kurarak İdil Kaymakamlığı tarafından düzenlenen halı saha futbol turnuvasına katıldı. Başbakanlık Aile ve Sosyal Araştırmalar Kurumunun üç ayda bir yayınladığı dergide "Aile Kurumuna Yönelik Güncel Riskler" başlıklı yazısında Türk aile yapısını olumsuz etkileyen kişilerden biri de Hasibe Eren'in canlandırdığı "Makbule Kral" karakteri olduğu belirtildi. Makbule'nin İzzet'ten boşanıp, dayısının evini eski flörtü Burhan'la paylaşması buna neden olarak gösterildi. Makbule ve diğer dizi karakterlerinin, izleyici bağlamında arzu edilmeyen davranış modelleri yaratarak toplumsal yaşamı riske sokmakta olduğu belirtildi. Bu makaleyi ele alan Dr. Ünal Şentürk, daha sonra yaptığı açıklamalarda Aslı ve Cem'in boşanma nedeni bilinmediği ve aynı evde yaşamalarını da toplumsal bir risk olarak gösterdi. Dizinin senaristi Gülse Birsel bu konuda yazdığı yazıda şunları belirtti: Türkiye'de 3 Temmuz 2005'ten beridir uygulanan "Denetimli Serbestlik ve Yardım Merkezlerinin Kurulmasına İlişkin Kanun"'un önemi açıklanırken Engin Günaydın'ın canlandırdığı "Burhan" karakteri, dönemin Adalet Bakanı Mehmet Ali Şahin tarafından örnek gösterildi. Memur-Sen konfederasyonuna bağlı Diyanet-Sen Genel Teşkilatlanma Sekreteri, Avrupa Yakası ve diğer dizilerde kullanılan isimlere tepki gösterildi. "Burhan, Taceddin, Gaffur" isimlerinin kökeninin dine dayandığını ve bu isimlerin verildiği karakterlerin ise kötü, saf ve aptal olmasından dolayı milletin milli ve manevi duygularında onarılması güç tahribatlara yol açtığını iddia etti. "Avrupa Yakası" dizisinde var olan karakterleri canlandıran oyuncuların, dizide gösterdikleri performans sonucu çoğu reklam ve sinema filmlerinde yer aldı. Dizi başladıktan sonra kadrodan 8 oyuncu, reklam filmlerinde oynamaya başladı. Levent Üzümcü (Garanti Bankası), Gülse Birsel (Turkcell, TTNET), Ata Demirer (Vestel), Evrim Akın (Bellona), Hümeyra (Taç perde), Bülent Polat (Blue House), Yavuz Seçkin (Aras Cargo), Veysel Diker (Kompen) reklamlarda yer aldılar. Sonraki dönemlerde Şenay Gürler ve Gazanfer Özcan da reklamlarda rol aldılar. Diziye 3. sezonda katılan ve canlandırdığı karakter ile popülaritesi artan Engin Günaydın, Garanti Bankası reklamlarında yer alırken, Gülse Birsel, Whirlpool; Sarp Apak, Turkcell; Hasibe Eren ise Şekure adlı kurgusal bir karakteri canlandırdığı Akpet, Binnur Kaya ise 6. sezonda canlandırdığı Dilber Hala karakteriyle D-Smart reklamlarında yer aldılar. Sarp Apak, Bülent Polat gibi dizide popüler olan oyuncular çeşitli sinema filmlerinde rol alırken, 2003’te "Gayet Ciddiyim", 2004'te "Hâlâ Ciddiyim" ve 2005'te "Yolculuk Nereye Hemşerim" adındaki kitaplarını piyasaya sunan dizinin senaristi ve oyuncusu Gülse Birsel, RTÜK'ün yirmi dakikada bir reklam kuşağına girilecek kuralının sonucu dizinin süresinin 90 dakikası olması sebebiyle haftanın yedi günü dolu olmasıyla kitap yazamadığını belirtti. "Jet Sosyete"nin 2020 yılbaşı özel bölümünde Ata Demirer ve Gülse Birsel, "Avrupa Yakası"nda canlandırdıkları karakterler ile yer aldılar. Dizinin DVD olarak sadece 19 bölümden oluşan ilk sezonu yayınladı. 7 Mart 2005 tarihinde piyasaya çıkan DVD'de bölümler dışında ayrıca kamera arkası görüntüler ve oyuncularla yapılan röportajlar da yer aldı. VCDler de ise iki bölüm mevcut. Plato Film, Palermo ve atv'nin ortaklığıyla çıkarılan 'Avrupa Yakası'nın DVD ve VCD'lerinin korsan satışının önlenmesi için de özel bir afiş hazırlandı. Dizinin diğer sezonları ise DVD olarak piyasaya sunulmadı. "Avrupa Yakası" dizisi çeşitli sansürlere maruz kaldı. Özellikle RTÜK'ün uyguladığı sansürleme (bipleme) ve buzlama tekniği ön plana çıktı. Örneğin 6. sezonda Ata Demirer'in canlandırdığı Volkan karakterinin üzerine giydiği tişörtte "Hotmail" sitesine ithafta bulunarak yazılan "Hotmale" yazısı, atv tarafından buzlama tekniği ile dizinin tekrar bölümlerinde sansürlendi. "Hotmale" kelimesi geylere yönelik içeriğiyle tanınan popüler bir İnternet sitesinin ismi olması ve Türkçe karşılığı "azgın" ya da "seksi" olması buna neden oldu. Ata Demirer yaptığı açıklamada kelimenin gay porno sitesi olduğunu bilmediğini belirtti. RTÜK'ün buzlama tekniği, dizinin 166. bölümünde Tahsin Bey'in elinde tuttuğu "Sabah" gazetesinin bir bölümünün buzlanması ile tekrar yer aldı. Buzlanan kısım ise gazetede yer alan bir reklamdı. 169. bölümde ise dizi yayınlanmadan önce RTÜK`ün Türkçenin kötü kullanıldığı gerekçesiyle daha önceki bir bölüm için verdiği uyarı yazısı yayınlandı. Daha sonra bölüm, yayınlandığı süre boyunca yaklaşık olarak 80 kez biplendi. Verilen bilgilere göre "manyak", "aptal", "geri zekâlı", "çüş", "salak" gibi kelimelerin sansürlendiği ortaya çıktı. Avrupa Yakası dizi, 6 sezon boyunca ana kadrosundan birçok oyuncu kaybetti ve dizinin kadrosuna çeşitli dönemlerde farklı oyuncular katıldı. Diziye, 2. sezonda katılan Vural Çelik dizinin kadrosuna giren ilk oyuncu oldu. 3. sezonda Engin Günaydın, aynı sezonun ilerleyen bölümlerinde Rutkay Aziz, Suna Keskin de kadroya dahil olurken, sezon sonunda Ata Demirer, Evrim Akın ve Bülent Polat diziden ayrıldı. Dizinin sonraki sezonlarında Peker Açıkalın, Tolga Çevik, Hasibe Eren, Sarp Apak, Binnur Kaya, Timur Acar, Ömür Arpacı, Hakan Yılmaz, Gürgen Öz gibi oyuncular dizinin ana kadrosunda yer alırken; dizinin farklı sezonlarında Hümeyra, Vural Çelik gibi oyuncular diziden ayrıldılar. Gazanfer Özcan'ın vefatıyla diziye Müşfik Kenter ve Gönül Ülkü diziye en son dahil olan oyuncular oldu. Şiirler - Türküler Şiirler - Türküler, Ruhi Su albümü. Köroğlu (albüm) Köroğlu, Ruhi Su'nun bir albümü. El Kapıları El Kapıları, Ruhi Su'nun Sümeyra Çakır ile birlikte 1977 yılında çıkardığı müzik albümüdür. SabahÄ±n Sahibi Var Sabahın Sahibi Var, Ruhi Su'nun Sümeyra Çakır ile birlikte 1977 yılında çıkardığı müzik albümüdür. Semahlar Semahlar, Ruhi Su'nun 1993'te çıkardığı stüdyo albümüdür. Çocuklar, Göçler, Balıklar Albumdeki bebek türküsünde annesinin kaynatasından hicap ettiği (utandığı) için sevgi gösteremediği bir bebeğin kara bir devenin sırtındaki salınımlarından oyalanmasından ve devenin çanından neşelenmesinden medet umulmaktadır. Acıklı ve eski bir doğu töresini göstermesi açısından ilginç bir eserdir. Pir Sultan'dan Levni'ye Ruhi Su'ya ait bir müzik albümü. Ekin Ä°dim Oldum Harman Ekin İdim Oldum Harman, Ruhi Su albümü. Kadıköy Tiyatrosu Konseri Kadıköy Tiyatrosu Konseri, Ruhi Su albümü. Dadaloğlu ve Çevresi Dadaloğlu ve Çevresi, Ruhi Su albümü. Huma Kuşu ve Taşlamalar Huma Kuşu ve Taşlamalar, Ruhi Su albümü. Sultan Suyu "Pir Sultan Abdal'dan Deyişler" Sultan Suyu "Pir Sultan Abdal'dan Deyişler" bir Ruhi Su albümü. İlk olarak 1970-72 döneminde kaydı yapılan eserler, Temmuz 1990'da Sıdıka Su'nun düzenlemesiyle, albüm olarak piyasaya çıktı. Dostlar Tiyatrosu Konseri Dostlar Tiyatrosu Konseri, Ruhi Su albümü. Ankara'nın Taşına Bak Ankara'nın Taşına Bak, Ruhi Su albümü. Uyur İken Uyardılar Uyur İken Uyardılar, Ruhi Su'nun 1993 yılında yayınlanan albümü. Barabar Barabar, Ruhi Su'nun 1994'te yayınlanan albümüdür. Alaaddin YÃ¼ksel Alâaddin Yüksel Emniyet Genel Müdürlüğü ile Trabzon, Balıkesir, İzmir, Antalya ve Ankara valilikleri yapmış bir mülki amirdir. Rumeli Yönetici ve İş Adamları Derneği (RUYİAD)'nin Onur Kurulu üyesidir. 1950 yılında doğan Alâaddin Yüksel İstanbul Üniversitesi Hukuk Fakültesini bitirdikten sonra, Kırklareli İl Maiyet Memurluğundan başlayarak sırası ile Lüleburgaz Kaymakam Refikliği; Saray, Lalapaşa, Enez ve Meriç Kaymakam Vekilliklerinde ve Aşkale, Çameli, Saimbeyli, Gerede, Şarköy, Körfez Kaymakamlıkları ile İstanbul Vali Yardımcılığı görevinde bulunmuştur. 1993–1996 yıllarında Trabzon Valiliği 1996-1997 yıllarında Emniyet Genel Müdürlüğü, 1997–2000 yıllarında Balıkesir Valiliği yapmış, 9 Ağustos 2000 tarihinde İzmir Valiliği görevine atanmış, bu görevinden de 18 Şubat 2003 tarihinde Antalya Valiliği görevine atanmıştır. 13 Mayıs 2010 tarihli kararname ile Ankara Valisi olmuştur. Ayrıca Okan Üniversitesi Danışma Kurulu üyesidir. Toplumun her kesiminde "Toplam Kalite" anlayışını yaygınlaştırması ve İzmir köylerinde hayat kalitesinin yükseltilmesine ilişkin yapmış olduğu çalışmalar ile İzmir iline büyük hizmetler vermiş olan Alâaddin Yüksel bu çalışmalardan dolayı da “2002 Yılı Yaşamda Kalite Ödülü” ile ödüllendirilmiştir. Şimdi ise Antalya'da görev süresi sona ermiş ve kendisi Ankara'ya atanmıştır. 15 Eylül 2014 tarih ve 6780 nolu müşterek kararname ile emekliye ayrılmıştır. Şahab bir isim olmakla beraber, gökyüzünde parlayan yıldız ya da göktaşı anlamına geliyor. Şahab, bir İslam dini terimi. Şahab, İslam dininin kutsal kitabı Kur'an'da, yeryüzünü dinlemek için göğe yaklaşan cinlere Allah tarafından gönderilen yakıcı bir ışık olarak tanımlanır. Cinler önceleri, yeryüzünden haber almak için göğün bazı mevkilerine yerleşir ve dinlerdi. Ancak bu sonradan men edilir. Cinler, yeryüzüne yaklaştıklarında kendilerini yakıcı bir ışık karşılamaktadır. Bu konuyla ilgili ayetler Cin suresi 8-9'dur. Ayetler şöyledir: ""8. 'Kuşkusuz biz göğe ulaşmak istedik, fakat onu çetin bekçilerle ve yakıcı ışıklarla dolu bulduk.' 9. 'Hâlbuki biz, (daha önce) göğün bazı yerlerinde gayb haberlerini dinlemek için otururduk. Fakat şimdi her kim dinlemeye kalkacak olursa, kendini gözetleyen yakıcı bir ışık bulur.' "" Aliye (dizi) Aliye, başrollerini Sanem Çelik (Aliye), Nejat İşler (Deniz), ve Halit Ergenç’in (Sinan) paylaştığı ve yönetmenliğini ise Kudret Sabancı'nın üstlendiği, iki çocuğu arasında kalan genç güzel bir kadının dramını ve hayatla mücadelesini anlatan televizyon dizisi. Aliye, evli ve iki çocuklu zengin bir ailenin gelinidir. Büyük bir evde kaynanası ve görümcesi ile birlikte yaşamaktadır. Evliliğinde aradığı mutluluğu bulamayan Aliye, kocası Sinan’ın genç bir kızla kendisini aldattığını tesadüf eseri öğrenir. İki çocuğunu da alarak evden ayrılan Aliye, İstanbul’da yaşayan, diş hekimliği yapan dayısı Feyyaz’ın yanına kaçmaya çalışır. Tren garında kendisini bulan Sinan’ın çocuklarından birisini almasına engel olamaz. İstanbul’da kendisine yeni bir hayat arayışına giren Aliye, aynı zamanda Sinan’ın aldığı diğer çocuğunu kurtarma telaşındadır. John Dolmayan John Dolmayan (d. 15 Temmuz 1973), Lübnan Ermenisi asıllı Amerikalı söz yazarı ve System of a Down grubunun bateristi. John Dolmayan Beyrut'ta doğdu. Lübnan İç Savaşı sırasında ailesi göç etmeye karar verdi. Bir süre Toronto’da yaşadıktan sonra, Kaliforniya'ya taşındılar. Dolmayan, küçük yaşta davul ile ilgilenmeye başladı. Günde ortalama olarak 4-6 saat pratik yaparak davul çalmayı öğrendi. Yıllarca davul çaldı ve çok farklı stiller öğrenerek kendi tarzını geliştirdi. Şu anda Scars on Broadway grubunda Daron Malakian ile beraber çalışmalarına devam etmektedir. Scars on Broadway'in ara vermesinden sonra kendi grubunu kurmuştur ve stüdyoya kapanmıştır. Ayrıca John Dolmayan TorpidoComics adında çizgi dizi kitapları sunmaktadır. Geçen sene açık arttırmada süpermen çizgi dizi kitabı 317 milyara satılmıştır. John Dolmayan konserlerdeki hareketleri, günlük hayatında yaşadıkları ile soğukkanlı kişiligi ile tanınır hale gelmiştir. Onun için 'ice of soad' denir. Daron Malakian'ın 2008 Scars yaz turnesinden sonra gruba ara vermesine karşılık John ve gruptaki diğer üyeler Franky Perez, Danny Shoumoun ve Dominic Cifarelli 2009 yazında tekrar bir araya gelerek Irak ve Kuveyt'teki ABD askerlerine moral olsun diye ABD donanmalarının olduğu yerlerde konserler vermişlerdir. Ayrıca söz ve müziğini kendisi yazdığı ve henüz albüm çıkartmadığı 'İndicator' adında grubu vardır. Grup Scars On Broadway'ın ikinci kez ara vermesiyle beraber John yanına çok ün yapmamış arkadaşlarını alıp California ve Las Vegas'ta çok popüler olan barlarda sahne almıştır. 2006 yılında Amerika'da yayınlanan "DRUMMER" adlı dergi tarafından yılın Hard Rock bateristi seçilmiştir. CRM Hüseyin Öğütçen Hüseyin Öğütçen (18 Nisan 1923; Sarıcaali, İpsala, Edirne - 23 Ağustos 2012), Türk bürokrat. 1947 yılında devlet hizmetine giren Hüseyin Öğütçen'in ilk memuriyeti İçişleri Bakanlığında stajyer memurluğu ile başlar, bir süre Ankara Vilayet Maiyet memurluğu yaptıktan sonra 20 Kasım 1951'de Meriç Kaymakamı olarak atanır. Askerlik görevinden sonra da sırasıyla Bigadiç, 1954-1960 yılları arasında Burhaniye Kaymakamlığı, 1960-1964 yılları arasında Gönen Kaymakamlığı ve Belediye Başkanlığı, 1964-1967 yılları arasında Pasinler kaymakamlığı yapmıştır. 26 Mayıs 1967 tarihinde Hakkâri'de valilik görevine başlayan Öğütçen'in karşılaştığı ilk problem öğretim olmuştur. İl'de öğretmen ihtiyacının tümünü karşılamış, okulların yanına öğretmen lojmanları inşa ettirmiş, Türkçe öğrenme kursları açtırmış, her köye en az iki öğretmen vererek, eğitimi normal düzeye ulaştırmıştır. Hakkâri Valiliği döneminde 6 ilçeye ortaokul, her ilçeye sekizer daireli öğretmen lojmanı, ilçelere hükûmet konakları inşa ettiren Öğütçen, Beytüşşebap'a yatılı bir bölge okulu kazandırmıştır. Antalya'daki valiliği sırasında 16 katlı Özel İdare Çarşı ve İşhanı inşaatını organize edip temelini atan Öğütçen, 618 rakımlı Tümektepe'de 50 bin m² lik bir araziye döner gazino, gece kulübü ve teras gazinolar yapımını başlatmış, 2 milyon m² lik bir alana yayılmakta olan Saklıkent Yayla ve Kış Sporları Merkezi'ni Antalya'ya kazandırmıştır. Aynı zaman da 1982 yılında eğitim-öğretim hayatına başlayan, Akdeniz Üniversitesi'nin kurulmasında büyük bir pay sahibi olan Öğütçen; Antalya'nın ileri gelen insanlarıyla çalışma yaparak Antalya Üniversite Destekleme Vakfı(Akdeniz Üniversitesi Kurulmasına Yardım ve Destekleme Vakfı)'nın kurulmasını sağlamıştır. 8 Ocak 1981 tarihinde İzmir Valiliği'ne getirilen Hüseyin Öğütçen, İzmir Körfezi'ni kurtarma projesini gündeme getiren ilk validir. Bu önemli konuyu titizlikle takip etmiş, Cumhurbaşkanı Kenan Evren'in desteğini sağlamış, konuyu Bakanlar Kurulu'nda izah etmiş ve sonunda projenin tahakkuku için 13 milyar lira tutarındaki ilk ihalenin yapılmasını başarmıştır. Günümüzde İzmirlilerin iftihar ettikleri Balçova Özel İdare Tesisleri Öğütçen'in eseridir. Burada açılan 9 işletme kuyusundan elde edilen Jeotermal Enerji ile hem tesisler, hem de 9 Eylül Üniversitesi Hastanesi ve çevresi ısıtılmaktadır. Hüseyin Öğütçen, 1983 yılında Üçkuyulardan Ordu Merkezine kadar uzanan yedi kilometrelik yol için güzergâhı kamulaştırmış ve bu yolun açılmasını temin etmiştir. Hüseyin Öğütçen, 10 Şubat 1984 tarihinde İzmir'den Kocaeli Valiliğine tayin edilmiş ve 1985 yılı Eylül'ünde kendi isteği ile emekliye ayrılmıştır. İlerlemiş yaşına rağmen toplu ulaşım araçlarını kullanan Öğütçen 14 Nisan tarihinde 90. yaş gününü kutlamıştı. Türk Eğitim Vakfı'nda bir dönem genel müdür olarak görev yapan ve uzun yıllardır da Onursal Başkan olarak çalışmalara devam eden Öğütçen 23 Ağustos 2012'de hayatını kaybetmiştir. Vartan Malakian Vartan Malakian (1947 - ), Ermeni asıllı Amerikan ressam ve gitarist. 14 Şubat 1947 tarihinde Irak'ta doğdu. Oğlu Daron Malakian, System of a Down adlı müzik grubunun gitaristidir. Grubun Mezmerize ve Hypnotize albümlerinin resim çalışmalarını da kendisi yapmıştır. Modus operandi (anlam ayrımı) Bu başlığın çeşitli anlam ve kullanımları mevcuttur: Başak (anlam ayrımı) Başak aşağıdaki anlamlara gelebilir: Vecdi Gönül Mehmet Vecdi Gönül (29 Kasım 1939, Erzincan) Türk bürokrat ve siyasetçi. Ankara Üniversitesi Siyasal Bilgiler Fakültesi'ni 1960 yılında bitirdi ve aynı yıl Erzincan ili Maiyet memurluğuna tayin edildi. Çeşitli ilçelerde Kaymakam Vekilliği ve Kaymakamlık yaptıktan sonra, 1970 yılında İçişleri Bakanlığı Özlük İşleri Genel Müdürlüğü'nde Şube Müdürü olarak görev yaptı. Güney Kaliforniya Üniversitesi'nde mülki idare amirliği konusunda master yaptı. 1972 yılında Mülkiye Müfettişliği yaptı. 1975 yılı başında Kocaeli Valiliği'ne tayin edildi, 1977 yılında Emniyet Genel Müdürlüğü, 1978 yılında Merkez Valiliği'nde bulundu. 1979 yılında Ankara Valiliği'ne getirildi. 1981 yılında tekrar Merkez Valiliği'ne tayin edilen Gönül, aynı yıl sonunda Yükseköğrenim Kurulu kurucu üyeliğine atanmış, 13 Şubat 1984 tarihinde de İzmir Valisi olarak göreve başladı. İzmir'de dört yıla yakın hizmet verdi. 11 Ocak 1988 tarihinde de İçişleri Bakanlığı Müsteşarlığı'na tayin edildi. YÖK Kurucu üyesidir. Sayıştay Başkanlığı, Avrupa Sayıştaylar Birliği Denetmenliği, ECO Ülkeleri Sayıştaylar Birliği Başkanlığı görevlerini yürüttü. 21. Dönem'de Kocaeli'den TBMM'ye girdi. 22. Dönemde de Kocaeli'den tekrar milletvekili seçildi. 23. dönemde İzmir'den, 24. dönemde ise Antalya'dan milletvekili seçildi. 58. ve 59. Hükümet'te üstlendiği Millî Savunma Bakanlığı görevini 60. Hükümet'te 6 Temmuz 2011 tarihine kadar sürdürdü. İzmir Valiliği sırasında, eğitime ve köy ulaşımına önem veren valilerden biri olarak akıllarda kaldı. Köy yollarının inşası için birkaç konkasör şantiyesi kurdu, Adnan Menderes Havalimanı'nın inşası için büyük çaba gösterdi. Vali Hüseyin Öğütçen'den devraldığı Balçova Tesisleri'nin tamamlanması için verdiği uğraş da İzmir'deki hizmetleri arasında sayılmaktadır. 3 Temmuz 2015 tarihinde Başbakan Ahmet Davutoğlu tarafından TBMM Başkanı seçilen İsmet Yılmaz'dan sonra boşalan Millî Savunma Bakanlığı'na yeniden atandı. Nisan 2016 itibarıyla Türksat Yönetim Kurulu Başkanlığı görevini yürütmektedir. Montell Jordan Montell Jordan (d. 3 Aralık 1968), Amerikalı soul sanatçısı. NBA Live 2001 oyununun müziklerine katkı yapmıştır. Çetin Emeç Çetin Emeç (d. 1935, İstanbul – ö. 7 Mart 1990, İstanbul), Türk gazeteci. Annesi Rabia Emeç, babası ise gazeteci, Demokrat Parti'nin kurucularından milletvekili Selim Ragıp Emeç'tir ve Zeynep, Leyla ve Aydın isimli üç