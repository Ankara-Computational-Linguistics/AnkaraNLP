Aralık 2013 tarihlerinde yapılmaya çalışılan operasyonlarla, her ne kadar yolsuzluk iddiaları ön plana çıkarılsa da nihai amacın demokratik yollarla seçilmiş hükümeti yıkmak olduğu, yakınları üzerinden bazı hükümet üyelerinin hedef alındığı, F. Gülen örgütüne ait basın yayın organları ve müzahir sosyal medya adresleri üzerinden yürütülen algı operasyonlarıyla ortaya çıkmıştır. Yerel seçimler öncesi ve sonrasında gruba ait yayın organlarında, gizli operasyonlarda elde edilen bilgi ve belgelerin propaganda amaçlı servis edilmesi, İstanbul'da havaalanı, 3. köprü vb. büyük yatırımların yapıldığı bir dönemde ülkemizin siyasi ve ekonomik istikrarını bozmaya ve yoğun bir şekilde mevcut hükümeti yıpratmaya ve teröre destek veren ülke imajı yaratılarak ülkemizi uluslararası arenada zor durumda bırakmaya ve itibarını zedelemeye yönelik yayınlar yapılması dikkat çekici bulunmuştur. Paralel yapılanma adına (25) ilimizde 5-28 Mart tarihleri arasında yazılı ve görsel basında hükümet aleyhinde çıkan haberlerin derlenmesiyle oluşturulan (11) farklı yerel gazete yayımlanmış. Konu ile ilgili olarak (8) ilimizde toplam (32) şahıs hakkında soruşturma yürütülmüştür. Bu kapsamda, üst düzey devlet görevlilerinin kullandığı kriptolu ve diğer telefonlar yasadışı dinlenerek yine paralel yapıya müzahir basın yayın organlarında ve sosyal medya hesaplarında ifşa edilmiştir. Nitekim Dışişleri Bakanlığındaki çok önemli bir toplantının ses kaydı da ilk olarak bu gruba muin olduğu bilinen sosyal medya adresleri üzerinden yayımlanmıştır. Sosyal Medya Sosyal medya aracılığıyla 17 Aralık Operasyonu sonrası ve yerel seçimler öncesinde kamuoyunda hükümete yönelik negatif algı oluşturmak amacıyla (13) Twitter ve bunlarla bağlantılı (5) Youtube hesabının açıldığı görülmüştür. 17 Aralık 2013 sonrası hükümeti yıpratmaya yönelik yayınlar yapılan örgüte müzahir profillerin bir kısmının geçmiş yıllarda açılmış olmasına rağmen paylaşım yapılmadığı, ancak 2014 Ocak ayından itibaren aktive edilerek çok yoğun bir şekilde kullanılmaya başlandığı, yeni açılan profillerin de aynı tarih aralığına denk geldiği gözlemlenmiştir. Hükümeti düşürme girişimlerinde bulunan şahısların ve faaliyetlerin tespiti amacıyla açık kaynaklardan yapılan çalışmalar neticesinde Bahse konu hesapların birbirine bağlanmak suretiyle, paylaşımların eş zamanlı olarak hem profillerinde hem de Facebook duvarında görünmesini sağladıkları, Bahse konu hesaplara sahip kişilerin kişisel görüş ve yorumlarını belirtmekten ziyade, 17 Aralık 2013 sonrasında ortaya çıkan yasadışı ses kayıtlarını servis eden profilleri takip ettikleri ve burada yapılan paylaşımları kendi profillerinde paylaştıkları görülmektedir. Malum operasyonlar sonrasında ortaya çıkan yasadışı ses kayıtlarını servis eden ve hükümet aleyhinde kara propaganda üreten profillerin paylaşımlarının tamamını PC üzerinden yaptıkları, mobil cihaz, tablet vs. kullanmadıkları görülürken, illerde faaliyet yürüten şahısların paylaşımlarını bilgisayardan daha çok tablet, smartphone aracılığı ile yaptıkları tespit edilmiştir. Basında geniş yer bulan ve tweetleri ikiye katlayın şeklinde konuşmaların geçtiği Fethullah Gülen'e ait olduğu iddia edilen ses kayıtları video paylaşım sitesi Youtube'a 30 Ocak 2014 tarihinde yüklenmiştir. Grup adına faaliyet yürüten şahıslara ait sosyal medya profillerinde bu tarihten sonra aktive edilmesi yahut aktif kullanmaya başlanması, dikkat çekicidir. Eğitim Kurumları Fethullah Gülen, eğitim kurumları yapılanması ile ilgili ilk adımlarını 1986 yılında, ikinci kez gittiği hacdan döndükten sonra birçok yerde açtırdığı üniversiteye hazırlık dershaneleri ile atmıştır. Günümüzde yapı adına faaliyet gösteren ve kurumsal olarak maddi kaynak sağlayan birçok üniversite, okul ve dershane mevcuttur. Ülke genelinde yapı bünyesinde faaliyet gösteren (13) üniversite, (350) özel okul, (916) dershane ve kurs, (443) öğrenci yurdu. (297) dernek ve (31) vakıf bulunduğu, dünya genelinde ise (134) ülkede (400) özel okul, (38) öğrenci yurdu ve (6) üniversitenin yapı tarafından yönetilip yönlendirildiği kayıtlara yansıyan bilgilerdendir. F. Gülen örgütü yurtiçinde ve yurtdışında sahip olduğu binlerce eğitim kurumu sayesinde tabanını nicelik ve nitelik olarak sürekli genişletmiş ve yetiştirdiği insan kaynaklarını 1980'li yıllardan bu yana tedricen devletin mülki idare, yargı, askeriye, emniyet gibi birimlerine yerleştirerek devleti ele geçirme planını zımnen uygulamaya koymuştur. Mali Yapı F. Gülen örgütü için hem geçmişten gelen gelenekçi yapının, hem de son dönemde sistemi kontrol etmek için öne çıkmaya başlayan kurumsal yapıların eliyle himmet/bağış/zekât/kurban adı altında toplanan paralar, mali kaynakların en önemli kalemlerini oluşturmaktadır. Bu minvalde, gruba bağlı işadamlarından mali durumlarına, gruba bağlılıklarına ve mertebelerine göre belirlenen miktarlar tahsil edilmektedir. Grup dışında olmakla birlikte, pek çok işadamının ve kurum-kuruluşun da grubun yurtdışındaki eğitim faaliyetlerini, Türkçe öğretildiği, İslam'ın tanıtıldığı, yoksul öğrencilere burs imkânı sağlandığı şeklinde algılaması sonucunda gruba önemli miktarlarda yardımda bulunduğu bilinmektedir. Ayrıca bazı işadamları da grup nüfuzundan yararlanıp, iş imkânları bulma adına yardım ve iletişimlerini sürdürmektedir. Gelir Kalemleri Bağış Himmet Gelirleri Şahıslar Alt gelir grubundakiler Örgüt sempatizanı olan alt gelir grubundaki esnaf, çiftçi ve emeklilerden gelirleri düzeyinde toplanan paralar, Devlet Memurları F. Gülen örgütü sempatizanı/mensubu memurların maaşlarından (ilk aylığın tamamı ve diğer aylıkların % 10'u) alınan taltif ve yurtdışı görev harcı gibi kazançlardan belli oranlarda toplanan paralar, Bu himmetlerin tamamı belli bir gizlilik ve düzen içinde yürümektedir. Özellikle gizli kalması gereken yerlerde çalışan kişilerin himmetlerinin toplanması işi o bölgenin sorumlu imamı tarafından bizzat takip edilmektedir. İşadamları F. Gülen örgütü kendisine bağlı şirket ve işadamlarını çeşitli federasyonlar ve bunlara bağlı çok sayıda dernek altında toplamıştır. Bu organizasyonların bünyesindeki işadamlarından düzenli olarak yıllık alınan paralar, o bölgede bulunan ve bölgenin potansiyeline göre sorumluluk sahası belirlenmiş görevliler vasıtasıyla toplanmaktadır. Burada, örgüt mensubu/sempatizanı farklı sektörlerdeki işadamlarının ihtiyaç duydukları mal ve hizmetleri birbirlerinden satın alarak ticari bir işbirliği ve dayanışma içerisinde olmaları dikkat çekmektedir. Bu vesileyle örgüt, en önemli para kaynaklarının başında yer alan müzahir şirketlerin ticaret hacimlerini artırmayı ve sektörlerinde daha güçlü şirketler haline gelerek kazançlarını yükseltmeyi hedeflemektedir. Bu döngü içerisinde asıl amacın, güçlenen şirketlerin sosyal, ekonomik ve siyasi alanda nüfuslarından faydalanmak, mensuplarına istihdam alanı yaratmak ve toplanan bağış miktarlarını artırmak olduğu görülmektedir. Paralel yapı Türkiye'nin en büyük holdinglerinin de zaman zaman desteğini almaktadır. Yalnız bu holdingler doğrudan değil, sponsorluk gibi dolaylı şekillerde destek olmayı daha çok tercih etmektedirler. Kurumsal Gelirler F. Gülen örgütünün on binlerce çalışanı bulunan, içerisinde pek çok şirketi barındıran devasa kurumsal oluşumlar ve finans kurumları tarafından desteklendiği de intikal eden bilgilerdendir. Bu süreçte, -Birbirinden bağımsız yürütülen soruşturmaların aynı günde operasyona dönüştürülmesi, -Uygulamaya geçiriliş şekli ve zamanlaması, -İdari yapılanma içerisinde hiçbir üst amire bilgi verilmeden son derece gizli bir şekilde yürütülen soruşturma dosyaları ve elde edilen delillerin, basın yayın organları ve sosyal medya aracılığıyla illegal bir şekilde ifşa edilmesi, -Sözkonusu operasyonların olağan soruşturma usul ve esaslarının dışında yürütülmesi, -Yapılan tüm bu faaliyetlerin bir merkezden düğmeye basılmışçasına organize bir şekilde yürütülmesi, -Operasyonları gerçekleştiren ve gerek yazılı/görsel gerekse sosyal medyada operasyonlara ve operasyonları yapan kamu personeline sahip çıkan/destek verenlerin örgüte ait/mensup veya müzahir şahıs ve kurum/kuruluşlar olmaları tüm dikkatleri, uzun süredir yargı ve emniyet içerisinde kadrolaştığı bilinen F. Gülen örgütüne yöneltmiştir Bu minvalde, ani ve olağanüstü bir şekilde ortaya çıkan ve doğrudan mevcut hükümeti yıkmayı hedefleyen darbe girişimi, devlet idaresi içerisinde birtakım olağanüstü tedbirlerin ivedi olarak alınmasını zorunlu kılmıştır. Bu çerçevede, öncelikle yargı ve emniyet içerisinde gerekli görev değişiklikleri yapılmış, adli ve idari yapılanma içerisinde lüzumlu görülen hukuki düzenlemeler hayata geçirilmiş, başta illegal dinlemeler ve usulsüz operasyonlar olmak üzere sorumlular hakkında adli ve idari soruşturmalar açılarak örgütün devlet kurumları içerisindeki nüfusu ve etkinliği akamete uğratılmaya başlanmıştır. Paralel Devlet Yapılanmasının ve yasadışı faaliyetlerinin tespiti ile sorumluların belirlenmesi amacıyla İçişleri Bakanlığımızca yürütülen soruşturmalar ve sonuçları aşağıda tabloda belirtilmiştir. Konuyla ilgili yukarıda maruz adli soruşturmalar kapsamında bulunan ve Haziran ayında sıklıkla kamuoyunun gündemine gelen Böcek soruşturmasıyla ilgili olarak Sayın Başbakanımızın Keçiören'deki ikametgâhında 28 Aralık 2011 tarihinde ve Başbakanlık resmi konutunda ise 29 Aralık 2011 tarihinde, MİT Müsteşarlığı görevlileri tarafından yapılan arama/tarama faaliyetleri esnasında (l)'er adet böcek olarak tabir edilen dinleme cihazları bulunduğu malumdur. Bulunan böceklerle ilgili Haziran ayı içerisinde, Ankara Cumhuriyet Başsavcılığınca yürütülen soruşturma kapsamında Ankara Terörle Mücadele Şube Müdürlüğü tarafından 17 Haziran 2014'te (5) ilde gerçekleştirilen eş zamanlı operasyonda çeşitli rütbelerdeki (11) polis gözaltına alınmış, (1) şahıs yurtdışında bulunması sebebiyle firari olarak aranmaktadır. Gözaltına alınan şahıslardan (6)'sı savcılık sorgularının ardından (5)'i ise adli kontrol şartıyla 20 Haziran 2014 tarihinde çıkarıldıkları mahkemece serbest bırakılmıştır. Konuyla ilgili yargı süreci devam etmektedir. Emniyet İstihbarat Raporu Tanık Hanefi Avcı Emniyetin kapsamlı raporunu okuduktan sonra, soruşturma dosyasına tanık olarak ifade veren eski Emniyet Müdürü Hanefi Avcı'ya kulak verelim. Dosyada, Avcı'nın daha önce cemaatle ilgili yaptığı başvurular, verdiği bilgi ve belgeler değerlendirilmeye alınmıştı. Savcı, Emniyet içindeki yapının uzantılarını açığa çıkarmak için eski defterleri de karıştırmış, dosyaya Ahmet Şahinalp olayı da girmişti. Peki, Şahinalp kimdi. Bu sorunun cevabını, Hanefi Avcı'nın, Haliç'te Yaşayan Simonlar Dün Devlet Bugün Cemaat kitabından alalım Emniyet teşkilatındaki örgütlenme nasıldı, yani cemaat Emniyeti nasıl yönetiyor, görevleri nasıl etkiliyordu. Emniyet hiyerarşik bir teşkilattı, teşkilat içinde ikinci bir cemaat teşkilatı nasıl yapılanıyordu. Yıllarca amir ve müdürlük görevlerinde bulunan kişiler kendilerinin dışında birinden nasıl emir alıyor. İddialar doğru ise onlardan fırça bile yiyor, bir şey diyemiyorlardı. Cemaatin geçmiş yıllardan başlayarak teşkilatta nasıl elaman temin ettiği, nasıl yapılandığı belki uzun araştırma ve incelemelerin konusu olsa da ben şu andaki örgütün nasıl yapılandığını, idare edildiğini bir nebze olsun göstermek istiyorum. Bunun için öncelikle bu konudaki belgelere bakmak gerekiyor. Maalesef bu konuda çok fazla belge yok ama yine de bulunan belgeler mevcut durumu belli oranda anlamamızı sağlıyor. Bunlardan bir tanesi Elazığ'ın Sivrice ilçesindeki bir camide 04.08.2002 tarihinde unutulan ve Ahmet Şahinalp isimli maden mühendisine ait olduğu anlaşılan çanta içerisindeki dokümanlardır. Bu belgelere göre bu kişi Elazığ, Bingöl, Tunceli ve Malatya gibi o bölgedeki emniyet teşkilatını yöneten, cemaatin imamı denen yöneticisidir. Maden mühendisidir ama bir eğitim kurumunda çalışıyor gözükmektedir. Çantada ana hatlarıyla - O yıl o bölgeye tayini çıkan ve o bölgeden batı illerine atanan polislerin 4 sayfalık listesi vardır, bu liste emniyetin bilgisayarlarından çıktığı belli olan tayinci personelin sicil numarası ve emniyetin kendi personelini tasnif ederken kullandığı harf kodlarını da taşımaktadır. - Bazı polislerin cep ve ev telefonları 2 sayfalık liste halinde bulunmaktadır. - 1 Ağustos 2002 ile 1 Kasım 2002 tarihleri arasında hedef şahısların tespiti ve listelerin çıkarılması, çalışma gruplarının oluşturulması ve işbölümü aşamasının gerçekleştirilmesi şeklindeki notlar kurumsal açılım başlığı altında adliye, idari personel, avukatlar, hastaneler, bankalar ve diğer kurum isimleri ile yeni tanışılacak işadamları, toplum önderleri ve etkili nüfuz sahiplerine nasıl davranılacağıyla ilgili notlar. - Yapılacak işler, personelin sorunları gibi konularda 4 sayfalık not. - Elle yazılmış notlarda bazı polis amiri ve müdürlerinin tayin yerleri ve özel durumları hakkında notlar. En önemlisi İl Emniyet Müdürünün makam harcamaları ile yemek yediği yerler, makam araçlarının kullanımı hakkında notlar. Ahmet Şahinalp yakalanır ama kapsamlı ifade vermez, yakalandığında üzerinde bulunan bilgisayarın diskinin pilinin çıkarılmasını ister. Belgelerde örgütsel bir çalışma, bazı görevlilerin belli yerlere getirilmesi, bazıları hakkında bilgi toplanması gibi konular vardır. Aşağıda yer verdiğim ikinci belge ise çok yeni ve günceldir. Bana yeni ulaşan bu belgeye göre Emniyet teşkilatı içerisinde cemaate bağlı polisler, yöneticileri olan kişiden işlerini iyi yapmadığı için şikâyetçi olmuş, yanlışlarını madde madde bir rapora dönüştürerek muhtemelen Fethullah Hocaya göndermek istemişlerdi. Buradaki şikâyetlere bakıldığında örgütlenme hakkında ciddi bilgiler verilmektedir Emniyet imamı (Ömer bey tarafından görevlendirilen şahısların hem kendilerini hem de sorumluluklarını üstlendikleri arkadaşları ve birimleri deşifre etmeleri) - MİT Müsteşarlığı ve askeri istihbarat birimleri Ömer Beyi gerçek adı (Osman Hilmi Özdil) ile bilmekte ve takip etmektedir. Emniyet Teşkilatında görev yapan üst düzey yetkililerden olan Emin Aslan, Sabri Uzun, Hanefi Avcı, Hüseyin Özalp gibi devletin önemli merkezleriyle irtibatlı kişiler de Ömer Beyin teşkilatın sorumlusu olduğunu bilmektedirler. Yine adı geçen yetkililer Ömer Beyin hangi mekânlarda ve kimlerle görüştüğünü tespit ettiklerini ifade etmektedirler. tarafından da Ömer Bey Teşkilatın imamı olarak bilinmekte ve adı geçen şahıs tarafından çeşitli mahfillerde bu durum ifade edilmektedir. Emniyet Genel Müdürlüğü'ne intikal ettirilen bilgi ve belgeler arasında bazı üst düzey emniyet yetkililerinin ve eşlerinin bilgileri de tespit edilmiştir. Yukarıda özetlenen olayın akabinde Emniyet Ç. 'nin evinde ziyaret ederek Ömer Beyi kampa götüren araç hakkında bilgi istemişler, aracın başkası adına kayıtlı olmasının gerekçesini soruşturmuşlardır. Konu olağanüstü hassasiyeti nedeniyle Büyüğümüze genel hatlarıyla arz edilmiştir. Büyüğümüz, Ömer Beyle görüşülerek bilgisayarında bulunan bilgilerin muhtevasının ne olduğunun sorulması talimatını vermiş ve olaydan büyük üzüntü duyduğunu ifade etmişlerdir. Ancak Ömer Bey böyle bir olayın vuku bulmadığını, kendisinin sadece pasaportuna bakılarak uçağa bindiğini ifade ederek, hilaf-ı vaki beyanda bulunmuştur. Bilahare önüne bilgi ve belgeler konulduğunda kabullenmek zorunda kalmıştır. Ancak bu esnada bile bilgisayarında bulunan bilgilerle ilgili malumat vermek istememiştir. Benzer bir sıkıntının Yenimahalle ile ilgilenen arkadaş (Sinan Bey) için de sözkonusu olabileceği değerlendirilmektedir. verdiği sözleri tutmaması, hilafı vaki beyanları ve heyetlerin sembolik misyonu nedeniyle bu teşkilat büyüklerimiz nezdinde Ömer Beye karşı büyük bir güven kaybı sözkonusu olmuştur. Yıllarca hizmetimizin yükünü çekmiş ve teşkilatın önemli mevkilerinde görev yapan bu büyüklerimizde fikir ve önerilerine kıymet verilmediği teşkilatın önemli hiçbir meselesinin görüşülmediği bu heyetlerde büyüklerimizde idare edildikleri kanaati oluşturulmuştur. Netice olarak Ömer Beyle görüşmekte bir maslahat olmadığı düşüncesi hâkim olmuştur. - Görevlendirilen şahıslar izah edilemeyecek müesseselerde görev yapmaktadır. Örneğin bütün masrafları Başbakanlık örtülü ödeneğinden karşılanan ve İçişleri Bakanlığı Dernekler Dairesi Başkanlığının kontrolünde kurdurulan Uluslararası Sivil Toplum Kuruluşlarını Destekleme Derneğinin il temsilcileri ve merkez koordinatörleri Ömer Beyin emniyet teşkilatına bakan ekibi tarafından oluşmaktadır. Teşkilat mensuplarıyla yapılan ikili görüşmeler ve istişareler zaman zaman bu dernek merkezi ve temsilciliklerinde yapılmaktadır. Yine teşkilatla ilgilenen sivillerin bir kısmı ve eşleri Samanyolu Koleji, Turgut Özal Derneği, Maltepe Dershaneleri veya illerdeki özel okullarımızda görev yapmaktadır. Ayrıca, arkadaşlardan sorumlu siviller bürokraside ve değişik birimlerde istihdam edilmektedir. - Müstakil olarak hizmet müesseseleri ve görevli sivil şahıslar adına tutulan evleri farklı devrelerin bazen aynı anda kullanmaları neticesinde tedbire muhalif durumlar yaşanmaktadır. Düzenli bir aile ve yaşantı görüntüsü olmayan bu evler apartman sakinleri tarafından dikkatle izlenmekte ve şüpheyle bakılmasına neden olmaktadır. - İlgili sivil şahısların eşleri, beylerine paralel olarak resmi arkadaşların eşlerinden sorumlu olarak vazife yapmaktalar. Bunun neticesinde bir sivil bayan bir ildeki veya yapıdaki arkadaşların her türlü bilgisine vakıf olmaktadır. Ayrıca görevlendirilen sivil şahıslar sık sık değişime tabi tutulmaktadır. 20 yıldır birbirini tanıyan, dostluğu olan insanlara birbirinizle görüşmeyin, gidip-gelmeyin denilmekte, fakat 15 ay içerisinde bir arkadaş ailesiyle birlikte 3 farklı sivil aile ile muhatap edilmektedir. -Görevli sivil şahısların bütün resmi arkadaşları tanımaları, lojmanlara ve işyerlerine giderek görüşme yapmaları, cenaze merasimlerine katılmaları, toplu yerlerde özel teveccühe mazhar olmaları neticesinde yapılan fiziki veya teknik takip ile kendileri deşifre olmuşlardır. (Van ve Diyarbakır'da görevlendirilen şahısların özel arabaları ile Emn. Müd. Lojmanlarına sık sık gelip gitmesi İl Emniyet Müdürünün dikkatini çekmiş ve şahıslarla ilgili ciddi bir araştırma yapılmıştır.) Ayrıca, görevlendirilen şahısların kendi evleri baylar ve bayanlar tarafından sık sık kullanılıyor. Yıllarca aynı yatakhaneyi, yemekhaneyi ve sıraları paylaşmış ve birbirini tanıyan arkadaşların bir araya gelmelerinin dışarıdaki insanlara izah edilemeyecek hiçbir tarafı yokken mevcut yerleşik sistemler değiştirilmiş, sivil hayatta tanınan ve hizmet müesseslerinde görev yapan sivil insanlar lojmanlara, işyerlerine ve birtakım hususi ortamlara rahatlıkla girip çıkmakta hiçbir sakınca görmemektedir. Bir taraftan, ‘aman evinizde bir kitap, bir cd, bir Kuran ve bir cevşen olsun, dersleriniz 4 kişiyi geçmesin, hiçbir büyüğünüzleküçüğünüzle görüşmeyin, irtibatınız olmasın' diye tahşidat yapılırken diğer yanda ağabeylerin tedbire aykırı her türlü davranışları, akıllarda soru işareti oluşturmakta ve vicdanlarda kabul görmemektedir. - Çok mahrem olan operasyon ve telefon detay bilgileri ilgisiz kişilerle paylaşılmakta ve bu husus uluorta konuşulmaktadır. Resmi arkadaşlardan alınan operasyon bilgileri doğrudan bilgi notu formatında kaynak gösterilmeksizin hizmetle irtibatı olduğu bilinen yerlerde yayımlatılmaktadır. Daha İl Emniyet Müdürünün bile bilgisi olmadan aktif haber isimli internet haber sitesinde gizli konuların yayımlanması ve yine çok önemli stratejik / mahrem konuların savcılığa intikal ettirilmeden bize ait internet sitelerinde veya gazetelerde yayımlatılması nedeniyle arkadaşlarımız ve hizmet hedef haline getirilmiştir. - Ömer Bey ve görevlendirdiği sivil arkadaşların konumları dolayısıyla sahip oldukları bilgileri eskiden irtibatlı oldukları şahıslara aktarmaları nedeniyle teşkilat kemmiyet ve keyfiyet bakımından deşifre edilmektedir. olaylar resmi arkadaşlarla ilişkilendirilerek anlatılmaktadır. [Savcı Yüksel'in kasetini kendilerinin yaptığını övünerek çevresinde anlattığını duymuştum. Demek ki Nuh Mete Yüksel'in kaset olayı tereddütsüz cemaat tarafında yapılmıştır- Yazar Notu] - Çok mahrem mevzular her ortamda neye hizmet edeceği bilinmeksizin konuşulmakta, reklam konusu haline getirilmektedir. HE'nin davası için rüşvet verildiği, telefonların dinlenildiği, bir Yargıtay üyesinin evinin tefrişatının yapıldığı gibi konular Ömer Bey ve ekibi tarafından herkesle rahatlıkla paylaşılmaktadır. Planlama aşamasında olan operasyonlar önceden duyutulmakta, Ergenekon dalgaları olmadan haber verilmektedir. Atabeyler ve Danıştay operasyonlarında, Y. Büyükanıt, İ. Başbuğ hadisesinde yaşanan sıkıntılar. - Teşkilat mensupları ile alakalı listelerin ve bilgilerin flash belleklere ve disklere kaydedilmesi ve bunların taşınması ile ilgili sıkıntılar büyüğümüzün defaatle yaptığı ikazlara rağmen aşılamamıştır. Ömer Bey ve ekibi rahatlıkla bu tür resmi arkadaşların bilgilerinin bulunduğu flash disk ve laptoplarla yurtiçinde ve yurtdışında seyahat etmektedirler. Elazığ ve Burdur'da yaşanan üzücü hadiselerden ders alınamamıştır. (Hanefi Avcı-Haliç'te Yaşayan Simonlar Dün Devlet Bugün Cemaat) Savcılık cemaatin peşinde Emniyet İstihbarat raporundan hemen sonra Ankara Cumhuriyet Başsavcılığı, ardından da İstanbul Cumhuriyet Başsavcılığı harekete geçmiş ve cemaati soruşturan iki savcı (Ankara'da Serdar Coşkun, İstanbul'da da Fuzuli Aydoğdu) emniyete birer yazı göndererek Fethullah Gülen Cemaati ile ilgili, ayrıntılı bilgiler istemişti. Ankara savcısı Serdar Coşkun, cemaatin silahlı gücünün bulunup bulunmadığının ve anayasal düzen ile hükümeti yıkabilecek gücünün olup olmadığının araştırılması… istemişti. Emniyet harekete geçmiş ve 25 Haziran 2014'te 30 vilayete gönderdiği 3 sayfalık gizli yazıyla, cemaatin tuttuğu arşivlerin bulunduğu yerlerin tespit edilerek acil aramalar yapılması ve elde edilecek delillerin değerlendirmeye tabi tutulması talimatı verilmişti. Emniyet talimatıyla ilgili haber, T24'te Arzu Yıldız imzasıyla çıkmıştı. Talimat yazısında, teşkilatlardan şu bilgilerin araştırılması talep edilmişti - Öncelikle istihbarat birimleriyle irtibat kurulup cemaatin tuttuğu arşivlerin bulunduğu yerlerin tespit edilerek acil aramalar yapılması ve elde edilecek delillerin değerlendirmeye tabi tutulması... - Bu soruşturmanın çerçevesine giren cemaat üyesi olup örgütlü olarak hükümeti devirmek ve anayasal düzeni yıkıp, doğrudan faaliyet yürüten kişilerin tespiti, adreslerinin ve açık kimliklerinin belirlenmesi... - Ülke çapında eş zamanlı arama ve delil elde etmek için ayrıntılı çalışma yapılıp, gecikmeksizin arama ve delil elde etme işlemlerinin gizlilik içerisinde yürütülmesi... - Cemaate üye olup, aktif olarak hükümeti devirmek ve Anayasal düzeni yıkmak için faaliyet yürüten kişilerin cep telefonu ve elektronik iletişimlerinin denetlenip, izlenebilmesi için her türlü araştırmanın yapılması, gerekli kararların mahkemelerden alınabilmesi için işlemlerin başlatılması... - Fethullah Gülen ve cemaatinin elinde silahlı bir güç bulunup bulunmadığı, ordu, jandarma, MİT ve Emniyet birimleri içerisindeki cemaat üyelerinin böyle bir eyleme kalkışmaları halinde hükümeti yıkabilecek ve Anayasayı ortadan kaldırabilecek güçlerinin olup olmadığının belirlenmesi... - Cemaat üyelerinin Türkiye'nin son 10 yılında işlenen önemli olaylara azmettiren, yardım eden ya da doğrudan suç işleyen sıfatıyla katılıp katılmadıklarının belirlenmesi, cemaat üyelerinin rolleri bulunduğu iddia edilen Aziz Santoro cinayeti, Hrant Dink'in öldürülmesi, Danıştay saldırısı, Zirve Yayınevi Katliamı, Necip Hablemitoğlu ve Üzeyir Garih'in öldürülmesi gibi olaylarda irtibatlarının araştırılması... - Cemaat lideri Fethullah Gülen ve yanındakilerin yurtdışındaki ilişki ve irtibatları, yurtdışına ne zaman çıktıkları ve yurtdışında kim adına çalıştıklarının tespit edilmesi, cemaatin neyi savunduğu, hangi konularda hassas olduğu, geçmişteki faaliyetleri, cemaat içi kuralları, cemaat dışı ilişkileri, bağlı olduğu ilkeler, cemaat mensuplarının davranış modellerinin belirlenmesi... - Bu suçlara karışan ve yurtdışına gidenlerin bulunduğu ülkelerin tespiti, ne zaman yurtdışına kalan öğrenci sayısının tespiti de istendi. İlgili talepte Gülen cemaatinin her türlü ticari, eğitim, sosyal etkinlik, basın yayın ve matbaa işlemleri, internet yayıncılığı gibi faaliyetlerinin araştırılması... - Cemaatin devleti ele geçirmeye başladığı ve aktif olduğu 2003 yılından sonraki dönemde yapılan uygulamaları, soruşturma ve davalarla mağdur edilenlerin müşteki sıfatıyla olay, kişi ve yer hatırlatması yapılarak ayrıntılı ifadelerinin alınması... - Yazıda Ahmet Şık'ın İmamın Ordusu, Hanefi Avcı'nın Haliçte Yaşayan Simonlar, İşçi Partisi'nden Metin isimli kişinin kitabı, İlker Başbuğ'un kitabının temin edilip gönderilmesi. Emniyetin 30 vilayete gönderdiği talimat yazısı Bir ay sonra da İstanbul Cumhuriyet Savcısı Fuzuli Aydoğdu, 14 Temmuz 2014'te İstanbul Emniyeti Organize Suçlarla Mücadele Şube Müdürlüğüne Gizli ibareli bir yazı göndererek, Ankara savcısının taleplerine benzer bir araştırma yapılmasını istemişti. 2 sayfadan oluşan yazıda, Emniyete gönderilen 16 soruya yanıt bulunması emredilmişti. İlk kez bu kitapta okuyacağınız yazıda, Fethullah Gülen hakkında örgüt kurma suçundan yapılan şikâyetler sıralanmıştı. kurduklarından, özel hayatın gizliliğini ihlal ettiklerinden bahsederek şikâyette bulunduğu, Y. Ö. 'ın aynı nedenler ile şikâyette bulunduğu, bu şekilde Cumhuriyet Başsavcılığımıza yapılan şikâyetler ve ihbarlar dosyamızda birleştirildiği ve soruşturmaya devam olunduğu, şikâyetlerin şikâyet dilekçeleri ve ekleri de göz önünde bulundurularak, Fethullah Gülen cemaatinin hükümeti devirmek ve Anayasal düzeni yıkıp devleti ele geçirmek isteyenlerin açık kimlik ve adres bilgilerinin tespiti... Cemaate üye olup aktif olarak hükümeti devirmek ve Anayasal düzeni yıkmak için faaliyet yürüten kişilerin yapmış oldukları eylemlerin tespiti... Cemaatin elinde silahlı gücün bulunup bulunmadığı... Cemaatin kolluk birimleri ve MİT içerisindeki üyelerinin bulunup, bulunmadığı, üyeleri bulunması halinde silahlı eyleme kalkışmalarının mümkün olup olmadığı ve cemaat üyelerinin eyleme kalkışmaları halinde hükümeti yıkabilecek ve Anayasayı ortadan kaldırabilecek güçlerinin bulunup bulunmadığının tespiti... Cemaat lideri olan Fethullah Gülen'in ve yanındakilerin yurtdışındaki irtibatlarının tespit edilmesi Hükümeti devirmek ve Anayasal düzeni değiştirme girişiminde bulunanların yurtdışına gittikleri ülkelerin tespiti... Fethullah Gülen cemaatinin yurdumuzda ve yurtdışındaki örgütlenme yapısının araştırılması... Örgüt içerisinde karar alıp uygulayan ve cemaat mensuplarını amaçları doğrultusunda kullanan kişilerin tespiti... Bölgemizde örgüt içerisinde imam olarak adlandırılan kişilerin tespiti... Cemaatten ayrılmanın mümkün olup olmadığı, ayrılmak isteyenlere karşı cemaatin tavrının ne olduğu... Fethullah Gülen cemaatinin tüm kamu kurumlarındaki örgütlenmelerinin ne şekilde olduğunun tespiti... Cemaatin Emniyet, Türk Silahlı Kuvvetleri, MİT, Adalet Bakanlığı ve diğer devlet kurumlarındaki sorumlu imam düzeyindeki kişilerin kim olduklarının tespiti ve görev alanlarının belirlenmesi, bu kişilerin halen olduklarının tespiti... Cemaatin gelir kaynaklarının neler olduğunun, hukuka aykırı kaynaklarının var ise tespiti... Cemaatin himmet ya da bağış adı ile topladığı paraların toplama şeklinin, kimlerden toplandığının, bu paralar ile ilgili makbuz verip vermediklerinin, himmet vermeyenlere ne gibi muamele yapıldığının tespiti... Fethullah Gülen cemaatinden ayrılan cemaatin içyapısını bilenlerin tanık olarak dinlenmesi... Cemaatin içyapısı ile ilgili önemli bilgi ve delil veren kişilerin tanık koruma kanununa göre gizli tanık olarak değerlendirilmesi yukarıda sayılan hususların araştırılması, soruşturmanın gizli tutulması, sözkonusu araştırmalar yapılırken her türlü bilgi ve belgeden sonra Cumhuriyet Başsavcılığımızla irtibata geçilmesi, gerek duyulursa yeni alınacak talimatlara göre soruşturmanın tamamlanması rica olunur. Cemaat soruşturmasını yürüten savcının Emniyete gönderdiği gizli yazı Erdoğan'ı cemaat hastanesinden Fidan kurtardı Savcılıkların istediği bu araştırmalar yapılırken, bir taraftan da cemaati iyi tanıyan isimlere gidiliyor ve tanık olarak dinleniyordu. Devlet kurumları içerisine sızmış cemaat unsurlarının açığa çıkarılması o kadar kolay olmayacaktı… Tanık olarak ifade veren Latif Erdoğan'ın anlattığı bir iddia filmlere konu olacak cinstendi. Dönemin Başbakanı Tayyip Erdoğan'ın rahatsızlanarak ameliyat olduğu gün, ilk olarak cemaat hastanesine götürüldüğünü söyleyen Latif Erdoğan'ın bu sözleri soruşturma dosyasına da girecekti. Erdoğan'ın iddiasına göre, Başbakan rahatsızlandıktan sonra cemaat hastanesine kaldırıldı ve ardından devreye MİT Müsteşarı Hakan Fidan girdi. Başbakan'ın orada tedavi edilmesine engel olan Fidan, bu yüzden cemaat tarafından çizildi. Bir diğer iddia ise, cemaatin MİT Müsteşarlığı'na Ramazan Akyürek'i getirme planı olduğuydu… MİT-Cemaat ilişkisini çok kapsamlı anlatan bir başka kişi de MİT Orta Asya Başmüşaviri Kâşif Kozinoğlu'ydu. Tutuklu olduğu sırada Silivri Cezaevi'nde hayatını kaybeden Kozinoğlu, ölmeden önce kendi el yazısıyla bazı notlar almış ve bunları Aydınlık gazetesi ile paylaşmıştı. Daha sonra kitaplaştırılan notlarda, cemaat-MİT ilişkisini içeren bilgiler de mevcuttu. Ancak burada, Latif Erdoğan'ın iddiasının tersine, cemaat üyelerinin MİT'e Hakan Fidan tarafından yerleştirildiği öne sürülecekti. okullarında) çalışan öğretmenlerden birçok isim MİT'e davet edilmiş ve MİT'te göreve başlamıştır. Emniyet Genel Müdürlüğü gibi MİT de F. Gülen cemaatine mensup kişilerce ele geçirilmek üzeredir. - F. Gülen okullarında görev yapan personel, gerekirse eşinin başını açar. Çok az maaş aldıklarını ifade ederler. Lüks içinde yaşarlar. Gerektiğinde içki de içerler. F. Gülen'in okullarını kapatan ülkelerin kapatma nedenlerinin metinleri yayımlanırsa bu F. Gülen için ağır bir darbe olur. - F. Gülen tek başına Apo gibi. Yani kendisinden sonra bir ikinci şahsın olmasına izin vermeyen bir kişilik. F. Gülen neden ABD'ye gitti. Cemil Çiçek Adalet Bakanı iken ‘Türkiye'ye dönebilir' demesine rağmen neden hâlâ Türkiye'ye dönmüyor. Dönecek mi. Dönecekse ne zaman dönecek. - F. Gülen, Türkiye'ye dönmeye korkuyor. ABD ne zaman verirse izni, o zaman döner. Nurettin Veren bulunup konuşturulmalı. Bu konu çok önemlidir. O adam çok şeyi belgeli anlatacaktır. - Tüm F. Gülen okullarında görev yapan öğretmenler Işık Evlerinde yetiştirilmiş gençlerdir. Sorulduğunda ‘askerlik görevlerini yaptıklarını' söylerler. F. Gülen okullarının talebeleri özenle seçilir. O ülkedeki bürokrat, siyasetçi ve diğer ileri gelenlerin çocuklarıdır. Amaç o nesille, o ülkeyi ileride ele geçirmektir. N. Veren'in açıkladığı milyarlarca dolarlık mal varlığının kaynağı nedir. Bu para birçok ülkenin hazinesinde mevcut değildir. Okullarda görevli öğretmenler, bulundukları ülkenin şartlarına ayak uydurur. Her okulda Atatürk köşesi vardır. Bu, aslında takiyedir. Okullarda talebelere risaleler ezberlettirilir. Atatürk düşmanı olarak yetiştirilirler (dünyadaki bütün okullarda). - Dışişleri Bakanlığı da F. Gülen cemaati tarafından tamamen ele geçirilmiştir. Kurumları ele geçirirken önce personel departmanını ele geçirirler. Örneğin F. Koru'nun (Fehmi Koru) kardeşi Naci Koru, Dışişleri Bakanlığı'nın personel işlerinden sorumlu müsteşar yardımcısıdır. Daha birkaç yıl öncesinde Şikago Başkonsolosu idi. Bunlar atlaya zıplaya ve hiçbir hiyerarşi dinlemeden gitmektedir. Dışişleri Bakanlığı, cemaatçi olmasa bile F. Gülen'in personelinden korkmaktadır. Yurtdışını ziyaret eden tüm siyasetçiler, F. Gülen okullarına mutlaka uğrarlar. Onlardan hediye ve para zarfları alırlar. - Türk İşbirliği ve Kalkınma Ajansı (TİKA), tamamen F. Gülen'in kontrolündedir. Korkmaları nedeniyle Dışişleri mensupları bu duruma seslerini çıkaramamaktadır. Emniyet Genel Müdürlüğü'nde (EGM) olduğu gibi, Dışişleri'nde de tayin ve terfileri F. Gülen cemaati yapmaktadır. Birkaç ay içerisinde MİT'te de yapmaya başlayacaktır. (Kâşif Kozinoğlu'nun Mezara Götürmediği Sırlar-El Yazıları Tıpkıbasım- Aydınlık Yayınları) Soruşturma dosyasına dönmeden önce, Kozinoğlu ile ilgili bir ayrıntı daha vermek tehlikenin hangi boyutlarda olduğunu görmek açısından önemli olacak. Kâşif Kozinoğlu ile Silivri Cezaevi'nde aynı koğuşu paylaşan iki eski asker Albay Hasan Atilla Uğur ve Yüzbaşı Hasan Ataman Yıldırım'ın açıklamaları dikkate alınmaya değer. Kozinoğlu'nun ölmeden önceki son saatlerini geçirdiği iki asker, ölmeden önce koğuşta yaşananları 12 Kasım 2014 tarihli Aydınlık gazetesine yaptıkları açıklamayla anlatmışlardı. Kozinoğlu'nun sağlıklı olduğunu söylen arkadaşları, kendilerine şu bilgiyi verdiklerini aktardı Kozinoğlu bize bir kaç defa bu F tipi çetenin kendisini hedef aldığını ve öldürebileceğini söyledi. Gelin o gün yaşananları tanıklarından dinleyelim Ben Kaşif Kozinoğlu'nun rahatsızlandığı gün, hastaydım. Ataman Yıldırım ve Kozinoğlu benim yanımda nöbetleşe bekliyordu. Yine o gün benim yanımdan ayrılıp, öğlene doğru sporunu yapıp, soğuk suyla duşunu aldıktan sonra yatağına gitti. Biraz sonra göğsünün ağrıdığını söyleyerek bizi çağırdı. Biz de butona basıp, görevlileri çağırdık. Bana kısaca ‘Ato' derdi. Koğuştan çıkarılıp hastaneye götürülürken bana ‘Ato sen de gel' dedi. Ancak cezaevi yönetmeliği gereği mümkün değildi. Koğuştan yürüyerek çıktı. Kaç saat sonra olduğunu hatırlamıyorum, bize ölüm haberini verdiler. Kozinoğlu çok eskiden bir kalp rahatsızlığı geçirmiş. Bizim yanımızda böyle bir rahatsızlığı yoktu. Sadece kan sulandırıcı bir ilaç içiyordu, bu da o yaşta birisi için normal bir şeydi. Her yönüyle şüpheli bir ölüm. Yürüyerek koğuştan gidiyor. Ambulans değiştiriyorlar. Ambulansta kalp masajı yapıyorlar. Kalp masajı en son yapılan şeydir. Yürüyerek giden birisine kalp masajı niye yapılır. Bunların hepsinin aydınlatılması lazım. Görevi esnasında bu çetenin hedefi haline geldiğini bize söylemişti. Cemaatin dış bağlantılarıyla ilgili MİT Müsteşarlığına 2 rapor yazdığını ama geri dönüş yapılmadığını ifade etmişti. Eski Yüzbaşı Hasan Ataman Yıldırım da Kâşif Kozinoğlu'nun koğuştan çıkarken bilincinin yerinde olduğunun ısrarla altını çiziyor ve ekliyor Cezaevi revirinde kalp krizine müdahale edecek herhangi bir cihaz olmadığı gibi, mesai saatleri dışında doktor veya yetkili herhangi bir teknisyen de yok. Bu bakımdan, revire değil de doğrudan, ‘mahkûm kabul' dediğimiz yere götürüldü. Orada beklemeye başlandı. Daha sonra öğrendiğimize göre, cezaevinin mahkûm kabul kısmında yine bilinci açık, nabzı atar ve konuşur durumda bekledi. Bu saatler infaz koruma memurlarının günlük vardiya nöbetlerinin değişme saati olduğundan, eski ve yeni vardiya personeli halen cezaevinde bulunuyordu. Bu fotoğraf ilk kez 12 Kasım 2014 tarihli Aydınlık gazetesinde yayımlanmıştır. Fethullah Gülen'in yol arkadaşı anlatıyor Tekrar soruşturma dosyasına dönelim ve Fethullah Gülen'in yakın çevresinde yer alan kişilerin anlatımlarıyla cemaati incelemeye devam edelim… Ankara Cumhuriyet Başsavcılığı'nın, 29 Nisan 2014 tarihli 50403 sayılı inceleme kararıyla, cemaatin devlet içinde kadrolaşarak hükümeti devirmeye çalıştığı iddiaları araştırılmaya başlanmıştı. Bu kapsamda da savcılık, medyada yer alan isimleri tanık sıfatıyla dinlemek istemişti. Savcılık talimatıyla 27 Mayıs ve 6 Haziran 2014'te iki kez İstanbul Terörle Mücadele Şube Müdürlüğünde görevli 2 polis memuru tarafından tanık sıfatıyla ifadesi alınan Latif Erdoğan'ın 30 sayfa tutan anlatımını ilk kez burada okuyacaksınız. Fethullah Gülen de orada hoca olarak bulunuyordu. Cahit Erdoğan'ın referansı ile girdim. Cahit Erdoğan ilk Mütevelli Heyetinde olan ve Fethullah Gülen'in vaazlarını kaydeden kişiydi. 1974'te İzmir Yüksek İslam Enstitüsüne girdim. 1975 yılında Edremit kampında bulunduğum sırada Jandarma baskın yaptı. Ben orada bulunan Risale-i Nur'ların kendime ait olduğunu söylemem üzerine İzmir Buca Cezaevi'nde 3 ay yattım. Cezanın diğer kısmını 1980 yılında 3 ay daha yatarak tamamladım. 1981-82 yılında Bitlis Tatvan'da vaizlik yaptım. Bu görevimden kendi isteğimle istifa ederek hizmette göreve devam ettim. Askerden sonra, Sivas, Tokat, Amasya, Samsun, Ordu, Giresun illerinde hizmet adına imamlık yaptım. 1989 yılında İstanbul'a geldim. Bu tarihten itibaren Akademi isimli kuruluş adı altında yaklaşık 4 yıl boyunca Fethullah Gülen'in hayatı başta olmak üzere sohbet ve vaazlarını kitaplaştırdık. Bu süreçte Fethullah Gülen ile 3 ay kadar kendi hayatını anlatan röportaj yaptım. Hizmet gereği Amerika'da 6 ay, Almanya ve Arjantin'de değişik süreler kaldım. Gazeteciler ve Yazarlar Vakfı'nı kurduktan sonra Zaman gazetesindeki görevime devam ettim. Gazete bünyesindeki ‘Akademi' sayfasını ben oluşturuyordum. Daha sonra fikir ayrılığı nedeniyle cemaatle ilişkilerimi mesafeli olarak yürütmeye başladım. Ardından Bugün gazetesinde yazdım. Şu anda Yeni Akit gazetesinde yazıyorum. 1989 yılından sonra cemaat içinde herhangi bir ilde ve yurtdışında imamlık görevinde bulunmadım. Mesih ilan ettiler Cemaatin kuruluş amacının devlet kurumlarını ele geçirerek İslam Devleti kurmayı amaçladığını, Hilafet anlayışını benimsediğini vurgulayarak Fethullah Gülen'in kişiliği ile önemli bilgiler veren Latif Erdoğan, hocanın kendisine Mesih benzetmesi yapanları desteklediğini şu sözlerle aktarıyordu Fethullah Gülen benim görebildiğim kadar hafızası çok güçlü, zekâsı normalin biraz üstünde, adaptasyonu çok güçlü, ikna kabiliyeti samimiyet bakımından etkin, şahsa göre tavrını koyarak onunla konuşan, insanları iyi analiz eden, ikili görüşmeler öncesinde ön bilgi toplayarak hazırlık yapan, bu bilgileri cemaat içinden şahıslarla toplayan bir şahıstır. Mustafa Özcan, Kudret Ünal ve Mehmet Demircan bilgi toplama hususunda kendisine bilgi aktarır. İtaat ve başarı Fethullah Gülen'in şahıslara güven duymasında en çok önem teşkil eden iki etmendir. Talimatları ne kadar zamanda tamamladığı önemlidir. Mehmet Tabanca, Hüseyin Gemici isimli şahıslar 1970 yıllarda hocanın Mesih olduğunu yaymışlar ve bu konu ile ilgili kitaplar yayımlamışlardır ancak şu an aktif değildirler. Kendisi bu tür benzetme ve hitapları hiçbir zaman yalanlamadığı gibi bu tarz yaklaşımları ya da yazılan yazıları destekleyerek yayımlanmasını istemiştir. Hatta Hüseyin Gemici'ye bu konu hakkında ‘ya inanmazlarsa' şeklinde bir söylemde bulunmuştur. Fethullah Gülen kendisi ve yapı ile ilgili olumlu yorumlanan bir rüyanın her ortamda söylenmesini isterken, aleyhte bir rüya durumunda ise kendisi bizzat bunun yalan bir rüya olduğunu dile getiriyor ve bu da cemaat tabanında kendine yönelik etkin bir sistem oluşturuyordu. İfadenin bir başka bölümünde de Latif Erdoğan, Fethullah Gülen'in kendini peygamber olarak gördüğünü yine Gülen'le yaptığı sohbeti örnek göstererek şöyle anlatıyordu Fethullah Gülen'siz bir cemaatin düşünülmesi şu an için mümkün değildir. Gülen'in kendisinden sonraya ait bir planı da yoktur. Kendisine ‘sizden sonra bu yapı ne olacak' diye soruduğumda ‘onları şimdi düşünmeye gerek yok. Ben öldükten sonra bu topluluk Ebubekir'ini seçecek kıvama gelmiştir' diye kendisini farklı yerlerde görmüş ve bu şekilde cevap vermiştir. Burada, Latif Erdoğan'ın bu açıklamalarını kuvvetlendirecek bir bilgiyi paylaşmak gerekiyor. Fethullah Gülen, askerdeyken İslamiyet'i anlatan bir filmi beğenmediği için halkı galeyana getirmekten tutuklandıktan sonra girdiği cezaevinde, bir mahkûmun intihar eğiliminde olduğunu ancak kendisiyle tanıştıktan sonra mahkûmun bundan vazgeçtiğini, Allah'ın kendisini cezaevine bu mahkûm için gönderdiğini bile söylediği anlatılır. Zaman gazetesinin internet sitesinde yer alan Komutandan tokat yedim başlıklı haberde de Gülen'in askerlik günlerini anlattığı bölümde kendini şöyle tarif etmekte Askerliğe 1961 senesinde Ankara Mamak'ta başladım. 11'inci ayda askere gitmiştim. 1'inci Taburun 1'inci Bölüğü'nün 11'inci eriydim. Yani hep birler vardı. (http //www.zaman.com.tr/kursu_komutanimdantokat-yedim_280269.html) Ahmet Keleş'in de soruşturma dosyasına giren ifadesinde Fethullah Gülen'in kişiliğine ilişkin söylediği sözler, Gülen'in kendi anlatımına paralellik gösteriyor. Keleş, Hocanın megaloman olduğunu belirterek şu özelliklerinin altını çiziyor Kindar, kendisine rakip teşkil edecek herkese karşı hınç duyan, ezber, hitap yeteneği dini donanımı üst düzeydedir. Fethullah Gülen'in cezaevi anıları içinde öyle bir olay var ki, akıllara durgunluk veren cinsten. Bu anlatım tanık ifadelerinin söylemlerini doğruladığı için dikkatinize sunmayı istedim. Gülen, cezaevine girdiğinde koğuşta Aydınlı bir kişi ile tanışır. Gülen'e karşı sıcak davranarak ihtiyaçlarını karşılamasına yardım eder… Ancak, Aydınlı mahkûm bunalımda olduğu için intihar eğilimlidir. Her fırsatta hapisten çıktıktan sonra intihar edeceğini anlatır ve bunu Gülen'le paylaşır. Ancak, Fethullah Gülen'in yakın alakası sayesinde Aydınlı mahkûm bu düşüncesinden vazgeçer… Gülen, bu durumu şöyle açıklar Sanki Allah, beni buraya onun için göndermiş. Bir gün bana ‘Hocam, Aydın'a gelirseniz görüşürüz' dedi. Rahatladım. Belli ki önceki fikrinden vazgeçmişti. Bağlılık yemini Cemaat içinde belirli bir mertebeye gelen kişilere de bağlılık temelinde bir yemin ettiriliyordu. Bu yemin edilirken, odada yemin eden ve ettiren kişi dışında kimse olmuyordu. Fethullah Gülen yapılanması içinde bulunan üst düzey kişilerin bildiği bu yeminin kendisine de ettirildiğini söyleyen Erdoğan, bu yeminin Nurettin Veren tarafından yüzüne karşı okunduğunu belirtiyordu. Erdoğan, ifadesinde bağlılık yemini ile ilgili şu ilginç ayrıntıları veriyordu Evet, böyle bir yemin vardır. İlk kez 1986 yılında bana bu yemin ettirilmiştir. Ben hizmet içerisinde bulunduğum yıllarda böyle bir yeminin olduğunu biliyordum. Bu, gizlilik esası olan bir uygulamadır. Bu yemin toplu halde yapılmaz. Bu yemin için çağırılmışsanız belirli bir mertebeye gelmişsiniz demektir. Bana bu yemin metninin okuyan Nurettin Veren'dir. Yüzüme karşı bu metin okunduğunda Fethullah Gülen orada yoktu. Bu yemin Fethullah Gülen'e bağlılık anlamını taşır. Bende yemin metni yok ama Nurettin Veren'in bir röportajında okuduğu metin doğrudur. Bu yapı içerisinde belirli bir mertebeye gelmemiş iseniz kesinlikle yemin ettirilmezsiniz. Aynı zamanda yapı içerisinde önemli bir göreve gelmek istiyorsanız da bu yemini etmeniz zorunludur. ‘‘Fethullah Gülen'i hayatıma gaye edineceğim…'' Nurettin Veren de yıllarca Hocaefendi ile çalışmış, tabiri caiz ise Fethullah Gülen'in sağ kolu olarak her işte yer almıştı. Nurettin Veren de Gülen'le yollarını ayırdığında cemaat yapılanmasını tüm ayrıntılarıyla Aydınlık ve Ulusal Kanal'a anlatmıştı. Hatta bu açıklamalar daha sonra gazeteci Aytunç Erkin tarafından kitaplaştırıldı. İşte bu açıklamalarda da Fethullah Gülen'e bağlılık yemininden bahsedilmişti. Latif Erdoğan, kendisine yemin ettiren kişinin Nurettin Veren olduğunu söylemiş, ancak yemin metnini hatırlamadığını ifade etmişti. İşte o Yemin metninin tamamı Gücüm yettiği kadar Kuran'ı (Orijinal metinde bu Fethullah Gülen'e idi. Tepki çeker görüşü ile Kuran olarak değiştirildi.) hayatıma gaye edineceğime Kardeşlerime karşı sadakat izinde bulunacağıma Halkın ve talebe arkadaşların izzet ve onurlarını izzetim ve onurum kadar yükseltmeye çalışacağıma Kusurlarımın hatırlatılması karşısında memnuniyet ihzar edeceğime Dâhilden ve hariçten gelen bilumum taarruz ve tenkidleri nefsime yapılmış gibi ret edeceğime, bilumum karar listesindeki esaslara riayette bulunacağıma Hizmet adına uhdeme aldığım vazifeleri veya kararla bana tahmil edilen mükellefiyetleri itirazsız yerine getirmeye çalışacağıma Kuran'a (orijinal metinde bu Fethullah Gülen'e idi. Tepki çeker görüşü ile Kuran olarak değiştirildi.) (Aytunç Erkin, Fethullah Hoca'nın Şifreleri, 2005 Kaynak Yayınları) Nurettin Veren'i götürmek isteyen polisler Latif Erdoğan'ın ifadelerine tekrar döneceğiz, ancak burada Nurettin Veren ile ilgili çok tartışılacak bir olayı anlatmakta fayda var. Fethullah Gülen soruşturmasını yürüten savcı Fuzuli Aydoğdu, Nurettin Veren'in de bu kapsamda tanık olarak dinlenmesini isteyecekti. Bunun için, Veren'in bulunduğu Kırklareli Açık Cezaevi'ne bir yazı ile durumu bildirmişti. 11 Temmuz saat 08.34'te ifade vermek için cezaevinden ayrılacağı sırada, kendilerini polis olarak tanıtan 2 kişi Nurettin Veren'i almak isteyecekti. Cezaevi müdürlüğü de ifadenin alınacağı gün Veren'in yanına bir infaz koruma memuru ile şoför görevlendirmişti. Fakat İstanbul'dan geldiklerini söyleyen 2 polis buna gerek olmadığını, Veren'i kendilerinin götüreceğini söylemişlerdi. Bu durumdan şüphelenen Veren ise can güvenliğinin olmadığını söyleyerek koğuşuna dönecekti. Bunun üzerine cezaevi müdürü, olayı tutanak altına alacaktı. Hükümlü Nurettin Veren 11.07.2014 tarihinde saat 08 34'te İstanbul Cumhuriyet Başsavcılığı Terör ve Örgütlü Suçlar Soruşturma Bürosuna götürülmek üzere kurumumuzdan çıkış işlemleri yapıldığı ve hükümlüyü götürmek üzere kurumumuz 39 FA 886 plakalı Ford Transit marka araç ile şoför Aytekin Özalp ve İnfaz Koruma Memuru Hüseyin İzci görevlendirildiği ve kurumdan ayrılma sırasında kendilerini emniyet mensubu olarak tanıtan 3 kişi hükümlü Nurettin Veren'i kendilerinin götürmek istediğini kurum müdürüne söyledikleri, bunun üzerine herhangi bir görev belgesi veya mahkeme kararı olup olmadığı sorulduğunda ise böyle bir evrakın olmadığı ancak hükümlüyü kendilerinin götüreceklerini ve yanında infaz koruma memurunu da istemediklerini sadece hükümlüyü alıp götüreceklerini söylemeleri üzerine ifadeye çağıran Cumhuriyet Savcısı Fuzuli Aydoğdu kurum müdürü tarafından telefonla aranarak durum izah edildiğinde kendisinin emniyetten böyle bir talebinin olmadığını bildirmesi üzerine hükümlü Nurettin Veren kendilerini emniyet mensubu olarak tanıtan kişilere teslim edilmemiştir. Hükümlü Nurettin Veren bunun üzerine can güvenliğim olmadığından ben infaz koruma memuru ile mahkemeye gitmem, ifade vermek istemiyorum, gitmekten vazgeçtim diyerek koğuşuna gitmiştir. İş bu tutanak tarafımızdan birlikte imza altına alınmıştır. Hem Latif Erdoğan hem de işadamı Ahmet Sarıtaş bu bağlantıyı anlatırken, cemaatle birlikte ABD'ye giden öğrencilerin devlet destekli okullarda eğitim aldığı ortaya çıkıyordu. Gittiğimde İngiliz vatandaşı Robert, Amerikan vatandaşı Edward ve Türk vatandaşı Savaş Aksoy'u gördüm. Bunların görevi doğal İngilizce konuşması sağlayan öğretim görevlileri olarak geçiyordu. Ben Savaş ile samimi oldum. Siz bu insanlarla aynı evde kalıyorsunuz, bunlar ne iş yapıyor diye sordum. Oda her ikisinin İngiliz ve Amerikan deniz piyadelerinde asker olduklarını söyledi. Latif Erdoğan da Cemaat-ABD ilişkisini şöyle özetliyor Amerika'da devlet tarafından finanse edilen ‘charter school' denilen okullar vardır, bu okullara Türkiye'den, Fethullah Gülen bilgisi dahilinde gelen öğrenciler yetiştiriliyor ve yetişmiş kadrolardan olan bu öğretmenler cemaat adına görevlendirildikleri yerlerden bilgi akışı sağlamıştır. Burada önemli olan husus Amerika'nın hegemonyası altına almak istediği Türkiye Cumhuriyeti ve İslam coğrafyasını çok kolay bir şekilde altına alınmasına imkân sağlamasıdır. Amerika bu sayede kendisine yeni bir kapı aralamış olduğunu Fethullah Gülen'in kendi ağızından duymuşluğum vardır. Cemaat Amerika'da Ortadoğu ve Türkiye masasında Yahudi görevliler vardır. Fethullah Gülen'in bu masalar tarafından birçok kez sorgulandığını kendisi bana anlatmıştır. Hatta Usame bin Ladin sorusunu bile sorduklarını anlattığını hatırlıyorum. Amerika hangi ülkeyi terör örgütü ilan edecekse Fethullah Gülen'i çağırarak deklare etmesini istiyordu. Cemaat jargonu Yıllardır cemaat içindeki hiyerarşi merak konusudur. Abilik-ablalık kavramları bize uzak olmasa da yapılanma içinde cemaat üyelerinin birbirlerine hitap şekillerinden tutun yapılan işe verilen isimler de ilginç. Dosyada, Bu kavramların karşılığı nedir sorusu ise şu şekilde yanıt buluyor Cemaat Genel manada iman ve Kuran inancını dünya ve Türkiye bazında yaymaya çalışan belli bir statü ve hiyerarşisi olan geniş kitlenin geniş ismidir. Hizmet Hizmette cemaat ile aynı anlamı taşır. Öğrenci evi abisi Bir ev içinde kalan cemaat üyelerinin başlarında sorumlu olan şahıstır. Semt abisi Birkaç evden sorumlu olan kişiye denilir ancak bu ev sayısı şehirlere göre değişir. İlçe İmamı Kazalara bakan ve onlardan sorumlu olan kişidir. İl İmamı Bağlı olduğu illerde koordinasyonu sağlayan ve onlardan sorumlu olan kişidir. O ilde olan cemaatin bütün faaliyetlerinden haberdar olan kişidir. Eskiden bu yapılanma içinde bulunduğum zamanda il imamları Fethullah Gülen'in katıldığı aylık rutin toplantılarda bulunan sorumlu kişilerdir. Toplantıda alınan kararlar bu şahıslar aracılığıyla görevli olduğu ilde cemaat adına faaliyet yürüten diğer sorumlu kişilere iletilir. Bölge İmamı Normalde birkaç semtin içinde olduğu bir yapıyı anlatırdı. Ancak bizim dönemimizde Türkiye'nin coğrafi bölge dağılımına göre bölge imamları mevcuttu. Müfettiş İmamlık konumundan alınan yani emekli olabilecek gibi görülen il imamlarının faaliyetlerini denetlemek maksadıyla kısıtlı yetkilerle göstermelik olarak cemaatin illerdeki faaliyetlerini kontrole giden şahıslardır. İrşat Ekipleri Cemaat içerisinde tüm sorumluluk görevlerini yerine getirdikten sonra herhangi bir vazife almadan sadece sohbet-vaaz vermekle görevlendirilen şahıslardır. Mütevelli Heyeti Hizmet bölgesinde mali işlere bakan ve çoğunluğu esnaftan oluşan topluluktur. Tayin Heyeti O dönemde cemaat içinde en üst düzeyde görev yapan şahısların oluşturduğu heyettir. Şakirt Bediüzzaman dönemine ait bir tabirdir. Talebe anlamına gelir. Hizmette kullanılmaz. Hadim Hizmetçi anlamına gelir ancak cemaat yapılanması içinde imam anlamında kullanılmıştır. Şu anda kullanılmamaktadır. Abi Hizmette öncülüğü olan kişi anlamındadır. Abla Bayanlarda abinin yaptığı görevi üstlenen kişidir. Kardeş Müslümanlarda umumi bir kavramdır. Geleneksel olarak yapı içinde kullanılmaktadır. Mollalar kimler. Soruşturma ile cemaat içinde kullanılan ama kamuoyunun ilk kez duyduğu bir kavramla daha karşılaşıyorduk Molla. Bu iddia çok tartışılırken, ayrıntılı bilgi de soruşturma dosyasında karşımıza çıkacaktı. Peki, Molla diye tabir edilen kişiler ne iş yapar ve nasıl yetişir. Cemaat yapılanmasında kaç Molla var. Bu soruların yanıtını da Latif Erdoğan'dan dinleyelim Mollalar ilahiyat mezunları içerisinden seçilerek alınan kişilerdir. Önceki tarihlerde doğrudan Fethullah Gülen'den hadis, fıkıh ve tefsir gibi dersleri okumak suretiyle ders alan bir kadro oluştu. Sonra bu kadro ders okutmaya başladı ve bu ilk kadronun elinden geçerek ders alan kişiler Fethullah Gülen'in yanına gönderilmeye başlandı. Bunlar mobil hareket eden kişilerdir. Fethullah Gülen nerede kalıyorsa onlarda orada kalır, ortalama hocanın yanında 34 sene kalırlar. Kayıtsız şartsız Fethullah Gülen'e bağlıdırlar. Tabi bu süre içerisinde birçok güven testinden geçirilirler ve daha sonra yapılanma adına çeşitli önemli görevler (dış ülke ve devlet birimlerine ait tüm çalışmalarda bu şahıslar görevlendirilir) bu şahıslara verilir. İlk dönemlerde Mollaların sayısı yaklaşık 10 kadardı. Daha sonra grup halinde yetiştirilmeye başlanıldı ve sayıları çoğaldı. İçlerinde akademisyenlerde vardır. Şu an ki Gülen cemaati denilen yapılanmanın idareci kadrosunun yüzde 90'ı Mollalar tarafından oluşur. Örnek olarak, Ahmet Kurucan, Cemal Türk, Mustafa Yeşil, Reşit Haylamaz, Hamidullah Öztürk'ü verebilirim. Bu şahıslar ilk Molla eğitiminden geçen ve daha sonra Molla yetiştiren şahıslardır. Bu ünitenin başındaki kişi ise Mustafa Özcan'dır. 15 yıl dinletti Fethullah Gülen'in özel olarak yetiştirdiği kişilerin yanında, özel olarak dinlediği yol arkadaşları olduğunu da soruşturma dosyasından öğreniyoruz. Özellikle Ergenekon soruşturması döneminde karşılaştığımız yasadışı dinlemelerin Emniyet içindeki cemaat ekibi tarafından yapıldığı defalarca gündeme taşınmıştı. Burada farklı olan şey, bu yasadışı dinlenen kişiye bunun bizzat Gülen tarafından açıklanmış olması. İfadesinde kendisine yöneltilen, Hanefi Avcı, Orhan Özdemir, Celal Uzunkaya'yı tanıyor musunuz. sorusuna verdiği yanıtla yaşadığı olayı bir kez daha hatırlayan Latif Erdoğan'a kulak verelim Yukarıda isimi geçen şahısları tanımıyorum ancak Hanefi Avcı'yı da basından gördüğüm kadar biliyorum. Hanefi Avcı'nın mahkeme safahatında ‘cemaat kendi abilerini de dinletiyordu' şeklinde sorması üzerine cevaben ‘örneği Latif Erdoğan'dır' şeklinde beyanda bulunduğundan dolayı kendisi hakkında bilgi sahibi oldum. Bu bağlamda cemaatin istihbarat birimlerini kontrol ettiğini ve istemedikleri şahısları dinledikleri ortaya çıkmıştır. Hatta Fethullah Gülen ile yaptığım bir görüşme esnasında bana ‘seni de 15 yıldır dinletiyorum hakkını helal et' şeklinde söylemesi üzerine dinlendiğimi öğrendim. Bu konuşma Amerika'ya gitmeden önce olmuştur. Peki, bu sözler doğru mu. Bu açıklamaya temkinli yaklaşsak bile yine cemaat içinde 35 yıl geçirmiş Nurettin Veren'e döndüğümüzde de buna benzer bir yaşanmışlığı görüyoruz. İsterseniz şimdi Nurettin Veren anlatsın Gülen her şeyi önceden biliyordu. Yine bir gün beni odasına çağırdı, elinde 50-100 sayfalık kâğıt ve 4-5 tane teyp kasetiyleydi. Bunları bana gösterdi. ‘bak Nurettin Bey, bunlar sizin ve pek çok kimsenin telefon dinleme kasetleri ve raporları' dedi. Aldım, baktım. Dinlenen telefonlar, başta benim, İlhan İşbilen'in ve kendisiyle beraber hareket eden bizim arkadaşlarımızın telefonlarıydı. Ben de kendisine ‘Bu dinledikleriniz içinde ne gibi mahsurlu bir şey var ki. Bunu bize sorabilirsiniz. Fakat Müslümanlıkta değil telefon dinlemek birinin penceresinden içeriğe bakmak adap açısından büyük günahtır. Bunu siz anlatmıştınız' dedim. Şu yanıtı verdi ‘Ben sizin cüzdanlarınıza bile baktırırım. Bu benim hakkım.' Bu durumu İlhan İşbilen'e gidip anlattım. Telefonlarımızı dinlettiğini söyledim. Dedi ki ‘Nuri ben bir dedaktör aldım. Odalarımıza bile dinleme cihazı konulmuş. Ben buldum' dedi. Bana gösterdi. (Aytunç Erkin, Fethullah Hoca'nın Şifreleri, 2005 Kaynak Yayınları) Kod isimlerle çalışıyorlar Soruşturma dosyasının suç örgütü kapsamında yer alması ve bu noktada savcıların tanıklara cemaat içinde kod isim kullanılıp kullanılmadığını özellikle sorması kimseyi şaşırtmamıştı. Ancak, dosyanın içeriğine baktığımızda şaşkınlık yaratan ilişkiler ağı gün yüzüne çıkıyordu. Tanık ifadelerinde yer alan iddialardan en önemlisi ise Fethullah Gülen'in kod isminin dosyaya girmesiydi. Latif Erdoğan'ın bu soruya yanıtı şöyle olacaktı Yapılanma içerisinde kod isim uygulaması vardır. Özellikle mahremiyet içeren kamu kurumlarında görev alan şahıslar kod isim kullanır ancak bu kod isimlerden sadece Hamidullah Öztürk'ün ‘Talip' kod adını kullandığını biliyorum. Kod isim kim tarafından verilir bilmiyorum. Ama bağlı sorumlu şahsa kod isim verilebilir. Benim ise sadece gazetede müstear bir isimle bir dönem yazılarım yayımlanmıştır. Şikâyetçilerden Seyfullah Ekmen de Işık Evleri ndeki günlerini anlatırken sık sık kod isim kullanan cemaat abilerinden bahsetmişti. Ahmet Keleş'in kod isimle ilgili verdiği bilgiyi ise ilk defa bu kitapta okuyacaksınız. Keleş'e yöneltilen bu sorunun yanıtını gelin kendisinden dinleyelim Bizim zamanımızda gizlilik için kod isim uygulaması vardı. 1994 yılından sonra, devlet içerisinde resmileşme süreci başlayınca sıkıntı oluşturduğundan bu uygulama kaldırıldı. Mesela, Fethullah Gülen'in Amerika'ya gitmeden önce onun adına yazılan kitaplarda Abdul Fettah Şahin imzası kullanılmıştır. Latif Erdoğan'ın ‘Küçük Dünyam' isimli kitabı yayımladığında Şemsettin Nuri imzası ile yayımlandı. Abdullah Aymaz, Saffet Senih rumuzunu kullanırdı. Biz kendi aramızda Hocaya ‘DAYI' olarak hitap ederdik. En yakın hizmet arkadaşı ve bizlerin de abisi olan halen Amerika'da yanında olan İsmail Büyükçelebi'nin kod adı da ‘Doktor' idi. Savcılık dosyasındaki şüpheli listesi Soruşturma dosyasına giren tanık ifadelerinde göze çarpan bir soru cemaat yapısı içinde üst düzey görev alan kişilerin de araştırıldığını gösteriyordu. Hatta polislerin, tanıkların ifadesini almaya ellerindeki isim listesiyle gittiği ve ilgili olarak gördükleri kişilere yönelik tek tek sorular yönelttiği ortaya çıkacaktı. Latif Erdoğan'a yöneltilen soru ve verdiği ayrıntılı yanıt bu tespiti doğrulayacaktı Cemaat içerisinde bugüne kadar görev almış, bırakmış, halen aktif olan faaliyetini sürdüren aşağıda ismini verdiğimiz şahıslardan tanıdıklarınız kimlerdir. Dosyaya baktığımızda, polisin elindeki listede 44 kişinin bulunduğunu anlıyoruz… Peki, bu kişiler kimler ve hangi görevleri yürütüyorlar. İşte soruşturma dosyasına giren bilgiler Şerif Ali Tekalan Ege Üniversitesi mezundur. YÖK üyeliğinde bulundu ardından Fatih Üniversitesinde Rektör oldu. Halen Cemaate ait tüm üniversitelerin başı ve sorumlusudur. Diğer üniversitelerde yapılan çalışmalara da gider. Fethullah Gülen'in protokol ve bürokratlarla üst düzey siyasilerle görüşme ayrıca irtibatlarını kendisi organize eder. Hizmette en üst seviyede etkin bir isimdir. Yapı ile alakalı etkili ve derin bilgiye sahiptir. Özellikle cemaat içinde gerçek davaya bağlı insanların ilerlemesini engellemek için yollar deneyen ve yollar arayan bir isimdir. Fethullah Gülen'i temsil eder. Fethullah Gülen'in kendisine verdiği kararların tamamını uygular ve kendisine karşı çıkmaz. Onun adına konuşabilir ve hareket edebilir. Kemalettin Özdemir ile daha önce beraber olmalarına rağmen Fatih Üniversitesi rektörlüğü konusundan dolayı aralarına soğukluk girdi. Bu dönemde paralel yapı olarak adlandırılan oluşumun operasyonel faaliyetlerinde aktif olarak görev aldığını düşünüyorum. Kemalettin Özdemir Bediüzzaman'ın talebesi olan Sait Özdemir'in oğludur. Cemaat içerisinde İzmir Yüksek İslam Enstitüsünde okuduğunu biliyorum. Akabinde Ankara'ya geldi ve oradan hiç ayrılmadı. Devlet okullarında din dersi öğretmenliği yaptı bu zaman zarfında da Ankara imamlığı yaptı. Daha sonra emniyetten sorumlu imamlık yaptı. Sakarya Üniversitesinde akademik çalışmalar yaparak Hadis Profesörlüğüne kadar yükseldi. Kendisinin 6-7 sene kadar önce hizmetten ihraç edildiğini başkalarından duydum. Ayrılma sebebinin kendisi ile ilgili bir kaset olduğu iddiası olarak biliyorum ancak ben bunun iftira olduğunu düşünüyorum. Kemal Özdemir böyle bir şeyi yapabilecek şahıs değildir kendisi utangaç bir şahıstır. Böyle bir konuya ihtimal vermiyorum. Kendisinden sonra yerine gelen ( Kozanlı Ömer olarak bilinen) Osman Hilmi Özdil ile emniyet teşkilatı yapısında aralarında çekişmeler olduğunu biliyorum. Bundan dolayı cemaatten ilişiğinin kesildiğini duydum. Hanefi Avcı'nın yazdığı kitapta bulunan cemaatle ilgili bilgileri onun verdiğini duydum ancak Kemalettin Özdemir bunu yalanlamıştır. Kemalettin Özdemir emniyet teşkilatı sorumlusu olduğundan buradaki rütbeli görevlilerle ilgili yapılanmayı en iyi bilendir. Aynı zamanda cemaatin düzenlemesini yapan sorumlu şahıstır. Kendisinden bu konu ile ilgili detaylı bilgi alınabilir. Halen Sakarya Üniversitesinde görev yapmaktadır. Naci Tosun İzmir Buca'da okudu daha sonra Ankara İmamı olarak Devlet Planlama Teşkilatında görev yaptı. Eskişehir'e geçerek orada imamlık yaptı. Zaman gazetesi genel müdür yardımcılığı ve genel müdürlüğü yaptı. Samanyolu TV'de genel müdürlük yaptı. Halen Kaynak Holding Yönetim Kurulu Başkanıdır. Daha önceki zamanda cemaatin Türkiye'deki tüm yargı sisteminden sorumlu şahıstı. Ayrıca bürokraside etkindi. Halen cemaat yapılanması içinde aktif olarak hizmet vermektedir. Nevzat Ayvacı Antalyalı bir işadamıdır. Hizmette görev yaptığı süre içerisinde Antalya sorumlusu olarak kalmıştır. Halen aktif olarak görev alıp almadığını bilmiyorum. Hizmeti en iyi bilen şahıslardan biridir. Kendisi paralel yapının doğrudan elemanları olarak değerlendirilemez. Milli değerlere aykırı bir şey yaptıramazsınız. Ali Bayram Erzurum İslami İlimler Akademisi mezunudur. Sakarya ve Kazakistan imamlıklarından sonra Latin Amerika(Arjantin) imamlığı yapmıştır. Cemaat içinde yapılan üst düzey toplantılarda bulunan bir üyedir. Fethullah Gülen'in yeğeni olan Kemal Gülen ise kendisinin damadıdır. Helan aktif olarak cemaatte görevli olduğunu biliyorum. Kendisi bütün yapı ile ilgili geniş bilgiye sahiptir. Fatih Üniversitesinin yapılanmasında da aktif rol almıştır ve oranın Mütevelli Heyeti Başkanlığını yapmıştır. Mustafa Özcan İzmir İslam Enstitüsü mezunudur. Diyanet'te vaizlik ve cemaat adına Balkanlar sorumluluğu yaptı. Diyanet'ten emekli oldu. Hem hizmette hem de paralel yapıda etkin bir rol oynadığını düşünüyorum. Halen bu yapıda büyük oranda ağırlığının olduğunu biliyorum. Fethullah Gülen'i yönlendiren isimlerden biri olduğunu biliyorum. Kaynak Holding'in patronu ve Sema Hastanesi'nin sahibidir. Fethullah Gülen Amerika'ya gittiği ilk günden itibaren Türkiye'deki yapının organizesini yapar. Ayrıca mali anlamda da kasadır. Hizmette bulunmadığı mevki yoktur. Halen İstanbul'da bulunmaktadır. Hizmette ve bu dönemde paralel yapı olarak adlandırılan oluşumun içerisinde olduğunu düşünüyorum. Mustafa Yeşil Marmara Üniversitesi İlahiyat Fakültesinden mezundur. Uzun yıllar İzmir ve Ankara imamlığının ardından İngiltere imamlığı yaptı. Harun Tokak'tan sonra Gazeteciler ve Yazarlar Vakfı'nın başkanlığına getirildi. Cemaat içinde bütün yurtdışı irtibatları kendisi koordine eder. Hizmet yapısı ve bu dönem paralel yapı olarak adlandırılan oluşumun içinde en aktif olan şahıstır. Ahmet Kara İzmir Yüksek İslam Enstitüsünden mezundur. Fatih Üniversitesinde genel koordinatörlük yaptı. Manisa Turgutlu, Tavşanlı, Erzurum ve İstanbul imamlığı yaptı. Daha sonra Marmara bölge sorumluluğu yaptı. Bir süre sonra da dış hizmetler için Kenya'ya gitti. Ahmet Kara, Fethullah Gülen'e çok yakın bir isimdir. Üst düzey işadamları ile irtibatı koordine eder. Cemaatin mali konularda işadamlarından sağlanan kaynakların birebir yaptığı görüşmelerle kendisi sağlamaktadır. Ahmet Kara'nın bu dönemde paralel yapı olarak adlandırılan oluşum içerisinde aktif olarak rol aldığını biliyorum. İbrahim Kocabıyık İzmir Yüksek İslam Enstitüsü mezunudur. Erzurum ve Van imamlığı yapmıştır. Samanyolu TV'de program yapmıştır. Milli Eğitim Bakanlığı'nda Din Kültürü öğretmenliği yapmıştır. Varlıklı bir ailenin çocuğudur vatana millete bağlılığı ile tanınan biridir. İstanbul'dadır. Suat Yıldırım Ankara İlahiyat Fakültesi mezunudur. Tefsir profesörüdür. Sakarya Üniversitesinde dekanlık yaptı. Marmara Üniversitesinde başkanlık yaptı ve emekli oldu. Fethullah Gülen ile ilişkisi Edirne'den başlar. Medine ve Malezya'da bulunmuştur. Hizmet yapılanmasını detaylarıyla bilir. Aynı evde kalmışlardır. Kendisi hizmet içinde bulundu, yapı içinde etkili bir isimdir ve savunur. Hatta bir ara Türkiye sorumlusu da olmuştur. İlhan İşbilen İktisat mezunudur. Bütün hizmette üst düzey görevde bulunmuştur. Akyazı Vakfı'nın genel müdürlüğünü yaptı. Erzurum imamlığı yapmıştır. Zaman gazetesi ve Samanyolu TV'nin genel yayın yönetmenliğini yaptı. Tayin Hayeti'nde de bulunmuştur. Zengin bir aileye damat ve milletvekili oldu. Kendisi milliyetçi bir yapıdadır. Paralel yapılanma içinde faaliyet gösterip göstermediğini bilmiyorum. Ancak AK Parti'den istifa edip tepkisini göstermiştir. Cemaat içinde kendisinin ayrı bir ekibi vardır. Mülki amirlerle (vali ve kaymakam) koordine sağlardı. Bürokrasiyi bilir. Asya Finans başkanlığı ve Ege Üniversitesi genel sekreterliği yaptı, Manisa Vakıflar Bölge Müdürlüğü yapmıştır. Bu dönemde paralel yapı olarak adlandırılan oluşum içerisinde yer almış olabilir. Cemal Uşşak Daha çok fırıncı abi olarak bilinen gruba bağlıdır. Gazeteciler ve Yazarlar Vakfı'nın ilk açıldığı dönemde buraya başladı. Bütün faaliyetleri vakıfla sınırlıdır. Cemaatle bir alakası yoktur ancak hizmet yapılanmasını bilir. Halen İstanbul'da çalışmaktadır. Rahatsızlığı olduğunu biliyorum. Entelektüel kesimle irtibat sağlayan şahıstır. Bir dönemde paralel yapı olarak adlandırılan oluşum içinde faaliyet göstermiştir. İsmail Büyükçelebi İzmir Yüksek İslam Enstitüsü mezunudur. Fethullah Gülen için her zaman birinci adam olmuştur. Hizmetin en üst seviyesinde bulunmuştur. Ankara imamlığı yaptıktan sonra Uzak Doğu, Çin ve Amerika'da görev yapmıştır. Halen Amerika'da olduğunu biliyorum. Hizmetin bütün yapısını Fethullah Gülen'den sonra en iyi bilen kişidir. Paralel yapı ile doğrudan bağlantılı olup olmadığını bilmiyorum. Ancak Fethullah Gülen'e kayıtsız şartsız bağlıdır. Askeri hizmetlerde önemli görevlerde bulunmuştur. Karanlık hizmetlerde bulunacağını sanmıyorum. Nejdet İçel Bizimle aynı dönemde İzmir Yüksek İslam Enstitüsünden mezun olmuştur. Aydınlıdır. Aydın, Denizli, Kırıkkale imamlıkları yaptı ve resmiyette de Diyanet imamlığı yaptı. Daha sonra İzmir'e tayin edildi. İrşat ekibinde görev yaptı başka görevlerde bulunmadı. Hizmette çok aktif biri değildir. Nejdet Başaran İzmir Yüksek İslam Enstitüsü mezunudur. Manisa imamlığı yapmıştır. İlk olarak Almanya'ya gitti daha sonra uzun yıllar Hollanda'da kaldı ve ardından Amerika'ya gitti. Fethullah Gülen'in Amerika'ya gidişinde de yanında kaldı. Fethullah Gülen tarafından çok sevilen bir isimdir. İrşat ekibindedir doğrudan verilmemiştir. bir sorumluluk Harun Tokak İzmir Yüksek İslam Enstitüsü mezunudur. Milli Eğitimde din dersi öğretmenliği yaptı. Van'a gittiğinde de cemaatin imamlığını ve ardından da Ankara imamlığını yaptı. Akabinde Gazeteciler ve Yazarlar Vakfı'nın başkanlığını yaptı. Rusya'da bulundu. Diyalog Avrasya isimli platformun başkanlığını yaptı. Daha sonra İsrail sorumluluğu yaptı. Halen İsrail imamlığı vardır ve oradadır. Hizmet içindeki bütün gizli çalışmaları bilir. Yaklaşık 1,5-2 yıldır oradadır. Faruk İlk İzmir İktisat Fakültesi'ni bitirmiştir. Sonra öğretmenliğe geçti ve Sivas'ta görev yaptı. Akabinde iş müfettişliğine geçti ve Malatya'ya tayin oldu. Ardından İstanbul'a atandı. STV'de muhasebe müdürlüğü yaptı, burada kurulan Dünya Pazarlama Şirketinin başına geçti. Fethullah Gülen'in güvendiği bir isimdir. Özel bir görevi yoktur. Yapı ile ilgili bütün gelişmeleri yakından kurulmasında fayda olabilir. bilir. Diyalog Selman Kuzu Fethullah Gülen'den özel ders aldığını biliyorum. Burç FM'in müdürü olduğunu biliyorum. Kendisinin bu yapı içinde önemli bir kişi olabileceğini düşünüyorum. Ancak kendisinin ne pozisyonda olduğunu bilmiyorum. Murat Karabulut Kendisini Suat Karabulut'un kardeşi olarak tanırım. Kendisi hizmet yapılanmasının MİT'ten sorumlu şahsı olduğunu basından öğrendim. Fethullah Gülen'in sürekli yanında olan şahıstı. Yapı içindeki etkinliğini bilmiyorum. Ancak özel statüde bir şahıstı. Kendisi Fethullah Gülen ile doğrudan görüşebilen şahıslardandı. Süleyman Uysal İzmir Yüksek İslam Enstitüsü mezunu, Ehli Beyt hizmeti veren bir şahıstır. Emniyette rütbesiz memurların başındadır ve memurların imamlığını yapmaktadır. Kendisi Manisa Kulalı'dır. Emniyetteki memurların Türkiye sorumlusudur. Ali Çelik Esnaftır. Mustafa Özcan'la çok yakın irtibatı vardır. Rütbeli emniyet mensupları ile irtibatı vardır, aynı zamanda müteahhitlik yaptığını biliyorum. Erzurumludur. Samanyolu Yönetim Kurulu Başkanıdır. Bütün mali işlerin içinde bulunmaktadır. Bu dönemde paralel yapı olarak adlandırılan oluşum içerisinde görev almış olabilir. Sait Aksoy Bütün öğrenci hizmetlerinin sorumlusudur. Bütün öğrenci yerleştirmelerinin koordinesini kendisi yapar. Askeri ve polis okullarına/kolejine öğrenci alımını ve teminini sağlar. Cafer Kod adını kullanır. İstanbul imamlığı yapmıştır. Yurtiçi ve yurtdışındaki bütün okulların imamlığını yapmıştır. Hizmette çok önemli bir isimdir. Uzun zamandır Amerika'dadır. Fethullah Gülen'e ait özel kurye ve istihbarat işlerinde kendisi görevlendirilir. Milli Eğitim yapılanmasının başındaydı. Akif Ulubaş Ali Bayram'ın damadıdır. Hakkında bildiğim Kayseri ili imamı olarak toplantılara geldiğidir. Şerif Ali Tekalan'a yakın bir isimdir. Ali Rıza Tanrısever Kendisine her yönü ile kefil olabilirim. Kendisinden zarar gelmeyecek bir şahıstır. İslam'a hizmet eder ve samimidir. Hamit Özyurt Tüccardır. Kemal Özdemir'le birlikte cemaatten ayrıldı. Ekrem Dumanlı Bir süre edebiyat öğretmenliği yapmıştır. Zaman gazetesinde alt düzey bir görevi vardı. Daha sonra Amerika'da eyalet sorumlusu oldu. Ardından da Zaman gazetesinin genel yayın yönetmenliğini yaptı. Halen bu görevi yapıyor. Gazetedeki konumu gereği Fethullah Gülen ile irtibatlı bir isimdir. Hükümetle cemaatin arası iyi iken bürokratik bütün görüşmeleri yapan ve bu yapıyı en iyi tanıyan isimdir. İşadamı İzzet Aker'in eski damadıdır. İzzet Aker Aker eşarplarının sahibidir. Gönenlidir ve zengin bir işadamıdır. Hizmete gönül veren ve destek sağlayan bir isimdir. Kendisinin paralel yapı ile bir ilişkisi olduğunu düşünmüyorum. Mustafa Özcan'a yakın bir isimdir. Bahattin Karataş İzmir Yüksek İslam Enstitüsü mezunudur. Kendisi Güneydoğu bölge sorumluluğu yaptı. Halen aktif görevde olduğunu biliyorum. Kendisinin İrşat ekibinde olduğunu düşünüyorum. Fehmi Çalışkan Sızıntı dergisinde çalışmıştır. Bir dönem Sürat A.Ş'den sorumlu olmuştur. Halen Kaynak Holding'ten çalışmaktadır. Cemaat içinde üst düzey bir faaliyeti yoktur. Mahmut Akdoğan Ege Üniversitesi Tıp Fakültesi mezunudur. Şerif Ali Tekalan'a yakın bir isimdir. Fethullah Gülen ile İzmir'de tanışmışıtr. Nurettin Veren Temasa geçilmesi gereken biridir. Yusuf Pekmezci İzmir'de hareketin temelini atan şahıslardan biridir. Fethullah Gülen'in yeğenlerinden birine kızını vermiştir. Alaaddin Kaya Stratejik öneme sahip bir şahıstır. Nerede önemli bir hamle, konu varsa kendisi ve İlhan İşbilen içindedir. İstanbul Hukuk Fakültesi mezunudur. İstanbul'da avukatlık yapmaktadır. Ahmet Can Cemaat yapılanması ile ilgili bilgi alınmak istendiğinde doğrudan görülmesi gereken şahıstır. Adliye yapılanmasını koordine eder. İsa Saraç Şu an Amerika'dadır. Bursa'da il sorumlusuydu. Amerika'da kurulan bir üniversitenin kendi şahsi üniversitesi olmasını istedi. Ara sıra Fethullah Gülen'i ziyarete gelirdi. İrfan Yılmaz Sızıntı dergisinin yayın grubundadır. Cemaat yapılanmasında büyük bir yeri yoktur. Hidayet Karaca Kendisini Samanyolu Genel Müdürü olarak tanırım. Fethullah Gülen'le sıkı bir irtibat içinde olduğunu biliyorum. Samanyolu yayımlarının ondan habersiz gerçekleşmeyeceğini düşünerek paralel yapı ile ilgili en azından bilgi sahibi olduğu kanaatindeyim. Kerim Balcı Todays Zaman gazetesinde yazarlık yapmaktadır. İsrail'i çok iyi bilen biridir. Eğer cemaatin İsrail ile yakından ilişkileri varsa bunu en iyi bilecek kişilerden birisi de Kerim Balcı'dır. Erhan Başyurt Bugün gazetesi genel yayın yönetmenidir. Paralel yapı ile ilgili bütün gelişmeleri takip ettiğini sanıyorum. Ahmet Kurucan Fethullah Gülen'den özel ders alan Mollalar dandır. Zaman gazetesi yazarıdır. Halen Amerika'da cemaat adına aktif görev yapmaktadır. Cemal Türk Kendisi Mollalardandır. Molla yapılanmasını koordine eden kişidir. Dışa yansıyan görevi Akademi ve İnternet Başbakanlığı Genel Müdürlüğüdür. Reşit Haylamaz Molladır. Nil Yayınevi'nin Genel Müdürüdür. Sızıntı dergisi Yeni Ümit, Yağmur gibi yayın organları da kendisinin kontrolündedir. Hamidullah Öztürk Fethullah Gülen'den ders almış önemli bir isimdir. Kendisi uzun dönemler askeri hizmetlere bakmıştır. Askeriye imamı olarak bilinir. Şu an Brezilya'dadır. Eski gücü olmasa da yapılanma ile ilgili bilgisi vardır. İsmail Büyükçelebi'nin yardımcısıydı. Kendisini Tayyip Hoca olarak tanırdım asıl ismini daha sonra öğrendim. Kendisi Molladır. Önder Aytaç Ankara Siyasal Bilimler Mezunudur. Polis Akademisine girerek öğretim üyesi olmuştur. Babasını tanırım. Ancak yaptığı yorumlardan bu dönemde paralel yapı olarak adlandırılan oluşum içerisinde olabileceğini tahmin ediyorum. Burada altını çizmem gereken iki nokta var Bunun ilki Latif Erdoğan'ın iddiası olan, Fethullah Gülen'in bizzat yetiştirdiği ve Molla diye tabir edilen kişiler. Bakıldığında, bu Mollaların ortak noktası sadece Fethullah Gülen tarafından eğitilmeleri değil, listede adı olan kişilerden çoğunun cemaatin kurulduğu İzmir'deki İslam Enstitüsü'nde eğitim görmüş olmalarıdı. İkinci nokta ise Önder Aytaç'ın da listede yer alması… Kamuoyu, Aytaç'ı Polis Akademisi'nde öğretim üyesiyken Ergenekon ve benzeri davalarla ilgili sıkça ekranlarda boy göstermesiyle tanımıştı. Fakat Aytaç ailesinin en önemli kişisi Önder Aytaç değil, baba Aysal Aytaç'tır. Nurettin Veren, Aysal Aytaç için, Cemaatten. Oğlu Özgür Aytaç da cemaatten bizim elimizde büyüdü diyor. Biz baba Aytaç'a mercek tutalım… Aysal Aytaç, Demokrat Parti (DP) milletvekili Orhan Dengiz'in Milli Eğitim Bakanı olması sonucu, DP Uşak teşkilatında etkin olan kayınpederinin yardımları ile 1966 yılında, İzmir Alsancak Ortaokulu'na müdür olarak atanır. Fethullah Gülen ile tanışması da bu yıllara denk gelir. 1967 yılında ortak tanışları Alaattin Gıdak'ın ısrarıyla Gülen'le bir araya gelir. Aytaç, tanışma gününü şöyle anlatıyor İki buçuk saat sonra, ona karşı büyük muhabbet duyan, onu çok seven ve sayan bir insan olarak Rabbim beni ayağa kaldırdı. Karşılıklı büyük bir muhabbet başladı aramızda. Odatv'de 7 Ocak 2009'da çıkan bir yazıda da Aysal Aytaç'ın, cemaatin yurtdışı okullarının yaygınlaşmasındaki rolü şöyle anlatılmıştı Aysal Aytaç, 12 Eylül sonrası Nurcu faaliyetleri nedeniyle bir süre tutuklu kaldı. Ancak Özal dönemi sonrası göreve dönen Aytaç, 1993 yılında bir dönem kendisini İzmir Milli Eğitim Müdürü olarak göreve getiren Nahit Menteşe'nin Milli Eğitim Bakanı olmasıyla önemli bir göreve getirildi. Aysal Aytaç, Nahit Menteşe'nin ricasıyla Milli Eğitim Bakanlığı Yurtdışı Eğitim Öğretim Genel Müdürlüğü'ne getirilir. Bu göreve geldiği tarihte kendisini İzmir'den tanıyan Yeni Asır gazetesi Yurtdışı Eğitim Öğretim Müdürü bir Nurcu manşetini attı. Yurtdışı Eğitim ve Öğretim Müdürlüğü görevinin önemli bir özelliği vardı. Fethullah Gülen Cemaati'nin yurtdışında açtığı okullar ile Milli Eğitim Bakanlığı ilişkileri bu yapı üzerinden sağlanıyordu. Aysal Aytaç görevi boyunca cemaatin okullarının yaygınlaşması için çalıştı. Hatta 1995 yılında Milli Eğitim Bakanlığı'nda da tartışma yaratan bir toplantı düzenledi. Toplantıda yurtdışında eğitim veren bu okulların yöneticileri toplandı. Aysal Aytaç'ın görev yaptığı 1993 yılı ile 2002 arasında yurtdışında Gülen cemaatinin okulları yaygınlaştı. Diyanet İşleri Başkanları arabulucu O gün, 29 Mayıs Üniversitesi'nin rektörü Prof. Dr. İbrahim Kafi Dönmez'in çok önemli konukları vardı. Toplantı olmayacaktı ama akşam yenecek yemekte Türkiye'yi ilgilendiren çok önemli bir konu konuşulacaktı. Konu, cemaat ve hükümet arasındaki gerginlikti. Görüşmeyi isteyen kişi ise eski Diyanet İşleri Başkanı Ali Bardakoğlu'ydu. Konuyu Diyanet İşleri Başkanı Mehmet Görmez'e de açmış ve ondan olumlu yanıt alınca harekete geçmişti. Hızlı bir telefon trafiği ile randevu ayarlanmış, uzlaşma masası kurulmuştu. Fatih Üniversitesi Rektörü Prof. Dr. Şerif Ali Tekalan, yemekte gerginliğin sona erdirilmesi gerektiğini kendi usulünce tanımlamıştı. Peki, o yemekte neler konuşulmuştu. Savcı Fuzuli Aydoğdu da bu sorunun yanıtını almak için tarafları ifadeye çağırmıştı. Ali Bardakoğlu, Müslümanlara zarar verdiğini söylediği bu kavgayı sonlandırmak için bir adım atmak istediğini şu sözlerle anlatacaktı Ben eski Diyanet İşleri Başkanıyım. Ülkemizde olan olaylardan din adına rahatsızlık duydum. Cemaat ile hükümet arasındaki bu kavganın Müslümanlara zarar vereceğini düşünerek yine benim gibi bilim adamlarımız eski Diyanet İşleri Başkanı Tayyar Altıkulaç, İbrahim Kafi Dönmez, Mehmet Akif Aydın ve İsmail Erünsal hocalarımız ile bu konuları konuştuk. Din ve Müslümanlar adına son günlerdeki kavgaların iyiye gitmediğini, bu işe bir son verilmesi gerektiğini değerlendirdik. Arkadaşlarımızda aynı fikirde oldular. Bu hususu Diyanet İşleri Başkanımız Mehmet Görmez hocamıza da anlattık. Cemaatten birileriyle görüşmemizin faydalı olup olmayacağı hususunda onun da görüşünü aldık. O da görüşmenin bir zararı olmayacağını faydalı olacağını söyledi. Bunun üzerine Fatih Üniversitesi Rektörü Prof. Dr. Şerif Ali Tekalan ile bağlantı kurduk. İstanbul İslam Araştırma Merkezinde bir akşam yemeği yedik. Şerif Ali Tekalan hocamıza da anlattık. O da olumlu karşıladı. Olayı Şerif Ali Tekalan hocamız tıp hocasıdır. O da bize tıbbi terim olarak ‘ameliyatlık hastaya ilaç verelim mi diye sorarlar biz de faydadan hali değil (zararı olmaz)' diyerek olumlu karşıladı. Hocamız da bu anlamda kavganın sona ermesini arzu ettiğini söyledi. Ancak, Tekalan, yemekte yaptığı bu konuşmayı savcılık ifadesinde yalanlayacaktı Beni Ali Bardakoğlu aradı ‘bir akşam yemek yiyelim' dedi. Bende kabul ettim. Yemek yiyeceğimiz 29 Mayıs Üniversitesi'ne gittik. Yemeği yedikten sonra sohbet ettik. Ali Bardakoğlu ‘gerginliklerin giderilmesi için bir şey yapabilir miyiz' diye sordu. Benim ağzımdan ameliyat kelimesi hiç çıkmadı. Onlarda bana Fethullah Gülen ile görüş demediler. Savcılık talimatıyla tanıklara kritik sorular Savcılık talimatı kapsamında tanık sıfatıyla ifade veren Latif Erdoğan ve Ahmet Keleş'e yöneltilen sorular da dikkat çekiyor. Cemaat yapılanmasının işleyişini her yönüyle araştıran savcılık şu soruların yanıtını arıyor - Fethullah Gülen Cemaati olarak adlandırılan yapı ne zaman, kimlerle, ne şekilde başlamıştır. - Amacı nedir. - Bu cemaat oluşumunun stratejisi nedir. İlerlemesinde farklı unsur, siyaset, kuruluş, etnik, dinsel yapılarla irtibat kuruldu mu. - Fethullah Gülen nasıl bir kişiliğe sahiptir. - Yapılanma adına şahıslar hakkında bilgiyi kim toplar. Beşlik Sistem nedir. - Kod isim uygulaması var mıdır. - Dış devletlerden almış olduğu, stratejik, teknik, lojistik yardım var mıdır. - Amaç, misyon anlayışında ne tür değişimler yaşanmıştır. Başka ülkelerde teması oldu mu. -Cemaatin mahalli alandan üst kademeye kadar olan faaliyet yapısı ve hiyerarşisi nedir. - Mali kaynakları nelerdir. - İllegal kaynak temini var mı. (kara para aklama, uyuşturucu, silah-insan kaçakçılığı, fuhuş) - Üye temini ne şekilde yapılıyor. - Cemaatin dünya genelinde tiyatro, müzik grubu şeklinde faaliyet yürüten yapılar var mı. - Eğitim, vakıf, şirket alanındaki faaliyetleri nelerdir. - Cemaat toplantılarında tutulan kayıtlar nerededir. Bu kayıtlar nereye ya da hangi devlete aktarılıyor, toplantı daveti nasıl geliyor. - Toplantı yapılan yerler Türkiye içerisinde mi, dışında mıydı. - Cemaat içerisinde, öğrenci evi, semt abisi, ilçe, il, bölge imamı, müfettiş, Mütevelli Heyeti, himmet, şakirt, cemaat, hizmet, abla, kardeş, hadim kavramlarının karşılığı nedir. - Emniyet Genel Müdürlüğü bünyesinde bu yapıya üye bildiğiniz isimler var mı. - Devlet kurumu bünyesinde yapı adına imamlık yapan şahıslar ne şekilde çalışır. Bu kurumlarda çalışan ve yapı içerinde olan şahıslar kimlerdir. - Gezi olayları sırasında Fethullah Gülen'in olaylara katkısı nedir. Bu olaylara Fethullah Gülen 1. dereceden destek vermiş midir. - Oslo süreci hakkında bilginiz var mı. - Zirve Yayınevi'ne yönelik saldırı hakkında bilginiz var mı. - Hablemitoğlu cinayeti hakkında bir bilginiz var mı. - Muhsin Yazıcıoğlu'nun ölümü hakkında bir bilginiz var mı. - Uludere'de yaşanan olaylarla ilgili bir bilginiz var mı. - Mavi Marmara olayı ile ilgili bir bilginiz var mı. - Ergenekon (Dahilindeki dosyalar) davası hakkında bir bilginiz var mı. - Odatv davası hakkında bir bilginiz var mı. - Cemaatten ayrılan şahıslara yönelik tehdit veya şantaj şeklinde bir uygulama var mı. - Fethullah Gülen'in ABD'den iadesi hakkında ne düşünüyorsunuz. O geldiği takdirde yapı çöker mi. Fethullah Gülen'in veliahttı var mı. - Yapının zayıf noktası neresidir. - Devletin bütünlüğü