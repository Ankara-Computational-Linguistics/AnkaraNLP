özellikle Amerikan kunduzu yünü bakımından oldukça varsıldı. Fransa kralı Amerika'daki nüfuzunu güçlendirmek amacıyla bölgeyi sömürgeleştirme politikası gütmeye başladı. Fransızların yerleşmeye çalıştıkları bir diğer bölge günümüzde Jacksonville olarak adlandırılan Fort Caroline kentidir (1564). Huguenotlara sığınak görevi gören Caroline René Goulaine de Laudonnière ve Jean Ribault önderliğinde kuruldu. Pedro Menéndez de Avilés komutasındaki İspanyol güçleri tarafından yağmalanan kent 20 Eylül 1565 tarihinde St. Augustine adıyla yeniden kurulmuştur. Acadia ve Kanada, Amerikan yerli halklarından göçmen Algonquin ve yerleşik Iroquoian kabileleri tarafından iskan edilmişti. Bu bölge varsıl doğal kaynakları nedeniyle tüm Avrupa (Fransa, Hollanda ve İngiltere)'nın iştahını kabartmıştı. Fransız şirketleri 1580'li yıllarda yün ticaretine başlamışlardı. Yerli halk ile Avrupalı ziyaretçileri arasında neler geçtiği tarihi verilerin azlığı nedeniyle tam olarak bilinmemektedir. Bölgede kalıcı yerleşimi sağlamaya yönelik ilk çabalar başarısızlıkla sonuçlandı. 1598'de Acadia açıklarında kurulan bir ticaret merkezi işe yaramadı. 1600 yılında ise Tadoussac'te bir ticaret merkezi açıldı ancak çetin kış koşullarını atlatmayı başaranların sayısı yalnızca 5'ti. 1604 yılında yerleşime açılan Saint Croix Adası bir yıl sonra Port-Royal'a taşındı. 1607'de terkedilen bölge 1610'da yeniden iskan edildi ancak bölgeye yerleşen insanların yakın kentlere göç etmesi sonucu 1613'te yıkıldı. IV. Henri tarafından desteklenen Samuel de Champlain 1608 yılında altı aileden oluşan bir toplulukla Quebec City'yi kurdu. Bu, Kanada'ya yerleşen ikinci büyük Fransız topluluğuydu. Kötü hava koşulları ve hastalıklar nedeniyle çoğu kişi yaşamını yitirdi. Bu nedenle, istenen sömürge etkinliği elde edilemedi. Bölgedeki sömürgeci sayısı 1630'da 103, 1640'ta 355'ti. Champlain kısa süre içinde Algonquin ve Montagnais topluluklarının dostluğunu kazandı. Ayrıca yün ticaretini canlı tutmak amacıyla Huronlarla iyi ilişkiler kurdu. Champlain'in asıl yapmak istediği Fransızların yerli halkla kaynaşması, onların dil ve geleneklerini öğrenmesi ve Fransızların Kuzey Amerika yaşam koşullarına alışmasını sağlamaktı. "Coureurs de bois" olarak bilinen bu yerliler Fransız nüfuzunun güney ve batı yönünde genişlemesini sağladılar. Quebec, kurulduğu ilk yıllarda nüfus bakımından çok cılızdı. Güneydeki İngiliz sömürgeleri ise daha kalabalık ve varsıllardı. Kral XIII. Louis'nin danışmanı Cardinal Richelieu Yeni Fransa'ya İngiliz sömürgelerinin sahip olduğu nüfuzu kazandırmak amacındaydı. 1627'de bir şirket kuran Richelieu Yeni Fransa'yı büyük bir tarım ve ticaret sömürgesine dönüştürmek istiyordu. Champlain Yeni Fransa Valisi ilan edildi ve Richelieu Roma Katolikliğine mensup olmayanların bölgede yaşamalarını yasakladı. Mezhep değiştirmeye zorlanan birçok Protestan İngiliz sömürgelerine göç etti. Roma Katolikleri ve birçok misyoner Yeni Fransa'ya kalıcı olarak yerleşmeye başladılar. Richelieu ayrıca toprak sistemini değiştirmiş ve 19. yüzyıla dek etkili olan bir derebeylik sistemine geçmiştir. Güneydeki İngiliz sömürgelerinin St. Lawrence Vadisi'ne duydukları ilgi artmaya başlamıştı. Bunun sonucunda Québec ele geçirildi ve 1632'ye dek İngiliz egemenliğinde kaldı. Champlain'in ölümünün ardından Yeni Fransa'da gücü ele geçiren Fransız Katolik Kilisesi sömürge bünyesinde bir Hıristiyan topluluk oluşturmak istiyordu. Bu nedenle 1642 yılında Paul Chomedey de Maisonneuve'ün başını çektiği bir topluluğa maddi destek sağladılar. 1640'lı yıllarda etkinlik alanını genişleten misyonerler birçok Huron yerlisini Hristiyanlaştırdılar. Yeni Fransa'nın nakliye altyapısı yalnızca birkaç yol ve kanaldan oluşmaktaydı. Bu nedenle nakliye işlemleri St. Lawrence Irmağı üzerinden kanolarla gerçekleştiriliyordu. Göllerin kış aylarında donması nedeniyle yolculuklar kar kızaklarıyla yapılıyordu. Kent, 19. yüzyılın ikinci yarısına dek kara ulaşımı bakımından oldukça yetersiz durumda kalmıştır. 1650'li yıllara gelindiğinde Montreal hala çok az nüfusa sahipti ve Yeni Fransa Iroquois güçleri karşısında güçlük çekmekteydi. 1660 yılında Adam Dollard des Ormeaux'nun örgütlediği Kanada ve Huron savaşçıları tüm Kanadalıların öldüğü çetin bir çarpışma sonucunda Iroquois ilerleyişini durdurdu. Bunun ardından 1663 yılında Yeni Fransa, Fransa'nın en yeni eyaleti oldu. XIV. Louis kentin daha iyi savunulması amacıyla Quebec'e bir Fransız taburu gönderdi. Sömürge yönetimi Fransız hükümeti bünyesinde yeniden şekillendirildi ve Yeni Fransa generali Fransa Deniz Bakanlığı'na bağlandı. Bu reformlar Champlain'ın ölümünün ardından gücü elinde tutan Quebec Piskoposu'nun zayıflamasına yol açtı. Yeni Fransa'daki ilk nüfus sayımı Fransa'nın atadığı yönetici Jean Talon tarafından 1665 kışında yapıldı. Sayım sonuçlarına göre bölgede yaşayan insan sayısı 3215'ti. Bunların 2034'ü erkek, 1181'i ise kadındı. Sömürgeyi güçlendirmek isteyen XIV. Louis yaşları 15 ila 30 arasında değişen 700'ü aşkın bekar kadını Yeni Fransa'ya göndermeye karar verdi. Aynı zamanda yerli halkla yapılan evlilikler teşvik edildi ve "engagés" denilen hizmetçiler Yeni Fransa'ya gönderildi. Bu hizmetçilerden Etienne Trudeau daha sonra Kanada Başbakanlığı görevini yürütecek olan Pierre Elliott Trudeau'nun atasıydı. Talon, "senyörleri" topraklarını korumak ve yeni gelen yerleşimcilere tarım arazisi sağlamak amacıyla toprak bağışlama konularında ikna etti. Ne var ki, gelen yerleşimci sayısının azlığı nedeniyle tarım sistemi istenen sonucu vermedi ve yün ticaretinin gölgesinde kalmayı sürdürdü. Henry Hudson'ın Hudson Körfezi üzerinde İngilizler adına hak iddia etmesinin ardından İngiliz sömürgeleri Kanada'nın kuzeyinden Yeni Fransa'ya doğru ilerlemeye başladılar. 1670 yılında ise Pierre-Esprit Radisson'ın girişimiyle bir şirket kuruldu ve Hudson Körfezi üzerinden yapılan tüm yün ticareti denetim altına alındı. Bu, Kanada merkezli yün ticaretindeki Fransız tekelinin sonu anlamına geliyordu. Buna karşılık Fransızlar sınırlarını güneydeki Amerikan sömürgelerinin batısına dek genişlettiler. 1682'de Ohio ve Mississippi vadilerini keşfeden René Robert Cavelier bu bölgeleri Fransız toprağı ilan etti ve buranın Louisiana adını taşımasına karar verdi. Kendi sömürgesini burada kurmak isteyen La Salle yetersiz eşlemlerin neden olduğu aksaklıklar sonucu sömürgesini Teksas'a taşımak zorunda kaldı. Ne var ki, bu sömürge ağır hastalıklar ve 1688 Hint saldırısı sonucunda yok olmuştur. Bu bölgedeki sınırlı sömürge etkinliğine karşın vali Louis de Buade de Frontenac'ın isteğiyle birçok hisar yapılmıştır. Bunlar genellikle Yeni Fransa'nın yerleşime açılmamış bölümlerine yapılmışlardır. Bu yapılar Yeni Fransa'daki tek düzenli birlik olan Troupes de la Marine tarafından savunulmuşlardır. Suskun geçen birkaç yılın ardından İngiliz ve Iroquois birlikleri 1689 yılında Yeni Fransa'ya karşı kapsamlı bir akına giriştiler. Kral William Savaşı olarak adlandırılan bu gerilim 1697'de sona erdi ancak Kraliçe Anne Savaşı'nın 1702'de patlak vermesi barış döneminin yerini yeni bir savaşa bırakmasına neden oldu. Quebec her iki savaşta da savunulurken Port Royal ve Acadia 1690'da düşmana teslim edildi. 1713 yılında imzalanan Utrecht Antlaşması Yeni Fransa'ya barış getirmiştir. Newfoundland ve Acadia'nın bir bölümü antlaşma uyarınca İngilizlere bırakılmasına karşın Fransa, New Brunswick'in bir bölümü ve Cape Breton Adası'nı elinde tutmayı başardı. Yeni Fransa kısa süre içinde balıkçılık ve tarım endüstrilerinde büyük ilerleme kaydetti. Montreal ve Quebec arasındaki ticareti güçlendirmek amacıyla bir "Kral Yolu" inşa edildi. Deniz ticareti de bu gelişimden kendi payına düşeni almıştır. Sömürgecilerin sayısı gün geçtikçe arttı ve Kanada 1720 yılında 24594 nüfusa ulaştı. Kilise, azalan gücüne karşın eğitim ve toplumsal yardımlaşma alanlarındaki etkinliğini sürdürdü. Bu dönem Fransız Kanadalılar tarafından Yeni Fransa'ın "Altın Çağı" olarak adlandırılmaktadır. Barış, Massachusetts valisi William Shirley'in 1744 yılında Louisbourg'a saldırmasıyla sona erdi. Güçsüz durumdaki Yeni Fransa birlikleri yetersiz kaldı ve kent düşmana teslim oldu. Fransa burayı 1746'da geri almayı denedi ancak başarılı olamadı. Kent, Aix-la-Chapelle Antlaşması'yla yeniden Fransızlara bırakıldı ancak bu, İngiliz ve Fransızların Kuzey Amerika'daki rekabetine son noktayı koyamadı. Bugünkü Pennsylvania eyaletinin Pittsburgh kentindeki Allegheny ve Monongahela ırmakları arasındaki bölgede yer alan Duquesne Hisarı Yedi Yıl Savaşı boyunca önemli bir savunma işlevi görmüştür. Bu yapının inşa edilmesindeki temel amaç Ohio Irmağı vadisini Fransız denetiminde tutmaktı. Virginia'dan yola çıkan küçük bir birlik burada bir hisar yapmaya başladı ancak Sieur de Contrecoeur komutasındaki Fransız birlikleri tarafından Nisan 1754'te geri püskürtüldüler. Ohio'nun denetimini sağlamaya yönelik bu sürtüşme Fransız - Hint Savaşı'na yol açmıştır. Bu, Yedi Yıl Savaşı'nın Kuzey Amerika ayağını oluşturmaktadır. Savaş, George Washington komutasındaki düzensiz birliklerin Fransız taburları tarafından yenilgiye uğratılmalarıyla sona ermiştir. İngilizler bu yenilgi sonrası Yeni Fransa'nın başkenti Quebec City'ye saldırma planları yapmaya başlamışlardır. Bu sırada Fransızlar batı yönündeki keşiflerini sürdürmüşler ve bu yeni bölgelerdeki yerlilerle ittifaklar kurmuşlardır. Bugünkü Kanada eyaletlerinden Saskatchewan'ın hemen doğusunda Fort de la Corne adında bir hisar yaptırılmıştır. Bu, Fransız İmparatorluğu'nun Kuzey Amerika'da batı yönünde kazandığı son toprak parçasıdır. Yeni Fransa'nın nüfusu 70000'i bulmuştu ancak Britanyalı sömürgecilerin sayısı bunun çok üzerindeydi. Bu nedenle Britanyalıların Fransızlara saldırması daha olası görünüyordu. 1755 yılında Fransızlara ait Duquesne Hisarı'na karşı harekete geçen Edward Braddock komutasındaki birlikler sayıca üstün olmalarına karşın geri püskürtüldüler. Braddock çatışma sırasında öldürüldü. İngiliz birlikler 1758'de Louisbourg'u ele geçirerek Fransızların St. Lawrence Irmağı bağlantısını kestiler. Bir yıl sonra ise Québec'i denizden kuşattılar ve General Louis-Joseph de Montcalm komutasındaki İngiliz güçlerini Abraham Ovası Savaşı'nda yenilgiye uğrattılar. Quebec 18 Eylül'de düştü. Fransızlar böylece Yeni Fransa'nın hemen tümünü Britanyalılara bıraktı. Son Fransız generali Pierre François de Rigaud Britanyalı orgeneral Jeffrey Amherst'e 8 Eylül 1760 tarihinde yenildi. Kanada 10 Şubat 1763'te imzalanan Paris Antlaşması ile İngilizlere bırakıldı. Fransız kültürü ve dininin Yeni Fransa'daki etkisi İngiliz yerleşimcilerin Ontario ve New Brunswick'e gelmelerine dek sürmüştür. Yedi Yıl Savaşı'ndan bu yana İspanya'nın denetimi altındaki Louisiana ise on üç Amerikan sömürgesine bırakılmıştır. İngilizlerin Fransızları yenilgiye uğratmalarından on iki yıl sonra Britanya egemenliğindeki on üç sömürgede Amerikan Devrimi patlak vermiştir. İngilizlerin 1781'deki Yorktown Savaşı'nda yenilgiye uğratılmalarının hemen ardından imzalanan Versay Antlaşması Yeni Fransa'nın güney bölümünün yeni doğmakta olan Birleşik Devletler'e verilmesini öngörüyordu. Fransız-İspanyol ittifakı Louisiana'nın 1801'de Fransa'ya geri verilmesini sağlamış ve Napolyon Bonapart bu bölgeyi 1803 yılında Birleşik Devletler'e satmıştır. Bu toprak satışı Fransa'nın Kuzey Amerika'daki sömğrge gücüne son vermiştir. Yeni Fransa'nın İngiliz egemenliği altındaki bölümü 1791-1841 arasında Kuzey Kanada ve Güney Kanada, 1841-1867 arasında ise Kanada Eyaleti olarak yönetilmiştir. 1867 yılında kabul edilen Anayasa uyarınca Quebec, Kanada Konfederasyonu'nun resmi bir eyaleti olma özelliğini kazanmıştır. Eski Yeni Fransa yönetiminden Fransa'ya kalan tek toprak parçası Saint Pierre ve Miquelon adalar topluluğudur. Bu bölge Newfoundland kıyısından 25 kilometre (13 deniz mili) açıkta bulunan bir dizi adadan oluşmaktadır. Güney Osetya Selamet Birliği Güney Osetya Selamet Birliği (Güney Osetya Kurtuluş Birliği veya Barış için Güney Osetya Halkları diye de bilinir), (Osetçe: Хуссар Ирыстон) Güney Osetya'da bulunan muhalefet partisi ve siyasal hareket. "de facto" olarak kurulan Güney Osetya Cumhuriyeti'nin Cumhurbaşkanı Eduard Kokoiti'nin ayrılıkçı yönetiminin eski üyeleri ve eski etnik ayrılma yandaşı Osetyalılardan oluşmaktadır. Gürcü askerî yolu Gürcü askeri yolu (Rusça: Военно-Грузинская дорога / Voyenno-Gruzinskaya doroga, Gürcüce: საქართველოს სამხედრო გზა / sakartvelos samhedro gza), Güney Kafkasya ile Kuzey Kafkasya Rusya'yı bağlayan tarihi askeri yoludur. Vladikavkaz ile Tiflis arasında Terek Irmağı boyunca 208 kilometre kadar uzanır. Daryal boğazında Roki sırtı, Kazbek Dağının eteği, Gergeti Teslis Kilisesinin önünden geçer. Baidarka Irmağının kanyonu 2.379 meterlik Cvari geçidine kadar sürer. Tetri Aragvi Irmağı, Ananuri ve Zemo Avçala gibi orta çağ kaleleri, baraj ile devam eder ve Kura Irmağının sağ sahilindeki bir antik kenti Mtsheta'dan Tiflis'e varır. Åžingon Budizmi Shingon Budizmi (眞言, 真言 "gerçek söz") Japonya'da önemli Budist okullardan biridir; "Japon ezoterik Budizmi" olarak da adlandırılır. Günümüzde Tibet Budizmi ile birlikte Vajrayana Budizminin önemli kollarından birini oluşturur. Shingon kelimesi oluşturan kanjiler, Çince'de "zhen yan" şeklinde okunur ve mantra anlamında kullanılmaktadır. Shingon okulunun kurucusu Kukai adında Çin'de öğrenim görmüş bir Japon rahiptir; 9. yüzyılda Tang Hanedanı döneminde Çin'in başkenti Xi'an'da tantrik teknikleri öğrenmiştir. O dönemde yaygın olan Vajrayana metinlerini, tekniklerini ve mandalaları Japonya'ya getirmiştir. Bu soyağacı Tang Hanedanlığının sonuna doğru Çin'de yokolmaya yüztutmuş; ancak Japonya'da korunmuş ve geliştirilmiştir. Shingon Budizmi ile Tibet Budizmi arasında büyük benzerlikler bulunur. Ancak Shingon Budizminin soyağacı Tibet Vajrayanasından tamamen farklıdır; Hindistan'dan Çin üzerinden Japonya'ya aktarılmıştır; Tibet'tinkilerden daha erken dönemlere ait Hint metinlerine dayandırılmaktadır. Sonuç olarak Shingon Tibet Budizmi ile ezoterik sutralar, mandala gibi pek çok kaynağı paylaşsa da uygulama farklıdır. Shingon Budizminin başlıca metinleri Mahavairocana Sutra ve Vajrasekhara sutra'dır. Shingon dünyada Sanskritçe'nin siddham yazısını kullanmaya devam eden çok az sayıdaki okuldan biridir. 1999 Ä°spanya Bisiklet Turu 1999 İspanya Bisiklet Turu 54ncü İspanya Bisiklet Turu olup; 1999 yılı 4 Eylül tarihinde Murcia'dan başlayıp, 26 Eylül tarihinde Madrid'de son bulmuştur. Toplam 3.576 km mesafe üzerinden 21 etap içeren turda bisikletçilerin hız ortalaması 39,449 km/saatti. Yarışın favorileri Laurent Jalabert, Alex Zülle, Jan Ullrich ve şampiyonluğunu korumaya çalışan Abraham Olano idiler. Sonunda, Ullrich yarışı kazandı. 1998 Ä°spanya Bisiklet Turu 53ncü İspanya Bisiklet Turu 1998 yılı 5 Eylül tarihinde İspanya'nın Kordoba şehrinde başlayıp, 27 Eylül'de Madrid'de bitti. Toplam 3.774 km mesafe üzerinden 22 etap içeren yarışda bisikletçilerin hız ortalaması 40,262 km/saatti. İspanyol Abraham Olano ilk bireysel zaman yarışından sonra liderlik mayosunu Fransız bisikletçi Laurent Jalabert'ın önünde 41 saniye farkla aldı. Olano'nın dağlardaki liderliği her bir etap sonrası azalıyordu. Takım arkadaşı José María Jiménez, Olano'nun rakiplerini dikkate alıyor ve birkaç etap kazanarak final dağ etabı Alto de Navacerrada'da Olano'yu 38 saniye geride üçüncülükte bırakarak mayoyu alıyordu. Sonraki günlerdeki bireysel zaman yarışlarında Olano, kariyerindeki tek bir büyük turu kazanarak liderliği alıyordu. Yarış ayrıca kanser hastalığından iyileşen Amerikalı bisikletçi Lance Armstrong'un tura katılışana sahne oldu ve Armstrong genel klasmanda yarışı dördüncü olarak bitirdi. Pazarköy, Yenice Pazarköy, Çanakkale ilinin Yenice ilçesine bağlı bir köy. Köyün adı 535 yılı kayıtlarında Argiza, 1902 yılı kayıtlarında ise Balya Pazarı olarak geçmektedir. Osmanlı döneminde Bursa Eyaleti'nin Balıkesir Sancağı'na bağlı Orhanlar Nahiyesi'nde bir köy olan Pazarköy, 1936 yılında Yenice'ye bağlandı ve 1955 yılında kendisine bağlanan 16 köy ile bir nahiye oldu. 1973 yılında belediye statüsü alarak beldeye dönüşen kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Çanakkale il merkezine 134 km, Yenice ilçe merkezine ise 35 km uzaklıktadır. Elvan Gazoz Elvan gazozu, 1969 yılında üretimine başlanan sade ve portakal aromalı seçenekleri ile 1970lerde Türkiye'de ün salan bir gazoz markasıdır. 1988 itibarıyla üretimi durdurulmuştur. İş adamı Kadir Has'ın yeğeni Elvan′dan esinlenerek "Elvan" adını alan bu gazoz Has gıda tarafından üretilmekteydi. Mesrop Maştots Mesrop Maştots (Ermenice: Մեսրոպ Մաշտոց) (361 veya 362, Hatsekats, Muş - 17 Şubat 440, Eçmiadzin) Ermeni rahip ve dil uzmanıdır. Ermeni alfabesini icat etmesiyle tanınır. Ermeni alfabesinin icadı Ermeni Kilisesi'nin ve Ermeni Krallığı'nın güçlenmesinde, İncil dahil birçok yazılı kaynağın Ermeniceye çevrilmesinde önemli rol oynamıştır. Buda-doğası Buda-doğası (Sanskrit: Buddha-dhatu) birçok Mahayana Budist okulunda önemli bir kavramdır. Ayrıca "tathagatagarbha" ve "sugatagarbha" terimleri de Buda-doğası kavramıyla eşanlamlı olarak kullanılır. Buda-doğasının tüm duyarlı varlıkların özünde doğuştan varolduğu kabul edilir; dolayısıyla herkes Budalığa ulaşabilir. Çoğu Mahayana Budist okulları, özellikle de Zen ve Tibet Budizminde Buda-doğasının sunyata (boşluk) olduğu kabul edilir. Chan (Zen) okulunun altıncı piri Hui Neng'a atfedilen Platform Sutra'da Budalık bulutlarla kaplanmış dolunaya benzetilir. Rüzgarlar esip bulutları uzaklara taşıdığında ay ortaya çıkacaktır. Dolayısıyla Budalık zamanla meydana gelen, ya da inşa edilen bir şey değildir; özünde her varlık Buda'dır. Ancak bu öz yargılayıcı, dualist zihin tarafından engellenmiştir. Bu engeller ortadan kaldırıldığında Buda-doğası kendini gösterecektir. Besni üzümü Besni üzümü, "peygamber üzümü" olarak da bilinen, genellikle Adıyaman ili ve ilçelerinde yetişen "peygamber üzümü" diye isimlendirilen iri uzun ve dolgun bir üzüm çeşidinden kurutularak elde edilen bir kuruyemiştir. Adından da anlaşılacağı üzere, adını Adıyaman'ın Besni ilçesinden almaktadır.genellikle Besni ve Gölbaşı ilçe şehir merkezlerine yakın köylerde yetiştirilmektedir. Üretimi; kesim, taneleme, yağlama ve kurutma aşamalarından geçer. Potasa olarak da bilinen potasyum karbonat ve zeytinyağı karışımı ile yağlanıp kurumaya bırakılır. Zeytinyağı, asit 3 veya 4 oranında, Potasa derecesi ise 15 °C suda, ortalama 17 °C olmalıdır. Bu oranlar, üzümün olgunluğuna, sağlamlığına ve hava şartlarına göre değişiklik gösterebilir. Mago Barca Mago Barca (MÖ 243-203), Kartacalı Hamilcar Barca’nın üçüncü oğlu, Barca ailesinin üyesi, 2.Pön Savaşlarında önemli rol oynayan; Hispania, Galya ve İtalya’daki Roma ordularına karşı savaşan Kartaca ordu komutanı. İlk yıllarıyla ilgili olarak bilinenler azdır.Kardeşlerinin aksine babasının pusuya düşürülüp öldürülmesi sırasında onun yanında değildir. Hannibal İtalya seferine çıkarken yanındaki kurmay heyetinde Mago da bulunur. Heyette Maharbal, Hanno (yaşlı), Muttinus, Cartalo ve Hasdrubal Barca gibi komutanlar bulunmaktaydı. İtalya işgali sırasında Mago, Hannibal’in yanında savaştı ve birçok savaşta önemli rol oynadı. Trebia Savaşında Romalıları pusuya düşüren birliğe komuta etti. Cannae Savaşı'nda Mago, Hannibal ile birlikte taktik dizilişin en önemli yerinde Galyalı piyadelerle birlikte savaşa katıldı. Cannae zaferinden sonra Hannibal Mago’yu Güney İtalya’daki Bruttium’a gönderdi. Bölgede ilerleyen Mago birçok şehri Kartaca tarafına geçirdi. Bruttium’dan Kartaca’ya geçen Mago İtalya’daki garnizonu Hanno’ya bırakır. Kartaca Senatosuna savaşta öldürülen Romalı asillerin yüzüklerini verirken yaptığı konuşmada İtalya’daki Hannibal için destek birlikler ister. Ancak senatodaki Barca ailesinin düşmanları Hannibal’e yardım gönderilmesine kesinlikle karşı çıkarlar. Hatta bu düşmanların önde geleni olan Hanno (büyük) senatoda Mago’yu neredeyse sorguya çeker. Buna rağmen Senato Hannibal’e destek olması için 12.000 asker, 1.500 süvari ve 20 savaş filinden oluşan bir ordu kurulmasına karar verir. Kartaca’nın yenildiği Dertosa Savaşının haberi Kartaca’ya gelince Mago ve Hannibal’e gönderilecek ordu Hasdrubal Barca’ya takviye olarak Hispania’ya gönderilir. Kartaca Senatosu İtalya’ya yardım göndermekten tamamen vazgeçmemiştir. Numidyalı 4.000 süvari ve 40 savaş fili Bruttium’a gönderilir. Hannibal’in alacağı en önemli takviye güç bu olacaktır. İber Yarımadasındaki Kartaca birliklerinin tamamını resmi olarak Hasdrubal Barca komuta etse de Mago görece küçük birliğiyle bağımsız hareket ediyordu, bu davranışının ileride ölümcül sonuçları olacaktır. İki kardeş Barca'lar ve Hasdrubal Gisco, Publius Cornelius Scipio ve Gnaeus Cornelius Scipio Calvus kardeşler ile MÖ 215-212 arasında savaşırlar. Mago’nun özellikle Hispania’daki yerel kabilelerin Kartaca’ya bağlı kalmasında ve güç dengesinin sağlanmasında katkısı olur. Scipio kardeşlerin çabalarına rağmen Kartaca’nın bölgedeki hakimiyeti devam eder. Ancak Hannibal’e destek gönderilemez. Buna rağmen Hasdrubal uygun durumdan istifade ederek Kuzey Afrika’ya geçer ve MÖ 212’de isyan halinde olan Numidyalı kral Syphax’ı yener. Scipio kardeşlerin sayıca kalabalık ordularına ve Hasdrubal’ın yokluğuna rağmen Mago ve Hasdrubal Gisco Kartaca’nın bölgedeki hakimiyetini sürdürürler. Scipio kardeşler MÖ 211’de büyük bir saldırı başlatırlar. Kartaca orduları birbirinden ayrılmak zorunda kalır; Hadsrubal Gisco 10.000 askeriyle Gades’de, Mago ise 10.000 askeriyle Castulo’da, Hasdrubal Barca ise 15.000 askeriyle Amtorgis’dedir. Scipio kardeşler bütün Kartaca birliklerine aynı anda saldırararak onları ortadan kaldırmayı denerler. Savaşta Kartaca birlikleri son derece koordineli hareket etmiş ve iki Scipio kardeş de öldürülmüş ve Roma orduları dağıtılmıştır. Scipio kardeşler Roma Ordusunu ikiye bölmüş, böylece Publius Scipio 20.000 askerle Mago’nun üzerine yürürken, 35.000 askeriyle Ganeus Scipio Hasdrubal Barca’ya saldırmak üzere hareket etmiştir. Hasdrubal Gisco, Mago’nun yardımına yetişmiş, Numidyalı Masinissa’nın birlikleriyle birlikte Publius Scipio’yu yenmiş ve öldürmüşlerdir. Hasdrubal Gisco daha sonra Hasdrubal Barca ile birleşip Gnaeus Scipio’yu öldürmüş ve ordusunu bozguna uğratmışlardır. Ancak saldırı sırasındaki karışıklık sırasında yaklaşık 8.000 Roma askeri kaçmayı başarmış ve Ebro Irmağının kuzeyine sığınmıştır. Bu askerler Kartacalıların takiplerine rağmen hayatta kalabilmiş ve MÖ 210 yılında İtalya’dan bölgeye gelen 20.000 kişilik Roma ordusuna katılmışlardır. Genç Publius Cornelius Scipio Kartaca ordularının dağınıklığından ve komutanlarının iletişimsizliğinden faydalanarak cesur bir harekatla MÖ 209’da Hispania’daki en önemli Kartaca kenti olan Cartagena’yı fetheder. Bu sırada Mago ve ordusu şehirden sadece 3 günlük mesafededir. Kartacalılar durumu anlayınca Gades’deki üslerine çekilirler. MÖ 208 yılında Baecula Savaşı'ndan sonra Hasdrubal Barca ağabeyi Hannibal’e destek olmak üzere İtalya’ya doğru hareket ederek Hispania’dan ayrılır. Mago ise yeni gelen komutan Hanno ile asker toplamak için Tagus ile Douro nehirleri arasındadır. Bunda başarılı olurlar ama orduyu ikiye bölüp kamplarında tedbiri elden bırakırlar. MÖ 207 yılında Romalı komutan Marcus Silanus tarafından orduları dağıtılır. Hanno yakalanır, Mago ise birkaç bin askeriyle Gades’e sığınır ve Hasdrubal Gisco’nun ordusuyla birleşir. Kartacalılar ellerindeki orduyu, savunulacak kentlere yerleştirip yeni birlikler kurmaya başlarlar. Bu taktik Scipio’nun o yıl içinde sonuç alıcı bir savaş yapma planını bozar. MÖ 206 yılında Ilipa’da Scipio’ya yenildikten sonra Hasdrubal Gisco Afrika’ya döner, Mago ise bugünkü ismi Cadiz olan Gades’e geri döner. Yerel bir kabile şefi olan Indibilis’in Romalılara isyan etmesinin yarattığı karışıklıktan faydalanamaz. Bu sırada MÖ 205 yılında Romalı askerler de ayaklanırlar. Şehrin savunmasız olduğunu düşünen Mago, Cartagena’ya saldırsa da başarısız olur ve büyük kayıplar verir. Gades’e döndüğünde şehre alınmaz. Bu yüzden şehrin önde gelenlerini çarmıha gererek Balear Adalarına geçer. Buradaki Mahon Limanı hala onun adını taşımaktadır. Mago bu sefer denizden ilerler ve Minorca adasından Ligurya’ya çıkartma yapar. MÖ 205 yılında 15.000 askerle Genoa’yı ele geçirir ve kuzey İtalya’nın kontrolünü üç yıl boyunca elinde tutar. Romalılar Mago ile doğrudan savaşmasalar da onun yüzünden bölgede 7 lejyon bulundurup güvenlik önlemlerini artırırlar. Bölgedeki kabilelerle sürekli savaş halindeki Mago, Hannibal ile birlikte Kartaca’nın savunması için geri çağrılır. Bu sırada Scipio, Hasdrubal Gisco’nun ordusunu bozguna uğratmış ve Kartaca’nın müttefiki olan Numidyalı Syphax’ı esir etmiştir. Mago ve ordusu MÖ 202 yılında Kartaca filosuyla beraber Afrika’ya gittiği için Roma donanması tarafından rahatsız edilmeksizin hareket eder. Ancak Mago Kartaca’ya varamadan denizde ölür. Mago’nun savaş alanında başarılı bir komutan olduğunu Kartaca’nın onun sayesinde kazandığı savaşlardan anlıyoruz. Özellikle süvari birlikleriyle gerçekleştirdiği pusular Roma birlikleri için öldürücü olmuştur. 1999 FIVB DÃ¼nya Grand Prix 1999 World Grand Prix, 13-29 Ağustos 1999 tarihleri arasında sekiz ülkenin katılımıyla oynandı. Grup maçları Makao, Genting, Fong San ve Manila’da yapıldı. Takımlar dörderli iki gruba ayrıldılar ve tek devreli lig usulü karşılaştılar. Grup maçlarında her takım altı maç oynadı. İlk dört sırayı alan takımlar Çin’in Yu Xi kentinde dörtlü final maçlarında karşılaştılar. Rakiplerine üstünlük sağlayan Rusya, 1999 World Grand Prix şampiyonu oldu. Hekimoğlu (dizi, 2003) Hekimoğlu, 2003 yılında Samanyolu TV ekranlarında yayınlanmış televizyon dizisi. Yönetmenliğini Murat Saraçoğlu yapmıştır. Oyuncuları arasında; Serdar Özer, İsmet Gülsoy, Cem Kurtoğlu, Aslı Orcan, İsmet Erten, Zekeriya Hocalar, Ümit Acar, Servet Mutlu, Serhat Yiğit, Barış Koçak, Atilla Alpar, Ekrem Erdinç, Murat Seviş gibi isimler bulunmuştur. En başından beri Numan Vadisi’ni kötülerden kurtarmak için çabalayan Hekimoğlu Ömer, sonunda Kahya’ları iyice köşeye sıkıştırmıştır. Fakat elbette Kahya ve Dündar Bey son bir hamle yapmadan geri çekilmeyecektir: Giderken yanlarında Aslan Bey, Selman Bey ve Hekimoğlu’nu da götürmeye niyetlidirler. Bu arada Aslan Bey, kendi isteğiyle konağı terk eder. 1966 Ä°spanya Bisiklet Turu 21nci İspanya Bisiklet Turu (Tour of Spain), bir uzun mesafe bisiklet etap yarışı ve üç büyük turdan (İtalya, Fransa, İspanya) biri olup, 1966 yılı 28 Nisan-15 Mayıs tarihlerinde yapıldı. Toplam 2.951 km mesafe üzerinden 18 etap içeren tur, Kas-Kaskol takımından Francisco Gabica tarafından kazanıldı. Jos van der Vleuten puan sınıflandırmasını ve Gregorio San Miguel dağlar sınıflandırmasını kazandılar. 2008 MTV Video Müzik Ödülleri 2008 MTV Video Müzik Ödülleri "Paramount Pictures Stüdyoları"nda 7 Eylül 2008'de verilmiştir. 1967 Ä°spanya Bisiklet Turu 22nci İspanya Bisiklet Turu (Vuelta ciclista a España) (Tour of Spain), bir uzun mesafe bisiklet etap yarışı ve üç büyük turdan (İtalya, Fransa, İspanya) biri olup, 1967 yılı 27 Nisan-4 Mayıs tarihlerinde yapıldı. Toplam 2.941 km mesafe üzerinden 18 etap içeren tur, Pelforth bisiklet takımından Jan Janssen tarafından kazanıldı. Janssen ayrıca puan sınıflandırmasını da kazanırken, Mariano Diaz'da dağlar sınıflandırmasını kazandı. Say It Right "Say It Right", Nelly Furtado, Timbaland ve Danja tarafından Furtado'nun üçüncü stüdyo albümü "Loose" için yazılan şarkıdır. Timbaland ve Danja yapımcılığında kaydedilen şarkı, Kuzey Amerika ve Avustralya'da albümün üçüncü teklisi olarak piyasaya sürülmüştür. Avrupa ve Asya'da ise dördüncü tekli olarak olarak yayımlanan şarkı, Birleşik Krallık'ta Mart 2007'de dijital tekli olarak yayımlanmıştır. Ayrıca Latin Amerika'da "Loose" albümünün beşinci teklisidir. "Say It Right", başta Amerika Birleşik Devletleri, Fransa, İspanya, Kanada ve Yeni Zelanda olmak üzere toplam yirmi ülkenin listesinde bir numara olmuştur. "Say It Right"ın video klibi Los Angeles, Kaliforniya'da Ocak 2006 sonunda İngiliz ikili Rankin & Chris yönetmenliğinde çekilmiştir. Video, MTV'nin "Total Request Live" listesine 6 Kasım'da ve Kanada MuchMusic listesine 16 Kasım'da girmiştir. Video, "TRL" listesinde 9 numara olmuş, 14 Aralık'ta listeye 1 numaradan tekrar giriş yapmıştır. MuchMusic listesinde ise 16 Şubat'ta bir numara olmuştur. 2007 MTV Video Müzik Ödülleri'nde Furtado, "Say It Right" ve "Maneater" şarkılarıyla "Yılın Kadın Sanatçısı" ödülüne aday gösterilmiştir. Ayrıca "Say It Right", MuchMusic Video Ödülleri'nin Kanada kategorisi olan MuchMoreMusic Ödülleri'nde "En İyi Uluslararası Video" ödülüne aday gösterilmiştir. Video, paylaşım sitesi YouTube'da 74 milyon kez izlenerek dünyanın en çok izlenen videolarından biri olup aynı zamanda Furtado'nun en çok izlenen video klibi haline gelmiştir. Venn şeması Venn şeması, en temel küme gösterimi Şemalarındandır. Bu gösterimde, küme elemanları kümeyi belirten kapalı bir şekil içindeki birer nokta olarak gösterilir; boş kümeyi göstermek için içi boş bir daire kullanılır. Daire şeklinde gösterilir. Venn şemasını bulan ilk kişi John Venn'dir. Venn şeması, adlandırılırken büyük harfler kullanılır. (Aynen diğer küme gösterimlerindeki gibi)venn şeması genelde işlemli kümelerde kullanılır.John Venn bu yüzden kendi ismini vermiştir.Bu sık rastlanan bir şeydir.Venn şemasının gösterimi çok kolaydır ve ortak kesişim kümeleride verilir. Venn Şeması ayrıca bir Matematik Başlığıdır. DNA katım Bir DNA katımı (İngilizce: DNA adduct) kansere neden olan bileşiğin kovalent olarak DNA'ya bağlanmış halidir. Bu kanserli hücrenin veya kanserojenezisin başlangıcı olarak kabul edilir. DNA katımları bilimsel deneylerde bio-marker olarak kullanılmaktadır ve deney hayvanı veya hastalarda nicel olarak kanser miktarını karşılaştırmak amacıyla düzeyleri ölçülür. meydana gelen DNA katımları Deneysel koşullarda çalışmak için, 7,12-dimetil-benz[a] antrasen (DMBA) gibi karsinojenler ile DNA katımları meydana getirilir. Örneğin, bir bilimsel makalede "DMBA - DNA katım"ına değinilmişse, burada DMBA'nın DNA'ya bağlanmış olması söz konusudur. Bu tip bir katımın sıklığı, DMBA'ya maruz kalmış hayvanın kanser olasılığı ile orantılıdır. DNA katımlarına örnekler: Bir kimyasal, DNA'ya bağlandığında, DNA hasarlı duruma geçer, bunun sonucu olarak uygun ve tam bir replikasyon ( kopyalama) meydana gelmez. DNA zamanında onarılmazsa bu hasar bir mutasyona neden olur. 1968 Ä°spanya Bisiklet Turu 1968 İspanya Bisiklet Turu ("Vuelta ciclista a España"), İtalya ve Fransa ile birlikte dünyadaki üç büyük turdan biri olan İspanya Turu'nun yirmi üçüncüsü. 25 Nisan-12 Mayıs arasında yapıldı. Toplam 3.014 km mesafe üzerinden 18 etap içeren tur, Salvarani bisiklet takımından Felice Gimondi'nin zaferiyle sonuçlandı. Gimondi bu şampiyonlukla, 1965 Fransa ve 1967 İtalya'nın ardından İspanya'da da birinciliğe ulaşmış oldu; böylece Jacques Anquetil'den sonra, kariyerinde üç büyük turu da kazanan ikinci bisikletçi oldu. Yarışta unvanını korumaya çalışan son şampiyon Jan Janssen puan yarışmasını, 1966 yılı şampiyonu Francisco Gabica ise dağlar sınıflandırmasını kazandı. Avrupa Güreş Şampiyonası'nda Erkekler serbest 55 kg Bu tablo 2002 yılından sonraki Avrupa Güreş Şampiyonası'nda Erkekler serbest 55 kg içermektedir. Cem Sultan (anlam ayrımı) "Cem Sultan" sözcüğü ile aşağıdaki maddelerden biri kastedilmiş olabilir: Cem Sultan (futbolcu) Cem Sultan, (d. 27 Şubat 1991 Haznedar, İstanbul) doğumlu forvet mevkiînde oynayan Türk futbolcudur. Ailesi aslen Siirt'lidir. Galatasaray'ın yeteneğini çabuk keşfederek henüz 15 yaşında iken en genç yaşta profesyonel sözleşme imzaladığı oyuncudur. Gol vuruşlarını, bilardo antrenörü olan babasının öğrettiği yöntemlerle açıklamaktadır.. Futbola Galatasaray'da başlayan ve sarı-kırmızılı takımın tüm yaş kategorilerinde gösterdiği başarılı performansla dikkatleri üzerine çeken Cem Sultan, taraftarların da sevgilisi haline gelmişti. Genç yaşına rağmen ortaya koyduğu aktif futbolla ve skorer özellikleri ile beğeni toplayan ve Bülent Ünder döneminde A Takım ile antrenmanlara çıkan Cem Sultan, sarı-kırmızılı takımın tecrübeli futbolcusu Servet Çetin ile yaşadığı tartışmanın ardından büyük tepki toplamıştı. Mikro blog sitesi twitter üzerinden Servet'e atfen yazdığı mesajlarla sarı-kırmızılı kulüpteki bileti kesilen 21 yaşındaki futbolcu, olaylı bir şekilde Kayserispor'a transfer olmuştu. Kayserispor Galatasaray'dan 500 bin TL yetiştirme parası karşılığında oyuncuyu transfer ettimiştir.Cem Sultan, 5 yıllık sözleşme imzaladığı Kayserispor'da gerek antrenmanlarda gerekse hazırlık maçlarında Teknik Direktör Şota'nın gözüne giremedi. Ligde 1'i ilk 11'de olmak üzere 4 maça çıkan Cem Sultan'ı A2 Takım'da ısıtmak isteyen sarı-kırmızılı yönetimin bu planı da başarılı olmadı ve genç futbolcu Gaziantep Büyükşehir Belediyesi ile oynanan A2 ligi maçında rakibine yaptığı kasıtlı hareketten dolayı, PFDK tarafından 3 resmi müsabakadan men cezası alarak bir kez daha hayal kırıklığı yarattı. Kayserispor'da 2012-2013 yeni sezon için kadroda düşünülmeyen oyuncu ile yollar ayrıldı. 1. Lig takımlarından Manisaspor, Kayserispor'dan Cem Sultan ile bir yıllık kiralık olarak sözleşme imzaladı. Kendisini birçok takım istemesine rağmen Manisaspor'u tercih ettiğini belirten Cem Sultan da şunları söyledi: "Burada olmamın en büyük nedeni başkanımdır. Kendisine çok teşekkür ediyorum. Çok doğru bir yere geldiğime inanıyorum, hedefleri olan bir takımdayım. Sezonu en iyi şekilde geçirip Manisaspor'u Süper Lig'e taşımak istiyoruz. Umarım güzel bir yıl geçer, umarım arkadaşlık ve dostlukla hocamız ve taraftarlarımızla birlikte güzel bir ruh yakalarız. Böyle bir ortamda başarısızlık söz konusu olamaz." Bu takımla ilk maçına ligin ilk haftasında Karşıyaka karşısında çıkan oyuncu 75 dakika sahada kaldı. Bu maçla irlikte birçok maçta Sol kanat oynayan Sultan, beklentileri karşılayamadı ve 7 ve 8. haftalar kadroya dahi alınmadı. 9. haftada TKİ Tavşanlı Linyitspor maçıyla sahalara dönen Cem, 4-0 yenilen maçta Kahê'nin 60. dakikada attığı golün asistini yaptı. Bu takımda "19" numaralı formayı giyen Sultan, ilk golünü atmak için bir süre bekledi ve 21. haftasında oynanan MKE Ankaragücü maçının 21. dakikasında kafasıyla attı. Bu maçla birlikte takımın değişilmezi olan Cem, 25. haftada oynanan Adana Demirspor maçında yaptığı 2 asistle yıldızlaştı. 32. haftada ise takımıyla 2. golünü atan Ssultan, takımının Konyaspor'a elenmesini engelleyemedi ve sezonu 23 maçta 1,207 dakika, 2 gol, 3 asist, 1 kırmızı ve 3 sarı kart istatistiğiyle bitirdi. Takımıyla play-offlara da çıkan oyuncu burada da 3 maça çıktı ve Adana Demirspor ağlarına bir gol attı ve Kayserispor'a geri döndü. Bir önceki sezon Robert Prosinečki yönetiminde Lig'de beşinciliğe kadar yükselen Kayserispor kampına katılan Sultan, kadroya Jaja Coelho ve Mert Nobre'nin de katılmasının ardından takımın 4. santraforu konumuna düştü ve ilk 2 hafta kadroya dahi giremedi. 3. haftada ilk kez Kayserispor kadrosuna giren Sultan, "18" numaralı formasıyla Elazığspor ile oynanan maçın 64. dakikasında Diego Biseswar'ın yerine dahil olsa da skoru değiştiremedi ve rakibine takımı 3-1 mağlup oldu. Bu maçtan sonra 26 Eylül 2013'te Pazarspor ile oynanan Türkiye Kupası maçında forvet arkası mevkiinde ilk 11 başladı ve 57 dakika sahada kaldığı karşılaşmayı takımı 2-1 kazandı. O sezon bir türlü beklentileri karşılayamayan Kayserispor'da kadroya bir daha giremeyen oyuncu, 2013-14 devre arasında kadro dışı bırakıldı. 2013-14 ara transfer döneminde ise Cem Sultan Mersin İdman Yurdu takımına transfer oldu. 2 Kez U-15, 19 kez U-16, 19 kez U-17, 11 kez U-18 ve şu ana kadar 12 kez de U-19 millî takım forması olmak üzere toplam 63 kez millî formayı giymiştir. Halen Türkiye U-19 millî takımında forvet pozisyonunda görev almaktadır. Mark Donskoy Mark Semyonoviç Donskoy, (6 Mart 1901, Odessa - 24 Mart 1981, Moskova), gerçekçi filmleriyle ve özellikle Gorki uyarlamalarıyla tanınmış Ukraynalı Sovyet sinema yönetmeni. Ekim Devrimi'nden 1920'ye değin Kızıl Ordu'da görev yaptı.Kırım'da tıp okudu ve psikiyatri ile beyin fizyolojisi dallarında uzmanlaştı. Daha sonra hukuk öğrenimi görerek Ukrayna'da savcılık yaptı. 1925'te roman, oyun ve senaryo yazmaya başladı.Ertesi yıl Moskova'ya giderek Devlet Sinema Enstitüsü'nde Sergey Ayzenştayn'ın sınıfına yazıldı. Aynı zamanda, yönetmen yardımcısı olarak filmlerde çalışmaya başladı. İlk uzun metrajlı filmini 1928'de çeken Donskoy, 1930'ların ortalarında ünlü yazar Maksim Gorki'nin yapıtlarından uyarladığı üçlemeyle uluslararası alanda adını duyurdu.1938 tarihli "V Iyudyah" (İnsanlar Arasında) ve 1940 tarihli "Moi universiteti" (Benim Üniversitelerim) adlı filmler, gerçekçi yaklaşımı kadar insancıllığıyla da dikkat çekiyordu.1956'da çektiği "Mat" (Ana) filminden dolayı Gorki'yi sinemada en iyi yorumlayan yönetmen olarak değerlendirildi. 1959'da gene Gorki'den "Foma Gordeyev" 'i uyarladı. 1969'da ünlü Rus opera sanatçısı Fyodor Şalyapin'in yaşamını konu alan "Şalyapin" filmiyle, destan filminin başarılı bir örneğini verdi. Denis Dimoski Denis Dimoski (d. 4 Haziran 1993 Pirlepe, Makedonya), Makedonyalı şarkıcı. Denis 2005 Eurovision Çocuk Şarkı Yarışmasında ülkesi Makedonyayı temsil etti ve 68 puanla 8. oldu. Şarkısı Rodendenski Baknez idi. Ayrıca 2006 yılında 'Ben, svetot e malım' (Hatta dünya, küçüktür) adlı bir albüm yayınlamıştır. Denis Dimoski'nin, 4 Haziran 1993'te Makedonya’nın Pirlepe şehrinde doğmuştur. 8 yıl boyunca şarkı söylemektedir, ayrıca 5 yıldır bir müzik okuluna gitmektedir ve piyano çalmayı öğrenmiş sesini de burada geliştirmiştir. Denis, pek çok ulusal ve uluslararası müzik yarışlarında katıldı. 2004'te o, 'Slav çarşı' Belarus'ta çocukların müzik festivalinde en iyi performansını kazandı. Ayrıca Romanya'da 'Altın yıldız' uluslararası çocukların festivalinde 2. oldu. 2006 yılında albümümde 'Ben, svetot e malım' 8 şarkıyla (Hatta dünya, küçüktür) 2005 Eurovision Çocuk Şarkı Yarışmasında söylediği şarkının da içinde olduğu albümünü çıkardı.. Şehzade Mahmud (II. Bayezid'in oğlu) Şehzade Mahmud (d. 1475 - ö. 1506-07) Osmanlı Padişahı II. Bayezid'ın oğlu, Yavuz Sultan Selim'in kardeşi. II. Bayezid'ın Bülbül Hatun'dan doğma oğludur. Kastamonu ve Saruhan'da vali olarak görev yapmıştır. Saruhan Valiliği sırasında vefat etmiştir. Şehzade Mahmud'un oğulları Orhan (1494-1512), Emirhan ve Kastamonu Beyi Musa (1490-1512) amcaları Yavuz Sultan Selim tarafından sorun çıkarmamaları için ortadan kaldırılmıştır. Şehzade Mahmut'un annesi Bübül Hatun tarafından Mahmut için Şehzade Mahmud Türbesi yaptırılmıştır. Türbe, Mimar Yakup tarafından yapılmıştır. Türbede, Şehzade Mahmut'un yanı sıra oğulları Musa, Orhan, Emir ve annesi Bülbül Hatun gömülüdür. Beşbalık Beşbalık, (Çince: 北庭故城遗址, "Beiting gucheng yizhi"; Uygurca: بأس باَِخ, "Beshbaliq", "Bishbalıq"), Çin'de Sincan Uygur Özerk Bölgesi'nin kuzeydoğusunda, Sanci Hui Özerk İli'inde Jimisar İlçesi içinde tarihî bir kalıntı şehirdir. Beşbalık tarihî kalıntı şehir, 1988 yılından beri Çin'de Anıt Listesi'ne alınmıştır. Jimisar İlçesi'nin 12 kilometre kuzeyinde, İlk Han Hanedanı (Çince: 漢朝, "Hàn cháo") zamanında (MÖ 206 - MS 220)'den beri kurulu Beşbalık ("Beiting"), Cungarya havzasında, ve kuzey İpek Yolu üzerinde en önemli bir yerleşim yeridir. Uygurlar 4. yüzyılda, 605 - 630 yıllarında ve 745 - 840 yılları arasında varlığını sürdüren Uygur Kağanlığı zamanında Beşbalık'ı ellerinde tutmuşlardır. Uygurlar İslâm'a dönmeden daha önce Tengricilik (Göktanrı), Mani, Budizm veya Nestorian Hristiyanlık gibi dinlere inanmışlar, şehirde bulunan kalıntı ve bulguların çoğu Mani ve Budizm dini ile ilgilidir. Karahoca Uygur Krallığı'na (866 - 1209) Turfan kış aylarında, Beşbalık ise yaz aylarında başkentlik yapmıştır. 10. yüzyılın birinci yarısında ünlü bir Uygur bilgini ve Uygur edebiyatcısı olan Singku Seli Tutung'un Beşbalık'ta yaşadığı tahmin edilir. Kaşgarlı Mahmud, Divân-ı Lügati't-Türk'te; "بلق "balık": İslâmlıktan çok evvel Türk dilince sığınak, kal'e, şehir demektir. Uygurcada dahî böyledir. Uygurların en büyük şehirlerden birisine "Béş balık" denir. Burası Uygurların en büyük şehridir; "beş şehir" demektir.. ... Zülkarneynin yaptırmış olduğu ""Sulmî, Koçu, Can-balık, Béşbalık, Yanğıbalık"" adındaki şehirlerdir.. Beşbalık'ta bulunan taş yazıtlardan birinde bir baskında yenilmiş olan Basmiller şöyle yazmışlar: ""Maymun yılında, dokuzuncu ayda, biz Bishbalık'a gizlice gittik. Mutlu bir kahraman güçlüğün içinde, onun ordusu tuzağa düştü. Bu adamın orada mutlu olmasına izin ver!" " Bilge Kağan Beñgü Taşı 1. yüzünde (Doğu yüzü); 982 yılı Mayıs ayında Beş-balık ("Pei-t'ing") yaylağında bulunan Arslān Kağan'a (Musa Baytaş'ın oğlu Ali Arslan Han olabilir) gelen Çin elçisi Wang Yen-tê' ("Wang Yande"), ziyaretini şöyle anlatır. ""Altın dağa çıktı bir gün sonra Şimal Ordu'suna geldi... Kağan bir koyun ve bir at pişirterek büyük bir ziyafet verdi. Bu ilde çok at vardı. Kağan, Hatun ve Tigin'in atlarının otlağı 100 li'dir (50 km.)... Atları renklerinden fark ederler. Beş-balık, birkaç bin li genişliğinde uzun bir vadi içindedir. Merasim yedi gün sonra oldu. Kağan oğulları ve hizmetkârları doğuya dönerek onu selâmladılar. Kağan'ın yanında bir musikîşinas, sesli taşa (khing) vurarak selâm vermek sırasını tayin ediyordu... Ziyaretten sonra tiyatro oynandı... Ertesi gün kayık ile gölde gezildi. Gölün etrafında musikî çalınıyordu..."" Beş-balık yanındaki Kin-ling'e (Altın Dağ) Kaşgarlı Mahmud Altun Kan adını verir. 637 yılında yapılan iki Burkan ma'bedini gezen Wang Yen-tê' şöyle bahseder: ""Şehirde pek çok "kahk"lar, kuleler ve bahçeler vardı... Uygurlar çok becerikli ve yeteneklidir. Altın, gümüş, demir kaplar yaparlar. Yeşim taşını da oymalar ile süslerler. Erkekler at biner ve ok atar. Kadınların başında cilalı hotozlar vardır... Pi-pa ("kopuz") ve 25 telli Kong-heou çalarlar... Gezerken ellerinde musikî aleti taşırlar". Hulk (film) Hulk Stan Lee'nin Marvel için yarattığı en ünlü karakterlerden olan Hulk, 1970'li yıllarda vücut geliştirme şampiyonu Lou Ferrigno'nun canlandırdığı haliyle televizyon dizisi olarak üçüncü boyuta transfer olmuştu. Sinemadaki bu ilk uyarlamasını ünlü yönetmen Ang Lee gerçekleştirdi. Çok gizli bir askerî proje, bazı dahi öğrencilerin de yardımıyla test aşamasına gelmiştir. Projenin başında Bruce Banner görev almaktadır. Test sırasında bir kaza olur ve Banner, tehlikeli Gama ışınlarına maruz kalır. Yoğun ışın yüzünden mutasyon geçiren Banner, sinirlendiği zaman yıkıcı güçlere sahip yeşil bir deve dönüşen yeni bir kişiliğe bürünür. Bruce Banner olarak yaşamını sürdürmeye çalışsa da, zaman zaman kontrolden çıkan bir yaratığa dönüşmesi çok karmaşık ve trajik olayların yaşanmasına sebep olacaktır. Çünkü Bruce'un hiç tanımadığı babası o daha çok küçükken annesinin ölümüne neden olmuş, bunun sonucunda babası akıl hastanesine gönderilirken Bruce çok mutsuz ve yapayalnız olarak büyümüştür. Akışkan yatak Akışkan yatak, belli boyutlardaki katı taneciklerin sıvı gibi davrandıkları duruma verilen isimdir. Bu durum, basınçlı bir gazın, ortamı oluşturan katı tanecikler arasından geçmesiyle oluşur. Bu durumda katılar sıvı karakteristiği göstermeye başlar. Ayrıca taneciklerin elemental yapısını değişmeden, yoğunlukları azalır. Bu olaya "yataklama" adı verilir. Akışkan yataklar kurutucu olarak, kirli suların temizlenmesinde filte olarak kullanılabilir. Bunun dışında, yataktaki taneciklerin kurutulmasında da kullanılır. Akışkan yataklarda kullanılan basınçlı gaz, oratama genelde bir "dağıtıcı" üzerinden verilir. Dağıtıcı üzerinde bulunan birçok açıklık, gazın ortama homojen olarak dağılmasını sağlar. Dağıtıcıdan çıkan gaz, yatak boyunca ilerleyerek, yerçekimine karışı taneciklere kuvvet uygular. Eğer tanecikler üzerindeki nem uzaklaştırılmak isteniyorsa, bu işlem belirli bir sıcaklıkta gerçekleştirilir. Yatağa verilen gazın hızı üzerim durumuna göre ayarlanabilir. Gaz hızının arttırılması sonucu, bir noktada, gazın taneciklere etki ettiği kuvvet ile yerçekimi kuvveti eşit hale gelir. Bu durumda tanecikler havada asılı kalırlar. Bazı durumlarda küçük tanecikler yatağın üst kısmından ilerleyerek ortamdan uzaklaşabilir. Bu durumda, filtrasyon ile kaçan tanecikler toplanabilir. Türk Fizik Derneği Türk Fizik Derneği, 27 Mart 1950 tarihinde İstanbul'da Çemberlitaş'ta Muallimler Birliği binasında Sait Akpınar, Cahit Arf, Hilmi Benel, Ali Rıza Berkem, Ratip Berker, İlhami Civaoğlu, Kerim Erim, Nusret Kürkçüoğlu, Celal Saraç, Adnan Sokullu, Sadrettin Tunakan, Salih Murat Uzdilek ve Fahir Yeniçay'dan oluşan Türkiye'nin önde gelen bilim insanları tarafından kurulmuştur. Kuruluşta başkan olan Fahir Yeniçay, hemen hemen sürekli biçimde 25 yıl derneğin başkanı ve başlıca yürüyücüsü olarak görev yapmıştır. Yedinci Sanat (dergi) Yedinci Sanat 1973 - 1975 yılları arasında Türkiye'de yayınlanmış aylık sinema dergisidir. Sinemayı sosyalist bakış açısı ile ele alan dergi 24 sayı çıkmıştı. İlk sayısı 1 Mart 1973 tarihinde yayınlanan dergi 17x24cm boyutlarında, karton kapaklı ve 48 sayfaydı. 3.hamur kağıda basılıyordu. Resimleri siyah beyazdı ve bugünün standartları ile oldukça özensiz bir baskı kalitesine sahipti. Düşük kontrastlı fotografların kaba tramları eski gazetelerin fotoğraflarını andırıyordu. Buna karşılık derginin mizampajı, fotoğraf seçimi ve kapak baskısı oldukça albeniliydi. Enflasyonun hızlı olduğu yıllarda yayınlanmış olmasına rağmen ilk ve son sayıları arasında büyük bir fiyat farkı oluşmamıştır. Mart 1973'teki ilk sayısı 5 TL iken iki yıl sonra Haziran 1975'teki sayısı 10 TL'ye satılıyordu. 21.ci sayıya kadar fiyatı 7,5 TL'de kalmıştı. Dergi Haziran 1975 tarihli 24.cü sayısı ile yayın hayatına son vermişti. İlk sayısının künyesinde sahibinin Nezih Coş, genel yayın yönetmeninin Atilla Dorsay, yazı işleri sorumlusunun da Engin Ayça olduğu belirtilmiştir. İlk sayısında yazısı olan yazarlar arasında Atilla Dorsay, Engin Ayça, Selim İleri, Onat Kutlar, Alim Şerif Onaran, Mahmut Tali Öngören, Nijat Özön, Sezai Solelli, Giovanni Scognamillo, Agah Özgüç, Burçak Evren de vardır. Ayrıca dergide Tonguç Yaşar'ın çizdiği karikatürler de yer alır. İlerleyen sayılarda Turhan Selçuk ve Tan Oral'ın karikatürlerine de yer verilmiştir. 18.sayıda Sinan Çetin'in de bir karikatürü iç kapaktan verilmiş. 11.ci sayıdan sonra bu yazar kadrosunun büyük bir kısmının artık dergide yazmadığı görülüyor. İlk yılın sonunda Nezih Coş ve Engin Ayça'nın sürekli yazılarına rastlanıyor. "Yedinci Sanat" dergisinin 1 Mart 1973 tarihli ilk sayısının bölümlerine bir göz atılırsa hem derginin yapısı, hem konulara bakış açısı hem de yazarları hakkında bir bilgi de edinilmiş olur. İlerleyen sayılardan birkaç bölüme göz atıldığında da şu gibi konulara rastlanır: Kitap ilanları, gösterimdeki bazı filmlerin afişli reklamlarının yanı sıra dergide zaman zaman bazı yönetmen ve yazarların tekzib yazılarına da rastlanıyor. Rakoçi Wild at Heart Wild at Heart ÅŸu anlamlara gelebilir: 2002 MTV Film Ödülleri 2002 MTV Film Ödülleri, 6 Haziran 2002 gecesi Sarah Michelle Gellar ve Jack Black'in sunumuyla sahiplerini bulan ödüllerdir. 2001 MTV Film Ödülleri 2001 MTV Film Ödülleri Jimmy Fallon ve Kirsten Dunst'in sunumuyla sahiplerini bulan ödüllerdir. Man's Favorite Sport? Man's Favorite Sport?, Howard Hawks'ın yönettiği komedi filmi.Türkiye'de 90'lı yıllarda interstar ve teleon kanallarında gösterilmiştir Balık tutmayı bilmeyen balık avlama uzmanı Rock Hudson'ın patronun ısrarıyla katıldığı balık tutma turnuvasında başından geçenleri anlatmaktadır. 1964 filmde Paula Prentiss de boy göstermiştir. 2000 MTV Film Ödülleri 2000 MTV Film Ödülleri Sarah Jessica Parker'ın sunumuyla sahiplerini bulan ödüllerdir. Keanu Reeves, "The Matrix" Sarah Michelle Gellar, "Cruel Intentions" Haley Joel Osment, "The Sixth Sense" Julia Stiles, "10 Things I Hate about You" Mike Myers ve Verne Troyer, "" Mike Myers, "" Adam Sandler, "Big Daddy" "Uncle Fucka", Matt Stone, Trey Parker, "" At the end of their acceptance speech, Trey Parker yelled "Free the West Memphis 3!" Sarah Michelle Gellar and Selma Blair, "Cruel Intentions" The Pod Race, "" Keanu Reeves and Laurence Fishburne, "The Matrix" 1999 MTV Film Ödülleri 1999 MTV Film Ödülleri 5 Haziran 1999 gecesi Lisa Kudrow'un sunumuyla sahiplerini bulan ödüllerdir. There's Something About Mary Cameron Diaz, "There's Something About Mary" James Van Der Beek, "Varsity Blues" Katie Holmes, "Disturbing Behavior" Jackie Chan and Chris Tucker, "Rush Hour" Matt Dillon, "There's Something About Mary" Adam Sandler, "The Waterboy" "I Don't Want to Miss a Thing" - Aerosmith, "Armageddon" Gwyneth Paltrow and Joseph Fiennes, "Shakespeare in Love" Asteroid destroys New York City, "Armageddon" Ben Stiller and Puffy the Dog, "There's Something About Mary" 1998 MTV Film Ödülleri 1998 MTV Film Ödülleri 30 Mayıs 1998 gecesi Samuel L. Jackson'ın sunumuyla sahiplerini bulan ödüllerdir. Titanic Leonardo DiCaprio - "Titanic" Neve Campbell - "Scream 2" Heather Graham - "Boogie Nights" John Travolta & Nicolas Cage - "Face/Off" Mike Myers (as Dr. Evil)- "" Jim Carrey - "Liar Liar" "You Can Leave Your Hat On" sung by Robert Carlyle, Mark Addy, William Snape, Tom Wilkinson, Paul Barber, & Hugo Speer - "The Full Monty" "Men in Black" sung by Will Smith - "Men in Black" Adam Sandler & Drew Barrymore - "The Wedding Singer" Speedboat chase - "Face/Off" Will Smith vs. Cockroach - "Men in Black" 1997 MTV Film Ödülleri 1997 MTV Film Ödülleri 10 Haziran 1997 gecesi Mike Myers'ın sunumuyla sahiplerini bulan ödüllerdir. Scream" Tom Cruise - "Jerry Maguire" Claire Danes - "William Shakespeare's Romeo + Juliet" Matthew McConaughey - "A Time To Kill" Nicolas Cage & Sean Connery - "The Rock" Jim Carrey - "The Cable Guy" Jim Carrey - "The Cable Guy" "Machinehead", Bush - "Fear" Vivica A. Fox & Will Smith - "Independence Day" Truck Drives Through Farm Equipment - "Twister" Fairuza Balk vs. Robin Tunney - "The Craft" 1996 MTV Film Ödülleri 1996 MTV Film Ödülleri Ben Stiller ve Janeane Garofalo'ın sunumuyla sahiplerini bulan ödüllerdir. Seven Jim Carrey - "" Alicia Silverstone - "Clueless" Brad Pitt - "Seven" Alicia Silverstone - "Clueless" George Clooney - "From Dusk Till Dawn" Chris Farley & David Spade - "Tommy Boy" Kevin Spacey - "Seven" Jim Carrey - "" "Sittin' Up In My Room" yorumlayan Brandy - "Waiting to Exhale" Natasha Henstridge & Anthony Guidera - "Species" Airplane Hangar Çatışması - "Bad Boys" Adam Sandler ile Bob Barker - "Happy Gilmore" 1995 MTV Film Ödülleri 1995 MTV Film Ödülleri Jon Lovitz ve Courteney Cox'ın sunumuyla sahiplerini bulan ödüllerdir. Pulp Fiction Brad Pitt - "Interview with the Vampire" Sandra Bullock - "Speed" Brad Pitt - "Interview with the Vampire" Sandra Bullock - "Speed" Kirsten Dunst - "Interview with the Vampire" Sandra Bullock & Keanu Reeves - "Speed" Dennis Hopper - "Speed" Jim Carrey - "Dumb & Dumber" "Can You Feel the Love Tonight?" sung by Elton John - "The Lion King" Lauren Holly & Jim Carrey - "Dumb & Dumber" Bus Escape/Airplane Explosion - "Speed" 1994 MTV Film Ödülleri 1994 MTV Film Ödülleri Will Smith'in sunumuyla sahiplerini bulan ödüllerdir. Menace II Society Tom Hanks - "Philadelphia" Janet Jackson - "Poetic Justice" William Baldwin - "Sliver" Janet Jackson - "Poetic Justice" Alicia Silverstone - "The Crush" Harrison Ford & Tommy Lee Jones - "The Fugitive" Alicia Silverstone - "The Crush" Robin Williams - "Mrs. Doubtfire" "Will You Be There" sung by Michael Jackson - "Free Willy" Demi Moore & Woody Harrelson - "Indecent Proposal" "Train Wreck" - "The Fugitive" 1993 MTV Film Ödülleri 1993 MTV Film Ödülleri Eddie Murphy'nin sunumuyla sahiplerini bulan ödüllerdir. A Few Good Men Denzel Washington - "Malcolm X" Sharon Stone - "Basic Instinct" Christian Slater - "Untamed Heart" Sharon Stone - "Basic Instinct" Marisa Tomei - "My Cousin Vinny" Mel Gibson & Danny Glover - "Lethal Weapon 3" Jennifer Jason Leigh - "Single White Female" Robin Williams - "Aladdin" "I Will Always Love You" performed by Whitney Houston - "The Bodyguard" Rene Russo & Mel Gibson - "Lethal Weapon 3" "Mel Gibson's motorcycle crash" - "Lethal Weapon 3" Akkuyu Nükleer Güç Santrali Akkuyu Nükleer Güç Santrali, Mersin ilinin Gülnar ilçesinde bulunan Yanışlı mahallesinin Akkuyu mevkiinde inşa edilecek olan nükleer enerji santrali. İnşasının tamamlanması halinde Türkiye'nin ilk nükleer enerji santrali olacaktır. Akkuyu sahası, imzalanan ikili devletlerarası anlaşma sonucunda Rus kamu şirketi Atomstroyexport'a (ROSATOM'a bağlı Atomenergoprom'un alt şirketi) bedelsiz olarak teslim edilmiştir. Rus kamu şirketi buraya kendi bulacağı finansal kaynaklarla nükleer santral inşa edecek ve ürettiği elektriği 15 senelik alım garantisi ile Türk tarafına satacaktır. Santralin ne zaman devreye alınacağına ilişkin kesin tarihler bulunmamaktadır. 1200 MWe'lık dört üniteden oluşacak ve 4800 MWe'lık kurulu gücü ile tek başına Türkiye'nin elektrik üretiminin yaklaşık %6'sını karşılayabilecektir. 14 Nisan 2015'te Türkiye Enerji ve Tabii Kaynaklar Bakanı Taner Yıldız ile birlikte Mersin Valisi Özdemir Çakacak, Rus Devleti Nükleer Şirketi ROSATOM Genel Müdürü Sergey Kiriyenko ve Akkuyu Nükleer A.Ş. Genel Müdürü Fuad Akhundov'un katıldığı törenle tesiste bulunacak deniz yapıları ve limanın temeli atıldı. Temel atma sonrasında Krienkon temeli atılan deniz yapıları ve limanın ihalesini 394 milyon dolara Cengiz İnşaat'ın kazandığını açıkladı. Temel atma töreninin ardından çevreciler tarafından girişteki demir kapıyı kilitlendi. Daha sonra polis müdahalesinden sonra eylem sona erdi. Kasım 2017'de Türkiye Cumhurbaşkanı Recep Tayyip Erdoğan'la görüşen Rusya Devlet Başkanı Vladimir Putin, santralin ilk reaktörünü 2023 yılında devreye almaya planladıklarını açıkladı. Akkuyu Nükleer Güç Santrali, Rusya'ya ait 3. nesil VVER-1200 (AES-2006) reaktör tasarımını kullanacaktır. Bulgaristan, Finlandiya, Çin ve Hindistan tarafından kullanımda olan VVER 1000 (AES-91) mimarisi üzerine geliştirilmiş olan bu reaktör tipi, en yeni nükleer güvenlik ve radyasyon sızdırma tedbirlerinin yanı sıra, 50 seneye kadar uzatılmış bir reaktör ömrü sunmaktadır. VVER tipi reaktörlerin diğer basınçlı su reaktörlerinden en önemli farkları arasında, yatay buhar üreteçleri ve hekzagonal örgü biçiminde yerleştirilmiş yakıt çubuğu tasarımları gösterilmektedir. Kullanım ömrü dolduğunda reaktörün ısıl verimi sadece %90 kapasiteye inmektedir. Reaktör tesisleri çift koruyucu zırhlı (reaktör kalbi koruma kabı), modern aktif ve pasif güvenlik tedbirleri ile donatılacaktır. Prof. Dr. Tolga Yarman'a göre santralin lisansı günümüz şartlarını kapsamıyor. Santralin lisansı 1970 yılından kalma veriler ile 2013 yılında güncelleme yapılmıştır ve o dönemde çevresel etki değerlendirmesi, turizm etki değerlendirmesi ve meyve sebze etki değerlendirmesi yoktu. Ayrıca Three Mile adası kazası, Çernobil reaktör kazası, Fukuşima I Nükleer Santrali kazaları sonrasında güncellenen lisans güvenlik gereksinimleri Akkuyu Nükleer Enerji Santrali için alınmamıştır. 1977 yılında zemin etüdünde işçi olarak çalışan Hüseyin Sarı, çalışma yaparken fark ettiği sorunu ifade ediyor: "Yeraltından çıkardığımız toprak kaya değil, kırık kum şeklinde gelirdi. Zeminin sağlam olmadığı o zamandan belliydi. Bir uzman ekibin çıkan taşları inceleyeceğini duyduk. Hemen Sinop'tan bir tır dolusu taş getirttiler. Akkuyu'dan çıkan toprağı tır'a, Sinop'tan gelen taşı da incelenmesi için sandığa boşalttık. Akkuyu yerine Sinop'un taşına sağlam raporu verildi. Yeraltındaki boşlukları doldurmak için her gün 25-30 ton çimento basıyorduk; çimento 300 metre öteden denizden çıkıyordu. Burada zeminin sağlam olduğunu kim söyleyebilir?" Altyapı işlerinde çalışmış olan Süleyman Aytekin yaşadıklarını anlatıyor: "Sahildeki engebeyi düzeltmek için vurduğumuz matkaplar bazı yerlerde 10 metre indiğinde deniz seviyesine denk geliyor, su çıkıyordu. Biz ne olacağını sorduğumuzda susturmak için tehdit ediyorlardı." 6 Temmuz 2017'de, Avrupa Parlamentosu tarafından kabul edilen ve Türkiye'nin Avrupa Birliği ile üyelik müzakerelerinin askıya alınmasını tavsiye eden raporda, Akkuyu Nükleer Enerji Santrali projesinden vazgeçilmesi tavsiye edildi. Bağlayıcı olmayan raporda; "AP, Türkiye hükümetini Akkuyu Nükleer Enerji Santrali'nin yapımına dair planlarını durdurması çağrısında bulunuyor" ifadelerine yer verildi ve santralin yapılacağı bölgenin güçlü depremlere eğilimli olduğu iddia edildi. Santralle ilgili Çevresel Etki Değerlendirme (ÇED) raporuna Türk Tabipleri Birliği, Türk Mühendis ve Mimar Odaları Birliği ve Türkiye Barolar Birliği'nin itirazı üzerine Danıştay'da dava açıldı ve ilk duruşma 22 Kasım 2017'de görüldü. 18 Mayıs 2018 tarihinde Kıbrıs Cumhuriyeti Temsilciler Meclisi, uluslarararası toplumu ve Avrupa Birliği'ni Türkiye'ye Akkuyu nükleer santralinin tamamlanmaması konusunda baskı yapmaya çağıran bir karar aldı ve Türkiye'nin nükleer santralin temelini atması kınandı. Rum parlamentosu kararında, santralinin yakınlığı itibarıyla Kıbrıs'a etkisi konusunda derin endişe duyulduğu, nükleer bir kaza veya şiddetli bir deprem durumunda meydana gelebilecek sızıntıların, kuvvetli rüzgarlar ve denizdeki akıntılar ile felaketin boyutlarını iyice büyüteceği iddia edildi. Åžaf Şaf veya saçma, askeri havacılıkta savaş uçak ve helikopterleri tarafından düşman radar ünitelerini yanıltmak için kullanılan bir karşı-önlem yöntemidir. Pilotun aktivasyonu ile içi çok ince alüminyum, bakır, metalize edilmiş fiber veya plastik ile doldurulmuş olan şaf silindirleri hava aracı ile tehdit unsuru "(örneğin düşman radarı veya yaklaşmakta olan bir füze)" arasında patlatılır ve hafifliğinden dolayı bir süre havada asılı kalan bir metalik bulut tabakası oluşturulur. Sonuç itibarıyla düşman radarından gelen radyo dalgaları bu tabakadan yansıyıp alıcıya geri döneceği için arkasındaki uçağı fark etmekte zorlanır. Lotus Sutra Lotus Sutra (Sanskrit: Saddharmapundarīka-sūtra; Çince: 妙法蓮華經, pinyin: Miàofǎ Liánhuā Jīng; Japonca: Myōhō Renge Kyō, tam çevirisi "Mükemmel Dharma'nın Lotusu Sutra"), en eski ve en önemli Mahayana metinlerinden biridir. Tahminen MÖ 100– MS 100 yılları arasında Keşmir'de yazılmıştır. 255-601 yılları arasında Çince'ye altı defa çevrilmiştir. Ayrıca "Mahayana" teriminin kullanıldığı ilk metin Lotus Sutra'dır. Lotus Sutra tüm varlıkların Buda-doğasıyla donatılmış olduğunu; eninde sonunda hepsinin Budalığa ulaşacağını ileri sürer. Sutra bodhisattva idealini tanımlar; ve üç değişik yaklaşımın ya da aracın (üç yanas: Shravakayana, Pratyekabuddhayana, ve Bodhisattvayana) aslında birbirinden farklı olmadığını, tek bir amaca yönelmiş tek bir yol olduklarını söyler. YÃ¶netim Bir devletin yönetimi, devleti kontrol eden idari bürokrasi içinde yer alan yasamacılar, idareciler ve hakimlere karşılık gelir. Yönetim terimi ayrıca bu kişilerin örgütlenme biçimi için kullanılan bir terimdir. Devlet politikası, yönetim aracılığıyla uygulanır ve yönetim tarafından belirlenir. Türkçede "bir ülkenin yönetim kuruluşları" anlamına gelen hükûmet sözcüğü, ayrıca sadece Bakanlar Kurulu (kabine), yani yönetimin yürütme organı için de kullanılır. Birbirini izleyen farklı yönetimler devlete hizmet eder. Her bir yeni yönetim, siyasi karar mekanizması üzerine etki eden kişilerden oluşur. Bu kişilerin fonksiyonu yasaları uygulamak, yeni yasaları yürürlüğü koymak ve anlaşmazlıkları çözmektir. Bazı toplumlarda bu grup kendi varlığını devam ettiren veya kalıtsal bir sınıftır. Başka toplumlarda, örneğin demokrasilerde, politik roller sabit kalır ama bu mevkileri dolduran kişiler sık sık değişir. Çoğu Batı toplumunda yönetim ile devlet arasındaki fark belirgindir. Belli bir yönetime karşı duyulan hoşnutsuzluk (iktidarın seçimlerde yeniden seçilmemesi ile sonuçlanabilir), devlete (yani yönetim biçimine) karşı bir hoşnutsuzluk anlamına gelmez. Buna karşın, totaliter rejimlerde, yönetim ile devlet arasındaki ayrım belirgin olmayabilir. Hatta, bu tür rejimlerde liderler iki kavram arasındaki sınırı bulandırabilirler, millî çıkarlar ile kendi çıkarlarını birleştirmek için. Follia Follia, İtalyanca'da "delilik" ya da "kaçıklık" anlamına gelir. Bir kelime olarak kendi anlamının dışında bir müzik akımını da ifade eder. Geç Barok dönemi bestecilerinden Arcangelo Corelli'nin öncülüğünü yaptığı klasik yaylı batı enstrümanları (keman, viyola, viyolonsel) ile icra edilen yalın ama baştan çıkarıcı bir üslüpla sekizlik ve dörtlük vuruşlarla ilerleyen, re minörden fa minöre uzanan sonra yeniden re minöre dönen, sekiz vuruşluk çift mödülasyon süresinde ezginin önce basit akorlarla verildiği, sonra varyasyonların birbirini izlemesi ile temanın ortaya çıktığı klasik batı müziği akımıdr. Avrupa 21 Yaş Altı Futbol Şampiyonası Avrupa 21 Yaş Altı Futbol Şampiyonası UEFA tarafından düzenlenen bir futbol organizasyonudur. İki yılda bir yapılır. Şampiyonanın formatı 1978'den beri aynıdır. Önceleri adı 23 Yaş Altı Kupası'ydı. 1967 ile 1970 yılları arasında yapıldı. Asıl şampiyona 1972 yılında yapılmaya başlandı. Yaş sınırı 1978 yılındaki şampiyonada 21'e indirildi ve hala öyledir. 1992 Şampiyonası'ndan beri, tüm katılımcılar sekiz eleme grubuna ayrılır, sekiz birinci bir üst tura yükselir. Fikstürdeki maçlar, kazanan takımı belirlemek için kendi sahasında ve deplasmanda olmak üzere 2 aşamalı yapılır. La Valle Agordina La Valle Agordina İtalya'nın Veneto bölgesi Belluno ili içinde bir belediyedir. Venedik'in yaklaşık 90 km kuzeyinde ve Belluno'nun ise yaklaşık 20 km kuzeybatısında yer alır. 2004 yılı 31 Aralık tarihine göre 1.217 kişilik bir nüfusa ve 48.7 km² lik bir alana sahiptir. La Valle Agordina belediyesi Cugnago, Fadés, Lantrago, Matten, Conaggia, Chiesa, Torsas, Gaidòn, Ronche, Ronchet, Cancellade, Noàch, Le Campe ve La Muda bölgelerini içerir. La Valle Agordina aşağıdaki belediyelerle sınırdır: Agordo, Forno di Zoldo, Longarone, Rivamonte Agordino, Sedico, Zoldo Alto. La Valle, belediye sınırları içinde ve etrafında pek çok dağlara sahiptir: Zelo (güney), Talvena (doğu), San Sebastiano zinciri (kuzey-doğu), Moiazza'nın küçük bir parçası. Biz ayrıca köyden belediye dışındaki dağları görebiliriz: Framont (kuzey-batı), Agordo), Agner (batı, Agordo), Pale di San Lucano (batı-kuzey-batı), Taibon Agordino), Monti del Sole ("Güneş daglari" benzeri, güney-batı, Gosaldo), Imperina (güney-güney-batı, Rivamonte Agordino). La Valle belediyesinde, Rova, Missiaga, Bordina ve Val Clusa gibi küçük nehirler vardır. Berke Ãœzrek Berke Üzrek, (29 Eylül 1979 İstanbul ), Türk tiyatro ve sinema oyuncusu. Profesyonelliğe aile dostlarının aracılığı ile ilkokul beşinci sınıfta Türkbank Çocuk Tiyatrosuyla adım attı. Müjdat Gezen Sanat Merkezi'nde tiyatro eğitimi aldı. Gurbetçiler adlı dizide televizyon kariyeri başladı. İstanbul Kraliyet Tiyatrosu nda bir süre ""Hastasıyız"" adlı oyunla sahneye çıktı. Filler ve Çimen, Can, Bana Şans Dile gibi toplumsal problemlere değinen filmlerde de rol aldı. Termobarik silah Termobarik bomba, termobarik silah ya da vakum bombası, yüksek yanıcılığa sahip bir maddenin hedefin rakımına göre önceden ayarlanan belirli bir irtifada atmosferdeki oksijen ile termokritik bir hava-yakıt oranında karıştırılması, daha sonra bu karışımın bomba düzeneğine dahil elektronik bir fitil ile ateşlenmesi sonucu ortaya çıkan devasa alev topu ve basınç dalgası ile nüfuz alanındaki hedeflerin etkisiz hale getirilmesi prensibini kullanan silahlara denir. Ayrıca yakıt-hava patlayıcılar, yüksek tahribatlı basınç bombaları ve vakum (boşluk) bombaları olarak da isimlendirilen bu silahlar konvensiyonel patlayıcılı bombalara nazaran "birim hedef alanı" ve uçak tarafından taşınan "birim ağırlığa" göre çok daha yüksek bir basınç tahribatı ve dolayısıyla maliyet etkinlik sunmaktadır. Termobarik bomba, nükleer olmayan, ancak ısıya dayalı basınçla işleyen bir bombadır. Bombanın petrol ve hava bileşiminden oluşan patlama düzeneği, oluşturduğu basınçla küçük bir atom bombasına denk bir tahrip gücüne sahiptir. Patlama havada meydana gelir. Bombanın meydana getirdiği yakıcı maddeden oluşan bulutun patlaması sonucu çok yüksek sıcaklık oluşur. Uçaktan atılan termobarik bombasının birinci haznesi belirli bir irtifada patlar. Bu patlamadan yayılan patlayıcı toz imha edilecek alanın üzerine serilir. İkinci aşamada ise bombanın ikinci haznesinde bulunan patlayıcı aerosol, ateş alarak çevredeki patlayıcı tozu tetikler. Oluşan kapsamlı vakum dalgası tahribat alanındaki basıncı aşağı çeker. Etki alanı içinde kalan tüm canlılar buharlaşır. Bombanın patlamasından sonra toprakta ne kimyasal, ne de nükleer atık kalır. Piave Nehri Piave (Latince'den "Plavis" ) İtalya'nın kuzeyinde bir nehirdir. Alpler'den başlar ve 220 km (135 mil) güneye doğru akarak Venedik'in yakınından Adriyatik Denizi'ne dökülür. 1809 yılında, Napolyon Savaşları sürecinde Fransız-İtalyan ve Avusturya kuvvetlerinin çarpıştığı Piave Nehri Savaşı (1809)'na sahne olmuştur. 1918 yılında, I. Dünya Savaşı sürecinde, Piave Nehri muharebesi'ne() sahne olmuştu. Son büyük Avusturya-Macaristan İmparatorluğu İtalyan cephesine saldırdığı savaşta başarılı olamamış ve bu kendilerine yaklaşık 200.000 kayba neden olmuştu. Piave Muharebesi I. Dünya Savaşı'nın İtalya cephesindeki kararlı bir muharebesiydi. Prototip Prototip (Yunanca "πρωτότυπον" ("prototipon", orijinal) ve "τύπος" ("tipos", gösterim, sunum)), genel terminoloji ve semantikte belirli bir kategoride ele alınabilecek herhangi bir somut nesne, varlık veya olgunun geri kalanlar için örnek teşkil edebilme vasfına sahip ilk ve en ilkel türevidir. Çok öğeli bir kümede grubun kendinden sonraki diğer tüm üyelerinin karakteristik özelliklerinin karşılaştırılarak tasnif ve derecelendirme yapılabilmesini mümkün kılan en özgün öbek elemanını ima eder. Prototipleme (İngilizce "prototyping"), prototip geliştirme için kullanılan kavramdır. Sile Nehri Sile Nehri (İngilizce: Sile River), ayrıca Sil olarak da adlandırılır. Kuzey İtalya'daki Venedik Bölgesinde bir nehirdir. Treviso'da Botteniga Nehri ile buluşur. Proleter Devrimci Aydınlık Proleter Devrimci Aydınlık, 5 Ocak 1970 tarihinde Aydınlık hareketinin ikiye bölünmesinde Mihri Belli ve Mahir Çayan'a karşı Doğu Perinçek'in başını çektiği gruptur. Bu ismin yanında Aydınlıkçıların çıkardığı kırmızı kapaklı dergiye karşın PDA dergisinin beyaz kapaklı çıkmasından dolayı kendilerinin Beyaz Aydınlık, diğer grubunsa Kırmızı Aydınlık olarak anılmasına yol açmıştır. Doğu Perinçek'le beraber Cüneyt Akalın, Ömer Madra, Bora Gözen, Hasan Yalçın, Halil Berktay, Gün Zileli, Oral Çalışlar, İbrahim Kaypakkaya, Doğu Perinçek, Atıl Ant, Ferit İlsever ve Nuri Çolakoğlu da bölünmede PDA saflarında yer almıştır. Aylık çıkan Aydınlık dergisinin aksine PDA haftalık yayın yapmıştır. 9 Mart darbesine katkı sağlama ve Millî Demokratik Devrim yapma teşebbüsleri yüzünden 12 Mart muhtırasından sonra Erim hükûmeti tarafından kapatılmıştır. Andres Oper Andres Oper (d. 7 Kasım 1977, Tallinn), Hollanda kulüplerinden Roda JC'te oynamakta olan Estonya millî futbol takımı futbolcusudur. Aynı zamanda Estonya millî futbol takımının en çok gol atan oyuncusudur. 1994 yılında henüz 17 yaşındayken, futbolcu FC Flora Tallinn'in altyapısından, A takımına dahil edilmiştir. 21 yaşına geldiğinde ise ünlü İngiliz kulüp Arsenal tarafından denenmiş ancak bir anlaşma sağlanamamıştır. 2 Temmuz 1999 tarihinde futbolcu, Danimarka'nın Superliga kulüplerinden Aalborg BK ile yaklaşık 1 milyon pound karşılığında anlaşmış ve bu kulüple 5 yıllık bir sözleşme imzalamıştır. Estonya millî futbol takımından arkadaşı Indrek Zelinski'nin de bu kulüpte olmasıyla futbolcu, takımına önemli katkılar sağlamayı başarmıştır. 10 Temmuz 2003'te ise Oper, bu kez Rusya'nın Premier Ligi kulüplerinden FC Torpedo Moscow ile 2 yıllık bir kontrat imzalamıştır. Ancak burada kısa zamanda çeşitli sorunlar yaşamış ve kulübü tarafından satış listesine konulmuştur. Yaşadığı sıkıntılar nedeniyle bir an önce tekrar futbola dönmek isteyen futbolcu, 31 Ağustos 2005'te, Hollanda 1.Lig takımlarından Roda JC ile 1 yıllık bir sözleşme imzalamıştır. Hollanda 1.Ligi'ndeki ilk golünü, 1 Ekim 2005'te Vitesse ile oynanan maçta atmıştır ve maçın sonunda Roda kulübü Vitesse'i 3-2 mağlup etmeyi başarmıştır. 28 Mayıs 2006'da, Roda JC kulübündeki performansından memnun olan takım yöneticileri kendisini 30 Haziran 2008'e kadar Roda'da tutacak olan bir sözleşme önermiş ve Oper de bu teklifi kabul etmiştir. Roda'daki ikinci sezonunda 12 gol kaydederek, kulübün en önemli golcülerinden biri haline gelmeyi başarmış ve kulübyle olan sözleşmesini 30 Haziran 2009'a kadar uzatmayı da başarmıştır. Estonya millî futbol takımında 111 kez oynayan futbolcu, bu süre içerisinde 35 gol kaydetmeyi başarmıştır. İlk resmi millî maçına ise henüz 17 yaşındayken, Baltık Kupası'nda Letonya'na karşı oynamıştır. Millî takım düzeyindeki ilk resmi golünü ise, 8 Haziran 1997'de İsveç'le oynanan 1998 FIFA Dünya Kupası Elemeleri maçında kaydetmiştir. Futbolcu aynı zamanda, Estonya millî futbol takımının en golcü oyuncusu unvanını da elinde tutmaktadır. Hamilcar Barca Hamilcar Barca (MÖ 270 – MÖ 229) Kartacalı komutan ve devlet adamı, Barca ailesinin başı, Hannibal, Hasdrubal ve Mago’nun babası. Damadı Hasdrubal ("Adil") Kartaca ordu komutanıdır. Hamilcar ismi Fenike dilinde “"kardeşim"” anlamına gelir ve Kartacalılar arasında yaygındır. Barca ise Fenike dilinde “"yıldırım"” anlamına gelen “"barak"” kelimesinden türemiştir. Kendisini MÖ 247 yılında I. Pön Savaşı sırasında göstermiştir. Tamamen Roma hakimiyetinde olan Sicilya adasında Kartaca ordularının komutasını almış, az sayıdaki paralı askerden oluşan birliğiyle adanın kuzey batısında karaya çıkarak Palermo yakınlarındaki Ercte Dağında (Monte Pellegrino) korunaklı bir mevziyi ele geçirmiş, burayı elde tutmayı başarmakla kalmamış, buradan adanın güneyine kadar saldırılar yapabilmiştir. MÖ 244 yılında ordusunu Eryx Dağındaki (Monte San Giuliano) benzer bir yere taşımış, buradan kuşatma altındaki Drepanium (Trapani) garnizonuna yardım sağlamıştır. MÖ 241 yılında imzalanan barış anlaşmasına göre Hamilcar’ın yenilmeyen birliğinin Sicilya’dan boyun eğmeden ayrılmasına izin verilmiştir. Kartaca’ya dönüldüğünde o zamana kadar sadece komutanlarının kişisel otoritesiyle bir arada tutulan askerler kendilerine yapılması gereken ödeme ve mükafatlandırmanın Kartaca Senatosundaki Hamilcar muhalifi asiller tarafından engellenmesi sonucu isyan ederler. Bu savaşa "Paralı Askerler Savaşı" denir. Asiller tarafından Kartaca’nın başına açılan bu derdi yine Hamilcar çözer. Paralı askerler üzerindeki otoritesi, Afrikalı kabilelerden alınan destek birlikler ve üstün taktiklerle isyan MÖ 237 yılında bastırılır. Bu başarısından sonra daha da popüler olan Hamilcar’ın neredeyse tek hakim olmasına muhalifler engel olamaz. Numidya’dan yeni bir ordu oluşturan Hamilcar, MÖ 236 yılında Hispania seferine çıkar. Amacı Kartaca’nın 1.Pön Savaşında kaybettiği Sicilya ve Sardinya adalarını telafi etmekti. Aynı zamanda burası İtalya’ya karşı ileride yapılacak bir sefer için sıçrama tahtası olacaktı. Savaşlar ve diplomasi içinde geçen 8 yıldan sonra Hispania’da önemli topraklar kazansa da MÖ 228 yılındaki beklenmeyen ölümü başladığı fetihi tamamlamasını engeller. Hamilcar, dönemindeki Kartacalı komutan ve devlet adamlarından ayrılır. Diplomasideki başarısı, yurtseverliği ve askeri kabiliyeti sadece oğlu Hannibal tarafından aşılmıştır. Hannibal üstün özelliklerine bir de derin bir Roma nefretini ekleyecek ve Pön Savaşlarını devam ettirecektir. Hispania’dayken Barcino (Barselona) şehrini kurduğu iddia edilir. Emre Ã‡olak Emre Çolak (d. 20 Mayıs 1991, Eminönü), Deportivo La Coruña'da, orta saha mevkiinde görev yapan Türk millî futbolcudur. Emre Çolak, Hem anne hem de baba tarafından Ordu Mesudiyeli bir ailenin çocuğu olarak İstanbul'un Eminönü bölgesinde doğdu. Daha sonra Atışalanı'na taşınan Çolak ailesinin en küçük ferdi olan Emre, Futbola da oturduğu bölgenin Atışalanıspor takımında başladı. Futbola henüz 11 yaşında Atışalanıspor takımında başlayan ve hocası Emin Tetikli tarafından keşfedilen Emre Çolak, 2004 yılında Süper Lig'in köklü ekiplerinden Beşiktaş'ın genç takımıyla antrenmanlara çıktı. Ancak Beşiktaş'ın tesisleri oturduğu yere çok uzak olan ve o dönemde ailesinin maddi durumu pek iyi olmayan Emre, bu nedenlerden dolayı Beşiktaş'ta oynamaya devam edemedi ve Atışalanıspor'a geri dönüp 3-4 ay kadar daha oynadı. Daha sonra bir hazırlık maçında Galatasaray A2 takımyla yapılan maçta forma giyen Emre, 13 yaşında olmasına ve takımının 7-0 mağlup olmasına rağmen ayağına hakim olması ve çabuk hareket etmesityle rakip takımın hocası Recep Yazıcı'nın dikkatini çekti. Recep Yazıcı, ise bir röportajda o olayı şöyle anlatmıştır; "Galatasaray'ın altyapı takımı olarak Atışalanıspor'la hazırlık maçı yapmıştık, Emre Çolak daha 13 yaşında olmasına rağmen ayağına inanılmaz hakim bir oyuncu olarak gözüme çarpmıştı. Maç boyunca kendisini beğenerek izledim. Rakip takımın antrenörü Emin Tetikli'den Emre'yi istediğimizde, ilk önce onu vermek istemedi. Tetikli, 'Tamam' yanıtını verince, 20 kaban, 5 tane de futbol topu karşılığında Emre Çolak Galatasaray altyapısında top koşturmaya başladı". Galatasaray alt yapısındayken ise; dönemin altyapı hocaları Recep Yazıcı, Halim Fıçıcı ve Ahmet Keskinkılıç’ın elinde yoğrulan Emre Çolak için hocaları, "O bizim baştacımız, Galatasaray’ın gelecekteki en önemli yıldızlarından biri olacak" ifadesini kullanırken, kendisi ise çoğu röportajda idolünün "Arda ağabey" diye seslendiği Arda Turan olduğunu dile getiriyordu. 2007 yılına kadar Emre, Galatasaray altyapısı'nın çeşitli kategorilerinde forma giymiş, Mayıs 2007 tarihinde ise Galatasaray PAF takımına kadar yükselmiştir. İlk resmi maçına 23 Mayıs 2007'de Bursaspor karşısında çıkan Emre, "11" numaralı formasıyla takımının deplasmanda Bursaspor'u 4-2 yendiği maçın kendileri adına 3. golünü penaltıdan atmıştır. 2007-08 sezonunda ise Halim Fıçıcı yönetimindeki takımın vazgeçilmezi olan Çolak, Emirhan Ergün, Anıl Dilaver ve Cumhur Yılmaztürk gibi isimlerle dikkatleri çekti. DSGL'de o sezon ilk resmi maçına Eylül 2007 yılında Küçükçekmecespor karşısında çıkan oyuncu, ilk golünü ise 18 Kasım 2007'de Tepecikspor ağlarına penaltıdan attı. Sezon boyunca 15 maça çıkan Emre 5 gol attı. 2008-09 sezonunda da Nedim Yiğit yönetiminde Galatasaray A2 takımında şans bulan Emre, o sezon ilk maçına Denizlispor karşısında 23 Ağustos 2008'de çıkmış ve ilk golünü de bu maçta atmıştır. Emre sezonu 25 maç 10 gol performansıyla bitirmiştir ve kadrosunda Serdar Eylik ve Anıl Dilaver gibi oyuncuları bulunduran takımda adını duyurmaya başlamıştır. 2009 yılında ise Galatasaray A2 takımından Galatasaray A Takımının 2009 yılı yaz kampına dahil edilen oyunculardan biri olan Çolak, Galatasaray'ın Temmuz 2009'da Tobol ile oynadığı maçta yedek kulübesinde yer alan isimlerden biri oldu. Ancak bir süre sonra tekrar A2 takımına döndü ve bu takımla ilk maçına 25 Ağustos 2009'da Beşiktaş A2 karşısında çıktı ve penaltıdan bir de gol attı. Aralık 2009'da ise tekrar A takım alındı ve Trabzonspor ile oynanan Türkiye Kupası maçında yedek bekledi. Galatasaray A Takım formasıyla ilk resmi maçı ise Galatasaray'ın Denizli Belediyespor'u 5-1 mağlup ettiği 17 Ocak 2010 tarihinde oynanan Ziraat Türkiye Kupası maçı oldu. Bu karşılaşmanın 46.dakikasında Galatasaray Teknik Direktörü Frank Rijkaard tarafından Caner Erkin'in yerine oyuna dahil edilen Emre Çolak, ilki 62.dk.'da penaltıdan ve diğeri de frikikten 65.dk.'da olmak üzere, aynı zamanda A takım formasıyla çıktığı ilk resmi maçta 2 gol birden atan ender futbolculardan da biri oldu. Maçtan sonra yaptığı bir röportajda ise "Yanılmıyorsam 2-0 öndeydik. O andan sonra Rijkaard beni oyuna aldı. Bir penaltı, bir de frikikten iki gol attım, ikisini de Arda abi sayesinde attım. İlk maçını oynayan genç bir oyuncunun hem penaltıyı hem de frikiği kullanması beklenmezdi. Ancak Arda abi iki pozisyonda da topu getirip, "Sen atacaksın" dedi. Hatta penaltıyı Barış Özbek kullanacaktı. O sırada Arda abi gitti topu elinden aldı, bana getirdi. Kısacası Arda abi bana pas