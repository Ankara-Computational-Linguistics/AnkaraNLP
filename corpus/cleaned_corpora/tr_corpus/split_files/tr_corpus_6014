Çift amaçlı 75 mmlik ana silahı Amerikan yapımı 75 mmlik top ile aynı mühimmat olan HE ve zırh delici mermiler kullanıyordu. Cromwellın zırhı 8 mmden 76 mmye ulaşıyordu. Daha sonra üzerine kaynak yapılarak eklenen zırh plakaları ile bu 102 mmye çıkartıldı. Bu zırh Sherman ile kıyaslandığında iyi bir koruma sağlıyordu. Ama Cromwellin zırhı Sherman tankının zırhındaki kadar eğimli değildi. Kuzey Batı cephesinde savaşan Cromwell mürettebatına göre bu tank uyuşuk Alman tanklarına nazaran çok hızlı, manevra kabiliyeti çok yüksek ve kullanışlıydı.Ancak Alman tanklarının sahip olduğu zırh koruması yoktu. Bu sebepten İngiliz tasarımcılar Comet tankı ve Centurion tankı modeli üzerinde çalıştılar. Centaur I (1059 adet Ã¼retildi) İlk seçilen model. Silah olarak RO QF 6 pounder (57 mm) topu (64 mermi mühimmat taşıyordu) bulunuyordu. Sadece eğitim amaçlı kullanıldı. Centaur II Mark I modelinin geniş paletli ve gövde MT yoksun tasarımı. Sadece deneme üretimi yapıldı. Centaur III (233 adet Ã¼retildi) Centaur üzerine 75 mm ROQF Mk V top takıldı. 1943 yılında birçok Centaur I tankı III modeline dönüştürüldü. Centaur IV (114 adet Ã¼retildi) Centaur üzeirne 95 mmlik obüs takıldı.(51 adet mermi taşıyordu). Yakın destek aracı olarak üretilen Close Support modeli Kraliyet Deniz Kuvvetleri ne Bağlı Zırhlı Destek Grubu altında cephede savaşan tek araç oldu. Araca suda ilerlemesi için ekipman ve buna uygun egzoz sistemi takıldı. Centaur, AA Mk I (95 adet Ã¼retildi) Saşe olarak Crusader III ve Mk II ait taret üzerine ikili 20 mm Polsten uçaksavar topu takıldı. Normandiya Çıkarması için geliştirilen araç Mütttefik hava üstünlüğünden ötürü kullanılmadı. Centaur, AA Mk II Saşe olarak Crusader III ve Mk II ait taret üzerine ikili 20 mm Polsten uçaksavar topu takıldı. Cromwell I (357 adet Ã¼retildi) Centaur I mdelinin tamamiyle aynısıydı. Sadece Meteor model motor kullanıldı. Çok az sayıda tankın 6 pounder (57 mm)lik topu 75 mmlik topla yer değiştirildi. Cromwell II Palet yapısı genişletildi.Gövdedeki makineli tüfek çıkartılarak taret içerisinde fazladan alan kazanıldı. Üretilmedi. Cromwell III (±200 adet üretildi) Centaur I Meteor V12 motor takılarak geliştirildi. Centaur I modelinin elde kıt sayıda olmasından birkaç adet üretilebildi. Cromwell IV (1935+ adet Ã¼retildi) Centaur III modeli üzerine Meteor motor takıldı. En çok üretilen model oldu. Cromwell IVw Meteor motorlu ve tamamı kaynaklı tareti bulunuyordu. Cromwell Vw Cromwell üzeirne 75 mmlik top takıldı. Perçinli gövdesi kaynaklı gövde ile değiştirildi. Cromwell VI (341 adet Ã¼retildi) Cromwell üzerine 95 mm obüs takıldı. Cromwell VII (±1500 adet üretildi) Cromwell IV ve V geliştirlmiş zırh, vites kutusu ve geniş paletlerle yenilendi. Bu araç savaşın son dönemlerinde tasarlandı ve üretildi. Bu yüzden cephelerde pek kullanılamadı. Cromwell VIIw Cromwell VII tasarımı üzerinde çalışılarak standart hale getirildi ve Cromwell Vw adını aldı. Cromwell VIII Cromwell VI modeli üzerine VII ye ait değişiklikler yapıldı. Cromwell IV, Cromwell VI, veya Cromwell VIII tankları üzerine sahte top ve fazladan telsiz takıldı. Komuta ve ileri gözetleme aracı olarak kullanıldı. Ordnance QF 20 pounder Ordnance QF 20 pounder (bilinen adıyla 20 pounder veya 20-pdr) 84 mmlik tank topu olarak üretilen ve Centurion tankı ile Charioteer tank imha edicilerin ana silahı olarak kullanılan silahtır. Popüler Ordnance QF 17 pounder topun halefi olarak üretilen silah, ondan neredeyse iki kat daha iyi bir performansa sahipti. Bu silah 105 mm L7 topununda atası sayılmaktadır. 20 pounder modeli II. Dünya Savaşı sırasında Alman King Tiger tanklarında kullanılan 8.8 cm KwK 43 model tank topuna karşılık üretilmiştir. Ayn KwK 43’de olduğu gibi 20 pounder modelinin namlu uzunluğu 66.7 kalibre ve hem APCBC hem de daha altkalibre mermi çeşitlerini atabilmekteydi. 20 pounderler tarafından atılan bir APCBC mermisinin namlu çıkış hızı saniyede 1,020 metreydi ve 21 smlik rolled homogeneous armour (RHA) zırhı delebiliyordu. Aynı silahtan çıkan APDS mermisinin namlu çıkış hızı saniyede 1,465 metreydi ve 30 smlik RHA zırhı delebiliyordu. Dunstan, sayfa 10, aynı zamanda 20 pounder ile atılan bir APDS mermisinin 8.8 smlik zırh delici mermiden iki kat fazla delme özelliğine eriştiğini yazmıştır. 20-pounder ayrıca HE ve canister shot mühimmatı da atabilmekteydi. 1954 yılında 20 pounder toplarının namluları yeniden işlemden geçirilerek L7 105 mm tank topu elde edilmiştir. Top daha sonra İsvçre yapımı Pz-58lere takılmıştır. Columbine Lisesi KatliamÄ± Columbine Lisesi Katliamı (20 Nisan 1999) ABD'de yaşanmış bir katliam olayıdır. Eric Harris ve Dylan Klebold adlı öğrenciler yarı otomatik silahlarla son sınıf öğrencisi oldukları Columbine Lisesi'nde 13 kişiyi öldürdüler ve 24 kişiyi yaraladılar. İkili, facia öncesi ayrıntılı bir plan yapıp çizdiler. Propan bombaları yaptılar, bunları okulun kafeteryasına ve kendi arabalarına yerleştirdiler, ama patlatamadılar. Bombaların hepsi patlatılmış olsaydı, yetkililerin yapmış olduğu açıklamaya göre en az 300 kişi hayatını kaybedebilirdi. İkilinin orijinal planı okulun kafeteryasına bomba yerleştirip onu patlatmak ve patlamadan kaçan insanları uzaktan vurmaktır. Fakat yerleştirdikleri bombalar patlamaz. Saat 11.00 sıralarında ikili okulu basar. Kafeteryadan sonra kütüphaneye giderler. Kütüphanede saklanan öğrencileri tek tek vurmaya başlarlar, bunu yaparken vurulan öğrencilere türlü küfürler ve hakaretler yağdırırlar. Kütüphanede polislerin etraflarını sardıklarını görünce, ve çıkar yolu olmadıklarını anlayınca, ikili intihar eder. Önce Eric silahını ağzından kafasına sıkar. Sonra Dylan İntratec TEC-09'ını kafasına dayar... Dylan'in 20.04.1999 için yaptığı plan: Olaylardan en az 2 yıl önce katliamın başı olan Eric Harris, adını NBK koyduğu katliam planına başlar. Eric, Dylan Klebold ile arkadaşlık kurunca, ikili planlarını beraber devreye sokmaya karar veirler. Eric Harris ilaçla antidepresan tedavisi gören, psikopat ve sosyopat davranışlar sergileyen, agresif ve sorunlu bir gençtir. Dylan Klebold ise ikilinin daha depresif, aşk ve varoluş gibi konulara kafasını takmış, intihara meyilli bir gençtir. Dylan günlüğünde hep benliğini ve neden yaşadığını sorgular, sürekli intihara meyillilikle ilgili cümleler kurar ve sevdiği kıza asla göndermediği notlar yazar. Eric ise günlüğünde genellikle nefret ettiği insanlardan, gerçekleştirmek istediği cani davranışlardan bahseder. İkilinin Columbine katliamını gerçekleştirmek için başlıca sebeplerinden birisi okulun futbol takımındaki popüler çocuklar tarafından zorbalık görmektir. Sürekli sataşılıp, itilip kakılırlar ve bu işkenceye 4 yıl boyunca tüm lise hayatlarında mazur kalırlar. Bu, Eric'in zaten içinde bulunan öfkeyi güçlendirir, ve Dylan'a Eric'in öfkesine katılmak için bir sebep verir. İkili ayrıntılı bir plan yapmaya başlar. Eric bir yılını evinde propan bombaları hazırlayarak geçirir. Birlikte kendilerinden büyük bir arkadaşlarını kandırıp kendilerine silah almaya teşvik ederler ve başarırlar. Amaçları, okulu Amerika haritasından silmektir. Ve eğer bu saldırıdan sağ çıkabilirlerse, başka katliamlar gerçekleştirip Amerika'ya tehlike salmaktır. Fakat saldırıları başarılı olamaz, kurdukları bombalar patlamaz, ve polis tarafından sıkıştırılınca intihar ederler. Bu olay, dünyanın her tarafındaki okullarda ve Amerika'da silah kuralları ve güvenlik ile ilgili birçok önlem alınmasına bir teşvik olur ve milyonlarca aile çocuklarını okullarından alırlar. Columbine Lisesi Katliamı, Amerika'nın gördüğü en vahşi okul katliamlarından ön sıralara oynayan bir katliamdır. GenÃ§ Bosna GenÃ§ Bosna Gavrilo Princip'in de üyesi olduğu ve 'Avusturyalılar'ı Bosna-Hersek'ten çıkarmayı amaçlayan bir Sırp örgütüdür. Fecri Ebcioğlu Fecri Ebcioğlu (2 Mart 1927 - 6 Mart 1989), Türk söz yazarı, besteci, aranjör, DJ, şarkıcı ve eski kaleci. 1960'lı yıllarda Türk popüler müziğine damgasını vurmuş müzik insanı. 1961 yılında Bob Azzam'ın ""C'est écrit dans le Ciel"" adlı parçasına Türkçe sözler yazıp ""Bak Bir Varmış Bir Yokmuş"" adıyla İlham Gencer'e söyletmesi ile Türk Popu'nu başlatmıştı. Bu parça Türkçe söylenmiş ilk pop şarkısıdır. O tarihe kadar bu tarz parçalar, yine Türk şarkıcılar tarafından orijinal dillerinde yani İngilizce, İspanyolca, Fransızca ve İtalyanca söyleniyordu. 1960'ların başında Fecri Ebcioğlu ve Sezen Cumhur Önal birlikte yabancı şarkılara Türkçe söz yazma modasını başlattılar, böylece 10 yıl kadar sürecek olan "aranjman" müzik akımının öncüleri oldular. Fecri Ebcioğlu, Ajda Pekkan, Ay-feri, İlham Gencer, Selçuk Ural gibi şarkıcılara Türkçe sözlerle Avrupa dillerinde şarkılarını söyletirken, Marc Aryan ve Adamo gibi Avrupalı sanatçılara da Türkiye'ye geldiklerinde kendi parçalarına Türkçe sözler yazarak plak doldurttu. Gençliğinde kalecilik yapmış ve bir dönem Fenerbahçe'de forma giymiştir. İstanbul Levent'te hayatının bir bölümünü geçirdiği sokağa adı verilmiştir. 2 Mart 1927 yılında İstanbul'un Cihangir semtinde dünyaya geldi. Evin tek erkek çocuğu olduğu için el üstünde büyütülmüştü. Müziksever bir ailesi vardı, annesi ud çalıyordu ve evde Türk müziği hiç eksik olmazdı. Babıali'de bir kırtasiyeci dükkânı işleten babası ise, alafranga müziğin düşmanıydı ve sırf bu nedenle eve radyo almıyordu. Buna rağmen evlerine çok yakın olan 'Ege Bahçesi'nden duyulan alafranga müzikler, küçük Fecri'yi etkileyecekti. Hep bir sanatçı olmayı düşleyen Fecri, ortaokul ve liseyi Taksim'de okur. Cihangir yıllarından bir arkadaşı da Gazanfer Özcan'dı. Aile sonra Cağaloğlu'na taşınır, yazları ise Anadoluhisarı'ndaki konaklarında geçirirler. Bu yıllarda futbolla ilgilenir, Anadoluhisarı'nda lakabı "Kedi kaleci"dir ve Fenerbahçe futbol takımının kadrosuna seçilmiştir. Sonra çeşitli takımlarda birkaç sene daha kalecilik yapmıştır. Hisar'daki arkadaşlarından biri de Ergun Sav'dır (emekli diplomat) ve onun Küçüksu gazinosunda piyano çalıp şarkı söylediğini gayet iyi hatırlamaktadır. 1944 yılında 17 yaşındayken Babıali'de 'Öz Fenerbahçe' dergisinin Yazı İşleri Müdürü olarak iş yaşamına başlamıştı, burada ilk tanışı Halit Kıvanç olmuştu. 1950'lerin başında Yeşilköy Hava Limanı'nda bir havayolu şirketinde çalışmaya başladı. Şirket onu kurs için 1953'te ABD'ye gönderdiğinde, orada da müziğe olan ilgisi devam etti, akşamları TV ve DJ'lik kurslarına devam etti, TV'lerde takdimcilik yaptı. 1956'da Türkiye'ye dönünce DJ olarak çalıştı. 1957-1960 yılları arasında önce "Yeni Sabah" sonra da "Hürriyet" gazetelerinde müzik yazıları yazdı. 1961'de İstanbul Radyosu'nda haftalık bir müzik programı yapmaya başladı, 'Çay Saati Melodileri' adlı bu programda çaldığı plakların bir kısmını, Amerikan Haberler Merkezi'nden temin ediyor, çoğunluğunu da dinleyicilerin gönderdiği plaklar arasından seçiyordu. Salı günleri yayınlanan ve bir saat süren bu radyo programı dinleyici rekorları kırmış ve Türkiye'de birçok şarkının sevilmesine yol açmıştı. Özellikle ithal plaklara ulaşmanın kolay olmadığı bir tarihte program büyük bir eksikliği gideriyordu. Şarkı sözü yazarlığına başlaması ise şöyle olmuştu; Avrupa ülkelerinde popüler olmuş parçaların her ülkede o ülkenin diliyle de söylendiği ve çok beğenildiği konusu zaten uzunca bir süredir aklını kurcalıyordu. 1960'ta Hollanda'dan dönerken Bob Azzam'ın o günlerin popüler şarkısı C'est Ecrit Dans Le Ciel'ine Türkçe sözler yazmaya başladı ve bunları uçak biletinin arkasına (başka bir söylentiye göre de sigara paketinin arkasına) karalayıverdi, parçanın adını da Bak Bir Varmış Bir Yokmuş yapmıştı. İstanbul'a indiğinde arkadaşı İlham Gencer'in çalıştığı gece kulübü "Çatı" ya gittiğinde kendisinden bir şarkı isteği yapılmıştı. Orada bu parçayı söylediğinde önce şaka yapıyor zannedilmiş sonra da şarkıyı defalarca tekrar etmek zorunda kalmış. İlham Gencer bu şarkıyı plak yaptığında Türkiye'de bir ilk gerçekleşiyor ve ilk kez bir pop şarkısı Türkçe sözlerle söylenmiş/plağa alınmış oluyordu. Bunun arkası gelecekti. 1964 yılında Belçika'lı şarkıcı Adamo, konser için İstanbul'a geldiğinde onun meşhur şarkısı Tombe La Neige'i de Türkçeleştirmişti. Adamo, kendi şarkısını "Her Yerde Kar Var" adıyla Türkçe okuyunca Atlas Sineması'nda yer yerinden oynadı, şarkının plağı yok sattı. Şarkılarını Fransızca ve İspanyolca söyleyen İzmir'li şarkıcı Dario Moreno'ya da ilk kez Türkçe sözler yazdı; bunlar "Deniz ve Mehtap" ve "Her Akşam Votka, Rakı ve Şarap"'tı. 1965 yılında o tarihlerde henüz çok tanınmamış bir sinema oyuncusu olan Ajda Pekkan'a ""Her Yerde Kar Var"" ve ""Onyedi Yaşında"" şarkılarını verdi ve plak yaptırttı. (Ajda Pekkan 1963 yılında Ses Dergisi'nin kapak yıldızı yarışmasında birinci seçilerek aynı yıl ilk filmini çekmişti) Daha sonra Pekkan için yazdığı, "Strangers in the Night"'ın aranjmanı olan "İki Yabancı" hit oldu ve arkası geldi ve Ebcioğlu, Ajda Pekkan için onlarca aranjman daha yapacaktır. 1960'larda popüler müzikle ilgili her alanda onu görürüz. Şarkı sözü yazarlığı, müzik festivalleri ve yarışmalarında sunuculuk dışında onlarca filmin de müziklerini yapmıştır. 1968'e kadar müziklerini yaptığı filmler arasında "Acı Hayat", "Suçlular Aramızda", "Yılanların Öcü" ve "Susuz Yaz" gibi filmler de vardı. Bu arada İstanbul Radyosundaki DJ'lik çalışmaları da devam ediyor, Pazar günleri yayınlanan "Dinleyici İstekleri" programına haftada 6000 mektup geliyordu. Fecri Ebcioğlu, aynı zamanda Türkiye'nin ilk TV sunucusudur, 1956 yılında İstanbul'da deneme yayınlarına başlayan İTÜ televizyonunda 'Ebcioğlu Show'u uzunca bir zaman sunmuştu. Hatta şarkıcı Gönül Yazar'a, bu televizyonda ilk play-back'i de o yaptırtmıştı. TRT ile devam eden televizyon serüveni 'Yedi Tepeden', 'Biz Bize', 'Laf Lafı Açar' (1978) ve 'Hatıralar' (1984) adlı show programları ile devam etti. 58 yaşında felç geçirerek Çapa Hastanesi'nde uzun bir süre yattı. Boynundan aşağısını hareket ettiremiyordu; ancak iki yıl içinde ayağa kalktı. Artık Levent'e taşınmıştı. 6 Mart 1989 tarihinde Levent'teki evinde kalp krizi geçirerek öldü. Evinin bulunduğu sokağa adı verilmiştir; "Fecri Ebcioğlu sokak". Tümünün sözlerini Fecri Ebcioğlu yazmıştır. Not: Fecri Ebcioğlu Marc Aryan'ın Ma Loulou adlı şarkısının aranjmanını 2 kez yapmıştı. Ajda Pekkan için 1966 yılında yaptığı aranjmanın adını Moda Yolunda koymuştu. Şarkının kendi bestecisi Marc Aryan'a 1968 yılında Türkçe sözlerle söylettiği aranjmanın adını ise Moda Yolu yapmıştı. Bu yabancı şarkıların sözlerini Fecri Ebcioğlu yazarken, aranjmanlarını değişik aranjörler yapmışlardır. Fecri Ebcioğlu 1960'lı yıllarda Türkiye'ye gelip giden Avrupalı şarkıcıların kendi parçalarına Türkçe sözler yazarak aranjmanlarını yapmış ve sanatçıların kendilerine okutarak plak yaptırmıştır. Onlardan bazıları: Fecri Ebcioğlu Türk şarkıcılar için çok sayıda aranjman yapmış, şarkı sözleri yazmıştı. Bunların yanı sıra bu aranjmanlardan bazılarını da bizzat kendisi selendirmişti. Fecri Ebcioğlu'nun seslendirdiği aranjmanlardana bazıları şunlardır: (45'lik plaklar) Müziğini hazırladığı filmlerden bazıları şunlardır: Boeing X-43 X-43A, NASA'nın hipersonik araç projesinin adıdır. Projeye ait gösterim ve deneme aracı da aynı isimle anılmaktadır. Doğrudan uzaya uçmakta kullanılabilecek araçların yapılabilmesinin yolunu açan jet motoru tipinin ismi Scramjet. Bu isim "Supersonic Combustion Ramjet" kelimelerinin kısaltılmasından elde edilmiştir. Yakıt ve hava karışımının sesten daha yüksek hızlarda yapılabildiği bir ramjet tipi. Klasik ramjet motorlarında hava giriş hızının sesten düşük hızlara indirilmesi gerekmekte idi. Havanın hızlı girip çıkabilmesi bu motorların çok yüksek hızlar elde edebilmesini sağlıyor. Böyle bir motorla ulaşılabilecek tahmini üst hız sınırı 12-24 mach (yani ses hızının 12-24 katı) dolayındadır. Halen ABD Hava Kuvvetleri'nde bulunan SR-71 uçakları 3.2 Mach hıza çıkabilmekte idi. Kasım 2004 tarihinde NASA'nın yeni X-43A isimli aracı resmen 9.6 Mach (saatte 7 bin mil) (11,000 km/h) hıza ulaşarak bu hız rekorunu üç kat arttırdı. Pegasus Buster roket motorunu ateşlediğinde sesten neredeyse on kat daha yüksek (hipersonik) hızlara erişebilen bu araçla uzaya çıkmak çok kolaylaştı. Sesten birkaç kat hızlı uçan uçaklara süpersonik deniyordu, bu araca ise artık hipersonik deniyor. Prairie Chapel Çiftliği Prairie Chapel Çiftliği, ABD'nin 43. başkanı George W. Bush'un yaşadığı yer. Yaklaşık 640 hektar araziye sahip olan çiftlik, 1999 yılında Bush'un Teksas valiliği sırasında 1,3 milyon dolara alınmıştır. Mithril Mithril, J.R.R. Tolkien evreninde kurgusal madde. Sadece Numenor ve Khazad-Dum'da bulunan bir çeşit metal. Elf Sindarin lisanında "gri ışık, gri parıltı" anlamına gelir. Quenya lisanındaki adı ise ” Mistarille ” ‘dir. Cüceler arasında bilinen ve gizli olan bir ismi daha vardır. Hasgümüş, Gümüş-Çelik bilinen diğer isimleridir. İnceltilerek işlendiğinde gücünden ve dayanıklılığından hiçbir şey kaybetmemesi en büyük özelliğidir. Hafif ve son derece sağlamdır. Bu metal Khazad-Dum'da yaşayan cüceleri çok zenginleştirdi ve damarın peşinden yerin altına o kadar çok indiler ki öfke savaşından kaçıp kurtulan bir Balrog'u uyandırdılar. Cüceler Balrog ve orklar tarafından katledildiler ve böylece Mithril üretimi kesildi. Üçüncü çağın sonlarına gelindiğinde mithrille yapılan malzemelere paha biçilemiyordu. Bilbo Baggins'in "Hobbit" romanında cücelerden hediye olarak aldığı mithrilden yapılan zırhı, Khazad-dum'da Yüzük Kardeşliği'ne çıktığı sırada Frodo Baggins'e verir. Zırh, bir trol tarafından kullanılan mızrağın hedefi olur ve Frodo’nun hayatını kurtarır. Kitapta sadece bu zırhla, Shire'den daha fazlasını içindekilerle birlikte satın alabilecek kadar değerli olduğundan bahseder. Mithril’den yapılan diğer eşyalar; Galadriel’in taşıdığı Nenya(3 Elf yüzüklerinden biri) ve Aragorn Gondor tahtına yükseldikten sonra Arwen’in kendisine hediye ettiği sancak. FC Thun FC Thun, 1898 yılında kurulmuş İsviçre'nin Thun kentinin Bernese Oberland ilçesinden bir futbol kulübüdür. Renkleri kırmızı-beyaz olan ve İsviçre 1. Ligi'nde mücadele eden takım maçlarını 10,300 kapasiteli Lachan Stadyumu'nda oynamaktadır. Takımın tarihindeki en büyük başarısı FK Dinamo Kyiv ve Malmö FF takımlarını eleyerek 2006 yılında UEFA Şampiyonlar Ligi'nde mücadele etmesidir. Yıllık 2.000.000 euro bütçesi bulunan kulüp, turnuvaya katılmış en düşük bütçeli takım olarak tarihe geçmiştir. Millwall FC Millwall FC, güneydoğu Londra'nın Bermonsdey bölgesinden bir İngiliz Futbol takımıdır. Maçlarını The New Den Stadyumu'nda oynayan Takım şu anda İngiltere Championship Liginde mücadele etmektedir. Renkleri mavi-beyaz ve lakabı "Aslanlar" olan kulüp, 1885 yılında kurulmuştur. Takım özellikle West Ham United ile arasındaki aşırı rekabet'ten tanınır. Londra'daki Tershane işçileri tarafından kurulan Takimin West Ham ile arasındaki kavga Grev zamanına dayanır. Anlatılanlara göre Millwall Tershanesi'nin işçileri grev zamanı düşük ücret karşılığı grev yapan işçilerin yerini alarak grevi kırmıştır. Ardından diğer Tershane işçileri ile araları bozulmuştur ve düşmanlığa varan tartışmalar yaşanmıştır. İngiliz kanun güçlerine göre en başedilmez taraftar topluluğu Millwall'in Grubu'dur. Taraftar topluluğunun, uyuşturucu, gasp gibi suçlarla da ilişkisi vardır. Åževval Sam Türkdeniz Şevval Sam (11 Kasım 1973, İstanbul), Türk oyuncu ve müzisyen. Sanatçı Leman Sam'ın kızıdır. Şevval Sam, 11 Kasım 1973'te İstanbul'da doğdu. Annesi Leman Sam şarkıcı, babası Selim Sam müzisyendir. Kendisinden iki yaş büyük Şehnaz adlı bir ablası vardır. İlk ve ortaokulu Hasan Ali Yücel İlköğretim Okulu'nda okuyan Sam, liseyi İstanbul Zincirlikuyu İnsaat Teknik ve Yapı Meslek Lisesi restorasyon bölümünde okudu. Yüksek öğrenimini Marmara Üniversitesi Güzel Sanatlar Fakültesi grafik bölümünde tamamladı. 1993-1999 yılları arasında Beşiktaş'ın Sarı Fırtına lakaplı efsane eski futbolcusu Metin Tekin ile evli kaldı ve bu evliliğinden Tarık Emir adlı oğlu oldu. Sanatçı Leman Sam'ın kızı olan sanatçı, çeşitli sinema film ve dizilerde rol aldı. Valinor Valinor,(Sindarin Elfçesi'nde Valannor) J.R.R. Tolkien evreninde hayalî bir mekan. Orta Dünya'nın ve Arda'nın en batısındaki kıtadır. Arda yaratıldıktan sonra, Valar ve yardımcıları Maiar Arda'ya inerek kendileri için ve Ilúvatar'ın çocukları için Valinor'u yapmıştır. Valinor'un kralı olarak Taniquetil'de oturan Manwë ve eşi Varda tahtlarından dünyayı yönetmişlerdir. Başkenti Valmar, Taniquetil'in batısında yer alır. Daha sonra Elflerden birçoğu bu kıtaya ulaşarak kendileri için yerleşim yerleri kurmuşlardır. Orta Dünya'dan gelen bu halkın yaşadığı yerlere Eldamar denmiştir. Tirion, Valimar ve Alqualondë şehirleri Eldamar'ın en ünlü yerleşim yerleridir. İnsanlar tarafından Valinor, Arda tanrılarının yaşadığı yer olarak bilinmektedir. Valar bu topraklara sadece Elfleri davet etmiştir. Ölümsüz Topraklar olarak da bilinir. Birçok elf belli bir süre Orta Dünya'da kaldıktan sonra Ölümsüz Topraklar'a gitmiştir. Melkor, Öfke Savaşı'nda yenildikten sonra Valinor, Arda'dan ayrılıp gizlendi ve Orta Dünya halklarının ulaşamayacağı bir mekan haline geldi. Yüzük Kardeşliği sona erdiğinde, Yüzük Kardeşliği'nin mensuplarından ilk önce Gandalf ve Frodo, bir süre sonra Samwise Gamgee, Aragorn'un ölümünden sonra Legolas ve Gimli Valinor'a yelken açmıştır. Denir ki, Bu yolculukarında onlara Valinor'u elflerin yol gösterici yıldızı Eärendil'in ışığı yardım etmiş. Horasan harcÄ± Horasan harcı olarak bilinen harç; içinde pişirilmiş ve öğütülmüş toprak ürünleri katılan bir malzemedir. Eski dönemlerde yapı ustalarının, kullandıkları malzemelerin mukavemetini artırmak için; malzemenin içine yumurta akı, peynir, reçine, pişmiş toprak gibi katkı maddeleri katarak meydana getirdikleri söylenirdi, ancak bunun bilimsel bir değeri yoktur. Çok kuvvetli ve suya dayanıklı bileşimdir. Horasan harcının içinde su görmemiş tuğla tozu (aktif değilse volkanik olan tüf konurdu), 1 sene bekletilmiş kireç konur (Vitruvius 2 sene bekletmek daha iyi der). Muğla kireci 1 hafta bekletilirse 2 sene beklemiş gibi olur en son olarak da tuğla kırığı ilave edilir. Bazı uygulamalarda saman, bitkisel lifler vb. bağlayıcı maddeler karıştırılmış ve mukavemetin artması amaçlanmıştır. Horosan harcı olarak bilinen harç, içine pişirilmiş ve öğütülmüş toprak ürünleri katılan bir malzemedir. Bazı uygulamalarda kireç, kum ve çakıl karışımı da gözlenmiştir. Dayanımı yüksek olan bu harç, birçok Türk yapısında kullanılmıştır. İlk kullanımı Miladi 0'a yakındır. Başka bir deyişle Sezar'ın son yıllarıdır. Romalılar daima Volkanik toz kullanmışlardır, bu yüzden Roma harcı beyazdır. Bizans ise volkanik toz yerine tuğla tozu ve kırığı kullanırdı. Nadir de olsa Bizans'ın volkanik toz kullandığı bilinmektedir. Bizans, Selçuklu ve Osmanlı eserlerinin restorasyonunda geniş ölçüde kullanılmış olan Horosan harcı, özellikle 15. yüzyıldan sonra kullanım alanını genişletmiştir. Günümüzde restorasyon çalışmalarında, restorasyonun aslına uygun olarak yapılması için, modern Horasan harcı kullanılmaktadır. Tesla Motors Tesla, 2003 yılında Martin Eberhard tarafından kurulmuş* elektrikli araç ve elektrikli araç motor parçaları tasarlayan, üreten ve satan bir Amerikan şirketidir. TSLA sembolü ile NASDAQ borsasında işlem gören halka açık şirkettir. Tarihinde ilk defa 2013 birinci çeyreğinde hissedarlarına kar payı dağıtmıştır. Tesla tamamen elektrikli ilk spor otomobil üretimi, Tesla Roadster, ile dikkatleri çekmiştir. Şirketin ikinci aracı Model S'dir, (tam elektrikli lüks sedan otomobil), ve bu aracı iki yeni araç Model X ve Model 3 modelleri izleyecektir. Mart 2015 itibarıyla, Tesla 2008 yılından bu yana yaklaşık 70.000 elektrikli araba teslim etmiştir. Tesla aynı zamanda elektrikli motor parçalarını, lityum-iyon pil paketleri dahil olmak üzere Daimler ve Toyota otomotiv üreticilerine pazarlar. Şirketin CEO'su Elon Musk, Tesla 'yı ortalama tüketiciye uygun fiyatlarla elektrikli arabalar sunmayı hedefleyen bağımsız bir otomobil üreticisi olarak öngördüğünü açıkladı. Ortalama tüketici için çıkaracağı Tesla Model 3 fiyatının devlet teşvikleri haricinde 35.000 USD$'dan, teslimatların ise 2017 sonunda başlaması bekleniyor. Ayrıca Tesla 2015 yılında, PowerWall adında, ev kullanımı için bir batarya ürünü çıkardığını açıkladı. Tesla, yüksek performanslı elektrikli araçlar üretmeyi hedefleyen, silikon vadisi merkezli bir otomotiv firmasıdır. Firma 2003 yılında Martin Eberhard ve Marc Tarpenning adlı mühendislerin oluşturduğu küçük bir ekiple San Carlos'da faaliyetlerine başladı. Takip eden yıllar içinde ekip, bilişim, elektronik ve otomotiv sektöründen mühendislerle genişledi.2014 yılında almış olduğu patentleri serbest kullanıma açarak elektrik motorlarının gelişimine katkı sağlamış ve sağlamaya devam edecektir. Firmaya ilk finansal destek şu anda şirketin müdürlüğünü yapmakta olan, PayPal'ın eşkurucusu Elon Musk'tan geldi. Musk şirketin finansman sağlama konusundaki çalışmalarına önderlik etti. Tesla'nın yatırımcıları arasına Google kurucuları Sergey Brin ve Larry Page ve eBay eski müdürü Jeff Skoll gibi önde gelen isimler katıldı. Mart 2007 itibarıyla şirket, özel sektörden sağladığı finansmanla, sermayesini 60 milyon doların üstüne çıkardı. Tesla, 2015 Kasım ayında Türkiye'de "Tesla Motorları Satış ve Hizmetleri Limited Şirketi" adlı şirketi kurdu. Ancak şirket o tarihten sonra kayda değer bir faaliyette bulunmadı. 2016 yılından şirketin web sitesine Türkiye'de açılması planan hızlı şarj istasyonlarını gösteren 10 konum eklendi, ancak o tarihten sonra istasyonlarla ilgili herhangi bir gelişme de yaşanmadı. 2014 itibarıyla, Tesla yönetim kurulu aşağıdaki kişilerden oluşur: 2018 itibarıyla üretilen toplam Tesla 254.530 adet, teslim edilen toplam araç sayısı 245.240 olarak gerçekleşti. Tesla'nın üretim ve satışlarındaki önemli kilometre taşları: Tesla'nın doğrudan halka araba satmasını önlemek için lobi yapan sabit eyalet otomobil satıcıları derneklerine yanıt olarak Tesla, otomobil satma hakkı için birçok eyalette lobi çlalışması yaptı. Haziran 2017'de Tesla, New York'taki satış gücünü genişletmek için Albany yasama oturumunun sonuna doğru bir lobicilik faaliyeti yaptı. New York Eyaleti Yasama Yasası A.8248 / S.6600, Tesla'nın çalışmasına izin verecek mevcut satışlarından 5 eyalette 20 satış yeri olması için genişletme politikası uygulayacak. Otomotiv bayileri, Tesla bayileri aracılığıyla satış yapmadığı için işlerine zarar vereceğini ileri sürerek tasarıyı kabul etmedi. New York Hukuk Dergisi'ne göre, "Tesla ... devletin lobicilik birimine yapılan açıklamalara göre kendi kurum içi lobicilerine sahiptir.". Angmar Angmar (Sindarin : Demir-ev), J. R. R. Tolkien'in Orta-dünya dünya kıtasında kurgusal bir krallıktır. Angmar, Angmarlı Cadı Kral olarak bilinen, Nazgûl efendisi tarafından Dumanlı Dağlar'ın kuzeyinde Üçüncü çağ 1300'de kuruldu. Cadı Kral'ın Sauron'un sağ kolu olduğundan bu yana, Arnor ve halefi krallığa karşı yapılan Angmar savaşlarında Sauron'un teklif olarak Gondorun önemli bir müttefiki yok etmek için yapıldığı var sayılır. Güç Yüzüğü'nü krallık hatırası yapmak için Arnor'a gittiği, onu kullanmaya yeltendiği ve bu yüzden Isildur'un öldürdüğü de varsayılabilir. Angmar'ın başkenti kötü adamların yaşadığı Carn Dûm'dur. Carn Dûm Gundabad Dağı yakınlarında bilinmeyen bir tarihte kuruldu. Elrond ve Glorfindel'in önderliğinde, Gondor ve Elf orduları buraya saldırmışlardır. Saldırıda o kadar çok mancınık kullanılmıştır ki sayısı Shire'ın Hobbitköy'ündeki Hobbitler kadardır, ancak saldırı geri püskürtülmüştür. Sonraları Angmar'ın fethinden sonra Carn Dûm yeniden işgal edilmiştir ve Carn Dûm yıkılmıştır. Polsten Polsten, the Oerlikon top tasarimindan düşük bir maliyetle üretilen 20 mm otomatik toptu. Polsten tasarlanırken üretici lerden daha ucuz ve basit bir silah olması istendi. Ama bunun sonunda silah Oerlikon modeline nazaran dah az etkili oldu. Nazi Almanyasının Polonyayı işgalinin ardından tasarım ekibi İngiltereye kaçtı ve çalışmalarına kaldıkları yerden devam etti. Yapımı için yapılan tartışmalar Haziran 1941 tarihinde yapıldı. Sonuçta silah Mart 1944 tarihinde servise girdi be Oerlikon ile beraber çatışmalara katıldı. . Oerlikon ve Polsten benzer 60 mermilik tambur şarjörleri kullanıyordu. Bunun yanında Polsten daha basit 30 mermilik tambur şarjörde takılabilmeyteydi. 1950li yıllara kadar görevde kaldı. Polsten Oerlikon ile aynı rollere sahiptpi ve ona vekalet ediyordu. HAva kuvvetleri bünyesinde uçaksavar silahı olarak kullanıldı. Tekerlekli modeli jep tarafından çekilebiliyordu. Modelleri arasında ikili, üçlü ve dörtlü gruplar şeklinde üretilenleri vardı. John Inglis Limited firmasına ait Toronto(Ontario, Kanada) da bulunan fabrikalarda binlerce adet üretildi. 500 adet dörtlü modeli ise savaşta çok az kullanıldı. Polsten silahı ayrıca zırhlı araçlara takılarak uçaksavar aracı olarak kullanıldı. Örneğin Cromwell/Centaur tankı gibi. Polsten ayrıca Centurion tankının topunun yanına fakat tola eş eksenli değil tarete ayrı bir şekilde monte edilmiştir. Tasarımın adını nereden aldığı tam olarak belli değildir. Bazı kaynaklara Polonya ve üreticisi "Sten Company" tarafından Pol-sten olarak adlandırıldığı düşünülmektedir. Ayrıca Sten silahınıda Sten Company üretlmiştir. Resmî İngiliz kaynakları ise isimin Polonya ve Enfield ta bulunan Royal Small Arms Factoryait adların birleşimi olduğnu söylemektedir. Sten (Shephard, Turpin + Enfield). Yapımında 8 adet Polonyalı mühendisten ötürü bu adın buradan geldiği düşünülmektedir. İGDAŞ İstanbul Gaz ve Doğalgaz Dağıtım A.Ş, kısaca İGDAŞ, İstanbul Büyükşehir Belediyesi, İETT ve bazı iştiraklerin katılımıyla 25 Aralık 1986 tarihinde, İstanbul'un doğalgaz alt yapısını, dağıtımını ve işletimini sağlamak amacı ile kurulmuş bir şirkettir. Bünyesinde çalışanların %42'sı üniversite, %48'sı lise, %10'u ise ilköğretim mezunudur. 2013 yılı toplam çalışan sayısı 5420'dir. Şirketin %94,46 sı İstanbul Büyükşehir Belediyesi'ne, %5,46'sı İETT'ye, %0,03'ü Hamidiye A.Ş.'ye, %0,03'ü İstanbul İmar A.Ş.'ye ve %0,02'si İsbak'a aittir. İGDAŞ, ilk gazını 1992 yılında Kadıköy'de vermeye başlamıştır. Liberty L-12 Liberty L-12 27 litre su soğutmalı 45 derece V-12 uçak motoruydu. 400 beygirlik (300 kW) güç üretmekteydi.. Tasarımını Hall-Scott Motor Co. firmasında çalışan Jesse Vincent ve E. J. Hall yaptı. I. Dünya Savaşı sırasındaki üreticileri ise Packard, Lincoln, Ford, General Motors, Nordyke ve Marmon firmalarıydı. Modüler tasarımlı motorun 4 veya 6 silindirli olarak bir veya iki sıra üretilebiliyordu. 4 Haziran 1917 ile 1919 yılları arasında toplamda 20,478 adet motor üretildi. Tersine çevrilmiş Liberty 12-A 1926 yılında üretilen V-1650 modeline referans olmuştur. Bu motor ayrıca Birleşik Krallık tarafından tanklarda kullanılmak üzere "Nuffield Liberty"adı altında üretildi. Charlie Keever Charles "Charlie" Allen Keever (1980 - 27 Mart 1993) 13 yaşındayken San Diego, California, Amerika'da 9 yaşındaki arkadaşı Jonathan Sellers ile öldürülen Amerikalı erkek çocuğu. Ölümü 9 yıl boyunca çözülemedi. Charlie, ailesindeki 3 çocuktan en küçüğüydü. 1979 veya 1980'de doğduğu tahmin ediliyor. Charlie'nin babası ve büyükannesi ile büyükbabası Charlie'nin öldürüldüğünü bilemeden öldüler. Charlie'nin annesi, Maria Keever, en küçük oğlunun ölümünü çözmeye çalıştı. Maria günde iki veya üç kez katili bulup bulmadıklarını sormak için polisi arıyordu. Polislerin sonuç verememesi Maria'da duygusal izler bırakıyordu. Kocasının sağlık problemleri vardı ve Charlie'nin öldürülmesinden ya birkaç gün önce ya da birkaç gün sonra öldü. Hem kocasının hem de oğlunun ölümü Maria'yı yıktı. Ayrıca büyük oğluna da kırılmıştı çünkü oğlu, onun artık polislerin peşini bırakmasını söylemişti. 27 Mart 1993 Cumartesi günü, Charlie ve Jonathan'ın büyük ağabeyi Alton Williams, günü bisiklet sürerek geçirmeye karar vermişti. Son dakikada, Alton fikrini değiştirdi ve evde kaldı. Jonathan da Charlie ile bisiklet sürmeye karar verdi. Jennifer, Jonathan'ın ikiz kız kardeşi de onlarla beraber gitmek istiyordu ama Jonathan aralarında bir kız bulunmamasını söyleyince Jennifer da evde kaldı. Öğle vaktinde, Charlie ile Jonathan bisiklet sürmekten yorulmuştu. Bisikletlerini bırakıp bir fast-food restoranında yemek yediler. Sonra, iki çocuk hayvan satım dükkânına gittiler ve orada köpekler ve kedilerle oynadılar. Ayrıca oradaki müşteriler ve müdür ile konuştular. Oğlanlar dükkândan çıktılar ve daha da canlı olarak görünmediler. Polisler, oğlanların bisikletlerini sürerken Scott Erskine ile karşılaştıklarını zannediyorlardı. Erskine, oğlanları ayarttmış ve onları Otay River'ın civarlarındaki çalılıklara götürmüştü. Erskine oğlanlara tecavüz ve işkence etti ve onları öldürdü. Pazartesi günü Charlie Keever ve Jonathan Sellers bir bisiklet sürücüsü tarafından bulundular. Görüntüleri korkunçtu. Jonathan bir fasulye ağacına takılıydı. Kolları ve bacakları bağlıydı ve yarı çıplaktı. Boynuna sımsıkı bir ip bağlanmıştı ve cinsel organı zarar görmüştü. Charlie de aynı şekilde gözüküyordu, ama yerde yatıyordu, başında kendisinin ve Jonathan'ın kıyafetleri vardı. Cinsel organı kanlıydı ve ısırık izleri vardı. Otopsi raporuna göre cinsel organı ısırıldığı zaman Charlie yaşıyordu. Katil, DNA'sını Charlie'nin ağzının içine bırakmıştı. Mart 2001'de, Charlie'nin vücudundaki DNA, Scott Erskine'e ait çıktı. Erskine, oğlanları öldürdükten 6 ay sonra hapisteydi. Erskine, 2003'te yargılandı ve suçlu bulundu. Kelp Kelp, özellikle Amerika'da okyanus kıyılarında yetişen kahverengi bir yosun türüdür. Tiroid hormonunun önemli bileşenlerinden olan İyot mineralinin doğal kaynağı olan Kelp, aynı zamanda kalsiyum açısından da zengindir. Yaklaşık 30 farklı türü bulunmaktadır. Troid hormonu gelişim, büyüme ve metabolizma için çok önemli bir hormondur. Kelp, dünyanın birçok ülkesinde troid rahatsızlıklarında ve iyot eksikliğine bağlı diğer sorunların iyileştirilmesinde kullanılır. İstanbul Kıyamet Vakti İstanbul Kıyamet Vakti (genellikle İKV şeklinde kısaltılmaktadır), Sobee tarafından Şubat 2004'ten beri geliştirilen ücretsiz bir MMORPG oyunudur. Ayrıca bu alanda yapılan ilk tamamen Türk yapımı ve yüzde yüz Türkçe bir oyundur. İlk olarak İstanbul kod adıyla Şubat 2004'te başı Mevlüt Dinç olan 7 kişilik bir ekiple geliştirilmeye başlanmıştır. 5 Nisan 2005'te alfa testlerine başlanmış ve 25 Aralık 2006'da herkese açık beta test sürecine girmiştir. 1 Nisan 2007 tarihinde ise tam sürüme geçmiştir. Tam sürüme geçmesinin ardında 6 büyük genişleme paketi ve 4 önemli eklenti paketi yayınlanmıştır. İlk genişleme paketi olan Meteor, içeriğinde Meteor Bölgesi ve Sivri Ada (Hayırsız Ada) nın olduğu önemli klan gelişmelerini öne çıkarmış ve 01 Ekim 2007 tarihinde yayınlanmıştır. Eminönü sakinlerinin girmelerinin yasak olduğu ve gidenlerin bir daha dönmediği krater bölgesini Teşkilat neferlerine açar. Meteor Bölgesi, felaketten sonra Eminönü’ne en yakın bölgeye düşen büyük krater ve çevresini kapsayan, kanunsuzlar, vahşiler, kurtlar, çeteciler gibi binbir türlü musibeti bünyesinde barındıran, çorak topraklara verilen isimdir. Bu verimsiz topraklar maden bakımından oldukça zengin olduğundan, Teşkilat üyeleri Neferler'in girişlerine söz verildiği gibi 1 Ekim 2007 tarihinde kontrollü olarak açılmıştır. Antik çağlarda keşişlerin inzivaya çekildiği, Bizans döneminde din adamlarının ve soyluların sürgüne gönderildiği bu kimsesiz adaya, Osmanlı döneminde, İstanbul’dan toplanan onbinlerce köpeğin ölüme terkedilmesi sonucu ‘Hayırsız Ada’ da denir. Kıyametten sonra geçmişte köpeklere mezar olmasından mütevellit, çok sayıda ölü tazı, adanın bütününe yayılmış ve geçmişin tezatı olarak insan varlığını tehdit etmeye başlamıştır. Ayrıca, adanın iç kısımlarında lanetlenmiş savaşçıların ve yaratıkların ruhları ve cesetleri gezmektedir. Sivri Ada'ya sadece Meteor Bölgesinde yer alan bir Ruh Taşı ile geçilebilmektedir. Er Meydanı eklenti paketi, klan savaşlarının şiddetlendiği dönemde Lodos ve Arzın Çocukları klan sakinlerinin karşılaşmalar yapabilmesi için 17 Kasım 2008 tarihinde yayınlanmıştır. Er meydanı, karşılıklı klan gruplarının birbirleri ile çarpıştığı bir savaş alanıdır. Bu alanlarda taktik çok önemlidir. Her iki klanın bir puanı vardır. Taraflar, haritada bazı bölgeleri ele geçirdikleri takdirde yeteneklerine bonuslar kazanırlar. Süre bitiminde en çok puan yapan taraf Er Meydanını kazanır. Derindeki Sır genişleme paketi ile daha önce görülmemiş büyüklükte bir bölge olan Yeraltı Bölgesi ve Meran Şehri (Sstanss) oyuna eklenmiş, seviye sınırı ise 49 seviyeye yükselmiştir. Yeni eşyalar, yeni yetenekler ve yeni görevlerin oyuna eklendiği genişleme paketi 13 Mayıs 2009 tarihinde yayınlanmıştır. Yeraltı, Yeni Bab-ı Ali’de kendini kanıtlayan cesur insanların girebildiği, giriş çıkışları Domuz tarafından kontrol edilen, içerisinde Domuz ve adamlarının yerleşim alanı Domuzkent, Karacin mağaraları ve Meran Şehri Sstanss gibi oldukça önemli bölgeleri barındıran, tehlikeli bir yeraltı mağara kompleksidir. Yer altındaki gizemli şehir, Sstanss, Meranların geleneksel değerlerini ve yüksek teknolojilerini birleştirdikleri, harikulade mimari yapıları içinde barındıran, devasa ve ölümcül bir alandır. Meran Şehri'ne ulaşmak için Meran'lar tarafından inşa edilmiş kompleks labirentlerden oluşan Meran dehlizlerinden geçmek gerekir. Hidra eklenti paketi ile İstanbul Kıyamet Vakti hikâye örgüsünün önemli bir yerini oluşturan Hidra oyuna eklenmiş, önemli değişiklikler ve iyileştirmeler yapılmıştır. Bu eklenti paketi 20 Ocak 2010 tarihinde yayınlanmıştır. Eminönü'nde 1996 yılının yaz ayında insanlar ile mahlukat arasında şimdiye kadar yaşanmış en büyük savaş yaşandı. Daha sonra mitolojik ismiyle adlandırılacak olan 3 başlı dev yaratık, Eminönü'ne denizden geldi. Mısır Çarşısı tarafındaki park bölgesinde karaya çıkan yaratık, Eminönü sahilinde o zamana kadar görülmüş kıyımlardan en büyüğünü gerçekleştirdi. Teşkilat acil müdahale grubu, yaratığı yavaşlatmak ve halkı güvenli bölgelere sevk edebilmek için büyük bir mücadele verdi. fare adam savaşlarından kalma siperler bir bir düştü... Klan mensupları dahil herkes, uzun yıllar sonunda ilk kez aynı saflarda savaştılar. Çok değerli mücadeleciler kaybedildi. Sonunda bir başı cansız serilen yaratık, geri çekildi. Ancak Hidra korkusu, Eminönü'nde yaşayan insanlar arasında yerleşti. O günden beridir bu musibeti gören olmadı. Ta ki Yeraltı'nın keşfine kadar. Yeraltı bölgesinde eskilerin büyüleriyle korunan bariyerlerin arkasında yüzyıllardır saklanmış olan mahlukat Teşkilat İstihbarat'ın araştırmalarıyla tekrar gün ışığına çıktı. Teşkilat İstihbaratının da desteğiyle bariyerlerin arkasına geçip Yeşil Hidra ve 1996 harbinde Eminönü'nü kana bulamış Kadim Hidra'ya artık neferler ulaşabilecekti. Grup Bölgeleri, Derindeki Sır 11 Haziran 2010 60'ların ikinci yarısında Genç Bilgililer tarafından tasarlanan ve 1969'da Beyazköşk tarafından inşaatı tamamlanan, bir süre Yükseliş Cemiyeti tarafından da kullanıldıktan sonra, nüfusun ve gereksinimin azalması nedeniyle kullanıma kapatılan ve şimdilerde TEŞKİLAT tarafından tedbir unsuru olarak muhafaza edilen, eski bir sığınak. Teknisyen Zahir'in başında bulunduğu, sefil mahkûmların, kaçıkların ve kanunsuzların bulunduğu bu bölge tek başına girilebilecek bir yer değil. Sığınaklara yalnızca Mısır Çarşısı'ndan en az 3 kişi, en fazla 6 kişi giriş yapılabilmektedir. Hayırsız adada dipsiz bir kuyuya sarkarak, o kadim tünellere inildiğini keşfetti eski bir pehlivan. İşte Migrat, üzerindeki olanca kayanın ağırlığını asırlardır taşıyan bu derin taş duvarların bulunduğu yerdedir. Migrat, Roma imparatorluğu'ndan ayrılmış ve cansız bedenleri ile bugüne kadar ayakta kalmış gizemli grupları barındırıyor. Junon'un devasa salonunun ve Tangriss geçidinin korunduğu Migrat'ta nice sırlar saklı. Migrat'a, Sivri Ada'da Ölü Orman'ın içinde bir kuyudan giriş yapılabilmekte ve en az 3 kişi, en fazla 6 kişi ile girilebilmektedir. 06 AÄŸustos 2011 01 Aralık 2011 25 Haziran 2012 25 Aralık 2012 Sobee tarafından dördüncü genişleme paketi 5 Aralık 2010 tarihinde GameX oyun fuarında duyuruldu. Duyurunun ardından oyuncuların merakını gidermek amacıyla Sobee tarafından oyunun tanıtım videoları ve zaman zaman yeni paketle ilgili bazı bilgiler paylaşıldı. Yeni genişleme paketi 06 Ağustos 2011 Tarihinde hem indirilebilir içerik hem de içeriğinde onlarca güzel özelliği barındıran İKV Çemberlitaş Özel Sürüm Kutu ile tüm oyunseverlerin beğenisine sunuldu. Gamex 2011'de Lonca Sistemi, 25 Haziran 2012'de Lonca bölgesi olan Topkapı Sarayı yayımlandı. Beşinci genişleme paketi 25 Aralık 2012 tarihinde piyasaya sürülmüştür. Sürümün kapalı testlerine çekiliş ile belirlenmiş oyuncular da kabul edilmiştir. Beraberinde Tılsım Sistemi adı verilen ve oynanışı değiştiren ve geliştiren bir sistem ile Büyük Hol adında bir bölge getirmiştir. "İstanbul Kıyamet Vakti"nin şu an bir tane Plus Paket sahiplerinin girebileceği sunucu dâhil olmak üzere 8 tane sunucusu vardır. Sobee Genel Müdürü Mevlüt Dinç'in basın toplantısında açıkladığına göre 1,000,000'u aşkın çevrimiçi oyuncusu vardır. 2 Mart 2018 Eminönü'nden geçiş yapılabilen Karaköy bölgesi eklenmiş, seviye sınırı 59'a çıkarılmış ve görevlerin yapılması amacıyla grup bölgelerinin açık bölge olarak birer kopyaları oyuna eklenmiştir. Oyunun 1 Haziran 2011 tarihinde çıkmış olan dördüncü devasa güncelleme paketidir. Oyunu 4.0.0 sürümüne taşımış olup grup bölgesi olarak karşımıza çıkmıştır. Oyun hikâyesinde önemli bir yeri bulunan Gaffar Bey, Genç Bilgililer ve Beyaz Büyücüler'e burada rastlamak mümkündür. Ayrıca kutu sahibi oyunculara oyun içi rekabette fayda sağlayan bazı özellikler de kazandırır. Oyunda beta döneminden beri var olan lonca kanalı kullanım dışıydı ama 1-4 Aralık 2011 tarihleri arasında düzenlenen uluslararası oyun fuarı Gamex'de Lonca Kanalı aktif olup 25 Haziran 2012 tarihinde Lonca'lara özel bölge Topkapı eklentisi gelmiştir. Oyunun 25 Aralık 2012 tarihinde çıkmış olan beşinci devasa güncelleme paketidir. İstanbul Kıyamet Vakti Arz ve Lodos Genişleme Paketi ile oynanışı zenginleştirecek yeni Tılsım Sistemi ve devasa bir bölge olan Büyük Hol oyuna kazandırılmıştır. Bu güncelleme ile beraber oyunun sürümü yükselerek 5.0.0 olmuştur. Oyunun 2 Mart 2018 tarihinde çıkmış olan altıncı devasa güncelleme paketidir. Hikayede önemli bir role sahip olan Karaköy bölgesi oyuna dahil edilmiş ve bölgede oyunun hikayesine göre yıllar önce ortadan kaybolan General Hakir dahil olmak üzere onlarca yeni fare adam oyuna dahil edilmiştir. Karaköy güncellemesi sonrası oyunun sürümü 6.0.0 olmuştur. Harry Kewell Harold "Harry" Kewell (d. 22 Eylül 1978, Sidney), Avustralyalı eski futbolcudur. Leeds Unted'da oynadığı futbolla dikkat çeken oyuncu bu performansıyla Liverpool'a transfer oldu ancak sakatlıklar dolayısıyla fazla şans bulamadı. 2007-2008 sezonunun sonunda takımı Liverpool ile kontrat yenilemeyen Kewell, 2008-2009 sezonunun başında bedelsiz olarak Galatasaray tarafından transfer edilmiştir. Rakip yarı sahanın her yerinde oynayabilen Kewell genellikle kanatlarda görev almaktadır. Lakabı "The Wizard of Oz (Oz Büyücüsü)" dur. Galatasaray formasıyla Ali Sami Yen Stadyumu'nda attığı goller sonrasında onun şerefine "Daddy Cool" şarkısının çalınması ve isminin şarkıya uyarlanarak ("Daddy, daddy cool" yerine "Harry, Harry Kewell" şeklinde) tezahürat yapılması adet haline gelmiştir. Son olarak Avustralya'nın Melbourne Heart takımında forma giyen Harry Kewell, 12 Nisan 2013'te futbolu bırakmıştır. Harry Kewell Westfield Yüksek Spor Okulu'na gitmeden önce St. Johns Park Lisesi'nde eğitim hayatını sürdürmekteydi. Westfield Spor okuluna girdikten sonra bir yandan dersleriyle ilgilenirken bir yandan da sporla uğraşmaya devam etti. İlk futbol oynadığı kulüp ise 13-15 yaş arası futbolcuları bünyesinde barındıran Marconi kulübüdür. Burada oynarken kulübün antrönerleri David Lee ve Stephen Treloar tarafından dikkat çekmiştir. Kewell henüz 14 yaşındayken Marconi Stallions kulübü ile birlikte U-14 turnuvaları için Tayland, İngiltere ve İtalya'ya gitti. Bu turnuvalarda takımı ile birlikte AC Milan'ın genç takımına karşı mücadele verdi ve bu maçta dikkatleri üzerine çekti. Bu önemli turnuva İngiltere'de yapılmaktaydı ve bu Kewell'in ülkesinden ilk ayrılışı ve Avrupa'da ilk futbol oynayışıydı. Kewell bir sene sonra tekrar İngiltere'ye gitti. Bu defa ki İngiltere seyahatinin amacı Leeds United'ın düzenlemiş olduğu 4 haftalık futbolcu seçme sınavlarıydı. Kewell bu seçmelere ileride millî takımdan da arkadaşı olacak Brett Emerton ile birlikte katıldı. Bu ikili Leeds United'ın seçmelerinde en çok dikkati çeken futbolcu adaylarıydı. Özellikle Kewell kulübün üst kademelerindeki yöneticiler tarafından da büyük beğeni toplamıştı. Alt yapı seçmelerinde büyük başarı gösteren Kewell kulübün altyapısına girmeyi başarmıştı. Ve tarih 30 Mart 1996'yı gösterdiğinde Kewell 8 yıl aralıksız olarak giyeceği formayı ilk defa sırtına geçirdi. Kewell'ın Leeds formasıyla ilk çıktığı maç Middlesbrough maçıydı. Kewell Leeds'in A takım formasını giydikten bir ay sonra Avustralya millî takımı formasını sırtına geçirdi. Avustralya formasıyla Şili'ye karşı oynadıkları ve 3-0 kazandıkları maç Kewell'ın ilk millî maçıydı ve bu maç onu Avustralya futbol tarihinin en genç millî futbolcusu yaptı. Kewell Leeds formasıyla ilk golünü Ekim 1997'de kupa mücadelesinde Stoke City'ye karşı kaydetti. Kewell 1999-2000 UEFA Kupası'nda Galatasaray'a karşı oynanan yarı final maçında kırmızı kart görerek oyundan ihraç edildi. Genellikle orta sahanın solunda oynayan Kewell çoğu zaman forvette Mark Viduka ile birlikte görev yaptı. Forvetteki başarılı oyunu onun Leeds United taraftarının göz bebeği haline getirdi. Aynı sezonun sonunda büyük takımların transfer listesine giren Kewell İtalya'nın Inter kulübünden 25 milyon poundluk bir transfer teklifi aldı. Fakat kulübü Kewell'ı satmayarak bir sonraki sezon Şampiyonlar Ligi'nde yarı final oynama başarısı gösterdi. Bir sonraki sezon ise Leeds kulübü Kewell ve Viduka'nın satışlarından Premier Lig tarihinin en büyük finansal kazancını sağladı. Kewell 7 sene formasını giydiği bu kulüpte çıktığı 180 maçta 45 gol kaydetti. Milan, Chelsea, Manchester United, Arsenal ve Barcelona gibi büyük kulüplerin yapmış olduğu tekliflerin ardından Kewell 2003-2004 sezonuna Liverpool'da başladı. Bu kulübün ünlü forma numarası olan 7 numarayı Vladimír Šmicer'den devraldı. Bu forma numarası Liverpool futbol tarihinin en ünlü isimleri olan Ian Callaghan, Kevin Keegan ve Kenny Dalglish gibi futbolcuların forma numarasıydı. Kulübün bu ünlü 7 numarayı ona vermesi, Kewell'den beklentilerin büyük olduğunu göstermekteydi. 2005 yılında Kewell UEFA Şampiyonlar Ligi'nde oynayan ilk Avustralya doğumlu futbolcu oldu. Liverpool İstanbul'da oynanan maçı penaltılarla müzesine götürmüştür. Liverpool teknik direktörü Benitez Kewell'ı zaman zaman Dietmar Hamann ile birlikte defansif orta saha olarak oynatmıştır. Takımı defanstan hücuma çıkarmak için bu taktiği uygulayan Benitez çok eleştirilmişti. Bu şanssız deneme Kewell'ın sezon başında sakatlanmasına neden oldu. Sakatlığının teşhisinin ve tedavisinin çok geç olmasından dolayı uzun bir süre formasından uzak kaldı. 2005-2006 ve 2006-2007 sezonlarında sakatlıktan kurtulan ve takımdaki yerini alan Kewell golleri ve en çok da asistleri ile adından söz ettirmeye başlamıştır. Başarılı geçen 2 sezonun ardından Kewell tekrar sakatlıklarla boğuşmaya başlamış ve 2007-2008 sezonunda sakatlık yüzünden çok az maçta forma giymiştir. Kewell Liverpool'da bulunduğu 5 yıllık süre zarfında 138 resmi maça çıkmış ve 16 gol kaydetmiştir. 5 Haziran 2008'de Türkiye şampiyonu Galatasaray Kewell ile 2 yıllık sözleşme imzaladı. Kewell sözleşme sonrası; ""Kendimi yeniden kanıtlamak istiyorum.Bunun en güzel yolu da Galatasaray gibi bir kulüpte oynamak. Yeni takımımla sahaya çıkmak için sabırsızım ve gözümü ileriye çevirdim, yapacağım yeni şeyler var."" şeklinde bir demeç vermiştir. Kewell'ın Galatasaray'a transferi taraftarın ikiye bölünmesine neden oldu. Bir grup taraftar Kewell gibi bir dünya markasının takıma katılmasını büyük bir olay olarak görürken; bir takım taraftarlar ise 2000 yılındaki Leeds maçını hala unutamamışlardı. Bilindiği gibi UEFA Kupası yarı final maçında Galatasaray, Leeds ile eşleşmiş ve İstanbul'daki maçta 2 Leeds taraftarı öldürülmüştü. Aslında temel konu bu değildi. Kewell'ın boşta olan ve Liverpool'dayken de giydiği 7 numaralı forma yerine 19 numaralı formayı seçmesiydi. Bu durumu Leeds takımına ve taraftarına bir saygı ve minnet göstergesi olarak açıklayan Kewell, böylece Leeds taraftarlarından da bir nevi özür dilemiş bulunmaktaydı. Galatasaray taraftarı arasında geçen bu tartışmalar Kewell'ın sahaya inmesi ve hünerini sonuna kadar göstermesiyle tamamen kesilmiştir. Kewell'ın Galatasaray formasıyla çıktığı ilk maç Türkiye Süper Kupası maçıydı. Bu maçta oyuna sonradan girmiş ve 1 gol 1 asist yaparak Galatasaray'ın 2-1 galip gelip kupayı almasını sağlamış; aynı zamanda da Galatasaray kariyerine müthiş bir başlangıç yapmıştır. Daha sonra ligin ilk maçı olan Denizlispor maçında da golle tanışan Kewell özelikle UEFA Kupası'nda oynadığı futbolla büyük alkış almıştır. Olympiakos maçında attığı golle adından söz ettiren Kewell Bordeaux'a 25 metreden attığı muhteşem gol ile takımını 4. tura taşımıştı. Kewell takıma katıldığı ilk senesinde 37 maça çıkmış ve 13 gol atmıştır. Galatasaray'ın Hamburg ile oynadığı UEFA Kupası 4. tur rövanş maçında takımdaki defans oyuncularının sakatlığından dolayı defansta görev almış ve mükemmel bir oyun ortaya koymuştur. Daha sonra yaşadığı sakatlıklardan ötürü düzenli olarak forma giyemedi. Harry Kewell 2009-2010 sezonuna adeta yedek kulübesinde başlangıç yapmıştır. Takıma katılan yeni transferler nedeniyle ilk 11'deki yerini kaybeden Kewell daha sonra Baroš'un sakatlanmasıyla forvette görev almaya başlamış ve 9 maçta 8 gol atmıştır. Her ne kadar sıkça sakatlık yaşasa da oynadığı maçlardaki performansı onun takım için ne kadar önemli bir futbolcu olduğunu göstermektedir. 2009-2010 sezonu devre arasında Galatasaray'ın Lucas Neill, Jô ve Giovani dos Santos'u transfer etmesinin ardından yabancı kontenjanında yaşanan sıkıntıdan dolayı takımdan gönderilmesi çokça gündeme getirilmiştir. Sonunda, o dönemde sakat olan ve sezon sonunda sözleşmesi bitecek olan Kewell'ın takımda kalmasına karar verilmiş ve onun yerine Shabani Nonda'nın sözleşmesi feshedilmiştir. 2010-2011 sezonu transfer döneminde Galatasaray ile geleceği belirsiz hale gelen Kewell takımda kalmak istediğini belirtmiştir. Özellikle sürekli nükseden sakatlığı, Galatasaraylı yöneticileri şüphe içinde bıraktmıştır ve Kewell takımdan kopma noktasına gelmiştir. Güney Afrika'da düzenlenen 2010 FIFA Dünya Kupası finallerinden sonra, taraftarın da büyük destek verdiği Harry Kewell, bir yılı opsiyonlu olmak üzere, kendisini iki yıl daha sarı kırmızılı renklere bağlayan sözleşmeye imzasını atmıştır. Kewell ülkesinin takımlarından GC United'ın 3 milyon €'luk teklifini reddedip, 1,08 garanti para ve 30.000 € maç başına ücret ile daha ucuz bir kontrata imza atarak Galatasaray'a duyduğu sevgiyi göstermiştir. Kewell'ın 2 sezon boyunca giydiği 19 numaralı forma yeni transfer Lorik Cana'ya verilince Kewell 99 numaralı formayı giymek istemiştir. Harry Kewell, Galatasaray'ın UEFA Avrupa Ligi'nde zorlandığı maçlarda takımının en önemli silahı oldu. UEFA Avrupa Ligi ön elemelerinde henüz ilk 3 maçta 2 gol 2 asist ile oynadı. Sarı-kırmızılıların, 2-2'nin rövanşında deplasmanda 5-1 kazandığı Beograd maçında takımının 2 golünü kaydeden Avustralyalı futbolcu, özellikle 19 Ağustos 2010'da oynanan Karpaty Lviv maçında ortaya koyduğu performansla yıldızlaştı. Galatasaray'ın 2-0 geriye düştüğü ve sarı-kırmızılı oyuncuların morallerinin bozulduğu anda takım arkadaşlarına uyarılarda bulunan ve maça asılmaları yönünde teşvik eden Kewell, Baroš'a yaptığı iki asistle beraberliğin gelmesinde önemli rol oynadı. Karşılaşma sonunda da taraftarların sadece Kewell ve Baroš lehine tezahüratlarda bulunması da dikkati çekti. Galatasaray ile olan sözleşmesi 31 Mayıs 2011'de sona ermiş ve takımdan ayrılmıştır. Harry Kewell, 20 Ağustos 2011 tarihinde düzenlediği bir basın toplantısında 2011-2012 sezonu için ülkesinin A-League ekiplerinden Melbourne Victory ile 3 yıllığına anlaştığını açıklamıştır. 6 Nisan 2013 tarihinde Al-Gharafa ile sözleşme imzalamıştır. Bu takımda 4 maçta oynayan Kewell , sadece bir tek gol atabilmiştir. Haziran 2013'te Harry Kewell'ın 2013-2014 sezonu için A-League ekiplerinden Melbourne Heart ile anlaştığı açıklanmıştır Avustralya millî takımının Nisan 1996'da Şili ile oynadığı maçta ilk defa millî formayı giyerek, Avustralya millî takım formasını giyen en genç futbolcu unvanını almıştır. Kewell millî formayı giydiğinde henüz 17 yaşını 7 ay doldurmuştu. Kasım 1997'de ise İran ile oynanacak FIFA Dünya Kupası play-off maçının kadrosuna seçilmiştir. Tahran'daki Azari Stadyumu'nda 100.000 bin kişiye karşı oynana bu maçta Kewell millî formayla ilk golünü atmış ve Avustralya'yı 1-0 öne geçirmiştir. Maçın diğer dakikalarında İran beraberliği sağlamış ve maç 1-1 sona ermiştir. Play-off mücadelesinin 2. ayağı ise Melbourne'nde 85.000 futbolsever karşısında oynanmış ve bu maçta Kewell mükemmel bir oyun ortaya koyarak attığı 2 golle takımını 2-0 üstünlüğe taşımıştır. Fakat sonraki dakikalarda İran attığı 2 golle 2-2 beraberliği sağlamış ve Fransa'da düzenlenecek olan 1998 FIFA Dünya Kupası'na katılma biletini Avustralya'dan kapmıştır. Bu dramatik maç Kewell için yükselişin başlangıcı olmuştur. Kasım 2005'te Avustralya, FIFA Dünya Kupası yolunda play-off mücadelesi yapmaya hak kazanıştır. Rakip Uruguay'dır. İki ayaklı oynanan play-off mücadeleleri sonucunda eşitlik bozulmayınca taraflar penaltı atışlarına gitmiş ve ilk penaltıyı kullanan Kewell takımını seri penaltılarda 1-0 öne geçiren vuruşu yapmıştır. Daha sonra Uruguay'ın kaçırdığı 2 penaltı sonucu Avustralya seri penaltılarla 4-2 kazanarak 1974 FIFA Dünya Kupasından sonra 2006 FIFA Dünya Kupası'na katılarak 32 yıllık hasrete son vermiştir. 2006 FIFA Dünya Kupası'nda gruplardaki ilk maçta Japonya karşısında ilk 11'de sahaya çıkan Kewell grubun 2. maçı olan Brezilya karşısında oyuna yedek başlamış ve sonradan oyuna dahil olmuştur. Japonya karşında 3 puan alan fakat Brezilya'ya yenilen Avustralya'nın gurubun son maçı olan Hırvatistan karşısında alacağı bir beraberlik bile 2. tura çıkmasına yetecektir. Nitekim maç 2-2 biter, Kewell da takımının 2. golünü atar. Harry Kewell Malbourne Heat'ta aktif futbol hayatını noktaladığını açıkladı. Malbourne Heat'ta 2013-2014 sezonunda 2 gol atmıştır. Harry Kewell, 23 Mayıs 2017 tarihinde Crawley Town'in başına getirildi. VST Virtual Studio Technology (yaygın kullanımıyla VST), ses sentezleyici ve ses efekt eklentilerinin editör yazılımları ve sabit disk kayıt sistemleri ile kullanılabilmesini sağlayan, gerçek zamanlı işlem yapabilen bir arayüz standardı. Müzik sektöründe önemli bir yer tutan teknoloji Steinberg tarafından geliştirilmiştir. VST ve benzeri bazı teknolojiler, geleneksel kayıt stüdyolarında kullanılan donanımların yaptıkları işlerin, yazılımlar tarafından, sayısal ortamda yapılabilmesine olanak sağladı. Sektörde kullanılan önemli yazılımların uyumlu olduğu bir teknoloji olan VST, kullanım hakkı serbest bırakılmış veya lisanslı binlerce eklentinin kullandığı, oldukça yaygın bir standarttır. VST'nin lisans hakkı Steinberg'e aittir. Kullanılmakta olan diğer teknolojiler arasından, GNU/Linux'a ait LADSPA ve DSSI, Apple Computer'a ait Audio Units, Microsoft'un sürdüğü DirectX ve Digidesign'ın RTAS'ı sayılabilir. Bir tür yazılım modülü olan VST'ler enstrüman ve efekt eklentileri olarak ikiye ayrılır. VST enstrümanlar veya yaygın kullanımıyla VSTi'ler (VST Instrument), eş zamanlı ses sentezleyen veya örneklenmiş sesleri kullanan enstrüman eklentileridir. Sanal sentezleyici cihazlar ve örnekleyiciler önemli VSTi türleridir. Bu eklentiler uygun yazılım ve donanımla gerçek zamanlı olarak kullanılabilir. Neon VSTi ilk VSTi'lere örnek olarak verilebilir ; eklenti Cubase'in eski bir sürümüyle kullanıcılara sunuldu. Birçok VSTi bilinen sentezleyicileri hem ses hem görsel olarak taklit ederek sayısal ortama taşıdı. Böylece birçok profesyonel veya amatör kullanıcı gerçekte çok zor ulaşacakları bu cihazları sanal olarak kullanabilme imkânına kavuştu. 1970 yılında Robert Moog ve David van Koevering tarafından tasarlanan Minimoog sanal karşılıkları çıkarılan bu donanımlara örnek olarak verilebilir. VST efektler dijital ses kayıtlarını kendi özellikleri doğrultusunda işleyip dönüştüren eklentilerdir. Eko (reverb), geciktirme (delay), dengeleyici (equalizer veya EQ) eklentileri gibi birçok tür istenen sonuca göre kullanılabilir. Uygun yazılım ve donanım konfigürasyonuyla bu eklentiler eş zamanlı işlem yapabilmektedir. Özellikle ASIO protokolünü kullanabilen ses kartlarının düşük gecikme süreleriyle (latency) işlem kabiliyetleri bunu mümkün kılmaktadır. Benzer şekilde Macintosh bilgisayarların ses işlem sistemleri düşük gecikme süreleri verirken Windows'un bu konudaki performans yetersizliği ASIO kullanımını gerekli kılmaktadır. VST eklentilere ev sahipliği yapabilen (host) ve dijital ses kayıtları ve MIDI protokolüyle etkileşimli olarak kullanılabilmelerini sağlayan yazılımlardan bazıları : Normalite Bir litre çözeltide çözünmüş halde bulunan maddenin eşdeğer gram sayısı. Birimi normaldir. "N" simgesiyle gösterilir. Kısaca Formülü Molarite x Tesir Değerliği'dir Sığır Sığır ( ile "Bos primigenius indicus"), memeli hayvanların çift toynaklılar (Artiodactyla) takımının, boynuzlugiller (Bovidae) familyasının sığırlar (Bovinae) alt familyasından evcil büyükbaş hayvan. Çoğunlukla evcil olan, kaba ve hantal yapılı, kuyrukları püsküllü, boynuzlu büyükbaş hayvanlardır. Mideleri dört gözlüdür ve geviş getirirler. Üst çenelerinde kesici dişleri bulunmaz. Otları alt çenelerinin dişleriyle keserler. Boynuzları daimidir. Kırıldığında bir daha yeniden çıkmaz. Boğa damızlık olarak, öküz ise iş ve besi hayvanı olarak kullanılır. Ortalama 800 kg gelebilen öküz, 4500 kg'lık yükü rahatça çekebilir. Traktörün giremediği yerlerde ziraatın temel direğidir. Sığırların eti ve sütü insan için en iyi bir besin kaynağı olduğu gibi derisinden de gön ve kösele yapılır. Boynuz ve kemikleri sanayide, gübresi tarlalarda kullanılır. Yayıldıkları merayı at, keçi ve koyun gibi kuvvetten düşürmez, bilakis düzenli otlayarak ıslahını sağlarlar. Sığır kelimesi, halk arasında geniş manada geviş getiren, etinden, sütünden ve hizmet hayvanı olarak faydalanılan "büyükbaş" evcil hayvanlar için kullanılır. Dar manada ise, evcilleştirilen ve etinden, sütünden veya gücünden faydalanılan ve birçok soyu üretilen "evcil boğa" ("Bos taurus")dır. Sığırın doğumundan altı aylığa kadar olan erkek ve dişi yavrularına "buzağı" veya "süt danası"; altı aylıktan bir yıllığa kadar olan erkek ve dişi yavrularına "dana"; boğaya gelmemiş, 1-2 yaşında dişi sığır ya da buzağıdan büyük, ortalama 12 aylıktan ilk buzağısına sahip oluncaya kadarki dönemdeki dişi sığıra "düve"; bir yıllıktan babalık dönemine kadar erkeklerine "tosun"; damızlık erkeğine "boğa"; yavrulayan dişiye "inek"; iğdiş edilmiş erkeğine "öküz" denir. Edgar Cayce Edgar Cayce (18 Mart 1877 – 3 Ocak 1945), Amerikalı ünlü medyum. 1877'de Kentucky'de doğan, 1945'te Virginia Beach'de hayata gözlerini yuman Edgar Cayce hipnoz ile uyutularak trans halindeyken yaptığı ve kayda alınan "okumalar"la tanınmıştır. Transta iken yaptığı teşhislerde, kimi değişik vakaların tedavisi için gerekli ilaçların nerede bulunabileceğini tarif etmiş, ayrıca astroloji, reankarnasyon ve Atlantis ile ilgili kehanetlerde bulunmuştur. Cayce hipnoz uykusundan uyanınca hiçbir şey hatırlamıyordu. Uykudayken bu işi nasıl başardığı sorulduğunda, yaşayan herhangi bir insan beyni ile ilişki kurabildiğini, bu beyin veya beyinlerdeki bilgilerden, kendisine gelen hastaları teşhis edebildiğini, ilaçlar verebildiğini söylüyordu. Belki de bu anlarda Cayce'de bambaşka bir akıl canlanıyor ve insanlıkta dolaşan bütün bilgilerden, tıpkı bir kitaplıktan olduğu gibi yararlanıyordu. Bu işlem ışık hızıyla oluyordu. Fakat Edgar Cayce'nin durumunu bugün için açıklama imkânı yoktur. Medyumluk yeteneği ve psişik güçleri çok küçük yaşlarda ortaya çıktı. Edgar Cayce küçükken hastalanmış komaya girmişti. Köyündeki doktor tüm çabalarına rağmen onu komadan çıkaramamış, bu haldeyken Cayce konuşmaya başlamış: ""Enseme bir beyzbol topu çarptı. Özel bir yakı yapın ve enseme kuvvetlice basın. Acele edin, yoksa beyin zarının zarar görme ihtimali var"" demişti. Sonra yapılacak yakının formülünü vermişti. Ailesi başka çare olmadığı için denilenleri uygular ve akşama doğru ateşi düşen Edgar, ertesi gün ayağa kalkar. Fakat komadayken söylediklerini hatırlamıyordu ve formül için isimlerini verdiği bitkilerin çoğunu tanımıyordu. Amcasının çiftliğinde çalışmaya başlamış daha sonra Hopkinsville kitaplığında hademelik yapmıştı. Sahip olduğu yeteneği kullanmak istemeyen Cayce küçük bir fotoğrafçı dükkânı açmıştı. Çocukluk arkadaşı Al Layne felçliydi ve ayağını sürüyerek yürüyordu. Çocukluk arkadaşının yalvarmasına dayanamayan Cayce hipnoz uykusuna yatmaya razı oldu. Bu uyku sırasında arkadaşının hastalığının nedenlerini yazdırdı. Uyanınca arkadaşına yazdırdıklarının ne olduğunu dahi anlamadığını, bunun büyücülük olduğunu, ilaçları alıp kullanmamasını tavsiye eder. Ama sekiz gün sonra Al layne'in iyileştiği bütün kasabada konuşulmaya başlanınca insanlar kendisine başvurmaya başlamıştır. Önceleri "uyurken konuşuyorum diye insanları tedaviye kalkamam" diyerek direnen Cayce, sonunda bazı şartlar ile bu seanslara razı olur. Hastaları görmeyecek, para almayacak ve uyku seanslarında bir doktor hazır bulunacaktı. Hipnoz uykusu sırasında hastalara koyduğu teşhisler o kadar isabetliydi ki buna hayret eden doktorlar aslında kendisininde doktor olduğunu fakat bu yola saptığını söylüyorlardı. James Andrews adında bir demiryolu şirketi sahibi Cayce'a gelmişti. Seans sırasında birkaç ilaç ve bir tür adaçayı suyu kullanılması söylenmişti, formülü bulmak imkânsızdı. Gazetelere verilen ilanlardan bir sonuç çıkmayınca tekrar edilen seansların birinde Cayce, ilacın çok karmaşık formülünü yazdırdı. Bu arada şirket sahibi Andrews'e Paris'li genç bir doktordan mektup geldi. Mektubunda ilanda söz edilen adaçayı suyunu yine doktor olan babasının bulduğunu fakat elli yıldan beri yapmadığını yazıyordu. Formülü Cayce'ın yazdırdığı formül ile aynıydı. Hekimler sendikası mahalli sekreteri John Blackburn bir komite ile bütün seansları izler ve sonunda Edgar Cayce'a resmi konsultasyon yapma izni verilir. Cayce'ın sekiz yaşındaki oğlu oynarken bir magnezyum patlamasına sebep olur ve doktorlar bir gözünü kurtarmak için diğerini çıkarmayı önerirler. Bunu kabul etmeyen Cayce, hipnoz sırasında gözlere 15 gün süreyle tannik asit pansumanı uygulanmasını söyler. Doktorlar bunun çılgınlık olduğunu söylemesine rağmen 15 gün sonra çocuğun gözleri iyileşir. Bir uyku seansında 4 reçete yazdırmıştı ve bunların kime uygulanacağı bilinmiyordu. Sonradan kendisine başvuracak dört hastanın reçetesini 48 saat önce yazdırmıştı. Bir seans sırasında da "Codiron" adında bir ilaç yazdırmıştı ve ilacı yapan firmanın adresini vermişti. Telefon edildiğinde ilaç firması şaşırmıştı, ""nereden duydunuz? formülü yeni bitirdik ve ismini yeni koyduk"" diyorlardı. Cayce öleceği günü ve saatini önceden haber vermişti. Çaresiz bir hastalığa tutulduğunu anlamıştı. ""Akşam 5'te tamamen kurtulacağım"" diyordu. Hastalığı ""başka bir şey olmak"" tı. Cayce öldüğü zaman ardında, 43 yıl içinde yazılan 14.000 adet ayrıntılı "steno kaydı"nı bırakmıştı. Bunların içinde onun, geleceğe yönelik bazı kehanetleri de yer almaktadır. Günümüzde Edgar Cayce takipçisi birçok organizasyon ve kuruluş vardır. Besa BESA Makineli Tüfek Çekoslovakya tarafından tasarlanan ZB 53 (Model 37) makineli tüfeğinin Birleşik Krallık tarafından üretilen modeliydi. Bu silah, tank silahı olarak kullanıldı. BSA ile "Zbrojovka Brno" arasında 1936 yılında yapılan anlaşma ile 7,92 mm'lik ZB53'ün İngiltere de üretilmesine izin verildi. Ordu Ofisi 1938 yılında silahın üretilmesi emrini verdi ve 1939 yılında silahın üretimine başlandı. Aslında bu silah 7,92 x 57 mm Mauser mermisi kullanmaktaydı. İngilizler ise 0,303 inç (7,7 mm)'lik mermi kullanıyordu. Bu silah II. Dünya Savaşı boyunca birçok İngiliz tankında kullanıldı. Geniş 15 mm kalibre modelide üretilen silah, göbekten dolduruluyordu. Ağırlığı 57 kg gelen silah BSA tarafından üretildi ve araç silahı olarak kullanıldı. Silah tam seri atışın yanında tekli atışta yapabiliyordu. Bu silah Mk VI Hafif Tank ve zırhlı arabalarda örneğin Humber Armoured Car Mark III de kullanıldı. Beğdili boyu Beğdili boyu, Oğuz Kağan Destanı'na göre Oğuzların 24 boyundan biri ve Kaşgarlı Mahmud'a göre Divân-ı Lügati't-Türk'teki yirmi iki Oğuz bölüğünden yedincisi; "Begtili"lerdir. Belgeleri şudur : diye tanımladığı bir Oğuz boyudur. Boz-Oklar'a mensup olarak "Beg-Dili, Beğdili" şeklinde de ifade edilmiştir. Zamanla bu kavram bazı yazılı eserlerde "Baydili-Baydilli-Beğdili-Beğdilü-Beğdilli-Beğdillü-Beydili-Beydilli-Badılı-Badıllı-Badilli" şekillerini almıştır. Begtili boyunun ongunları altın kartaldır. Kuzey orta Anadolu bölgesinde Beğdilī isminde çok yerleşim yerlerine bulunur. Günümüz Azerbaycan'da da Beydili ve Beydilli isminde iki yer vardır. Kuzeydoğu İran'da da Astarābād'da Atrak ve Rūd-e Gorgān nehirleri arasında "Gökleng Beğdili" ("Čāqū Beğdili" de denilir.) isminde yerleşim yeride vardır. Bunların alt oymakları Pank, "Aman-Koca" ("Aman-Ḵōja"), Boran ("Borān") ve Kareşmaz ("Qarešmaz") olarak adlandırılır. Pierre Oberling'e göre, güney İran'da iki küçük Bigdeli boyu Kaşkaylar birliğindeki Kaşküli ("Keşkölli") kabilesine aittir. Beğdili boyu, Selçuklular'la birlikte 5. ila 11. yüzyılları arasında İran ve Anadolu'nun fethinde büyük rol oynamıştır. Diğerleri de 7. ila 13. yüzyılları arasında Moğol istilasından kaçmışlar, olasılıkla Suriye'ye ulaşmışlar ve Memluklar ile güçlerini birleştirdikleri görülmüştür. Beğdili boyu Suriye'den güney ve doğu Anadolu'ya ve daha sonra İran'a yayılan Akkoyunlu ve Safeviler'in kuruluşunda ve yönetiminde yer almışlardır. Ayrıca, Harezmşahlar Devleti Beğdilli boyuna mensup Kutbuddin Muhammed Harezmşah tarafından kurulmuştur.Ünlü tarihçi Yusuf Halaçoğlu'na göre Hazar Kağanlığı'nı da bu boy kurmuştur. 8. ila 14. yüzyılın ikinci yarısında Beğdili boyu Taşkun Oğulları komutası altında varlık göstermiştir. 9. ila 15. ve 11. ila 17. yüzyılları arasında Halep ve Diyarbakır arasındaki bölgede en iyi mera'da büyük bir Beğdili topluluğu yaşamıştır. 11. ila 17. yüzyıllar arasında yaşamış olan bu ilk 12.000 çadırlı Halep Türkmenlerinin olduğu tahmin edilir. 10. ila 16. yüzyılda başka bir topluluk da Sivas ve Malatya arasındaki bölgeye yerleşmiş ve bazıları daha sonra güneye doğru Rakka civarına geçmiştir. 10. ile 16. yüzyıla ait Osmanlı vergi kayıtlarında 23 Beğdilī yer adı görülür. Bugün yaygın olarak Malatya, Konya, Rakka, Maraş, Tunceli, Aşkale illerinde varlığını sürdüren boy mensuplarının çoğu Türklük özelliği göstermekle birlikte bir kısmı diğer toplumlara katılarak entegre olmuştur. Boy kültürünü en orijinal yaşayan birkaç Alevi Türkmen köyü de bulunur. Arus Versay SarayÄ± Versay Sarayı ya da Versailles Sarayı, () tarihi bir Fransız şatosudur. Sarayın ilk binasının yapımına 1661'de başlanmıştır, daha sonra değişik zamanlarda genişletilmiştir. Saray, günümüzde müze olarak kullanılır. Versailles sarayı çok geniş planlanmış olması yönüyle tipik Fransızdır. Roma İmparatorluğu'ndan sonra ilk kez bu sarayda büyük ölçüler kullanılmıştır. Bunun nedeni ise zengin ve merkezi krallık yönetimiydi. İtalya, Almanya ve İngiltere'de siyasi ortamlar farklı oldugu için Versailles sarayı gibi saraylar uzun süre yapılamadı. Sarayın ilginç bir özelliği olarak yapımında tuvalet veya banyo düşünülmemiştir. Bunun nedeni o zamanki asillik anlayışında, asillerin istediği yerde gereksinimini giderebileceğidir. Bu nedenle Avrupa'da yaygın olarak Versailles sarayının kokusunun "Avrupa'daki tüm saraylardan eşsiz" ("Memoirs: Duc de Saint-Simon") olduğu söylenirdi. 1768 yılına kadar da sarayda işleyen tuvalet yoktu. 1789 yılında Fransız Devrimi'nden sonra tüm sarayda yalnızca 9 tane tuvalet vardı ve bunlar yalnızca kral ve yakın aile üyelerine aitti. Sarayın geri kalan çalışanları lazımlık kullanırdı ve bu kokular daire ve genel atmosfer ile çalışanların giysilerini tümüyle sarardı. Yasaklanmış olmasına rağmen lazımlıklar genellikle çalışanlarca oda pencerelerinden dışarı boşaltılırdı. Sarayın inşaatına XIII. Louis çağında başlanmıştır. Sarayın gelişiminde genel olarak 4 aşama görülür. Versailles, Fransız barokunun sonu ve klasik üslubun başıdır. Louvre gibi Fransız tarihini özetler. Versailles sarayının bahçe tarafındaki cephesi Le Vau'nun son eseridir ve en klasik Fransız mimarisine örnek olmuştur. Mermer avlu çevresinde üç farklı bina grubu vardır. XIV. Louis bu küçük şatoyu muhafaza etmek istediğinden mermer avluya iki kanat ilave ettirmişti. Binanın merkezini bahçelerin aksına göre ayarlatmıştır. Mimar J.H. Mansart, Le Vau'nun merkezde kalan binasını tamamlama görevini üstüne alınca bahçe tarafında Le Vau tarafından yaptırılmış terası kaldırarak binanın planına birlik kazandırmıştır. Mansart'ın klasik rasyonalizmine göre değişen binada yan kanatlar inşa edilmiştir. Mansart saray binasında Le Vau'nun elevasyonunu muhafaza etmiş fakat cephe bu son şekliyle 540 m. uzunluğuna ulaşmıştı. İç mekân dış cepheden daha başarılıdır. Sarayın içindeki tören odaları uzun bir aks üstüne dizilmiş olup birbirlerine açılırlar. Bütün saray kralın yatağı, odası ve dairesi etrafında düzenlenmişti. Hanedan prenslerinin, saraylıların daireleri, bakanların büroları, kabul, eğlence, tapınma ve gezinti yerleri kesin bir plan ve perspektif kombinasyonu içerisinde düzenlenmişti. Sarayın en önemli yerlerinden ikisi Aynalar Galerisi ve Şapeldir. Kaldırılan merkezi terasın bulunduğu yere yapıldı, merkezi bloğun, esas tarafındaki bütün uzunluğu kaplar. İç dekor Le Brun tarafından yapıldı. Sakin bir barok ve trompe-L’oeil kullanıldı. Bu galeri saraya yumuşak bir barok hava getirmiştir. Bütün duvar uzunluğu boyunca kullanılan aynalar sayesinde sağır duvarın da pencereli duvar kadar aydınlık olması sağlanmıştır. Galeri yeşil mermerle kaplanmıştır. Salonun tavanındaki resimler Le Brun'un eseridir. 1782'de kurulan ABD ile İngiltere arasındaki anlaşma ve I. Dünya Savaşı sonunda, mağlup Almanya ile müttefikler arasındaki anlaşma bu salonda imzalanmıştır. Strüktür olarak binaya kaynamamıştır, fakat iç mekân olarak çağın en başarılı örneğidir. Aix şapelinde olduğu gibi, kare payeler ve kemerlerden meydana gelen bir alt strüktür üstünde ince sütunlar yükselir. Yarım oval planlı şapelin ışığı galeri ve kelerestori pencerelerinden gelir. Şapelin dekorasyonu bir sonraki rokay çağının mimari üslubunun habercisidir. Planı bozmayan hafif kabartmalar, onu aralıklarla canlandırarak rokay üsluba öncülük ederler. Org dekorasyonunun zenginliği tipik baroktur, detaylarda ise gotik çağda olduğu gibi pitoresk araştırmaların geri geldiği görülmektedir. Versailles sarayının peyzaj mimarı, aynı zamanda Vaux sarayının peyzaj mimarı olan André Le Nôtre'dur. Le Notre'un planı sarayın batısındaki Versailles kasabası tarafından başlar. Paris ve Saint-Cloud'dan Versay'a gelen üç yol da sarayın ön avlusundaki kralın atlı heykeline doğru yönelmişlerdir ve üçü de bu alanda birleşirler. Rönesans ve barok mimarilerinde o kadar önemli olan merkezi plan en müsait uygulama asrın en önemli örneği olmuştur. Kasaba üç geniş cadde tarafından bölünür, diğer yollarda dik açılarla kesişirler. Sarayın kasabaya bakan cephesinde, ahırlar ve servis avluları bulunmaktadır. Dekoratif bahçe çok akıllıca arka tarafa yerleştirilmiştir. Büyük kanalın çevresine toplanmış olan asimetrik planlı arka bahçe sonradan yapılan şehircilik planlarında da etkili olmuştur. Haç şeklinde olan Büyük Kanal, 2 mil uzunluğunca ormanlar arasından geçiyordu. Ağaçlar arasında, sonsuz paralel veya radyal yollar bunların etrafında budanarak şekillendirilmiş yeşillikler tarafından sınırlandırılan çiçek paralelleri, su bahçeleri, merdivenler ve köşkler vardır. Bahçenin Barok planı tabiata böylesine hükmetmekle, büyük kralın şanını da belirtmiş oluyordu. Zira Büyük Kanaldan saraya uzanan büyük caddenin aksında kralın yatak odası vardı ve bu oda aslında kompozisyonun merkeziydi. Geniş teraslamalar, yolların perspektiflemeleri, bitkilerin ağaçların düzeni, su oyunlarının hepsi bir geometrik düzen içerisindedir. Le Notre amacını gerçekleştirmiş ve tabiata hakim olmuştur. 1979 yılında Versay Sarayı ve Bahçesi UNESCO tarafından Dünya Mirası olarak ilan edilmiştir. Poppea Sabina Poppaea Sabina (d. 30 civarı- ö. 65), Roma İmparatoriçesi ve Roma İmparatoru Nero'nun ikinci karısı. Antik dönem tarihçileri onun güzelliğinden ayrı olarak birkaç iyi özelliğini aktarırlar ve İmparatoriçe olmak için yaptığı entrikalara odaklanırlar. Binbeşyüz yıl sonra, Claudio Monteverdi son operası olan "L'incoronazione di Poppea"da ("Poppea'nın taç giyme töreni"), onu daha olumlu bir yönden, imparatorla olan aşkıyla vurgular. Poppaea Sabina, Titus Ollius ve Yaşlı Poppaea Sabina'nın kızı ve tek çocuğudur. Titus Ollius, Roma imparatoru Tiberius döneminde quaestor olarak görev yaptı. Ollius’un ünlü imparatorluk sarayı muhafızı Lucius Aelius Sejanus ile olan arkadaşlığı, kamu ofisini kazanamadan önce onu harap etti. Titus Ollius, Picenum'dandı (modern Marche ve Abruzzi, İtalya) ve İmparatorluk politikalarında tanınmayan küçük bir karakterdi. Annesi Yaşlı Poppaea Sabina, Roma tarihçisi Tacitus tarafından zengin kadın ve kadının ayrı tutulanı diye övülen, seçkin bir kadındı. Tacitus onu, döneminin en sevimli kadını diye tanımlar. 47 yılında, Roma İmparatoriçesi Valeria Messalina'nın entrikasının masum bir kurbanı olarak bir suikast ile ilişkilendirildi. Yaşlı Poppaea Sabina'nın babası Gaius Poppaeus Sabinus'tur. Bu mütevazı bir aileden gelen adam 9 yılında Konsüldü. Konsüllüğü sırasında, geleceğin Roma imparatoru Vespasian doğdu. İmparator Tiberius döneminde, 26 yılında Trakya'da bastırdığı bir isyan için askeri bir zafer alayı ile ödüllendirildi. 15 yılından ölümüne kadar Yunanistan ve diğer eyaletlerde Imperial Proconsul ya da vali olarak görev yaptı. Bu yetenekli yönetici Roma imparatorlarının dostluğunun keyfini çıkardı. 35 yılının son günlerinde doğal nedenlerle öldü. Baba tarafından büyük babasının ölümü üzerine, Poppaea Sabina anne tarafından büyük babasının adını aldı. Poppaea Sabina’nın babası 31 yılında öldü. Annesi, Publius Cornelius Lentulus Scipio (I) ile evlendi. Lentulus Scipio, 22 de tümen komutanı, 24'te Konsül ve sonra da Senatörlük yapmıştır. 56 yılında Konsül ve sonradan Konsül olan Publius Cornelius Lentulus Scipio (II), büyük ihtimalle Poppaea'nın üvey erkek kardeşidir. Poppaea Sabina'nın ilk evliliği 44 yılında evlendiği equestrian sınıftan bir adam olan Rufrius Crispinus'tur. İmparator Claudius'un saltanatı sırasında Praetorian muhafız'ların lideridir. 51 de, Claudius'la evlenerek İmparatoriçe olan Genç Agrippina, onu Messelina'nın anısına sadık kalmakla suçlayarak görevden aldırmış ve onun yerine Burrus'u atamıştır. Sonradan Nero zamanında idam edilmiştir. Poppaea'nın kocasından Genç Rufrius Crispinus adında bir oğlu olmuş ve bu çocuk annesinin ölümünden sonra İmparator Nero tarafından çıktıkları bir balık avı yolculuğunda boğulmuştur. Poppaea Sabina, daha sonra imparator Nero'nun yakın arkadaşı Otho ile evlenmiştir. Nero, Poppea'ya aşık olmuş ve ardından Poppea Nero'nun metresi olmuştur. 58 yılında kocası Otho'dan boşanarak tüm dikkatini tek başına Roma imparatoriçesi olmaya vermiştir. Otho, Lusitania eyaletine vali olarak atanarak Roma'dan uzaklaştırılmıştır ( Otho on yıl sonra kısa bir süre için Nero'nun ölümü üzerine Galba'nın ardından imparator olmuştur). Tacitus'a göre Poppaea, hırslı ve acımasız birisidir. Aktardığına göre Poppaea, Otho ile Nero'ya yakın olabilmek için evlenmiş ve ve sonra da onun metresi olmayı başarmıştı. Söylenenlere göre Nero'nun annesi Genç Agrippina tehlikeyi görmüş ve onu Poppaea'dan uzak durması için ikna etmeye çalışmıştı. Poppaea hakkındaki bu tartışma, Nero'nun kendi annesini öldürtmesinin nedenlerinden birisi olarak görülür. Agrippina'nın