175.000 kopya sattı, bir yıl içinde ise 4 milyon sattı. ! Ülke / Bölge ! Sertifikasyon ! Satış Bir Irmağa Yolculuk Bir Irmağa Yolculuk, başrollerinde Bulut Aras, Arzu Aydın, Salih Kırmızı'nın oynadığı, yönetmenliğini Oğuz Yalçın'ım yaptığı 1988 yapımı film. Filmin çekimlerinin büyük bölümü Aydın'ın Atça kasabasında yapılmıştır. Filmde, cezaevinden çıktıktan sonra pamuk işçiliği yapan siyasi bir suçluyla, çıkarlarının engelleneceği korkusu içinde ona karşı tavır alan bir kâhyanın öyküsü anlatılmaktadır. Klaksvík Klaksvík Faroe Adaları'nın ikinci büyük şehridir. Şehir (Faroe dili olarak:Norðoyar) Klaksvík Kuzey Adaları'nın en büyüğü olan ada Borðoy'de yer alır. 2002 yılında yaklaşık 4800 nüfusa sahiptir. Klaksvik sırt sırta yatan iki koy arasında yer almaktadır. Balık endüstrisi ve modern bir balıkçı filosu ile önemli bir limanı vardır. Zaman içinde, nihayet 1938 yılında Klaksvík kasabasında birleşerek bu dört köy, Vágur, Myrkjanoyri, Gerðar ve Uppsalar'a dönüştü. Leirvík alt deniz tünelin açılmasıyla birlikte, Norðoyatunnilin Nisan 2006 tarihinde, Klaksvík'in fiziksel olarak Faroe Adaları anakarası ile bağlantılıdır ve böylece şimdi önemli limanlarından biri olarak kabul edilebilir. Snaga Snaga, Ork lisanında "köle" demektir.Ama aynı zamanda bir ork ismidir. Snaga,Uğluk'un liderliğindeki gruptandı.Grishnakh ile 3. kez buluştuklarında Snaga,Meriadoc Brandybuck ve Peregrin Took adlı iki hobbiti kurtarmaya giden Gimli adlı cüceyi,Aragorn adlı insanı ve Legolas adlı elfin kokusunu aldı.Hızlanıp Fangorn Ormanı kıyısında kıyısında Rohirrim tarafından katledildi. Snaga,Cirith Ungol'un komutanı Shagrat'ın liderliğindeki orklardan biriydi.Shagrat,onu Mithril gömleği,Sting adlı kılıcı ve elf pelerinini efendisi Sauron'a götütürürken,kulenin merdivenlerinde Samwise Gamgee adlı hobbit ile karşılaştı.Onu elf savaşçısı zannedip ve yukarı kaçtı.Shagrat onu yemek isteyince kaçtı.Bundan sonra hiçbir hikâyesi olmamıştır. Alp frenk üzümü Alp frenk üzümü ("Ribes alpinum"), kuzey ve orta Avrupa'ya yayılmış yaprak döken, küçük bir çalı türüdür. Finlandiya'dan Norveç'e, Alp Dağlarının güneyine Pirenelere kadar geniş bir bölgede ancak yüksek rakımlarda, serin bölgelerde yetişir. Az oranda Batı Avrupa ülkelerinin yüksek serin yerleri, Kuzey İngiltere ve Galler'de de bulunmaktadır. 2 m boyunda ve 1.5 m genişliğinde bitki dik yapılı ve yoğun şekillidir. Kabuğu önceleri pürüzsüz ve gri renklidir sonradan kahverengimsi griye döner pullar soyulmaya başlar. Tomurcuklar seyrek, basık ve açık yeşil-beyaz renklidir. Elsi yaprakları vardır. Yapraklarının alt kısmı açık yeşil olmasına karşın üst kısmı koyu yeşil ve seyrek tüylüdür. Erkek ve dişi çiçekler ayrı yerlerde bulunmaktadır. Her iki türden çiçekler yapraklarının köşelerinde ve kümeler halinde bulunur, erkek çiçekler biraz daha uzundur. Çiçekler küçük ve yeşilimsi sarı renktedir. Meyveleri, açık kırmızı ve kırmızı frenk üzümüne ("Ribes rubrum") benzer ama bu türe göre daha yavan bir tadı vardır. Tohumdan kolayca filizlendirilebilir. Beyaz frenk üzümü Beyaz frenk üzümü, bazı botanikçiler tarafından normal olarak bir tür olarak değil, "Ribes rubrum" türünün bir varyatesi olarak kabul edilir. Ancak aksi görüşte olan botanikçilerde vardır. Kırmızı türüne göre daha tatlı bir tada sahip olup, kırmızı frenk üzümünün albino varyantı olsa da, ayrı bir botanik tür değildir. Ancak marketlerde "Ribes sativum" veya "Ribes silvestre", gibi değişik adlarla satılmaktadır. "Ribes rubrum" ile hemen hemen aynı alanlarda yararlanılmaktadır. Chevrolet Captiva Chevrolet Captiva, Chevrolet'in 2006 yılında satışa sunduğu SUV modelidir. Ali Erkan KavaklÄ± Ali Erkan Kavaklı (d. 1952, Konya), Türk eğitimci , gazeteci-yazar. Konya’nın Seydişehir ilçesine bağlı Kavak köyünde 1952 yılında doğdu. İlkokulu köyünde, ortaöğrenimini Konya’da (1971) tamamladı. İstanbul Üniversitesi Edebiyat Fakültesi'nden 1976 yılında mezun oldu. ilk yazısı "Tertip", 1974 yılında Yeni Asya Gazetesi kültür sanat sayfasında yayımlandı. Dergi ve gazetelerde yazıları yayınlandı, romanları tefrika edildi, başarı ve motivasyon konferansları verdi. Yeni Akit Gazetesinde köşe yazarı. Bolzano (Ã–zerk) ili Bolzano (Özerk) ili (İtalyanca: "Provincia autonoma di Bolzano – Alto Adige" veya "Alto Adige", Almanca: "Autonome Provinz Bozen – Südtirol" veya "Südtirol"), İtalya'nın Trentino-Alto Adige özerk bölgesinde özerk il. Başkenti Bolzano'dur. Bolzano (Özerk) ili kuzeyinde ve doğusunda Avusturya'nın Tirol Eyaleti ve Salzburg Eyaleti; güneydoğusunda Veneto Bölgesi'ne bağlı Belluno ili; güneyinde Trento (Özerk) ili; ve güneyinde (Stelvio Geçidi'yle) Lombardiya Bölgesi'ne bağlı Sondrio ili bulunur. Bolzano (Özerk) ilinin en son (1.1.2010 itibarıyla) tahminlere gore nüfusu 504.111 kişi olup nüfus yogunlugu 68 kişi/km² olur. Bolzano (Özerk) ili (benzeri Aosta Vadisi gibi) resmen çoklu-dillidir. İtalyanca ve Almanca ilin resmi iki dilidir. Fakat bazı il komünlerinde "Ladin" dili resmi dildir. Bu nedenle Bolzano (Özerk) ili/Südtirol arazilerinde resmi tabelaların ve işaretlerin hepsi ve özel tabelaların çoğu iki dili birlikte verirler ve bazı komünlerde üç dil beraber verilir. Bu tabelalar tek dil olarak verildikleri zaman büyük protesto konusu olmuşlardı ve günümüzde bile iki dille tabela verilmesi tam olarak kabul edilmiş değildir ve bu tabela ve işaretler bir dil taraftarları tarafından tahrif edilmektedirler. İl tarafından doğrudan doğruya idare edilen bazı demiryolu istasyonlarında bazen işaretler ve tabelalar sadece Almanca'dır. Bolzano (Özerk) ilinin 116 komünü bulunmaktadır. Bu çok sayıda ve nispeten küçük olan beldelerin bir yerel idare birimi olarak halka koordinasyonlu, etkin ve efektif hizmet sağlayamamakta olduğu açıkça anlaşıldığı için Bolzano (özerk) ilinde İtalyanca "comunità comprensoriale" ve Almanca:"Bezirksgemeinschaft" ("Bölge Topluluğu" olarak tercüme edilebilen) adıyla anılan 8 adet birleşik bölge yerel idare kurumu kurulmuştur ve Bolzano ilinde bu kurumlar koordinasyonlu yerel idare hizmeti sunmaktadırlar. Aşağıdaki tablo Bolzano (Özerk) ilinde bulunan belde sınırları icindeki nüfusu yaklasik 10.000 kisiye yakin komünler hakkında bilgi sağlamaktadır: Leo Fokas (genç) Leo Fokas ya da Phocas (, (d. yaklaşık 915-920, ö. 971'den sonra), Orta 10. yüzyıl Bizans Generali. Ağabeyi İmparator II. Nikiforos ile beraber doğu cephesinde birçok başarı kazanmıştır. Ağabeyinin hükümdarlığında, baş vezir olarak hizmet etmiştir, ancak ağabeyinin ardılı I. İoannis tarafından görevden alınmış ve tutuklanmıştır. Leo Fokas Anadolu'da büyük toprakları bulunan ve çok defa mensupları Bizans ordularında askeri komutan olan aslen Ermeni olan bir zengin sülalenin üyesiydi. Büyükbabasının babası Yaşlı Nikiforos Fokas, I. Basileios döneminde Güney İtalya'yı Bizanslılara tekrar bağlayan orduların komutanıydı. Amcası Yaşlı Leo Fokas 919 yılında I. Romanos Lekepanus'a karşı isyan eden bir generaldi ve sonunda gözlerine mil çekilip kör edilmişti. Babası Yaşlı Bardas Fokas Doğu Bizans orduları komutanlığı yaptı. Ağabeyi, 963–969 yılları arasında İmparator II. Nikiforos'tı. Oğlu Genç Bardas Fokas, II. Basileios' isyan edip, öldürülen bir generaldi. Leo, ilk olarak 945 yılında Kapadokya Themasına "strategos" olarak atandı, yaklaşık 10 yıl sonra, prestijli Anatolik Themasına "strategos" olarak atandı. II. Romanos döneminde Batı (Balkanlar) kuvvetleri "Domestikos tōn scholōn"u olarak atandı ve "magistros" rütbesine yükseldi. Ağabeyi Nikiforos, Girit Emirliği'ne 960 yılında bir saldırı üzerinde çalışmaya başladığı zaman, onun yerine Doğu (Anadolu) kuvvetleri "Domestikos"u oldu. Bu görevdeyken ordusu Küçük Asya'yı istila etmiş Halep emiri Sayf al-Daula karşısında bariz bir zafer kazanıp, başarılı bir ilerleyiş yapıp, yüklü bir ganimet ve esir elde etmiştir. Leo, emiri dağlık bir geçitte onu kuşatmış, Arab ordusunun çoğunu yok etmiş, Sayf al-Daula zorlukla kaçmayı başarmıştır. 963 yılında ağabeyi Nikiforos, imparator olarak tac giyince, Leo, "kouropalatēs" oldu ve "Logothetis tu dromu" makamına getirilşrken ağabeyi I. İoannis tarafından öldürüldüğü 969 yılına kadar baş vezir olarak görev yaptı. 970 yılında, I. İoannis'e karşı başarısız bir isyan girişiminde bulundu ve Midilli Adası'na sürgüne gönderildi. 971 yılında, bir başka başarısız bir isyan girişiminde bulundu, Prote'de esir tutuldu ve gözlerine mil çekilip kör edildi. Bundan sonraki hayatı hakkında bilgi yoktur. Aslan IV (cüce galaksi) Aslan IV (Leo IV) Aslan takımyıldızı yönünde yaklaşık olarak 520,000 ışık yılı uzaklıkta bulunan bir cüce yuvarsı gökada. Yerel Grup'un bir üyesidir ve 2006 yılında keşfedilmiştir. Aslan IV, Samanyolu'nun en küçük ve en sönük uydu gökadalarından birisidir. Tümleşik parlaklığı Güneş'in yaklaşık 16,000 katıdır ve aydınlatma gücü tipik bir küresel yıldız kümesinden çok daha düşüktür. Gökada, ağırlıklı olarak 12 milyar yıldan önce oluşmuş yaşlı yıldızlara sahiptir. Bu yaşlı yıldızların metallik oranı olarak çok düşüktür ve Güneş'ten 400 kat daha az ağır elementler içerirler. Panormus Muharebesi Panormus Muharebesi, MÖ 251 yılında Roma Cumhuriyeti ile Kartaca arasında gerçekleşen Birinci Pön Savaşı'nın bir muharebesidir. Roma kuvvetlerine Lucius Caecilius Metelius, Kartaca kuvvetlerine ise Hasdrubal komuta etmiştir. Muharebe sonucu ortaya çıkan Roma zaferi, Sicilya'daki Panormus'un savaşın sonuna kadar Roma Cumhuriyeti hakimiyeti altında kalmasını sağlamıştır. Panormus Muharebesi, Birinci Pön Savaşı'nın en büyük kara muharebesidir. MÖ 252 sonu, MÖ 251 başı gibi Kartaca, Kuzey Afrika'da Libya'daki bir ayaklanmayı bastırmıştı ve Hanno komutasındaki bir orduyu Sicilya'ya göndermişti. Hasdrubal, Tunis Muharebesi sırasında paralı asker General Xanthippus'la birlikteydi ve bu muharebe deneyiminden çok şey öğrenmişti. Yunan tarihçi Polybius'a göre Hasdrubal, batı Sicilya'da Lilybaeum ve Selinus kentleri civarını incelemişti. Panormus, MÖ 254 yılında Roma lejyonları ve donanması tarafından kuşatılmış, koçbaşlarının kullanılığı kuşatma etkili olmuştu. Kent teslim oldu. Yunan tarihçi Diodorus Siculus 'a göre varlıklı Panormuslular 200 drahmi ödeyerek özgür kaldılar, ancak 13 bin kişi köle olarak alındı. Öte yandan, Roma Cumhuriyeti Panormus'un bağımsızlığına ilişmemiş, herhangi bir yükümlülük de getirmemiştir. Bu arada Kartaca'nın Panormus'ta çevre yerleşimlerden rehineler tuttuğu, bu insanların Roma yönetimi tarafından serbest bırakıldığı belirtilmektedir. Bu durumlar, civardaki diğer Sicilya kentleri üzerinde olumlu bir etki yaptı ve taraf değiştirmelerini sağladı. Panormus'un kaybıyla Sicilya'daki Kartaca toprakları, Lilybaeum ve Drepana gibi iki direnek noktasının yer aldığı ve Ada'nın batı kıyıları boyunca uzanan dar bir kıyı şeridi halinede daralmış oldu. Roma Cumhuriyeti, doğrudan bu kentlere karşı bir kara harekâtına girişmek yerine, Libya'nın desteğini sağlamayı da umarak Kuzey Afrika'ya bir sefer düzenlemeye karar vermiştir. Bu bölgeler, son iki yıldır yüksek araziye hakim Roma lejyonlarının kontrolü altındaydı. Ancak Hasdrubal, Panormus civarında hasat toplamakta olan Konsül Lucius Caecilius Metellus komutasındaki Roma Ordusu'na saldırmaya karar vermiştir. Saldırı için en uygun zaman olduğunu düşünmesinde geçerli nedenleri vardı. Görev değişimi yapacak olan diğer Konsül, Sicilya'daki Roma Ordusu'nun yarısıyla Roma'ya dönmüştü. Metellus ise Panormus'ta, Ordu'nun yarı kuvvetiyle kalmıştı. Hasdrubal, Orethus vadisi boyunca askerleri ve savaş filleriyle Panormus üzerine ilerledi. Romalıların Panormus surları gerisine çekilmiş olmaları nedeniyle Hasdrubal kuvvetleri vadi çıkışından kent yönünde ilerlediler ve Orethus Nehri'ni geçtiler. Esasen Konsül Metellus, Kartaca kuvvetlerini açık arazide karşılamaktan kaçınmış, kuvvetlerini kent surları gerisinde emniyete alarak savunma yapmaya karar vermişti. Konsül Metellus, Kartaca kuvvetlerinin nehri geçmeleri (askeri açıdan daha anlamlı bir ifadeyle nehri arkalarında bırakmaları) süresince beklemiştir. Bu aşamada, emrindeki veleslere, Kartaca ileri unsurlarını ve filler üzerindeki mızrakçılarını taciz etmelerini emretmiştir. Diğer yandan Roma hafif piyadesi kenti çevreleyen hendekler içine indiler. Kartaca savaş filleri komutanı, direnmenin zayıf olacağını düşünerek bu hafif piyadeyi ezmek için harekete geçti. Fakat bu arada filler açığa çıkmış oldu. Kent surları üzerindeki mızrakçılar ve okçular, diğer yandan da hendeklerdeki hafif piyade hücuma geçerek fillerin paniğe kapılmalarına neden oldu. Bu panik halinde geriye kaçarak kendi hatlarına daldılar. Dışarıda bunlar olurken Metellus ve lejyonları, kentin kapısı dışında Kartaca kuvvetlerinin sol kanadı karşısında konuşlanmıştır. Kartaca savaş filleri geri kaçarken Metellus da birliklerine, Kartaca kuvvetlerini sol kanadına taarruz emri verdi. Bu manevra Kartaca sol kanadında hattı yardı ve bozgun tüm orduya yayıldı. Ancak Romalılar dağılan Kartaca Ordusu'nun kılıç artıklarını takip etmeyecek, geride kalan filleri ele geçirmeye çalışacaklardır. Kartaca kuvvetlerinin büyük bir bölümü burada imha edilmiş, 60 savaş fili kontrol altına alınmıştır. Bu filler Roma'ya gönderilerek halka açık alanlarda sergilendi. Herhangi bir yenilgiden sonra Kartaca'da adet olduğu üzere Hasdrubal, cezalandırılmak için Kartaca'ya geri çağrıldı. Halefi Adhubal, Selinus'un uzun süre savunulamayacağına karar verdi ve kasaba ateşe verildi. Hamilcar Barca'nın vur kaç taktikleriyle sürdürdüğü savaşım hariç tutulursa bu yenilgiyle Sicilya'daki Kartaca kara harekâtları son bulmuştur. Panormus Muharebesi ardından Roma Cumhuriyeti, Sicilya'da hakim güç haline gelmiştir. Ada'nın batı sahillerindeki birkaç direnek noktasında halen Kartaca hakimiyeti sürmektedir. Ancak Roma Cumhuriyeti'nin elinde, bu direnek noktalarını etkili şekilde ablukaya alacak güçte bir deniz kuvveti de yoktu. Öte yandan Roma birliklerinin açık arazide savaş filleriyle karşılaşmaktan kaçındıklarına ilişkin raporlar mevcuttur. Drepana Deniz Muharebesi Drepana Deniz Muharebesi, MÖ 249 yılında Birinci Pön Savaşı'nın bir parçası olarak Kartaca ile Roma Cumhuriyeti arasında gerçekleşen bir deniz muharebesidir. Muharebe, Sicilya'nın batısında bugünkü Trapani yakınlarında yapılmıştır. Roma Cumhuriyeti'nin Mylae Deniz Muharebesi, Ecnomus Burnu Deniz Muharebesi gibi deniz zaferleri bir güven duygusu yaratmıştı. Roma, bu güven duygusuyla Himilco tarafından yönetilen ve Kartaca'nın önemli bir direnek noktası olan Lilybaeum üzerine doğrudan bir saldırıya geçme kararı aldı. Kent o yılki Roma Konsülleri Publius Claudius Pulcher ve Lucius Junius Paullus komutasındaki bir filo tarafından kuşatıldı. Ancak, Roma Donanması artık daha deneyimli olmasına karşın Kartacalılar halen açık deniz manevralarında belirgin bir üstünlüğe sahiptiler. Hamilcar'ın oğlu Hannibal komutasındaki bir savaş gemisi müfrezesi, kuşatmayı güpegündüz yarmayı başardı ve Lilybaeum garnizonuna ikmal malzemesi sağladı. Gece ise Hannibal, kullanışsız süvari atlarını gemilere alarak Drapana'ya doğru yelken açmak için kent limanından ayrıldı. Hannibal, Roma Donanması olup biteni anlayana kadar ablukanın dışına çıkabilmiştir. Hannibal'in bu girişiminin başarısı öylesine parlaktı ki Kartacalılar bu işlemi birkaç kez yinelediler. Bu ikmal sağlama başarıları Roma Donanması için ablukada büyük bir başarısızlıktı, sonuç itibarıyla kuşatmanın tüm amacını boşa çıkarıyordu, ablukaya alınan kentin dışarıyla bağlantısı kesilememişti ve halen ikmal edilebiliyordu. Derhal etkili olabilecek önlemler alınmalıydı. Kısa bir süre sonra Rodos'lu Hannibal adında cesur bir denizci, Roma Donanması'nın ablukasına karşın Kartaca Senato'suna ve bölgedeki Kartaca amirali Adherbal'e, Lilybaeum'da durum hakkında bilgi iletmeye başladı. Konsül Pulcher, Kartaca savaş gemilerinin toplandığı Drepana limanına sürpriz bir saldırı başlatmaya karar verdi. Roma Filosu gece ay ışığı altında Lilybaem'dan kuzeye yelken açtı. Kartaca devriye gemileri Roma gemilerini tespit edemedi. Ancak Roma gemileri de sınırlı görüş mesafesi yüzünden savaş düzeninde kalmayı başaramadılar. Gemiler, gün ışırken Drepana açıklarına ulaştıklarında düzensiz biçimde dağınıktılar ve daha kötüsü Konsül Pulcher'in bayrak gemisi geride kalmıştı. Fakat en kötüsü, Kartaca gözcülerinin bu dağınık filoyu saptamalarıydı, böyle olunca da saldırı, sürpriz avantajından yararlanma fırsatını kaçırmış oldu. Bu arada Konsül Pulcher, Roma dini geleneklerine göre savaş için bir kehanet bulmaya çalışmaktadır. Böylesi durumlarda kullanılması gelenek olmuş yöntem, bu işler için gemide bulundurulan kutsal kabul edilen tavukların yemlenme davranışlarını izlemekti. Geleneğe göre, tavukların verilen tahılı yemeleri, tanrıların savaşı onayladığının bir işareti olarak değerlendirilecektir. Ancak o sabah tavuklar yemi yemedi. Bu, korkunç bir alamet kabul ediliyordu. Bu beklenmedik durumla karşılaşan mürettebat, batıl inançları nedeniyle de ayrıca büyük bir korkuya kapılmıştı. Bu durumda Konsül Pulcher, çarçabuk farklı bir yorum yapmaya çalışmıştır. Bulduğu çözüm tavukları gemiden denize atmak ve "Yemek istemiyorlarsa içsinler" demek oldu. Diğer tarafta Kartacalılar Roma Donanması'nın tutumunun ne olacağını görmek için beklemedi. Amiral Adherbal, eninde sonunda Roma Filosu'nun limanı ablukaya alacağını hesap ederek hızlı karar verdi ve muharebeyi açık denizde kabul etmek üzere Drepana'nın tahiyesini emretti. Bunun üzerine Kartaca savaş gemileri, Drepana limanından çıkarak güneye yöneldiler ve iki küçük adanın açık denize bakan kıyıları açığına yerleştiler. Sürpriz bir saldırı fırsatının artık bütün bütün kaçırılmış olduğunu gören Konsül Pulcher filosuna, savaş düzenine geçilmesini emretmiştir. Ancak inisiyatif Kartaca Donanması'na geçmişti. Sicilya sahilini arkasına almıştı ve Kartaca Donanması karşısında savaşa hazırdı. Adherbal, koşulların kendi lehine görerek saldırı emri verdi. Sağ kanadına Roma Filosu'nun en gerideki gemilerine saldırma emri verdi. Sonuç kesin Roma yenilgisidir. Muharebenin devamında Konsül Pulcher komutasındaki hemen hemen tüm gemiler batırıldı. Publius Claudius Pulcher kurtulmayı başardı ve vatana ihanet suçlamasıyla karşılaşabileceği Roma'ya utanç içinde döndü. Kartaca uygulamasının aksine (Mylae Deniz Muharebesi'ndeki yenilgisinin ardından Hannibal Gisco, kendi adamları tarafından çarmıha gerilmişti) Roma, bu mağlup generalini vatana ihanet suçundan ya da başarısızlığı nedeniyle yargılamadı. Fakat Publius Claudius Pulcher, tavuk olayında kutsal değerlere saygısızlık etmiş olmaktan yargılanmak üzere mahkemeye çıkarılmıştır. Bu yargılamanın sonucunda suçlu bulundu ve sürgüne gönderildi. Böylelikle siyasi kariyeri sona erdi. Ertesi yıl General Hannibal'in babası Hamilcar Barca, Sicilya'ya başarılı bir sefer düzenlemiş, adeta bir imha fırtınası yaratarak Konsül Junius Paullus komutasındaki Roma Donanması'nın diğer yarısını da imha etmiştir. Uğranılan bu yenilgilerle Roma Cumhuriyeti'nin Sicilya'daki durumu son derece umutsuz bir hale gelmiştir. Bunun üzerine Aulus Atilius Calatinus diktatör atanarak, kara savaşını yürütmesi için Sicilya'ya gönderildi. Drepana'daki bu yenilgi Roma'yı moral olarak da sarsmıştır. Öyle ki yeni bir filo inşa etmek için yedi yıl geçmesi gerekti. Ecnomus Burnu Deniz Muharebesi Ecnomus Burnu Deniz Muharebesi, Birinci Pön Savaşı'nda Sicilya'daki Ecnomus Burnu açıklarında Kartaca Donanması ile Roma Cumhuriyeti Donanması arasında, MÖ 256 yılında gerçekleşen bir deniz muharebesidir. Muharebe esasen Roma Cumhuriyeti'nin, Kuzey Afrika topraklarında, doğrudan Kartaca üzerine bir harekât başlatmaya karar verilmesinin bir sonucu olmuştur. Muharebenin sonucunda Kartaca Donanması, gemilerinin yaklaşık yarısını kaybederek yenilgiye uğramıştır. Bu zaferin ardından Roma Donanması Kuzey Afrika kıyılarına doğru hareketine devam etmiştir. Muharebeye katılan gemi ve mürettebat sayısı dikkate alındığında Antik Akdeniz'in en büyük deniz muharebesidir. Dahası, tarihin en büyük deniz savaşlarında biri sayılır. Gemi başına 300 kürekçi ve 120 asker çatışmalara katılmıştır. Agrigentum'un Agrigentum Muharebesi sonucunda ele geçirilmesi üzerine Roma Cumhuriyeti, güçlü bir filo inşa ederek Kartaca'nın Akdeniz'deki hakimiyetini kırmaya ve Kuzey Afrika kıyılarına asker çıkarmaya karar vermişti. Denizcilik deneyimindeki görece dezavantajlarını, savaş gemilerinin pruvasına monte ettikleri ve ""corvus"" adını verdikleri bir bordalama köprüsüyle dengelemeye çalıştılar. Mylae Deniz Muharebesi ile başlayan birkaç deniz zaferinden sonra Roma Cumhuriyeti, Kuzey Afrika'da Kartaca topraklarını istila etmeyi amaçlamaya başlamıştır. Böyle bir istila planı, birlikleri ve her türlü savaş malzemesini Kuzey Afrika kıyılarına taşımak için çok sayıda nakliye gemisine ihtiyaç duymaktadır. Ancak Kartaca Filosu'nun Sicilya sahillerinde devriye geziyor olması lojistik problemleri içinden çıkılması güç hale getirmektedir. Bu durum Roma'yı, askerlerini trireme ve quinquerem gibi savaş gemileriyle nakletmek zorunda bırakmaktadır. Bu gemilerin taşıma kapasitesi de nakliye gemilerine oranla daha düşüktür. Bu nedenlerle Roma Cumhuriyeti, Akdeniz'i güvenle geçebilmek için yaklaşık 200 gemiden oluşan oldukça büyük bir filo inşa etmiştir. O yıl için seçilmiş olan iki konsül, Atilius Regulus ve Lucius Manlius Vulso bu filonun komutanlığına atandılar. Fakat Kartaca'nın böyle bir tehdidi deniz üzerinde karşılamaması beklenemezdi. Bu çerçevede Kartaca askeri liderliği, Kuzey Afrika kıyılarında değil, Sicilya açıklarında karşılamaya karar vermiştir. Nitekim Hanno ve gelecekte Drepana Deniz Muharebesi'nin galibi olacak olan Hamilcar (Hamilcar Barca değil) komutasında denk güçte bir Kartaca Filosu harekete geçti. Filo, Sicilya'nın güneybatı açıklarına intikal ettirildi. Bu zamana kadar Roma deniz taktikleri de gelişme göstermişti. Roma Filosu Sicilya sahilleri boyunca savaş düzeninde ilerlemiştir. Bu savaş düzeninde savaş gemileri üç grup halinde düzenlenmiştir. Komutası konsüller tarafından üstlenilen birinci ve ikinci grup, bir kama oluşturacak şekilde filonun önünde seyir halindedir. Nakliye gemilerinin büyük bölümü bu savaş gemilerinin hemen arkasında yer aldı. Üçüncü grup savaş gemisi ise filonun geri güvenliğini sağladı. Böyle bir tertiplenmeyle savaş gemilerinin dizilişi bir eşkenar üçgen oluşturmuş, nakliye gemiler de üçgenin iç alanına alınmıştır. Kartaca Filosu, Sicilya'nın güney sahillerinde, Ecnomus açıklarında bulunuyordu. İki filo burada temas kurdular. Kartaca Filosu, alışılagelmiş deniz muharebe taktiklerine uygun olarak uzun bir hatta, Hamilcar'ın bayrak gemisi merkezde olmak üzere savaş düzeni almıştı. Sağ kanat gemilerin komutası, Agrigentum Muharebesi'nin mağlup komutanı Hanno tarafından üstlenilmişti ve hafifçe ileride bulunuyordu. İlk manevralarda öndeki iki Roma grubu, Kartaca Filosu'nun merkezine ilerledi. Hamilcar, yanıltıcı bir manevra olarak geri çekildi. Böylece asıl hedefi olan Roma nakliye gemileriyle ileri çıkan Roma muharebe gemileri arasında bir boşluk oluştu. Esasen Kartaca savaş planı, Roma Donanması'nı gruplara ayırarak bir dizi muharebe yürütmekti. Bu manevranın sonrasında Kartaca Filosu'nun kanatları, geride kalan Roma gemilerinin, corvusun kullanılmasını engellemek için yanlarına ilerlediler. Sol kanat nakliye gemilerine, sağ kanat ise gerideki savaş gemisi grubuna yönelmiştir. Roma nakliye gemileri Sicilya sahilleri yönünde çekilirken gerideki üçüncü grubu oluşturan Roma savaş gemileri, Hanno'nun saldırısını göğüslemek için harekete geçtiler. Kartaca Filosu'nun merkezdeki gemileri uzun süren bir çatışmada yenilgiye uğradılar ve geri çekildiler. Daha sonra ileri çıkmış olan iki Roma savaş gemisi grubu, esas muharebe bölgesindeki durumu güçlendirmek için geri döndüler. Konsül Vulso'nun birinci grubu, Roma nakliye gemilerini vurmak için hareket eden sol yandaki Kartaca gemilerini izlemeye başladı. Bu arada Regulus'un ikinci grubu ile üçüncü grup, Hanno'nun gemilerine hücum ettiler. Filonun diğer parçasının desteğinden yoksun kalan Kartaca gemileri ağır bir yenilgiye uğradılar. Bu muharebede Kartaca Filosu'nun yarısını oluşturan gemiler ya ele geçirildi, ya da batırıldı. Yenilen Kartacalılar çekildikten sonra Roma filosu, gerekli onarımlar ve mürettebatın dinlendirilmesi için Sicilya kıyılarında karaya çıkmıştır. Ele geçirilen Kartaca gemilerinin pruvaları, Mylae Deniz Muharebesi zaferi ardından gelenek haline getirildiği üzere Forum Rosta'ya gönderildi. Kısa bir süre sonra Atilius Regulus komutasındaki Roma ordusu Kuzey Afrika'ya çıkarak Kartaca'yı dize getirmek için bir harekât başlattı. Birinci Pön Savaşı'nın sonraki muharebeleri Kuzey Afrika'da, Kartaca topraklarında gerçekleşecektir. Aslan T (cüce galaksi) Aslan T (Leo T) Aslan takımyıldızı yönünde yaklaşık olarak 1,365,000 ışık yılı uzaklıkta bulunan bir cüce yuvarsı gökada. Yerel Grup'un bir üyesidir ve 2006 yılında keşfedilmiştir. Aslan T, bir geçiş nesnesi olarak (T) sınıflandırılır, cüce yuvarsı gökada (dSph) ve cüce düzensiz gökada (dIrr) arası bir gökadadır. Yarı-ışık yarıçapı 180 parsektir. Aslan T, Yerel Grup'un en küçük ve en sönük üye gökadalarından birisidir. Tümleşik parlaklığı Güneş'in yaklaşık 40,000 katıdır. Kütlesi, 8 milyon M olarak hesaplanmaktadır. Işık oranı yüksek bir kütle, karanlık madde hakimiyetini göstermektedir. Jan Saudek Jan Saudek (d. 13 Mayıs 1935, Prag, Çekoslovakya) Çek sanat fotoğrafçıdır. Mikuláš Dzurinda Mikuláš Dzurinda (4 Şubat 1955, Spišský Štvrtok, Çekoslovakya) 1998 ile 2006 yılları arasında Slovakya başbakanı. SDK ve Slovak Demokratik ve Hristiyan Birliği'nin kurucu lideridir. Dzurinda, 2010-2012 yıllarında Başbakan Iveta Radičová'nın koalisyon hükümetinde Slovakya Dışişleri Bakanlığı görevinde bulunmuştur. 2006 yılı Türkçe Top 20 bir numara parçaların listesi 2006 yılı Türkçe Top 20 bir numara parçaların listesi, Nielsen verilerine göre radyo ve televizyonlarda en çok çalan şarkılar belirlendi. Toplamda 14 şarkı bir numara oldu. Liste, "Avrupa Top 100" listesinde en yüksek basamaktaki Türkçe şarkı alınarak yapılmış bir listedir. Nielsen Music Control arşiv eksikliğinden dolayı bu yola başvurulmuştur. Avrupa Top 100 Listesi Arşiv Erhan Kayar Erhan Kayar (d. 19 Haziran 1985 - ö. 15 Mart 2011) Defans mevkisinde görev yapan Türk futbolcu idi. 15 Mart 2011'de geçirdiği trafik kazasında hayatını kaybetmiştir. 1985'te Bafra'da doğan Erhan Kayar, futbola Bafraspor'da başladı. 2001 yılında U-17 millî takımında oynarken Samsunspor'un gözlemcileri tarafından keşfedilerek, Samsunspor'a alındı. Üç sene boyunca kırmızı beyazlı ekibin altyapısında oynadıktan sonra Kasım 2004'te profesyonelliğe geçti. 23 Nisan 2005'te Gaziantepspor'la oynanılan lig maçının son dakikalarında oyuna dahil olarak ilk ve son kez bir Süper Lig karşılaşmasında forma giydi. Daha sonra bir sezon İskenderun Demir Çelikspor'a bir sezon da Ünyespor'a kiralandı. Erhan, 2007-08 sezonu başında Samsunspor'a dönmesine karşın, takımdaki yönetim ve teknik direktör karışıklığı nedeniyle 2 Ağustos 2007'de 3. Lig ekiplerinden Balıkesirspor'la bir yıllık sözleşme imzaladı. Balıkesir ile başarılı bir sezon geçirirmesine rağmen üst lige yükselme hayalleri play-offlarda suya düştü. Genç futbolcu sezon sonunda sözleşmesinin sona ermesiyle 2. Lig'de mücadele eden Eyüpspor'la iki yıllığına anlaştı. Ancak sezon boyunca sadece 7 maçta forma giyebildi ve Ağustos 2009'da tekrar eski takımı Balıkesirpor'a transfer oldu ve 2009-10 sezonunu burada geçirdi. Erhan Kayar, 2010-11 sezonu başında İzmir takımlarından Torbalıspor'a transfer oldu. Sezon arasında ise Denizli Belediyespor ile 1,5 yıllık mukavele imzaladı. Balıkesir Üniversitesi Beden Eğitimi ve Spor Yüksek Okulu Bölümü dördüncü sınıf öğrencisi olan Erhan Kayar, sınavlarına girdikten sonra, 15 Mart 2011'de dönüş yolunda kullandığı otomobiliyle Salihli yakınlarında karşı yönden gelen bir TIR'la çarpıştı. Ağır şekilde yaralanan Erhan, Salihli Devlet Hastanesi'ne götürülürken, yolda vefat etti. Kayar'ın cenazesi bir gün sonra memleketi Bafra'da Esentepe Merkez Camii'nde ikindi namazının ardından kılındıktan sonra, Bafra Asrî Mezarlığı'na defnedildi. Genç futbolcu nişanlıydı. Sefa Aksoy Sefa Aksoy (d. 26 Şubat 1989, Hamburg, Almanya), Türk futbolcudur. 2. Lig ekiplerinden Bandırmaspor'da oynamaktadır. Almanya'nın Hamburg kentinde bir işçi Türk ailesinin çocuğu olarak dünyaya gelen Sefa ailesiyle beraber çocuk yaşta Türkiye'ye memleketleri Samsun'a kesin dönüş yapmışlardır. Burada futbola Irmak Sanayi SK altyapısında başlayan Sefa Aksoy, daha sonra Samsunspor altyapısında oynamaya başladı. 2006 yılında profesyonelliğe geçiş mukavelesi imzalayarak as takıma yükseldi. Samsunspor için ilk resmî karşılaşmasına 22 Ocak 2006 tarihinde Gaziantepspor'a karşı oynanan Süper Lig karşılaşmasında çıktı. Samsunspor'da 2009-10 sezonunun ara transfer dönemine kadar oynadı. Burada her sezon ortalama 20 resmî karşılaşmada görev alsa da ilk on birin sürekli oyuncusu olmayı başaramadı ve neticesinde Samsunspor'dan ayrılıp başka bir ekip'de şansını denemeye karar verdi. 2010-11 ara transfer döneminde 1. Lig ekiplerinden Giresunspor'la anlaşarak buraya transfer oldu. Sezon bitimi sözleşmesini çift taraflı feshedip 2010-11 sezonunun başında 1. Lig ekiplerinden Boluspor transfer oldu. 2011-12 sezonunda Bandırmaspor'a transfer oldu. 35 kez millî takımlara çağrılan Sefa Aksoy, 2 kez Türkiye U-16, 2 kez Türkiye U-17, 20 kez Türkiye U-18, 10 kez de Türkiye U-19 forması olmak üzere toplam 34 kez millî formayı giymiştir ve bu karşılaşmalarda 4 gol kaydetmiştir. Jiří Růžek Jiří Růžek (d. 29 Ağustos 1967, Litoměřice) Çek sanat fotoğrafçı. 1912 Yaz OlimpiyatlarÄ±'nda futbol İsveç'nın başkenti Stockholm'de gerçekleştirilen 1912 Yaz Olimpiyatları'ndaki futbol etkinlikleri, yalnızca erkeklere özgü olarak düzenlendi. Oyunlar tarihinde dördüncü kez yer alan futbol etkinliklerinde, tamamı Avrupa'dan 11 ülkeden mücadele etti. Bir önceki oyunlarda olduğu gibi bu yıl da Büyük Britanya altın, Danimarka gümüş, Hollanda ise bronz madalyanın sahibi oldu. 29 Haziran-5 Temmuz 1912 tarihleri arasındaki gerçekleştirilen müsabakalar, İsveç Futbol Federasyonu tarafından organize edildi. Etkinlikler kapsamında oynanan iki maça Idrottsplats Traneberg, altı maça Olympiastadion, sekiz maça ise Idrottsplats Råsunda ev sahipliği yaptı. Uluslararası Olimpiyat Komitesi'nin veritabanı, yalnızca ülkelerinin ilk maçına ilk on birde başlayan oyuncuları madalya sahibi olarak göstermektedir. Aşağıdaki liste ise bu on bir oyuncunun yanında, en az bir maçta forma giyen oyuncuları da içermektedir. Turnuvada, 11 ülkeden 135+18 sporcu mücadele etti. Katılması planlanan Fransa ile Belçika takımları eşleşmelerin belli olmasından kısa bir süre sonra çekilirken, FIFA üyeliği bulunmayan Bohemya'nın yarışmalarda yer alma isteği reddedildi. Aşağıdaki listede, hangi ülkeden kaç sporcunun katıldığı belirtilmiştir: FrantiÅ¡ek Drtikol František Drtikol (d. 3 Mart 1883, Příbram, Avusturya-Macaristan İmparatorluğu - ö. 13 Ocak 1961, Prag, Çekoslovakya), Çek sanat fotoğrafçı. Hazaralar Hazaralar, Afganistan nüfusunun yaklaşık %9'unu oluşturan etnik grup. Hazaralar, çoğunlukla Şiî inancına sahiptirler. Yoğun olarak Bamyan'ı da içine alan Hazaracat veya Hazaristan bölgesinde yaşarlar. Hazaralar, Afganistan'daki en kalabalık üçüncü etnik gruptur. Ayrıca 650.000 ve 900.000 arasında olduğu tahmin edilen nüfuslarıyla Pakistan'daki azınlık gruplardan biridir. Pakistan'daki Hazara nüfusunun çoğu Ketta şehrinde yaşar. Hazaralar'ın kökenleri tam olarak çözülememiştir. İç Asya kökenli olan Hazaralar, fiziksel özellikleri, yüz kemikleri ve kültür ile dillerindeki benzerliklerden dolayı Orta Asya Türkleri ve Moğollarla ilişkilendirilirler. Hazaralara yapılan genetik analizlerde kısmen Moğol kökenli oldukları görülmüştür. İşgalci Moğol ve Türk-Moğol topluluğun yerel İrani halkla karışmasıyla Hazaralar oluşmuş olabilir. Hicri 3. ve 4. yüzyıla ait tarih ve edebiyat metinlerinde Hazaralar, Garçe Türkleri olarak zikredilmiştir. Dr. Cavit ve Ömer Salih'e göre Hazaralar, Moğollardan önce Garze (Garçe) olarak bilinmekteydiler. 1998 FIFA Dünya Kupası elemeleri (AFC) Aşağıda 1998 FIFA Dünya Kupası elemeleri kapsamında Asya bölgesinde (AFC) oynanan karşılaşmalar listelenmiştir. Elemelerin tamamı hakkında bilgi için "1998 FIFA Dünya Kupası elemeleri" maddesine bakınız. 1998 Asya elemelerine toplam 36 takım katıldı. 32 takımın katılacağı Dünya Kupası için Asya 3,5 takımlık kontenjana sahipti. Elemeler üç tur üzerinden oynandı: 16 Mart 1997, Kuala Lumpur, Malezya - 0 - 2 16 Mart 1997, Kuala Lumpur, Malezya - 2 - 0 18 Mart 1997, Kuala Lumpur, Malezya - 1 - 3 18 Mart 1997, Kuala Lumpur, Malezya - 0 - 0 20 Mart 1997, Kuala Lumpur, Malezya - 1 - 4 20 Mart 1997, Kuala Lumpur, Malezya - 2 - 0 27 Mart 1997, Cidde, Suudi Arabistan - 0 - 0 27 Mart 1997, Cidde, Suudi Arabistan - 3 - 0 29 Mart 1997, Cidde, Suudi Arabistan - 3 - 0 29 Mart 1997, Cidde, Suudi Arabistan - 1 - 2 31 Mart 1997, Cidde, Suudi Arabistan - 0 - 1 31 Mart 1997, Cidde, Suudi Arabistan - 6 - 0 "Suudi Arabistan" Final Turu'na çıktı. 2 Haziran 1997, Şam, Suriye - 0 - 17 4 Haziran 1997, Şam, Suriye - 12 - 0 4 Haziran 1997, Şam, Suriye - 0 - 7 6 Haziran 1997, Şam, Suriye - 0 - 1 6 Haziran 1997, Şam, Suriye - 3 - 0 9 Haziran 1997, Tahran, İran - 3 - 1 9 Haziran 1997, Tahran, İran - 0 - 12 11 Haziran 1997, Tahran, İran - 9 - 0 11 Haziran 1997, Tahran, İran - 2 - 1 13 Haziran 1997, Tahran, İran - 2 - 2 13 Haziran 1997, Tahran, İran - 0 - 6 Suriye - Kırgızistan karşılaşması, iki takımında tur atlama şansı kalmayınca oynanmadı. "İran" Final Turu'na yükseldi. 8 Nisan 1997, Manama, Bahreyn - 0 - 0 11 Nisan 1997, Manama, Bahreyn - 1 - 2 14 Nisan 1997, Manama, Bahreyn - 1 - 0 19 Nisan 1997, Sharjah, Birleşik Arap Emirlikleri - 4 - 1 22 Nisan 1997, Sharjah, Birleşik Arap Emirlikleri - 3 - 0 26 Nisan 1997, Sharjah, Birleşik Arap Emirlikleri - 2 - 0 "Birleşik Arap Emirlikleri" Final Turu'na yükseldi. 23 Mart 1997, Muskat, Umman - 1 - 1 23 Mart 1997, Muskat, Umman - 0 - 1 25 Mart 1997, Muskat, Umman - 0 - 10 25 Mart 1997, Muskat, Umman - 1 - 0 27 Mart 1997, Muskat, Umman - 0 - 6 27 Mart 1997, Muskat, Umman - 4 - 0 22 Haziran 1997, Tokyo, Japonya - 10 - 0 22 Haziran 1997, Tokyo, Japonya - 0 - 6 25 Haziran 1997, Tokyo, Japonya - 3 - 0 25 Haziran 1997, Tokyo, Japonya - 0 - 2 28 Haziran 1997, Tokyo, Japonya - 1 - 1 28 Haziran 1997, Tokyo, Japonya - 2 - 1 "Japonya" Final Turu'na yükseldi. 6 Nisan 1997, Cakarta, Endonezya - 8 - 0 13 Nisan 1997, Manado, Endonezya - 0 - 0 20 Nisan 1997, Phnom Penh, Kamboçya - 0 - 1 27 Nisan 1997, Phnom Penh, Kamboçya - 1 - 1 9 Mayıs 1997, San'a, Yemen - 0 - 1 16 Mayıs 1997, San'a, Yemen - 7 - 0 25 Mayıs 1997, Taşkent, Özbekistan - 6 - 0 1 Haziran 1997, Surabaya, Endonezya - 1 - 1 13 Haziran 1997, San'a, Yemen - 1 - 1 20 Haziran 1997, Taşkent, Özbekistan - 3 - 0 29 Haziran 1997, Phnom Penh, Kamboçya - 1 - 4 24 Ağustos 1997, Taşkent, Özbekistan - 5 - 1 "Özbekistan" Final Turu'na yükseldi. 23 Şubat 1997, Hong Kong - 0 - 2 2 Mart 1997, Bangkok, Tayland - 1 - 3 9 Mart 1997, Bangkok, Tayland - 2 - 0 30 Mart 1997, Hong Kong - 3 - 2 28 Mayıs 1997, Daejeon, Güney Kore - 4 - 0 1 Haziran 1997, Seul, Güney Kore - 0 - 0 "Güney Kore" Final Turu'na yükseldi. 13 Nisan 1997, Beyrut, Lübnan - 1 - 1 26 Nisan 1997, Singapur - 0 - 1 8 Mayıs 1997, Kuveyt, Kuveyt - 2 - 0 24 Mayıs 1997, Singapur - 1 - 2 5 Haziran 1997, Kuveyt, Kuveyt - 4 - 0 22 Haziran 1997, Beyrut, Lübnan - 1 - 3 "Kuveyt" Final Turu'na yükseldi. 4 Mayıs 1997, Aşkabat, Türkmenistan - 1 - 4 4 Mayıs 1997, Duşanbe, Tacikistan - 4 - 0 11 Mayıs 1997, Aşkabat, Türkmenistan - 2 - 1 11 Mayıs 1997, Duşanbe, Tacikistan - 0 - 1 25 Mayıs 1997, Ho Chi Minh City, Vietnam - 1 - 3 25 Mayıs 1997, Aşkabat, Türkmenistan - 1 - 2 1 Haziran 1997, Pekin, Çin - 1 - 0 1 Haziran 1997, Ho Chi Minh City, Vietnam - 0 - 4 8 Haziran 1997, Pekin, Çin - 0 - 0 8 Haziran 1997, Ho Chi Minh City, Vietnam - 0 - 4 22 Haziran 1997, Pekin, Çin - 4 - 0 22 Haziran 1997, Duşanbe, Tacikistan - 5 - 0 "Çin" Final Turu'na yükseldi. 11 Mayıs 1997, Almatı, Kazakistan - 3 - 0 23 Mayıs 1997, Lahor, Pakistan - 2 - 6 6 Haziran 1997, Bağdat, Irak - 1 - 2 11 Haziran 1997, Lahor, Pakistan - 0 - 7 20 Haziran 1997, Bağdat, Irak - 6 - 1 29 Haziran 1997, Almatı, Kazakistan - 3 - 1 "Kazakistan" Final Turu'na yÃ¼kseldi. 20 Eylül 1996, Doha, Katar - 3 - 0 21 Eylül 1996, Doha, Katar - 2 - 0 23 Eylül 1996, Doha, Katar - 5 - 0 24 Eylül 1996, Doha, Katar - 1 - 1 26 Eylül 1996, Doha, Katar - 0 - 3 27 Eylül 1996, Doha, Katar - 6 - 0 "Katar" Final Turu'na yÃ¼kseldi. 19 Eylül 1997, Tahran, İran - 1 - 1 19 Eylül 1997, Doha, Katar - 0 - 2 26 Eylül 1997, Doha, Katar - 1 - 1 26 Eylül 1997, Kuveyt, Kuveyt - 1 - 1 3 Ekim 1997, Dalian, Çin - 1 - 0 3 Ekim 1997, Tahran, İran - 3 - 0 10 Ekim 1997, Kuveyt, Kuveyt - 1 - 2 11 Ekim 1997, Riyad, Suudi Arabistan - 1 - 0 17 Ekim 1997, Kuveyt, Kuveyt - 2 - 1 17 Ekim 1997, Tahran, İran - 4 - 1 24 Ekim 1997, Riyad, Suudi Arabistan - 1 - 0 24 Ekim 1997, Kuveyt, Kuveyt - 0 - 1 31 Ekim 1997, Dalian, Çin - 2 - 3 31 Ekim 1997, Tahran, İran - 0 - 0 6 Kasım 1997, Riyad, Suudi Arabistan - 1 - 1 7 Kasım 1997, Doha, Katar - 2 - 0 12 Kasım 1997, Dalian, Çin - 1 - 0 12 Kasım 1997, Doha, Katar - 0 - 1 Suudi Arabistan Dünya Kupası'na katıldı. "Iran" AFC Play-off'una yükseldi. 12 Eylül 1997, Abu Dabi, Birleşik Arap Emirlikleri - 4 - 0 12 Eylül 1997, Seul, Güney Kore - 2 - 1 19 Eylül 1997, Abu Dabi, Birleşik Arap Emirlikleri - 0 - 0 20 Eylül 1997, Almatı, Kazakistan - 1 - 1 27 Eylül 1997, Taşkent, Özbekistan - 2 - 3 28 Eylül 1997, Tokyo, Japonya - 1 - 2 4 Ekim 1997, Almatı, Kazakistan - 1 - 1 4 Ekim 1997, Seul, Güney Kore - 3 - 0 11 Ekim 1997, Almatı, Kazakistan - 1 - 1 11 Ekim 1997, Taşkent, Özbekistan - 1 - 1 18 Ekim 1997, Almatı, Kazakistan - 3 - 0 18 Ekim 1997, Taşkent, Özbekistan - 1 - 5 25 Ekim 1997, Taşkent, Özbekistan - 4 - 0 26 Ekim 1997, Tokyo, Japonya - 1 - 1 1 Kasım 1997, Seul, Güney Kore - 0 - 2 2 Kasım 1997, Abu Dabi, Birleşik Arap Emirlikleri - 0 - 0 8 Kasım 1997, Tokyo, Japonya - 5 - 1 9 Kasım 1997, Abu Dabi, Birleşik Arap Emirlikleri - 1 - 3 Güney Kore Dünya Kupası'na katıldı. "Japonya" AFC Play-off'una yükseldi. Japonya kupaya katılma hakkı kazandı. "İran" ise AFC / OFC Kıtalararası Play-off maçı oynadı. Haydarpaşa İskelesi Haydarpaşa İskelesi, İstanbul'un Anadolu Yakası'nda bulunan tarihî bir iskele binasıdır. Mimarı Vedat Tek’tir İstanbul'u demiryoluyla Anadolu'ya bağlayan Haydarpaşa Garı'nın hemen önünde yer alır. Gar ile İstanbul'un Avrupa Yakası arasında kolay ulaşımı sağlamak amacıyla inşa edilmiştir. Yapının denize bakan cephesindeki çini tabloda hicrî 1334 (miladî 1915-1916) tarihi yazılı olmasına karşın, bunun kesin yapılış tarihi olup olmadığı tartışmalıdır. Yapı kesmetaştan, dikdörtgen planda inşa edilmiştir. Bir ana, iki yan olmak üzere toplam 3 ayrı salondan oluşur. Ana salon yan salonlardan bir miktar yüksek; her bir yan salonun iki katı genişliğindedir. Ana salonun ön ve arka cepheleri üç sivri kemerle bölünmüştür. Denize bakan cephenin orta kemerine ahşap bir cumba bölümü eklenmiştir. Yan kemerler ise kapı olarak kullanılmaktadır. Gar binasına bakan cephenin de orta kısmına sekizgen biçimli bir bilet gişesi eklemiş; yanlarına kapılar açılmıştır . Yan salonların da ön ve arka cephelerinde birer kapı bulunur. Ana salon ve yan salonlar içeriden birbirlerine bağlıdır. Yapının dış cephesinde çini ve taş işçiliği uygulanmıştır. Çini işçiliği dönemin tanınmış çini sanatkâlarından Kütahyalı Mehmet Emin Usta'dır.. Ön cephede bir vitray çalışması da vardır Millî Emniyet Hizmeti Millî Emniyet Hizmeti Riyâseti (MEH, ya da bilinen adı ile MAH) Türkiye'nin 1926 ve 1965 yılları arasındaki istihbarat teşkilatı olup, yerini Millî İstihbarat Teşkilatı almıştır. Millî Emniyet Hizmeti, Mustafa Kemal Atatürk'ün Karakol Cemiyeti ve Teşkilât-ı Mahsusa dahil olmak üzere İttihatçı yapının tasfiyesi sırasında kuruldu. MAH'ın ilk reisi Şükrü Âli Ögel'di. II. Dünya Savaşı sırasında, Türkiye'de İngiliz, Sovyet ve Alman ajanları ve sempatizanları tarafından yapılan casusluk faaliyetleri artmıştı. MAH, Nazi Almanyası'nın Türkiye'yi işgal girişiminin olmadığı, Müttefikler'in İnönü yönetiminin Almanya'ya savaş ilan etmesi için baskı yaptığı bilgisini aldı (İngilizlerin Türkiye'yi Almanya'ya karşı bir müttefik olarak almak çabaları Eric Ambler'in 1940 yılında yayımlanan "Korkuya Yolculuk" casus gerilimi romanında birincil unsuruydu ve MAH'ın hayali reisi Albay Haki önemli bir rol oynamaktaydı.). MAH, aynı zamanda CIA'den maddi destek almaktaydı. Valter Birsa Valter Birsa, (d. 7 Ağustos 1986, Šempeter pri Gorici, Slovenya), Sloven millî futbolcudur. Şu an Milan takımında forma giymektedir. Futbol kariyerine NK Bilje kulübünde başlayan Birsa, önce NK Primorje'ye sonra da 17 yaşındayken ND Gorica'ya transfer oldu. Sonra da FC Sochaux-Montbéliard takımına transfer oldu. Oradaki başarılı performansı sayesinde AJ Auxerre takımına transfer oldu ve kariyerindeki ilk UEFA Şampiyonlar Ligi maçını bu takımda oynadı. 2011 yılında ise İtalya'nın takımı olan Genoa CFC takımına transfer oldu. . Slovenya forması altındaki ilk maçına 9 Eylül 2009'da Polonya karşısında çıktı ve ilk golünü de o maçta attı. 2010 FIFA Dünya Kupası'nda da Slovenya fomasıyla mücadele eden Birsa, ABD'ye karşı 2-2 biten maçta bir gol attı. "Ev sahibi olarak Slovenya baz alınmıştır." Fatih GÃ¼l Fatih Gül (d. 3 Şubat 1988, Küçükçekmece), Türk futbolcudur. 2. Lig ekiplerinden Manisa BB'da oynamaktadır. Futbola Zeytinburnuspor altyapısında başlayan Fatih, 2005 yılında profesyonelliğe geçiş mukavelesi imzalayarak buradaki as takıma alındı. Zeytinburnuspor için ilk resmî karşılaşmasına 5 Mart 2006 tarihinde Orhangazispor'a karşı oynanan 3. Lig karşılaşmasında çıktı. 3 sezon burada düzenli olarak ilk on birde forma giyen Fatih, 2008-09 sezonunun başında Boluspor'a transfer oldu. 2 kez Türkiye U-16 millî takımına çağrılan Fatih Gül, 1 kez Türkiye U-16 millî takımı formasını giymiştir. İstanbul Üniversitesi Gözlemevi İstanbul Üniversitesi Gözlemevi Araştırma ve Uygulama Merkezi, 1933 yılında Fen Fakültesi bünyesinde kurulan Astronomi ve Uzay Bilimleri Bölümü'nün araştırma ve gözlemlerinde kullanılması amacıyla açılmıştır. Gözlemsel astronomi konusunda çalışmalara evsahipliği yapan merkez; Gözlemevi olarak kullanılan yapı, 1934-1936 yılları arasında, mimar Arif Hikmet Holtay'ın çizimlerine göre inşa edilmiştir. Yapı, mimari olarak rasyonel-modernist akım içinde değerlendirilmektedir. Hâlen etkin olarak aynı amaçla kullanılmaktadır. Gözlemevi ana binası (Yapım 1933) ve etrafındaki farklı yapılaşmalar (1950), 2009 yılında başlayan yenileştirme çalışmaları projesi çerçevesinde 8 Temmuz 2013 tarihinde tamamlanmıştır. Bu çalışmalar sonucunda ana binaya karbon fiberlerle ve çeliklerle takviye ve iyileştirme yapılıp aslına uygun restorasyonu tamamlanmıştır. Çevre binaların 1999 depremi sonrası oluşan hasarlı kalıntıları tamamen yıkılarak yerine ana bina ile uyumlu Avrupa'nın en modern ve işlevsel Astronomi ve Uzay Bilimleri Bölümü ve Gözlemevi Uygulama ve Araştırma Merkezi bina kompleksi oluşturuldu. Erivan Yegvard HavaalanÄ± Erivan Yegvard Havaalanı (FAA: UD21) Ermenistan'nın başkenti Erivan'da yer alan bir havaalanı. 05/23 yönünde, 1,000x76 m (3,281x250 ft) boyutlarında ve 18/36 yönünde 991x76 m (3,252x250 ft) boyutlarında olmak üzere iki adet beton yüzeyli pist bulunmaktadır. Altın buzağı Altın Buzağı, (), Eski Ahit'e göre, Musa Sina Dağı'na çıktığında İsrailoğullarını memnun etmek için Harun tarafından yapılmış bir puttur. Buzağı, İsrail'in Tanrısının fizikselleştirilmiş haliydi, dolayısıyla hem puta tapıldığından hem de Tanrı görselleştirildiğinden çifte hata yapılmıştır. İbranice'de bu olay için "Buzağı günahı" anlamına gelen "Het Haegel" (חֵטְא הַעֵגֶּל) denir. İlk olarak Çıkış 32:4'te anlatılmaktadır. Boğaya ibadet birçok kültürde görülmekteydi. Çıkış hikâyesine göre Mısır'dan çıktıkları anlatılan İbranilerin dini olarak asimile olma sonucu Mısır mitolojisindeki Apis boğası ve boğa başlı Khnum'dan esinlendikleri düşünülür. Mısırlıların ve İbranilerin Antik Yakın Doğu ve Ege'deki komşularında da sıkça yaban öküzüne olan ibadet görülür. Örneğin Yunan mitolojisinde Girit Boğası'na ibadet edilir. Hindistan'da Nandi (bir boğa), Tanrı Şiva'nın aracıdır ve bu nedenle Hindular tarafından kutsal sayılır. Mısırlılar arasında kutsal öküz olarak Hathor vardır ve bu Aşera'nın karşılığıdır. İbrani kavimleri bu topluluklar ve bu toplulukların tanrıları arasında geliştiği için onlardan esinlemiş olmaları pek doğaldır. Musa, Sina Dağı'na On Emir'i almaya gittiğinde (Çıkış 19:20) İsrailoğullarını kırk gün kırk gece yalnız başlarına bıraktı (Çıkış 24:18). İsrailoğulları Musa'nın geri dönmeyeceği endişesiyle Harun'dan İsrail'in Tanrısını resmeden bir put yapmasını istedi. Başta karşı çıkmasına rağmen halkın artan baskın şikayetleri üzerine Harun onların altınlarını toplattı. Topladığı altınları eritip bir buzağı heykeli yaptı. Bir de altar yapan Harun "İsrail, sizi Mısır'dan çıkaran tanrılarınız bunlardır" dedi. Ertesi gün, İsrailoğulları adaklar sunup Altın Buzağı'yı şenliklerle kutladılar. Dağa Musa ile çıkan Yeşu halkın sesini duyunca Musa'ya haber verdi. Musa dağdan inip buzağıyı görünce sinirlendi ve Tanrı'nın ona verdiği üzerinde On Emir yazan taş tabletleri kırdı. Emirleri tekrar geri almak için dağa çıkan Musa, Tanrı'nın halkı bozulmuş olarak görmesi nedeniyle onları yok etmek istemesi üzerine ona yalvardı (Çıkış 32:11) ve Tanrı'nın fikrini değiştirtti. Musa geri döndüğünde Altın Buzağı'yı yaktı, toz etti, suya attı ve İsrailoğullarını suyu içmeleri için zorladı. Musa, Tevrat'a bağlı kalmak isteyenleri kendisiyle gelmesi için çağırdı, onla gelmek istemeyen 3000 kişinin katledilmesi için ise Levileri gönderdi. Leviler Musa'nın buyruğunu yerine getirdiler ve halktan 3000'e yakın insan öldürüldü. MÖ 922'de I. Yarovam İkinci İsrail Krallığını kurdu ve iki tane altın buzağı yaptırıp onları Betel ve Dan şehirlerine yerleştirdi. 1 Krallar 12:26-30'a göre, dindarlar ibadet için Kudüs'e giderse Yehuda kralı Rehavam'a bağlanacaklarından korkan Yarovam bu iki altın buzağıyı yaptırıp halkı Kudüs merkezinden uzaklaştırmayı amaçladı: Bazı görüşlere göre Yarovam'ın altın buzağı yapmasının sebebi Kudüs Tapınağı'ndaki meleksi figürlerden etkilenmiş olmasıdır. Altın buzağı'nın, 'da da Ezra tarafından adı geçmektedir.: Ezra, İsrailoğullarına, tarihte altın buzağıya tapılmaya çalışıldığında dahi Tanrı'nın rahmetinin üzerlerinde olduğunu anlatmaktadır. Ezra'nın "Tanrı" ile ilgili kullandığı dil diğer pasajlarda İsrailoğullarının buzağıyı kullanışlarındakilerle çelişmektedir. Belgesel hipoteze göre Çıkış ve 1 Krallar Yehuda Krallığı merkezli Tesniyeciler tarafından yazıldığından İsraillileri sadakatsiz gösterme eğilimi bulunmaktadır. En büyük çelişki, Çıkış 32:4'te tek bir altın buzağı bulunmasına rağmen "tanrılar" terimi kullanılmaktadır; fakat Ezra "Tanrı" ifadesini tercih etmektedir. Altın Buzağı hikâyesi yüzeysel olarak basit bir hikâye olarak gözükse de hikâye göründüğünden daha derindir. Michael Coogan'a göre, Altın Buzağı başka bir tanrının putu değildir dolayısıyla sahte veya yanlış bir tanrı değildir. Buna delil olarak Çıkış 32:4-5'i sunar: Altınları toplayan kişi Harun'dur, oymacı aletini kullanan da, putu yaratan da kendisidir; halk "Ey İsrailliler, sizi Mısır'dan çıkaran tanrılarınız budur!" dedi ve bunun üzerine Harun bir de sunak yaptı. Harun bir bildiri yayınlayıp "Yarın Rab'bin onuruna bayram olacak" diye ilan etti. Halk "tanrılarınız" dese dahi buradaki mevzu bahis put bir adettir. Tek bir tanrıya yapılan ibadet Yehova'ya olamayabileceği gibi birden çok tanrıya yapılan ibadetin Yehova'ya yapılan ibadet olmadığı anlamına da gelmemektedir. Ayrıca, 5. ayette "Rab'be" yapılan bayram bazen Yehova'ya yapılan bayram olarak tercüme edilir. Bu aşamada henüz On Emir verilmediğinden Harun'un yaptığı kanun dışı değildir. Bu hikâyedeki başka bir anlayış da Altın Buzağı'nın Yehova için bir kürsü oluşudur. Yakın Doğu sanatlarında tanrılar taht yerine hayvanlar üzerine oturarak resmedilirlerdi. Bu durumda Altın Buzağı, Ahit Sandığı veya meleksi bir figürle eşdeğerdir. Bu karmaşanın sebebi iki türlü açıklanabilir: 1) Harun ruhban sınıfı ile Musa ruhban sınıfı arasından kaynaklanan gerginlik sebebiyle Harun kötü gösterilmek istenmiştir ve/veya 2) Kuzey'deki İsrail Krallığı'na saldırıda bulunulmaktadır. İkinci sebebe göre, kuzeydeki krallığın ilk kralı I. Yarovam'ın Altın Buzağı yaptırıp "Yarovam'ın günahı" olarak bilinen günah işlemiştir ve bu MÖ 722'de krallığın Asurlularca yıkılmasına sebep olmuştur. Yarovam'ın günahı, Beytel ve Dan şehirlerine birer Altın Buzağı yaptırıp halkının hac için Kudüs'e kadar gitmesini engellemekti. Coogan'a göre bu episot güneydeki Yehuda Krallığı tarafından yazılan Tesniyesel tarihin bir parçasıdır, İsrail Krallığı'nın çökmesinden sonra olaylara taraflı yaklaşılmıştır. Coogan, Yarovam'ın, halkına Kudüs Tapınağı'na alternatif sunduğunu ve bu ibadetlerin Yehova-dışı olduğu anlamına gelmediğini belirtmektedir. Bu hikâyenin katmanlarını daha iyi anlayabilmek için Belgesel hipotez kullanılabilir: Muhtemelen Altın Buzağı hikâyesi Kuzey Krallığı'ndaki E'de bulunmaktaydı. Bu krallık çöktükten sonra J ve E birleştirildi ve hikâye "olumsuz ışık altında" tekrar ele alındı. Buzağıya yapılan ibadet politeizm olarak ele alınıp zina yapıldığı havası yaratıldı (Çıkış 32:6). Hikâyeler P tarafından derlendiğinde Altın Buzağı hikâyesi yine olumsuz olarak ele alındı fakat buradaki Harun'un suçu aza indirgendi. İsrail ve Altın Buzağı olayı Kur'an'ın Taha Suresinde (20.83) aktarılmaktadır. Kuran versiyonu büyük oranda hikâyenin orijinaliyle aynıdır fakat putu yapan kişi Harun değil Samiri isimli biridir. Samiri Musa'nın yok olduğunu ve İsrailoğullarının yeni bir tanrı bulması gerektiğini söylemiştir. Samiri, Mısır'dan getirilen altın mücevherlerden böğürebilen bir Altın Buzağı yapmıştır. Musa'nın yokluğunda halkın lideri olan Harun buna karşı çıkmaya çalışmıştır fakat başarısız olmuştur. Musa geri döndüğünde pagan ayinleri ve Harun'un bunu engelleyemediğini görünce sinirinden Harun'un sakalına yapışmıştır. Ardından Musa, Samiri'yi sürgüne göndermiş, Altın Buzağı'yı yakmış ve küllerini denize atmıştır. Ta-Ha Suresi 90-94: Kalinino Havaalanı Kalinino Havaalan覺 (FAA: UD19) Ermenistan'n覺n Lori marz覺nda (vilayet) yer alan bir havaalan覺. 12/30 yönünde, 1,995x34 m (6,545x110 ft) boyutlarında asfalt yüzeyli bir pist bulunmaktadır. Stepanavan HavaalanÄ± Stepanavan Havaalanı (ICAO: UDLS) Ermenistan'nın Lori marzında (vilayet) yer alan bir havaalanıdır. Stepanavan'ın 6 km kuzeybatısında bulunmaktadır. 13/31 yönünde, 1,998x28 m (6,555x92 ft) boyutlarında asfalt yüzeyli bir pist bulunmaktadır. Şinuyar Havaalanı Şinuyar Havaalanı Ermenistan'nın Syunik marzında (vilayet) yer alan bir havaalanıdır. Sovyetler Birliği'nin 1991'de dağılmasından beri kapalıdır. Bununla birlikte Ermenistan Hükümeti, havaalanını tekrar inşa etmeyi ve 2016 yılında sivil uçuşlara açılmasını planlamaktadır. 08/26 yönünde, 2,011x28 m (6,598x92 ft) boyutlarında asfalt yüzeyli bir pist bulunmaktadır. Şirak Havalimanı Şirak Havalimanı (Ermenice: Շիրակ Օդակայան) (IATA: LWN, ICAO: UDSG) Ermenistan'da bir havalimanıdır. Ermenistan'ın Şirak marzına (vilayet) bağlı Gümrü şehrinden yaklaşık 5 km uzaklıkta yer alır. Nikiforos Fokas (yaşlı) Nikiforos Fokas (, "Nikēphoros Phōkas") (d. yaklaşık 830 - ö. yaklaşık 896), Bizans İmparatoru I. Basileios döneminde hizmet etmiş bir general. Nikiforos Fokas Anadolu'da büyük toprakları bulunan ve çok defa mensupları Bizans ordularında askeri komutan olan eski asılları Ermeni olan bir zengin sülalenin üyesiydi. Oğullarından Yaşlı Leo Fokas 919 yılında I. Romanos'a karşı isyan eden bir generaldi ve sonunda gözlerine mil çekilip kör edilmiştir. Diğer oğlu Bardas Fokas, VII. Konstantinos döneminde sarayda yüksek mevkilere yükselmiş ve Küçük Asya'da imparatorluğun sınır bölgelerini savunan Doğu ordularının komutanı olmuştu. Bardas'ın oğlu II. Nikiforos 963 - 969 yılları arası Bizans İmparatorluğu yapmış, diğer oğlu önce generallik sonra ağabeyinin baş vezirliğini yapmıştır. Nikiforos Fokas "Patrikios" ve "Domestikos tōn scholōn" görevlerine yükselmiştir. 885-886 yıllarında Taranto ve Calabria'nın büyük kısmını almayı başarmıştır. İtalyan Yarımadasındaki başarılar, oradaki Bizans egemenliğinde yeni bir dönem açmıştır. Serkan Ã‡evik Serkan Çevik (d. 13 Temmuz 1991, Fransa), Türk futbolcudur. 1. Lig ekiplerinden Boluspor'da oynamaktadır. Fransa bir işçi ailesinin çocuğu olarak dünyaya gelen Serkan, burada yöresel takımlarda futbol altyapı eğitimini aldıktan sonra birçok Avrupa'da yetişen Türk futbolcusu gibi şansını Türkiye'de denemeye karar verdi ve 2008 senesinde Ankaraspor altyapısına transfer oldu. Ankaraspor'un lisansının TFF tarafından elinde alınması dolayısıyla birçok futbolcu gibi Serkan da serbest kaldı. Bunun üzerine olarak 2010 yılında Boluspor'la profesyonelliğe geçiş mukavelesi imzalayarak buraya transfer oldu. As takımla sezon öncesi hazırlık kampına ve bazı antrenmanlara çıksa da henüz bir resmî karşılaşmada görev almayan Serkan, daha çok A2 takımı için oynamaktadır. Annie Girardot Annie Girardot (d. 25 Ekim 1931, Paris - ö. 28 Şubat 2011, Paris), Fransız oyuncu. Üretken bir sanatçı olan Girardot TV filmleriyle birlikte 160 kadar filmde rol aldı. 1956 ve 1977 yıllarında iki defa En İyi Kadın Oyuncu Cesar ödülünü kazanmıştır. En iyi filmleri arasında, " Docteur Françoisse Gailland " (1965), " Trois Manhattan Chambres " (2002) ve " Cache " (2005), oynadığı rollerle ödüller kazanmıştır. 2006'da Alzhaimer hastalığına yakalanan sanatçı 28 Şubat 2011 tarihinde bu hastalık nedeniyle Paris'te hayatnı kaybetti. Pere Lachaise mezarlığına defnedilmiştir. 25 Ekim 1931'de Paris'te dünyaya gelen Girardot, konservatuvardan mezun olduktan hemen sonra devlete ait olan ünlü Comedie Française tiyat­rosuna girdi. Arada başka işler yapmak kaydıyla 1957 yılına kadar burada çalıştı. ilk filmi olan Sofrada 13 Kişi'yi de bu görevi sırasında, 1955 yılında çevirdi. Ancak gerçek ününü 1960 yılında İtalyan yönetmen Luchino Visconti'nin ünlü filmi Rocco ve Kardeşleri ("Rocco e i Suoi Fratelli", Türkiye'de ayrıca "Düşman Kardeşler" adıyla da bilinir)'nde oynadığı "Nadia" rolüyle kazandı. Bu filmde kardeşlerden "Simone Parondi" (Renato Salvatori)'nin sevgilisini oynuyordu. Filmden sonra rol arkadaşı Renato Salvatori'yle evlendi ve onun 1988 yılındaki ölümüne kadar evli kaldılar. Filmografisine bakıldığında nitelikleri açısından uçlarda dolaştığı hemen fark edilir. Bir yandan "auteur" sinemacılar olarak kabul edilen Marcel Carne (Manhattan'da Üç Oda "Trois chambres â Manhattan"), Roger Vadim (Günah ve Erdem, "Le Vice et la vertu") ve Claude Lelouch (Yaşamak İçin, "Vivre pour vivre") gibi yönetmenlerin filmlerinde oynamış, diğer yandan kocasının İtalyan olmasının da etkisiyle birçok İtalyan filminde rol almıştı. Bu arada Fransa'da sıradan sayılabilecek sayısız filmde de çekinmeden oynadı. Bu popüler filmler arasında sıradan komedilerden hafif erotik filmlere kadar çok çeşitli türden filmler bulunuyordu. Bu popüler filmlerden en ünlüsü Fransa'da gerçekten yaşanmış ve o tarihlerde ülkeyi oldukça sarsmış gerçek bir olaya dayanan, Andre Cayatte'nin 1971'de yönettiği Ölesiye Sevmek ("Mourir d'Aimer") adlı filmdi. Bu filmde Girardot erkek öğrencisiyle ilişkiye giren, olay ortaya çıkınca tutuklanan ve cezaevinde intihar eden bir lise öğretmenini canlandırıyordu. Türkiye'de de sansasyon yaratan bu film ünlü Fransız şarkıcı Charles Aznavour'a da ilham verdi ve şarkıcı filmle aynı adı taşıyan şarkısını o yıllarda besteledi ve seslendirdi. 1980'lerde sinemadaki popülerliğini yitirdi. 2003 yılında Alzheimer hastalığına yakalandı. Gittikçe zayıflayan hafızasına rağmen 2007 yılına kadar mesleğini sürdürmeye çalıştı. 2010 yılında hafızasını tümüyle yitirdi. 28 Şubat 2011 tarihinde Paris'te tedavi gördüğü hastanede hayatını kaybetti. Bronz madalya Bronz madalya, bazı spor yarışmalarını üçüncü olarak tamamlayan sporcu veya sporculara verilen ve bronzdan yapılmış madalyadır. Bronz madalyanın üçüncüler için verilmeye başlanması ilk olarak St. Louis, Missouri'de düzenlenen 1904 Yaz Olimpiyatları'nda başlandı. Bu zamana değin sadece ilk iki sıradaki sporcular madalyayla ödüllendirilmekteydi. İlk modern Olimpiyat Oyunları olan 1896 Yaz Olimpiyatları'nda birinciler gümüş madalya ve zeytin dalı ile ödüllendirilmekteydi. Yarışmaları ikinci tamamlayanlara bronz madalya ve defne dalı verilirken üçüncülere herhangi bir ödül verilmemekteydi. Günümüzde yaygın olarak kullanılan altın-gümüş-bronz madalya sistemi ise ilk olarak 1904 Yaz Olimpiyatları'nda kullanıldı. 1928 ile 1968 arasındaki oyunlarda madalya tasarımları hemen hemen aynıydı. Floransalı sanatçı Giuseppe Cassioli tarafından üretilen bu tasarımın ön yüzünde; elinde zeytin dalı tutan kadınla birlikte, oyunların kaçıncı kez düzenlendiği ve ev sahibi şehir yazılıydı. Arka kısmında ise temsili bir Olimpiyat şampiyonunun kabartması yer almaktaydı. 1972 Yaz Olimpiyatları ile birlikte ön yüzdeki tasarımda ufak değişiklikler yapıldı ve Antik Olimpiyat Oyunları'na atıfta bulunmak amacıyla bir Roma amfitiyatrosu eklendi. Arka kısımdaki tasarım ise tamamen ev sahibi şehrin tasarımına bırakıldı. 2004 Yaz Olimpiyatları'ya birlikte madalya tasarımında yeniden değişikliğe gidildi ve arka plana ilk modern Olimpiyatlara ev sahipliği yapan Panathinaiko Stadyumu'nun görüntüsü eklendi. Oyunlarda verilen madalyaların basımı ev sahibi şehrin sorumluluğundadır. Boks ve judo gibi bazı branşlarda, yarı finalde elenen iki sporcu da bronz madalya ile ödüllendirilmektedir. Öte yandan Kış Olimpiyat Oyunları'nda verilen madalyalarda çok daha farklı tasarımlar kullanılır. 1995 yılında, sosyal psikologlar Victoria Medvec, Scott Madey ve Thomas Gilovich'in yaptığı bir araştırma sonucunda Olimpiyatlarda bronz madalya kazanan sporcuların, gümüş madalya kazanan sporculardan daha mutlu oldukları belirlendi. Gümüş kazananların, altın madalyanın sahibi olamadıkları için hayal kırıklığına uğrarken; üçüncü olup, bronz madalyanın sahibi olanların ise dördüncü olmadığı ve herhangi bir madalya kazandığı için mutlu olduğu gözlemlendi. Victor D'Hondt Victor D’Hondt (20 Kasım 1841 - 30 Mayıs 1901) Belçikalı , avukat, iş adamı, Ghent Üniversitesi Medeni Hukuk bölümü akademisyeni ve matematikçi. d'Hondt Usulü Sistemi olarak bilinen Nısbi Seçim Sistemini 1878'de tasarlamıştır. Tasarladığı sistem, bir nisbi temsil sistemi olup 1961 Anayasası ile Türkiye'de uygulanmaya girmiştir. Hali hazırda Türkiye'nin kullandığı seçim sistemi; Arjantin, Avusturya, Belçika, Bulgaristan, Şili, Hırvatistan, Çek Cumhuriyeti, Danimarka, Finlandiya, Macaristan, İsrail, Japonya, Makedonya, Hollanda, Paraguay, Kuzey İrlanda, Polonya, İrlanda, İskoçya, Slovenya, İspanya, İsviçre, Portekiz Cumhuriyeti , İzlanda ve Galler tarafından da kullanılmaktadır. Ayrıca Londra Meclisi de d'hondt Sistemini kullanmaktadır. Soyismi "D'Hondt" şeklinde yazılmasına rağmen; seçim sistemine verilen soyiminin ilk harfi küçülerek "d'Hondt"(Sistemi) halini almış ve günümüzde de sistem bu şekli ile anılmaktadır. Towers Tarihi BÃ¶lgesi Towers; ABD'nin Rhode Island eyaletinde yer alan Narragansett şehrindeki tarihi bir bölge. Bölgenin sınırları Atlantik Okyanusu, "Exchange Place", Mathewson ve Taylor caddeleri ile çevrelenmiştir. Bölge National Register of Historic Places (NRHP) listesine 1982 yılında eklenmiştir. Slovenya başbakanı Slovenya başbakanı, Slovenya hükûmetinin başkanıdır. Slovenya'nın cumhurbaşkanından sonra gelen en yüksek 2. makamdır. Mevcut başbakan 18 Eylül 2014 tarihinden beri Miro Cerar'dır. Çoban I (cüce galaksi) Çoban Cüce Gökadası ("Boo I dSph") Çoban takımyıldızı yönünde yaklaşık olarak 200.000 ışık yılı uzaklıkta bulunan bir cüce yuvarsı gökadadır. Samanyolu'nun uydu gökadasıdır ve 2006 yılında keşfedilmiştir. Toplam aydınlatma gücü 100.000 Güneş ve mutlak büyüklüğü -5,8 ile normal bir fotoğrafta görülemeyecek kadar soluktur. Gökadanın yapısı Samanyolu'nun etkisi nedeniyle çok bozulmuştur. Doğan Altınkaya Doğan Altınkaya (d. 11 Şubat 1985, İzmir), Türk futbolcudur. 2. Lig ekiplerinden Pendikspor'da forma giymektedir. Futbola Çamdibi SK altyapısında başlayan Doğan, daha sonra Yozgatspor ve Gaziantepspor'da oynadı. 2005 yılında Gaziantepspor'la profesyonelliğe geçiş mukavelesi imzalayarak as takıma yükseldi. Gaziantepspor için ilk resmî karşılaşmasına 14 Mayıs 2005 tarihinde Akçaabat Sebatspor'a karşı oynanan Süper Lig karşılaşmasında çıktı. 2005-06 sezonunda as takımla sezon öncesi hazırlık kampına ve bazı antremanlara çıksa da henüz hazır bulunmayarak oyun tecrübesi edinebilmesi için sezon sonuna kadar Kırşehirspor'a kiralandı. Burada sezonun ara transfer dönemine kadar kaldıktan sonra Gaziantepspor'a geri dönmüştür. Bunun üzerine sezon sonuna kadar GASKİ'a kiralık olarak gitti. İki sezonda Şanlıurfaspor'da kiralık futbolcu statüsünde oynadıktan sonra Türk Telekom'a transfer oldu. Burada iki sezon düzenli olarak görev alan Doğan, Türk Telekomspor'la olan sözleşmesının bitimiyle takımdan ayrılma karari aldı. 2010-11 sezonun başında 1. Lig ekiplerinden Boluspor'a transfer oldu. Burada yarım sezon görev aldıktan sonra sezonun ara transfer döneminden sezon sonuna kadar Konya Şekerspor'a kiralık olarak verildi. 2011-12 sezonu başında Boluspor'la 2 yıllığına tekrar anlaşan Doğan Altınkaya devre arasında kendi isteğiyle 2. Lig ekiplerinden Eyüpspor'a gitti. 2012/2013 sezonu için İskenderun Demir Çeliksporla 2 yıllık anlaşma sağladı. Ömer Yiğitbaşı Prof. Dr. Ömer Yiğitbaşı, 1918 yılında Bolvadin, Afyonkarahisar'da doğmuştur. İstanbul Üniversitesi Tıp Fakültesi’nden 1942 yılında mezun olmuştur. 1957 yılında doçent olarak İç Hastalıkları Kürsüsü’nü kurmak üzere Ege Üniversitesi’ne atanmıştır. 1962 yılında profesör olan Yiğitbaşı, 4 sene boyunca Ege’de senato üyeliği yapmıştır. 1966-1968 arasında Tıp Fakültesi Dekanlığı görevinde bulunan Yiğitbaşı, 1970 yılına kadar üniversitelerarası kurul üyeliği yaparken, 1973 yılında Ege Üniversitesi Rektör Yardımcılığı’na getirildi. 1979 yılında kendi isteğiyle emekli olan Yiğitbaşı, 1982 yılında bir grup arkadaşıyla birlikte Dokuz Eylül Üniversitesi’ni kurmuştur. Kurduğu üniversiteye rektör olan Yiğitbaşı, 1987’de yaş haddinden görevden ayrıldı. Aralık 1987'de ise cumhurbaşkanlığı kontenjanından YÖK Genel Kurul Üyesi seçildi ve 4 yıl sonra ayrılmıştır. 2006 yılında vefat etmiştir. David O'Leary David Anthony O'Leary (d, 2 Mayıs 1958; Stoke Newington, Londra, İngiltere) hâlen Birleşik Arap Emirlikleri takımlarından Al-Ahli'nin başında olan İrlandalı teknik direktör ve eski futbolcudur. Oyunculuk kariyerinin tamamına yakını olan 20 yıllık dönemde Arsenal defansında forma giyen futbolcu, takımıyla 722 maça çıkarak bu alandaki kulüp rekorunun sahibi oldu. Teknik direktörlük kariyerine Leeds United'da başlayan ve daha sonra Aston Villa'ya geçen O'leary; buradaki görevinden 2006 Temmuz ayında ayrıldı. O'Leary 2 Mayıs 1958'de Stoke Newington, Londra'da dünyaya geldi; henüz üç yaşındayken Dublin'e taşındı. Futbola Shelbourne'de başlayan O'Leary 1973'te Arsenal'e imza attı. Highbury'de kısa zamanda aşama kaydedip, henüz 16 yaşında rezerv takımda yer buldu. Takımıyla ilk maçına 16 Ağustos 1975 günü oynanan Burnley karşısında çıkan O'Leary, 17 yaşında olmasına rağmen o sezon 30 maçta oynama başarısı gösterdi. Sonraki on yıl boyunca Arsenal kadrosunun değişmez bir parçası olan oyuncu, sakatlığından dolayı 27 maç oynayabildiği 1980-81 sezonu dışında, her sezon 40'tan fazla maçta yer aldı. Sakin ve etkili bir defans ortası futbolcusu olan O'Leary pozisyonlarda iyi yer tutması ve gelişmiş oyun tarzıyla anıldı. Kariyerindeki ilk büyük başarı Arsenal ile 1979 FA Cup Finali'nde Manchester United'ı 3-2'lik galibiyet sonrası gelen kupa şampiyonluğu oldu. Bunun yanında O'Leary Arsenal'in kaybettiği 1978, 1989 kupa ve 1980 UEFA Kupa Galipleri Kupası finallerinde oynamıştı. 1982 yılında takımın kaptanı olan futbolcu, 18 ay sonra unvanı Graham Rix'e devretti. O'Leary Arsenal kariyeri boyunca birçok rekora imza attı; 100 ve 200 maça ulaşan en genç isim olan oyuncu, daha 26 yaşındayken 400. maçına çıkmıştı. 1989 Kasım'ında 621 kez ile George Armstrong'a ait olan tüm zamanlarda en çok forma giyme rekorunu kırdı. George Graham'ın takımında defansın ortasında Tony Adams - Steve Bould ikilisinin yer alması ve O'Leary kadro için ilk seçenek olmamasına rağmen, futbolcu sezon boyunca 20'den fazla maça çıktı. Arsenal o sezon son maçta Liverpool'u Anfield'da 2-0 yenerek First Division şampiyonluğuna ulaştı. O'Leary 1991 yılında yeniden lig şampiyonluğu, 1993'te ise FA Cup ve Lig Kupası'nı kazanarak çifte kupa sevinci yaşadı. Bu dönemlerde genellikle yedek oyuncu olarak görev yapmaktaydı. Hâlen 722 maçla Arsenal'de tüm zamanlarda en fazla forma giyen oyuncu unvanını elinde bulunduran O'Leary, ayrıca 20 yıllık macera boyunca farklı seviyelerde 1000'den fazla maça çıktı. O'Leary Highbury'deki uzun dönemin ardından 1993 yılında bedelsiz olarak Leeds'e transfer oldu. 1993-94 sezonunda aşil tendonundan sakatlanarak sezonu kapatana kadar kadroda düzenli olarak yer buldu. 1995-96 sezonu başında hala kulübün oyuncu listesinde yer alan futbolcu, Eylül ayında sakatlığının da etkisiyle 37 yaşında futbolu bıraktığını açıkladı. Leeds formasını sadece 14 kez giyebildi. O'Leary İrlanda ilk millî maçına 1976 yılında oynanan ve 1-1 berabere tamamlanan İngiltere karşılaşmasıyla çıktı. Millî takımın başına Jack Charlton geçtikten sonra ise iki yıl boyunca kadroya çağrılmadı. 1986 Mayıs'ında İzlanda'da yapılan küçük bir turnuvada yer aldıktan sonra, 1988 Kasım ayına kadar forma giymeyen oyuncu Euro 88'i de kaçırdı. O'Leary'nin 68 maçlık millî takım kariyerinin önemli anlarından biri 1990 FIFA Dünya Kupası'nda yaşandı. Romanya ile seri penaltı vuruşlarına kalan İrlanda'da kaleci Packie Bonner, Daniel Timofte'nin kullandığı atışı kurtardı. Sonrasında, sonucu belirleyecek penaltı atışını kullanan O'Leary takımını 5-4 galibiyete taşıdı. O'Leary turnuva boyuncu sadece Romanya maçında Steve Staunton'un yerine oyuna girdiği 26 dakikada yer bulmuştu. FIFA Dünya Kupası'nda kısa süre sonra, O'Leary takımının Euro 92 elemelerinde Türkiye'yi 5-0 mağlup ettiği maçta, millî kariyerindeki tek golünü kaydetti. O'Leary'nin kardeşi Pierce O'Leary Shamrock Rovers ve Celtic takımlarında futbol oynadı; ayrıca yedi kez İrlanda forması giydi. Yeğeni Ryan O'Leary ise İskoçya'nın Kilmarnock takımında mücadele etti; millî takım tercihini de doğduğu ülke olan İskoçya'dan yana kullandı. 568||10|||||||||||||||| 568||10|||||||||||||||| "Veriler 22 Ekim 2010 tarihinde güncellenmiştir" Arsenal ile Football League First Division FA Cup EFL Cup Avrupa Kupa Galipleri KupasÄ± Ermenistan'daki havaalanlarÄ± listesi Bulunduğu yere göre Ermenistan'daki Havaalanları listesi. "Kalın" olarak gösterilmiş olan havaalanı isimleri ticari havayolları tarafından tarifeli seferler yapılan havaalanlarıdır. Kraliçe Bea (Balık Oltası) Kraliçe Bea (İngilizce: Queen Bea), Balık Oltası'nın 6. Bölümünün 1. yarısıdır. Bu böüm ABD'de 29 Ekim 2010'da, Türkiye'de ise 5 Mart 2011'de Muhteşem Balık Baldwin'den önce yayınlandı. Okulun Öğrenci konseyi günü dansı geldiği zaman Bea'yi o günün kraliçesi seçerler ama onun utanç verici ailesi ona eşlik etmek için kayıt olurlar. Bu yüzden Milo ve Oscar onları durdurmak için sahte bir okul dansı planlamasına ve Bea'nin kraliçe olmasına yardım ederler. Nihat Nirun Nihat Nirun , Türk sosyoloji profesörü. Ankara Üniversitesi Dil ve Tarih-Coğrafya Fakültesi'nde uzun yıllar öğretim üyesi olarak görev yapan Nirun, Hacettepe Üniversitesi Edebiyat Fakültesi'nde Sosyoloji Bölümü'nü kurarak başkanlığını üstlenmiş ve ayrıca Edebiyat Fakültesi'nın dekanlığı görevini de yürütmüştür. İnönü Üniversitesi Rektörlüğü görevinde bulunan Nirun, Kenan Evren tarafından YÖK üyeliğine atanmış ve 4 yıl bu görevi de yürütmüştür. Nirun evli ve 1 çocuk babasıdır. 6 Şubat 2007 tarihinde vefat etmiştir. Sosyal çevre içinde sosyal yapıya katkıda bulunan en önemli etmen insandır ve sosyal yapıların homojen olmadığı tezini öne sürmüştür. Türkiye Kulüplerarası Atletizm Şampiyonası Türkiye Kulüplerarası Atletizm Şampiyonası ya da Türkiye Puanlı Atletizm Birinciliği, Türkiye Atletizm Federasyonu tarafından 1951'den 1987'ye dek düzenlenen ve atletizmde kulüp düzeyinde Türkiye şampiyonunu belirlemeyi hedefleyen spor organizasyonu. 1987 yılında Türkiye Atletizm Ligi organizasyonunun başlatılmasıyla anılan seneden itibaren düzenlenmemiştir. Türkiye'de tarihçesi Cumhuriyet'in ilanından önceki döneme dayanan atletizm sporunda ilk Türkiye Şampiyonası 5 Eylül 1924 tarihinde Eskişehir'de düzenlenmiştir . Paris'te düzenlenen 1924 Yaz Olimpiyatları'nda başarılı olamayan Türk atletlerinin derecelerinin daha sistematik şekilde belirlenmesi yönündeki çalışmalar çerçevesinde, bireysel düzeyde düzenlenen bu ilk şampiyonada ferdi dereceler tespit edilmiş ve rekor kaydına başlanmıştır. Bunun haricinde aynı yıl İstanbul ve Ankara, çok sonra da İzmir'de yine Bölge Ferdi Atletizm Şampiyonaları düzenlenmeye başlamış, kulüplerarası müsabakalar ise daha sonra başladığı gibi 1940'lara kadar düzenli bir seyir izlemekten de uzak kalmıştır. Genellikle İstanbul-Ankara mücadelesi şeklinde geçen Türkiye Ferdi Atletizm Şampiyonasının yanı sıra bir de kulüplerarası Türkiye birinciliğinin düzenlenmesi fikrinin taraftar kazanabilmesi için Türkiye'nin maddi olanaksızlıklar, ülke içi ulaşım imkânlarının kısıtlılığı ve masrafı ile kulüpleşme olgusunun ülke çapına yayılmasındaki gecikmeler gibi sıralanabilecek sorunların tedricen bertaraf edilmesi gerekmiştir. Öte yandan, ilk Türkiye Birinciliği 1924'te düzenlenen futbola ilaveten, 1942'de sutopu, 1945'te hentbol, 1946'da basketbol, 1948'de voleybol gibi takım sporlarında Türkiye şampiyonaları tertiplenmeye başlanmıştır. 1951 yılında ise kürek dalında olduğu gibi genellikle yarışlarda ilk üçe girenleri puanlama usulüyle atletizmde de puanlı takım şampiyonasının organize edilmesi mümkün olabilmiştir. Türkiye Kulüplerarası Atletizm Şampiyonaları'na katılım hususunda iki yöntem izlenegelmiştir: Bazen kulüplerarası bölge şampiyonalarında belirli derecelere ulaşan kulüplerin katılması, bazen de Türkiye Şampiyonası elemelerinde Atletizm Federasyonu tarafından belirlenen puan limitini geçen kulüplerin iştirak etmesi sağlanmıştır. Puanlama sistemi ise 1954'e kadar branşlarında ilk üçe ya da altıya giren sporculara 1 ilâ 3 ya da 1 ilâ 6 puan verilmesine dayandırılmış; 1957'den 1987'ye kadar ise Uluslararası Atletizm Federasyonları Birliği'nin (IAAF) belirlediği ve sıralamaların yanı sıra dereceleri de dikkate alan sistemle gerçekleştirilmiştir. Kros ve salon yarışları hariçte bırakılırsa, atletizm açık hava sporu olduğundan Türkiye Kulüplerarası Atletizm Şampiyonalarının yaz aylarında düzenlenmesi, Türkiye'de Haziran ve Temmuz aylarının sıcak olması nedeniyle de ya Mayıs ya da Ağustos-Ekim döneminin tercih edilmesi söz konusu olmuştur. Şampiyona 1951 sezonundan 1987 sezonuna kadar 35 kez düzenlenmiştir. İstanbul ve İzmir on ikişer kez ile şampiyonayı en çok düzenleyen şehirler olmuşlardır. Ankara 9 kez, Bursa, Eskişehir ve Mersin de birer kez şampiyonaya evsahipliği yapmışlardır (Şehirlerin toplamının 36 çıkmasının sebebi 1985 şampiyonasının İstanbul ve İzmir olmak üzere iki kademeli yapılmış olmasıdır). 35 kez düzenlenen organizasyonda en çok şampiyonluğu futbol ve diğer birçok branşta olduğu gibi bu sporda da lokomotif rolü üstlenen ezeli rakipler Galatasaray (14 kez) ve Fenerbahçe (11 kez) almıştır. İstanbul'un bu iki kulübünü, futboldaki Harp Okulu, basketbol ve voleyboldaki Muhafızgücü ve bokstaki Karagücü gibi, askerliğini yapmakta olan sporcuları bünyesine katarak dönemsel güçlü takımlar oluşturan Jandarmagücü ve Türkiye'nin ilk atletizm şampiyonlarından olup Mersin'de 1964-75 yılları arasında Gençlik ve Spor İl Müdürlüğü yaptığı dönemde büyük bir atletizm varlığı meydana getiren Seyfi Alanya'nın takımı Mersin Amatör Atletizm dörder şampiyonlukla izlemektedir. Bu takımların dışında İzmir Amatör Atletizm ve Silahlı Kuvvetler Gücü birer şampiyonluk kazanarak zaman zaman iddialarını göstermişlerdir. Türkiye Kulüplerarası Atletizm Şampiyonası, ülke şampiyonunu belirleyen spor organizasyonu olarak, 1975 yılından sonra atletizm branşında da düzenlenmeye başlayan Avrupa Şampiyon Kulüpler Kupası'na katılacak Türk takımının belirlenmesini sağlamıştır. 1987 yılından sonra ise Avrupa Şampiyon Kulüpler Kupası'na Türkiye Atletizm Süper Ligi şampiyonlarının katılması söz konusu olmuştur. İstanbul (Fenerbahçe Stadı), 4-5 Ağustos 1951. İlk gün yarışlarında Galatasaray 32-26'lık puan üstünlüğü yakaladı. Ancak Fenerbahçeli idareciler işaret etmiş oldukları bazı düzensizliklere yönelik itirazlarının sonuçsuz kalması neticesinde ikinci gün şampiyonayı protesto etti ve takım yarışmalardan çekildi. Harbokulu'nun az sayıdaki atletinin yanı sıra Galatasaraylı atletlerin kendileriyle yarıştıkları bir müsabakaya dönen Şampiyona sonunda sarı-kırmızılı takım ilk Türkiye şampiyonluğunu kazandı. İstanbul (Fenerbahçe Stadı), 6-7 Eylül 1952. İstanbul (Mithatpaşa Stadı), 29-30 Ağustos 1953. Ankara (19 Mayıs Stadı), 23-24 Ekim 1954. Yapılmadı. Yapılmadı. Ankara (19 Mayıs Stadı), 14-15 Eylül 1957. Ankara (19 Mayıs Stadı), 4-5 Ekim 1958. İstanbl (Mithatpaşa Stadı), 23-24 Ağustos 1959. Ankara (19 Mayıs Stadı), Ekim 1960. İstanbul (Mithatpaşa Stadı), 30 Eylül-1 Ekim 1961 İzmir (Alsancak Stadı), 27-29 Ekim 1962. Bu sezonun Türkiye Şampiyonası önemli tartışmalar yarattı. Fenerbahçe İstanbul şampiyonu olmasına rağmen, Türkiye Şampiyonası elemesi düzenlendi ve birinci gelen Galatasaray'ın şampiyonaya katılmasına karar verildi. Fenerbahçe şampiyonayı ve Federasyon'u yanlı davranmakla itham ederek protesto etti. Bursa, 31 Ağustos-1 Eylül 1963 Ankara (19 Mayıs Stadı), 26-27 Eylül 1964. Ankara (19 Mayıs Stadı), 2-3 Ekim 1965. Galatasaray takımı, diğer takımların aksine Federasyona şampiyonadan bir gün önce yarışacak atletlerinin listesini vermeyince puantajdan çıkarıldı. Ankara (19 Mayıs