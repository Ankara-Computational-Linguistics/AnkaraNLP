ile buluşmuştur. Anders NystrÃ¶m (Blakkheim) - Gitar (1991 - ) Fredrik Norrman - Gitar (1996 - 2010) Mattias Norrman - Bass (1999 - 2010) 1991 Jhva Elohim Meth 1993 Dance Of December Souls 1996 Brave Murder Day 1998 Discouraged Ones 1999 Tonight's Decision 2001 Last Fair Deal Gone Down 2003 Viva Emptiness 2006 The Great Cold Distance 2009 Night Is The New Day 2012 Dead End Kings 2013 Dethroned & Uncrowned 2016 The Fall of Hearts 2020 City Burials 1994 W.A.R Compilation Vol.1 2004 Brave Yester Days 2005 The Black Sessions Hintçe Hintçe (हिन्दी Hindi), Pakistan'ın resmî dili olan Urduca ile beraber Hindustani dilinin iki standart yazılı formundan birini oluşturan Hint dilidir. Genellikle Hindistan'ın kuzey, merkez ve batısında konuşulan bu dil, Hint-Avrupa dil ailesine ait bir dildir. İngilizce'nin ve 22 diğer yerel dilin yanı sıra, Hindistan'ın anadilidir. Hindistan'da Devanāgarī yazı sistemi; Pakistan'da ise Arap alfabesi kullanılmaktadır. Hindistan'da ve Güney Asya'da birçok eyalette başka diller kullanılmakta olsa da İngilizce ve Hindustânî (Hintçe) çoğunlukla "lingua franca" olarak kullanılır. Hindistan, şu anda tek dil bütünlüğünü tamamen oluşturabilmek, örneğin bir Tamil'in bir Hindu'yu anlayabilmesini sağlamak amacıyla Hintçe kullanımını yaygınlaştırmaya çalışmaktadır. Bunun bir diğer amacı İngilizceyi resmî dil olmaktan çıkarmaktır. Hindistan dışında Hintçe daha çok Hint sineması (Bollywood) ile tanınmıştır ve film müzikleri ile sevilmiştir. Hintçe, Urduca ile birlikte Hindustani dilinin iki ayrı standart yazı değişkesinden biridir. Dil, Hint-Aryan dillerinin Hint dilleri olarak da bilinen merkez koluna mensuptur. Bu dil grubu Hint-İran, daha geniş kapsamda ise Hint-Avrupa dil ailesine bağlıdır. Hintçe (ve Hindustani), kökenleri Vedik Sanskrit dilinin erken bir formuna dayanan Prakrit dilinden evrilmiştir. Hint dillerinin Delhi'de konuşulan lehçeyi baz alarak standartlaştırılmasından önce, pek çok Hint lehçesi ve dili yazı ve edebiyat dili olarak kullanılmıştır. 12. ve 13 yüzyıllarda, Braj Bhasha, Marvari ve Avadhi dillerinde yazılmış eserler, Hint dilleri edebiyatının erken dönemlerini oluşturmaktadır. Modern standart Hintçe, Braj, Avadhi ve Maithili gibi diyalektler yerine Delhi'de konuşulan lehçeyi baz almıştır. Babürlü hakimiyetinin son yıllarında ise Urdu dili prestij dili haline gelmeye başlamıştır. Modern Hintçenin edebi kullanımı 18. yüzyılın sonlarında meydana gelmiştir. 19. yüzyılın sonlarında, Urduca'dan ayrı olarak Hintçe'yi geliştirmek için bir hareket oluştu. 1881'de Bihar, Hintceyi Urduca'nın yerini alan tek resmi dili olarak kabul etti ve böylece Hintçe'yi benimseyen ilk Hindistan devleti oldu. 1949 yılında Devanagari yazı sistemiyle yazılan Hintçe, Hindistan'ın resmi dili olarak kabul edildi. SIL International verilerine göre 1991 yılında 180 milyon kişi anadili olarak Hintçe konuşuyordu, 120 milyon kişi ise ikinci dil olarak Hintçe konuşuyordu. 1991'den 2008'e Hindistan nüfusu %35 artığına göre, bugün 240 milyon kişinin Hintçeyi anadili olarak konuştuğu tahmin edilmektedir. İkinci dil olarak konuşanların sayısı ise okur-yazarlık oranındaki artışa bağlı olarak %35'ten çok daha fazladır. Ken Kesey Kenneth Elton "Ken" Kesey (17 Eylül 1935 - 10 Kasım 2001), Amerikalı yazar. En önemli eseri Türkçeye "Guguk Kuşu" olarak çevrilmiş olan "One Flew Over The Cuckoos Nest"tir. La Junta, Colorado'da doğan Kesey'in çocukluğu Oregon Eugene'de geçer. Babası süt fabrikasında işçidir. Gençlik yıllarında güreşe ve boksa merak salar. Stanford Üniversitesi'nden bir burs kazanıp burada okumaya başlar. Bir süre sonra ayrılıp karşıt kültüre katılır. 1956'da okul arkadaşı Faye Haxby ile evlenir. Bu arada uyuşturucu ilaçlarla tanışıp, kendi üzerinde denemeler yapar. Basılmamış ilk romanı olan Hayvanat Bahçesi'ni (Zoo) yazar. Kitap San Francisco North Beach'te yaşayan hippiler hakkındadır. Timothy Leary ile birlikte 1960 Hippi kuşağının temsilcisi olurlar. 10 Kasım 2001'de karaciğer kanserinden ölür. Ralph Waldo Emerson Ralph Waldo Emerson (d. 25 Mayıs 1803 - ö. 27 Nisan 1882), Amerikan düşünür ve yazar. Amerikan transandantalizminin en önemli temsilcisidir. 1803 yılında Boston'da doğdu. Babası ve dedesi Protestan papazıydı. 1826 yılında Harvard Üniversitesi'nden mezun oldu. Emerson da babası gibi papaz oldu ve 1829'da bir Üniteryen kilisesinin rahipliğini üstlendi. Aynı yıl Ellen Louisa Tucker ile evlendi. Eşi 1831'de öldü. 1832'de ruhsal bir bunalımdan dolayı rahipliği bıraktı. Bu kararında karısının ve erkek kardeşlerinin ölümünün payı büyüktü. Biçimsel dinin geçerliliğini yitirdiği kanısına varan Emerson 1832-33 yıllarında ilk İngiltere yolculuğuna çıktı. Wordsworth, Landor, Coleridge, John Stuart Mill ve Carlyle'ı tanıdı. Sonradan kendisini onların izleyicisi olarak görecekti. Boston'a döndüğünde kendini gezilere ve konferanslara veren Emerson böylece ülkenin tümünü yakından tanıma olanağı buldu. 1835'de Concord, Massachusetts'de bir ev aldı ve ikinci eşi Lydia Jackson ile evlendi. Concord'da Nathaniel Hawthorne ve Henry David Thoreau ile dost oldu. Eskiden verdiği vaazların yerini konferansları aldı. Zamanla ünü ABD'yi aştı, Avrupa'ya kadar yayıldı. Nietzsche, "kendimi Emerson'a o denli yakın buluyorum ki onu övmekten çekiniyorum, çünkü kendimi övmüş gibi olmaktan korkuyorum" diyordu. Birkaç yolculuk sayılmazsa hep Massachusetts'in Concord kasabasında yaşayan Emerson, 27 Nisan 1882'de öldü. Ã‡etin Aydar Çetin Aydar, müzisyen, viyola sanatçısı. 1963 yılında Ankara'da doğdu. 1977 yılında Ankara Devlet Konservatuvarı sınavlarını kazanarak Prof. Koral Çalgan’ın öğrencisi oldu. Öğrencilik döneminde konser vermeye başlayan Aydar Ankara, İstanbul ve yurt dışında resitaller verdi. Salzburg Mozarteum’da kurslara katıldı, Aberdeen Gençlik Festivali'nde Ankara Devlet Konservatuvarını temsil etti. 1985 yılında Mimar Sinan Üniversitesi Devlet Konservatuvarının ikili dalında düzenlediği 5. Ulusal Müzik Yarışması'nda piyanist Can Çoker ile birlikte birinci seçildi ve en iyi çağdaş eser yorumu ödülüne (Benjamin Britten - "Lachrymae") layık görüldü. 1986 yılında Hacettepe Üniversitesi Ankara Devlet Konservatuvarı’nı bitiren sanatçı aynı yıl Cumhurbaşkanlığı Senfoni Orkestrası üyeliğine atandı ve 1988 yılında Devlet Bursu ile Almanya’ya gönderilene kadar bu görevini sürdürdü. Almanya’da Trossingen Yüksek Müzik Okulunda Prof. Emile Cantor ile yüksek lisans eğitimini çok iyi dereceyle tamamladı. Daha sonra profesyonel yaşamını Almanya’da, Württembergisches Kammerorchester-Heilbronn ve Danimarka’da, Kopenhag Filarmoni Orkestrası'nda sürdürdü. 1992 yılında yurda dönen sanatçı Dokuz Eylül Üniversitesi Devlet Konservatuvarı'na öğretim görevlisi olarak atandı. Eylül 2000 de "DEÜ Devlet Konservatuvarı – İKSEV 1. Ulusal Viyola Yarışması" organizasyonunu Ruşen Güneş ile birlikte gerçekleştirdi. 2002 yılında DEÜ Sosyal Bilimler Enstitüsünde "sanatta yeterlik" eğitimini tamamlayan Aydar 2004 yılında doçent oldu. 2006-2007 eğitim döneminde Dokuz Eylül Devlet Konservatuvarı Yaylıçalgılar Anasanatdalı Başkanlığını da yürütmüş olan Çetin Aydar solo çalışmalarının yanı sıra İzmir Viyola Ensemble, Aşkın Ensemble-İstanbul, Orpheus Quartett-Almanya, Le Solist de Geneve-İsviçre, Württembergisches Kammerorchester-Almanya, Aarhus Symfoniorkester-Danimarka gibi orkestra ve oda müziği gruplarıyla yurt içi ve dışında konser ve kayıt çalışmaları yapmış ve kurucularından olduğu “Ensemble Carpe Diem”in şefliğini yürütmüştür. 2010 yılında Dokuz eylül Üniversitesi Devlet Konservatuvarı'nda profesörlüğe yükseltilmiş, 2011 yılında da Ankara Üniversitesi Devlet Konservatuvarı’na müdür olarak atanmıştır. 2015 yılına kadar bu görevi sürdürmüş ve istifaen ayrılmıştır. 2020 yılında emekliye ayrılan Aydar İzmir ve Çanakkale'de düzenlenen kurslarda genç viyolacılarla çalışmaya devam etmektedir. Spyro Gyra Spyro Gyra 1970'lerde kurulmuş bir Amerikalı "caz füzyon" grubudur. Toplamda 10 milyondan fazla satmış 20'nin üzerindeki albümleri ile piyasadaki en verimli ve ticari açıdan başarılı gruplardan biridir. "Shaker Song" ve "Morning Dance" en başarılı parçalarındandır. Spyro Gyra aşağıdaki Grammy almıştır: Timothy Leary Timothy Francis Leary (22 Ekim 1920- 31 Mayıs 1996) Amerikalı yazar, ruhbilimci ve bilgisayar yazılımcısı. Karşıt kültür ikonu olarak özellikle LSD başta olmak üzere psikotrop (uyuşturucu) maddelerin araştırılması ve kullanımını savunmuştur. "Turn on, tune in, drop out." (Aç, ayarla, bırak) olarak bilinen sloganıyla anılmaktadır. İrlanda kökenli bir Amerikalı diş hekimi babanın oğlu olarak Springfield, Massachusetts de dünyaya gelmiştir. Babası Timoty 13 yaşındayken ailesini terk etti. Springfield düz lisesinde okudu. Üç farklı fakülteye girdi ve hepsinde eğitim aldı. Worcester'da College of the Holy Cross'ta iki yıl öğrenim gördü. 1943 yılında Alabama Üniversitesi Psikoloji bölümünden mezun oldu. New York Times'ta hakkında bir ölüm ilanı çıktı ve disiplin sorunu olduğu söylendi. Ama O II. Dünya Savaşı boyunca Amerikan ordusundaki tıbbi heyette çavuş olarak hizmet ettikten sonra en son diplomasına kavuştu. Daha sonra bir karşı kültür ikonu ve LSD yandaşı olan Leary, Amerikan Kara Harp Akademisi'nden atıldı. 1946 yılında Washington Devlet Üniversitesinde yüksek lisans ve 1950 yılında Kaliforniya Üniversitesinde psikoloji alanında doktora yaptı. 1950-1955 yılları arasında Berkeley'de asistanlık, 1955-1958 yılları arasında Kaiser Aile Vakfı'nda psikiyatrik bir araştırmanın yönetimini ve 1958-1963 yılları arasında Harvard Üniversitesi'nde doçentlik yaptı. Also Appears On: Weil, Andrew T. "The Strange Case of the Harvard Drug Scandal" "Look, 27" 5 KasÄ±m 1963. Hindistan'daki diller Hindistan dilleri, Hindistan'da konuşulan dillerdir ve toplam 400'ü gecen dil ve lehçelerden oluşur. Bunlardan Hintçe ve İngilizce ana dil olarak tüm resmî belgelerde kullanılması şarttır. Yerbenzeri gezegen Yerbenzeri gezegen ("dünyasal gezegen" ya da "kayasal gezegen") terimi, yapısının büyük bölümü silikat kayalardan oluşmuş gezegenleri tanımlar. Bir yerbenzeri gezegen, helyum, hidrojen ve suyun birbirinden farklı fazlarının karışımlarından oluşan ve katı bir yüzeye sahip olmayan gaz devlerinden oldukça farklıdır. Yerbenzeri gezegenlerin tümü kabaca aynı yapıya sahiptirler, merkezde çoğunlukla demir içeren metalik bir çekirdek ve bu çekirdeğin çevresini saran silikat yapılı bir manto. Ay da benzer bir yapıya sahiptir, fakat demir bir çekirdekten yoksundur. Yerbenzeri gezegenlerin yüzeylerinde kanyonlar, kraterler, dağlar, ve volkanlar bulunabilir. Güneş Sistemi beş yerbenzeri gezegen barındırır. Bunlar: Merkür, Venüs, Dünya, Mars ve Ceres'tir. Etkin bir hidrosfer taşıdığı bilinen tek gezegen, bir yerbenzeri gezegen olan Dünya'dır. 10 Ağustos 2005 tarihinde, uluslararası bir astronomlar topluluğu, Akrep takımyıldızı yöresinde, yaklaşık 21.000 ışık yılı uzaklıktaki bir yıldızın çevresinde dolaşan, OGLE-2005-BLG-390Lb olarak adlandırılan, Dünya kütlesinin 5.5 katı kütleye sahip soğuk bir yerbenzeri gezegenin izlerini görüntülemiştir. Gezegen ortaya çıkarılırken, şu an için en geçerli ve yeterlilikleri açısından eşsiz olan kütleçekimsel mikromercekleme adı verilen bir yöntem kullanılmıştır. Bu yöntem, kütlesi yaklaşık olarak Dünya kadar olan gezegenlerin keşfinin yolunu açmıştır. Keşfedilmiş en küçük Güneş dışı gezegen, 15 ışık yılı uzaktaki Gliese 876 adlı kırmızı cücenin çevresinde dolanan üç gezegenden biridir. Kuramsal olarak, iki çeşit yerbenzeri gezegen vardır, çoğunlukla silikon bileşiklerinden oluşanlar (örn. Dünya), çoğunlukla karbon bileşiklerinden oluşanlar. Bunlar sırasıyla silikat gezegenler ve karbon gezegenler olarak adlandırılırlar. Gaz devi Gaz devi terimi, kayalar veya diğer katı materyaller yerine, büyük bölümü gazlardan (veya kütleçekimi sebebiyle sıvılaşmış gaz) oluşan gezegenler için kullanılır. Yaygın kabul gören modellere göre, ortaya çıkmakta olan bir yıldızı çevreleyen ve içinde gezegenlerin oluştuğu gaz ve toz diskinin yıldıza yakın iç kısımlarında ağır metaller ve kayaçlar toplanırken, hafif gazlar ve buz parçacıkları diskin dış kısımlarında toplanıp Jüpiter, Satürn gibi gaz devi gezegenleri meydana getirir. Hindistan sinemasÄ± Hint sineması diye Hindistan yarımadasında üretilen sinema filmleri adlandırılır. Amerikan film üretiminin yanı sıra Hint Sineması sayısal olarak dünyada söz sahibi. Günde 3 film çekerek 1980'li yıllarda Amerikan Sinemasını dahi geçmişti. Hint sineması değişik yerel prodüksiyonlar için kullanılan bir kavram. Bu prodüksiyonların genelde hem oyuncuları hem konuları hem de dilleri farklı oluyor. Buna rağmen karşılıklı fikir alışverişi oluyor. Bu produksyionların en önemlisi ve dünyada en çok tanınmışı Bollywood. Bunun yanı sıra Kollywood, Tollywood ve başka yerel prodüksiyonları da vardır. Kete Kete (Azerice: "Kətə", Ermenice: Գաթա "Gata"), Ermenistan orijinli olan ama Doğu Anadolu Bölgesi, Doğu Karadeniz ve Güney Kafkasya'da da tüketilen bir şekerli ekmek çeşididir. Yapılan bölgeye göre farklılıklar göstermektedir. Fakat Türkiye'de en fazla Bayburt iliyle özdeşmiştir. Bayburt ketesini diğer illerden ayıran en temel özellik kete içine unla tereyağı kavrularak konulan bir iç malzemesinin konulması ve Bayburt'ta "gav" denilen topraktan yapılan gömme tandırda yapılmasıdır ki tandıra kete vurulmadan önce muhakkak lavaş pişirilir ki tandır kıvama gelsin, bu yönleriyle diğer illerden ayrılır. Ayrıca Kars ilinde günlük gıda tüketiminde önemli bir yer tutar. Kete, ilk olarak bu bölgeden çıkmış, daha sonra diğer bölgelere yayılmıştır. Sarıkamış' ta kete içine kavrulmuş un eklenerek ve ev yapımı tereyağı kullanılarak yapılır. Erzurum'da da çok fazla yapılmaktadır. Yapılışı şu şekildedir: "Açma kete" un, yağ, tuz, biraz şeker, yaş maya ve su ile yoğrulduktan sonra bir saat kadar bekletilir ve dinlenen hamurdan alınan bezeler oklava yardımı ile orta incelikte bir yufka halinde açılarak, üzerine eritilmiş tereyağı sürülür. Hamurlar rulo haline getirilip küçük parçalara bölünür, daha sonra kesilen bu parçaların iki tanesi birleştirilmek şartıyla arasına isteğe göre ceviz, un kavurması, peynir (istenirse çikolata) koyulur ve hamur, yağlanmış tepsiye konulup yüksek ayarlı fırına verilerek pişirilir. Düşük yoğunluklu lipoprotein Düşük yoğunluklu lipoprotein (İngilizce karşılığı olan "Low Density Lipoprotein"'den LDL olarak kısaltılır) kanda kolesterol taşıyan ve yoğunluğu 1,019-1,063 g/mL arasında olan lipoprotein sınıfına karşılık gelir. Karaciğerde üretilen çok düşük yoğunluklu lipoprotein (İngilizce "Very Low Density Lipoprotein", VLDL) metabolizması sonucu oluşur. LDL tanecikleri 18-25 nm çapındadır, taşıdığı lipitlerin yanı sıra apolipoprotein B-100 (apoB-100) ve apoE proteinlerini içerir. LDL seviyesi ile kalp hastalıkları arasındaki bağlantıdan dolayı sıkça "kötü" kolesterol olarak anılır. LDL'in başlıca işlevi, kolesterol ve trigliserit üreten hücre ve dokulardan bu molekülleri alıp bunlara gereksinimi olan hücre ve dokulara taşımaktır. Yapısında %21 protein, %11 trigliserit, %22 fosfolipid, %37 kolesterol ester, %8 serbest kolesterol ve %1 serbest yağ asitleri bulunur. Vücuttaki toplam kolesterolün %70'i LDL'de bulunmaktadır. LDL'nin kandaki seviyesi ile ateroskleroz, ve dolayısıyla koroner arter hastalığına, inme ve periferal damar hastalıkları ile ilişkilidir. LDL'in taşıdığı kolesterole "kötü" denmesine karşın söz konusu kötülük, bu kolesterolun nereye, nasıl ve ne hızla taşındığıyla ilişkilidir. LDL'de bulunan kolesterol miktarından daha çok bu LDL taneciklerinin büyüklükleri ve onların konsantrasyonunun aterosklerozun ilerlemesini etkilediğine dair deliller artmaktadır. En sağlıklı (ve ender) kan profili, küçük LDL'lerin hiç bulunmaması ve az sayıda büyük ebatlı LDL taneciklerine bulunmasıdır. Çok sayıda küçük LDL taneciklerinin olması, aynı toplam kolesterol konsantrasyonunda ama az sayıda büyük LDL tanecikleri olmasından çok daha olumsuz sonuçlar doğurur; ateroma büyüme hızı, ateroskleroz ilerlemesi, kalp hastalıklarının ciddiyeti ve ölüm riski daha yüksektir. VLDL, lipoprotein lipaz (LPL) enziminin etkisiyle trigliseritlerini kaybetmek yoluyla kolesterol içerereğini arttırıp sonunda LDL'ye dönüşür. Yüksek LDL seviyesinin kalıtsal bir biçimi familial hiperkolesterolemidir (FH). Yüksek LDL seviyesi olması haline hiperlipoproteinemia tip II denir. Amerikan sağlık kuruluşları aç karnına LDL düzeyleri ile kalp hastalığı riski arasındaki bağlantılara ilişkin aşağıdaki kılavuzu oluşturmuşlardır: Amerika'da belirlenen bu sınırlar kalp hastalıklarından kaynaklanan ölüm oranını yılda %2-3 azaltmak amacını güder. Araştırmalar, koroner anjiyoplasti veya baypas ameliyatına kıyasla LDL düzeylerinin düşürülmesinin kalp hastalığı ölümlerini engellemekte çok daha etkili olduğunu göstermişlerdir. Aterosklerozlu hastalarda Amerikan sağlık kuruları 70 mg/dL altına (ne kadar altına olması gerektiğini belirtmeden) indirilmesini salık verirler. İlaç yoluyla LDL'nin azaltıldığında kalp hastalığı oranının sıfıra ulaşması için LDL'in 50 mg/dL dolayına indirilmesi gerektiği bulunmuştur. Uzun dönemli topluluk çalışmalarında, çocukken 35 mg/dL LDL düzeyine sahip olan ve ateroskleroza yol açacak beslenme alışkanlıkları olanlar, büyüdüklerinde aterosklerozun ilk aşamasının belirtilerini gösterdiği bulunmuştur. Ancak belirtilen bu araştırmalar LDL kolesterolunun kimyasal konsantrasyonuna değindiklerinden bu bulgular yanıltıcı olabilir. Lipit konsantrasyonları, hastalık sonucu ile ilişkili olduklarından değil, ölçümü kolay ve ucuz oldukları için en yaygınca kullanılan klinik ölçüm yöntemi olmuşlardır. Ancak, daha ayrıntılı ölçümlerin yararlı olduğuna dair bulgular artmaktadır. Özellikle LDL tanecik sayısı ve büyüklüğünün, LDL'deki kolesterol konstrasyonuna kıyasla hastalık seyriyle çok daha bağlantılıdırlar. Hatta LDL tanecik sayıları göz önüne alındığında, kardiyovasküler sorunlarla ilişkili olan diyabet, obezite, sigara kullanımı gibi başka faktörlerin istatistiksel katkıları ortadan kalkar. Yüksek yoğunluklu lipoprotein Yüksek yoğunluklu lipoproteinler İngilizce "High Density Lipoprotein"'in kısaltması olan HDL olarak da bilinirler. HDL, vücuttaki dokulardan karaciğere kolesterol taşıyan bir lipoprotein sınıfıdır. Yapısında %50 protein, %24 fosfolipid, %2 kolesterol, %4 yağ ve %20 kolesterol ester bulunur. HDL, karaciğerde üretilir. HDL arterlerde oluşan ateromlardaki kolesterolu alıp vücuttan atılmak üzere karaciğere taşıdığı için bu lipoproteinde bulunan kolesterol "iyi kolesterol" olarak anılır. (Buna karşın ateromalarda kolesterol birikmesine yol açan LDL'deki kolesterol "kötü kolesterol" olarak adlanır.) HDL lipoproteinlerin en küçükleridir. Yüksek oranda protein içermelerinden dolayı yoğundurlar. Başlıca apolipoprotein A-I (apoA-I) ve apoA-II proteinlerini içerirler. Bu lipoproteinler karaciğerde fosfolipidler eşliğinde bileşikler olarak sentezlendiğinde madenî para gibi yassı bir görünümleri olur. Bu yeni oluşmuş tanecikler yakınından geçtikleri hücrelerin membranlarından kolesterol molekülleri absorblayabilirler. Plazmada bulunan Lesitin kolesterol asiltransferaz (İngilizce "Lecithin Cholesterol Acyl Transferase", LCAT) adlı enzim bu kolesterolu kolesteril estere dönüştürür. Kolesteril esterler, kolesterolden daha hidrofobik lipitler olduğundan dolayı HDL'in ortasında birikirler ve bu birikmenin sonunda HDL küresel bir biçim alır. HDL dolaşım sırasında hücrelerde kolesterol absorblamaya devam eder ve büyür. Bu yüzden HDL'nin koruyucu özelliği taşıdığı kolesterol miktarı ile değil, büyük HDL taneciklerinin sayısı ile ilişkilidir. Erkeklerde HDL düzeyleri kadınlardakinden daha düşüktür, ayrıca tanecik sayıları ve içerdikleri kolesterol miktarı da daha azdır. Epidemiyolojik çalışmalarda 60 mg/dL üstünde HDL düzeyinin kardiyovasküler hastalıklara ( koroner arter hastalığı ve inme gibi) karşı koruyucu bir etkisi olduğu görülmüştür. Düşük HDL düzeylerinin ise (erkeklerde 40 mg/dL altında, kadınlarda 50 mg/dL altında) aterosklerotik hastalıklar için pozitif risk faktörüdür. Her HDL taneciği aynı derecede koruyucu değildir. Kolesterol absorblama kapasitesi daha fazla olan büyük HDL tanecikleri asıl koruyucudurlar ve bunların miktarı ile toplam HDL arasında bir bağlantı yoktur. Büyük HDL'nin toplam HDL'ye oranının hesaplanmabilmesi için elektroforez veya NMR spektroskopisi teknikleri gerekmektedir. Amerikan sağlık kuruluşları erkeklerde aç karnına LDL düzeyleri ile kalp hastalığı riski arasındaki bağlantılara ilişkin aşağıdaki kılavuzu oluşturmuşlardır. Zugspitze Dağı Zugspitze, Wetterstein Dağları'nın en yüksek zirvesinin yanı sıra Almanya'nın en yüksek dağıdır. Deniz seviyesinden yüksekliği toplam 2.962 metredir. Garmisch-Partenkirchen şehrinin güneyinde yer alır ve Almanya ve Avusturya arasındaki sınırının batı zirvesi üzerindedir. Dağın güneyindeki "Zugspitzplatt", çok sayıda mağara ile yüksek karstik platoları içerir. Nisan 1933'te, dağ, 24 SA askeri tarafından işgal edildi ve meteoroloji istasyonundan üst kule üzerine bir gamalı haç bayrağı çekildi. Bir ay sonra, SA ve SS, gamalı haç bayrağını Schneeferner'da yerleştirdi. LIDAR LIDAR ("Light Detection and Ranging"; veya "Laser Imaging Detection and Ranging"), lazer darbeleri kullanılarak bir nesne veya bir yüzeyin uzaklığını anlamaya yarayan teknoloji. Radar teknolojisiyle benzerdir. Radarda kullanılan radyo dalgaları yerine ışık, yani lazer darbeleri kullanılır. Uzaklığı ölçülecek nesne ya da yüzeye gönderilen lazer darbesinin gönderiliş zamanı ile nesneye çarpıp gelen yansımanın tekrar kaynağa ulaşma vakti arasındaki fark sayesinde uzaklık ölçülür. GNU Privacy Guard GNU Privacy Guard (GnuPG ya da GPG), şifreleme yazılımı PGP yerine GPL lisanslı bir özgür yazılım alternatifidir. Özgür Yazılım Vakfı'nın GNU projesinin bir parçası olarak geliştirilmektedir ve en önemli maddi yardımını Alman hükümetinden almıştır. GPG, IETF'nin OpenPGP standartıyla tamamen uyumludur. PGP'nin güncel sürümleri GPG ve diğer OpenPGP uyumlu sistemlerle uyumluluk göstermektedir. Aynı zamanda bazı eski sürümlerde de bu uyumluluk söz konusudur, fakat güncel sürümün tüm özellikleri eski sürümlerce desteklenmemektedir. Kullanıcıların bu uyum sorunlarını anlamaları ve bunları göz önünde bulundurarak çalışmaları gerekmektedir. GnuPG, geleneksel simetrik anahtar şifrelemesini hızlı yapması ve tek seferlik kullanılan bir oturum anahtarını şifrelerken alıcının açık anahtarlı şifreleme kullanması nedeniyle bir hibrit-şifreleme yazılımıdır. GnuPG 1.x serisi entegre bir şifreleme kütüphanesi kullanır, GnuPG 2.x serisi ise bunu Libgcrypt ile değiştirmiştir. GnuPG, GnuPG kullanıcıları tarafından ayrı ayrı oluşturulan asimetrik anahtar çiftlerini kullanarak mesajları şifreler. Ortaya çıkan ortak anahtarlar, diğer kullanıcılar ile İnternet anahtar sunucuları gibi çeşitli yollar vasıtasıyla değiştirilebilir. Bu anahtarların değişimi çok büyük önem taşımaktadır çünkü "Açık anahtar" ↔ "Açık anahtarın sahibi" ilişkisi kaybolursa kimlik sahteciliği(kendini farklı bir kişi gibi gösterme) yapılabilir, o nedenle bu değişim işlemi dikkatli bir şekilde yapılmalıdır. Gönderilen bir mesaja kriptografik dijital imza eklemek de mümkündür, böylece göndericinin doğrulaması yapılabilir. Bu şekilde, kimlik sahteciliği saldırılarının da önüne geçilmiş olunur. Ayrıca, dijital imza kullanılarak belirli bir yazışmanın gönderim esnasında bozulması durumuna karşın mesaj bütünlüğü kontrolü yapılarak mesajın bütünlüğü de doğrulanabilir. GnuPG ayrıca simetrik anahtar algoritmalarını da destekler. Varsayılan olarak ise CAST5 simetrik algoritmasını kullanır. GnuPG patentli veya başka şekilde kısıtlanmış yazılım veya algoritmalar kullanmaz. Bunun yerine, GnuPG, çeşitli patentli olmayan algoritmalar kullanır. GnuPG Uzun bir süredir PGP'de kullanılan IDEA(Uluslararası Veri Şifreleme Algoritması)'yı desteklemiyordu. Aslında bir eklenti indirerek IDEA'yı GnuPG'de kullanmak mümkündür, ancak IDEA'nın patentlendiği ülkelerde bazı kullanımlar için lisans gerektirebilir. 1.4.13 ve 2.0.20 sürümleriyle başlayan GnuPG, IDEA'nın son patentinin 2012'de sona ermesi nedeniyle IDEA'yı desteklemektedir. IDEA'nın desteği, "Kullanıcılardan gelen sorulardan kurtulmak için ya eski veriler şifrelenmeli ya da anahtarlar PGP'den GnuPG'ye taşınmalı" amacıyla tasarlanmıştır, bu nedenle düzenli kullanım için önerilmez. GnuPG, 2.0.26 ve 1.4.18 sürümlerinde aşağıdaki algoritmaları desteklemektedir: Açık anahtarlı şifreleme RSA, ElGamal, DSA Simetrik Anahtarlı Şifreleme 3DES, IDEA (versiyon 1.4.13 ve 2.0.20'den itibaren), CAST5, Blowfish, Twofish, AES-128, AES-192, AES-256, Camellia-128, -192 and -256 (versiyon 1.4.10 ve 2.0.12'den itibaren) Ã–zet(Hash) Fonksiyonu MD5, RIPEMD-160, SHA-1, SHA-256, SHA-384, SHA-512, SHA-224 Sıkıştırma ZIP, ZLIB, BZIP2 GnuPG başlangıçta Werner Koch tarafından geliştirildi. İlk üretim versiyonu olan Versiyon 1.0.0, ilk GnuPG sürümünden (versiyon 0.0.0) sonra neredeyse iki yıl sonra 7 Eylül 1999'da piyasaya sürüldü. Alman Federal Ekonomi ve Teknoloji Bakanlığı 2000 yılında belgeleri ve girişi Microsoft Windows'a finanse etti. GnuPG, OpenPGP standardına uyumlu bir sistemdir. Başlangıçta Phil Zimmermann tarafından tasarlanan ve geliştirilen PGP, e-posta şifreleme programı ile birlikte çalışmak üzere tasarlanmıştır. Ocak 2018 itibarıyla iki aktif GnuPG dalı var: Farklı GnuPG 2.x sürümleri (ör. 2.2 ve 2.0 dallarından) aynı anda yüklenemez fakat herhangi bir GnuPG 2.x versiyonu ile birlikte bir "klasik" GnuPG versiyonu (yani 1.4 dalından) monte etmek mümkündür. GnuPG 2.2'nin ("modern") piyasaya sürülmesinden önce, artık kullanımdan kaldırılan "kararlı" şube (2.0), ilk kullanım için 13 Kasım 2006'da yayımlanan genel kullanım için önerildi. Bu şube 31 Aralık 2017'de ömrünün sonuna ulaştı. Son versiyonu 29 Aralık 2017'de piyasaya sürülen 2.0.31 versiyonudur. GnuPG 2.0'ın piyasaya sürülmesinden önce, tüm kararlı yayınlar tek bir daldan oluşturuldu. Diğer bir deyişle, 13 Kasım 2006'dan önce, birden fazla sürüm dalı paralel olarak muhafaza edilmemiştir. Bu eski, sırayla başarılı (1.4'e kadar) sürüm dalları şunlardır: GPG kararlı, kaliteli bir yazılımdır. neredeyse tüm GNU/Linux dağıtımları ve FreeBSD, OpenBSD, NetBSD gibi özgür işletim sistemlerine sıklıkla dahil edilir. Her ne kadar temel GPG yazılımı bir komut satırı arayüzüne sahipse de, grafiksel kullanıcı arayüzü ile kullanılmasını sağlayan pek çok yazılım vardır. Örneğin, en popüler Linux masaüstü yöneticileri GNOME ve KDE'nin elektronik posta işlemcileri Evolution ve KMail'e entegre edilmiştir. GNOME için, Seahorse adlı bir grafik son kullanıcı arayüzü mevcuttur. II. Dünya Savaşı'nda Almanların kullandığı ENIGMA şifreleme tekniğinin isminden esinlenerek Enigmail olarak adlandırılmış bir eklenti, Linux'un yanı sıra Microsoft Windows ve diğer işletim sistemlerinde de çalışan Mozilla ve Thunderbird yazılımlarıyla entegrasyonunu sağlar. Horde gibi web tabanlı yazılımlarla da kullanılması mümkündür. Ancak unutulmamalıdır ki, eklenti mekanizmaları, GPG'nin ya da OpenPGP standardının bir parçası olmadığı ve ne GPG ne de OpenPGP geliştiricileri tarafından geliştirildikleri için, bu eklentilerin kullanımı güvenlik riskleri yaratma potansiyeline sahiptir. GPG ayrıca Mac OS X ve Microsoft Windows gibi platformlar için de derlenebilir. Mac OS X için, MacPGP denen özgür bir GPG portu bulunmaktadır. MacPGP, OS X kullanıcı arayüzüne ve yerel sınıf tanımlarına uyarlanmıştır. Platformlar arası derleme küçük bir iş değildir, en azından güvenlik risklerini ortadan kaldırmak için çok fazla efor gerekmektedir. Temel GnuPG programının bir komut satırı arayüzü olmasına rağmen, grafiksel kullanıcı arayüzü sağlayan çeşitli ön uçlar bulunmaktadır. Örneğin, GnuPG şifreleme desteği, en popüler Linux masaüstü bilgisayarları olan KDE ve GNOME'da bulunan grafik e-posta istemcileri olan KMail ve Evolution'a entegre edilmiştir. Ayrıca grafik GnuPG ön uçları, örneğin GNOME için Seahorse ve KDE için KGPG vardır. macOS için, GPG Suite projesi, şifreleme ve anahtar yönetimi için OS entegrasyonu ve Installer paketleri aracılığıyla GnuPG kurulumları için bir dizi Aqua ön uç sağlar. Ayrıca, GPG Suite Installer, GnuPG tabanlı şifrelemeyi kullanmak için ilgili tüm OpenPGP uygulamalarını (GPG Keychain Access), eklentileri (GPGMail) ve bağımlılıkları (MacGPG) yükler. GnuPG kurulup yapılandırıldığında, Psi ve Fire gibi anlık mesajlaşma uygulamaları otomatik olarak güvenlik sağlamaktadır. Horde gibi web tabanlı yazılımlar da bundan yararlanmaktadır. Çapraz platform uzantısı Enigmail, Mozilla Thunderbird ve SeaMonkey için GnuPG desteği sağlar. Benzer şekilde Enigform, Mozilla Firefox için GnuPG desteği sağlar. FireGPG, 7 Haziran 2010 tarihinde durduruldu. 2005 yılında g10 Code GmbH ve Intevation GmbH şirketleri, Windows için GnuPG, GNU Privacy Assistant ve son olarak Windows Explorer ve Outlook için GnuPG eklentilerini içeren bir yazılım paketi olan Gpg4win'i piyasaya sürdü. Bu araçlar standart bir Windows yükleyicisine eklenerek, GnuPG'nin Windows sistemlerine yüklenmesini ve kullanılmasını kolaylaştırır. 2018'de, Sevenuc Danışmanlık Şirketi, Mac App Store'da Guard7 isimli bir program yayınladı. Bu program GnuPG ile günlük çalışmayı macOS'ta kolay ve basit hale getirdi. Bu program GPG için bazı ek özelliklere sahip(Örn. "Kişileri gruplara ayırın", "Farklı anahtarlıklar değiştirin") grafiksel bir ön uç. Guard7, MacOS'un yerleşik Mail uygulamasıyla sorunsuz bir şekilde bütünleşir ve e-posta mesajı için düzinelerce alıcıyı kolayca düzenleyebilir. Dosya şifrelemek veya şifresini çözmek sadece Finder'dan Guard7'ye dosya sürüklemeyi gerektirir, bu çok kullanışlı ve basittir. gpg --version gpg --gen-key gpg --fingerprint gpg --list-keys gpg --output acik_anahtar.gpg --armor --export ABCDFE01 gpg --import acik_anahtar.gpg gpg --list-secret-keys gpg --output gizli_anahtar.gpg --armor --export-secret-key ABCDFE01 gpg --allow-secret-key-import --import gizli_anahtar.gpg gpg --encrypt --armor -r ABCDFE01 metin_dosyasi.txt gpg metin_dosyasi.txt.asc gpg --verify metin_dosyasi.txt.asc gpg --clearsign metin_dosyasi.txt "Verilen örneklerdeki 'ABCDFE01' ifadesi anahtarın kısa kodudur." Komut satırı tabanlı bir sistem olarak GnuPG 1.x, başka bir yazılıma eklenebilecek bir API olarak yazılmaz. Bunun üstesinden gelmek için, GnuPG'nin çıktısını ayrıştıran ve bileşenler arasında kararlı ve sürdürülebilen bir API sağlayan GPPME (GnuPG Made Easy'den kısaltılmıştır), GnuPG etrafında bir API eklemesi olarak oluşturulmuştur. Bu, şu anda birçok GPGME API çağrısı için GnuPG yürütülebilir dosyasına bir işlem dışı çağrısı gerektiriyor. Sonuç olarak, bir uygulamadaki olası güvenlik sorunları, işlem engeli nedeniyle gerçek kripto koduna yayılmamaktadır. GPGME'ye dayanan çeşitli grafik ön uçlar oluşturulmuştur. GnuPG 2.0'dan beri, birçok GnuPG fonksiyonu, Libgcrypt'de doğrudan C API'leri olarak kullanılabilir. OpenPGP standardı, mesajların dijital olarak imzalanması için çeşitli yöntemleri belirtir. 2003'te, bu yöntemlerden birini daha verimli hale getirmeyi amaçlayan GnuPG'ye yapılan bir değişiklik nedeniyle bir güvenlik açığı ortaya çıkmıştır. Sadece GnuPG'nin (1.0.2 - 1.2.3 arası) bazı sürümleri için yalnızca dijital olarak imza mesajlarının bir yöntemini etkilemiştir ve anahtar sunucularda 1000'den daha az sayıda anahtar bulunmaktadır. Çoğu insan bu yöntemi kullanmadı, bu nedenle meydana gelen hasar (eğer varsa, hiçbiri kamuya bildirilmediğinden) asgari düzeyde görünmektedir. Bu yöntem için destek, bu keşif sonrasında yayımlanan GnuPG sürümlerinden kaldırılmıştır (1.2.4 ve üstü). 2006 yılının başında iki tane daha fazla güvenlik açığı keşfedilmiştir; birincisi, GnuPG'nin imza doğrulaması için komut dosyalarının kullanılması yanlış pozitif sonuçlara yol açabilir, ikincisi ise MIME olmayan mesajların, dijital imzanın kapsamadığı ancak imzalı mesajın bir parçası olarak rapor edilen veri enjeksiyonuna karşı savunmasız oluşudur. Her iki durumda da GnuPG'nin güncellenmiş versiyonları duyuru sırasında hazırlanmıştır. Haziran 2017'de, Bernstein, Breitner ve diğerleri tarafından Libgcrypt içinde bir güvenlik açığı (CVE-2017-7526) keşfedildi: GnuPG tarafından kullanılan, RSA-1024 için bütün anahtarların ve RSA-2048 anahtarlarının 1/8'inden fazlasının geri üretilmesini sağlayan bir kütüphane. Bu yan kanal saldırısı, Libgcrypt'in üslenme bitleri için kayan bir pencere yöntemi kullanması ve bu durumun, sonuçta bitlerin bitiminden ve tam anahtar kurtarılmasından kaynaklandığı gerçeğinden yararlanmaktadır. Yine, GnuPG'nin güncellenmiş bir sürümü duyuru sırasında hazırlandı. Ekim 2017'de, genellikle PGP / GPG ile kullanılan YubiKey 4 jetonlarında üretilen RSA anahtarlarını etkileyen ROCA güvenlik açığı açıklandı. Birçok yayınlanmış PGP anahtarının hassas olduğu bulunmuştur. GPG'yi destekleyen önemli uygulamalar, ön uçlar ve tarayıcı uzantıları aşağıdakilerdir: Mayıs 2014'te The Washington Post, anon108 adında bir kullanıcı tarafından Ocak 2013'te Vimeo'ya gönderilmiş 12 dakikalık bir video rehberi "Gazeteciler için GPG" haberi yayınladı. The Post gazetesi, sesi dijital bir şekilde gizlenen ve amacı gazeteci Glenn Greenwald'e e-posta şifrelemesini öğretmek olan anon108'i, konuşma şeklinin Snowden'a benzemesi üzerine, kaçak NSA ihbarcısı Edward Snowden olarak tanımladı. Greenwald, videonun yazarlığını doğrulayamadığını söyledi. HDL HDL kısaltması aşağıdaki anlamlara gelebilir: Yelkovan kuşu Yelkovankuşu ("Puffinus"), Fırtına kuşları Procellariiformes takımından martı iriliğinde bir okyanus kuşu.Birçok türü vardır. Hepsi de iyi yüzücü ve çoğu dalıcıdır. Boyları 30–63 cm uzunluğundadır. Perde ayaklı göçmen kuşlardır. Sivri ve uzun kanatlarıyla uzun mesâfeler kat ederler. Çoğunun sırtları gri, siyah, kahverengi ve karın altları beyazdır. Tamamen siyah olan türler de vardır. Tüyleri sık ve su geçirmez özelliktedir. Uzun ve ucu çengelli gagaları boynuzsu plaklarla örtülüdür. 15 yıl kadar yaşarlar. Burun delikleri tüp şeklinde ayrık iki boru hâlinde dışarı açılır. BESLENME Yelkovankuşları uçarken su yüzeyine yakın uçar ve yüzeyde bulabildikleri küçük balıklar, deniz kabukluları, yengeç, salyangoz ve atıklarla beslenirler. En sevdiği yemekte balıktır. Tüm hayatı boyunca onunla bile beslenirler. Yalnız üreme dönemleri karaya çıkarlar. Kuluçka zamanı haricinde okyanuslarda yaşarlar. Fırtına kuşları gibi midelerinden yağlı ağır kokulu bir madde salgılarlar. Bazıları bunu yavrularını beslemede, bir kısmı ise düşmanlarına karşı kendilerini korumada kullanırlar. Tehlike anında bu sıvıyı burun deliklerinden dışarı fışkırtırlar. Çok uzaklara göç eden mükemmel uçuculardır. Koloniler halinde açık adalarda ürerler. Kullanılmayan tavşan yuvalarını veya kendi açtıkları çukurları yuva olarak kullanırlar. Tek ve beyaz bir yumurta yumurtlarlar. Özellikle Avustralya adalarında büyük koloniler meydana getirirler. Tekeşlidirler. Erkek ve dişi sırayla kuluçkaya yatarlar. 50 gün içinde yumurta açılır. Yavru 12-14 hafta anne ve baba tarafından yuvada beslenir. Sonra yalnızlığa terk edilir. Yürüyemeyecek kadar irileşen yavru bir hafta zarfında zayıflayarak yuvadan ayrılır. Anne ve babasının uçtuğu yöne doğru uçmaya başlar. 3-4 yıl sonra içgüdüsü ile doğduğu yere döner. Yelkovan kuşlarının yön bulma kabiliyetleri güçlüdür. Uçsuz bucaksız okyanuslar üzerinden uçarak yuvalarını şaşırmadan bulurlar. Bu kuşlar her yerde yaşayabilirler. Yelkovankuşu, Akdeniz ülkelerinde ve Türkiye'de de bulunur. Örneğin İstanbul Boğazı'nda suyun az üzerinde sürüler halinde Karadeniz'den Marmara'ya veya Marmara'dan Karadeniz'e hızla uçarlar. Türkiye'de bulunan türü sarıgagalı yelkovandır ("Puffinus kuhlii"). Deney için alınan iki yelkovankuşundan biri Venedik'te (İtalya'da), diğeri Boston'da (ABD'de) serbest bırakıldı. İlki, 1300 km'lik yolu iki haftada aşarak yuvasına ulaştı. İkincisi ise 500 km'yi 12,5 günde alarak yuvasını buldu. Yelkovankuşları göçmen kuşlarıdır. Kuluçka zamanı haricinde daima denizde yaşarlar. Yelkovankuşu, Orhan Veli Kanık'ın "Gün Olur" şiirinde aşağıdaki dizelerde geçer: "Gün olur, alır başımı giderim," "Denizden yeni çıkmış ağların kokusunda" "Yelkovan kuşlarının peşi sıra." Mor ve Ötesi adlı Türk rock grubunun Güneşi Beklerken albümündeki "Mermiler" şarkısında geçer: "...Şimdi aramız dağlar Yelkovan kuşları Uzun yolculuk var..." Boris Yeltsin Boris Nikolayeviç Yeltsin (Rusça: Бори́с Никола́евич Е́льцин) (1 Şubat 1931, Sverdlovsk - 23 Nisan 2007, Moskova), Rusya'nın ilk başbakanı ve devlet başkanı. Rus kökenli bir çiftçinin oğludur. İnşaat mühendisliği öğrenimi gördükten sonra, bir inşaat işletmesinde idareci olarak vazife aldı. 1961'de Sovyetler Birliği Komünist Partisi'ne girdi. Parti içinde hızla yükselerek Sverdlovsk bölgesi parti birinci sekreterliğine getirildi. Mihail Gorbaçov'un Sovyetler Birliği devlet başkanı oluşundan hemen sonra Moskova'ya çağrıldı. Nisan 1985'te Komünist Partisi Merkez Komitesine seçildi. Ekim 1985'te de Moskova Parti Teşkilatı Şefi oldu. Kısa zamanda kamuoyunun güvenini kazandı. Aynı zamanda Politbüro'ya da girdi. Yegor Ligaçev ile anlaşmazlığa düştü. 1987'de Gorbaçov tarafından görevden uzaklaştırıldı. Şubat 1988'de partiyle ilgili bütün yetkileri elinden alındı. İnşaat Bakanı Yardımcılığına tayin edildi. Daha sonra Moskova'da halkın isteklerini dile getiren bir siyasetçi olarak sivrildi. Mart 1989'da Moskova'da %89,6 oranında oy alarak SSCB Halk Temsilcileri Kongresine seçildi. Siyasî ve ekonomik sahada çoğulculuğu savundu. Mayıs 1990'da Gorbaçov'un isteğine aykırı olarak Rusya Federasyonu Komünist Partisi Başkanlığına getirildi. Haziran 1991'de Rusya Başkanlığına seçildi. 19 Ağustos 1991 de SSCB başkanı Gorbaçov'a karşı sertlik yanlıları tarafından düzenlenen darbeyi şiddetle protesto etti. Darbecilere karşı halkı direnişe çağırdı. Moskova'da Beyaz Saray denen Rusya parlamento binasına ulaşmayı başardı. Darbecileri suçlu ve hain ilan ederek, ordu ve KGB içinde darbeye karşı çıkanların ve ABD'nin yardımıyla Beyaz Saray'ı direnişin merkezine dönüştürdü. Gorbaçov'un Devlet Başkanı olarak yeniden göreve dönmesini sağladı. Darbenin başarısızlığa uğratılmasında ve Gorbaçov'un yeniden göreve dönmesinde en önemli rolü oynadı. Darbecilere karşı gösterdiği kararlı tutumuyla büyük bir prestij kazandı. Gorbaçov'un bazı başarısızlıkları Yeltsin'i daha güçlü hâle getirdi. Gorbaçov'un göreve dönmesinden sonra askeriyede ve çeşitli devlet kademelerinde yapılan tasfiye hareketleri ile nüfuzunu arttırdı.Anayasaya aykırı kararnameler çıkardı ve Gorbaçov'dan bağımsız uygulamalara girişti. Komünist Partiyi yasakladı ve bütün parti mallarına el koydu. Askeri darbe girişimi 17 Mart 1991'deki Sovyetler Birliği Referandumu'na göre 20 Ağustos 1991'de yapılacak olan yenilenmiş birlik antlaşmasının da iptal edilmesine sebep oldu. Siyasî reformların yanı sıra, ekonomik konularda da reformlara giden Yeltsin, 2 Ocak 1992'de yürürlüğe girecek olan yüksek oranlı fiyat artışları hususunda halktan ve parlamentodan destek istedi. Rusya parlamentosundan olağanüstü yetkiler aldı. 8 Aralık 1991'de Yeltsin ile Ukrayna ve Beyaz Rusya Cumhuriyetlerinin Devlet Başkanları Sovyetler Birliği'nin dağıldığını ve Bağımsız Devletler Topluluğu'nun (BDT) kurulduğunu ilân ettiler. Ancak 12 Aralık'ta Rusya Federatif Sovyet Sosyalist Cumhuriyeti Yüksek Sovyeti bu antlaşmanın onaylanmasını reddetti. Sovyet anayasasına göre birliğin dağıtılması ancak Yüksek Sovyet Meclisi'nin yetkisindeydi. Ancak Yeltsin'in Gorbaçov'u istifaya zorlaması Yüksek Sovyet'in kararını geçersiz kıldı. 21 Aralıkta geri kalan 12 Cumhuriyetin 11'i de BDT'ye katıldı. Yeltsin, Gorbaçov'la birlikte BDT'nin yıl sonunda Sovyetler Birliği'nin yerini alacağını açıkladı. Ancak Gorbaçov 25 Aralık 1991'de Devlet Başkanlığı vazifesinden istifa etti. Çok çabuk davranan Yeltsin, Gorbaçov'un Kremlin'deki ofisine taşındı. Ordunun komutasını eline aldı. Birleşmiş Milletlere Sovyetler Birliği'nin Güvenlik Konseyindeki yerini Rusya Federasyonunun alacağını bildirdi. Nükleer füzelerle ilgili fırlatma şifrelerine el koydu. İdarede ABD'yi örnek alan Yeltsin Başkanlık vazifesini de kendinde topladı. Eylül 1992’de Halk Temsilcileri Kongresi’nde Sergey Baburin önderliğindeki Ulusal Birlik adlı muhalif grup SSCB'yi dağıtan anlaşmanın 12 Aralık 1991’deki Yüksek Sovyet oturumunda reddedildiğini, bu nedenle anlaşmanın geçersiz olduğunu bildiren dilekçeyi Anayasa Mahkemesi’ne gönderdi. Fakat Yeltsin denetimindeki mahkeme bu dilekçeyi incelemeye almadı. Yeltsin 1993 yılında reform önerilerini ve yönetim değişikliklerini engellemeye çalışan Parlamentoyu asker kullanarak dağıttı.Parlamento binasını tanklarla bombalatmaktan bile çekinmedi. Ardından Parlamento seçimleri yapıldı.Seçimleri Yeltsin yanlısı adaylar kazandı. Böylece Yeltsin Parlamento da yandaş sayısını arttırarak konumunu daha da güçlendirdi. Rusya'nın 1990'lı yıllarda hızlı özelleştirilme sürecinde ülkeyi yöneten Yeltsin, 1994 yılında Çeçenistan'da büyük çaplı bir askerî müdahale düzenledi ve işgal etti. Ardından Çeçenistan'ın özerkliğini sınırlandırarak Rusya egemenliğini sağlamlaştırmaya çalıştı. Ancak Çeçen direnişinin artarak devam etmesi ve Rusya kayıplarının artması sonucu iç politikada zor duruma düştü. Yeltsin, Cumhurbaşkanı olarak son dış gezilerinden birinde Kasım 1999'da Avrupa Güvenlik ve İşbirliği Teşkilâtı (AGİT) zirvesine katılmak üzere İstanbul'a gitti. O günlerde ABD ile ilişkileri gayet iyi durumda olan Türkiye, Orta Asya ve Kafkaslar'da Rusya ile rekabete girişmişti. Zirve sırasında imzalanan Bakü-Ceyhan Boru Hattı antlaşması, ABD destekli Türkiye'nin eski Sovyet topraklarında artan etkisinin bir göstergesiydi. Zirvede ABD Başkanı Bill Clinton ile söz düellosuna giren Yeltsin, Kafkaslar'da bir içsavaş başlatan Çeçen isyancılarını "haydut ve katil" olarak niteledi ve "Silâhlı çetelerle aynı masaya oturamayız. Bu teröristlerin kökünü kazımalıyız ve onlara hangi ülkelerin yardım ettiğini biliyoruz" ifadelerini kullandı. Yeltsin, Yugoslavya'ya yapılan NATO hava saldırılarına da karşı çıktı. Bu yorumları, Çeçenistan sorununa barışçı bir çözüm bulunmasını isteyen Clinton'un eleştirisine hedef oldu. Yeltsin Fransa başkanı Chirac ve Almanya şansölyesi Schröder ile yaptığı bire bir görüşmelerde de eleştirilince AGİT toplantısını terk etti ve Rusya'ya döndü. Yeltsin 1996 yılındaki şaibeli devlet başkanlığı seçimlerinde yeniden başkan seçildi. Ancak seçimin hileli olduğuna yönelik pek çok itiraz yapıldı. Yeltsin bu seçimin ilk turunda % 35 oy alırken rakibi Komünist Parti adayı Gennadi Züganov % 32 oy almıştır. İkinci tur seçimlerde Komünist Parti adayı bazı sağcı güçlerin de desteğini almış fakat % 40 oy alabilmiştir. Yeltsin ise % 53 oyla tekrar başkan seçilmiştir. Ancak 20 Şubat 2012'de muhalif cepheden Sergey Baburin ve Sergey Udaltsov 1996 seçimlerinde pek çok seçim sahtekarlığına şahit olduklarını ve bu seçimin galibinin kesinlikle Komünist Parti lideri Gennadi Züganov olduğunu belirtmişlerdir. Yeltsin 1998 yılındaki ekonomik krizin ardından tamamen otoritesini kaybetti. Bu dönemde başarısızlığını hükûmetlere yükleyerek sık sık başbakan değiştiren Yeltsin giderek ordunun da desteğini kaybetmeye başladı. Ekonomik kriz döneminde göreve getirdiği Yevgeni Primakov'un ekonomide kısmen toparlanma sağlayarak halktan ve meclisten destek alması Yeltsin'de iktidarı kaybetme korkusuna sebep oldu. Bunun üzerine Yeltsin, Mayıs 1999'da başbakan Yevgeni Primakov'u da görevden aldı. 1999 yılında Yeltsin'in kızının ve damadının adının bir yolsuzluk skandalına bulaşması ile Rusya basını Yeltsin'in Başkanlığını iyice sorgulamaya başladı. Yeltsin ise bu baskılara iç ve dış politikada sertlik yanlısı düşünceleri ile tanınan eski KGB ajanı olan Vladimir Putin'i başbakanlığa getirerek karşılık verdi. Ancak aynı yılın sonuna doğru muhalefetten ve halktan gelen baskılara karşı koymakta zorlanan Yeltsin 31 Aralık 1999 akşamı televizyonda yaptığı konuşmada istifa ettiğini ve yerine anayasa gereği Başbakan Putin'in geçeceğini açıkladı. 2000 yılında, emekliliğe ayrıldıktan sonra bir Rusya televizyon kanalında yaptığı röportajında, geçmişte katlanmak zorunda kaldığı en büyük sorumluluğunun, Çeçenistan'da yaşamını yitiren insanlar olduğunu belirtti. Yeltsin, 23 Nisan 2007 tarihinde kalp yetmezliği sebebiyle öldü. Devlet töreni yapıldı, cenazesine 3 bin kişi katıldı. Rusya'nın önde gelen kamuoyu araştırma şirketlerinden olan Levada'nın Ocak 2015'te yaptığı anket sonuçlarına göre halkın % 9'u Boris Yeltsin hakkında olumlu bir değerlendirmede bulunurken, % 78'i olumsuz bir değerlendirmede bulundu. Yeltsin'in cenazesi Novodeviçi Mezarlığı'na gömüldü. Bollywood Bollywood, Mumbai'deki (eski adı Bombay) Hindistan film prodüksiyon merkezi için kullanılan, Hollywood ve Bombay'dan esinlenerek oluşturulmuş bir terimdir. Dünyada en çok film üreten ülke olan Hindistan'da filmlerin neredeyse dörtte biri Bollywood'da üretilmektedir. Shahrukh Khan Shah Rukh Khan (; d. 2 Kasım 1965, Yeni Delhi, Hindistan), Hint film aktörü, yapımcısı ve televizyon sunucusu. "Baadshah of Bollywood", "King of Bollywood", "King of Romance" ve "King Khan" olarak da tanınır. Çoğunlukla romantik, aksiyon ve komedi türünde 80'in üzerinde Bollywood filminde rol almıştır. Asya da ve Hint diasporasında tanınırlığı ile Los Angeles Times tarafından "Dünya'nın en büyük film starı" olarak değerlendirilmiştir. Başta 14 Filmfare Ödülleri olmak üzere birçok ödül almıştır. Film endüstrisine katkılarından dolayı Hint hükûmeti tarafından Padma Shri ve Fransız hükûmeti tarafından da Ordre des Arts et des Lettres ve Légion d'honneur ile onurlandırılmıştır. Khan'a çocukların eğitimine verdiği destekten ötürü UNESCO tarafından Pyramide con Marni ödülü verilmiştir. Müslümandır. Yaptığı hayır işlerini gizli tutmasını The Guardian'a verdiği röportajda "Kur'an da bir yerde diyor ki, eğer bağışı bir nedenden ötürü yaparsanız o bağış değildir." diyerek açıklamıştır. Film yapım ve dağıtım şirketi Red Chillies Entertainment'ın (eski adıyla Dreamz Unlimited) ve animasyon stüdyosu Red Chillies VFX'in sahibidir. Aynı zamanda Indian Premier League kriket takımlarından Kolkata Knight Riders'ın ortağıdır. US $600 milyon ile dünyanın en zengin aktörüdür. 1.5 milyardan fazla hayrana sahiptir ve dünyada en fazla fanı bulunan aktör olarak bilinir. 2008 de The Newsweek tarafından dünyanın en güçlü 50 insanından biri olarak seçilmiştir, Hint kültürünün en etkili insanlarındandır. Adının anlamı "Kralın yüzü"dür. Doğum adı Shahrukh olmasına rağmen, Shah Rukh şeklinde imza atmaktadır. Yeni Delhi de doğup, büyüdü. Babası Taj Mohammad Khan, annesi Lateef Fatima Khan'dır. Shehnaz Lalarukh adında bir ablası var. St. Columba's okulunu onur nişanı ile bitirdi. Okulda aynı anda futbol, hokey ve kriket takımlarının kaptanıydı. Hansraj College'ın ekonomi bölümden mezun oldu. Jamiya Miliya Islamia da film yapımı ve gazetecilik üzerine yüksek lisansını yaptı. 25 Ekim 1991 de 6 yıldır birlikte olduğu Gauri Chhibber ile evlendi. Aryan (d.1997), Suhana (d.2000) ve AbRam (d.2013) adında üç çocukları vardır. Evlilik yüzüğünü sağ elinde taşıyor. Ata binmekten korkar. Dondurmadan ve çikolatadan hoşlanmaz. Günde iki paketin üzerinde sigara içiyor. Hindistan film sektörüne yani Bollywood'a kast sistemi dışında girmenin oldukça zor olduğu dönemlerde kendisini ispatlamış ve sektörde sürekli yükselmiş bir oyuncudur. Khan, kariyerine 1988 de Commando Abhimanyu Rai olarak Fauji adlı bir dizide başladı. Daha sonra Circus (1989) ile dizilerde rol almaya devam etti. Anne ve babasının kaybettikten sonra Mumbai'ye gelmeye karar verdi. Bollywood'a girişini Deewana (1992) ile yaptı. Deewana hit oldu ve Shah Rukh Khan'a ilk ödülünü Filmfare Best Male Debut Award'u getirdi. Baazigar ve Darr (1993) ile takıntılı aşık olarak negatif karakterleri oynadı. Her iki filmde de eleştirmenlerden alkış aldı. Dilwale Dulhania Le Jayenge (1995) ile o ana kadar kariyerindeki en büyük başarıyı yakaladı. Film hâlâ gösterimde olup 12 Aralık 2014'te 1000. haftasını kutlamıştır. Filmde başrolü paylaştığı rol arkadaşı Kajol ile aralarındaki kimya sayesinde Bollywoodun ünlü romantik çiftlerinden biri haline geldiler. Khan, Kajol ile yedi filmde -Baazigar, Karan Arjun, Dilwale Dulhania Le Jayenge, Kuch Kuch Hota Hai, Kabhi Khushi Kabhie Gham, My Name Is Khan ve Dilwale'de - başrolü paylaştı on iki filmde beraber rol aldılar. Khan'ın yakın dostu Karan Johar çifti bir araya getirdi, başrolü paylaştıkları son üç filmin yönetmenliğini yaptı. Bollywood'a Aamir Khan, Salman Khan ve Saif Ali Khan'dan sonra katıldı. Anne ve babasını ise Bollywood'a girmeden önce kaybetti. Oğlu Aryan Kabhi Khushi Kabhie Gham'da küçük bir rol aldı. Maya Memsaab'dan (1993) sonra ekranda öpüşmeyeceğine dair kendine söz verdi. Fakat Yash Chopra'nın ısrarıyla Jab Tak Hai Jaan'da (2012) bu sözünü bozdu, bunun Yash Chopra için bir istisna olduğunu söyledi. Filmleriyle Preity Zinta, Deepika Padukone ve Anushka Sharma'nın Bollywood'a girişini yaptı. Amitabh Bachchan Amitabh Bachchan (Hintçe, अमिताभ बच्चन, Amitābh Baccan, 11 Ekim 1942 Allahabad), "Big B" lakaplı Hint sinema sanatçısı. SketchUp SketchUp, mimarlar, mühendisler, film yapımcıları, oyun geliştiricileri ve 3 boyutlu modelleme gerektiren hemen her alandaki kullanıcılar için tasarlanmış bir 3B Modelleme yazılımıdır. Arayüzü diğer çizim programları kadar karmaşık olmayan, sade bir arayüze sahiptir. İlk olarak Boulder, Colorado kökenli @Last Software tarafından 2001'de üretilen yazılım, 14 Mart 2006, Salı günü Google'ın sözü geçen şirketi satın almasıyla birlikte Google şemsiyesi altına girmiştir. 2012 yılı nisan ayında Trimble Google'dan SketchUp satın alacağını duyurdu, 1 haziran 2012 tarihinde SketchUp Trimble'nin bir parçası olmuştur.Trimble son yayınladığı sürüm ile pek değişiklik yapmasa da yeni sürüm olan 2013 her türlü 3B çizim programının dosyasını açabiliyor ve değiştirebiliyor. Yazılım, kullanımı kolay bir 3B görselleştirme yazılımı olarak pazarlanmaktadır. Bazı temel özellikleri şöyledir: Asıl olarak mimarlar ve yapı mühendisleri için bir 3B fikir geliştirme aracı yaratma amacıyla 2001 tarihinde üretildi. Kısa öğrenim süresi ve kullanım kolaylığı sayesinde bunların dışında marangozlar, heykeltıraşlar, oyun geliştiricileri gibi pek çok farklı alanda çalışanlarca da ilgi gören yazılım, giderek yükselen bir tanınırlık ve kullanıcı tabanına kavuştu. Özellikle 2005 yılında çıkan 5. sürüm, SketchUp'ın ticari olarak en başarılı ürünü oldu; bu dönemde Skidmore, Owings and Merrill gibi birçok büyük mimarlık ve mühendislik şirketi tasarım aracı olarak SketchUp'ı kullanacaklarını açıkladı ve çalışanları için yüksek miktarlarda lisans satın aldı. Yılın sonuna doğru SketchUp yazılımcıları, giderek yaygınlaşan Google Earth isimli yazılım için, kullanıcıların çizdikleri modelleri Google Earth'e aktarmalarına izin veren bir eklenti yayınladılar. Bu eklentinin geliştirilmesi sırasında Google ile @Last Software arasında ilerleyen yakınlaşma, 2006 Mart'ında Google'ın @Last Software'i ve dolayısıyla bu şirketin tek ürünü olan SketchUp'ı satın almasıyla sonuçlandı. Bir süre sonra Google, bazı özellikleri kırpılmış veya tamamen kaldırılmış ücretsiz bir sürümü "Google SketchUp" adıyla piyasaya sundu; paralı sürümünün adı da Google SketchUp Pro olarak değiştirildi. Daha sonra Trimble ile ortak çalışma ile piyasaya sürüldü. 2011 yılında ise Google yeni teknoloji ürünü bir program sayesinde binaları SketchUp'a gerek duymadan üç boyutlu bina çizimi yapabileceği için SketcUp'ı ortakları Trimble'a sattılar. Şu an sadece Google warehouse adlı çizim paylaşım sisteminin işlemini sürdürüyor. Ä°gor Guzenko Igor Sergeyevich Gouzenko (Rusça:Игорь Сергеевич Гузенко, 13 Ocak 1919 - 28 Haziran 1982) şifre uzmanı, yazar ve GRU ajanı. SSCB'nin, Ottawa büyükelçiliğinde şifre memuru olarak çalıştı daha sonra 109 belgeyi batıya kaçırarak Kanada'ya iltica etti. 13 Ocak 1919'da Rusya Sovyet Federatif Sosyalist Cumhuriyeti'ne bağlı Rogaçev'de doğdu. Öğretmen olan dul annesi tarafından büyütüldü. İlk eğitimini annesinden alıdı. Başarılı okul yıllarından sonra 1938'de Moskova Mimarlık Fakültesine başladı. Üçüncü sınıftayken Sovyetler Birliği'nın II. Dünya Savaşına girmesiyle Askeri İstihbarat Akademisine gönderildi. Mimarlık fakültesindeyken tanıştığı Svetlana Gusev ile evlendi. İstihbarat Akademisini 1943 yılında bitirdi ve teğmen rütbesiyle Kanada Ottawa'daki Sovyet Büyükelçiliği Şifre memurluğuna atandı.1945'te 109 gizli belgeyi Sovyetlerden kaçırarak, Kanada'ya iltica etti. Bu belgeler, Sovyetler'in Kanada,İngiltere, ABD'ndeki önemli bir casus şebekesini açıklamış ve bu alanda Batılıların eline geçebilen tek ve en değerli doküman olmuştur. Sovyetlerin atom bombası hakkındaki istihbarat çalışmalarını ve projede çalışan bilim insanlarından Allan Nunn May Sovyetler’e aktardığı bilgilerin olduğu bu belgeyi almak için Stalin büyük uğraş vermiş ve Sovyetler Gouzenko'ya Ottawa'da bir operasyon düzenlemişlerdir. Fakat başka bir ajan olan Stephenson tarafından Gouzenko ölümden kurtulmuştur. Gouzenko'ya ve ailesine Sovyetlerin saldırısından korumak amacıyla Kanada Hükûmeti tarafından farklı farklı kimlikler verilir. Gençlik yıllarında kısa hikâyeler yazmasına karşın,en önemli eseri, Bir Devin Düşüşü'dür (The Fall of a Titan). Bu romanda Sovyetleri eleştiren bir üslubu vardır. Esas kitap 600 sayfadır. Gouzenko tarafından 200 sayfalık bir nüsha olarak kısaltılmıştır. Kitapta gerçek olan şahısların isimleri değiştirilerek, gerçek olaylar anlatılmaya çalışılmıştır. Kitabın kahramanı Mihail Gorin'in Maksim Gorki olduğu bilinir. Sovyet ihtilalinin hazırlık aşamasından 1954'e kadar geçirilen safhalar ve bu ihtilale katkısı olan insanların o günkü durumları izlenir. 1954 yılında Bir Devin Düşüşü ile Kanada'da Governor-General Edebiyat ödülünü alır. Haziran 1982'de Kanada Mississauga'da kalp krizi sonucu ölür. Tarih Tarih, geçmişte yaşamış insan ve insan topluluklarının bütün faaliyetlerini yer ve zaman göstererek, sebep-sonuç ilişkisi kurarak, belge ve bulgular ışığında inceleyen bilim dalıdır. Tarihi bilgi, geçmişteki olaylara ilişkin tüm bilgilerin, olayların vuku bulduğu dönemin şartları göz önüne alınarak, mümkün olduğunca nesnel bir şekilde sunulması ile oluşur. Tarih, yaşanan olayların bir daha yaşanabilmesi gibi bir olasılık olmadığından diğer bilimler gibi deney ve gözleme dayanamaz. "Tarih"; geçmişteki insanların neler yaptıklarını, neden ve sonuç ilişkisi dahilinde, yer ve zaman göstererek, belgeler ışığında objektif olarak incelediği için bir bilim kabul edilir. "Tarih" kelimesinin Batı dillerindeki tüm karşılıkları Grekçe istoria, istorien sözcüğünden gelmektedir. "(Latince: Historia, İtalyanca: Storia, Fransızca: Histoire, İngilizce: History, Almanca: Historie)". İyonya lehçesinde "bildirme", "haber alma yoluyla bilgi edinme" anlamlarında kullanılan kelime, Attika lehçesinde görerek, "tanık olarak bilme" anlamlarının yanı sıra çok daha geniş bir anlam içeriğiyle fizik, coğrafya, astronomi, bitki ve hayvan bilgisi ve hatta giderek doğa bilgisini kapsayacak şekilde kullanılmıştır. Edward Carr'ın tanımıyla tarih, "doğrulanmış olgular kümesi"nden başka bir şey değildi. Tarihçiler araştırmalarında çok çeşitli kaynaklar kullanırlar. Bu kaynakların önem sırasına göre belirli bir hiyerarşi içinde sınıflanması ve yorumlanması tarihçinin temel çalışma yöntemidir. Tarihçelerin temel kaynaklarını teşkil eder. Sözlü tarihin en büyük kaynağı insandır. En önemli özelliği ise yine tarihin nesnesi olan insan unsurunu kendisine temel bilgi kaynağı olarak almasıdır. Sözlü tarihin diğer kaynakları ise ; tarihî şiirler, hikâyeler, efsaneler, mitoslar, destanlar, menkıbeler, fıkralar ve atasözleri olmak üzere çeşitlendirilebilir. Arkeolojik kazılarda elde edilen malzemelerdir. Taş, toprak, kemik ve çeşitli madenlerden yapılmış eşyalar, mağara resimleri, kabartmalar, mezarlar, heykeller bunlardandır. Bu kaynaklara; haritalar, planlar, taş plaklar, fotoğraf vs. örnek gösterilebilir. Ancak montaj yapılabilmesi kaset, cd, dvd vs. belgelerin yüzde yüz güvenilir olma özelliğini yitirmesine neden olmaktadır. Tarihi olayın geçtiği döneme ait her türlü bulgudur. Olayın geçtiği döneme yakın ya da o dönemin kaynaklarından yararlanılarak meydana getirilen eserlerdir.ve bu eserler daha uzun kalabilirler. Yazılı ve sözlü kaynakların yeterli olmadığı durumlarda (ya da bu kaynakları tamamlamak amacıyla) fotoğraflar ve günlük eşyalar (örneğin Eski Yunan toplumu için vazo motifleri) birinci elden kaynak olarak tarih çalışmalarına temel oluşturabilir. Tarih bilimi nesnel verilere, olgulara dayanan bir bilimdir, ancak nesnelliği bütünüyle yansıtması mümkün değildir. Tarihî çalışmaların birinci elden kaynaklara, arşiv belgelerine dayalı olması bu çalışmaların inceledikleri konu üzerine mutlak bilgi verdiği, son sözü söylediği anlamına gelmez. Bu durumun nedenleri kaynaklara bağlı (nesnel) ve tarihçiye bağlı nedenler olarak ikiye ayrılabilir: Tarih yazma çeşitleri, dil özellikleri ve anlam bakımından birbirinden farklılık gösterir ve üç çeşit tarih yazıcılığı vardır. Bunlar: Bu tarz ilk olarak eski Yunan'da ortaya çıkmıştır. Başlangıçta ağızdan ağza dolaşan hatıralar şairler tarafından nazım tarzında söylenmekte ve bunlara "epos" adı verilmekteyken, Logograflar tarafından hikâyeleştirilerek nesre çevrilmişler ve arşivlerdeki malzemenin de ilavesiyle içlerine birtakım gerçekler de karışmıştır. Fakat yine de, Strabon'un ifadesiyle bunlar "epos" olmaktan kurtulamamışlardır. Logografların eserleri ne edebi, ne de tarihi eserlerdir. Sadece ilmi araştırma yolunu açan "basit kronikler"dir. "Tarihin Babası" adıyla bilinen Herodotos her ne kadar Logografların yolundan gitmişse de, insanı merkez haline getirmiş olması ve kavrayış üstünlüğüyle onlardan ayrılır. Herodotos da hikâyeci tarih tarzını kullanmıştır. Fakat olayları peş peşe sıralamakla kalmamış, onları bir düzen içinde nakletmiş ve bir kompozisyon örneği vermiştir. Eserinde az da olsa siyasi görüşler vardır. Tenkit düşüncesine sahip olmamakla birlikte, gördükleri ile duydukları arasında bir ayrım yapmıştır. Geçmiş olaylardan ders almak, gelecekteki yolu doğru çizebilmek, okuyucuya ahlaki ve millî duygular aşılayabilmek maksadıyla yazılan bu tarz eserler, öğretici bir mahiyet arz ettiklerinden "öğretici" veya "pragmatik" denilen tarihçilik akımı içinde yer alırlar. Bu tarzın önderliğini yapan kişi Thukydides (Tukididis)'tir. Gerçek anlamda tarihçilik, onun "Pelopennesoslular ile Atinalıların Savaşı" adlı eseriyle başlamıştır. Bu eser sadece edebi bakımdan değil, metot ve zihniyet bakımından da daha önceki eserlerden çok farklıdır. Bu fark, eserin gerek konu, gerekse muhtevasında kendini göstermektedir. Eser zaman ve mekân bakımından sınırlandırıldıktan başka, sadece müellifin yaşadığı devrin olaylarına tahsis edilmiş; devlet, tarihi realitenin merkezi olarak görülerek, esas yerine getirilmiştir. Devlet düşüncesinin esasını siyaset teşkil etmesi dolayısıyla da Thukydides (Tukudides ) bir siyasi tarih yazıcısı olmuştur. Thukydides (Tukudides ) yetişme tarzı sebebiyle de, araştırmaya yeni bir anlam getirmiştir. Bu da "siyasi öğretim de faydalı olmak"tır. Böylece ilk defa olarak tarih biliminin sosyal bilimler içindeki yeri de tayin edilmiştir. Burada amaç, faydalı olmak, tarih yoluyla tecrübeyi arttırıp bilgiyi çoğaltarak geliştirmek ve insanı başarılı kılmaktır. Bunun şartları ise: Geçmişi öğrenerek, bu bilgilere dayanarak şu anki durum ve gelecek hakkında hüküm vermek anca bu şekilde mümkündür. Tarih yazıcılığında bu tür, Thukydides (Tukudides ) ’ten sonra diğer eski Yunan ve Roma tarihçilerince de benimsenmiş; Polybios, Plutarkhos, Tacitius, Machiavelli gibi yazarlar onun izinden gitmişlerdir. Pragmatik tarih yazıcılığının en belirgin özelliği, tarihte ün yapmış şahsiyetlere geniş yer verilmesi, bu kişilerin idealleştirilmesi, hatta adeta insanüstü varlıklar haline getirilmesidir. İslam tarihçiliğindeki "Siyer" kitapları bu tarza örnek olarak gösterilebilir. Thukydides'in açtığı çığır, tarihi gerçekleri ortaya koymak hedefini güttüğü halde, örnek olmak prensibiyle de hareket ettiğinden, bunu benimseyen müelliflerin eserlerinde hep zaferler ve parlak olayların işlenmesine özen gösterilmiş, başarısızlıklar ve hayal kırıklıkları karşısında sessizlik tercih edilmiştir. Bu da öğretici tarzın en büyük zaafını teşkil etmiştir. Olayların sebeplerini ve sonuçları derinlemesine inceleyerek, yer ve zaman bakımından dönemin toplumsal, ekonomik yapılarını, iklim ve diğer bütün şartları detaylı şekilde düşünerek, olayları sadece tek bir sebebe bağlamadan sade şekilde anlatılması tarzıdır.19. yüzyılda ortaya çıkmıştır. Tarih konusu üzerinde, Alman filozof Karl Marx tarafından geliştirilen materyalizm görüşü de önemli yer tutmaktadır. Materyalizmin tarih konusundaki bu görüşüne tarihsel materyalizm denir. Ennio Morricone Ennio Morricone (10 Kasım 1928, Roma, İtalya Krallığı - 6 Temmuz 2020, Roma, İtalya), İtalyan besteci. Müziklerini yaptığı film ve televizyon dizilerinin sayısı 500'ü geçer. Bestecinin çalışmaları elektronikadan rocka, konçertodan avangart caza kadar çok geniş bir yelpazenin içinde yer alır. Bunların yalnızca %30'u Western tarzında olmasına rağmen, en çok bu işleriyle ün kazanmıştır. Morricone'nin kalabalık olmayan, rafine müzik tarzı bilhassa "İyi, Kötü ve Çirkin" (Sergio Leone, 1966) ve "Once Upon a Time in the West" (Sergio Leone, 1968) gibi klasik Spagetti Westernlerinde kendini gösterir. Daha yakın zamanlarda, "Misyon" ("The Mission",Roland Joffé, 1986), "Dokunulmazlar" ("The Untouchables", Brian DePalma, 1987) ve "Cinema Paradiso" (Giuseppe Tornatore, 1988) gibi filmlere yaptığı müziklerle konuşulmuş ve iyi eleştiriler almıştır. 6 Temmuz 2020 tarihinde, uzun süreli düşmeye bağlı yaralarından ötürü hayatını kaybetmiştir. Ä°stanbul Fen Lisesi Ä°zmir Fen Lisesi İzmir Fen Lisesi (İFL), 1983 yılında Türkiye'nin 3. olarak açılan fen lisesidir. Ankara ve İstanbul Atatürk Fen Liseleriyle birlikte Türkiye'nin en başarılı 3 fen lisesinden biridir. Ortaöğretime geçiş sınavlarında ilk 1000 sıralamasından öğrenci alır. İzmir Fen Lisesi 1983 yılında kurulmuştur. İlk yıl yer sorunu nedeniyle öğrenime Bornova Anadolu Lisesi'nde devam etmiş 1984 yılında Ege Üniversitesi Kampüsü'ndeki yerine taşınmıştır. Kurucu müdürü İhsan Kurt'tur. Van Depremi'nden sonra yapılan incelemede okul binası çürük ilan edilmiş, yatakhaneler ve eğitim binasının yıkılmasına karar verilmiştir. Yeni okul binası yapılana kadar 07.02.2012 tarihinden itibaren geçici süreliğine Mavişehir'de TOKİ'nin yaptırdığı bir ilköğretim okulu binasında eğitime devam eden okul 2013-2014 eğitim öğretim yılının 2. döneminden itibaren de yeni yapılan binasına taşınmıştır. Bornova'da bulunan Ege Üniversitesi kampüsünde kendine özel bir bahçesi bulunmaktadır. Bu bahçesinde; bulunmaktadır. Sınıflar 30 kişiliktir. Son teknoloji ile donatılmış Fizik-Kimya-Biyoloji-Bilgisayar laboratuvarları okul açık olduğu müddetçe öğrencilerin hizmetindedir. Her dönemi için 90 kişilik kontenjanı olan okulda öğrenciler 3 veya 4 kişilik odalarda kalmaktadır. okulun kurucu müdürü ve aynı zamanda şair olan İhsan Kurt yazmıştır. LYS 2013'te iki Türkiye şampiyonu çıkarmıştır. Bunun yanında sadece 2013'te belli başlı başarıları şunlardır; YGS/LYS (ÖSS): İzmir Fen Lisesi ilk mezunlarını verdiği 1986 yılından 2004 yılına kadar ÖSS'de tüm puan türlerinde aralıksız (18 yıl) Türkiye 1.'si olmuştur. 2008 ve 2010 yıllarında tekrar Türkiye genelinde ÖSS'de birinci olmuştur. Kitlesel başarının yanı sıra kurulduğu yıldan bu yana 6 öğrencisi Türkiye birincisi, 4 öğrencisi Türkiye ikincisi ve 5 öğrencisi de Türkiye üçüncüsü olmuştur. Birçok mezunu Boğaziçi Üniversitesi, Orta Doğu Teknik Üniversitesi, Bilkent Üniversitesi, Koç Üniversitesi, İstanbul Teknik Üniversitesi, Hacettepe Üniversitesi gibi Türkiye'nin sayılı üniversitelerinde yükseköğrenim görmüş, yine Türkiye'nin ve dünyanın üst düzey üniversitelerinde ve özel şirketlerde çalışmalarına devam etmişlerdir. 2007 ÖSS'de SAY-1, SÖZ-1 ve EA-1 de İzmir Fen Lisesi öğrencilerinden H. Mert Şahinkoç Türkiye Birincisi olmuştur. Yine 2007 ÖSS'de ilk 50'de 9 öğrencisi, ilk 500 içinde 46 öğrencisi, ilk 1000 içindeyse 64 öğrencisi yer almıştır. 2008 ÖSS'de 4 yılın ardından İzmir Fen Lisesi Türkiye'de tekrar birincilik koltuğuna oturmuştur. İzmir Fen Lisesi Sayısal-1'de 286.882, Sözel-1'de 283.881, Eşit Ağırlık-1'de 287.416, Sayısal-2'de 283.752, Eşit Ağırlık-2'de 257,496 puan alarak Türkiye'nin en başarılı okulu olmuştur. Hazırlık okuyan son donem olmaları sebebiyle 23 öğrenci mezun veren İzmir Fen Lisesi'nin 6 öğrencisi ilk 50'ye, 15 öğrencisi ilk 500'e, 18 öğrencisi de ilk 1000'e girmiştir. İzmir Fen Lisesi ilk 1000'de toplam 56 derece elde etmiştir. 2009 ÖSS'de yine çok yüksek bir genel ortalamaya sahip olan İzmir Fen Lisesi öğrencileri, Türkiye'nin sayılı üniversitelerinde öğrenim görmeye hak kazanmışlardır. 85 öğrenci mezun olmuş, bunlardan 30'u tıp fakültelerini kazanırken, 20'si Boğaziçi Üniversitesi'ni, 12'si Bilkent Üniversitesi'ni, 10'u ODTÜ'yü ve 5'i İTÜ'yü kazanarak, Türkiye'nin en saygın eğitim kurumlarda eğitim görme şansına sahip olmuşlardır. 1 öğrencisi de ABD'nin ünlü Massachusetts Institute of Technology'de tam burslu olarak okumaya hak kazanmıştır. 2010 LYS'de İzmir Fen Lisesi öğrencisi Arman Özdemir; MF1, MF2, MF3 ve MF4 puanına göre Türkiye 1. si olmuştur. 2010 LYS'de ÖSYM tarafından yapılan açıklamaya göre, genel ortalamasıyla Türkiye'nin en başarılı lisesi olmuştur. Yarışmalar Tübitak'ın düzenlediği olimpiyat ve projelerden alınan dereceler ÖSS'de katsayı ile ödüllendirilir, yani madalya alan öğrenciler ÖSS'de ek puan alırlar. İzmir Fen Lisesi ulusal ve uluslararası bilim olimpiyatları ve yine TÜBİTAK tarafından düzenlenen proje yarışmalarında Türkiye'de en çok madalya alan resmi fen lisesidir. Bilim olimpiyatlarında 156 bölgesel, 157 ulusal, 42 uluslararası olmak üzere tam 355 madalya ile devlet liseleri arasında birincidir. TÜBİTAK Proje yarışmalarında 75, MEF Proje yarışmalarında ise 31 ödül kazanmıştır. Pek çok proje yurt dışındaki saygın merkezlerde sergilenmiş ve Türkiye'yi temsil ederek pek çok ödül kazanmıştır. Projeler: Ulusal Olimpiyatlar: UluslararasÄ± Olimpiyatlar: Okulun öğrencilerinin tamamına yakını yatılı olduğu için okulda birçok aktivite rahatlıkla yapılabilmektedir. Ayrıca öğrenciler yatılı hayatına 15'li yaşlarda atılarak büyük bir hayat tecrübesi kazanmaktadır. Lisenin, Ege Üniversitesi kampüsünün içerisinde yer alması ve kampüsün çok merkezi bir noktasında bulunması da öğrencilerin üniversitenin imkânlarından (olimpik havuz ve kütüphane gibi) yararlanmalarına olanak sağlar. Okulun İzmir gibi kültürel etkinliklerin çok zengin olduğu bir şehirde yer alması öğrencilere her yıl çok çeşitli faaliyetlere katılma şansı vermektedir. Turnuvalar: Her öğrenim döneminde öğretmen-öğrenci ve personelin katılımıyla Basketbol-Futbol-Voleybol-Satranç turnuvaları düzenlenmektedir. Kuzu Günü: 20 yıldan bu yana geleneksel kuzu günü, mezunların da büyük katılımıyla ( Haziran ayının ilk Pazarı ) 2011'den itibaren Mayıs ayının belirlenen ilk iki Pazar'ından birinde okul bahçesinde yapılmaktadır. Pek çok aktivitenin yer aldığı bu gunlerde İzmir Fen Lisesi mezunları birbirleriyle özlem giderme ve farklı dönem mezunları birbirlerini tanıma fırsatı bulmaktadır. Şiir ve Tiyatro Günleri: Her öğrenim yılının sonunda öğrencilerin düzenlediği şiir ve tiyatro günleriyle öğrenciler bütün bir yılın stresini atmaktadır. Konferans ve Sunumlar: Okulun modern konferans salonunda öğretim üyelerinin de katılımıyla yapılan konferans ve sunumlar öğrencilere daha lisedeyken bilimsel olarak bir temel kazandırmaktadır. Lise son sınıf öğrencilerine özel olarak yapılan sunumlardaysa, okula kimi zaman bölüm başkanları düzeyinde gruplarla gelen İTÜ,ODTU, Bilkent ve Boğaziçi Üniversitesi gibi seçkin üniversiteler kendi kurumlarını fen lisesi öğrencilerine tanıtmaktadırlar. Konserler: Okulda her yıl özel günlerde müzik kulübünün üyeleri öğrencilere yeteneklerini sergilemektedir. Okulun İzmir gibi bir kültür kentinde yer alması da öğrencilerin her yıl pek çok konsere gitme şansı sunmaktadır. Kulüpler: Okulda tamamen öğrenci tabanlı 15'e yakın kulüp çalışmalarına devam etmektedir. Bu kulüplerden bazıları: Quintessential Media Player Quintessential Player, ücretsiz, kullanıcı eklentileri ve skinleri ile büyüyen bir ortam oynatıcısıdır. Birçok türde müzik ve video dosyasını oynatma; çoklu parça etiketi ("tag") düzenleme ve audio parçaları mp3, ogg vorbis, wav ve wma formatlarına çevirme gibi özelliklere sahiptir. Beta aşamasında olan son sürüm ile oynatıcıya bir ortam kitaplığı yöneticisi eklenmiş, bu değişiklikle artık "Quintessential Player" yerine "Quintessential Media Player" (kısaca "QMP") adını almıştır. Tuluyhan UÄŸurlu Tuluyhan Uğurlu (15 Kasım 1965 İstanbul), Türk besteci ve piyanist. Yeteneği 4 yaşında keşfedildi ve aynı yıl İstanbul Belediye Konservatuvarı piyano bölümüne kabul edildi. 7 yaşında devlet tarafından açılan Harika Çocuklar Sınavını kazanarak yurt dışında yüksek müziği eğitimi yapmaya hak kazandı. Lise ve konservatuvarın ardından eğitimini Viyana Müzik Akademisi’nde tamamladı. Akademide master yaparken, sanat yaşamının en ciddi kararını vererek, klasiklere veda etti ve sadece kendi eserlerini seslendirmeye başladı. Canlı konser kayıtlarından oluşan Go With God ve Kutsal Kitaplardan Ayetler isimli ilk iki albümünde hayranı olduğu Bach’dan esinlenerek inanç konularına eğildi. 1996’da Türkiye’de İstanbul Kanatlarımın Altında film müziği ile ünlendi. Cumhuriyetin 75. yıl kutlamaları için Mustafa Kemal Atatürk ve Güneşin Askerleri, büyük depremin ardından Şehrin Gözyaşları isimli eserlerini besteledi ve bunları albüm haline getirdi. Çeşitli belgesel müzikleri de yazan sanatçı son piyano eserlerini Beyazıt’ta Zaman isimli albümde topladı. Aynı dönemde ilk senfonisi olan Senfoni Türk ‘ü de tamamladı. Bu eserinde senfoni orkestrası, mehter takımı, Türk Müziği enstrümanları ve piyanoyu bir arada kullanarak, Türk Klasik müziğinde bir ilke imza attı. Tuluyhan Uğurlu, 2003 yılından itibaren Klasik Müzik dünyasında yapılmamış bir ilke imzasını atarak, konserlerini konser salonlarının dışına taşıyarak, tarihi mekânlarda gerçekleştirmeye başladı. Görüntülerle de mekânın tarihinin anlatıldığı bu proje çerçevesinde Nemrut Dağı (2150 Metrede verilen özel konser), Sirkeci Garı, Hattuşa, Truva, Tuşba antik kentleri, Dolmabahçe, Yıldız, Çırağan ve Beylerbeyi Sarayları, Çimenlik Kalesi, Sultanahmet Meydanı, kapalıçarşı gibi tarihi yerlerde konserler verdi. 26 Ağustos 2005 sabahı saat 05.30’da piyanosunu 1753 metrede Kocatepe’ye çıkararak, Atatürk ve şehitler için çaldı. 2005 yılında hazırlanan İstanbul tanıtım filminin müziklerini yaptı. Son albümü Dünya Başkenti İstanbul'la Avrupa Kültür Başkenti 2010 İstanbul için müzikal alanda ilk bireysel projeyi başlattı. Ennio Morricone diskografisi "Bu sayfa besteci Ennio Morricone'nin diskografisine ayrılmıştır." "Besteci hakkında daha fazla bilgi için: Ennio Morricone " Hâlâ devam etmekte olan bestecilik kariyeri içerisinde 500'den fazla albüme imza atmıştır. Kesin sayı, bestecinin kendisince dahi bilinmiyor. 1961 1962 1963 1964 1965 1966 1967 1968 1969 1970 1971 1972 1973 1974 1975 1976 1977 1978 1979 1980 1981 1982 1983 1984 1985 1986 1987 1988 1989 1990 1991 1992 1993 1994 1995 1996 1997 1998 2000 2001 2002 2003 2004 2005 2006 2007 2008 2009 2010 2011 2012 2013 Leonid Andreyev Leonid Nikolayeviç Andreyev (Rusça: Леонид Николаевич Андреев, d.9 Ağustos 1871 - ö. 12 Eylül 1919) Ulusal edebiyatta, dışavurumcu hareketin önderlerinden olan Rus Oyun ve kısa hikâye yazarı. 1905 ve 1917 Devrimleri arasında kalan zaman diliminde etkindi. 1871'de Rusya Orel'de doğdu. 1891’de Sankt-Peterburg Üniversitesi’ne girdi, bu sırada çok yoksulluk çektiği için üniversiteyi bırakmak zorunda kaldı, intihara kalkıştı. 1897’te Moskova Üniversitesi’nde hukuk öğrenimini bitirdi fakat sadece bir sene hukukla ilgilendi. 1898’de mesleğini bıraktı. Moskova'da yayınlanan Moskovskiy Vestnik gazetesinde dikkate değer bir haber yapmaksızın mütevazı bir şekilde polis-mahkeme muhabiri olarak çalışmaya başladı. "Fakir bir öğrenci hakkında" isimli ilk hikâyesini yayımladı. Bu öykünün kendi öğrencilik yıllarını temel alan bir konusu vardı. "Moskovskiy Kuryer"'de James Lynch imzasıyla yayınlanan hikâyelerini Gorki keşfetmeden önce edebi kariyeri başlamamıştı. Kısa hikâyesi "Siste"yi (В тумане) 1902’de yazar. Eserlerinde 1905 ile 1917 devrimleri arasındaki zor döneminin bir yansıması görülür. Çarlık yönetimine karşı 1905 devrimin başarısızlığa uğraması ruhsal bunalımlar geçirmesine neden olur. I. Dünya Savaşı'ndan sonra kendini tamamen Bolşevik karşıtı oyunlar yazmaya verir. Eserleri bitene kadar kahramanlarının hayatını bizzat yaşar. "Anatema" (1909) eserindeki Yahudi Layzer’i yaratırken, kendisi de bir Yahudi olur, farkında olmadan Ahdi Atik diliyle konuşmuştur. Bir başka eseri "Saşka Jegulyov" (1911) bitene kadar Volga bölgesinden Moskova’ya gelen bir derebeyi olmuştur. Andreyev’in simgeci tekniklerle yüklü temelde gerçekçi çizgide, kötümserci görüşe dayanan ve insanlık durumunu daha çok metafizik düzlemde çözmeye çalışan oyunları; kimi örnekleriyle pandomim ve müzikten yararlanışı ve grotesk bir anlatım kullanışıyla, deneysel tiyatro özellikleri de gösterir. Ama yazar olarak temel çizgisi doğaüstü, metafizik konulara rahatça yaklaşabilmesidir. Çağdaş yazarlar grubundan bu yönüyle ayrılarak kendi karakterinde bir Dram yazarı olmuştur. Kontes Wielhorska'yla evlenir. Bu evlilikten şair Daniel Andreyev doğar. Bolşevik karşıtı tavrından dolayı Bolşevik entelektüellerin eleştirilerine maruz kalır. Hatta 1912’de yayımlanan Rus Fütürist Bildirisinde '“Sayısız Leonid Andreev'lerin yazdığı kitapların pis sümüklerine değen ellerinizi yıkayın.” İfadesi geçer. İlk oyunu 1905 devrimci ruhunu yansıtan "Yıldızlara Doğru"dur (К звёздам, 1905). Bunu, metafızik sorunlan alegorik ve simgesel bir anlatımla ele aldığı çağdaş deneysel oyunlar izler: İnsan yaşamını özetleyen (ve önce Meyerhold, sonra Stanislavski tarafından sahnelenmiş olan) "İnsanın Hayatı" (Жизнь человека, 1907), aç kitlelerin gözü dönmüş başkaldırısını ele alan "Çar Açlık" (Царь Голод, 1908); yaşam ve deliliğin boyutların zorlayan bir monodram, Çornye maski (Kara Maskeler), felsefi soyutlamalar içeren ve Faust benzeri bir temaya dayalı bir alegori olan Anatema. Andreyev, 1910’dan sonra aşırı simgeci deneyleri bırakarak, gerçekçiliğe dönmüşse de, karışık bir anlatımdan kurtulamamıştır. kendi öyküsünden aynı adla oyunlaştırdığı Mysl (Düşünce), bir Rus aydının son günlerini işleyen Profesör Storitsin, yarı özyaşamsal çizgiler taşıyan ve sirk soytarılığı yapmaya başlamış eski bir aydını anlatan Tot, kto poluçayet poşçeçniy (Tokadı Yiyen Soytarı). Andreyev’in oyunları Sovyet sahnelerinde hiç oynamamıştır. İlk kez 1992’de Yekaterine İvanovna adlı oyunu Moskova’da oynanmıştır. Yedi Asılmışların Hikayesi’ni 1908’de yazar. Yaşamının sonlarında, tiyatronun kurtuluşunu panpsişizmde görür. 1919 Finlandiya Repino’da ölür. Savunduğu fikirlere karşı çıktığı halde O’nu en çok destekleyenlerden biri Gorki’dir. 2 ay sonra yapılan ölüm töreninde Gorki Leonid Andreyev’in anılarını okur. Anılar Rus biyografya sanatının en parlak örneklerinden biridir. Vsevolod Meyerhold Vsevolod Emilyeviç Meyerhold (Rusça: Всеволод Эмильевич Мейерхольд; Almanca: Karl Kazimir Theodor Meyerhold) (d. 9 Şubat 1874 — ö. 2 Şubat 1940) Rus yönetmen ve oyuncu. Avant-garde tiyatro kuramcısı ve yaratıcısıdır. Meyerhold'ün yapımları son derece popüler olmakla kalmamış, adı tüm Sovyetler Birliği üzerinde ve batılı solcu aydın kesimlerde biliniyordu. Buna karşılık büyük terör yıllarında, Meyerhold ardında iz bırakmadan kaybolmuştu. Daha sonraki 15 yıl boyunca Sovyet iktidarının şiddetli eleştirilerine maruz kalmıştır. Konstrüktivist tiyatronun kurucusudur. Ilf ile Petrov İlya Arnoldoviç Faynzılberg (1897-1937) ve Yevgeniy Petroviç Katayev (1903-1942) Rus mizah yazarları. Yapıtlarını ortaklaşa yazdıkları için Ilf ile Petrov olarak anılırlar. On İki Sandalye ve Altın Buzağı adlı romanlarından cümleler ve espriler, gündelik Sovyet yaşantısında yaygın biçimde kullanılırdı. Bu romanlardaki karakterler folklorik özellik kazanmıştır. İlf ile Petrov, Moskova'da yayımlanan Tren Düdüğü adlı gazetede çalışırken tanışırlar. 1927'den sonra Pravda, Krokodil, Literaturnaya Gazeta gibi gazete ve dergilerde gülmece öyküleri yayımlarlar. Bu arada Oniki Sandalye ile Altın Buzağı adlı iki roman yazarlar. Başka öykü kitaplarının yanı sıra 1936'da ABD'ye yaptıkları yolculuk sonunda Tek Katlı Amerika adlı bir kitap çıkarırlar. İlf 1939'da tüberkülozdan, Petrov da üç yıl sonra Sivastopol kuşatmasında ölene kadar çalışmaları devam etmişlerdir. Ä°lya Repin İlya Yefimoviç Repin (, , (5 Ağustos (eski takvimle 24 Temmuz) 1844, Çuguyev, Harkov Guberniyası, Rus İmparatorluğu - 29 Eylül, 1930, Kuokkala, Viipuri Eyaleti, Finlandiya) Rusya'nın önde gelen ressam ve heykeltıraşlarındandır. Peredvijniki (Geziciler) sanat okulunun bir üyesi olan Repin, çalışmalarının önemli bir bölümünü, doğduğu memleketi olan Ukrayna'ya adamıştı. Gerçekçi eserlerinin çoğunda büyük bir psikolojik derinlik vardır ve mevcut sosyal düzenle olan gerilimi yansıtırlar. 1920'lerin sonlarında hakkında ayrıntılı eserler yayınlanmış ve yaklaşık on yıl sonra bir Repin tutkusu gelişmiştir. SSCB'deki "Sosyalist Realist sanatçılar tarafından örnek alınması gereken model bir "ilerici" ve "gerçekçi" olarak övülmüştür. Repin, Sloboda Ukrayna olarak adlandırılan tarihî bölgenin merkezinde, Harkov yakınındaki Çuhuiv kasabasında Rus bir anne-babadan doğdu. Babası asker, annesi öğretmendi. Bunakov adlı bir ikona sanatçısı yanında çıraklık yaptı ve portre ressamlığında bir ön eğitim aldı. Yerel kiliselere ikonolarını satarak geçimini sağladı. 1866'da Sankt-Peterburg'a gitti ve kısa süre sonra İmparatorluk Sanatlar Akademisi'ne öğrenci olarak kabul edildi. Okul yıllarında, A.A. Porohovsçikova adlı bir iş adamı ona ilk tablo siparişini verdi. Slav bestecilerin bir grup portresi, Repin'in geniş çaplı takdir görmüş ilk tablolarındandır. 1872'deki okul projesi "Jarius'un Kızının Hayata Geri gelişi" ona bir altın madalya kazandı ve İtalya ve Fransa'da altı yıllık bir inceleme gezisi yapmasını sağlayacak bir burs elde etti. 1870'te İdil Nehri üzerinde yaptığı bir gezide en meşhur tablosu olacak olan Volga'da Sal Çekicileri'nin konusunu buldu. Bir salı çeken işçileri zorlu işini gösteren bu tablo 1873'te sergilendi, izleyiciler ve eleştirmenler tarafından takdirle karşılandı. Öğrencilik yıllarında sanat eleştirmeni Vladimir Stasov ile arkadaş oldu, ayrıca Modest Musorgski, Nikolay