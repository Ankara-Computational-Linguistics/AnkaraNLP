Kulübü" ise adını değiştirerek Manisaspor Kulübü adını almıştır. BBC Radio 4 BBC Radio 4, yerel radyo istasyonu. Britanya'da yayın yapmaktadır. Konu çeşitliliği açısından geniş bir yelpazede programlar yapar. Bunların içerisinde haberler, dram, komedi, bilim ve tarih konuları yer almaktadır. 1967 senesinde BBC Home Service'in yerini almıştır. Radio 4, Birleşik Krallık'ta yayınlanmaktadır. Aynı zamanda Fransa'nın kuzeyinde ve Avrupa'nın kuzeyinde de yayın yapar. İnternet üzerinden ise Sky ve Virgin medya üzerinden yayın yapmaktadır. Nesticidae Nesticidae, 9 cins ve 204 tür ile temsil edilen örümcek familyası. Theridiidae familyasına benzerler. Orta büyüklükte ve uzun bacaklı örümceklerdir. Göz bölgesi hafifçe yüksektir ve başlıgöğsün uç kısmında küçük bir bölgeyi kaplamaktadır. ki sıraya dizilmiş sekiz adet parlak göze sahiptirler. Keliserlerin bazal segmenti çok sayıda kılla donatılmıştır. Dördüncü yürüme bacağı tarsusunun alt kısmı testere dişi şeklinde sert ve kısa kıllarla örtülü halde adeta bir tarak görüntüsü oluşturmaktadır. Dişiler yumurta paketini örü memelerine bağlı bir şekilde taşımaktadırlar. Kokon örümcekten daha büyük olabilir. Mağaralar, yarıklar ve mahzenlerde düzensiz yatay ağlar örerler. Bu ağ yapısı, yapışkan iplikçiklerle taş veya tuğlaya gevşek halde tutturulmuş bir tuzak şeklindedir. "Familya teşhis karakteri" (Türkiye için): Tarsus IV ventral’inde yer alan testere dişli kıllar bir tarak oluşturur, labium ön kısımda şişkince. Dünya çapında yayılım gösterir. Türkiye'de 2 cinste toplanan 3 türü bulunur. Çıkış durakları Tevrat'ta Mısır'dan çıkış sırasında İsrailoğullarının 42 yerde durakladığı anlatılır. Belgesel hipoteze göre bu liste köken olarak diğer kaynaklardan bağımsız bir metindir. Bu hipoteze göre, redaktör, hikâyeler arasındaki göze batan devamsızlığı önlemek için, hikâyeler arasındaki geçişlerde bu listeden faydalanmıştır. Bu listede Mısır'dan çıkan İsrailoğullarının çölden geçerken konakladığı yerler bulunur. Farklı kaynaklardan gelen hikâyeleri bağlamak için kullanılan bu liste Çıkış ve Sayılar kitaplarında görülür. Biraz farklı bir listenin tamamı Sayılar 33'te görülür. Seyahatin bazı bölümleri tam liste olarak sunulurken parçalı sürümde yer almamaktadır; Sina'dan Zin'e olan bölüm bunun en belirgin örneklerindendir. Bir görüşe göre, bu bölüm hata sonucu parçalı sürümde konu dışı bırakılmıştır ve bunun sebebi "Sina" ile "Zin"in yakın sesli olmasıdır. Tam listede 42 durak olduğu ve İsrailoğullarının çölde kırk yıl gezdiği söylendiği için muhtemelen bu listeye sonradan yeni yerler de eklenmiş olabilir. Her iki versiyonunda da kısa hikâye parçaları yer almaktadır. Örneğin, "...Sonra Elim'e gittiler. Orada on iki su kaynağı, yetmiş hurma ağacı vardı. Su kıyısında konakladılar...". Hikâyelerin ne kadarı orijinal listede yer aldığı ve ne kadarının redaktör tarafından eklendiği tartışmaya açıktır. Bazı durumlarda bunun tersi görülmektedir; redaktör hikâyelere listede olmayan durak adları eklemiştir. Bu durum özellikle Sayılar 21'de ön plana çıkar. Cefara ili El Cfara ili (Arapça: الجفارة), Libya'da bir ildir. Başkenti ve en büyük şehri El Aziziye'dir. Nüfusu 2006 yılı itibarı ile 451.175 olup yüzölçümü 1940 kilometrekaredir. Kuzeydoğusunda Trablus, güneyinde El Cabal el Garbi ve batısında Ez Zaviye illeri bulunur. Nesrin Özgün Nesrin Özgün (d. 28 Ekim 1972, Dobriç), Türk yüzücü. 1991 yılında Atina'da yapılan Akdeniz Oyunları'nda 400 m serbestte 4:25.21 derecesiyle üçüncü olarak bronz madalyanın sahibi oldu. Özgün böylece ülkesinin Akdeniz Oyunları tarihinde madalya kazanan ilk kadın yüzücü olarak kayda geçti. 50'nin üzerinde Türkiye rekoru kırmış ve 85 kez millî formayı taşımıştır. Mehmet SÃ¶nmez (futbolcu) Mehmet Sönmez (d. 24 Haziran 1990), Türk futbolcudur. 2. Lig ekiplerinden Gümüşhanespor'da oynamaktadır. Futbola Gazipaşa Belediyespor başlayan Mehmet, burada Beşiktaş yetenek scoutlarının dikkatini çekti ve 2003 yılında Beşiktaş altyapısına transfer oldu. 2005-06 sezonunda kiralık olarak İstanbul Gençlerbirliği altyapısında görev aldı. Beşiktaş altyapısında 2009 yılına kadar oynadıktan sonra AS takım için yeterli bulunmadı ve İstabul amatör küme ekiplerinden Ortaköy SK altyapısına transfer oldu. Burada bir sezon oynadıktan sonra 2. Lig ekiplerinden TKİ Tavşanlı Linyitspor altyapısına alındı. TKİ Tavşanlı Linyitspor'da amatör sözleşmeyle sadece A2 takımında oynadı. 2010-11 TKİ Tavşanlı Linyitspor'un 1. Lige yükselmesiyle beraber as takıma takviye için altyapıdan genç futbolcu alındı. Bu sebepten Mehmet Ocak 2011 tarihinde profesyonelliğe geçiş mukavelesi imzalayarak as takıma alındı. As takımla sezon öncesi hazırlık kampına ve bazı antremanlara çeksa da henüz bir resmî karşılaşmada görev almayan Mehmet, daha çok A2 takımı için oynamaktadır. Hasan YaÅŸar Hasan Yaşar (d. 2 Kasım 1984, Tavşanlı), Türk futbolcudur. 1. Lig ekiplerinden TKİ Tavşanlı Linyitspor'da oynamaktadır. Futbola TKİ Tavşanlı Linyitspor altyapısında başlayan Hasan, 2007 yılında profesyonelliğe geçiş mukavelesi imzalayarak as takıma alındı. Tavşanlı Linyitspor için ilk resmî karşılaşmasına 18 Kasım 2007 tarihinde Muğlaspor'a karşı oynanan 3. Lig karşılaşmasında çıktı. Tavşanlı Linyitspor'la 2008-09 sezonunda 3. Ligi lider tamamlayıp 2. Lige yükselmeyi başardı. Aynı başarıyı bir sezon aradan sonra tekrarlayabildi be 2. Lig'den 1. Lig'e yükseldi. Rahmi Turan Rahmi Turan (d. 1939, İstanbul), Türk gazeteci ve yazar. 1939 yılında İstanbul’da doğdu ancak nüfus kaydına babası tarafından Bilecik olarak yazdırıldı. Öğrencilik yıllarında spor muhabiri olarak gazeteciliğe başladı. İstanbul Gazetecilik Enstitüsü’nü bitirdi. 1960-61 yıllarında yedeksubay olarak vatani görevini yaptıktan sonra önce Yeni Sabah, sonra Akşam gazetesinde önce spor muhabiri, sonra spor şefi ve spor sorumlu müdürü olarak görev yaptı. 1966-67 yıllarında Türkiye Spor Yazarları Derneği’nin yarışmasında mizanpaj birincisi oldu. 1967 yılında Hürriyet gazetesine transfer oldu. Aynı yılın sonunda Hürriyet’in yan yayını olan Son gazetesinin Yazı İşleri Müdürlüğü’ne getirildi. 1968 yılının Kasım ayında, ön dönemin en ünlü gazete patronu olan Haldun Simavi, yeni çıkaracağı gazetenin sorumluluğunun 29 yaşındaki Rahmi Turan’a verdi. Turan, 26 Kasım 1968’de, ofset tekniği ile yayınlanan ilk gazetelerden olan Günaydın gazetesini kurup yayına başlattı. Günaydın gazetesi kısa sürede Türkiye’nin en çok satan gazetesi haline geldi. Tirajı zaman zaman 1 milyonu aştı. 1969 yılında Günaydın gazetesindeki başarısıyla Türkiye Gazeteciler Cemiyeti’nin mizanpaj başarı ödünü kazandı. Rahmi Turan 1983 yılında, Günaydın’ın yan yayını olan Tan gazetesini çıkardı. Mizah ve espri yönü ağır olan Tan bir buçuk milyon tiraja ulaşarak rekor kırdı. 1985 yılında Yeni Asır Grubu’nun patronu Dinç Bilgin’le anlaşan Rahmi Turan, Sabah gazetesini hazırlayıp yayın hayatına soktu. Sabah gazetesi Rahmi Turan zamanında net 650 bin satışa ulaşarak Türkiye’nin önde gelen gazeteleri arasında yer almasını sağladı. Turan, 1989-90 yıllarında bir süre Hürriyet Genel Yayın Yönetmenliği görevinde bulundu. 1989 yılında Bugün gazetesini, Asabi gazetesini Dinç Bilgin tarafından, 1990 yılında Meydan gazetesini, 1996 yılında Gözcü gazetesini Aydın Doğan tarafından kurdu ve yönetti. Tüm bu gazeteler yüksek tirajlara ulaştı. Daha sonra yayın hayatına geçen Sözcü gazetesinin kurulmasında da yardımları olmuştur. Gazete yöneticiliği görevini bırakan Rahmi Turan Hürriyet gazetesinde yaklaşık 3 yıl köşe yazarı olarak çalışmıştır. 24 Temmuz 2013 tarihinden beri haftada 4 gün Sözcü gazetesinde "başyazar" olarak yazı yazmaktadır. Rahmi Turan, Türkiye’de yüksek tirajlı gazete çıkartma rekortmenidir. Bugüne kadar 7 gazeteyi hazırlayıp yayın hayatına sokmuştur. Bu yalnız Türkiye’de değil, dünyada bir rekordur. Rahmi Turan’ın basılmış çok sayıda kitabı da vardır. Bunların en ünlüleri Dağların Sesi romanı ile Kara Murat dizisidir. Dağların Sesi romanı üç ayrı kitabevi tarafından basılmıştır. "Kara Murat" romanları 18 cilttir. Bunların 9’u Erler Film tarafından sinemaya aktarılmış, "Kara Murat" rolünü ünlü aktör Cüneyt Arkın canlandırmıştır. Emel Hanım ile evli ve Murat ve Pınar adında iki çocuk babasıdır. Rahmi Turan’ın meslek hayatı boyunca kazandığı ödüllerin sayısı çok fazladır. Bazıları şunlardır: HMS Hawke HMS Hawke, 1891 yılında ilk seferine çıkan iki bacalı, iki direkli İngiliz gemisiydi. Gemi 1897-1898 yılında, asker taşıma gemisi olarak kullanıldı. 20 Eylül 1911'de, White Star Line şirketine ait, Edward J. Smith'in (Titanik'in kaptanı) yönetimi altındaki RMS Olympic, Solent'de Komutan W.F Blunt yönetimindeki HMS Hawke ile çarpıştı. Hawke, bu çarpışma sonucu pruvasını kaybetti, aynı şekilde Olympic'in omurgasına doğru, su yüzeyinin biraz üstünde yaklaşık on iki metre uzunluğunda delik açtı. Her iki gemi, yardım isteyerek limana ulaştılar. İlk duruşmada HMS Hawke suçsuz bulundu. Böylece Olympic'in sahibi White Star Line tazminat alamadı.(Bu konu hakkında bir teori ileri sürülmüştür) Gemi tamirata uğradıktan sonra, Yüzbaşı Hugh P.E.T Williams komutasında I. Dünya Savaşı'na çıktı. 15 Ekim günü Alman denizaltı U-9 gemiyi vurdu. HMS Hawke, geminin kaptanı ve 26 çalışan, 500 asker ile dakikalar içinde battı. Kazada sadece 4 çalışan 60 asker kurtuldu. Américo Domingo Johnny Vega Urzúa, takma Américo (d. 24 Aralık 1977, Arica, Şili), Şilili şarkıcı. Cem Kavçak Cem Kavçak (d. 3 Temmuz 1978, Akhisar), Türk eski futbolcu ve antrenör. 1997-2014 yılları arası aktif futbolculuk yapmıştır. Şu an da 68 Aksaray Belediyespor'da teknik direktörlük yapmaktadır. Futbola Bergamaspor altyapısında başlayan Cem, 1997 yılında profesyonelliğe geçiş mukavelesi imzalayarak as takıma alındı. Bergamaspor için ilk resmî karşılaşmasına 17 Ağustos 1997 tarihinde Akhisar Belediyespor'a karşı oynanan 3. Lig karşılaşmasında çıktı. İki sezon Bergamaspor'da oynadıktan sonra memleketinin takımı Akhisar Belediyespor'a transfer oldu. Burada üç sezon başarıyla forma giydi ve 2002-03 sezonunda 2. Lig ekiplerinden Adıyamanspor'a transfer oldu. Adıyamanspor'da üç sezon boyunca düzenli olarak forma giydi ve 2005-06 sezonunda ege ekiplerinden Nazilli Belediyespor'a geçti. Burada'da üç sezon forma giydikten sonra Denizli Belediyespor'a transfer oldu. 2010-11 sezonunun başında 1. Ligin yeni ekiplerinden TKİ Tavşanlı Linyitspor'a transfer olan Cem Kavçak, ertesi sezon 2. Lig takımı olan eski takımı Adıyamanspor'da oynadı. 2012-13 sezonunu Bölgesel Amatör Ligde oynayan Kızılcabölükspor'da geçiren Cem Kavçak, 2013-14 sezonunda da Bölgesel Ligde oynayan Bodrumspor'da oynayarak futbolculuğunu sonlandırdı. Kariyeri boyunca 485 resmi maçta forma giyip 38 gol attı. 2014 yılında memleketi Akhisar'da antrenör olarak göreve başladı. 5 yıl çalıştığı Akhisarspor'da altyapı antrenörlüğü, antrenörlük ve gözlemcilik yaptıktan sonra, 2018-19 sezonunda Cihat Arslan'in ayrılmasının ardında A Takım teknik direktörlüğü için geçici olarak Akhisarspor'un başına getirildi. Ve sezon sonuna kadar Akhisarspor'u çalıştırdı. Cem Kavçak yönetiminde 14 maçta 13 puan toplayan Akhisarspor sezon sonu 18. sırada yer alarak Süper Ligden 1. Lige düştü. Ligde başarısız olan Cem Kavçak, Türkiye Kupasında ise takımına final oynatarak, teknik direktörlük kariyerinin ilk senesinde büyük başarı elde etmiş oldu. Sivas'ta oynanan final maçında Galatasaray'a 3-1 kaybetti. Ayrıca aynı sezon Akhisarspor Avrupa Kupasında mücadele ettiği için, Avrupadaki son maçı olan Standart Liege maçına Cem Kavçak yönetiminde çıktı ve ilk 5 maçta sıfır çeken takım bu maçta berabere kalarak Avrupadaki ilk puanını aldı. Bu maçta Cem hocanın teknik direktör olarak Avrupa kupalarındaki ilk ve tek maçı oldu. 2019-20 sezonunda 3. Lige yeni yükselen 68 Aksaray Belediyespor ile anlaştı. 1. Lig "Play Off Yarı Final :" 2010-11 (Tavşanlı Linyitspor ile) 2. Lig "Play Off Yarı Final :" 2008-09 (Denizli Belediyespor ile) Bölgesel Amatör Lig "Şampiyonluk :" 2012-13 (Kızılcabölükspor ile) Türkiye Kupası "Final :" 2018-19 (Akhisarspor ile) Karbon fiber takviyeli plastik Karbon fiber takviyeli plastik veya karbon fiber takviyeli polimer (CFRP ya da CRP) güçlü, hafif ve pahalı bir çeşit kompozit malzeme, fiber-takviyeli polimer. Fiberglas'a (cam takviyeli plastik) benzer şekilde, bu kompozit yapı içindeki güçlendirici malzeme ile, karbon fiber, anılır. Polimer için en çok epoksi kullanılsa da, polyester, vinil ester ya da naylon gibi başka maddelerin de kullanıldığı görülebilir. Kevlar veya alüminyum yapılarında karbon, cam gibi diğer güçlendiricilerle birlikte kullanılır. Grafit takviyeli polimer ya da grafit fiber takviyeli polimer (GFRP) terimleri de karbon fiberle takviye edilmiş bu tür yapıları nitelemek için kullanılabilmektedir. Cam fiber takviyeli malzemelerin de GFRP olarak tanımlanabilmesi ve karışıklık yaşanması nedeniyle bu isimlendirme çok sık görülmez. Bazı ürün tanıtımlarında ise kısaca grafit fiber denilebilmektedir. Uzay araçları ve otomotivde birçok uygulaması olan karbon destekli polimerler, güç-ağırlık oranının önemli olduğu yelkenliler ile son dönem bisiklet ve motosikletlerinde kullanılmaktadır. Gelişen üretim teknikleri ile birlikte maliyetlerin azalması bu malzemelerin dizüstü bilgisayarlar, balık oltaları, okçuluk sporu ekipmanları, raketler, telli müzik aletleri, Golf ekipmanları gibi çok çeşitli alanlarda uygulamaların görülmesine imkân tanımaktadır. El Cufra ili El Cufra ili (Arapça: الجفرة), Libya'da bir ildir. Ülkenin merkezinde bulunur. Başkenti Hun'dur. Nüfusu 2006 yılı itibarı ile 52,342 olup yüzölçümü 117410 kilometrekaredir. El Cufra, aşağıdaki illerle komşudur: Yay Eliptik CÃ¼ce Galaksisi Yay Eliptik Cüce Galaksisi (SagDEG) Samanyolu galaksisinin uydusu olan bir cüce eliptik galaksidır. Ana küme, 1994 yılında keşfedilmiştir. Çapı yaklaşık 10.000 ışık yılı olan galaksi, Dünya'dan 70.000 ışık yılı uzaklıktadır ve Samanyolu çekirdeğine 50.000 ışık yılı uzaklıktaki bir yörüngede seyahat etmektedir. SagDEG, 3,4 milyon ışık yılı uzaklıktaki küçük bir galaksi olan Yay Düzensiz Cüce Galaksisi (SagDIG) ile karıştırılmamalıdır. Resmi olarak Rodrigo Ibata, Mike Irwin ve Gerry Gilmore tarafından 1994 yılında keşfedilen SagDEG, keşfedildiğinde Samanyolu'na bilinen en yakın komşu olarak tanındı. (2003 yılından bu yana, yeni keşfedilen Büyük Köpek Cüce Galaksisi en yakın komşu olarak kabul edilir). Dünya'nın konumuna göre Galaksi çekirdeğinin karşı tarafında yer alır ve gökyüzünde geniş bir alanı kaplamasına karşın oldukça soluktur. SagDEG, küçük yıldızlararası toz ve Popülasyon II yıldızlarının çokluğuyla yaşlı bir galaksi gibi görünür ve Samanyolu'na göre metal fakiri bir galaksidir. SagDEG, görünüşte çekirdeğinde olduğu düşünülen Messier 54 ile birlikte dört küresel kümeye sahiptir. Diğer küresel kümeler; Terzan 7, Terzan 8 ve Arp 2'dir. Dihidrotestosteron Dihidrotestosteron; erkek vücudunda bulunan testosteron hormonunun aktif versiyonu olan güçlü metobolitine verilen addır. DHT hormonu, büyük oranda testosteron’un çevre dokularda 5- Alfaredüktaz enzimi aracılığı ile dönüşümünden oluşur. Testosteron hormonunun etkin hale gelebilmesi ve dokular üstünde androjenik etki gösterebilmesi için 5 Alfa Redüktaz isimli enzimle DHT hormonuna dönüşmesi şarttır. Testosteron, tip-1 5-Alfa Redüktaz ve tip-2 5-Alfa Redüktaz adı verilen iki enzimle DHT hormonuna dönüşür.Bu dönüşme olmadan testosteron birçok doku ve organda etkili olamaz. DHT hormonu, anne karnındaki fetus halinde bulunan çocuğun erkek cinsel özellikleri kazanmasını ve cinsel organlarının gelişmesini sağlar. DHT hormonu ayrıca anne karnındaki fetusun beyni üstünde de birçok etkide bulunur. Henüz anne karnında olan fetusun cinsiyet kimliğinin oluşmasını sağlar. DHT hormonu, bunun dışında ergenlik döneminde ikincil seks karakterlerinin meydana gelmesini ve erkek tipi farklılaşmayı meydana getirir. Böylece ergenlik döneminden önce kız çocuğundan kolay kolay ayırt edilemeyecek olan erkek çocuğu gittikçe farklılaşır ve çocukluktan erkekliğe adımını atar. Sakalları ve bıyıkları çıkmaya,sesi kalınlaşmaya, boyu uzamaya, kas kütlesi artmaya, penisi büyümeye, testisleri sperm üretmeye başlar. Tüm bu farklılaşmayı testosteron, DHT hormonuna dönüşerek meydana getirir. DHT hormonunun bir diğer görevi glandüler prostat dokusunun fonksiyonlarının devamlılığını sağlamaktır. Bunun dışında da, erkek metabolizmasında DHT hormonunun sperm üretiminden, aerobik kapasitenin artışına kadar birçok önemli katkısı vardır. DHT'nin erkek metabolizmasındaki görevleri bir ömür boyunca sürmektedir. Bunun dışında testosteron ve DHT, genetik olarak bu hormonlara duyarlı kişilerde androgenetik alopesi, akne ve prostat hastalıkları gibi sağlık sorunlarına yol açabilmektedir. Genetik olarak bu androjenik hormonlara duyarlı olan kişiler, DHT'den daha çok etkilenmektedirler testosteron hormonuna göre. Testosteron hormonunun da bu dokularda etkinliği vardır ama DHT hormonundan daha zayıf bir etkidir. Bazı kişiler neden bu hormonlardan olumsuz etkilenirken, bazı kişilerin etkilenmediği tam olarak bilinmemekte ve bu duruma hangi hatalı genlerin yol açtığı araştırılmaktadır. Dihidrotestosteronun klinik değerleri; kişisel sağlık durumuna, biyolojik yaşa ve cinsiyete göre büyük farklılıklar göstermektedir. Testosteron, DHT ve Estrogen gibi steroid hormonların görevleri anne karnından, yaşamın sona ermesine kadar sürmektedir. Genetik yatkınlık ve androjenlerin aktivasyonu sonucu, ergenlikten sonra terminal kılların vellusa dönüşmesi ve dökülmesi ile karakterizedir. Androjenler erkekte testis, kadında ise over ve adrenal glandda yapılır.Her ne kadar asıl androjen testosteron olsa da, testosteron 5 Alfa Redüktaz enzimi ile Dihidrotestosteron'a dönüşmeden etkili olamaz.Bu yüzden testosteron, kıl matriksinde keratinositler içinde 5-alfa redüktaz ile dihidrotestosterona dönüşür ve sitoplazmik reseptör ve bağlı proteinlerle nükleusa transfer edilir. Reseptör DNA’ya tutunur ve mRNA oluşur. Sonra asıl protein; başlıca keratinler kodlanırlar. Bazı folliküller androjenleri metabolize ederken kıl büyümesini stimule eder, diğerleri ise büyümeyi inhibe ederek androgenetik alopeside olduğu gibi kılların terminalden vellusa gerilemesine sebep olurlar. Androjenlerin sakal ve vücut kıllarını arttırırken, saçlarda dökülmeye yol açmasının nedeni budur.Daha sonra kıl dökülür. Anajen faz normalde 3 yıl dürer, telojen faz ise sadece 100 gündür. Bu durumda anajen/telojen oranı 9/1'dir. Günlük saç kaybı 100'e kadar çıkabilir. Androjenik alopeside anajen faz kısalmıştır. Sonuçta anajen/telojen oranı da düşer. En sonunda kıl follikülleri minyatür bir hal alarak, terminal saç durumuna erişilir. Erkeklerde; ergenlikten sonra genellikle 20. yaştan itibaren başlar. Bazen 30-40 yaşlarına kadar gecikebilir. Vakaların %96’sında bitemporal gerileme şeklinde başlar. Vertekste seyrelme, açılma olur. Bazen tümüyle dazlaklık oluşur. Fakat oksipital bölge daima salimdir. Terminal kılların vellusa dönüşümü vardır. Erkeklerde hormonal denge normaldir. Erkek tipi alopeside koroner arter hastalığı riski normallere göre fazladır.Kadınlarda; genellikle 20 yaş sonunda ve 40 yaşın başında başlar. Frontal-verteks arasında difüz seyrelme ve terminal kılların vellusa dönüşümü vardır. Saç seyrelmesinin giderek genişlediği görülür. Polikistik over, androjen salgılayan over tümörleri ve adrenal tümörleri gibi çeşitli hastalıklara bağlı olabilir. İlgili hormon seviyelerine bakılmalı ve over-sürrenal ultrasonografi yapılmalıdır. Kadınlarda serbest testosteron ve DHEA sülfat seviyesinde artma, SHBG seviyesinde azalma olabilir. Bazen akne, hirsutizm, mensturasyon düzensizliği veya erkeksileşmeyle birlikte olabilir. Erkeklerde androjenik alopesinin olabilmesi için ön koşul testiküler ve androjen fonksiyonlarının sağlıklı olmasıdır. Testosteron 5 alfa redüktaz enzimi ile Dihidrotestosteron'a dönüştükten sonra ancak efektif olabilir. Androjenik alopesili erkeklerin saç folliküllerindeki androjen reseptörlerinin daha yoğun bulunduğu ortaya konmuştur. Sanılanın aksine androjenik alopesiye sadece Dihidrotestosteron ( DHT ) yol açmamaktadır. Dehidroandrosteron,Testosteron ve Androstenedion gibi androjen hormonlar da, androjenik alopeside rol oynamaktadırlar. Ancak Dihidrotestosteron ( DHT ), çok güçlü bir androjenik etkiye sahip olduğu için çoğu erkekte, özellikle genç yaşlarda ortaya çıkan androjenik alopesi sendromunun birincil sorumlusudur. Yaşlanma ile beraber saç foliküllerinde bulunan androjen reseptörlerinde bulunan sitoplazmik hücre zarları inceldikçe,saç folikülleri androjen hormonlara karşı daha duyarlı hale gelir. Gençlik yıllarında sadece Dihidrotestosteron, saç foliküllerine zarar verirken; yaşlanma ile birlikte Dehidroandrosteron,Testosteron ve Androstenedion gibi diğer androjen hormonlar da saç foliküllerine zarar vermeye ve saç dökülmesine yol açmaya başlarlar. Yaşlı erkeklerde görülen androjenik alopesi insidansının yüzde 80'lere varmasının ana nedeni budur. Öte yandan her insanın saç derisinde, aynı sayıda ve aynı dağılımda androjen reseptörü bulunmaz. Bu sebepten ötürü bazı insanlar, genç yaşta kel kalırken; bazı insanlar yaşamın son evrelerine kadar gür saçlarını koruyabilirler. Androjenik alopesi bir hastalık olmadığına göre tedavi edilmesi de gerekmez. Bu sorundan müzdarip olan erkekleri,kelliğin bir virilizasyon belirtisi olduğuna psikolojik olarak ikna etmek, yeterlidir. Yine de bu konudan yakınan erkeklerin çoğu, etkileri henüz ispatlanmamış kozmetik ürünleri kullanmayı tercih etmektedirler. Bazıları ise peruk ve benzeri araçlar kullanmaktadırlar. Otolog saç ekimi etkili olabilirse de, kafa derisinde bırakacağı yara izi bazen problem yaratabilir. Ergenlik öncesi kastrasyonun erkek tipi kelliği önlediği bildirilmiştir. Gecikmiş ergenliğe maruz kalan çocuklarda da, tedavi başlayıp testosteron düzeyi yükselene kadar androjenik alopesi gelişmez. Anti-androjenler erkek tipi kelliği önleyebilir. Tabii ki, hipogonadizm etkileri nedeniyle bu tip tedaviler kabul edilemez. 5 alfa redüktaz tip 2'nin spesifik inhibisyonu ile alopesinin daha fazla ilerlemesinin önüne geçilebilir ve daha yoğun saç durumuna erişilebilinir. Bu anlamda, BPH tedavisinde kullanılan finasterid söylenilebilir. Ancak elde edilen bu durum geçicidir. Saç foliküllerinde bulunan androjen reseptörlerinin stoplazmik zarları, yaşla birlikte inceldikçe ve daha geçirgen bir hale geldikçe; androjen hormonlara olan duyarlılık artacak ve saç folikülleri mevcutta bulunan Dihidrotestosteron ( DHT ) ile beraber Dehidroandrosteron,Testosteron ve Androstenedion gidi diğer androjen hormonlara da duyarlı hale gelecektir. Buradaki sorun androjen hormonların varlığı değil saç derisinde bulunan androjen reseptörlerinin sayısı,dağılımı ve androjen hormonlara olan genetik hassasiyetidir. Minoxidil ise antihipertansif bir ilaç olup, 4-6 ay içerisinde saç büyümesini arttırdığı gösterilmiştir. İlacın kesilmesini takiben yine eski duruma dönülmektedir. Androjenik alopesi bir hastalık olmadığına göre tedavi edilmesi de gerekmez. Dolayısı ile Androjenik Alopesi'nin tedavi edilmesi amacı ve kozmetik kaygılar ile Dihidrotestosteron'un azaltılması oldukça sakıncalı sonuçlar doğurabilmektedir.Dihidrotestosteron,taşıyıcı anne vahıstası ile fetus döneminde inhibe edilirse, anne karnındaki fetusun cinsel organları oluşmaz ya da eksik oluşur.Böyle bir durumda bebeğin çift cinsiyetli doğma ve beyin ile alakalı bazı gelişim problemleri ile doğma ihtimali bir hayli yüksektir. Eğer DHT inhibisyonu ergenlik döneminde gerçekleşirse ikincil seks karakterleri oluşmaz ve erkeksi farklılaşma meydana gelmez.Birçok kalıcı cinsel problem meydana gelir. Eğer DHT inhibisyonu yetişkinlik döneminde gerçekleşirse; sperm sayısında azalma, sperm hacmi düşmesi, sertleşme süresinde ve kalitesinde azalma, cinsel libidoda düşüş, cinsel performansta azalma gibi başlıca yan etkiler söz konusu olur. Bu yan etkilerin ana nedeni Testosteron hormonunun, Dihidrotesteron'a dönüşmeden etkili olamamasıdır. Dolayısı ile Dihidrotestosteron inhibiasyon oranı ne kadar artarsa, görülen yan etkilerin şiddeti de aynı şekilde artar. Dihidrotestosteron inhibisyonuna yol açan ilaç ya da etken maddenin alımı kesilmedikçe de yan etkiler ortadan kalkmaz. Burada önemli olan 5 Alfa Redüktaz enziminin hangi tipinin inhibe edildiği değil, Dihidrotestosteron hormonunun ne oranda inhibe edildiğidir. Tuni Tuni, doğum adıyla Antoni Lluís Adrover Colom (d. 14 Haziran 1982), İspanyol futbolcudur. Stenocereus thurberi Stenocereus thurberi, Meksika ve ABD'de bulunan "Stenocereus" cinsinden bir kaktüs türüdür. Kayalık çöllerde bulunur. İki tanede dağılımı ve yüksekliğinden ayırt edilebilecek alt türü bulunmaktadır. O kadar ünlü bir kaktüs türüdür ki ABD'de Arizona eyaleti Sonora çölünde bu türden kaktüsleri Org Borulu Kaktüs Ulusal Anıtı olarak ilan etmiştir,UNESCO tarafından miras olarak kabul edilmiştir.. Diğer taraftan meyveleri sebebiyle her ne kadar daha çok, bu türün yaşadığı kurak yörede iyi şekilde yetişemeyen "Hylocereus" türündeki kaktüslere bu ad atfedilmişse de, halk tarafından bu kaktüs türünün meyvelerine de 'pitaya' denmekte ve tatlı pitaya olarak bu türün meyveleri adlandırılmaktadır. Yerden biten tek bir gövdenin üsütnde bu türde birbirine paralel ve dik olarak büyüyen birden çok dal bulunur. Dalları 6 inches (15 cm) kalınlığında olup and 16 feet (5 m)yüksekliğe kadar büyüyebilir bununla birlikte 23– 26 feet (7 ila 8 m) yüksekliğe erişenleride görülmüştür. Gövdeden ayrılan dallar nadiren dallanır fakat her yıl son büyümelerinden kalan uçtan büyümeye devam ederler.Erişkin bir bitki 12 feet (3.7 m) ene ulaşabilir.Her sapta 12 ila 19 1/3 inch (.85 cm) uzunluğunda yaprak damarları bulunur, bunlar önce koyu kahverengi sonrasında siyah ve olgunlaştıkça griye dönen dikenlere sahiptir.Kaktüsün erişkinliğe erişmesi 150 yılı bulabilmektedir. Yaşlı bitkiler three-inch (8 cm) lik huni-şeklinde,yıllık beyaz çiçekler verir,bu çiçekler gece açılıp,sabaha kapanır mor ya da pembe renk tonu alır. Çiçekleri Nisan, Mayıs ve Haziran'da açar. Bitki yarasalar sayesesinde tozlaşır. Tenis topu büyüklüğünde meyveler verir. Meyvenin dış kabuğunun altında kırmızı eti bulunur.Bu cinsin meyvesi Hylocereus meyvelerinden daha tatlı kavun tadı gibidir. Bu meyve geleneksel olarak bu meyveye ool adı da veren Serilerce hasat edilir ve geleneksel tıpta bu halkça kullanılır. Bitki Meksika, tam olarak Sonora Çölü and güney Baja California'da bulunur. 3000 feet (900 m) yüksekliğe kadar kayalık kurak bölgelerde bulunur. Soğuğa karşı hassas olup USDA Soğuğa dayanıklılık haritası 9b-11 arası bölgelerde dışarıda yetiştirilebilir.Bitki yavaş büyür ve iyi dranajlı toprak ve bol güneş ister. Ancak fide aşamasında belli bir süre büyüyüp kök yapısı gelişene ve toprağın üst kısmında 10 cm'e kadar büyüyene kadar gölgede tutulabilir. Bilinen alt türüneden biri, "thurberi" türüdür,çok büyüktür ve Güney Arizona,Meksika ve Baja Yarımadasının kuzeyinde bulunur. Diğer türü ise "littoralis" adını alır daha küçüktür ve (3 m) büyüyebilir ve sadece Güney Baja California adasında bulunur. KitaplÄ±k Kitaplık, genellikle yatay rafları bulunan kitap saklamak için kullanılan mobilyadır. Kitap, dergi, Cd, film, plak gibi her türlü basılı malzameyi düzenli bir şekilde saklar. Raflar sabit olacağı gibi farklı yüksekliklerde de ayarlanabilir. Kitaplar raflarda genellikle dikey durumda saklanır. Kapaklı kitaplıklar kitapların ortamdaki havadan etkilenmesini aza indirir. Özellikle değerli kitaplar kapakların kilitlenmesi ile saklanır. 1966-67 TÃ¼rkiye 2. Futbol Ligi 1966-67 Türkiye 2. Futbol Ligi, günümüzde 1. Lig olarak adlandırılan ligin 4. sezonudur. "Kırmızı Grup" şampiyonu Mersin İdman Yurdu ve "Beyaz Grup" şampiyonu Bursaspor bir üst lige yükselmiş, gruplarını son sırada bitiren Beyoğluspor ve Davutpaşa ligden düşmüşlerdir. Zonguldakspor, Edirnespor, Denizlispor, Antalyaspor, Adanaspor, Aydınspor, Kütahyaspor, Kocaelispor, Trabzonspor, Kayserispor ve Boluspor kulüpleri kuruluş evrelerini tamamlamış, bu sezondan itibaren lige katılım sağlamışlardır. Maç sonucu şampiyonluğu Mersin İdman Yurdu'nun kazanmasına rağmen Türkiye Futbol Federasyonu'nun resmî sitesinde her iki takım da şampiyon olarak ilân edilmiştir. Bu karşılaşma hangi kulübün Başbakanlık Kupası'na katılacağına karar vermek amacıyla düzenlenmiştir. Ayin Dekalogu Ayin Dekalogu (veya Ayinsel Dekalog, Küçük Ahit kodu) Çıkış 34:11-26'da verilen emirlerin listesidir. Johann Wolfgang von Goethe'nin teklifini benimseyen yüksek eleştiri ekolünden din bilimciler, On Emir olarak da bilinen Çıkış 20:2-17 ve Tesniye 5:6-21'deki "Etik" veya "Ahlaki Dekalog" ile kıyaslamaktadır. İnanışa göre, Ahit'teki din "ayinsel"den "etik"e doğru evrim geçirmiştir ve metinde ters gözükse dahi "Ayin Dekalogu" "Etik Dekalog"dan önce yazılmıştır. Diğer din bilimciler, Çıkış 34'teki ayetleri "küçük Ahit kodu" olarak adlandırmaktadır; düşünüşe göre küçük Ahit kodu, On Emir ile aynı zamanlarda yazılmış olup ya İsrail dininin farklı bir fonksyonuna hizmet ediyordu ya da Antik Yakın Doğu dini metinlerinden etkilenilmişti. Yunanca "dekalog" (δέκα λόγοι) ve İbranice "aseret ha-dvarim" (עשרת הדברים) "On Emir" anlamına gelmektedir. "[...] RAB Musa'ya, "Öncekiler gibi iki taş levha kes" dedi, "Kırdığın levhaların üzerindeki sözleri onlara yazacağım. [...] bu sözlere dayanarak antlaşma yaptım". Tevrat'ta "aseret ha-dvarîm"den sonra emirleri sıralayan tek yer burasıdır. Musa, altın buzağı olayına kızgınlığından dolayı orijinal iki taş tableti parçaladıktan sonra ikinci set tabletleri almak için tekrar Sina Dağı'na çıktı. Ortodoks Yahudilik ve Hristiyanlık görüşüne göre her iki seferde de yazılan emirler aynı olmasına rağmen bazı bilimadamları 11-26 ayetlerinin "On Emir"e alternatif olduğunu düşünüp buna "Ayin" dekalogu demektedir. Uzmanların kullandıkları "Ayin Dekalogu" ve "Etik Dekalog" terimleri iki farklı On Emir'i ifade etmektedir. Ayinsel Dekalog'daki emirler Ahit Kodu'nda genişletilmiştir ve Tevrat'ta Ahit Kodu'ndan önce gelir dolayısıyla Ahit Kodu'nun özeti olduğu intibası yaratmaktadır. Ahit eleştirisinde bulunan bilimadamlarının inancına göre Ahit Kodu, Tevrat'tan bağımsız bir metindi dolayısıyla Ahit Kodu ile Ayinsel Dekalog arasındaki ilişki tartışma konusudur. İki görüş ortaya atılmaktadır, ne kanıtsal olarak ne de buna inanan uzmanların sayısının çokluğu olarak herhangi bir görüş diğerine oranla üstün değildir. Bu görüşler şöyledir: Belgesel hipoteze göre, Ayin Dekalogu Yehuda Krallığı'ndan gelen Yahvist kaynağa bağlı bir çalışma olup Ahit Kodu İsrail Krallığı'ndan gelen Elohist kaynağın bir çalışmasıdır, dolayısıyla birbirlerinden bağımsızdır. Fakat bu durum, iki farklı ulustan gelen iki metnin ne şekilde ilişkili olduğunu açıklayamamaktadır. Belgesel hipotezin açıklayabildiği konu Ayin Dekalogu ile Etik Dekalog arasındaki bağdır. Hipoteze göre Musa önce Ayin Dekalogu ile gelmiş, ikinci gelişinde ise Etik Dekalog tabletlere yazılmıştır. Belgesel hipotezin iddiasına göre Yahvist ve Elohist metinler bir redaktör tarafından birleştirilip JE oluşturuldu; burada Tanrı taşlara Ahit Kodu'nu yazdırdı; Musa, altın buzağı olayından sonra taşları parçalayıp kanunları ikinci defa almak için geri gitti ve Ayin Dekalogu ile geri döndü. JE'deki altın buzağı hikâyesine gücenen Ruhbani kaynak bu hikâyeyi çıkarıp başlangıçta yine Ayin Dekalogu'nu baz alarak yeni (etik) dekalog yarattı fakat başka yerlerden de yeni kanunlar ekledi; Ahit Kodu'nu yeni kanunlarla değiştirdi; Hikâyeleri dekalogun ardına sıraladı; bu hikâyeler mitsvaların çoğunun bulunduğu Levililer kitabını oluşturdu. Bundan bir asır sonra, Ruhbani kaynağa karşı çıkan Tesniyeci kaynak Etik Dekalog'un az değiştirilmiş versiyonunu altın buzağı hikâyesini geri koyarak tekrar yapılandırdı. Redaktör'ün ikinci düzenlemesinde JE, Ruhbani ve Tesniyeci kaynaklarda anlatılan üç farklı dekalog birlikte tutuldu. JE ve Ruhbani kaynak iç içe geçirilerek ve özenle düzenlenerek iki kere alınan emirlerin ikisinin de Etik Dekalog olduğu iması yaratıldı; her ne kadar ilkinin Ayin Dekalogu olduğu metinde aktarılmış olsa bile: Buluşma Yeri Buluşma Yeri, ("Sırpça:Sabirni centar") Sırp oyun yazarı Duşan Kovacevic'in 1982 yılında yazdığı komedi tarzındaki tiyatro oyunudur. Yazarın 3 oyunu birden 2010/11 döneminde Türkiye'de aynı dönemde sahneye konuldu. (Diğer ikisi Profesyonel ve İntiharın Genel Provası'dır) Oyundaki şehrin insanları, öldükten sonra gittikleri "Buluşma Yeri"'nde, hayattaki yakınlarının küçük hesapların peşinden koştuklarını görürler. Yaşarken gerçekleştiremedikleri hayallerini, burada gerçekleştirmeye çalışırlar. Gerçeği ve hayatı anlamak için ölmek mi gerekir sorusunu sorduran bu oyun, "Buluşma Yeri"ndekiler tarafından cevaplanır... Oyun, 1989 yılında Sırp yönetmen Goran Marković tarafından filme çekildi ve bu film Hırvatistan'daki Pula Film Festivalinde en iyi film ödülünü aldı. Türkiye'de M. Nurullah Tuncer tarafından 2011'de İstanbul Şehir Tiyatrosu'nda sahneye konuldu. Soner Sitar Soner Sitar (d. 16 Mart 1984, Hannover, Almanya), Almanya doğumlu Türk futbolcudur. 1. Lig ekiplerinden TKİ Tavşanlı Linyitspor'da oynamaktadır. Almanya'nın Hannover kentinde bir işçi ailenin çocuğu olarak dünyaya gelen Soner Sitar, burada futbola yöresel amatör ekiplerinden altyapılarında futbola başladı. Bir karşılaşma sırasında FC St. Pauli'ın yetenek avcılarının dikkatini çekti ve neticesinde FC St. Pauli altyapısına transfer edildi. FC St. Pauli altyapısında oynamanın avantajıyla Türkiye genç millî takımları için erkenden keşfedildi ve genç millî takımlar için birkaç kez oynama fırsatı buldu. Yetişkin takımlarında oynama seviyesine geldikten sonra profesyonelliğe geçiş mukavelesi imzalayarak FC St. Pauli'nin ikinci takımı olan FC St. Pauli II'ye alındı. O zamanlar Almanya'nın 5. Ligi olan Oberliga'da oynayan FC St. Pauli II'de bir sezon boyu oynama fırsatı buldu. FC St. Pauli II'le ligi lider tamamlayıp bir üst lige yükmeyi başardı ve Soner bu başarıda önemli katkıda bulundu. Burada oynadığı zaman içerisinde Türkiye'den birçok 1. Lig ve Süper Lig ekibinin transfer listesinde bulundu ve neticesinde 2009-2010 sezonunun başında 1. Lig'in iddialı ekiplerinden Orduspor'a transfer oldu. Burada sezon hazırlık kampına vs. katılsa da as takım için hazır bulunmadı ve sezon başlamadan önce bir sezonluğuna 2. Lig ekiplerinden Ofspor'a kiralandı. Ofspor için ilk ve tek resmî karşılaşmasına 27 Eylül 2009 tarihinde Erzurumspor'a karşısında çıktı. Burada yarım sezon oynadıktan sonra başka bir 2. Lig ekibi olan Eyüpspor'a transfer oldu. Burada yarim sezon hiçbir resmî karşılaşmada görev almadan 2010-2011 sezonunun başında 1. Lig'in yeni ekiplerinden TKİ Tavşanlı Linyitspor'a transfer oldu. Tavşanlı Linyitspor'da ilk haftalar sadece A2 takımında oynasa da, sezonun ikinci devresinde düzenli olarak as takımda oynamaya başladı. 3 kez millî takımlara çağrılan Soner Sitar, 1 kez Türkiye U-16, 6 kez de Türkiye U-21 forması olmak üzere toplam 2 kez millî formayı giymiştir. Ding Dong "Ding Dong", İsrailli pop şarkıcısı Dana International tarafından yazılan ve seslendirilen şarkıdır. Söz konusu şarkı, "Kdam Eurovision 2011" isimli İsrail ulusal finalinde birinci gelmiş ve Düsseldorf, Almanya'da gerçekleştirilen 2011 Eurovision Şarkı Yarışması'nda İsrail'i temsil etmeye hak kazanmıştır. Şarkı, 12 Mayıs 2011 tarihinde gerçekleştirilen yarışmanın ikinci yarı finalinde 38 puan toplayarak on beşinci olmuş, yarışma kuralları gereği yarı finalde ilk ona giremediğinden finale yükselememiştir. 29 Aralık 2010 tarihinde, İsrail'in temsilcisini ve şarkısını bir ulusal final aracılığıyla seçeceklerini bildiren ülkenin kamusal yayın kuruluşu IBA, 8 Şubat 2011 tarihinde 1998 yarışmasının galibi Dana International'ın da ulusal finale katılacağına dair çıkan söylentilerin doğruluğunu onayladı. Dana International, 8 Mart 2011 tarihinde gerçekleştirilen ulusal finalin galibi oldu ve Düsseldorf, Almanya'da İsrail'i temsil etmeye hak kazandı. Bu, International'ın ilki 1995 yılında olmak üzere İsrail ulusal finaline ikinci katılışı idi. Söz konusu yılda ulusal finalde ikinci gelmiş fakat 1998 yılında IBA tarafından görevlendirilerek "Diva" isimli şarkı ile Eurovision Şarkı Yarışması'nın galibi olmuştu. Dana International, daha sonra 2008 yarışmasında İsrail'i temsil eden Boaz için "The Fire in Your Eyes" isimli şarkıyı yazmıştı ve şarkı, yarışma finalinde dokuzuncu gelmişti. Ulusal final zaferini takiben şarkı bir tekli olarak da yayınlandı ve bunu, 6 Mayıs 2011 tarihinde şarkının Uri Şizer tarafından yönetilen video klibinin yayınlanması izledi. Dana International, yarışmaya 12 Mayıs 2011 tarihinde gerçekleştirilen ikinci yarı finalden başladı ve yarı finali 38 puan toplayarak on beşinci sırada tamamladı. Şarkı, yarışma kuralları gereği yarı finalde ilk ona giremediğinden elendi. Böylece İsrail tarihinde üçüncü defa yarı finali geçemedi ve International da, yarı finallerde elenen ilk ve tek yarışma galibi oldu. International, yarışmada şarkıyı İbranice ve İngilizce olarak seslendirdi. Sözlerin dağılımı birbirine eşit idi. İsrail, on dokuz ülkenin finale çıkmak üzere yarıştığı ikinci yarı finalde sahneye Makedonya Cumhuriyeti temsilcisinden sonra, Slovenya temsilcisinden önce olmak üzere on ikinci sırada çıktı. İsrail'in sahne performansında LED ekranlara hareketli ve çok renkli daireler yansıtıldı, daha çok mor ve turuncu ağırlıklı ışıklar kullanıldı. Dana International sahnede, Fransız modacı Jean Paul Gaultier tarafından tasarlanmış yeşil bir elbise giydi ve kendisine beş arka vokal eşlik etti. Söz konusu arka vokaller, birbirinin aynısı beyaz elbiseler giyiyorlar idi. Dana International, performansının büyük bir bölümünde ana sahnede bulundu fakat şarkısını, büyük ana sahneye ek olarak inşa edilmiş "uydu" sahnede tamamladı. Arka vokaller ise şarkının sonuna dek sabit kaldılar. Şükrü Saban Şükrü Saban, (d. 15 Mart 1938, Eskişehir, Türk atlet. Şükrü Saban, 15 Mart 1938 tarihinde, Eskişehir'de doğdu. 1957 yılında Adana'da yapılan Türkiye Kros Şampiyonası'nda 2. oldu. Fenerbahçe'de atletizm yaptı. Uzun mesafe koşularında uzun süre geçilmedi ve defalarca milli formayı giydi. Atatürk Koşusu'nda 1960, 1961, 1963, 1965, 1966, 1967, 1969 ve 1970 yıllarında olmak üzere sekiz kez birinci oldu . Saban'ın bu rekoru 1983 yılında bir başka Fenerbahçeli atleti Mehmet Yurdadön tarafından egale edildi . Türkiye Ferdi Atletizm Şampiyonalarında 5.000 metrede 1961, 1962, 1963 ve 1968 yıllarında olmak üzere 4; 10.000 metrede ise 1960-67 arası kesintisiz ve 1969 yılında olmak üzere 9 kez, toplamda da 13 kez Türkiye şampiyonu oldu . Kulüplerarası şampiyonalarda aldığı birinciliklerle Fenerbahçe'nin 1961, 1962 ve 1964 uıllarında İstanbul, 1961, 1964 ve 1965 yıllarında Türkiye şampiyonu olmasında pay sahibi oldu. Milli forma ile 1961 yılında Belgrad'da, 1962 yılında da Ankara'da düzenlenen düzenlenen Balkan Atletizm Şampiyonalarında 10.000 metrede bronz madalya kazandı. 1963 yılında Sofya'da düzenlenen şampiyonada ise gümüş madalyaya ulaştı. Emrah DaÄŸ Emrah Dağ (d. 19 Temmuz 1987, Kütahya), Türk futbolcudur. 2. Lig ekiplerinden İnegölspor'da oynamaktadır. Futbola Kütahya Telekomspor altyapısında başlayan Emrah, daha sonra Kütahyaspor altyapısına geçti. 2006 yılında profesyonelliğe geçiş mukavelesi imzalayarak as takıma alındı. Kütahyaspor için ilk resmî karşılaşmasına 1 Ekim 2006 tarihinde Nilüfer Belediyespor'a karşı oynanan 3. Lig karşılaşmasında çıktı. As takımda genç yaşına rağmen uyum sorunu yaşamadan kendine ilk onbir'de yer edinebildi ve iki sezon düzenli olarak forma giydi. 2008-09 sezonunun başında Kütahya'nın başka bir ekibi olan TKİ Tavşanlı Linyitspor'a transfer oldu. Burada da ilk onbirde kendine kısa bir sürede yer edinebildi ve Tavşanlı Linyitspor'la ilk sezonunda 3. Lig'i lider tamamlayıp 2. Lig'e yükselmeyi başardı. Aynı başarıyı bir sezon aradan sonra tekrarladı ve 2. Lig'den 1. Lig'e yükseldi. 2014'te İnegölspor'a transfer oldu. İbrahim Genç İbrahim Genç (d. 19 Mart 1984, Kütahya), Türk eski futbolcudur. Futbola Trabzon Yolspor altyapısında başlayan İbrahim, daha sonra Trabzonspor altyapısına geçti. Trabzonspor altyapısında oynamanın avantajıyla Türkiye genç millî takımları için erkenden keşfedildi ve genç millî takımlar için birkaç kez oynama fırsatı buldu. 2003 yılına kadar Trabzonspor'da oynadıktan sonra as takım için hazır bulunmadı ve serbest bırakıldı. Bunun üzerine bir sezon eski takımı Trabzon Yolspor altyapısında bir sezonda Sürmenespor altyapısında oynadıktan sonra 2005 yılında Ofspor'la profesyonelliğe geçiş mukavelesi imzalayarak buraya transfer oldu. Ofspor için ilk resmî karşılaşmasına 3 Nisan 2006 tarihinde Pusaklarspor'a karşı oynanan 3. Lig karşılaşmasında çıktı. 2008-09 sezonunun başında memleketi Kütahya'nın bir ekibi olan TKİ Tavşanlı Linyitspor'a transfer oldu. Burada'da ilk on birde kendine kısa bir sürede yer edindi ve Tavşanlı Linyitspor'la ilk sezonunda 3. Lig'i lider tamamlayıp 2. Lig'e yükselmeyi başardı. Aynı başarıyı bir sezon aradan sonra tekrarlayabildi ve 2. Lig'den 1. Lig'e yükseldi. 2010-11 sezonundan beri takıma Oğuz Dağlaroğlu'nun katılmasıyla ikinci kaleci olarak oynamaktadır. 2 kez Türkiye U-15 millî takımına çağrılan İbrahim Genç, 1 kez Türkiye U-15 millî takımı formasını giymiştir. Teleprinter Teleprinter basılı mesajlar almakta ve göndermekte kullanılan elektromekanik bir cihazdır. Kısaca telem veya teleprinter de denir. "Telem" tâbiri daha çok askerî haberleşmede kullanılır. Her biri teleemprimör cihazına sâhip abonelerin bağlandığı telefon benzeri yazılı haberleşme servisine teleks sistemi denir. Teleprinter cihazı 1900’lerin başlarında ortaya çıktı ve Morse telgraf cihazının yerini almaya başladı. Sterling, Morton ve Krum gibi araştırıcılar bu hususta ilk çalışanlardandır. Sıklıkla kullanılan iki temel kod sistemi vardır. Bunlardan biri orijinal "Baudot" kodundan "Donald Murray" tarafından adapte edilen Murray kodu, diğeri de daha yeni olan Amerikan ASCII kodudur. Murray kodunda her karakter 5 bilgi darbesinden, ASCII kodunda ise, 8 bilgi darbesinden teşekkül eder. Çeşitli mesaj işleme özelliklerini hâiz ve bu kodlardan biriyle çalışan teleprinter makineleri mevcuttur. Bilgileri temsil eden elektrikî işâretler telgraf hattı üzerinden frekans çoğalmalı sistemle gider. Yâni aynı anda birçok mesaj farklı taşıyıcı dalgalar üzerine bindirilerek tek bir hat üzerinden iletilir. Türkiye’de de "Mehmed Ali Özkardeş" isimli bir Türk Telgrafçısı 1935 senesinde Teleprinter (alıcı ve verici telgraf makinesi) cihazı geliştirmiş ve 1952 senesinde açılan bir sergide teşhir etmiştir. Telgraf fabrikası müdürü olan İstanbul Fen baş müfettişliğinden 1953 senesinde emekli olan Mehmed Ali Özkardeş'in 1935 senesinde bizzat kendi gayretleri ile tamâmen yerli malzeme ve yerli işçilik kullanılarak icat edilen ve ustabaşı "İbrahim Özkural" tarafından meydana getirilen bu cihaz 1981 senesinde "Vedad Karabol" tarafından Ankara'daki Müze'de sergilenmesi ön koşulu ile Baş müdür "Ruhi Özer" ve Baş müdür "Yusuf Çetiner"'e bedelsiz olarak teslim edilmiştir. Cihaz Bugün İstanbul Sirkeci'de PTT müzesinde sergilenmektedir. Kati Wolf Kati Wolf Macar şarkıcı ve söz yazarı. 2011 Eurovision Şarkı Yarışması'nda Macaristan'ı "What About My Dreams?" adlı şarkı ile temsil etmiştir. 5 Mart 2011 tarihinde Macaristan adına Eurovision Şarkı Yarışması'nda ülkesini temsil etmeye hak kazanmıştır. Wolf, 2011 Eurovision Şarkı Yarışması'nda ilk yarı finalde ülkesini başarıyla temsil ederek Macaristan'ı yıllar sonra finale taşımıştır. Gökhan Güney Gökhan Güney (d. 1954, Reyhanlı), Türk şarkıcı ve besteci. Arap asıllıdır. Yedi kardeşin en küçüğü olan Güney’in çocukluk hayatı bu ilçede geçti. 1967 yılında İstanbul’a üniversitedeki ağabeyinin yanına ziyarete gelen Güney daha sonra bir konfeksiyon atölyesinde çalışmaya başladı. Askerlik çağına kadar tekstil işiyle uğraştı. Askerliğini Urfa’da bandocu olarak tamamladıktan sonra İstanbul’a geri döndü. Kısa süre sonra Fatma hanımla evlendi. Selim, Büşra ve Serhan isimli çocukları oldu. Bir yandan iş hayatını devam ettiren bir yandan da Melahat Pars yönetimindeki Kadıköy Musiki Cemiyetindeki eğitimini sürdüren sanatçı 1979 yılında ‘Garibin Çilesi isimli ilk albümünü müzik marketlere sundu. Aynı zamanda onun için bu yılardan sonra kariyeri resmi olarak da başlamış oldu. Yeşilçam’da Banu Alkan, Seda Sayan, Oya Aydoğan ve Bahar Öztan gibi birçok isimle 20 filme imza attı. Ayrıca 9 filminde yönetmenliğini yaptı. 80’li yıların ilk yarısında peş peşe yaptığı albümlerle ve hem oynadığı hem de yönettiği filmlerle adından çok sık söz ettirdi ve Arabesk–Fantezi Müziği'nin en başarılı isimlerden biri olmayı başardı. 2010'lu yılların başlarında İstanbul'un Kozyatağı semtinde "Gökhan Güney Hatay Kebapçısı" adlı mekanı açmış , daha sonra da devretmiştir. Bugüne kadar birçok başarılı albümede imza atan Gökhan Güney,Güneş Yeniden Doğuyor,Geceler,Benim Sevdam,Eski Zaman Anılarım, gibi daha birçok albümle dinleyicisi ile buluştu. Ibrahim Sulemana Ibrahim Sulemana (3 Mart 1991 Accra ) Ganalı futbolcudur. 1. Lig ekiplerinden Tavşanlı Linyitspor'a oynamaktadır. Futbola Gana'nın köklü ekiplerinden Heart of Lions altyapısında başladı ve 2008 yılında profesyonelliğe geçiş mukavelesi imzalayarak as takıma alındı. Bir buçuk sezon burada oynadıktan sonra 1. Lig ekiplerinden Orduspor'a transfer oldu. Burada yarım sezon oynadıktan sonra 22 Temmuz 2010 tarihinde 1. Lig'in yeni ekiplerinden TKİ Tavşanlı Linyitspor'a transfer oldu. Tavşanlı Linyitspor'dan ayırıldıktan sonra Edirnespor Gençlik Kulübü'ne transfer olmuştur. 7 kez Gana U-20'na davet edilen İbrahim Sulemana, 7 kez Gana U-20 formasını giyebilmiştir ve bu karşılaşmalarda 2 gol kaydetmiştir. What About My Dreams? "What About My Dreams?" (Türkçe: "Ya benim düşlerim?"), Kati Wolf tarafından seslendirilen ve Macaristan'ı temsil eden Eurovision 2011 şarkısıdır. Ek kรถk Botanikte embriyonun radikulasından değil de, bitkinin başka bir organından oluşan köklere ek kök ya da adventif kök adı verilir. Bunlara örnek olarak bazı yapraklardan meydana gelen köklerle, eşeysiz üreme yoluyla bitkilerin çoğaltılmasında kullanılan dal çeliklerinin verdikleri kökler gösterilebilir. Tyndaris Deniz Muharebesi Tyndaris Deniz Muharebesi, Roma Cumhuriyeti ve Kartaca arasında yapılan Birinci Pön Savaşı'nın deniz muharebelerinden biri olup bugünkü Tindari yakınlarındaki Tyndaris açıklarında MÖ 257 yılında gerçekleşmiştir. Tyndaris, MÖ 396 yılında Grek yerleşimciler tarafından Sicilya'da kurulan bir kolonidir. Kasaba, Patti Körfezi'nde, Tiren Denizi'ne bakan yüksek bir arazide yer almaktadır. Siraküza tiranı II. Hiero, Tyndaris'in Kartaca tarafından bir üs olarak kullanılmasına izin vermişti. Muharebe, Tyndaris ile Aeolian Adaları arasındaki sularda yapılmıştır. Roma Filosu'na Gailus Atilius Regulus komuta etmiştir. Muharebenin sonunda kent Roma kuvvetlerinin eline geçti. Regulus Tyndalis dışında demir attığında Kartaca Filosu'nun bölgeden ayrılmış olduğunu ve hiçbir Kartaca gemisinin olmadığını gördü. Bunun üzerine filodaki gemilere öncü gemileri izleme emri verdi. On gemiden oluşan bir öncü kuvvet çıkararak Kartaca Filosu'nun peşine düştü. Kartacalılar, Roma öncü gemilerinin filonun büyük kısmından uzaklaştıklarını, diğer gemilerin ise halen ikmal işlemleriyle oyalanmakta olduklarını fark ettiler. Derhal öncü Roma gemilerine saldıran Kartaca Donanması, bunlardan dokuzunu batırmayı başarmıştır. Bu arada Roma Donanması'nın büyük kısmı muharebe bölgesine ulaştı ve bir savunma hattı kurdu. Muharebenin devamında Roma gemileri sekiz Kartaca gemisini batırdı ve on gemiyi de ele geçirdi. Kalan Kartaca gemileri Aeolian Adaları yönünde geri çekilmiştir. Bu muharebeyi Ecnomus Burnu Deniz Muharebesi izlemiÅŸtir. Catanzaro ili Catanzaro ili (Italyanca: "Provincia di Catanzaro") güney İtalya'da Calabria bölgesinin ili olup merkezi olan ayni zamanda Calabria Bolgesi'nin bazi merkezi kisimlarini bulunduran Catanzaro şehiridir. İlin alanı 2.391 km² olup bu ile bağlı olan 80 komün bulunur. Catanzaro ili konumu çok özel olup haritalarda "çizme şekilli" İtalyan yarımadasının tam burunun başlangıcı üzerinde yer alır. Güney İtalya'da Calabria Bölgesi'nde bulunan Catanzaro ilinin batısında Tiren Denizi; doğusunda İyon Denizi; kuzeyinde Cosenza ili; kuzeydoğusunda Crotone ili; güneyinde Reggio Calabria ili ve güneybatısında Vibo Valentia ili bulunur. Bazı Catanzaro beldelerinden (Catanzaro şehri ve Tiriolo Marcellinara beldesi) güneşlik açık günlerde Tiren Denizi, İyon Denizi, "Aeoliyan Adaları" ve Vezüv Yanardağı aynı zamanda görülebilir. Catanzaro ili, Calabria bölgesinin ortasında bulunmaktadır. İlin kuzeyinde "Sila yaylası"; güneyinde "Serre Calabresi" dağlık ve tepelik bölgesi; batısında ve doğusunda Tiren Denizi ve İyon Denizi bulunur. İlin arazisinin ortası Catanzaro kıstağından oluşur. Bu kıstak İtalyan yarımadasının en dar kara kısmı olup " Squillace Körfezi" ile "St. Euphemia Körfezi" arasında yaklaşık 30 km uzunluğunda bir vadi şeklindedir. Bu merkezi vadi iki deniz kıyısına yakınlığı dolayısıyla tarihsel çağlarda önemli bir ulaşım düğüm noktası olmuştur. Günümüzde de önemli karayolları ve demiryolları merkezleri bu ilden geçer. Catanzaro ili nüfusu (3.9.2010 tahmini itibarıyla) 368.630 kişi olup nüfus yoğunluğu 154,17 kişi/km² olur. Catanzaro ilinin 80 belediyesi bulunmaktadır. Nüfus büyüklüğü (3.9.2010 tahminleri itibarıyla) sırasına göre ilde bulunan nüfusu yaklaşık 10.000 kişiye yakin büyük belediyeler şunlardır.: Biella ili Biella ili (İtalyanca: Provincia di Biella), kuzey batı İtalya'da Piyemonte Bölgesi'nde bulunan bir ildir. Merkezi Biella'dadır. Biella 1859-1927 döneminde Novara ili'nin bir kazası idi ve sonra Vercelli ili'nin bir komünü oldu. 1992'de çıkarılan bir kanunla il olması kararlaştırıldı ve il idare meclisinin seçilmesi ile 1995'te efektif olarak bir il yerel idare birimi olarak çalışmaya başladı. Biella ilinin kuzeybatısında Aosta Vadisi Özerk Bölgesi; güneybatısında Torino ili; kuzeyi, doğuşu ile güneyinde Vercelli ili bulunur. İlin kuzeyi, zirvesi 2.500m. rakımlı "Monte Bo" olan ."Biella Alpleri" tarafından çevrilmiştir. Bu dağlar "Monte Rosa" dağları yakınlarına ve Vercelli ovasına bakarlar. Bu dağlar epeyce yüksek debili ve hızlı akan akarsulara kaynak olurlar. İlin batısında eski buzulların getirdiği taşlardan oluşan "Serra" adı verilmiş moren tepeleri bulunur. İlin güneyi düzlük ve ovalıktır ve buralarda yaygın olarak pirinç ve mısır tarım üretimi yapılmaktadır. Biella ili nüfusu (31.5.2009 itibarıyla) 187.064 kişi olup nüfus yogunlugu 204,88 kişi/km² dir. Biella ilinin 82 belediyesi bulunmaktadır. Nüfus büyüklüğü (1.3.2010 itibarıyla) sırasına göre ilde bulunan nüfusları yaklaşık 10.000 kişi olan büyük belediye şunlardır.: Nesticus Nesticus, Nesticidae familyasından yalnızca 125 türü olan bir örümcek cinsidir. Başlıgöğüs armut şeklinde ve kahverengimsi-sarı renkte; vücut uzunluğunun 2 ya da 3 katı uzunluğundaki bacaklar yer yer siyah şeritlerle donatılmış. Amerika ve Avrasya'da yayılım gösterir. Türkiye'de iki türü bulunur: "N. cellulanus " ile "N. eremita". Segestriidae Segestriidae, 3 cins ve 106 tür ile temsil edilen örümcek familyası. Haplojin örümceklerdir. Dysderidae familyasına benzerler. Altı gözlü örümceklerdendir. Siyah, tüp benzeri bir vücuda sahiptirler. Gözler yarım daire şeklinde sıralanmıştır. Dişiler ve erkekler birbirine benzer. Eski duvarlarda ve ağaç kabukları içerisinde tüp şeklinde yuvalar yaparlar. Yuvanın giriş deliğinden dışarıya doğru altı veya daha fazla örü ipliği uzanır. Bu ipliklerden birine bir böcek gelirse hızla dışarıya çıkar ve böceği yakalayarak onu yuvasına götürerek güvenli bir şekilde yer. Gececidir. nsanı etkileyebilecek zehre sahiptirler. Bu zehir keskin ve acı verici bir özelliğe sahiptir. "Familya teşhis anahtarı" (Türkiye için): 6 gözlü. Opisthosoma uzunlamasına tüp şeklinde; prosoma ve abdomen siyah; gözler yarım daire şeklinde sıralanmış. Eski duvarlarda, harabelerde ve ağaç kabukları içerisinde tüp şeklinde yuvalar yaparlar. Dünya çapında yayılım gösterir. Türkiye'de 2 cinste toplanan 4 türü bulunur. Hüseyin Tarık Hüseyin Tarık, Türk atlet. Fenerbahçe'de atletizm yaptı. 1924 Yaz Olimpiyatları'na ilk kez katılan Türk millî takımına dahil oldu ve 2 Galatasaraylı ve 2 Fenerbahçeli sporcudan oluşan 4x100 metre bayrak takımında yer aldı . Takım ilk turda elendiyse de Olimpiyatlarda yarışan ilk Türk bayrak takımı guruna erişti . Araba Tekeri Galaksisi Araba Tekeri Galaksisi (ayrıca "ESO 350-40" olarak da bilinir) Heykeltıraş takımyıldızı yönünde yaklaşık olarak 500 milyon ışık yılı uzaklıkta bulunan bir merceksi galaksi. Çapı yaklaşık olarak 150.000 ışık yılıdır. Yaklaşık kütlesi Güneş kütlesi olan galaksi, hızla dönmektedir. Fritz Zwicky tarafından 1941 yılında keşfedilmiştir. Zwicky, bu keşfi yaptığında "yıldız dinamikleri temelinde açıklanması beklenen en karmaşık yapı" olarak bahsetmiştir. Araba Tekeri, en iyi bilinen halka türü galaksilerdendir. Çapının iki katına kadar uzanan daha geniş bir diskle çevrilidir. Bu boyutlarıyla Araba Tekeri, Samanyolu'nun 2.5 katı büyüklüğe ulaşmaktadır. Muhteşem halkası, çoğu Güneş'in 5-10 katı kütlede genç ve parlak yıldızlarla ışıldamaktadır. Daha yaşlı yıldızlardan oluşan çubuk biçimli yapılar, parlak halkasını, galaksi merkezini çevreleyen daha eski bir halkaya bağlamaktadır. Araba Tekeri önceden sıradan bir sarmal galaksiyken yaklaşık 200 milyon yıl önce diskini delip geçen bir galaksinin tetiklediği hızlı yıldız oluşumlarıyla bugünkü görünümünü kazanmıştır. Merkezi çekirdekten dışarı uzanan kollarıyla, normal bir sarmal galaksi yapısını geri alma aşamasının başlangıcında olduğu görülmektedir. Biella Biella, İtalya'nın'nın kuzeybatısındaki Piyemonte yönetim bölgesine bağlı Biella ilinin merkezi kent ve komündür. Torino'nun 80 km kuzeydoğusunda, Alp Dağları'nın eteklerinde, Cervo Nehri üzerinde yer almaktadır. A.S.D. La Biellese kentin en önemli futbol takımıdır. 2010 İngiliz Milletler Topluluğu Oyunları'nda su sporları 2010 İngiliz Milletler Topluluğu Oyunları'nda su sporları etkinlikleri 4-13 Ekim 2010 tarihleri arasında, Hindistan'ın başkenti Delhi'deki SPM Yüzme Havuzu Kompleksi'nde düzenlendi. Yarışmacıları, dalma ve yüzme disiplinlerinde yarışırken, toplamda 46 madalya sahibini buldu. Parantez içindeki sayılar ülke adına yarışan sporcu sayısını belirtmektedir. Fatih Yılmaz (Nisan 1989 doğumlu futbolcu) Fatih Yılmaz (d. 3 Nisan 1989, Ceyhan), Türk futbolcudur. 3. Lig ekiplerinden Kahramanmaraş BB'de oynamaktadır. Futbola Ceyhanspor altyapısında başlayan Fatih, 2006 yılında profesyonelliğe geçiş mukavelesi imzalayarak as takıma alındı. Altay için ilk resmî karşılaşmasına 28 Ocak 2007 tarihinde Antakyaspor'a karşı oynanan 3. Lig karşılaşmasında çıktı. As takımdaki ilk sezonunda 10 lig karşılaşmasında görev alsa da ikinci sezonunda tekrar altyapı takımı için görev aldı. 2008-2009 sezonunda as takım için yine oynamaya başladı. 2009-2010 sezonunda 3. Lig ekiplerinden Kırıkhanspor'a transfer oldu. Burada 32 lig karşılaşmasına 14 gol kaydederek birçok üst lig ekibinin transfer listesine girmeyi başardı. Neticesinde 2008-2009 sezonunun başında Kütahya'nın 1. Lig ekibi olan TKİ Tavşanlı Linyitspor'a transfer oldu. Burada'da ilk onbirde kendine kısa bir sürede yer edinebildi ve ilk onbirde düzenli olarak oynamaktadır. 28 Aralık 2013 tarihinde, 3. Lig ekiplerinden Kahramanmaraş BB'a transfer oldu. Cuneo ili Cuneo ili (), İtalya'nın kuzeybatısında, Piyemonte Bölgesi'ne bağlı bir ilidir. Merkezi, ile adını veren Cuneo'dur. Cuneo ili 1859-1920 döneminde (Sassari ili, Cagliari ili ve Aosta Vadisini de ihtiva eden Torino ilinden sonra) kurulan dördüncü ildir. Cuneo ili "Provincia Granda" (Büyük il) olarak da bilinir. İtalya'nın illeri arasında (Bolzano ve Foggia ilinden sonra) alan olarak üçüncü büyük ildir. Cueno'ya bağlı 250 komün bulunur. İlde bulunan nüfusça büyük ilk yedi komün "Yedi Kızkardeş" olarak da anılır; 200.000'i aşan toplam nüfusları, il nüfusunun yaklaşık %35'ini ve Piyemonte Bölgesi nüfusunun %4,5'ini oluşturmaktadır. Cuneo ilinin ulaştırma sistemi eski olup günümüzde ilin taleplerini karşılayamamaktadır. Bu nedenle ilde, il yerel idaresi ile işleri olanların il merkezi Cuneo'ya gitmelerini çok zor olduğu ve Ligurya Bölgesine ve hatta Güney Fransa'ya gitmenin daha kolay olduğu şikayetleri yaygın olarak yapılmaktadır. Cuneo ilini ikiye bölmek için birkaç defa uğraş verilmiştir ve bu sorun hala siyasi gündemdedir. Cuneo ilinin batısında Fransa'nın Provence-Alpes-Côte d'Azur bölgesine bağlı Hautes-Alpes ili, Alpes-de-Haute-Provence ili ile Alpes-Maritimes ili, kuzeyinde Torino ili, doğusunda Asti ili ve güneyinde ise her ikisi de Ligurya Bölgesi'ne bağlı İmperia ili ilee Savona ili bulunur. Cuneo ili nüfusu (31.5.2009 verileriyle) 187.064 kişi olup nüfus yoğunluğu 204,88 kişi/km² dir. Cuneo ilinin 250 belediyesi bulunmaktadır. Nüfus büyüklüğü (31.7.2010 verileriyle) sırasına göre ilde bulunan nüfusları yaklaşık 10.000 olan büyük belediyeler şunlardır: Nesticus cellulanus Nesticus cellulanus, Nesticidae familyasından bir örümcek türü. Boy dişide 4-5.5 mm, erkekte ise 3.5-4.5 mm arasındadır. Karapaks yan kenarlardan iki ayrı ince çizgi şeklinde birkaç siyah bantla donatılmıştır. ki sıraya dizilmiş sekiz adet parlak göze sahiptirler. Prosoma açık renktedir. Bacaklar siyah şeritlerle donatılmıştır. Dördüncü yürüme bacağı tarsusunun alt kısmı testere dişi şeklinde sert ve kısa kıllarla örtülü halde adeta bir tarak görüntüsü oluşturmaktadır. Koyu kahverengi-sarı renkteki karın kısmı üst taraftan rahatlıkla görülebilen tipik bir desenle örtülüdür. "Tür teşhis karakteri" : Koyu kahverengi-sarı renkteki karın kısmı üst taraftan rahatlıkla görülebilen tipik bir desenle örtülü. Mağaralar, yarıklar ve mahzenlerde düzensiz yatay ağlar örerler. Holarktik'te kadar yayılım gösterir. Türkiye'de Karadeniz, Akdeniz ve Güneydoğu Anadolu Bölgeleri’nden kaydedilmiştir. Cosenza ili Cosenza ili (İtalyanca: "Provincia di Cosenza") güney İtalya'da Calabria bölgesinin ili olup merkezi olan Cosenza şehridir. İlin alanı 6.650 km² olup bu ile bağlı olan 155 komün bulunur. Cosenza ili konumu çok özel olup haritalarda "çizme şekilli" İtalyan yarımadasının burnunun baslangicinda yer alır. Güney İtalya'da Calabria Bölgesi'nde bulunan Cosenza ilinin batisinda Tiren Denizi; doğusundan Iyon Denizi; kuzeyinde ikisi de Basilicata Bolgesi'ne bagli Potenza ili ve Matera ili ve güneyinde Cantanzaro ili ve Crotone ili bulunur. Cosenza ilinin 6,650 km² toplam alaninda 352 km² alcak rakimli duzluk; 2.696 km² tepelik ve 3.604 km² daglik arazi bulunur. Ilin daglik arazisi içinde kuzeyde zirvesi 2.2280m irtifada "Pollino Silsilesi"; Tiren Denizi kiyilarinda "Costiera (Sahil) Silsilesi"; "Orsomarsa Masifi" ve "Sila Masifi" vardir. Cok sayida vadiler arasinda onemlileri olarak "Crati Vadisi", "Savuta Vadisi" ve bir kucuk ova olan "Sibari" sayilabilir. Il arazisinde birkac kucuk dogal gol ile uc tane buyukce baraj golu ("Cecita-Mucone", "Arvo" ve "Ampollino") bulunur. Ilde en uzun akarsu, Crati Cayi" olup Sila yaylasinda doğup, Cosenza sehrinin bulundugu Crati Vadisi'nden gecip, Sibaris ovasindan sonra Iyon Denizi'ne katilir. Il sahillerinde bulunan korfezler arasinda Basilicata Bolgesi'yle sinirda, ilin kuzeybatisinda olan "Policastro Korfezi" ve yine Basilicata Bolgesi'ne de gecen Sibaris ovasinin kiyisinda, ilin kuzeydogusunda olan "Corigliano Korfezi" en onemlileridir. Ilin, cok sayida plaj tatil merkezleri olan 228Â km uzunluktaki deniz sahili hemen hemen esit uzunlukla Iyon Denizi ve Tiren Denizi kiyilarinda bulunur. Cosenza ili nüfusu (30.6.2010 tahmini itibarıyla) 734.411 kişi olup nüfus yoğunluğu 110,44 kişi/km² olur. Cosenza ilinin 150 belediyesi bulunmaktadır. Nüfus büyüklüğü (30.9.2010 tahminleri itibarıyla) sırasına göre ilde bulunan nüfusu yaklaşık 10.000 kişiye yakin büyük belediyeler şunlardır.: Segestria Segestria, Segestriidae familyasından yalnızca 20 türü olan bir örümcek cinsidir. 2 cm boyunda örümceklerdir. "Cins teşhis karakteri" : Siyah, tüp benzeri bir vücut bulunmaktadır; dört çift olan yürüme bacaklarının ilk üç çifti öne doğru bakmaktadır. Bütün dünyada yayılım gösterse de esas olarak Avrasya cinsidir. Türkiye'de iki türü bulunur: "S. bavarica" ile "S. florentina". Cuneo Cuneo, (Fransızca: "Coni") İtalya'nın kuzeybatısındaki Piyemonte Bölgesi'nde, Cuneo ilinin merkezi kent ve komün. Şehir olma statüsü 19. yüzyılda Sardinya Krallığı idaresi altında "Piyemonte Şehirleri"'nden biri olarak verilmiştir. Torino'nun güneyinde, "Maritim Alpleri" eteklerindedir. "Stura di Demonte" Nehrinin "Stura Vadisi"nden hemen çıkışında "Stura di Demonte" ve "Gesso" nehirlerinin birleşerek oluşturduğu kama ("cuneo") biçimli plato üzerinde yer alır. Cuneo 1198'de civarda yaşayan halkın kurduğu bir yerleşkeydi. Bu yerleşkeyi bir bağımsız komün olarak ilan eden yeni şehir halkı böylelikle Asti Başpiskoposu; Montferrat Markizi ve Saluzzo Markizi'nin boyunduruğundan kendilerini kurtarmışlardı. 1210'da Saluzzo Markizi bu şehri eline geçirdi; ama 1231'de şehir halkı bu istilaya karşı bayrak kaldırdılar. Uzun süren mücadele sonunda Kutsal Roma İmparatoru II. Frederich Cuneo'nun bağımsız bir komün olduğunu ilan etti. Fakat 1259'da Cuneo halkı, etraftaki komşularının bitmeyen büyük mücadeleleri dolayısıyla, bağımsız olarak kalamayacaklarını anlayıp şehrin o zamanlar Anju Hanedanından Napoli Kralı ve Provans Kontu olan Napoli'li I. Carlo'ya ait olmasına karar verdiler. Böylece Cuneo ve Alba şehri ile birlikte Anju hanedanının kuzey İtalya'da bulunan esas toprakları oldu. Fakat zaman zaman şehir Saluzzo Markizleri, Savoya Dükalığı ve Milano'lu Visconti hanedanı eline geçti. En sonunda 1382'de Cuneo Savoya Dükalığı eline geçti. Bundan sonra Cuneo genişlemeye başlayan Savoya Düklüğü'nün en önemli savunma mevkilerinden biri oldu. Bundan dolayı Cuneo zaman zaman Fransa tarafından hücuma uğrayıp kuşatıldı. İlk Fransız kuşatması Fransa Kralı I. François'nın İsviçreli paralı askerleri tarafından yapıldı; sonraki kuşatmalar 1542, 1542, 1557, 1639, 1641, 1691 ve 1741'de yapıldı. Bütün bu kuşatmalara Cuneo'nun çok başarılı direnmesi sonucu şehir bu hücumlardan sonra Fransa'nın eline geçmedi. Fakat, Fransız Devrimi sonunda Napolyon Bonapart'ın İtalya Seferi sırasında Cuneo şehri Fransa'nın eline geçti. Fransa'ya bağlanarak Fransız "Stura" departmanı merkez şehri yapıldı. Napolyon harpleri bittikten sonra 1814 Viyana Kongresi ile şehir Savoya Dükleri de olan Sardinya Krallığı'na devir edildi. Bu krallığın İtalya'yı birleştirmesinden sonra 1859'da İtalya Krallığı Cuneo ili merkezi oldu. II. Dünya Savaşı içinde 1943'te Faşist İtalya'nın son bulmasıyla Nazi Almanya'sının İtalya'yı ellerine geçirmesinden sonra 1943-1945 döneminde Cuneo Alman işgaline karşı İtalyan partizan rezistansının başlıca merkezlerinden biri olmuştur. Cuneo'nun belediye sınırları içinde nüfusu (31.12.2010 itibarıyla) 55.714 kişidir; 19. yüzyıl ve 20. yüzyılda Cuneo'nun nüfusunun gelişmesi şu gösterimde görülebilir: Cuneo komünü şu komünlerle sınır komşusudur: Boves, Busca, Cervasca, Vignolo, Beinette, Peveragno, Castelletto Stura, Caraglio, Tarantasca, Borgo San Dalmazzo, Centallo, Morozzo Cuneo'nun şu kentlerle kardeş şehir bağlantısı bulunmaktadır: Komet gökadası Komet Gökadası Heykeltıraş takımyıldızı yönünde yaklaşık olarak 3,2 milyar ışık yılı uzaklıkta Abell 2667 gökada kümesi içinde bulunan bir sarmal gökada. Hubble Uzay Teleskobu ile 2 Mart 2007 tarihinde tespit edilmiştir. Samanyolu'ndan biraz daha fazla bir kütleye sahiptir. Parlak mavi düğümler ve genç yıldızlardan yayılan ışık demetleriyle geniş bir akıntıya sahip olan eşsiz bir gökadadır. Abell 2667 kümesinden saatte 3,5 milyon km'lik bir hızla uzaklaşır ve bu etki sonucu oluşan 600.000 ışık yılı uzunluğunda kuyruklu yıldıza benzeyen bir kuyruğu bulunmaktadır. Ejder KÄ±z Ejder Kız, İtalyan yazar Licia Troisi'nin fantastik kitap serisidir. Serinin beş kitabı yayınlanmıştır; Ejder Kız serisi Türkiye'de Doğan Egmont Yayıncılık tarafından yayınlanmaktadır. Yetimhanede büyüyen Sofia’nın hayatı bir mucizeyle değişir: Bir antropoloji profesörü onu evlat edinir. Profesör, Sofia’nın geçmişine ait çok şey biliyor gibidir. Uzak, karanlık ve büyülü geçmişi, kızın alnında bir ben olarak iz bırakmıştır. Bu ben, acımasız bir kanatlı wyvern olan Nidhoggr’u bozguna uğratarak yeryüzünün derinliklerine hapseden son ejder Thuban’ın mirasıdır. Sofia, Thuban’ın, yani bir ejderin soyundan gelmektedir. Otuz bin yıl sonra bugün, acımasız Nidhoggr uyanmak üzere. Ejderlerin soyunu korumak, alnında beni olan kıza düşüyor… Golos stali The Voice of Steel (Ukraynaca: "Голос Сталі"), (Türkçe: "Çeliğin Sesi") Ukraynalı black metal grubu Nokturnal Mortum'un 2009 yılında yayınlanan albüm çalışmasıdır. Skandiyum Skandiyum, periyodik tabloda kalsiyum ve titanyumun arasında yer alan ve atom numarası 21 olan elementtir. 1879 yılında İsveçli bilim adamı Lars Fredrik Nilson tarafından bulunmuştur. Zoridae Zoridae, 14 cins ve 77 tür ile temsil edilen örümcek familyası. Haplojin örümceklerdir. Dysderidae familyasına benzerler. "Familya teşhis anahtarı" (Türkiye için) : 8 gözlü. IV. yürüme bacağının metatarsusu calamistrumsuz, örü memelerinin önünde cribellum bulunmaz. Gözler dağınık, sternum önde labium ile birleşmiş değil. Ön orta gözler birbirinden ayrı, geriye kalan gözler yanlarda üçlü gruplar oluşturmaz, bacaklar dikkat çeker derecede uzun değil, tarsuslar tek parça halinde. Prosomanın gözleri taşıyan ön kısmı düz; orta ve arka örü memeleri dikkat çeker derecede küçük değil, ön örü memeleri birbirine bitişik olup koni oluşturmaz. Gözler iki sıraya dizili, ön orta gözler dikkat çeker derecede büyük değil, II. ve III. sıra gözler dikdörtgen oluşturmaz, arka sıra gözler belirgin iç bükey. Arka sıra gözler iç bükey; arka gözlerin etrafı siyah renkle çevrili, Karapaks üzerinde bir çift boylamasına şerit uzanır. Gözler aynı büyüklükte olup arka yan gözler kuvvetlice arkaya kavislidir. Karapaks soluk sarımsı olup öne doğru daralmakta ve üzerinde bir çift kahverengi bant boylamasına uzanmaktadır. Gündüz kısa vejetasyon içerisinde toprak tabanında aktif şekilde avlanırlar. Ayrıca yaparak altları ve taş altlarında bulunabilmektedir. Erkek bireyler dişiler ile oldukça benzerdir. Dünya çapında yayılım gösterir. Türkiye'de tek türü bulunur. : "Zora spinimana" El Butnan ili El Butnan ili (Arapça: البطنان), Libya'da bir ildir. Başkenti Tobruk'tur. Nüfusu 2006 yılı itibarı ile 159,536 olup yüzölçümü 83860 kilometrekaredir. Doğusunda Mısır'ın Matruh ili bulunur, güneydoğusunda da Yeni Vadi iliyle küçük bir sınırı bulunur. Kuzeybatısında Derne ili, batı ve güneyinde ise El Vahat ili bulunur. En önemli yerleşimleri Tobruk, El Cagbub ve Bardia'dır. Genellikle çöl iklimi hakimdir. Can Barhan Can Tulga Barhan (d. 25 Nisan 1961, İzmir), Türk eski futbolcudur. Altay ve Fenerbahçe'de uzun seneler forma giymiştir. Altay takımında yetişti ve siyah beyazlı kulüpte 1978 yılında A takıma yükseldi. 1987 yılına kadar forma giydiği takımda başarısıyla dikkat çekti. 1987 transfer sezonunda Fenerbahçe'ye transfer oldu ve sarı-lacivertli takımın kalesini 1987-88 sezonunda Zivan Lukovcan ile beraber , 1988-89 Fenerbahçe'nin Türkiye Lig Şampiyonu olduğu sezonda ise Toni Schumacher'in arkasında 2. kaleci olarak korudu. Bu takımla 1988-89 sezonunda Türkiye şampiyonluğu ve Başbakanlık Kupası sevinci yaşadı. Futbol hayatını 1990 yılında 29 yaşında iken Fenerbahçe'den başka takımda oynamak istemediği için bu takımda noktaladı. Ticarete atıldı. Can Tulga Barhan halen 1989 senesinde kurduğu Gida ve Süt Ürünleri Dağıtımı ve satışını yapan, Barhan Pazarlama ve Ticaret Unvanlı firmanın sahibi olarak iş hayatına devam ediyor. 1993 senesinde A Futbol Kursunu bitirerek Antrenör diploması aldı. 16 Şubat 1982'de Sovyetler Birliği takımına karşı oynanan özel maçta ümit formayı giydi . 1967-68 TÃ¼rkiye 2. Futbol Ligi 1967-68 Türkiye 2. Futbol Ligi, günümüzde 1. Lig olarak adlandırılan ligin 5. sezonudur. Maç sonucu şampiyonluğu İzmirspor'un kazanmasına rağmen Türkiye Futbol Federasyonu'nun resmî sitesinde her iki takım da şampiyon olarak ilân edilmiştir. Bu karşılaşma hangi kulübün Başbakanlık Kupası'na katılacağına karar vermek amacıyla düzenlenmiştir. AbdÃ¼lkerim Durmaz Abdülkerim Durmaz (d. 13 Eylül 1960, Karagümrük), Türk eski futbolcu, teknik direktör. Şu an Beyaz TV'de yayınlanan "Beyaz Futbol" programında yorumculuk yapmaktadır. Evli ve bir çocuk babasıdır. Futbola çocuk yaşlarda 1975'te Karagümrük altyapısında başladı. Hocası Osman Odman namı diğer "Lağım Osman"dır. Karagümrük genç ve amatör takımdayken birçok kez şampiyonluk ve kupa kazandı. Karagümrük A Takımında ilk maçı 1978 senesinde Tarsus İdmanyurdu maçı oldu. 1982-1983 sezonunda 1. Lige çıkan Karagümrük takımının en etkili ve 16 golle gol kralı futbolcusu idi. Karagümrük takımında libero mevkiinde gösterdiği başarılı futbolla dikkatleri çekti ve 1984-1985 sezonunda Fenerbahçe'ye transfer oldu . Sarı-lacivertli forma ile 1984-85 Türkiye Ligi, 1985 Cumhurbaşkanlığı Kupası, 1985 Donanma Kupası ve 1985 ile 1986 Türkiye Spor Yazarları Derneği Kupası şampiyonluklarını yaşadı. Çağdaş libero anlayışına sahip futbolunu Fenerbahçe'de de sürdürürken, sık sık gördüğü sarı kartlar nedeniyle birçok maçta da takımda yerini alamadı. Çünkü o zamanki kurallara göre üst üste iki maçta sarı kart gören bir sonraki maçta cezalı sayılıyordu. Abdülkerim Durmaz gördüğü sarı kartlar yüzünden birçok maçta cezalı duruma düştüğünden genellikle çok kırmızı kart gören bir oyuncu olarak yanlış bilinirdi. Bu yanlış anlaşılmaya hırçın mizacı elbette katkı yapmış olmalı. Ve fakat aksine o Fenerbahçe'de oynadığı dönemde sadece 1, bütün kariyeri boyunca yalnızca 5 kırmızı kart görmüştür. Fenerbahçe'nin sezon sonunda mutlu sona ulaşacağı 1988-89 sezonunun hazırlık döneminde kadroda yer alan ve bazı maçlarda forma da giyen Durmaz, teknik direktör Todor Veselinoviç'in gözüne giremedi ve MKE Ankaragücü'ne kiralandı . 1989-90 sezonunda da MKE Ankaragücü'nde kadro dışı kalması üzerine Sakaryaspor ile anlaştı. 1993'e dek Zeytinburnuspor formasını terlettikten sonra eski takımı Karagümrük'e geçti, 1995-96 sezonunda Güngören Belediyespor'da oynayarak aktif sporculuk hayatını noktaladı . Durmaz, 1 kez ümit 11 kez de A millî olmak üzere toplam 12 kez millî oldu . 7 Eylül 1984 tarihinde Sovyetler Birliği'ne karşı 2-1 kazanılan maçta ilk kez ümit milli, 19 gün sonra da 26 Eylül 1984 tarihinde Polonya'ya karşı A millî formayı giydi . 1986 FIFA Dünya Kupası elemelerinde dört maçta forma giydi. Abdülkerim Durmaz, 16 Ekim 1985'te oynanan 1986 Dünya Şampiyonası Grup Eleme Maçı'nda İngiltere'ye 5-0 mağlup olan Türk Milli Takımı'nın kadrosunda da yer almıştır. Durmaz, bu maçta ilk defa Wembley Stadı'nda oynayacak Türk Milli Takımı'nı antrenman için taşıyan otobüs stada yaklaştığında otobüsten inerek stada koşmaya başlamıştır. Kimsenin ne yaptığını anlamayan Durmaz, hızlıca koşarak Wembley Stadı'na ayak basan ilk Türk futbolcu olmuştur. Futbolu bıraktıktan sonra bir dönem spor yazarlığı da yapan Durmaz antrenör olarak görev almaya başladı. 1996-97 sezonunda yetiştiği Karagümrük'te teknik direktörlük hayatına başlayan Durmaz, daha sonra sırasıyla Güngören Belediyespor, Eyüpspor, Karagümrük (2001-02 sezonu ve 2002-03 sezonu ilk yarısında) Karagümrük, Güngören Belediyespor, Kasımpaşa, Kahramanmaraşspor, Mersin İdman Yurdu, Adana Demirspor, Pendikspor ve İstanbul Güngörenspor'u çalıştırdı. Şair İsmet Özel'in kurduğu ve şu anda fahrî başkanlığını yaptığı İstiklâl Marşı Derneği'nin üyesidir. Üç saniye kuralı Üç saniye kuralı basketbolda bir kuraldır. Basketbolda boyalı bölge adı verilen dikdörtgen şeklindeki bölgede üç saniyeden fazla durulmamasını gerektiren kuraldır. Hatalı top sürme Hatalı top sürme (İngilizce: Double dribble) Bazen Hatalı yürüme kavramı ile karıştırılır. Hatalı top sürme yapıldığında top karşı takıma verilir. Basketbolda hatalı top sürmenin iki şekli vardır: Goaltending Goaltending basketbolda kullanılan bir terimdir. Şut atılıp top düşüşe geçtikten sonra blok ya da herhangi bir müdahale geldiğinde sayı geçerlilik değeri kazanır. Türkçe karşılığı yoktur. Hava atışı Hava atışı basketbol maçı başlarken topun havaya atılmasıdır.İki takımdan birer oyuncu topa yükselir topu alan oyuncunun takımı maça başlar.Ayrıca paylaşılamayan top kararı olduğunda oyunun tekrar başlatılması için kullanılan yöntemdir. Sidekicks Sidekicks(Yan Vuruş) Jonathan Brandis ve Chuck Norris oynadığı 1992 yapımı film. Ana kahramanı Barry Gabrewski (Jonathan Brandis), Houston, Texas onun dul babası Jerry Gabrewski (Beau Bridges), birlikte yaşayan bir asthmathic çocuk. sık sık Barry günlük Randy Cellini John Buchanan gibi zorba şahsında - A seven, Barry film düşman 'Norris karşı mücadele, sidekick' Chuck Norris olma konusunda canlı hayalleri vardır. Noreen Chan (Julia Nickson-Soul), onun en sevdiği öğretmeni sık sık rüyalarında sıkıntı içinde küçük hanım çalış. en azından kısmen hayallerini yerine getirmek için, Barry, ancak savaş sanatları dersleri olmak istiyor kibirli dojo sahibi Kelly Stone (Piscopo) tarafından aşağı açıktır. Bunun yerine, Bay Lee (Mako Iwamatsu), hocasının sinsi amcası adlandırılan eski bir Çin adam kanat altına alınmıştır. Bay Lee, Barry bullies gelen böylece kendisini savunmak bazı kung fu öğretmeye karar verir ve onun astım davranır, Barry'nin dayanıklılık artar. Barry sonra ve Bay Lee ve Bayan Chan ile bir turnuva girer sonunda hayallerinin Chuck Norris, onun en ateşli taraftarları birine yardım etmek için Lee tarafından ikna turnuvasında aslında sadece bir misafir değil, bir ekip üyesi olarak katıldığında yerine görür. Sudan Çıkmış Balık (Balık Oltası) Sudan Çıkmış Balık (İngilizce: Fish Out of Water), Balık Oltası'nın 1. Bölümünün 2. yarısıdır. ABD'de 24 Eylül 2010'da Balıkların Pijama Partisi'nden sonra, Türkiye'de ise 15 Ocak 2010'da Bea'nin Korkunç Fotoğrafı'ndan sonra serinin ön gösterimi olarak yayınlandı. Milo balık tankının dışına çıkar ve Oscar ve Bea de onu takip ederler. Üç yakın arkadaş evcil hayvan mağzası kedisi Wilfred'in gözüne çarpıyorlar. Milo günü kurtarmak için başkaları ile olan farklılıklarını bir kenara koyması gerekir. Bea, Midyebaz'a okul tiyatro seçmelerine girdiğinde Bea Alınbalık: Süper Satr Aktris olacağını söyler. Midyebaz ona bunu başaracağını söyler ve ona inci fırlatır. Bay Baldwin, sınıfta yoklama alırken bir yılan sınıfa girer ve yılanın içinden Milo çıkar. Milo, Bay Baldwin'e bir yılanın onu yuttuğunu söyler. Bay Baldwin, Milo'ya iyi balık mı olacağını yoksa bencil bir balık mı olacağını sorar. Ders bittikten sonra Milo, Oscar ve Bea'ye kendisinin bencil mi olduğunu onlara sorar. Tabii ki onlar onun bencil olduğunu söyler. Milo, Bea ve Oscarla birlikte akvaryumun dışına çıkmak ister ancak Bea'nin tiyatro seçmeleri vardır. Bea, oraya gelemez. Milo dişarda nefes almak için onlara su tüpü aldırmak ister. Sonra Milo onlar gelmediği için kafasına kask geçirir ve akvaryumun dışına çıkar. Kask kırılınca Milo nefes almada zorluk çeker. Bea ve Oscar mecburen su tüpü alırlar ve bunun gelişi çok kısa sürer. Onlar da dışarı çıkınca Milo'ya su tüpü giysisini giydirirler ve Milo nefes alır. Bea ve Oscar akvaryuma geri dönmek ister. Milo, Bea'ye oyunculuk tecrübelerini çevereyi gezmekle gelişeceğinin söyler ve Bea'yi ikna eder. Oscar, Milo'nun Bea'yi kandırmasını istemez ama Milo, Oscar'ı ikna eder. Onlar dışarıyı gezer tozarlar. Onlar, Milo'ya teşekkür ederler ancak başları büyük derttedir. Onların önünde Kedi Willford bulunur. O evcil hayvan mağzasının kedisidir. Kedi, onları yakalamaya çalışır. Milo kediden kurtulur ancak Oscar ve Bea kurtulamaz. Milo, arkadaşlarını kurtarmak için bencilce davranmaması gerek. Milo, kediyi uzak tutmak için ilk önce kedi nanesini kedinin üstüne atar ancak kedi nanesi, tehlikeyi daha da arttırdı. Milo, bir de lazeri dener. Kediyi onalradan uzak tutar ancak lazer, Milo'nun elinden kayar ve lazer Oscar'a gelir. Kedi, lazeri görünce daha tehlikeli oldu. Milo bu sefer kendini yem olarak kullandı ve kediyi onlardan uzak