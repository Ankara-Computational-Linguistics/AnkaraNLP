başladı. Umut Sarıkaya, lisenin ardından 1996 yılında İstanbul Teknik Üniversitesi Gemi İnşaatı ve Deniz Bilimleri Fakültesinin gemi inşaat mühendisliği bölümüne girdi ve bu dönemde Ahmet Yılmaz ile Cem Yılmaz'dan etkilenerek çizdiği karikatürler ilk defa "Leman"ın amatör çizerler köşesinde yayınlanmışsa da Kaan Ertem'den özgün olmadığı eleştirisini aldı. Lisans eğitimi süresince amatör olarak "Leman"ın yanı sıra "HBR Maymun", "Aksak Kurbağa", "Soytarı", "Solak" ve "Atom"da da çizimleri yayınlandı. 2001 yılında "Gemi Kökenli Deniz Kirlenmesi" başlıklı bitirme teziyle mezun oldu, mezuniyetinin ardından kısa dönem askerlik ve terhis olmasını takiben dört ay Tuzla'da gemi mühendisliği yaptı. 2002 yılında "işini sevmesine rağmen sosyal olma zorunluluğu" nedeniyle mühendisliği bırakan ve "Kemik" dergisinde çeşitli köşeler hazırlayan çizer ardından "Penguen"de Bülent Üstün'ün isim babası olduğu "İşimdeyim Gücümdeyim" adlı karikatür köşesi ve "Benim de Söyleyeceklerim Var" başlıklı yazılarıyla ismini duyurdu. Bu dönemde aynı zamanda İstanbul Üniversitesi Deniz Bilimleri ve İşletmeciliği Enstitüsünde yüksek lisans yapmaya devam etti. 2007'de bir grup arkadaşıyla birlikte "Penguen"den ayrılarak "Uykusuz"un kurucularından oldu ve yüksek lisans eğitimini yarıda bıraktı. 2014'ün sonlarına doğru "Uykusuz"dan ayrılarak çizmeye ara veren Sarıkaya 26 Şubat 2015 tarihinde tek başına hazırladığı "Naber" adlı üç aylık dergiyi yayınladı. Sarıkaya halen bu dergiyi çıkarmaktadır. Gani MÃ¼jde Gani Müjde (d. 27 Kasım 1959, İstanbul), Türk yazar, karikatürist, senarist, yönetmen ve sunucudur. Güngören İzzet Ünver Lisesi ve Mimar Sinan Üniversitesi Sinema-Televizyon Bölümü mezunudur. Kosova-Prizren göçmeni bir ailenin dördüncü ve son çocuğudur. Lise yıllarında karikatüre olan ilgisi nedeni ile Gırgır dergisine gidip gelirken zamanla dergide çalışmaya başladı. Sekiz yıla yakın bir süre Gırgır ve Fırt dergilerinde çalıştı. Laklak adlı dergide bir süre editörlük yaptı. Sonra bir grup arkadaşı ile birlikte ayrılıp Limon dergisini kurdu. Bu dergide "Peynir Gemisi" başlığı altında sürekli yazılar yazmaya başladı. Tükenmezkalem adlı bir yazım ve prodüksiyon şirketi kurdu. Komedi Türkiye isimli bir yarışma programında jürilik yaptı. Gülse Birsel ile birlikte programın skeçlerini yazdı. Sanatçı Belma Canciğer ile evlidir. Ece Su ve Arda adında iki çocuğu vardır. Discovery Discovery ÅŸu anlamlara gelebilir: Tepen KuÅŸ Tepen Kuş ("Tene angop'te") (1835-1875) Kızılderili kabilesi Kiowa'ların şefi. Black Hawk Kara Şahin (şef) Kara Şahin ("Makataimeshekiakiak", kendi dilinde: "Mahkate:wi-meši-ke:hke:hkwa") (d. 1767 - ö. 3 Ekim 1838) Kızılderili kabilelerinden Sauk'ların şefi. Sauk Sautenuk bölgesinde (bugün Rockford'un bir bölümü) doğan kızılderili şefi Kara Şahin, Sac et Fox yerlilerinin şefi olduğu sırada kabilesinin Illinois ile Mississippi arasındaki av topraklarını terk etmesini öngören 1804 anlaşmasını kabul etmedi. 1812 savaşında İngilizler'e katıldı. 1815 yılında toprakları terk etme anlaşmasını kabul etmek zorunda kaldıysa da, anlaşmanın içeriğini öğrenince karşı çıkıp direnişe geçmesi üzerine Başkan Jackson, Kara Şahin'in üzerine üç kolordu gönderdi ("Kara Şahin savaşı", 1832). Ele geçirilen Kara Şahin, kent kent dolaştırılıp teşhir edildikten sonra 1833 yılında serbest bırakıldı. O tarihten sonra bir daha hiçbir yerde görülmedi. 1838 yılında Des Moines yakınlarında cesedi bulundu. Necip GÃ¼lses Necip Gülses (d. 13 Ekim 1952, İstanbul), Türk müzisyen, bestekâr. Annesi Zeliha Hanım, babası Hafız Ali Gülses’tir. İlkokulu İstanbul Vefa Atatürk İlkokulu’nda, orta ve lise tahsilini de Vefa Lisesi’nde tamamlamıştır. İlk musîki derslerini babası hafız ve mevlithan Ali Gülses’ten aldı. 1976 yılında girdiği İ.T.Ü. Türk Musikisi Devlet Konservatuvarı'nı 1980 yılında başarı ile tamamladı. Konservatuvarda İhsan Özgen ile tambur çalıştı ve 1981 yılında asistanı oldu. 1980-82 yılları arasında Isparta’da yedek subay olarak askerliği yaptı. 1983 yılından itibaren İ.T.Ü. Türk Musîkisi Devlet Konservatuvarı’nda kadrolu tambur öğretim görevlisi olarak çalışmaya başladı. 1985 yılında TRT'nin açmış olduğu yetişmiş sanatçı sınavını kazanarak kadrosunu TRT İstanbul Radyosu'na aldırdı. Ünlü ney sanatçısı Kudsi Erguner ile “İstanbul Türküleri ve Rembetiko”, “Viyana’dan İstanbul’a Şarkılar (Shubert-Şevki Bey)”, “Osmanlı Davulları” isimli projelerinde yer aldı. Türk müziğinin divan, şarkı, fantezi, ilahi, mandıra, sirto, peşrev ve sazsemâisi formlarında birçok eser besteleyen Sanatçı, 1996 yılında Milliyet Gazetesi’nin düzenlediği yılın en sevilen on şarkısı anketinde “Sen Vur Da Tamburun Tellerine Yâr” isimli şarkısı ile ödül aldı. 1997 yılında İstanbul Büyük Şehir Belediyesi’nin düzenlediği “Tamburi Cemil Bey Saz Eseri Yarışması”nda uşşak sirtosuyla birinci mansiyon ödülünü layık görüldü. “Tambur Öğrenme Kılavuzu” isimli bir kitabı olan Necip Gülses, birçok Türk müziği albümünün müzik yönetmenliğini ve düzenlemelerini yaptı; Bunlardan bazıları; Melihat Gülses’in seslendirdiği “İstanbul’dan Atina’ya Türküler”, “Hüznün Hikayesi”, “Narçiçeğim 1 ve 2” albümleri; Alâeddin Yavaşça'nın seslendirdiği “Alâeddin Yavaşça” albümü; İnci Çayırlı’nın seslendirdiği “Bir tanem” albümü; Münip Utandı ve Güzün Değişmez’in seslendirdiği “Bursa Şarkıları” albümü; Umut Akyürek’in seslendirdiği “Tıbbiyeli Bestekârlar” albümü ve Aylin Şengün Taşçı’nın seslendirdiği “Aşktan yana” isimli albüm. 2005 yılında UNESCO tarafından hazırlanan “Corbus” (Akdeniz Ülkeleri Bestekârları) isimli kitabın Türkiye ile ilgili bölümünde, Tamburi Cemil Bey’in hayatı ve eserleri bahsini yazdı. Tambur icracılığının yanı sıra TRT İstanbul Radyosunda İcra Denetim Kurulu üyeliği de yapan bestekâr ve ressam olan Necip Gülses, aynı kurumda ses sanatçısı olan Melihat Gülses’le evli olup iki çocuk babasıdır. Discovery Uzay Mekiği Uzay Mekiği Discovery (OV-103) NASA'ya ait olan uzay mekiği filosunun geriye kalan üç uzay aracından biridir. İlk uçuşunu 1984 yılında yapmıştır. Uzay araştırmalarında ve Uluslararası Uzay İstasyonu'nun yapım aşamasında görev almıştır. Challenger ve Columbia facialarından sonra uzay uçuşlarına tekrar başlanıldığında kullanılan mekiktir. Emekli olmadan önceki son uçuşunu ‎24 Şubat 2011 tarihinde yapmıştır. Alfred Stieglitz Alfred Stieglitz (d. 1 Ocak 1864 – ö. 13 Temmuz 1946) elli yıldan daha uzun olan kariyeriyle fotoğrafın, resim ve heykel gibi sanatlarla birlikte kabul görmesine yardımcı olan Amerikalı fotoğrafçı. Birçok fotoğrafının bu sanat dallarına görünürde benzemesiyle ve Georgia O'Keeffe ile evliliğiyle tanınır. Stieglitz altı çocuklu bir Yahudi ailenin en büyüğü olarak dünyaya Hoboken, New Jersey'de geldi ve Manhattan'ın Yukarı Doğu Yakasında (Upper East Side) büyüdü. 1881 yılında ailesiyle birlikte Almanya'ya göç etti. Ertesi sene Stieglitz, Berlin'deki Technische Hochschule Üniversitesi'nde makina mühendisliği okumaya başladı ve kısa bir sonra fotoğraf bölümüne geçiş yaptı. Avrupa'nın kırsal kesimlerini fotoğraf makinasıyla birlikte gezerek Alman sahillerinde çalışan birçok köylüyü bunun yanında Almanya'nın el değmemiş ormanlarını fotoğraflayarak çok sayıda ödül kazandı ve 1880'lerde tüm Avrupa'nın dikkatini çekti. 1893 yılında New York'a dönüşünün ardından, hayatı boyunca aşık olduğu kendinden yaşça küçük olan Emmeline Obermeyer ile evlendi ve 1898 yılında Kitty adlarında bir çocukları oldu. Emmeline'in babasının ve kendisinin verdiği paralar Stieglitz'in çalışmadan yaşamasını olanaklı kıldı. 1893'ten 1896'ya kadar "American Amateur Photographer" dergisinde editörlük yaptı ancak editörlük yönteminin kaba, zorba olduğu birçok abonenin dergiden uzaklaşmasıyla kanıtlandı. İstifaya zorlandıktan sonra o zamanlar "New York Camera Club" olarak bilinen "The Camera Club of New York" 'a dönüş yaptı ve kulübün haber bültenini "Camera Work" olarak bilinen ciddi bir sanat dergisi içinde tekrar donattı. O her basılmış görüntünün bir resim olabileceğini, bir fotoğraf olamayacağını duyurdu. Stieglitz'in hangisinin hangisi olduğuna karar vermesini olanaklı kılan hesap yine kendisinin bilimsel yöntemiydi. Amerika'daki moda olan büyük fotoğraf kulüpleri onu tatmin etmedi; 1902 yılında Photo-Secession olarak bilinen, üyeleri arasında Edward Steichen, Gertrude Kasebier, Clarence White ve Alvin Langdon Coburn gibi fotoğrafçıların olduğu grubu, sanat dünyasının fotoğrafı "çevreyi ayırt etmenin tek ifadesi" olarak tanımasına zorlamak amacıyla kurdu. Photo-Secession kendi sergilerini kurdu ve "Camera Work" adındaki üç ayda bir çıkan dergide bunları yayımladı. 1905 – 1917 yılları arasında "Little Galleries of the Photo-Secession" adındaki geleriyi yönetti. 1910 yılında Albright-Knox Sanat Galerisi'nde bir sergi düzenlemesi için davet edildi, bu sergi ziyaretçi sayısıyla rekorlar kırdı. O hala "fotoğraflar fotoğraflara benzer" görüşünde ısrarlıydı, böylece fotoğraftaki gerçekçilik resimlerin daha soyut hale gelmelerini olanaklı kıldı. Bu soyut sanata kayış, "Camera Work" abonelerini ve izleyici halkı çok şaşırttı. Stieglitz 1918 yılında eşi Emmeline'den ayrıldı, hemen ardından, eve geldiğinde Georgia O'Keeffe'nin fotoğraflarını çekerken bulduğu Stieglitz'ı evinden attı ve Stieglitz, Georgia O'Keeffe'nin yanına taşındı. Çift 1924 yılında evlendi ve Stieglitz fotoğrafçılıkta (hayatı boyunca karısının yüzlerce fotoğrafını çekmiş olmalı), karısı ise Stieglitz tarafından ün sahibi olarak her ikisi de başarılı oldular. Ancak evlilikleri Gregoria'nın hastalık hastalığı ve baskınlığı yüzünden zoraki bir hal aldı. 1930'larda Gregoria altı ayını ondan uzak bir biçimde New Mexico'da geçirdi. 1930'larda, Stieglitz bir kısmı Dorothy Norman'ın nü fotoğrafları olan bir seri fotoğraf çekti. Bu çekilen fotoğraflar çoğunlukla, insan vücudunun mahrem olmayan yerlerinin artistik potansiyel taşıdığının anlaşıldığı ilk fotoğraflar olarak kabul edilir. Yine bu yıllarda, Stieglitz ticari olmayan, New York City galerilende iki sergiye başkanlık yaptı. Stieglitz'in fotoğrafla olan aktif alakası geçirdiği kalp rahatsızlığına bağlı olarak 1937'de bitti. Daha sonraki on yıl boyunca George Gölü'nde tatil yaptı ve karanlık odaya çevirdiği bir kulübede çalışmalarına devam etti ve O'Keeffe ile birlikte Manhattan'daki, ilk gökdelen olan Shelton Oteli'nde yaşamına devam etti. 1946'nın 82. günüde öldüğünde hala birbirlerinin sadık birer destekçisiydiler. İngilizceden çevirisi https://web.archive.org/web/20081222162901/http://hufot.org/index.php/dokumanlar/ceviriler/75-alfred-stieglitz adresinden alınmıştır Göksu Parkı Ankara'nın büyük parklarından biri olan Göksu Parkı, Eryaman'daki eski Susuz göleti üzerine kuruludur. Park, 2003 yılı haziran ayı sonunda hizmete açılmıştır. Toplam kullanım alanı 508.000 m²'dir. Bu alanın 127.189 m²'si göletten oluşmaktadır. Restorant, kafe, dinlence ve piknik yerlerinin dışında lunapark bölümleri ile yürüyüş ve koşu yolları bulunmaktadır. 127.189 m²'lik gölette balık tutulabilen 9 adet yüzer iskele, 250.200 m²'lik yeşil alanda 1.6 km. ahşap yürüme yolu ve 13.000 m² piknik alanında 473 barbekü mevcuttur. Şehrin son zamanlarda gelişmesi sayesinde şehir merkeziyle iç içe geçmiştir. 12 Şubat 2014'te yapımı tamamlanan Batıkent-Sincan metro hattıyla ulaşımı daha kolay bir hale gelmiştir. Göksu Parkı Kızılay'a 25 km uzaklıktadır. Otomobille İstanbul Yolu Eryaman ayrımından, toplu taşıma ile 540 Eryaman-Sıhhiye ve 541 Eryaman-Ümitköy Metro otobüsleri ve Ulus-Eryaman dolmuşlarıyla ulaşılabilir. Ayrıca OSB-Törekent-Kızılay metrosuyla, Eryaman 1-2. durağında inilerek ulaşılabilir. Hronis Edonidis Chronis Aidonidis (d. 23 Aralık 1928), Yunan halk müziği sanatçısıdır. Yunanistan'ın Dimetoka yakınlarındaki Karoti köyünde doğdu. Telegram Telegram, 2003 MTV Film Ödülleri 2003 MTV Film Ödülleri, 31 Mayıs 2003 tarihinde Los Angeles'ta sahiplerini bulan ödüllerdir. Ödül töreninin sunuculuğunu Seann William Scott ve Justin Timberlake üstlenmiştir. Törende, The Matrix Reloaded filminin parodisi de gösterilmiştir. Ödülü aldığı zaman yaptığı konuşma sırasında Daveigh Chase'in aşırı derecede gerginleşerek heyecanlanması üzerine ödülü ona takdim eden Ashton Kutcher ve P. Diddy sahneye geri gelmişlet ve Chase'ye konuşmasını tamamlamasında yardımcı olmuşlardır. Rising Force Neoklasik akımın başlangıcı sayılabilecek olan albüm Yngwie Johann Malmsteen'in ilk albümüdür. Ayrıca söz konusu sanatçının ilk solo albümüdür. Trilogy (Yngwie J. Malmsteen albümü) Triology, Yngwie J. Malmsteen'ın 1986 tarihli albümüdür. Odyssey (Yngwie Malmsteen albümü) Odyssey, Yngwie Malmsteen'in 1988'de çıkardığı albüm. Emre Şen, (d. 8 Nisan 1973, Ankara). Türk piyanist. İtalyan basınının “piyanonun şeytani meleği” diye tanımladığı, müzik çevrelerinde “Emre Chopin” lakabıyla anılan bir sanatçı, halen Bilkent Üniversitesi Müzik ve Sahne Sanatları Fakültesi'nde Piyano Bölümü'nde öğretim üyesidir. İlk müzik eğitimini TED Ankara Koleji'nde okurken aldı. Profesyonel müzik hayatı ise Hacettepe Üniversitesi Devlet Konservatuvarı'na geçmesiyle başladı. Piyano eğitimini Ankara'da Prof. Nimet Karatekin ve Prof. Ersin Onay'la, Roma'da Marcella Crudeli ile, New York'ta Oxana Yablonskaya'yla ve Londra'da Kevin Kenner ile yaptı. Piyano eğitimine, 13 yaşında, Nuriye Arıkan'dan özel piyano dersleri alarak başladı. Emre Şen 1986 yılında Hacettepe Üniversitesi Devlet Konservatuvarı Yarı Zamanlı Piyano Bölümü'ne girdi ve bir yıl boyunca Prof. Nimet Karatekin'le çalıştı. 1987 yılından itibaren, Bilkent Üniversitesi Müzik ve Sahne Sanatları Fakültesi Piyano Bölümü'nde Prof. Ersin Onay ile çalışmalarına devam etti. 17 yaşında katıldığı İstanbul Mozart Yorum Yarışması’nda Birincilik Ödülü kazandı ve Avusturya Kültür Ofisi’nce gönderildiği Salsbourg Mozarteum Yaz Okulu’nda ünlü Polonyalı pedagog Andrej Jasinski ile çalıştı. Bilkent Üniversitesi'nde 8 yıl sürdürdüğü eğitimi boyunca BASO (Bilkent Akademik Senfoni Orkestrası) eşliğinde konserler ve resitaller verdi. 1995 yılında kazandığı 5. Roma Uluslararası Piyano Yarışması Birincilik Ödülü, Emre Şen’e Avrupa’da bir konser turnesi imkânı sundu ve bu dönem İtalya basını onu “Piyanonun Şeytani Meleği” olarak tanımladı. Aynı yıl kazandığı bursla Paris École Normale de Musique piyano bölümüne girdi. Bu süreçte, çalışmalarını İtalyan Piyanist Marcella Crudeli ile Roma'da sürdürdü ve Paris'teki okulun "Diplôme Supérieur de Concertiste" sınıfını piyano ve oda müziği dallarında birincilikle bitirdi. İki yıl sonra bu sınıfın birincileri arasında yapılan seçmelerde Albert Roussel Komitesi tarafından yine birincilik ödülü aldı. 1998 yılında bir yıl boyunca Amerika'da, New York'ta, Oxana Yablonskaya ile çalışan Emre Şen, lisans diplomasını 2000 yılında Üstün Yetenekler Yasası kapsamında Eskişehir Anadolu Üniversitesi Devlet Konservatuvarı'ndan Sanat Teşvik Ödülü alarak aldı. Lisans üstü eğitimini, Amerikalı piyanist Kevin Kenner'la çalışarak, Londra'daki Kraliyet Koleji'nde üstünlük derecesi ve konçerto dalında birincilikle tamamladı. Emre Şen, Türkiye'de İstanbul Müzik Festivali başta olmak üzere Ankara ve Anadolu Festivalleri'nde solo ve orkestra eşliğinde konserler verdi. Rusya, Almanya, İtalya, Fransa, İngiltere, İsrail, Polonya, Bulgaristan, Meksika, Avustralya ve Japonya'da verdiği konserler sonrasında yabancı basında kendisinden övgüyle söz edildi. 2001 yılında BBC Filarmoni Orkestrası, İş Bankası’nın etkinlikleri kapsamında Türkiye’de yapacakları konser için bir yarışma düzenledi. Viyolonsel, keman ve piyano dallarında katılan adaylar arasından seçilen Emre Şen, İstanbul’da BBC Filarmoni Orkestrası’yla Tschaikovsky’nin Birinci Piyano Konçertosu’nu seslendirdi ve bu konser İngiltere BBC3 radyo kanalında yayınlandı. Emre Şen 2000 yılından itibaren Geştalt Psikoterapisi alanına yöneldi. Bu alanda Ankara'da 2003-2006 yılları arasında Doç. Dr Ceylan Daş'ın yaşantısal çalışma gruplarına katıldı. 2008 yılında, master düzeyinde Geştalt Psikoterapisi eğitimi almak üzere İngiltere'nin York şehrinde psikoterapist olarak eğitim almaya başladı. Geştalt kuramını sanatsal ifade ve performans ile birleştirerek "Sanatta Geştalt Yaklaşımı" adı altında bir yöntem geliştirdi ve Bilkent Üniversitesinde iki yıl boyunca bu alanda ders verdi. Halen yurt içinde ve dışında konserler vermekte ve yaşantısal çalışma grupları düzenlemeyi sürdürmektedir. Beni Beklerken Beni Beklerken, Sibel Oral'ın GOA'dan çıkan 224 sayfalık ilk romanıdır. 2000'lerin Türkiyesinde yaşayan iki genç kızın kendileriyle ve yaşadıkları toplumla hesaplaşmalarını, ödeşmelerini konu almaktadır. Yılanlı Sütun Yılanlı Sütun veya Burmalı Sütun (Yunanca: Τρικάρηνος Ὄφις "Τrikarenos Οphis"), İstanbul’un Sultanahmet semtinde yer alan Hipodrom'dan (bugünkü At Meydanı) kalan, birbirine dolaşmış üç piton yılanının tasvir edildiği bronzdan yapılmış Antik Yunan anıtı. İstanbul’un Klasik döneminden günümüze kadar ulaşmış en eski büyük boyutlu anıttır. 29 boğumu günümüze ulaşan bronz sütun, MÖ 479'da Pers ordusu karşısında birleşen Yunan şehirlerinin kazandığı zafer anısına yapılmış ve Delfi'deki Apollo mabedine dikilmişti. Eserin İstanbul’a İmparator Konstantin tarafından 324 yılında getirildiği kabul edilir. Şehri böceklere ve sürüngenlere karşı korumak için büyülü güçlere sahip olduğuna inanılırdı. Günümüze 5metrelik bölümü gelebilmiştir; alt ve üst kısmı kırıktır. Yılanlı Sütuna ait yılan kafalarından ikisi kayıptır; üçüncü kafa İstanbul Arkeoloji Müzesi'ndedir. MÖ 479 yılında Platea Savaşında Persleri yenen birleşmiş 31 Yunan şehri, savaşta elde ettikleri bronz ganimetleri eriterek bu eseri yaptırtmış ve Delfi’deki Apollo mabedinin karşısına dikmişlerdi.Apollon’un üç başlı bir yılanı öldürdüğüne dair mitolojik anlatı nedeniyle sütunun yapımında birbirine dolanmış üç yılandan figürü seçilmişti. Sütun, çan biçimli bir kaidenin üzerinde yer almaktaydı. Sütunu oluşturan yılanların kafaları üzerine ise altın veya altın kaplama olduğu düşünülen kazan yerleştirilmişti. Kazanda hiç söndürülmeyen bir ateş yanmaktaydı. Yekpare döküm tekniği ile içi boş olarak yapılmış olan sütun 6,5 m yüksekliğiydi; yüksekliği kazanla birlikte 8metreyi buluyordu. Savaşın kahramanı Sparta kralı Pausanias, anıtın kaidesi üzerine kendisini zaferin tek kahramanı gibi gösteren bir yazıt yazdırmıştı. Fakat kısa bir süre sonra yazıt Spartalıların isteği üzerine silinerek, Perslerin yenilmesinde rol oynayan 31 Helen şehir devletinin adları doğrudan doğruya sütun üzerine kazınmıştır. Sütuna kazınmış isimler, bugün Kuzeydoğu yönüne rastlayan (Sultanahmet Camisi’ne bakan) yüzünde halen görülebilmektedir. Lakonya alfabesine göre yazılmış olan yazıtlar 13. kıvrımda başlamakta, alt alta gelmek suretiyle 2. kıvrıma kadar devam etmektedir. 3. ve 13. kıvrımlar arasındaki 11 kıvrımın üzerinde yazı bulunmaktadır. Bu listede yalnız Plataia Savaşı‘na değil, tüm Pers savaşlarına katılan Helen şehir devletlerinin zikredildiği anlaşılmıştır. Sütun’un sanatçısı ve yapım yeri bilinmemekle birlikte dönemi itibarı ile bronz döküm tekniği ile ünlü Yunanistan’daki Aigina Adası’nda yapılmış olmasının muhtemel olduğu ifade edilmektedir. Sütunun üstüne yerleştirildiği düşünülen altın kazan, MÖ 357-346 yılları arasında savaş masraflarını karşılamak için eritilmiştir Bu tarihten sonra, anıtın sadece üç yılan sarmalından oluşan ve bugün "Yılanlı Sütun" olarak adlandırdığımız sütun kısmı kalmıştır. Sütunun Delfi tapınağına dikildikten sonra tapınağı ve şehri yılan, akrep gibi zararlı sürüngen ve böceklere karşı koruması için güçlü büyüler yapıldığına inanılmaktaydı. Yazılı kaynaklara göre sütunun MS 4. yüzyılda en geç MS 5. yüzyıl başında adandığı yer olan Delfi’den alınarak Constantinopolis’e getirildiği düşünülür. Bilim adamlarının büyük bölümü, Sütun’un MS 4. yüzyılda, Roma İmparatorluğu’nun yeni başkenti olan Constantinopolis’e, Büyük Konstantin tarafından getirildiğini kabul etmiştir. Constantinapolis şehrinin kurulduktan sonra yılan ve böcek istilasına uğradığı ve İmparator Konstantin'in yeni başkenti zararlı hayvanlardan kurtarmak için sütunu şehre getirmeyi saplantı haline getirdiği söylenir. Sütunun yerinden alınırken ya da Constantinopolis’te yeni yerine yerleştirilirken tabanında kayıplar yaşadığı düşünülür. Tahminlere göre sütun, daha önce başka bir yerde iken 9. yüzyılda Hipodrom’da spinanın üstüne yerleştirilmiştir. Sütunun 1204‘te Haçlılar tarafından eritilmek veya talan edilmekten kurtulmasının sebebi çeşme olarak yararlı bir işlevi olmasından kaynaklandığı düşünülür; bu tarihten sonra daha ne kadar çeşme olarak hizmet verdiği tam olarak bilinmez. Yılanlı Sütun üç yılan başlı haliyle son olarak Avrupalı gezgin A. De la Motraye’nin 1699 tarihli gravüründe göründü. Yılan başlarının nasıl sütundan koptuğuna dair çeşitli rivayetler vardır. Topkapı Sarayı kütüphanesinde bulunan Hümernâme’de Fatih Sultan Mehmet‘in Ameydanı‘na geldikten sonra kargısını fırlatıp yılanın alt çenesini kırdığı anlatılır Evliya Çelebi'ye göre; ""Yılanlı Sütun, İstanbul'daki 17. tılsımlı burma direktir. Bu sütunun tılsımı ile şehre yılan gibi hayvanlar girmemektedir. Bu direk üç başlı ejderha suretini gösterip başının birisini bir yeniçeri kılıç ile bir vuruşta kırmıştır. O tarihte kısmen tılsımı bozulmuş olup, İstanbul içine yılan, çiyan ve akrep gibi hayvanlar yayılmışlardır."" Silahtar Silahdar Fındıklılı Mehmet Ağa’nın 'Nusretname' adlı eserinde anlattığına göre, 20 Kasım 1700 tarihinde yılanların başları boyunlarından itibaren kopmuş ve kaybolmuştur. Bu tahribatın 5 Mayıs 1700‘de kalabalık bir ekiple İstanbul‘a gelen ve hipodroma yakın bir yerde misafir edilen Polonya elçisi Viniava Lescynski‘nin adamları tarafından yapıldığı ileri sürülmektedir Kaybolan yılanbaşlarından birisinin üst çene ve başın üst yarısına ait parçası o tarihte Ayasofya'yı onaran mimar Fossati tarafından 1848 yılında bulunmuş ve yetkililere teslim edilmiştir. Buluntu, İstanbul Arkeoloji Müzesi Çağlar Boyu İstanbul Sergi Salonunda sergilenmektedir. Yılanın üst çenesi ile başının üst yarısını oluşturan kısma aittir. Çene üzerinde üçgen iri dişler belirgin durumdadır. Gözler derin oyulmuş çizgilerle belirtilmiş yuvarlak çukurlar halindedir. Yılanlı Sütunun çevresinde 1855-1856‘da İngiliz arkeolog Charles Thomas Newton çalıştı ve sütun, kaidesiyle birlikte meydana çıkarıldı. Anıtın üzerindeki yazıtlar da Dethier, Mordtmann ve Frick gibi bilginler tarafından okunmuş ve değerlendirildi. Sütunun Yunan tarihçi Pausanias'ın MS 2. yüzyılda Delfi'deki Apollon Tapınağı'nda gördüğü anıt olduğu teşhis edildi. İkinci arkeolojik araştırma 1927 yılında İngiliz arkeologlarından Stanley Casson tarafından İngiliz Akademisi adına hipodrom ve çevresinde büyük çapta yürütülen kazılar esnasında yapıldı. Yılanlı Sütunun Bizans İmparatorluğu‘nun son zamanlarında buraya getirilerek dikilmiş olduğu ve çeşmeye dönüştürüldüğü ortaya çıkarıldı. Faruk Ilgaz Faruk Ilgaz (d. 1922 - ö. 16 Temmuz 2014, İstanbul) Türk spor adamı. 1939 yılında Saint Joseph Fransız Lisesi'nden mezun oldu. 1967'de Adalet Partisi kontenjanından İstanbul Belediye Başkan vekilliğine seçildi. 1968 yılında, İstanbul Belediye Başkanı Haşim İşcan'ın görevi başında yaşamını kaybetmesi nedeniyle başkan vekili sıfatıyla Haziran ayındaki seçimlere kadar yaklaşık 3 ay bu göreve vekalet etti. 1956 yılında Fenerbahçe yöneticisi olan Ilgaz, 1965'te 2. Başkanlığa getirildi. 1966-1974 ve 1976-1980 yılları arasında Fenerbahçe Spor Kulübü Başkanlığı yapmıştır. Fenerbahçe Spor Kulübü en fazla kupayı Faruk Ilgaz'ın başkanlığı döneminde kazanmıştır. Başkanlık yaptığı yıllar, Fenerbahçe'nin en çok şampiyonluk yaşadığı dönemler oldu. 15 Temmuz 2014 tarihinde hastaneye kaldırılıp, 16 Temmuz 2014 sabaha doğru 92 yaşında vefat etmiştir. Cenazesi Sahrayıcedid Mezarlığı'na defnedilmiştir. Sibel Oral Sibel Oral (d. 1979, İstanbul), Türk yazar. 2000 yılında müzik dergileriyle başladığı gazetecilik mesleğine farklı yayın kuruluşlarında muhabir olarak devam etti. İlk romanı "Beni Beklerken" 2006 yılında, ikinci romanı "Zayi "Harp ve Darp Ülkesinde Bir Selvi"" ise 2011 yılında yayımlandı. 2009 yılından beri çalıştığı Taraf gazetesinin Kültür-sanat editörlüğünü ve ilk sayısı 11 Şubat 2011'de yayımlanan Taraf Kitap'ın editörlüğünü sürdürmektedir. Avrupa Komisyonu Avrupa Komisyonu (İngilizce: "European Commission") ya da tam adıyla Avrupa Toplulukları Komisyonu (İng: "Commission of the European Communities"), yaklaşık 16.000 personelle desteklenip 28 komisyon üyesinden oluşan Avrupa Birliği politikalarının tasarlayıcısı ve koordinatörü, başka bir deyişle Avrupa Birliği'nin yürütme organıdır. Mevzuat önerileri hazırlayıp, Avrupa Parlamentosu ve Avrupa Birliği Bakanlar Konseyi'ne sunar. Bu organlarca hazırlanan bütçe ve programları uygulamakla yükümlüdür. Komisyon topluluk antlaşmalarının koruyucusudur ve Avrupa Adalet Divanı ile birlikte Avrupa birlik hukukunun doğru uygulanmasını sağlar. Uluslararası platformlarda ve uluslararası antlaşmaların müzakerelerinde bilhassa ticaret ve iş birliği alanında Avrupa Birliği'ni temsil eder. Komisyon üyelerinin her biri farklı bir politika alanından sorumlu bir genel müdürlüğe başkanlık eder. Bu üyeler kendi ulusal hükûmetlerinin isteklerinden bağımsız hareket etmek zorundadırlar. Komisyonun başkanlığına, 2004 yılı Kasım ayında Avrupa Parlamento'sunda yapılan güvenoylaması sonrasında 5 yıllığına Jose Manuel Barroso getirilmiştir. Başkan ve Komisyon üyeleri üye ülke hükûmetleri tarafından uzlaşma yoluyla atanır ve ancak Avrupa Parlamentosu tarafından görevinden alınabilir. Komisyonun başkanlığına, 1 Kasım 2014'te Jean-Claude Juncker getirilmiştir. Juncker, 1 Aralık 2019'da görevini Ursula von der Leyen'e devretti. Madalena (Lizbon) Madalena, Portekiz'de Lizbon belediyesine bağlı olan, 0,11 km yüzölçümüne sahip, 380 nüfuslu (2001) bir bucaktır (Portekizce: "freguesia"). François Villon François Villon, Orta Çağ'ın en tanınan Fransız lirik şairi. Üç eşit stanzın ardından daha kısa bir bitiriş stanzını içeren bir yazın biçimi olan çeşitli balatlar besteledi. Aynı zamanda aşk, başarısızlık ve ölüm temalarıyla ilgilenen uzun şiirler de yazdı. Villon'un yazını geniş bir ton aralığında, kinayeli aşağılama ve grotesk görsellikten tutku gibi konulardaki daha narin pasajlara uzanmıştı. Başyapıtı, 2000 dizelik otobiyografik şiiri "Grand Testament"tir (1461). Vasiyetname, Asılmışlar Baladı ve Mezartaşı gibi eserlerin yazarıdır. Modern Fransız şiirinin kurucusu sayılır. Philippe de Commines Philippe de Commines, Fransız edebiyatının erken dönemlerinde lirik şair. Yazdığı "fabliaux"larla ünlüydü. Eserleri arasında erken yazın manzume romanslarından sonra ortaya çıkan romanslar bulunur. Tarihi belgeler bu tip yazının ana unsurudur. Commines' in yanı sıra dönemin en bilinen diğer tarihi yazarları Jean Froissant, Jean de Joinville ve Geoffroy de Villehardouin´dir. Jean Froissart Jean Froissart, Fransız edebiyatının erken dönemlerinde lirik şair. Yazdığı "fabliaux"larla ünlüydü. Eserleri arasında erken yazın manzume romanslarından sonra ortaya çıkan romanslar bulunur. Tarihi belgeler bu tip yazının ana unsurudur. Commines' in yanı sıra dönemin en bilinen diğer tarihi yazarları Philippe de Commines, Jean de Joinville ve Geoffroy de Villehardouin´dir. Jean de Joinville Jean de Joinville, Fransız edebiyatının erken dönemlerinde lirik (Lirik şiir) şair. Yazdığı kısa ve taşlamalarla dolu mizahi öykülerle ("fabliaux") ünlüydü. Eserleri arasında erken yazın kafiyeli kurgulardan ("romans") sonra ortaya çıkan kurgusal çalışmalar bulunur. Tarihi belgeler bu tip yazının ana unsurudur. Commines'in yanı sıra dönemin en bilinen diğer tarihi yazarları Philippe de Commines, Jean Froissant ve Geoffroy de Villehardouin´dir. Geoffroy de Villehardouin Villehardouinli Geoffrey (Fransızca: Geoffroi de Villehardouin) (1160 - yaklaşık 1212), Fransız edebiyatının erken dönemlerinde lirik şair. Yazdığı "fabliaux"larla ünlüydü. Zamanının en önemli tarihçisi kabul edilir, Dördüncü Haçlı Seferi'ne katılarak canlı tanıklığı ile kaleme aldığı 13 Nisan 1204 tarihinde Konstantinopolis için doğu ve batı Hristiyanları arasında gerçekleşen savaşı anlattığı "De la Conquête de Constantinople" ("Konstantinopolis'in fethi üzerine") en bilinen eseridir. Eserleri arasında erken yazın manzume romanslarından sonra ortaya çıkan romanslar bulunur. Tarihi belgeler bu tip yazının ana unsurudur. Commines' in yanı sıra dönemin en bilinen diğer tarihi yazarları Philippe de Commines, Jean Froissant ve Jean de Joinville´dir. Heptaméron L'Heptaméron, Fransız yazar Marguerite de Navarre'nın Rönesans dönemi hikâye koleksiyonu. 1494'ten 1525'e kadar Fransız ordusu İtalya'yı işgal altında tuttu. Bu istilalar Fransa için İtalyan edebiyatı ve sanatıyla teması beraberinde getirmişti. Bu ilişki sayesinde Fransız rönesansı hız kazandı. 1500'lerin başında Kral I. Francis ve kız kardeşi Marguerita de Navarre hümanistlerin ve tebalarındaki diğer yazarların taslaklariyla ilgilendi. Marguerite de bir yazardı. Kendi hikâye koleksiyonu "Heptameron"u (1558) İtalyan Rönesans yazarı Giovanni Boccaccio'nun 1300'lerde kaleme aldığı "Decameron" üzerine yazmıştı. Marguerite de Navarre Marguerite de Navarre (11 Nisan 1492 – 21 Aralık 1549), Fransız Rönesans yazarı ve Fransa Kralı I. François'nın kardeşi. 1500'lerin başında Kral I. François ve kız kardeşi Marguerita de Navarre Hümanistlerin ve tebalarındaki diğer yazarların taslaklarıyla ilgileniyordu. Navarre de bir yazardı. Kendi hikâye koleksiyonu "Heptaméron"u (1558) İtalyan Rönesans yazarı Giovanni Boccaccio'nun 1300'lerde yazdığı "Decameron" üzerine yazmıştı. FranÃ§ois Rabelais François Rabelais (d. 1483 ile 1494 yılları arasında, Chinon, Fransa - ö. 9 Nisan 1553, Paris), Fransız yazar, doktor, Rönesans düşünürü, keşiş ve Antik Grekçe bilgini. İsminin harflerinin yerini değiştirerek oluşturduğu Alcofribas Nasier mahlası veya Séraphin Calobarsy olarak da tanınır. Tarihsel olarak elimizdeki bilgiler ve eserlerden onun bir fantezi, hiciv, grotesk, müstehcen güldürü ve şarkı yazarı olduğunu biliyoruz. Bir baba ile oğlunun hikâyelerinden oluşan "Gargantua ve Pantagruel" baş yapıtlarıdır. Rabelais klasik dünya edebiyatının büyük yazarları arasında sayılmakta ve modern Avrupa edebiyatının kurucularından olduğu kabul edilmektedir. Hümanizmin öncülerindendir, Desiderus Erasmus'la çağdaştır. Jean Paul Sartre, Rabelais'nin üslubuna hayranlığını saklamaz ve onun Avrupa düşüncesinin ve Hümanizmin tekamülü açısından önemini Erasmus ile Montaigne arasında köprü olmak derecesinde görür. Bir avukatın oğludur. Fontelay-le-Comte'daki Fransiskan okulunda eğitim gördü ve orada bir rahip oldu. Rabelais burada Yunanca ve Latince öğrendi ve eski eserleri (hümaniteleri) okudu. Ayrıca bilim, filoloji ve hukuk alanında da çalışmalar yaptı ve bu çalışmaları onun,aralarında Guillaume Budé'nin de bulunduğu çağının Hümanistleri tarafından, tanınmasına neden oldu. Çalışmalarının Fransisken Kilisesi tarafından yönlendirilmesi onu bezdirdi ve Papa VII. Clement 'ye bir dilekçe yazarak Fransisken Kilisesinden ayrıldı. Montpellier Üniversitesi'nde tıp öğrenimi gördü. Lyons’a doktor olarak gönderildi. Doktorasını verdiği sıralarda, ünlü eserleri ‘Gargantua’ ile ‘Pantagruel’ yayımlanmıştı. Bu eserleri yüzünden Kilise ve Sorbonne'luların lanetine uğradı, eseri sansürlendi ve toplandı, Rabelais Metz’e kaçtı. Hayatının geri kalan yıllarını Quimper yakınlarında geçirdi. Rabelais, Yunan ve Latin Edebiyatı’nı en ince ayrıntısına kadar bilen, Fransız rönesansının en büyüklerinden sayılır. Coşkun bir yaşama sevgisiyle, öğrenme aşkıyla doludur. Eserlerinde canlı, mizah yüklü bir üslûpla yeni insanı yaratmaya çalışmıştır. Pleiade Pleiade (La Pléiade), Rönesans dönemi Fransız edebiyatında geleneksel tarzı kırıp Yunan ve Roma modelli yeni bir Fransız edebiyatı yaratmaya çalışan yedi şairden oluşan edebi grup. Pierre de Ronsard grubun önderiydi. Şiirleri aşk ve gençliğin geçmesi gibi temaları betimleyen pastoral tarzda eski yazı biçimlerini kullanir. Ronsard´ın şiirlerinin kolay çekiciliği, dünyevi tecrübenin önemine derin adamışlığı saklar. Yazını, yaşlılık ve ölüm gibi bu tecrübelerin acı yanlarının korkusuzca üzerine gitme becerisini gösterir. Pierre de Ronsard Pierre de Ronsard, (11 Eylül 1524 – 28 Aralık 1585) Rönesans dönemi Fransız edebiyatında geleneksel tarzı kırıp Yunan ve Roma modelli yeni bir Fransız edebiyatı yaratmaya çalışan yedi şairden oluşan Pleiade grubunun önderi. Şiirleri aşk ve gençliğin geçmesi gibi temaları betimleyen pastoral tarzda eski yazı biçimlerini kullanır. Ronsard'ın şiirlerinin kolay çekiciliği, dünyevi tecrübenin önemine derin adamışlığı saklar. Yazını, yaşlılık ve ölüm gibi bu tecrübelerin acı yanlarının korkusuzca üzerine gitme becerisini gösterir. Helene için sone adlı şiiri Orhan Veli tarafından Türkçeye çevrilmiştir. Joachim du Bellay Joachim du Bellay, (d. 1522 - ö. 1 Ocak 1560) Fransız Rönesans şairi; Pleiade grubunun üyesi. Fransız edebiyatında Italyan Rönesansi´ndan ödünç aldığı sone bicimini ilk kullanan sairdir. du Bellay, "Fransız Edebiyatı´nın Savunması ve Yüceltilmesi" adlı önemli bir makale yazdı (1549). Makalede, Orta Çağ boyunca çoğu sair tarafından kullanılan Latince´yi savunan şairlere karşı Fransızca´yı savundu. Du Bellay, Fransızca´nin Latince ya da Yunanca´nın rakibi olamadığını kabul etmekle beraber bu iki dilin olanaklarının çokça kullanılması nedeniyle solmaya yüz tuttuğunu, ancak Fransızca´nın bu sorunun çözümüne yeni bir soluk getirebileceğini düşünmekteydi. Fransız yazarlarını, Fransızca´yı Yunanca ve Latince´den alıntılarla, lehçe ve teknik deyimler açısından güçlendirme çağrısı yaptı. Ã‰tienne Jodelle Étienne Jodelle, (1532-1573) Fransız edebiyatındaki Pleiade grubunun üyesi Rönesans şairi ve oyun yazarı. Étienne Jodelle bir dramatistti. İlk Fransiz komedisi "Eugene" (1552) ve ilk trajedi "Kleopatra Mahkumu" (1552) onun eserleridir. İsmail Gaspıralı İsmail Gaspıralı (Gasprinskiy) (20 Mart 1851 - 24 Eylül 1914), Kırım Tatarı fikir adamı, eğitimci ve yazar-yayıncı. Gaspıralı, Rus İmparatorluğu'nda Türk ve İslam toplumlarının eğitim, kültür reformu ve modernleşmeye ihtiyacını betimleyen Müslüman aydındır. Soyadı, Kırım'daki Gaspra şehrinden gelmektedir. Kırım’ın Bahçesaray şehri yakınlarındaki Avcıköy’de doğdu. Gaspıra, İsmail Bey’in babasının doğduğu yerin adıdır. İsmail Bey’in babası, Çarlık ordusundan emekli bir teğmen olan Mustafa Alioğlu, annesi Kırım asilzadelerinden İlyas Mirza Kaytafoz’un kızı Fatma Hanım’dır. İsmail Bey, ilk öğrenimini Bahçesaray’da bir Müslüman mektebinde aldıktan sonra, on yaşlarındayken Akmescid Erkek Ortaokuluna başladı. Burada iki yıl okuduktan sonra, önce Voronej’de bir askeri okula, ardından da Moskova’daki Harp Okuluna girdi. 1867’de altıncı sınıftayken, arkadaşı Mustafa Mirza Davidoviç ile Girit isyanında Rum asilerine karşı mücadele eden Osmanlı güçlerine katılmak üzere İstanbul’a gitmek için Kırım’a geldi. Buradan gizlice Odessa’ya geçtiklerinde İstanbul’a gidemeden yakalandılar. Bu olay, Gaspıralı’nın askerî öğrenciliğinin sona ermesine sebep oldu. Moskova’ya tekrar dönemedi. 1868’de, daha 17 yaşındayken Bahçesaray’daki Zincirli Medresede Rusça öğretmenliğine başladı. Öğretmenliği esnasında Rus edebi ve felsefi eserlerini okudu. 1872’de Kırım’dan ayrılarak İstanbul, Viyana, Münih ve Stuttgart üzerinden Paris’e gitti. Paris’te bulunduğu iki yıl süresince, meşhur Rus edebiyatçısı İvan Turgenyev’in yanında yardımcılık ve bunun yanı sıra tercümanlık yaptı. Daha sonra, uzun zamandır hayalini kurduğu Osmanlı zabiti olma amacıyla 1874’te İstanbul’a gitti. İstanbul’da kaldığı yaklaşık bir yıllık zaman zarfında, çok istediği zabit olma fikrini gerçekleştiremedi ve Kırım’a geri döndü. 1878 yılında Bahçesaray belediyesine başkan yardımcısı seçilen İsmail Bey, bir yıl sonra da başkanlığa getirildi ve 1884 yılına kadar, beş yıl boyunca bu görevde bulundu. 1881 yılında Akmescid’de çıkarılmakta olan Tavrida gazetesinde Genç Molla takma adıyla, daha sonraları kitap haline de getirilen Rusya Müslümanlığı adını taşıyan yazılarını yazı dizisi halinde yayımladı. Türkçe bir yayın organı çıkarmak için yaptığı resmi girişimleri reddedilmiş ancak gazetenin bütün içeriğinin Rusçasıyla birlikte yayınlanması şartıyla Türkçe bir gazete çıkarma izni aldı. İlk sayısı 22 Nisan 1883’te Bahçesaray’da çıkan ve haftada bir gün yayınlanan bu gazetenin adı, Şinasi Efendi’nin Tercüman-ı Ahvâl’inden esinlenilerek konulan Tercümân-ı Ahvâl-i Zaman’dı. Daha sonra,1903 yılında haftada iki gün çıkmaya başlayan gazete, 1912’den itibaren günlük olarak yayınlanmaya başlandı. Gaspıralı, bir yandan gazete çıkarmaya gayret ediyor, bir yandan da "usûl-i cedîd" okulları üzerinde çalışıyordu. Bu amaçla, yurt içi ve yurt dışı pek çok ziyaretlerde bulundu. 24 Eylül 1914’te Bahçesaray’da öldü. Türkçü Turancı görüşün ideologlarındandır. Gaspıralı düşüncelerini 1883'te kurduğu ve 1918'e kadar varlığını sürdüren "Tercüman" adlı gazetesiyle yaymıştır. Yayınlarında Türk halklarını birlik ve dayanışmaya çağırdı. sözüyle Türk halklarındaki birlikteliğin temel ilkelerini oluşturmuş ve günümüzde de bu söz bu birlik mücadelesinin hedefini göstermektedir. Gaspıralı, Tercüman gazetesinde, bütün dünya Türklüğünün anlayabileceği ortak bir edebi dil geliştirmeye çalışmış, bu edebi dilin de Osmanlı Türkçesi olmasını istemişti.Ancak, Osmanlı Türkçesinin Arapça, Farsça terkip ve ibarelerle dolu olması, diğer boyların bu Türkçeyi anlamalarını zorlaştırıyordu. Gaspıralı bu terkip ve ibareleri attı, yerlerine Kırım ve diğer coğrafyalardaki lehçelerden alıntılar yaptı. Gaspıralı Müslüman Türk kızlarının eğitiminde de öncülük yaptı. İlk usûl-i cedîd kız mektebini ablası Pembe Hanım Bolatukova’ya 1893’te Bahçesaray’da açtırdı. 1905 yılı sonlarında Bahçesaray’da yayın hayatına giren Âlem-i Nisvân (Kadınların Dünyası), sadece Kırım Tatarları’nın değil bütün Rusya Türkleri’nin tarihlerindeki ilk kadın dergisi oldu ve Gaspıralı’nın sahipliğinde kızı Şefika Gaspıralı’nın idaresinde bir yıl kadar yayımlanabildi. Rusya’daki Türkler’in ilk çocuk dergisi olan Âlem-i Sıbyân da ilk defa Mart 1906’da Tercüman’ın ilavesi olarak okuyucuya sunulmaya başlandı. Derginin yayımı düzensiz aralıklarla 1915’e kadar sürdü. Birinci sayısı Nisan 1906’da yayımlanan mizah dergisi Ha Ha Ha ise ilginç içeriğine rağmen uzun ömürlü olamadı ve muhtemelen beş sayı çıkabildi. Gasp覺ral覺, 1881 tarihli bir yaz覺s覺nda: diyerek düşüncelerini ortaya koymuştur. Gaspıralı, İslam Birliği'nin ("İttifaq-i Müslimîn") kurucularından biridir; 1907'de kurulan birlik Rus İmparatorluğu'ndaki Müslüman Türk entelektüelleri birleştirmiştir. Ayrıca ilk Rus Müslüman kongresinin organizatörlerinden biriydi ve Rusya'daki Müslüman insanlar için sosyal ve dinî reformlar oluşturmayı amaçlıyordu. Phil Ehart Phil Ehart (d. 4 Şubat 1951), Kansas grubunun bateristidir. Kansas'ın Coffeyville şehrinde doğmuştur. Daha evvelki grubunun adı White Clover'dır. Yaşayan en iyi rock davulcularından biridir. Always Never The Same albümünü Londra Senfoni Orkestrasıyla kaydetme fikri ona aittir. Son albümlerde yapımcı olarak da yer almaktadır. Richard Williams ile birlikte tüm Kansas albümlerinde çalmıştır. Grubun diğer elemanlarının aksine hiç solo albüm çıkartmamıştır. 31 Mart VakasÄ± 31 Mart Vakası ("İsyanı", "Ayaklanması", "Olayı" yahut "Hadisesi"), II. Meşrutiyet'in ilanından sonra İstanbul'da yönetime karşı yapılmış büyük bir ayaklanmadır. Rumî Takvim'e göre 31 Mart 1325'te (13 Nisan 1909) başladığı için bu adla anılmıştır. On üç gün süren ayaklanma, II. Meşrutiyet döneminin en önemli olaylarından biri olarak kabul edilir. Askerî bir isyan olarak ortaya çıkmasına rağmen isyana dahil olan softaların propagandaları sonucu sonradan dinî bir hal almıştır. Sebepleri tam olarak belirlenemeyen bu olayın planlı ve bilinçli bir hareket olup olmadığı kesinlik kazanmamıştır. İsyanın ilk günü hükûmet istifa etmiş, isyancı askerler yedi gün süre ile İstanbul'a hakim olmuştur. Bir milletvekili, bir Nazır ve tespit edilemeyen sayıda asker ve sivilin hayatını kaybettiği isyan, Selanik'te bulunan Üçüncü ve Edirne'de bulunan İkinci Ordulara mensup askerlerin oluşturdukları, Rumeli halkının gönüllü katıldığı “"Hareket Ordusu"”’'nun İstanbul'a gelmesi ile bastırıldı. Üç gün süren çarpışmaların ardından sıkıyönetim ilan edildi; padişah II. Abdülhamit tahttan indirilip yerine V. Mehmed Reşad tahta çıktı. İsyana katılanlar ve destekleyenler yargılanarak 70 kişi idam edildi, 420 kişi ise çeşitli hapis cezalarına çarptırıldı. Olay kimi arşiv belgelerinde "“hareket-i irtica”, “hadise-i irtica”", kimi belgelerde de "“hadise-i ihtilaliye”, “hareket-i ihtilaliye”, “harekât-ı iğtişaşiye”" ve "“vakıa-i ihtilaliye”" tabirleri ile ifade edilmektedir. Türk siyasi tarihine "irtica" kavramının, bu olay ile birlikte girdiği kabul edilir. Ancak kimi araştırmacılar olayı bir irtica ayaklanmasından ziyade amacına ulaşamayan bir askerî darbe girişimi olarak değerlendirilir. 31 Mart Vakası'nda ölenlerin anısına İstanbul'da Abide-i Hürriyet adıyla bir ulusal anıt inşa edilmiştir. 1908 yılında Meşrutiyet'in ilanı ile birlikte Osmanlı Devleti’nde yeni bir siyasal yapılanma ve yeni bir zihniyet yapısının yanı sıra, bu yeni zihniyetten rahatsızlık duyan bir kesim ortaya çıkmış; gerek sivil toplumda gerekse ordu içinde artan kutuplaşma ve gerginlikler isyan ortamı doğurmuştur. Meşrutiyeti ilan etmiş olmasına rağmen iktidarı tam olarak ele geçirememiş olan ve hükûmet üzerinde dolaylı bir denetim kuran İttihat ve Terakki Cemiyeti'nin devlet kademelerinde kadrolaşması politik istikrarsızlığa yol açmıştı. Cemiyet ile ters düşen memurların görevlerinden uzaklaştırılmaları, cemiyete girdiğini ispat için yemin etmeyenlerin tutuklanması, farklı siyasi oluşumlara hayat tanınmaması huzursuzluk nedeniydi. İttihat Terakki’yi ve hükûmeti eleştiren gazetelere hatta bu gazeteleri satan bayilere baskı uygulanması isyan ortamını doğuran uygulamalardandı. Bu ortamda Meşrutiyetin İlanı’ndan birkaç ay sonra İstanbul'da irtica yanlısı bir takım küçük ayaklanmalar meydana geldi, ancak kısa sürede bastırıldı. 7 Ekim 1908'de Fatih Camisi'nde "Kör Ali" ve "İsmail Hakkı" adlarında iki hocanın arkasına takılan halkın Yıldız Sarayı’na kadar gidip Meşrutiyet aleyhine gösteri yapmaları bu isyanlardandır. Henüz tam egemen olamadıkları Kâmil Paşa kabinesine karşı ellerini güçlendirmek isteyen İttihatçıların Eylül ayı sonlarında Selanik’te 3. Ordudan getirilip Taşkışla’ya yerleştirdikleri üç Avcı Taburu, bir gerginlik konusu idi. Bu taburlara o günlerde cemiyetin destekçisi olarak bakılıyordu. Cemiyet, Bulgar tehdidini öne sürerek İstanbul’daki Avcı Taburlarının sayısını arttırmak isterken Kâmil Paşa hükûmeti kendisine karşı bir ihtilalde kullanılacakları endişesi ile taburların biran önce gitmesini istiyordu. Ekim 1908’de ordu içinde “"alaylı"” ve “"mektepli"” subaylar meselesinden doğan hoşnutsuzluklar arttı. Eski sisteme göre yetişmiş alaylı subayların kısa süre içinde ordudan tasfiye edileceği söylentileri, alaylı subayların mekteplilerle ilişkilerini her geçen gün biraz daha bozdu. Ordudaki disiplinsizliğin en önemli sebebini ibadet bahanesiyle talimden kaçmak olarak gören cemiyetin, ibadete karşı politikaları ise askeri din propagandasına açık hale getirdi. Bu dönemde "Volkan" ve "Mizan" gibi gazetelerin yayınlarında kullandıkları kışkırtıcı üslup, İttihat ve Terakki'nin uygulamalarından zarar görenler üzerinde etkili oldu. Özellikle Derviş Vahdeti’nin çıkardığı "Volkan" gazetesi 31 Mart Olayında önemli rol üstlendi. İngilizler tarafından finanse ve himaye edilen ve yer yer Prens Sabahattin'in Adem-i merkeziyetçi görüşlerine de yer veren "Volkan" gazetesi, alaylı subaylar ve asker kesimi arasında taraftar kazanmış İttihad-ı Muhammedi Cemiyeti’nin yayın organı haline gelmişti. Askerlerin hoşnutsuzlukları ordu içinde çeşitli isyan hareketlerine yol açtı. 31 Mart öncesindeki en önemli askeri isyan, "Taşkışla Olayı" idi. Askerlik sürelerini doldurarak terhis olmayı bekleyen 87 eratın, askerlik sürelerinin tekrar uzatılması üzerine Ekim 1908’de Taşkışla'da ayaklanması, kanlı bir şekilde bastırıldı. Aralık 1908’de bir tiyatro oyununda oyunun erlere yasak edilmesi ikinci bir ayaklanmaya sebep oldu. Erlerin ""bize yasaksa subaylara da yasak olmalıdır"" diyerek tiyatroyu basması sonucu şiddetli çarpışmalar gerçekleşti. Askeri kesimdeki ayaklanmalar, 23 Ocak 1909’da Harp Okulu öğrencilerinin ayaklanması ile devam etti. Öğrenciler, Okul Nizamnamesi'nin aşırı sertliği ve yabancı dil öğrenmekte güçlük çekmekten şikayetçi idi; olay, 60 öğrencinin okuldan kovulması ile sonuçlandı. Mart 1909’da ise Abdülhamit’in özel muhafız alayının bir bölümünü oluşturan Arnavut ve Arap asıllılardan oluşan Zuhaf Alayı'na, geleneklere aykırı şekilde, Türk askerlerinin katılmak istenmesi sırasında olaylar yaşandı. Bütün bu olaylarda hep Selanik'ten getirilmiş olan avcı taburlarının ayaklanan birliklere karşı kullanılmış olması Birinci Ordu içerisinde avcı taburlarına karşı genel bir düşmanlık duygusunun doğmasına yol açtı. Toplumdaki bir başka çatıma konusu “"Asker – Medreseliler"” çatışması idi. Medreselilerin askerlik hizmetinden muaf tutulmasını haksızlık olarak değerlendiren Harbiyeliler, muaflığın devamı için medrese mensuplarının hiç olmazsa basit bir okuma-yazma sınavına tabi tutulmalarını istiyordu. Şeyhülislamlık ile Harbiye Nezareti arasındaki pazarlık sonucu medreselilerin birkaç satır yazı yazmalarını, birkaç basit cümle okumalarını ve Namaz, Oruç bahislerinden sorular içeren bir sınava tabi tutulmaları kabul edildi. Bu karar, medreselilerde Harbiye Nazırı’na karşı büyük öfke doğurdu. İttihat ve Terakki ile çatışan Kamil Paşa hükûmetinin 4 Şubat 1909’da Meclisin vermiş olduğu “âdem-i itimad” oyları ile düşürülmesinden sonra sadarete Hüseyin Hilmi Paşa’nın getirilmesi ile İttihat ve Terakki Cemiyeti’nin hükûmeti resmen ele geçirmiş oldu. Toplumda artan kutuplaşmalar ve tahammülsüzlüklerin sonucu olarak çeşitli siyasi cinayetler işlendi. 7 Nisan 1908 Çarşamba günü "Serbesti" gazetesi başmuharriri Hasan Fehmi bir köprü üzerinde arkadaşı Ertuğrul Şakir’le yürürken öldürülmesi bu cinayetlerdendi. Hasan Fehmi’nin öldürülmesinde İttihat ve Terakki’nin parmağının olduğu iddia edilmiş; bu cinayetten sonra Cemiyete karşı oluşan olumsuz hava, kimi İttihatçıların partiden istifasına yol açmıştır. Oldukça hareketli fikir ve eylem ortamı "Serbesti" gazetesi başyazarı Hasan Fehmi’nin öldürülmesi ile şiddete dönüştü. Rumeli'den İstanbul'a getirilip Taşkışla’ya yerleştirilmiş olan 4. Avcı Taburu, 12-13 Nisan 1909 gece yarısı (Rumi takvimle 30 Mart'ı 31'e bağlayan gece) başlarında çavuşları olmak üzere ayaklanmış ve kışladaki komutayı ellerine geçirerek bazı subayları hapsetmiştir. Sabaha doğru askerle kışladan çıkıp Ayasofya Meydanı'na ilerlerken isyan diğer kışlalara da yayıldı. Sayıları 5-6 bini bulan askerler, ""şeriat isteriz, padişahım çok yaşa"" sözleriyle meydanda toplandılar. Onlara katılan yüzlerce hoca ve medrese öğrencisi de gelerek mektepli subayların orduyu frenkleştirmeye çalıştıkları, bütün bunların İttihat ve Terakki Cemiyeti'nin başı altından çıktığı, din hükümlerinin ayaklar altına alındığını ifade eden konuşmalar yaptılar. Ayaklanmacılar, kalabalığın artmasından sonra meydana yakın bir mesafedeki Meclis binasını kuşattılar. Hükûmetten Harbiye Nazırının ve Mahmut Muhtar Paşa’nın görevlerinden alınmasını, eski Harbiye Nazırı Nâzım Paşa’nın yeniden göreve getirilmesini istediler. Şeyhülislam Ziyaettin Efendi'yi aracı kıldılar. Kısa bir süre içinde İstanbul'un tüm semtleri isyancı erler tarafından kontrol altına alındı. İsyancıların isteklerinin kabul edildiği kararını alan Osmanlı kabinesi bunu isyancılara ulaştırmaya çalışırken isyancılar kuşattıkları meclis binasını işgal ettiler. Adliye Nazırı Nâzım Paşa, Ahmed Rıza Bey'e benzediği için; Lâzkiye Milletvekili Aslan Bey de Hüseyin Cahit Bey sanılarak öldürülürken, Bahriye Nazırı Rıza Paşa ağır yaralandı. Milletvekilerinin öldürülmesi, Şurayı Ümmet ve Tanin basımevlerinin yağma edilmesi üzerine padişahın isteği ile kabine istifa etti. İsyancıların görüşleri doğrultusunda 14 Nisan 1909'da Tevfik Paşa Kabinesi kuruldu ve göreve başladı. “Aff-ı Şahâne" adı verilen genel af ilan edildi ancak umulduğu gibi isyancıların zorbalığı sona ermedi. Aralarında Şerif Sadık Paşa ve Katibi Esat Bey, Süvari Teğmeni Selâhattin Mümtaz ve Üsteğmen Yusuf Nurettin’in bulunduğu bazı subaylar öldürüldü. İsyancıların İstanbul içerisinde küçük gruplar halinde dolaşarak silah atmaya, Türk kadınlarının Beyoğlu'na çıkmasına engel olmaya, Frenk gömleği giyen kimseleri tartaklamaya başladıkları görüldü. Asâr-ı Şevket Zırhlısı Kaptanı Deniz Binbaşılarından Ali Kabuli Bey'in, kendi gemisinin erleri tarafından sokaklarda sürüklenip Yıldız Sarayı'na kadar götürülerek Abdülhamit'in gözleri önünde öldürülmesi, isyancıların en vahşi eylemlerindendi. 31 Mart İsyanı sırasında Selanik'ten gelen Hareket Ordusu'nun (Selanik Ordusu) Yıldız Sarayı'nı yağmalamasına Yıldız yağması denmiştir. Meşhur 31 Mart ayaklanmasını bastırmak üzere İstanbul'a yürüyen Hareket Ordusu'ndaki askerler Yıldız Sarayı'nı basıp giyecek ve yiyecek çalmışlar, sarayda tahribata yol açmışlardır. Tahsin Demiray "Yıldız yağması" başlıklı de şu bilgiyi vermektedir: İttihatçılar Abdülhamit'i Yıldız'dan ani olarak uzaklaştırmaz, sarayın mücevher, zümrüt, yakutaltın, inci vesaire kıymetli her nesi varsa oradan aldırmışlardır. Değeri milyonlar tutan ve aynı zamanda tarihi hazine teşkil eden küçük parça eşya büyük sandıklara doldurulup hemen harbiye nezaretine getirilip orada büyük dış kapının yanlarındaki -bugün biri rektörlük, diğeri Türkiyat Enstitüsü olan- binaların alt katlarına yerleştirilmişlerdir. Bu nakil işine nezaret eden Şehremini Ebubekir H.N.Tepeyran hatıralarında: Bizzat mühürlediğim kapılar sonradan açılmıştır." diyor ve talanı anlatıyor. Memduh Paşa da: Yıldız Sarayında hizmetle mevki tutmuş olanlar, hal'iden bir gün evvel kuvve-i müsellaha (Silahlı güç, Ş.A) ile çıkarılıp hırpalanmış ve tevkif hücrelerine sokulmuşlardır. Kadın Efendiler, Şehzadelerle Sultanlar ve Cariyeler ayrıca çıkarıldıklarından sarayın Hazinesinde mevcut cevahir ve nukut (Nakit paralar, Ş.A) memurini askeriye vasıtası ile ahz ve nakledilmiştir." demektedir. Selanik, İstanbul’daki isyandan Jandarma Yüzbaşısı İsmail Canbulat Bey’in ilettiği “"Meşrutiyet mahvoldu"” ibareli telgrafıyla haberdar oldu. Selanik’te isyana karşı büyük bir miting tertip edildi. Serez’de ve diğer Makedonya şehirlerinde de isyana büyük tepki doğdu; padişaha, sadarete ve Meclis-i Mebusan’a protesto telgrafları çekildi. Selanik'teki İttihatçılar arasında İstanbul üzerine bir kuvvet yollamak konusunda bir fikir birliği meydana gelmişti. 14 Nisan günü Selanik’te genel seferberlik ilan edilerek Selanik Redif Tümeni'nin bütün taburları silahaltına alındı. Bu birliklere Edirne'de bulunan İkinci Ordu Birlikleri ve Selanik çevresinde sivil gönüllüler de katıldı. Özgürlük kahramanı olarak tanınan Resneli Niyazi Bey de, Resne'de bir araya getirdiği gönüllülerle birlikte bu hareketin içinde yer aldı. Toplanan bütün kuvvetlerin başına Selanik IX. Redif Fırkası (tümeni) Kumandanı Hüsnü Paşa getirildi, Kurmay Başkanlığına da Kolağası Mustafa Kemal Bey atandı. Mustafa Kemal Bey, Selanik’ten İstanbul’a hareket eden orduya “"Hareket Ordusu"” adını verdi. Hareket Ordusu, 14 Nisan akşamı trenle İstanbul’a hareket etti. İstanbul önlerine geldikten sonra 19 Nisan’da İstanbul halkına ordunun amacını açıklayan bir beyanname yayımladı. Hüseyin Hilmi Paşa’nın imzasıyla yayımlanan beyannameyi Mustafa Kemal kaleme almıştı.Beyanname, telgrafla Erkan-ı Harbiye-yi Umumîye'ye iletildi ve sokaklarda halka dağıtıldı. Hareket Ordusu İstanbul’a girme hazırlığında iken komuta değişikliği yapıldı; ordunun komutanlığına Mahmut Şevket Paşa atandı. Hareket Ordusu Kurmay Başkanlığı Binbaşı Enver'e verildi. Mahmut Şevket Paşa 23 Nisan’ı 24 Nisan’a bağlayan gece orduya İstanbul içlerine ilerleme emri verdi. İsyancıların en yoğun direnme noktaları Taşkışla, Davutpaşa ve Taksim Kışlaları'nda olmuş ve kanlı çarpışmalar gün boyu sürdü. Hareket Ordusu İstanbul'u asilerden temizledikten sonra birliklerini Yıldız Sarayı'na yönlendi. İki günlük kuşatmadan sonra 27 Nisan'da Hareket Ordusu saraya girerek denetimi ele geçirdi. Hareket Ordusu'nun İstanbul'da duruma tamamen hâkim olmasıyla birlikte, Padişah II. Abdülhamit'in tahttan indirilmesi konusu gündeme gelmiştir. Ayaklanmanın tamamen bastırılmasıyla kendisini güvende hisseden Meclis-i Mebûsan 25 Nisan'da Yeşilköy'den Ayasofya yakınındaki kendi binasına geri döndü ve 27 Nisan 1909'da bu konuyu görüşmek üzere toplandı. Sultan Abdülhamit'in hilafet ve tahttan indirilmesi oy birliği ile kabul edildi. Abdülhamit'in yerine kardeşi Veliaht Mehmet Reşat Efendi'yi getiren Meclis, bu kararı Abdülhamit'e bildirmek üzere dört kişilik bir kurul oluşturdu. Abdülhamit, Selanik'te sürgüne gönderildi. Osmanlıların birlikteliklerinin devam etmekte olduğunu göstermek maksadıyla dört kişilik kurulda Ermeni ve Yahudi milletvekillerine yer verilmişti ancak bu ileride İttihatçıların şiddetle eleştirilmelerine, siyonistlikle suçlandırılmalarına sebep olmuştur. Olayların sona ermesiyle İstanbul'da sıkıyönetim ilan edilmiş; isyana karışanların tespiti yapılmış ve geniş çapta tutuklamalar başlamıştır. Suçluların yargılanarak cezalandırılması amacıyla üç "Divan-ı Harp"; tutuklananların ilk sorgulamalarını yapmak üzere "Tahkik Heyetleri"; halkın bu olaylara karışan kimseler hakkında bildiklerini haber verebilmesi için "Tedkikât Heyetleri" oluşturuldu. Yargılamalar sonunda 70 kişi idama, 420 kişi müebbet ve 6 aydan başlayan çeşitli hapis, yüzlerce kişi de süresiz sürgün cezalarına çarptırıldı. İdama mahkûm olanların cezaları Beyazıt ve Ayasofya meydanlarında, Köprübaşı’nda, Kasımpaşa’da darağaçları kurularak infaz edildi. Ege'den yabancı bir ülkeye kaçmak için trenle İzmir'e gitmeye çalışırken yakalanan Derviş Vahdeti'nin yargılanması bir aydan fazla sürdü. Akıl sağlığının bozuk olduğu yönündeki savunmasına itibar edilmedi, 19 Temmuz 1909'da Ayasofya Meydanında asılarak idam edildi. 31 Mart şehitleri için yaptırılan ve açılışı 23 Mayıs 1911 tarihinde gerçekleşen Abide-i Hürriyet’e 2 subay ve 42 askerin cenazesi yerleştirildi. MÃ¡rtires Mártires, Portekiz'de Lizbon belediyesine bağlı olan, 0,10 km yüzölçümüne sahip, 341 nüfuslu (2001) bir bucaktır (Portekizce: "freguesia"). Tanınmış Portekiz şair ve yazar Fernando Pessoa (1888 - 1935) bu bucakta doğmuştur. Marvila (Lizbon) Marvila, Portekiz'de Lizbon belediyesine bağlı olan, 6,29 km yüzölçümüne sahip, 38.766 nüfuslu (2001) bir bucaktır (Portekizce: "freguesia"). Mercês (Lizbon) Mercês, Portekiz'de Lizbon belediyesine bağlı olan, 0,30 km yüzölçümüne sahip, 5.093 nüfuslu (2001) bir bucaktır (Portekizce: "freguesia"). Nossa Senhora de FÃ¡tima (Lizbon) Nossa Senhora de Fátima, Portekiz'de Lizbon belediyesine bağlı olan, 1,87 km yüzölçümüne sahip, 27.111 nüfuslu (2001) bir bucaktır (Portekizce: "freguesia"). 1959 yılında kurulan bu bucak Lizbon'un en yeni bucaklarından birisidir. Pena (Lizbon) Pena, Portekiz'de Lizbon belediyesine bağlı olan, 0,49 km yüzölçümüne sahip, 6.068 nüfuslu (2001) bir bucaktır (Portekizce: "freguesia"). Penha de FranÃ§a Penha de França, Portekiz'de Lizbon belediyesine bağlı olan, 0,66 km yüzölçümüne sahip, 13.722 nüfuslu (2001) bir bucaktır (Portekizce: "freguesia"). Prazeres (Lizbon) Prazeres, Portekiz'de Lizbon belediyesine bağlı olan, 1,48 km yüzölçümüne sahip, 8.942 nüfuslu (2001) bir bucaktır (Portekizce: "freguesia"). Sacramento (Lizbon) Sacramento, Portekiz'de Lizbon belediyesine bağlı olan, 0,08 km yüzölçümüne sahip, 880 nüfuslu (2001) bir bucaktır (Portekizce: "freguesia"). Santa Catarina (Lizbon) Santa Catarina, Portekiz'de Lizbon belediyesine bağlı olan, 0,21 km yüzölçümüne sahip, 4.081 nüfuslu (2001) bir bucaktır (Portekizce: "freguesia"). Santa EngrÃ¡cia Santa Engrácia, Portekiz'de Lizbon belediyesine bağlı olan, 0,57 km yüzölçümüne sahip, 5.860 nüfuslu (2001) bir bucaktır (Portekizce: "freguesia"). Santa Isabel (Lizbon) Santa Isabel, Portekiz'de Lizbon belediyesine bağlı olan, 0,62 km yüzölçümüne sahip, 7.270 nüfuslu (2001) bir bucaktır (Portekizce: "freguesia"). Santa Justa (Lizbon) Santa Justa, Portekiz'de Lizbon belediyesine bağlı olan, 0,24 km yüzölçümüne sahip, 700 nüfuslu (2001) bir bucaktır (Portekizce: "freguesia"). Santa Maria de BelÃ©m Santa Maria de Belém, Portekiz'de Lizbon belediyesine bağlı olan, 3,39 km yüzölçümüne sahip, 9752 nüfuslu (2001) bir bucaktır (Portekizce: "freguesia"). Santa Maria dos Olivais (Lizbon) Santa Maria dos Olivais, Portekiz'de Lizbon belediyesine bağlı olan, 10,66 km yüzölçümüne sahip, 46.410 nüfuslu (2001) bir bucaktır (Portekizce: "freguesia"). Santiago (Lizbon) Santiago, Portekiz'de Lizbon belediyesine bağlı olan, 0,06 km yüzölçümüne sahip, 857 nüfuslu (2001) bir bucaktır (Portekizce: "freguesia"). Santo CondestÃ¡vel Santo Condestável, Portekiz'de Lizbon belediyesine bağlı olan, 1,01 km yüzölçümüne sahip, 17.553 nüfuslu (2001) bir bucaktır (Portekizce: "freguesia"). Santo Estêvão (Lizbon) Santo Estêvão, Portekiz'de Lizbon belediyesine bağlı olan, 0,18 km yüzölçümüne sahip, 2.047 nüfuslu (2001) bir bucaktır (Portekizce: "freguesia"). Santos-o-Velho Santos-o-Velho, Portekiz'de Lizbon belediyesine bağlı olan, 0,51 km yüzölçümüne sahip, 4.013 nüfuslu (2001) bir bucaktır (Portekizce: "freguesia"). São Cristóvão e São Lourenço São Cristóvão e São Lourenço, Portekiz'de Lizbon belediyesine bağlı olan, 0,08 km yüzölçümüne sahip, 1.612 nüfuslu (2001) bir bucaktır (Portekizce: "freguesia"). Atlantis Uzay MekiÄŸi Uzay Mekiği Atlantis, (OV-104) NASA'ya bağlı uzay mekiği filosuna ait uzay aracıdır. İnşa edilmiş olan dördüncü işlevsel mekiktir. İlk uçuşunu Ekim 1985'te gerçekleştirdi. Atlantis son uçuşunu 8 Temmuz 2011'de yapmış ve NASA'nın mekik programı bitmiştir. SÃ£o Domingos de Benfica São Domingos de Benfica, Portekiz'de Lizbon belediyesine bağlı olan, 4,30 km yüzölçümüne sahip, 33.678 nüfuslu (2001) bir bucaktır (Portekizce: "freguesia"). SÃ£o Francisco Xavier (Lizbon) São Francisco Xavier, Portekiz'de Lizbon belediyesine bağlı olan, 2,10 km yüzölçümüne sahip, 8.100 nüfuslu (2001) bir bucaktır (Portekizce: "freguesia"). São João (Lizbon) São João Portekiz'de Lizbon belediyesine bağlı olan, 1,56 km yüzölçümüne sahip, 17.073 nüfuslu (2001) bir bucaktır (Portekizce: "freguesia"). São João de Brito São João de Brito, Portekiz'de Lizbon belediyesine bağlı olan, 2,28 km yüzölçümüne sahip, 13.449 nüfuslu (2001) bir bucaktır (Portekizce: "freguesia"). São João de Deus São João de Deus, Portekiz'de Lizbon belediyesine bağlı olan, 0,90 km yüzölçümüne sahip, 10.782 nüfuslu (2001) bir bucaktır (Portekizce: "freguesia"). SÃ£o Jorge de Arroios São Jorge de Arroios, Portekiz'de Lizbon belediyesine bağlı olan, 1,13 km yüzölçümüne sahip, 17.403 nüfuslu (2001) bir bucaktır (Portekizce: "freguesia"). São José (Lizbon) São José, Portekiz'de Lizbon belediyesine bağlı olan, 0,34 km yüzölçümüne sahip, 3.279 nüfuslu (2001) bir bucaktır (Portekizce: "freguesia"). SÃ£o Mamede (Lizbon) São Mamede, Portekiz'de Lizbon belediyesine bağlı olan, 0,60 km yüzölçümüne sahip, 6.004 nüfuslu (2001) bir bucaktır (Portekizce: "freguesia"). Koşuk Türkler islamiyet öncesi belli dönemlerde, "sığır töreni" adı verilen av törenlerinde, "Toy / Şölen" adı verilen kurban törenlerinde ziyafetler ve kazanılan savaşlar sonunda, tüm boyların erkekleri bir araya gelerek eğlenirdi. Bu eğlencelerde söylenen çoklukla aşk, doğa ve yiğitlik konularını işleyen ve "kopuz" adı verilen sazla birlikte söylenen şiirlere "koşuk" adı verilir. Koşuklar İslamiyet sonrası edebiyatta yerini: Halk edebiyatında koşmalara, Divan edebiyatında ise gazellere bırakmıştır. Koşuklar dörtlük biçiminde yazılmış ve hece ölçüsüyle söylenmiştir. Uyak düzenleri: aaab, cccb, dddb şeklindedir. SÃ£o Miguel (Lizbon) São Miguel, Portekiz'de Lizbon belediyesine bağlı olan, 0,06 km yüzölçümüne sahip, 1.777 nüfuslu (2001) bir bucaktır (Portekizce: "freguesia"). SÃ£o Nicolau (Lizbon) São Nicolau, Portekiz'de Lizbon belediyesine bağlı olan, 0,25 km yüzölçümüne sahip, 1.175 nüfuslu (2001) bir bucaktır (Portekizce: "freguesia"). SÃ£o Paulo (Lizbon) São Paulo, Portekiz'de Lizbon belediyesine bağlı olan, 0,41 km yüzölçümüne sahip, 3.521 nüfuslu (2001) bir bucaktır (Portekizce: "freguesia"). SÃ£o SebastiÃ£o da Pedreira São Sebastião da Pedreira, Portekiz'de Lizbon belediyesine bağlı olan, 1,05 km yüzölçümüne sahip, 5.871 nüfuslu (2001) bir bucaktır (Portekizce: "freguesia"). SÃ£o Vicente de Fora São Vicente de Fora, Portekiz'de Lizbon belediyesine bağlı olan, 0,31 km yüzölçümüne sahip, 4.267 nüfuslu (2001) bir bucaktır (Portekizce: "freguesia"). SÃ© (Lizbon) Sé, Portekiz'de Lizbon belediyesine bağlı olan, 0,12 km yüzölçümüne sahip, 1.160 nüfuslu (2001) bir bucaktır (Portekizce: "freguesia"). Bucak adını sınırları içerisinde bulunan Lizbon Katedrali'nden ("Sé de Lisboa") alır. Socorro (Lizbon) Socorro, Portekiz'de Lizbon belediyesine bağlı olan, 0,11 km yüzölçümüne sahip, 2.676 nüfuslu (2001) bir bucaktır (Portekizce: "freguesia"). Milas-Bodrum HavalimanÄ± Milas-Bodrum Havalimanı (IATA: BJV, ICAO: LTFE) Muğla ilinde Bodrum ile Milas ilçeleri arasında bulunan uluslararası havalimanı. 1980'li yılların sonunda hizmete giren Bodrum-Imsık Havaalanı, coğrafi şartlar nedeniyle ancak küçük kapasiteli uçakların kullanabildiği kısa bir piste sahipti. Bu yüzden Bodrum ve çevresindeki turistik destinasyonlara yapılacak havayolu ulaşımı için yeni bir havalimanının inşası zorunlu hale gelmişti. Ağustos 1994'te temeli atılmasına rağmen, yapımcı firmanın işi tasfiyesi nedeniyle yarım kalan inşaatını tamamlamak üzere Ağustos 1995'te yeni bir ihale düzenlendi. Nisan 1997'de, daha sonra yıkılan iç hatlar hizmet binası ile açılan havalimanı için, içerisinde biriktirdiği potansiyel ve çevre turizm merkezlerine katkılardan dolayı kısa zamanda yenileme çalışmasına girildi. 1998 yılında, Cumhuriyet'in İlanı'nın 75. yılı için yapılan ve hâlen kullanımda bulunan dış hat terminalinin yapımı ile Türkiye'nin en önemli havalimanları arasında girmiştir. Havalimanı gün geçtikçe kendini yenileyen ve güçlenen dinamik bir yapıya sahiptir. İç ve dış hatlar terminal binalarının artan yolcu trafiğine cevap verememesi nedeniyle, yap-işlet-devret modeline göre 5.000.000 yolcu/yıl kapasiteli, 95.683 m² kapalı alana sahip yeni bir dış hatlar terminal binası yapılarak 16 Mayıs 2012 tarihinden itibaren hizmet vermeye başlamıştır. Mart 2014'te düzenlenen ihalede 717 milyon euro + KDV ile en iyi teklifi veren TAV (Tepe Akfen Vie) Havalimanları Holding, Milas-Bodrum Havalimanı'nın 2035 sonuna kadar işletme hakkını elde etti. TAV, Devlet Hava Meydanları İşletmesi (DHMİ) ile havalimanının işletmesine dair imtiyaz sözleşmesini imzalanmasının ardından Temmuz 2014'te iç hatlar terminalinde operasyona başladı. Şirket dış hatlar terminalini ise 22 Ekim 2015'te devraldı. Sınırları içerisinde olduğu Milas ilçesi ve Bodrum'un isimlerini alan havalimanı, bu bölgede turizm sektörüne önemli bir ivme kazandırmıştır. Ayrıca Muğla ili dışında da Aydın'na bağlı olan Didim, Kuşadası, Söke gibi turizm merkezlerinin de ulaşımında çok önemli bir yer tutmaktadır. Havalimanı Bodrum'a 32 km, Milas'a 12 km, Muğla'ya 76 km ve Didim'e 82 km uzaklıktadır. Havalimanına önce Bodrum Havalimanı ismi verilmesi planlanmıştır, ancak coğrafi olarak Milas ilçesi sınırlarında yer aldığından Milaslılar itiraz etmişlerdir ve ismi Milas-Bodrum havalimanı olarak belirlenmiştir. Back to Basics Back to Basics ÅŸu anlamlara gelebilir: Poul-Henning Kamp Poul-Henning Kamp (genellikle "PHK" olarak bilinir), Danimarkalı FreeBSD geliştiricisidir. MD5 şifre algoritmasında en çok emeği geçenlerden birisidir. Poul-Hennig aynı zamanda Varnish projesinin takım lideri ve geliştiricisidir. Ross Buz Sahanlığı Ross Buz Şelfi, (81 °30`G 175 °00`B) Antarktika'daki Ross Denizi'nin yarısını örten, birkaç yüz metre kalınlıkta sürekli bir buz tabakası. Buz şelfi, 525.000 km²'lik alanıyla (Kaynak: "Alfred Wegener Institut", diğer kaynaklar 487.800 km² kabul eder) Fransa'dan biraz küçük olup böylelikle Antarktika'nın en büyük buz şelfi bölgesidir. Alman kutup araştırma istasyonu Neumayer'in verilerine göre 5.000 km² alanı olan (Diğer kaynaklar 8.000 km² üzerinde verir) Ekström Buz Şelfi ile karşılaştırıldığında, Ekström Buz Şelfi ufacık kalır. Buz şelfi, deniz üzerinde yüzen büyük bir buz tabakası olarak tanımlanır. Bu tabaka kendisini aralıksız besleyen bir buzul üzerinden karaya bağlanır. Kara tarafındaki tabanında, buz şelfleri 800 den 1500 metreye kadar bir yüksekliğe sahipken ön kısımlarda sadece 100 ile 200 metre kalınlıktadır. Tabakanın azalan kalınlığının sebebi, sürekli kütle kaybına yol açan, alt kısımlarındaki erime süreci ve buz içindeki akış sürecidir. Ross Buz Şelfi'nin dikey cephesi (Kırılma kenarı) 800 kilometreden daha büyük bir uzunluğa sahiptir ve deniz üzerinde 15 ile 50 m arasında yükselir. Yani serbest olarak deniz üstünde yüzen buzun, yaklaşık %90'ı deniz seviyesinin altındadır. Ross Buz Şelfi, 28 Ocak 1841'de onu keşfeden İngiliz kâşif ve denizci James Clark Ross'ın adıyla anılır. Ross ön cephenin kartografisini doğuya doğru yaklaşık 160ºB noktasına kadar yapmıştır. Ross Buz Şelfi'nin büyük kısmı, hakları Yeni Zelanda'ya ait olan Ross Dependency'dedir. Ross Buz Şelfi, 1912 yılında kutup araştırmacısı Robert Falcon Scott ve onun keşif gezisine katılanların son istirahatgahı olmasıyla üzücü bir üne sahiptir. Öncesinde, Scott'ın gezisi, Ross Denizi'ni geçen ve Ross Buz Şelfi'ne ulaşan ilk keşif gezisiydi. SÃ¶yleyeceklerim Var Söyleyeceklerim Var (albüm), Uğur Işılak'ın 2000 yılında piyasaya sürülen Türkiye'de çıkardığı sekizinci albümüdür. Parçaların söz ve müzikleri Uğur Işılak'a aittir. "Haydi Anadolu" adlı parçası ise birçok siyasi parti, dernek ve kuruluş tarafından kullanıldı. Deşt-i Kıpçak Deşt-i Kıpçak, (Farsça: دشت قپچاق‎, "Deşt-i Ḳipçaḳ") Kafkas Dağları’nın kuzeyinde, Dinyester ile İrtiş ırmakları arasındaki bölgenin tarihsel adı. "Kıpçak çölü" veya "Kıpçak bozkırı" anlamına da gelir. Heyhat sahrâsı ya da kısaca Heyhat olarak da bilinir. Evliyâ Çelebi Seyahatnâmesi'nde Heyhat sahrâsının coğrâfî komşuları Kafkasya tarafında Çertez vilâyeti (Çerkesya?), Kırım, Alman vilâyeti (Cermanya), Leh diyârı, Krakov vilâyeti ve kuzeyde Moskof (Rusya) olarak zikredilir. Çelebi, Heyhat sahrâsının doğu sınırı olarak İdil Nehri'ni gösterir. Eserinin bâzı yerlerinde Deşt-i Kıpçak ve Heyhat sahrâsını birlikte, ayrı yer adları olarak zikreder. Bununla birlikte Heyhat'ın coğrâfî konumu ile ilgili verdiği bilgiler, Heyhat ve Deşt-i Kıpçak'ın aynı bölge olduğunu göstermektedir (İdil Nehri'nin batısı, Moskof ülkesinin güneyi, Kırım'ın kuzeyi, Lehistan'ın doğusu). Orta Asya'nın batısından başlayıp Tuna Nehri kıyılarına, kuzeyde Orta İdil bölgesine, güneyde Kırım'a kadar uzanan Deşt-i Kıpçak bölgesinde oluşan Türk yazı dili Kıpçakça olarak bilinir ve üç kolda gelişim göstermiştir. İrtiş Nehri yöresinden batıya doğru göç eden Kıpçaklar, bugünkü Rusya ve Ukrayna’nın bütün güneyini ele geçirdiler ve bu topraklarda göçebe bir devlet kurdular. Kıpçakların bölgede kurduğu bu devletin egemen olduğu topraklar "Deşt-i Kıpçak" olarak adlandırıldı ve 18.yüzyıla kadar kullanıldı. 13. yüzyılda Moğolların Kıpçak egemenliğine son vermesinden sonra bölge Altın Orda Devleti adını aldı. Deşt-i Kıpçak adı da kullanılmaya devam etti. Kıpçak bozkırlarının bir kısmı daha sonra "Kazak bozkırları" adıyla anılmıştır. Deşt-i Kıpçak topraklarından değişik bölgelere dağılan Kıpçakların bir bölümü, Mısır’da Bahriye Memlûkleri olarak bilinen hanedanı kurdular. Ahmad at-Tini (1235-1318), an-Nuveyri (1279-1332), el-Dimeşkî (1301-1399), İbn Haldun ve İbn Dukmak gibi ortaçağ âlimlerinin eserlerinde Batı ve Doğu Kıpçak boy birliğinin etnonimi hakkında değerli bilgiler vardır. 1220’lerde Batı Deşt-i Kıpçak’a yapılan Moğol hücumu ile ilgili İbn Haldun’un yazdığı ilginç bir belge vardır. Batı Deşt-i Kıpçak Kıpçakları şu boylardan oluşuyordu: Ebu Hayyan'ın çağdaşı 14. yüzyılın İslâm tarihçilerinden el-Dimeşkî Altın Ordu topraklarındaki Kıpçak boy adlarını sıralayarak onların hepsinin Türk olduğunu zikretmektedir. Bunlar; Tokus-oba (dokuz oba), Yet-oba (yedi oba), Boruç-oğlu, Bergü, Kangaroğlu, Ançoğlu, Duna, Kara-Baroğlu, Çur-Tan, Kara Börklü, Kotan, Barak, Yimek, Borlu, İleris, Tok, Kumandur, Berendi, Beçene, Uzun, As (Az). Kara film Kara film (Fransızca: film noir), öncelikle, kahramanlarını çürümüş ve itici algılanabilecek bir dünyanın içine yerleştiren Hollywood suç filmlerini tanımlamak için kullanılan bir sinema terimidir. Hollywood'un klasik kara film dönemi, 1940'ların başından 1950'lerin sonuna kadar uzanır. Bu dönemin az ışıklı, siyah beyaz çekilmiş kara filmleri, Alman Dışavurumcu sinemasından etkilenmiştir. Diğer taraftan ilk örnek teşkil eden hikâyeler ve klasik kara filmlere yönelik tutum, Büyük Bunalım döneminde Amerika Birleşik Devletleri'nde ortaya çıkan suç filmlerinden doğmuştur. İlk kez 1946 yılında Fransız eleştirmen Nino Frank tarafından Hollywood filmleri için kullanılan kara film terimi, zamanında klasik kara filmler yapmış ve yapmakta olan film yapımcıları ve oyuncular tarafından bilinmiyordu. Pek çoğu, kara filmlere imza atmış olmasına rağmen, böyle bir tür yarattığının farkında olmadığını itiraf etmiştir. Kara film akımının kriterleri, tarihçiler ve eleştirmenler tarafından sonradan belirlenmiştir. ""Kara film akımını düşsel, tuhaf, erotik, karışık ve zalim olarak nitelendirerek işi basite alıyor olabiliriz…"" Bu, Fransız eleştirmenler Raymond Borde ve Etienne Chaumeton'un 1955 yılında yazdıkları "Panorama du film noir americain 1941-1953" ("Amerikan Kara Filminin Panoraması" ) kitabında giriştikleri, kara film akımını ilk tanımlama çabasıdır ve konu üzerine yapılan sonraki birçok çalışmada temel olmuştur. Araştırmacılar her kara filmin bu beş özelliği eşit miktarda içermediğini -kimisinin daha düşsel, kimisinin özellikle acımasız olabileceğini- göstermek için çaba sarf etmiştir. Kara film için yapılan tanımların çokluğundan da anlaşıldığı üzere 50 yılda ortaya konulabilmiş net ve kısa bir tanım yoktur. Fransız eleştirmenlerin uyarısı işe yaramıştır: kökleri, sonuçları ve doğası itibarıyla bambaşka olan bu alana dair yapılacak genellemeler yetersiz kalacak ve basite indirgemeyle sonuçlanacaktır. Kara filmler, gangster ve polis filmlerinden toplumsal filmlere kadar uzanan bir dizi türü kapsar ve Hollywood'un ana akımını oluşturan basit filmlerden abartılı olanlara kadar çeşitli görsel yaklaşımlar benimser. Pek çok eleştirmen, kara filmi başlı başına bir tür olarak ele alırken, aksini savunanlar da vardır. Genellikle kentsel dekorla ilişkilendirilmekle birlikte pek çok klasik kara film, küçük kasabalarda, banliyöde, kırsal bölgede ya da yolda geçer; bu nedenle Western filmlerinde olduğu gibi dekor, türü tanımlamak için yeterli olmaz. Aynı şekilde, özel dedektif ve femme fatale tiplemeleri, genellikle kara filmle ilişkilendirilen film karakterleridir ama kara filmlerin çoğunluğunda ikisine de rastlanmaz. Dolayısıyla tür tespiti için gangster filmlerinde olduğu gibi karakter temelli bir yaklaşımda da bulunulamaz. Kara filmlerde doğaüstü (bkz: korku filmi), spekülatif (bkz: bilimkurgu filmi) ya da müzikal motifler de yoktur. Benzer bir durum screwball komedisi denilen filmler için de söz konusudur. Bu filmler eleştirmenler tarafından bir tür olarak kabul edilir ama temel bir kriterleri yoktur. Daha çok filmlerdeki genel düzen ve tümünde görülmeyen bazı temel ilkelerin varlığıyla tanımlanırlar. Bununla birlikte kara filmin kendine haslığı yüzünden bu alanın uzmanları, örneğin sinema tarihçisi Thomas Schatz, kara filmin bir tür değil de bir üslup olduğunu vurgular. Kara film çalışmalarında uzmanlaşmış ve kitapları Amerika'da en çok basılan eleştirmen olan Alain Silver bir döneme ve bir görüngüye atıfta bulunur; kara filmin diğer belirgin türlerin sahip olduğu tutarlı bir dizi görsel ve tematik kodu olduğunu dahi iddia eder. Diğer eleştirmenler kara film terimini bir "atmosfer", bir "hareket", bir "seri" anlamında ya da o dönemde çekilmiş birkaç filme işaret etmek için kullanırlar. Kara filmin kökeni yalnızca sinemada değil diğer sanatsal ortamlarda da bulunmaktadır. Klasik üslupla bağlantısı olan düşük aydınlatma düzeni, Maniyerist ve Barok dönem sanatçılarının 15. ve 16. yy.larda geliştirdiği resimde gölgelendirme (chiaroscuro) ve keskin kontrastlar kullanma (tenebrizm) geleneğiyle ilişkilidir. Kara film estetiği, 1910’ların ve 1920’lerin tiyatro, fotoğraf, resim, heykel ve mimarisiyle yakın ilişki içinde bulunan Alman Dışavurumculuğu’ndan derin biçimde etkilenmiştir. Hollywood film sanayisinin patlama yaşaması ve daha sonra Nazi iktidarının Dışavurumcu harekete dahil olan ya da onlarla çalışan pek çok sinemacıyı göç etmeye zorlaması, kara film yolunda pek çok fırsat kapısı açmıştır. En ünlü klasik kara filmlerin bazılarına imza atan Fritz Lang, Robert Siodmak ve Michael Curtiz gibi yönetmenler dramatik ışık teknikleri ve psikolojik olarak etkileyici mizansenlerle katkıda bulunmuştur. Lang’ın 1931 yılında çektiği başyapıtı M, dönemin kara film karakteristiği barındıran başlıca suç filmlerinden biridir. Kara film tipinde bir olay örgüsüne sahiptir, kahramanı ve takipçileri suçludur. "M" aynı zamanda klasik dönemin pek çok Amerikan kara filminde rol alacak olan Peter Lorre'nin başarılı oyunculuğuyla da dikkat çekmiştir. 1931 yılına gelindiğinde, yılda altı film çeken Curtiz beş yıldır Hollywood'daydı. Onun "Sing Sing'te 20.000 Yıl" (20,000 Years in Sing Sing, 1932) ve "Özel Dedektif 62" (Private Detective 62, 1933) filmleri kara film olarak sınıflandırılabilecek erken dönem Hollywood sesli filmlerindendir. Dışavurumcu eğilim taşıyan ve özellikle özgür bir üsluba sahip filmler arasında, Universal Stüdyolarının "Drakula" (1931), "Mumya" (1932) (ilkinin sinematografı olan Berlin'de eğitim görmüş Karl Freund ikincisinin yönetmenliğini yapmıştır) ve yönetmenliğini Edgar G. Ulmer'in yaptığı "Kara Kedi" (The Black Cat, 1934) gibi filmler vardır. Universal'in korku filmleri hem öykü hem duyarlılık bakımından kara film türüne en çok yaklaşan filmlerdir; bununla birlikte İngiliz sanatçı James Whale tarafından yönetilen ve Amerikalı sanatçı Carl Laemmle Jr. tarafından filme alınan "Görünmez Adam" (The İnvisible Man, 1933) ve "Şangay Ekspresi" (The Shangai Exspress, 1932) ve Viyana'da doğan ama Amerika'da büyüyen Josef von Sternberg'in yönettiği "Şeytan Bir Kadındır" (The Devil Is a Woman, 1935) gibi filmler de erotizmleri ve barok görsel üsluplarıyla klasik kara filmin temel özellikleriyle uyumludur. Sternberg'in sessiz filmi "Yeraltı"' nın (Underworld, 1927) ticari başarısının nedeni Hollywood'un gangster filmleri akımını reddetmesidir. Bu türdeki "Küçük Sezar" (Little Caesar, 1931), "Halk Düşmanı" (The Public Enemy, 1931) ve "Yaralı Yüz" (Scarface, 1932) gibi popüler yapımlar, dönemin film kahramanlarının ahlaki olarak ayıplanacak özellikler taşımasının örnekleridir. Klasik kara film, romantik, kaderci yaklaşımıyla ve lanetlenmiş kahramanları kutsamasıyla bilinen 1930'ların Fransız şiirsel gerçekçiliğinden de önemli oranda etkilenmiştir. Kara filme etki eden bir diğer akım da belgeselimsi havasıyla 1940'ların İtalyan Yeni Gerçekçiliğidir. Warner Bros draması "Ben Bir Prangalı Hapishane Kaçağıyım" (I Am a Fugitive from a Chain Gang, 1932) bu duyarlılıkları taşıyan bir filmdir. Klasik kara film dönemine ait "Çıplak Şehir" (The Naked City, 1948) (yön: Jules Dassin), ve "Sokaklarda Panik" (Panik in the Streets, 1950) (yön: Elia Kazan) gibi filmler set dışında yapılan çekimler ve profesyonel olmayan oyuncularla Yeni Gerçekçi yaklaşıma eğilim göstermiştir. Artık kara film olarak sayılan birkaç film de, sıradan kahramanlar kullanmaya başlayarak yeni gerçekçiliğe kapı aralamıştır. Bunun en ünlü örneği yine Viyana'da doğan ve Berlin'de eğitim gören Amerikalı yönetmen Billy Wilder'ın "Kayıp Haftasonu" adlı filmidir (The Lost Weekend, 1945). (Sırası gelmişken belirtmek gerekir; yeni gerçekçilik etkilenimlerine dair ilk örneklerden birisi Siodmak ve Wilder'ın beraber yazdığı ve Siodmak ile Ulmer'in yönettiği "Menschen am Sonntag" adlı filmdir). Bir kara film olmasa da, Orson Welles'in yönettiği 1941 yapımı "Yurttaş Kane"'deki (Citizen Kane) Sternbergyen görsel karışıklık ve dış ses anlatımıyla ilerleyen karmaşık yapı birçok kara filmde kullanılmıştır. Kara filmi etkileyen başlıca edebi eserler Amerikan dedektif ve suç kurgularının "hard boiled" adı verilen ekolüdür. Dashiell Hammett (ilk romanı "Kızıl Hasat", 1929) ve James M. Cain (ilk romanı "Postacı Kapıyı İki Kere Çalar", 1934) gibi yazarlar ekole öncülük etmiş, Black Mask gibi dergiler yaygınlık kazanmasını sağlamıştır. "Malta Şahini" (The Maltese Falcon, 1941), "Cam Anahtar" (The Glass Key, 1942) gibi klasik kara filmler, Hammett'in romanlarından uyarlanmıştır; Cain'in romanı "Çifte Tazminat" (Double Indemnity, 1944), "Mildred Pierce" (1945), "Postacı Kapıyı İki Kere Çalar" (1946) ve "Sevginin Sevimli Taklidi" adlı öyküden uyarlanan "Az Kırmızı" (Slightly Scarlet, 1956) filmlerine temel oluşturmuştur. Klasik dönemden on yıl önce Hammett'in bir hikâyesi, Rouben Mamoulian'ın yönettiği, Sternberg'le düzenli olarak çalışan Lee Garmes'ın süpervizörlüğünü yaptığı "Kent Sokakları" (City Streets, 1931) adlı gangster melodramına kaynaklık etmiştir. Pek çok kara film karakteristiğini hem üslup hem de öykü bazında barındıran "Kent Sokakları", Lang'ın "M"'sinden bir ay önce gösterime girdiği için, ilk büyük kara film olma iddiasını taşır. Raymond Chandler 1939 yılında yazdığı "Büyük Uyku" (The Big Sleep) adlı eseriyle kısa sürede hard boiled ekolünün en ünlü yazarı haline gelmiştir. Chandler yalnızca romanlarıyla büyük kara filmlere kaynaklık etmekle kalmamış –örneğin "Cinayet, Tatlım" (Murder, My Sweet, 1944; "Uğurlar Olsun, Aşkım" adlı eserinden uyarlamadır), "Büyük Uyku", (The Big Sleep, 1946) ve "Göldeki Kadın" (Lady in the Shadow, 1947) – kendisi de "Çifte Tazminat", "Mavi Dalya" (The Blue Dahlia, 1946) ve "Trendeki Yabancılar" (Strangers on a Train, 1951) filmlerinin senaryolarını yazarak önemli bir senarist haline gelmiştir. Chandler da, Hammett gibi romanlarının merkezine özel dedektif olan kahramanını yerleştirirken, Cain daha az kahramanvari roman kişileri yaratmıştır ve cinayetin çözümünden ziyade psikolojik ifade üzerinde yoğunlaşmıştır. Cain'in yaklaşımı hard boiled türünün kara roman olarak adlandırılan alttürüne yerleştirilir. 1940'larda, bu öykülerin en doğurgan ve başarılı yazarlarından biri Cornell Woolrich olmuştur (takma ad olarak kimi zaman George Hopley ya da William Irish isimlerini de kullanmıştır). Başka hiçbir yazarın basılmış eserleri, klasik dönem kara filmine temel oluşturmak konusunda Woolrich'inkiler kadar