üzerinde camdan ve konkav bir ekran var. Evvela ince çizgiler, sonra da televizyon üzerindeki bir düğme vasıtasıyla hayaller netleştiriliyor." Bununla birlikte, ilk yıllardaki seyircilerin önemli bir görev ve işlevleri vardır. Yayın bittikten sonra veya yayın sırasında İTÜ TV’ye telefon etmek ve yayınların kalitesinin nasıl olduğunu bildirmek. Bu görevi mektupla da yapmak mümkündür. Ancak, yetkililer daha çok telefonla yapılan uyarıları dikkate alarak, anında düzeltmeler yapmak yoluna gitmişlerdir. Mektuplar daha çok teşekkür niteliğinde ve programların içeriği ile ilgilidir. Bu dönemlerde ilk yayını çeken kameraman, görüntüyü ışıklandıran ışıkçı, ses ayarını yapan teknisyen, ekrana çıkan sanatçı, programı sunan spiker "ekranın ilkleri" olarak Türk televizyon tarihine geçmişlerdir. Örneğin, ilk kameraman Adnan Ataman'dır. İlk dekor ise biri kahverengi, diğeri gri iki perdeden oluşmaktadır. İlk spiker ve televizyon sunucusu İTÜ’nün orkestrasını çalıştırırken İTÜ Radyosu’nda spiker ve programcı olan Fatih Pasiner’dir. Fatih Pasiner TV’de spikerliğe başladığı zaman "hitap" konusunda bazı küçük sıkıntılar da yaşamıştır. "Anons hiç alışık olmadığımız bir tarzda yapıldı. Çünkü radyolarımızın düğmesini çevirdiğimiz zaman karşımıza çıkan spiker, bize daima "sayın dinleyiciler" diye hitap ettiği halde, televizyon spikeri "sayın seyirciler" diye seslendi." Sonra, Pasiner buna bir çözüm bulur ve "Sayın seyirci ve dinleyiciler" demeyi uygun görür ve bu yıllarca böyle devam eder. Ekrana çıkan ilk sanatçılara gelince, bunların başında Feriha Tunceli gelir. Nebahat Yedibaş, Cevdet Çağla ve Hüsnü Coşar ile birlikte çıktıkları ilk programlarında aletlerin odaya zor sığdığı bilinmektedir. Bu yüzden bir iki enstrümanla yaptıkları programlarda stüdyonun 35-40 dereceye yükselen sıcaklığı onlara ecel terleri döktürür. Feriha Tunceli ilk TV konserini şöyle anlatır: "Doğrusu televizyonun adını duymuştuk ama, hakkında fazla bilgimiz yoktu. Ben o sırada konservatuvarı yeni bitirmiş, tecrübesiz bir sanatçıydım. Bunlara bir de ilk kez, pek bilmediğimiz televizyonun heyecanını eklerseniz, Aslına bakılırsa, o stüdyoya zaten bir kemanla bir ud zorlukla sığmıştı. Şöyle bir köşeye sıkışmış gibiydik. Bir yandan kameranın çekilişini izliyor, öte yandan da alıcıda görüntüyü seyrediyorduk. Merak uyandırıcı idi. Derken kamera karşısına geçme sırası bize gelince, işte yukarıda söylediğim heyecan kasırgası esmeye başladı. Televizyondan önce, bir şarkı söyledik mi, bir konser oldu mu, arkadaşlarımıza koşar, nasıl söylediğimizi sorardık. Televizyonda ise, programım bitince, stüdyodaki arkadaşıma gitmiş ve nasıl söylediğimi değil, nasıl göründüğümü sormuştum." Zaman geçtikçe, hem yayınlarının kalitesi ve içeriği hem de izleyici sayısı artmıştır. Ancak, yine de, televizyon İstanbul'un her yerinde bilinmiyor ve alıcı sayısının azlığından dolayı herkes yayınları izleyemiyordu. 18 Mart 1954 tarihinde yayınların rekor sayılabilecek sayıda izleyiciye ulaşması bakımından önemli bir tarihtir. Cağaloğlu Öğrenci Lokali'nde "İstanbul Kültür Konferansları" başlıklı bir sunum yapmıştır. Salona getirilen üç alıcı sayesinde konferansa gelenler, çoğu ilk defa, yayını izleme şansını yakalamıştır. Bu tarih gerek halka açık gösterim yapılmasından, gerek izleyici rekoru kırılmasından, gerekse televizyonun halk arasında hızla yayılmaya başlamasından dolayı önemlidir. Adnan Ataman'ın vermiş olduğu bu uygulamalı konferansla televizyona duyulan ilgi ile birlikte, bu konuda gönüllü olarak çalışmak isteyenlerin de sayısı giderek artar. Arif Yesari, İTÜ TV’nin ilk yılarlıdan itibaren konuşmalar hazırlar, hikâye okur, Fatih Pasiner'le birlikte müzikli şiir programı düzenler. Bunun yanında, Yesari'nin en önemli özelliği televizyonda ilk tiyatro oyununu gerçekleştiren kişi oluşudur. Yesari’nin "Mektup" adlı otuz dakikalık piyesinde, yazarın kendisi, Gençlik Tiyatrosu'ndan İlhan Damacı, Ali Keskiner ve Nisa Ersan'la birlikte rol alır. Nisa Ersan, 1970'li yılların ünlü ve başarılı tiyatro sanatçısı Nisa Serezli'den başkası değildir. 23 Aralık 1954 akşamı ekrana gelen bu piyes büyük ilgi çekmiştir. Bu yıllarda basında İTÜ TV ile ilgili en fazla yer alan haber bu olmuştur. İTÜ TV'nin düzenli programlarından biri de "Hava Durumu"dur. Hava Durumu yayına girdiği 1954'ten itibaren en fazla ilgi çeken programların başında olmasının yanı sıra, ara verilmeden İTÜ TV'nin kapanışına kadar yayında kalan ender programlardan biridir. Bu programı yapması için Taşkışla Stüdyoları'na Amerikalı Meteoroloji Profesörü Sidney Tweles davet edilir. Fakat küçük bir sorun vardır: Tweles Türkçe bilmemektedir. Bundan dolayı, programa genç meteoroloji uzmanı Ali Esin'de çağrılır. Tweles her hafta programa gelemeyeceği için ikinci hafta Ali Esin'i gönderir ve ekler: "Bak Ali, yurdunuzda televizyon yeni başlıyor. Daha doğrusu ilk adımlarını atmaya çalışıyor. Tıpkı televizyon gibi, bizim bilim dalımız meteoroloji de az tanınınıyor. Gereği kadar bilinmiyor. Benden sana öğüt: Ne olursa olsun, televizyona çık ve mesleğini ülkene tanıt! Meteoroloji bilmek bir uygarlık belirtisidir." 1955 yılına gelindiğinde, yayınlar bir ara iyice seyrekleşir ve her hafta yapılan yayınlar iki haftada bir yapılmaya başlanır. Bunun en önemli nedeni ise bu işe gönül verenlerin vaktinin sınırlı olması ve televizyonda çalışanların tamamına yakını öğrenci olduğu için sınavlarına da hazırlanmak zorunda olmalarıdır. Bu yılın ilk aylarında gösterilen programlara gelince, 13 Ocak'ta televizyonda ilk defile, beş yaşında piyanist Beril Meto, Johnny Bohag, Necdet Koyutürk, Vural Sözer, Olga Olcay ve Laika Karabey konser, hikâye, şiir ve temsil programları yer alıyor. 1956 yılına gelindiğinde ise, televizyona televizyona duyulan ilgi birden artıyor. Bunun en önemli nedeni alıcı sayısının artması, dolayısıyla televizyon kültürünün oluşmaya ve yerleşmeye başlaması ve sonuçta gazetelerde bu konuyla ilgili yazı ve haberlerin artmaya başlaması. Ayrıca, yayınlar da tekrar her hafta yapılmaya başlanıyor. Bu dönemdeki gazetelerdeki haber ve yazılardan biri şöyle: "İstanbul Teknik Üniversitesi Yüksek Frekans Eğitimi Kürsüsü'ne bağlı olarak birkaç yıldır tecrübe yayınları yapan İstanbul Televizyon İstasyonu, 1 Kasım Perşembe günü başlıyor. Bu kürsünün profesörü Mustafa Santur ile doçenti Adnan Ataman'ın teşebbüs ve gayretleriyle başlayan bu mütevazı denemeler, her hafta perşembe günleri saat 17-18 arasında bu yıl da devam edecek. Tabii yüzde yüz amatörce. İstanbul Televizyonu'nun verici postası eski Taşkışla binasındaki Mimarlık Fakültesi'nin en üst katında. Perşembe günleri program saatinde Gümüşsuyu'ndaki binanın hangi dershanesi boş olursa, oraya bir alıcı makine koyup davetlilerin televizyon seyretmesi sağlanıyor. Teknik Üniversite televizyon postasının neşir sahası 20-30 kilometrelik bir çevre. Şehrin yüksek noktalarından, basık yerlere nispetle daha iyi alınıyormuş. Zira verici merkezin anteni ile alıcı alet anteni arasında herhangi bir engel bulunmaması yani resmin naklini önlememesi şart. Alakalıların şimdiye kadar yaptığı soruşturmalara göre, İstanbul Televizyonu'nun en net Adalar'da alındığı anlaşılmış. Buna mukabil Florya'dan ancak sesi duyulabiliyormuş ve resim alınamıyormuş. İstanbul'da alıcı televizyon makinesine sahip "elli altmış" aile olduğu tahmin ediliyor. Bu aletlerin ekserisi, memleketimizden ayrılan Amerikalı'lardan satın alınmış." Bu arada, İTÜ TV'nin komşuluk ilişkilerini derinden etkilediğini ve "telesafirlik" kavramını ortaya çıkardığını söylemeliyiz. Televizyon İstanbul'da büyük bir heyecanla karşılanmıştı. Ama alıcı sayısı yok denecek kadar azdı. Yayınlar ilk başladığı zaman İstanbul'da sadece 10 alıcı mevcuttu. 1953'te 30, 1955'te 40 ve 1957'de de 160-170 kadar alıcı olduğu tahmin edilmekteydi. Bu yüzden dönemin popüler deyimiyle "telesafirlik" kavramı ortaya çıktı. Televizyonu olmayanlar, olanların evine misafirliğe gidiyordu. Çocuklar, televizyonu olan evlerin pencereleri önünde birikip yeni teknolojiye olan ilgilerini gösteriyorlardı. Bunun yanı sıra, vitrinlerinde televizyon bulunan mağazaların önünde izleyicilerin birikmesinden dolayı yayın saatlerinde trafiğin kapanması da başka bir örnektir. 1957 yılında her perşembe süren yayınlar artan bir ilgiyle izleniyor. Ataman ve öğrencileri teknik yönü geliştirirken, gönüllü televizyon öncüleri de yayınları dolduruyorlar. Ali Esin'in hava raporu ve İbrahim Gökçe'nin trafik konuşması muntazam olarak devam ederken Pertev Tunaseli'de spor konuşmaları yapmaya başlıyor. Diğer programlar ve yayına gelen sanatçılar da şu isimlerden oluşuyor: Ahmet Şener ağız mızıkası, Malatyalı Fahri'de halk havaları sunar; Günçin Bayburt'tan bale izlenir; Adnan Şenses, Semra Atalay ve Coşkun Erdem müzik programlarında solist olarak yer alırlar. Gençlik Tiyatrosu'nun temsilleri de sürekli gösterilir. Bu arada, program eksik olduğu haftalarda, spiker Fatih Pasiner ekrana çıkarak izleyicilerle telefonda sohbet eder. İzleyiciler televizyon üzerine sorular sorar; o da elinden geldiğince yanıtlamaya çalışır. İzleyici kendi adını ve sesini televizyonda duyunca ayrı bir sevinç duyar. Aynı yılda, "TV'de Sinema"nın temelleri atılır. İlk olarak "Hitit Güneşi" gösterilir. Zeki Müren'in baş rol oynadığı "Berduş" filmi gösterilirken elektrik kesilir ve yayın da film de yarıda kalır. İTÜ TV Taşkışla stüdyosunda yayınlarını sürdürürken, yöneticiler de bir yandan yayınların kalitesini artırma çabası içindedir. Bu amaçla 17 Ekim 1959 günü Maçka'daki İTÜ binasının çatısına bir anten dikilmiştir ve gelecekte bu anten sayesinde yayınların teknik kalitesi artacaktır. Ancak, yayınlar hala Taşkışla binasından devam etmektedir. 1960 yılında İTÜ TV bir duraklama dönemi yaşamıştır. Siyasal tarihimizde önemli bir tarih olan 27 Mayıs 1960, ülkemizde yeni yeni gelişmekte olan televizyon yayınlarını geçici süre için durdurmaktan geri kalmamıştır. 28 Nisan 1960 günü İTÜ TV'nin yayınlarına "ara verdirilir". 2 Mayıs 1960 günü saat 16.00'da da İTÜ Radyo ve Televizyonu polis tarafından mühürlenir. Beş ay süren bu "susturuluş" 6 Ekim 1960'ta yayınların başlaması için yeniden izin alınması üzerine sona erer. Fakat teknik arıza nedeniyle o gün yayın yapılamaz. İTÜ TV 10 Ekim 1960'ta "Devrim ile ilgili haber filmlerinin gösterilmesi" şartıyla tekrar izleyicilerinin karşısına çıkar. Yassıada ile ilgili bazı haber filmlerinin sundurulduğu bu yayından sonra, diğer haftalar da aynı şekilde güncel haber filmlerinden oluşan yayınlar yaptırılır. 17 Kasım 1960'ta ise normal yayın akışına geçilir. Normal yayın akışına geçildikten sonra İTÜ TV'de yeni programlar yayınlanmaya devam ediyor. Bunların başında yarışmalar ve günümüzde "Talk Show" olarak bilinen müzik ve eğlence programları geliyor. Yarışma programlarının hazırlanmasında ve sunulmasında Halit Kıvanç ön plana çıkıyor. Ancak, Kıvanç yarışma programları başlamadan önce büyük sıkıntılar da yaşıyor: "Bir kere TV ekranına çıkmaktan korkuyorduk büyük çoğunluk Yarışmacılar ve Jüri Bir yarışma programında jüri olarak oturmasını arzuladığım çok ünlü bir film yıldızı ile gene çok ünlü bir tiyatro sanatçısı özür dilemişlerdi. İkisi de "Ne olur, beni televizyona çıkarma! Korkuyorum." demişti. Bazısı da yarışmaktan çekiniyordu. Bu durumda en büyük destek, öğrenciler ve okullar olacaktı. Bizler de öyle yapmıştık." Yayınlanan ilk yarışma programı "Talih Kuşu" adındaki bilgi yarışmasıdır. Kıvanç bu programı İTÜ TV'nin ilk yıllarından kapanışına kadar geçen sürede aralıksız olarak görev alan Vural Tekeli ile birlikte yapmış. Soruları çoğu kez Tekeli, büyük bir ciddiyet ve önemle kendisi hazırlamış. Aynı zamanda İTÜ'den diğer öğretim görevlileri ve lise öğretmenleriyle birlikte yarışmanın jüri üyeliğini yapmış. Lise öğrencilerinin bilgilerini ölçmek için tasarlanmış olan bu yarışmada, İstanbul Serofinil Derneği'nin derece alanlara kanarya hediye etmesinden dolayı, yarışmanın adı "Talih Kuşu" olmuş. Çok ilgi gören ve beğenilen bir diğer yarışma programı da "Mini Gol"dür. Halit Kıvanç bu yarışmayı Almanya'da görüp beğenmiş ve İTÜ TV'de uygulamayı düşünmüş. Spor-Toto İstanbul Müdürlüğü'nün yaptırdığı delikli kaleye izleyiciler ve bir futbol takımının bazı oyuncuları katılarak üçer atışta en çok gol atmayı başaran kişi olmaya çalışırlarmış. Göztepeli Nevzat gibi ünlü futbolcuların gelmesi programa ilginin artmasını sağlamış. 1961 yılına gelindiğinde programlar ve dolayısıyla konuk olan sanatçıların sayısı ve çeşitliliği artar. Bunların başında edebiyat yarışması, Özdemir Asaf'ın konuşması, Ayşegül Çilli'nin spor programları ve Yücel Hekimoğlu'nun sinema yıldızlarıyla röportajları gelir. Bununla birlikte, günümüzdeki "Talk Show" programlarının temeli de yine bu yıllarda Fecri Ebecioğlu tarafından İTÜ TV'de atılmış ve en çok ilgi gören ve konuşulan programların başında yer almıştır. Ebecioğlu düzenli olarak hazırladığı show programlarına o yılların en çok istek gören sanatçılarını getirmeyi başarmıştır. Ayrıca günümüzde TGRT'de yayınlanan Erkan Yolaç'ın "Evet-Hayır (yarışma)|Evet-Hayır" yarışması ilk kez İTÜ TV ekranlarında gösterilmiş. Ebcioğlu Show'da ilk zamanlar piyanist Feyzi Aslangil, Öztürk Serengil, Gönül Yazar, Necla İz, Zekai Apaydın; ilerleyen yıllarda Yalçın Ateş orkestrası eşliğinde Altan Erbulak ve Nuri Sesigüzel ve 1969 yılının ilk aylarında da aynı programda Ajda Pekkan ve Zeki Müren konuk olmuşlardır. Bu sanatçılar hiçbir ücret almadan, Fecri Ebcioğlu'nun daveti üzerine programlara katılıyorlardı. Hatta, programın ilgi görmesi üzerine, sanatçılar programa katılmak için İTÜ TV'ye kendileri teklif götürmeye başlarlar. Zeki Müren ve Ajda Pekkan katıldıkları programda büyük ilgi görmüş ve İTÜ TV'ye teşekkür telefonları yağmıştı. Birçok insan onları ilk kez görmüş ve izlemişti. O gece, Müren siyah ayakkabılarının taşlarla işlenmiş topuğundan, siyah elbisesine ve yakası ferbelalı beyaz gömleğine kadar giyimine büyük bir ilgi göstermişti. Bu titizlikte Adnan Ataman'ın uyarı niteliğindeki ricası da etkili olmuştu. Ataman, Müren'in seyircinin tepkisine neden olabilceğini düşünerek çok dikkat çekici giyinmemesini istemiş. Çünkü önceki yıllarda Fatih Pasiner sıcaktan dolayı bir programa gömlekle çıktığı için tepki telefonları almıştı. Bu yılları yaşayanların unutamadığı bir gece vardır; Ebecioğlu'nun bir showuna İsrailli sanatçı Mercedes ve gitarist eşi de katılır. Ebcioğlu gitaristin elini sıkarken birden ikisi yere düşerler ve kimse ne olduğunu anlayamaz. Meğer mikrofona gelen kabloya topraklama yapılması unutulmuş ve Ebcioğlu'nu elektrik çarpmıştır. Aldo Dorfani hemen yayını kapatır. Kısa bir süre sonra tekrar yayın başlar ve şu anons yapılır: "Acil! Bir doktor İTÜ TV'ye bekleniyor!" İzleyiciler endişelerinden dolayı telefona sarılırlar, ama hatlar kilitlenmiştir. Kısa sürede birden fazla doktor stüdyoya yetişir ve önemli bir sorunu olmayan Ebcioğlu da bu arada kendisine gelir. 1962 ve 1963 yıllarında da İTÜ TV'de tiyatro oyunları ve müzik programları gösterilmeye devam eder. Örneğin, İstanbul Şehir Tiyatrosu sanatçıları (Gönül Ülkü, Suna Pekuysal ve Deniz Uyguner) "Hırsız Kız"ı oynarlar. Zeynep Değirmencioğlu "Ayşecik" rolüyle ve Türkan Şoray'da genç sinema yıldızı olarak ekranda bu yıllarda boy göstermeye başlar. Bunlardan başka, Behçet Kemal Çağlar'ın sohbeti, Ahmet Mekin'le röportaj, Nevim Şengül ve Emel Sayın'dan şarkılar ve Cem Karaca Show Topluluğu gösterilen diğer programlardır. Ayrıca, 1963 yılının önemli bir yayını da "TV'de İngilizce"dir. "Let's Speak English" adıyla düzenli olarak verilen dersleri takip edenlerin sayısı hiç de az olmamıştır. Bunun ilgi görmesi üzerine Almanca dersleri de yayına girmiştir. Böylece, televizyondan öğretim alanında da yararlanılabilceği gösterilmiştir. Almanca derslerinden dolayı, İTÜ TV'nin çalışmaları Alman basınına da yansır. Hör Zu (progtam)Hör Zu adındaki magazin, İTÜ TV'nin çalışmalarını ve işleyişini, bazı bölümlerinde "alaya alarak" okuyucalarına duyurur. 5 Aralık 1963 günü de İTÜ TV tarihi açısından önemli bir gündür. Bu tarihte yayın Maçka'daki yeni İTÜ TV stüdyosundan yapılmıştır. Maçka'daki stüdyo Taşkışla'dakine göre daha geniş ve kullanım kolaylığı açısından bu iş için çok daha uygundu çünkü burası doğrudan stüdyo olarak planlanmıştı. Böylece, çeşitli show, yarışma ve programlar bu stüdyoyu haftada bir gün ünlü sanatçıların buluşma yeri haline getirmişti. Bu tarihten sonra yayınlar Maçka'dan yayınlanmaya devam etti. Ayrıca, Haluk Buran diploma ödevi olarak vericinin gücünü 500 Watt'a çıkarmış ve yayınlar da çok daha geniş alana yayılmıştı. Bunların yanı sıra, İTÜ TV'nin bu yıllardaki önemli aktivitelerinden birini de "naklen yayın"lar oluşturuyor. İlk naklen yayın tarihi, eski adıyla Mithatpaşa, günümüzdeki BJK İnönü Stadyumu'nda Türkiye'nin 2-1 kaybettiği Sovyetler Birliği maçının oynandığı 12 Kasım 1961'dir. Bu tarihte Adnan Ataman'ın masa takviminde "Türk-Rus millî maçının damdan televizyondan nakli. Tarihi bir gün..." notu vardır. Notta da gördüğümüz gibi bu yayın "damdan" yapılmıştır. İTÜ TV o günün şartlarında iki nokta arasında bağlantı kurmayı sağlayan link hattına sahip değildir. Bundan dolayı, kamera İTÜ Taşkışla binasının damına çıkılarak maç yayınlanmıştır. Tekeli, link hattı kullanılmadığı için bu yayının "naklen" değil, aslında "hırsız yayın" olduğunu ifade ediyor. Bu hırsız yayını 1 Ocak 1962 günü yayınlanan Fenerbahçe-Galatasaray maçı izledi. Ardından, 27 Mart 1963 günü Türkiye-İtalya karşılaşması "damdan" naklen yayınlandı. Kameralar başka bir stada ya da gösteri alanına taşınamadığından ve Taşkışla binasının damındaki görüntü Mithatpaşa Stadı ile sınırlı kaldığından, yayınlanan maçların hepsi bu statta oynanan maçlardı. Gerçek anlamda ilk naklen yayın, 21 Ekim 1965 günü İTÜ TV'nin açılış töreninin yayınlanması oldu. Bu yayın Philips'in İTÜ TV'ye verdiği bir link ve VIDICON kamera sayesinde Gümüşsuyu'ndan Maçka'ya gerçekleştirlir. Bu yayında Vural Tekeli hem kamerayı kullanır hem de öğretim görevlilerinin iyi tanıdığı için spikerlik görevini üstlenir. Böylece, gerçek anlamda ilk naklen yayın gerçekleştirilir. Açılış töreninin başarıyla yayınlanmasından sonra, adeta bir naklen yayın fırtınası başlar. Çünkü, önceki naklen yayınların arasındaki süreç yıllar olurken, 1966 yılından itibaren bu süreç günlere dönüşüyor. Her yönden hazırlıklı, link kullanılarak ve teknik açıdan noksansız denebilcek ilk naklen maç yayını 1 Mayıs 1966 günü gerçekleşir. Bu tarihteki Fenerbahçe-Beşiktaş maçında kamera ilk kez stat içine yerleştirilir ve yayın aralıksız olarak sürdürülür. Maçın golsüz bitmesi ise İTÜ yetkililerinin "Bir gol bile nakledemedik!" üzüntüsünü yaşamasına neden olur. Bunun ardından, bu başarılı naklen yayından cesaret alan İTÜ çalışanları 9 Mayıs'ta Hürriyet Altın Mikrofon Müzik Yarışması'nı Fitaş Sineması'ndan naklen yayınlarlar. 19 Mayıs'ta da Gençlik Bayramı kutlamaları izleyicilerine başarıyla ulaştırırlar. Bazı güreş turnuvaları, Milliyet Liseler Arası Müzik Yarışması Finali, İTÜ'de gerçekleşen bazı açıkoturum ve konferanslar, Lütfi Kırdar Spor Sarayı'ndan Kafkas Balesi gösterisi, bilgi yarışması, güzellik yarışması ve önemli maç yayınları seyirciye ulaşan diğer olaylardır. İTÜ TV normal yayınlarını sürdürürken, artık Türkiye'de kamusal alanda da televizyon konuşulmaya ve tartışılmaya başlanmıştı. Görüntüye dayanan elektronik haberleşmenin yapılıp yapılmaması tartışmaları sürdürülmekteydi. TRT'nin kurulması ile bu konudaki çalışmaların hızlandığı, yurt dışından gelen uzmanlara bu konuda raporlar hazırlattıldığı görülmektedir. Ancak, radyo oyunlarının henüz ülkenin her yerine ulaşmaması, televizyon ile ilgili yatırımların çok fazla harcama gerektirmesi gibi nedenler televizyonun devlet tarafından ele alınmasını geciktirmiştir. Bu nedenledir ki, I. Beş Yıllık Kalkınma Planı'nda yayın konusunda yapılan yatırımlar radyo ile ilgili olmuş, televizyonun kurulmasına ilişkin herhangi bir yatırım öngörülmemiştir. Öte yandan I. Beş Yıllık Plan'da olmamasına rağmen TRT, kurum olarak televizyon kuruluş hazırlıklarına başlar. Almanya ile yapılan anlaşma çerçevesinde Televizyon Eğitim Merkezi'nin yerleşeceği bina TRT tarafından sağlanacak, buranın teknik donanımını da Almanlar temin edecekti. Eğitim Stüdyosu dışa dönük yayınlarda kullanılmaması için bir verici antene bağlanmayacak, kapalı devre televizyon yayınlarıyla televizyonun gelecekteki teknik ve program personelinin yetiştirilmesine çalışılcaktı. Mithatpaşa'daki stüdyonun kurulması bittikten sonra, Alman yetkililer Ankara'ya gelir. Kurulan ekibin başına getirilen yetkili şunları anlatır: "Bir Alman televizyon program uzmanı anlaşmanın kendisine sağladığı konforlu koşullarda Ankara'da uzun süre oturduğu halde eleman yetiştirmek için hiçbir çabaya katlanmamış, eğitim stüdyosuna bile yalnızca birkaç kere inmekle, oralarda dolaşmakla yetinmiştir." Hazırlıkların ardından, ilk kapalı devre yayın 16 Ocak 1967 tarihinde Meclis Bütçe Komisyonu'na gösterildi. Bu yayınlar yıl içerisinde sıklaşarak ve çeşitlenerek sürdürüldü. Açık yayınların 1968 Ocak ayında yapılması planlandığı için hazırlıklar bitmemesine rağmen ilk televizyon yayını mono olarak 31 Ocak 1968 tarihinde yapıldı. Halka açık deneme yayınlarının başlamasından epey sonra, 1969 yılının kasım ayında Yüksek Planlama Kurulu, 1971 yılında Türkiye çapında ulusal bir televizyon şebekesinin kurulmasını ve bunun için de gerekli hazırlıklara 1970 yılında başlamasını kararlaştırır. Emir Turam'ın da belirttiği gibi, önce planlayıp sonra harekete geçecekleri yere, önce başlayıp sonra planlama yapmaları Türk bürokrasisinin nasıl işlediğini ortaya çıkarmaktadır. Bu arada İTÜ TV de normal yayınlarını sürdürüyordu. Ancak, bir üniversite televizyonunun, döneme adını veren öğrenci olaylarından etkilenmemesi düşünülemezdi. 7 Haziran 1969 günü yapılan yayın öğrencilerin baskısı üzerine yarım kalır. Habere göre, molotof kokteylleri sunucu ve davetlileri duman içinde bırakmış ve park edilmiş otomobillerin de lastikleri kesilmişti. Saldırının nedeni ise televizyonun zengin zümreyi eğlendirmeye yönelik olmasıdır. Benzeri protestolar o günlerde sık sık yapılmaktaydı. Bu hareketli günleri çok iyi bilen Vural Tekeli şunları anlatıyor: "Stüdyo molotof kokteyli atılması ve içerdekilerin duman içinde kalması doğru değil. Bütün olaylar stüdyonun dışında olmuştu. Aslında talebeler bize ve yayınlara karşı değillerdi. Siyasi kışkırtmalar neticesinde bu olaylar yaşandı. Olaylara katılan talebelerin iddiası 'İçeride karı oynatıyorsunuz; eğlendiriyorsunuz. Zengin zümrenin gününü gün etmesini sağlıyorsunuz' idi. Bundan dolayı yayını durdurmaya geldiler. Gelenler bizim arkadaşlarımızdı. Çok defa söylediklerinin doğru olmadığını anlattım. Beni sevmelerinden ve bana güvenmelerinden tatsız bir olay olmamıştı. Fakat, bir defa arabaların lastikleri bıçaklanmıştı. Ancak, talebeler hiçbir zaman stüdyoya giremediler." Yine bu günlerde İTÜ TV'de görev alan Duran Leblebici konuyla ilgili şu bilgileri aktarıyor: "İşgal olayının nedeni öğrenci olaylarıdır. Bu sırada Aldo Dorfani korsan yayının engellenmesi için vericinin kristalini çıkarmıştı. Ama öğrenciler hiçbir zaman ne stüdyoyu ne de yayını ele geçirebildiler." Dönemin başka bir şahidi Esen Yücel de işgali basitçe "sağ-sol olayları" diye açıklıyor. Bana kalırsa, bu işgali anlayabilmek için bu dönemki öğrenci olayları iyice özümsemek gerekir. Tekeli'nin aktardığı "...zengin zümreyi eğlendiriyorsunuz.." cümlesi işgalin nedenini ortaya çıkarmakta. Bu işgal üretim araçlarının mülkiyetine ve çeşitli toplumsal ayrıcalıklara sahip sınıfa karşıdır. Marsizme göre bu, ezilenlerle ezenler, sömürülenlerle sömüren arasındaki bir çatışmadır. Uzun süren öğrenci boykotları nedeniyle İTÜ TV son yayınını 6 Mart 1970'te yaptıktan sonra 12 Mart askeri darbesinin hemen ardından 13 Mart'ta yayınlarını kesmek zorunda kaldı. İTÜ TV yayınların ekim ayından itibaren yeniden başlamasını planlıyordu. Ataman, yayınları kesmeye gönülleri razı olmadığını, cihazlarda tahribat olmadığını ve böyle bir teşebbüsle karşılaşmadıklarını ve bu konuda ortaya atılanların söylentilerden ibaret olduğunu söylemiştir. Ancak, yayınlar başlamamıştır. Bu arada, 1970 yılının mayıs ayında Belediye'ye ait bir "korsan TV" bir hafta boyunca yayın yapmıştır. Zengin iş adamları Esat Konuk ve Nahit Aksekili'nin desteklediği ve Fatih Pasiner'in de teknik sorumlu olarak görev aldığı bu yayınların amacı modern istasyonların bir Türk firması tarafından kurulabileceğini göstermekmiş. Bu kişiler aynı zamanda "Televizyon Sevenler Cemiyeti"nin de kurucularıdır. Ama bu yayınlar sadece bir hafta sürer. 1968 yılının ilk aylarından itibaren Ankara'da izlenebilen TRT yayınları siyasi çekişmeler içinde devam etmiştir. 1970 yılına gelindiğinde TRT İstanbul'da da yayınların başlaması gerektiği fikrine varmıştı. Bu yönde çalışmalara başlayan Almanlar, 1971 yılında İstanbul'da yayınları başlatmayı planlıyorlardı. Fakat, İstanbul'da yayınların sıfırdan başlaması da kolay değildi. Cumhuriyet'te TRT kurumunun TV yayını için kendileriyle işbirliği yapma teklifi ise TRT'nin yıllardır kendileriyle hiç ilgilenmemiş olmasından ve İTÜ TV'nin yok sayılmış olmasından dolayı reddedildiği haberi bulunmasına rağmen, Özden Ataman TRT'den hiçbir zaman böyle bir teklif gelmediğini söylüyor. Öte yandan, Nihat Erim'in Adnan Ataman'ı telefonla arayarak İTÜ TV'ye ait stüdyo ve cihazların TRT'de kullanılmasını rica ettiğini ve TRT'nin bundan sonra İTÜ TV'nin cihazlarını kullanarak İstanbul'dan yayına başladığını belirtiyor. En son yayınını 1970 yılının mart ayında yapan İTÜ TV, 25 Nisan 1971 tarihinde Türkiye-Almanya millî futbol takımı|Batı Almanya]] maçını başarıyla naklediyor. Bunun üzerine izleyiciler, o haftaki Galatasaray-Fenerbahçe maçının yayınlanması için istekte bulunuyorlar. Ardından, 19 Mayıs Gençlik ve Spor Bayramı yayınlanıyor. Bundan sonra İTÜ TV'nin uzun süre sessiz kaldığı ve yayın yapmadığı biliniyor. Zaten, bu arada İTÜ TV stüdyoyu ve cihazların birçoğunu TRT'ye devretmişti. Buna rağmen, İTÜ TV 4 Şubat 1972 günü çok az teknik olanaklarla yayın yapmayı başarmıştır. Aslında bir korsan yayın olan bu yayını gerçekleştirenlerden Vural Tekeli amaçlarını şöyle açıklıyor: "O zaman TRT'nin yayınları çok kötüydü. Buna vatandaşlardan tepki geliyordu. TRT ise bunun vericiden kaynaklandığı cevabını veriyordu. Biz de, kötü yayının vericiden kaynaklanmadığını, daha iyi yayın yapmak için teknik olanak olduğunu, ama bunu TRT'nin başaramadığını göstermek istedik ve başardık." Cumhuriyet gazetesi de bunu "İTÜ TV'si TRT TV'sini bastırdı" başlığıyla vermiştir. Saptayabildiğimiz kadarıyla, bu "korsan" yayın İTÜ TV'nin son yayını oluyor. https://www.facebook.com/media/set/?set=a.573286749368412.1073741835.261996270497463&type=3 1975-76 TÃ¼rkiye 2. Futbol Ligi 1975-76 Türkiye 2. Futbol Ligi, günümüzde 1. Lig olarak adlandırılan ligin 13. sezonudur. "Kırmızı Grup" ve "Beyaz Grup" olarak iki ayrı torba oluşturularak oynanan ligden bir üst lige çıkan takımlar Mersin İdman Yurdu ve Samsunspor olmuştur. Kırmızı Grup lideri Mersin İdman Yurdu ile Beyaz Grup lideri Samsunspor arasında oynanan şampiyonluk maçını ise Samsunspor kazanmıştır. Maçı Samsunspor'un kazanmasına rağmen Türkiye Futbol Federasyonu'nun resmî sitesinde her iki takım da şampiyon olarak ilân edilmiştir. Bu karşılaşma hangi kulübün Gençlik ve Spor Bakanlığı Kupası'na katılacağına karar vermek amacıyla düzenlenmiştir. CÃ¢bir bin Abdullah Câbir bin Abdullah, Hazrec kabilesinden Abdullah bin Amr bin Hirman Ensari'nin oğludur. Câbir küçük yaşta babasıyla beraber ikinci akabe biatı'nda 70 kişilik bir grupla Mekke'de Muhammed'in huzurunda biat etti. Zehebi'nin nakline göre Câbir, Muhammed ile beraber Bedir ve Uhud dahil olmak üzere toplam 18 savaşa katıldı ve 94 yaşında öldü. Muhammed'in ölümünden sonra Ali'nin yanında yer aldı. Sıffin Savaşı'nda Ali ile birlikte mücadele etti. Muaviye'ye karşı savaştı. Peygamberin selamını beşinci imam Muhammed Bâkır'a iletti. O, İmam Hüseyin'in şehadetinden sonra Kerbela'da O'nun mezarını ilk ziyaret eden şahıstır. Fulya Kantarcıoğlu Fulya Kantarcıoğlu, (d. 17 Şubat 1948, Ankara) Türk hukukçu ve bürokrat. 1969 yılında Ankara Üniversitesi Hukuk Fakültesi'nden mezun oldu. Mesleğe 1970'te raportör yardımcısı olarak başladı. 1979 yılında Anayasa Mahkemesi raportörlüğüne, Temmuz 1992'de Adalet Bakanlığı Müsteşar Yardımcılığı görevine atandı. Ekim 1994'te Hakimler ve Savcılar Yüksek Kurulu'nca Danıştay Üyeliğine, 19 Aralık 1995'te Cumhurbaşkanı Süleyman Demirel tarafından Anayasa Mahkemesi üyeliğine seçildi ve 17 Şubat 2013 tarihinde emekli oldu. Evli ve iki çocuk annesidir. Eşi emekli Danıştay Başsavcısı Zafer Kantarcıoğlu'dur. Pescara ili Pescara ili güney İtalya'da Abruzzo bölgesinin ili olup merkezi ismini aldığı Pescara şehridir. İlin alanı 1.224 km² olup bu ile bağlı olan 46 komün bulunur. Pescara ilinin kuzeydoğusunda Adriyatik Denizi; kuzeyinde Teramo ili; doğusunda Chieti ili ve güney ve batısında L'Aquıla ili bulunur. Pescara ilinin nüfusu (31.10.2009 tahminiyle) 321.184 kişidir. Nüfus yogunlugu 255 kişi/km² olur. Pescara ilinin 46 belediyesi bulunmaktadır. Nüfus büyüklüğü (1.1.2009 itibarıyla) sırasına göre ilde bulunan nüfusu 10.000 kişiden büyük belediyeler şunlardır: SakÄ±z, Mut Sakız, Mersin ilinin Mut ilçesine bağlı bir mahalledir. Mersin merkezine 195, Mut merkezine ise 30 km uzaklıktadır. Balat Or-Ahayim Hastanesi Balat Or-Ahayim Hastanesi resmi adıyla Özel Balat Or-Ahayim Hastanesi ve yaygın olarak Balat Musevi Hastanesi, İstanbul'da eskiden Yahudilerin yoğun olarak yaşadığı Fatih ilçesinin Balat semtinde Türk Yahudileri tarafından kurulan bir hastane. Hastane başta bir sağlık ocağı olarak 1898 yılında Osmanlı padişahı II. Abdülhamit'in fermanıyla kurulmuştur. Hastanenin kuruluş nedeni Balat semtinde yaşayan ve ekonomik nedenlerle yeterli sağlık hizmeti alamayan tüm kişilere hizmet etmek için bir sağlık ocağı yaratmaktı. Balat Or-Ahayim Hastanesinin temeli 19.yüzyılın sonlarında dönemin Türk Yahudi cemaati liderleri tarafından atılmış, iki yılı süren inşaatın ardından 1898'de "Hayatın Işığı" anlamına gelen Or-Ahayim Balat Sağlık Ocağı adıyla hizmete açılmıştır. Sağlık ocağı olarak başlayan Balat Or-Ahayim Hastanesi, zaman içinde gelişerek İstanbul’un en köklü sağlık kurumlarının içinde yer aldı. Balat Or-Ahayim Hastanesi, yüzyılı aşkın bu sürede, Balkan Savaşları, I. Dünya Savaşı ve Türk Kurtuluş Savaşı gibi zor dönemlerde yaralı askerlere sağlık hizmeti vermiş ve en ileri ihtisas hastanelerinden biri olarak Türk tıbbına çok önemli doktorlar da yetiştirmiştir. Hastane, 98 yataklıdır ve küçüklüğüne rağmen ve başta hastalara hizmet verirken yaşlılara, öğrencilere ve muhtaçlara ve geleneksel hayır kurumlarını da destekliyor. Hastane Balat'ta Haliç'in kenarındaki caddede yer alır. Balat Or-Ahayim Hastanesi, Balat Or-Ahayim Hastanesi Vakfı tarafından işletilir ve dört yılda bir seçilen bir yönetim kurulu tarafından idare edilir. Kürkçü, Mut Kürkçü, Mersin ilinin Mut ilçesine bağlı bir mahalledir. Mersin merkezine 120, Mut merkezine ise 40 km uzaklıktadır. SarÄ±veliler, Mut Sarıveliler, Mersin ilinin Mut ilçesine bağlı bir mahalledir. Mersin merkezine 145, Mut merkezine ise 15 km uzaklıktadır. Selamlı, Mut Selamlı, Mersin ilinin Mut ilçesine bağlı bir mahalledir. Mersin merkezine 170, Mut merkezine ise 5 km uzaklıktadır. Suçatı, Mut Suçatı, Mersin ilinin Mut ilçesine bağlı bir mahalledir. Mersin merkezine 180, Mut merkezine ise 15 km uzaklıktadır. DerekÃ¶y, Mut Dereköy, Mersin ilinin Mut ilçesine bağlı bir mahalledir. Mersin merkezine 190, Mut merkezine ise 55 km uzaklıktadır. İbrahim Büyükak İbrahim Büyükak (d. 20 Ağustos 1983, İstanbul), Türk oyuncu ve yazar. Uludağ Üniversitesi İktisat Bölümünden mezun oldu. BKM Mutfak ekibine katılan son üyelerden biridir. Mayıs 2013'te 3+1 adlı TV programıyla Eser Yenenler ve Oğuzhan Koç ile bir gece şovuna başladılar. Acun Ilıcalı'nın programı satın alması üzerine program 5 Ekim 2013'te 3 Adam adıyla devam etti. Ayrıca Tv8'de yayınlanan Bana Baba Dedi dizisinde Cüneyt karakterini canlandırmıştır. 2020'de 3 Adam'ın dağılması ile kendi başına projeler üretmeye başlamıştır. 1981 Federasyon KupasÄ± Finali 1981 Türkiye Kupası Finali, Türkiye Kupası'nın 19. sezonu olan 1980-81 Federasyon Kupası sezonunun şampiyonunun belirlendiği final serisi. MKE Ankaragücü'nün Türkiye Kupası'nı kazanmasıyla ilk kez bir ikinci lig takımı bu kupayı kazanmış oldu. 1981-82 TÃ¼rkiye 2. Futbol Ligi 1981-82 Türkiye 2. Futbol Ligi, günümüzde 1. Lig olarak adlandırılan ligin 19. sezonudur. "A", "B", "C" ve "D" olarak dört bölgesel gruba ayrılan ligden bir üst lige çıkan takımlar Sarıyer, Antalyaspor, Mersin İdman Yurdu ve Samsunspor olmuştur. "A Grubu"'nda İstanbul ve çevresindeki şehirlerin takımları; "B Grubu"'nda Ege, Batı Akdeniz ve Eskişehir takımları, "C Grubu"'nda Orta Anadolu ve Güneydoğu Anadolu takımlarına ek olarak Burdur, Isparta ve Malatya'nın takımları; son olarak "D Grubu"'nda Ankara, Erzurum ve Doğu Karadeniz takımları yer almıştır. Sezon öncesinde "Vefa Gençlik Kulübü" Vefa Simtel Spor Kulübü adını almıştır. Konyaspor ve Konya İdman Yurdu kulüpleri birleşmiş, Konyaspor ismi kalırken Konya İdman Yurdu'nun yeşil-beyaz renkleri kulübün yeni renkleri olarak kabul edilmiştir. MenaÅŸe (Yehuda) Menaşe (; ; ) Yehuda Krallığı'nın kralıydı. Hezekiya'nın tek oğlu olup annesi Hefsivah'dı. 12 yaşında kral olan Menaşe 55 yıl boyunca hükümdarlık yaptı. Edwin Thiele, MÖ 697/696'dan MÖ 687/686'ya kadar babasıyla birlikte ve MÖ 643/642'ye kadar tek başına iktidarlık yaptığını belirtirken William F. Albright, Menaşe'nin iktidarlık döneminin MÖ 687 ile MÖ 642 yılları arası olduğunu belirtmektedir. Menaşe, İsrail Krallığıyla, Asurluların MÖ 720'de ülkeyi yıkıp halkı sürmesi nedeniyle, direkt deneyimi olmayan ilk kraldı. Pagan inancını geri getirip babası Hezekiya'nın dini reformlarını geri aldığından birçok dini metin onu kınamıştır. Yodfat'lı Haruz'un kızı Meşullemet ile evlendi ve Amon isimli bir ardılı ve oğlu oldu. 55 yılla (bunun ilk 10 yılı babasıyla birlikte) en uzun dönem Yehuda krallığı yapan hükümdar oldu ve MÖ 643'te ölüp, atalarının yattığı yer olan Kudüs'ün aksine, "kendi evinin bahçesi" olan Uzza bahçesine gömüldü. Menaşe'nin hüküdarlığı başlayınca Asurluların kralı Sanherib'di ve MÖ 681'e kadar krallık yaptı. Asur kayıtlarında, Menaşe'nin, kendi ve oğlu Esarhaddon'un döneminde kendi tebasına bağlı sadık biri olarak gösterilmiştir. Asur kayıtları, Menaşe'nin diğer 22 kralla birlikte, Esarhaddon'un inşaat projelerine hammadde gönderdiğini aktarır. Esarhaddon MÖ 669'da ölünce yerine oğlu Asurbanipal geçti ve bu dönemin Asur kayıtlarında Menaşe'nin Mısır'a karşı seferlerde Asurbanipal'a yardım ettiği yazılıdır. Tarihler kitabına göre olası bir sadakatsizlik nedeniyle Menaşe zincirlere bağlanıp Asur kralının önüne çıkarıldığı yazılıdır. Aynı kitapta kendisine kötü davranılmadığı ve tahtına geri gönderildiği aktarılmıştır. Ne var ki, bu olay ne "Krallar" kitabında ne de Asur kayıtlarında yer almaktadır. Menaşe, babası Hezekiya'nın reformlarını geri çekti, Tapınak'ta politeist ibadeti geri getirdi ve bu nedenle "Krallar" kitabında kınandı. Pagan tanrılar için altar inşa etti. İktidarlığının, babasının iktidarlığına bir tepki olduğu düşünülür ve "Krallar" kitabında, babasının reformalarını takip edenlerin öldürülmüş olabileceği imasında bulunulur. Tarihler kitabına göre, Menaşe, isimsiz bir Asur kralı tarafından Babil'e götürülmüştür (kimilerince bu isimsiz kral Esarhaddon'dur). Esir alınmış krallara genelde acımasızca davranılırdı. Yüzüne halkalar takılıp çekilerek fatihin önüne getirildi. Menaşe'nin tutsaklığının ciddiyeti tövbe etmesine neden oldu. Tanah'ta, Menaşe'nin tekrar tahta geçtiği, putperestliği bırakıp putları kaldırdığı ve İsrail'in geleneksel ibadetine geri dönüldüğü yazılıdır. L'Aquila ili L'Aquila ili güney İtalya'da Abruzzo bölgesinin ili olup merkezi ismini aldığı L'Aquila şehridir. İlin alanı 1.789 km² olup böylece İtalya içinde alan bakımdan 9. büyük ildir. L'Aquila ili Abruzzo Bölgesinin batısında bulunun bölgenin alanın yaklaşık yarısını kaplar. L'Aquila ili Abruzzo illeri arasında denize sahili olmayan tek ildir. Bu ile bağlı olan 108 komün bulunur. L'Aquila ili birçok tarihi kaleler ve şatolar ve tepelerde bulunan Ortaçağdan kalma konumlarını modernleştirmeden koruyan kasaba ve köyler ile çok tanınmıştır. İlin kuzeyinde Taramo ili' doğusunda Pescara ili ve Chieti ili; güneyinde Molise Bölgesine bağlı Isernia ili ve batısında Lazio Bölgesine bağlı Frosinone ili, Roma ili ve Rieti ili bulunur. L'Aquıla ili tümüyle Abruzzo'nun en dağlık bölgelerini kapsar. Apenin Dağları'nın "Gran Sasso", "Maiella" ve "Velino-Sirente" silseleri; bu dağların en yüksek zirvesi "Corno Grande"; "Campo Imperatore" adlı yüksek rakımlı yaylasi ve Avrupa'nın en güneyinde bulunan buzul olan "Calderone" L'Aquila ili arazisi içindedir. L'Aquila ilinin en önemli akarsuları "Aterno-Pescara Nehri", "Sangro Nehri", "Liri Nehri", "Salto Nehri" ve "Turano Nehri"'dir. İlde bulunan iki önemli göl "Scanno Gölü" ve "Barrea Gölü" 'dür. İlde bir zamanlara "Fucino Gölü" adlı İtalya yarımadasının en büyük gölü bulunmaktaydı. Fakat 19. yüzyılın en büyük İtalyan mühendislik projesi ile bu göl kurutulmuş ve golün altında çıkan arazi tarıma ayrılmıştır. İtalya'nın en mümbit alanlarından biri olarak en yeni teknolojiyi kullanan tarım üretimi bu topraklar üzerinde yapılmaktır. L'Aquila ili nüfusu (31.7.2010 itibarıyla) 309.481 kişi olup nüfus yoğunluğu 61,43 kişi/km² dir. L'Aquila ili 20. yüzyıllara kadar tarım üretici il olarak bilinmekteydi. 19. yüzyılın en büyük toprak kazanma yatırımları bu ilde bulunan "Fucino Gölü"'nün kurutularak bu arazilerin yüksek teknolojili tarıma hasredilmesi idi. Fakat ilin özellikle kırsal tarımsal alanları 20. yüzyılda çok ciddi nüfus kaybı göstermiş ve bu da geleneksel kırsal tarım üretiminin hemen hemen çökmesine neden olmuştur. Buna karşılık ilin en önemli iki şehri, L'Aquıla ve Avezzano, özellikle 20. yüzyılın son yirmi yıllarında ulaşım, imalat sanayi, telekomünikasyon ve komputer sanayileri alanlarında çok hızlı büyüme göstermişlerdir. 21. yüzyıl başlarında "Gran Sasso ve Monti della Laga Mili Parkı", "Majella Milli Parkı" ve "Sirente-Velino Bölgesel Parkı"'nın doğal güzellik alanlarında kurulması kırsal L'Aquila'nın ekonomisinde turizmin çok önem kazanmasına yol açmış ve kırsal nüfus kaybına engel olmuştur. L'Aquila ili ve ozellikle L'Aquila şehri tarih boyunca deprem afeti geçirmiştir. 14., 15. ve 16. yuzyilda bu ilin ve bassehrinin çok büyük depremlere hedef olup büyük zayiat verdikleri tarihlerden bilinmektedir. En son olarak 6 Nisan 2009da mahalli saat 01:32de L'Aquila şehri ve bu şehirden gecen SS17 karayolu civarında bulunan ile dahil kirsal kasaba ve koyler Richter iskalasında 6.2. büyüklükte bir deprem geçirmiştir. Bu deprem merkezi İtalya'da da siddetle hisssedilmiştir. L'Aquila şehrinin birçok binası yıkılmıştır ve bu arada L'Aquila Ili Hukumet Sarayi hemen hemen yerle bir olmuştur. L'Aquila ilinin 108 belediyesi bulunmaktadır. Nüfus büyüklüğü (31.9.2009 itibarıyla) sırasına göre ilde bulunan nüfusu 10.000'den büyük olan belediyeler şunlardır.: Amon (Yehuda) Amon (; ; ), Tora'ya göre babası Menaşe'den sonra tahta geçen Yehuda Kralıdır. Annesi, Yodfat'lı Haruz'un kızı Meşullemet'tir. Karısı, Bozkat'lı Adaya'nın kızı Yedida'dır. Amon, 22 yaşında tahta geçip iki yıl süreyle krallık yaptı. William F. Albright, Amon'un hükümdarlık döneminin MÖ 642-640 yılları arasında, E. R. Thiele de MÖ 643/642 – 641/640 yılları arasında olduğunu belirtmektedir. Amon, babasının putperestliliğine ve babası gibi putlar koymaya devam etti. Sefanya kitabı, bu dönemin ahlaksız bir dönem olduğunu dile getirir. Hizmetçileri tarafından komploya uğrayıp öldürüldü ve yerine sekiz yaşındaki oğlu Yoşiyahu geçti. Amon'un hükümdarlık döneminde uluslararası platformda hareketlilik söz konusuydu: doğuda Asur İmparatorluğu çözülmeye başlamış, Babil İmparatorluğu henuz Asurluların yerini almamış ve batıda Mısır yeni yeni Asur hakimiyetinden kurtulmuş olarak kendine istikrar sağlamaya çalışıyordu. Komşu ülkelerdeki bu iktidar boşluğu nedeniyle Kudüs, kendi kendini dış baskılar olmadan idare edebiliyordu. Tekeli, Mut Tekeli, Mersin ilinin Mut ilçesine bağlı bir mahalledir. Mersin merkezine 194, Mut merkezine ise 34 km uzaklıktadır. Teramo ili Teramo ili güney İtalya'da Abruzzo bölgesinin ili olup merkezi ismini aldığı Teramo şehridir. İlin alanı 1.947,64 km² olup, 47 komünü bulunmaktadır. Teramo ili'nin doğusunda Adriyatik Denizi; kuzeyinde Marche Bölgesine bağlı Ascoli Piceno ili; güneydoğusunda Pescara ili; güneybatısında L'Aquila ili ve batısında Lazio bölgesine bağlı Rieti ili bulunur. Teramo ili nüfusu () 308,769 kişi olup nüfus yoğunluğu 158,53 kişi/km² dir. Teramo ilinin 47 belediyesi bulunmaktadır. Nüfus büyüklüğü (2007 itibarıyla) sırasına göre ilde bulunan nüfusu yaklaşık 10.000'den büyük olan belediyeler şunlardır.: Avenged Sevenfold (albÃ¼m) Avenged Sevenfold, 4. stüdyo albümlerine kendi grup isimlerini vermişlerdir. Albümün ilk klibi "A Little Piece of Heaven" adlı şarkıya yapılmıştır. Klibin özelliği ise animasyon şeklinde olmasıdır. Albümdeki "Almost Easy" ve "Afterlife" isimli parçaları sayesinde dinleyici kitlesi artmış ve parçalar çok tutulmuştur. Albümün bir başka özelliği de Jimmy'nin yapmış olduğu son albüm olmasıdır. Åžallum Nişantaşı Anadolu Lisesi Nişantaşı Anadolu Lisesi, İstanbul'a bağlı Şişli ilçesinin Nişantaşı semtinde Vali Konağı Caddesi'nde bulunan lise. 1905 yılında English High School For Boys adıyla İstanbul'da yaşayan İngiliz topluluklar tarafından, eğitim kadrosunu Londra'dan getirterek kuruldu. 1979 yılında şimdiki adını alarak Türkiye'ye devredilen okul, günümüzde de eğitim vermeye devam etmektedir. Okul binası 2014 yazında restorasyona girmiştir. Restorasyon okul 2016-2017 eğitim öğretim yılına hazır olmak üzere 2016 yazında bitirilmiştir. Doğu Yakası hip hop müziği Doğu Yakası hip hop müziği (İng: "East Coast hip hop"), 1970 yıllarında ABD'nin New York bölgesi ve çevresinde oluşan bir hip hop akımıdır. Amerika Birleşik Devletleri'nin doğu bölgesini kapsayan alana farklı bölgelerden gelen rap sanatçılarının zaman içinde oluşturdukları tarzdır. Basit kafiye düzeni ve alışılmış "old school" tarzının dışında ve daha çok lirik becerisi üzerine kurulmuş bir tarzdır. Çok heceli tekerlemeler, karmaşık cinas, sürekli ve serbest akışlı teslimat aynı zamanda karmaşık metaforlar ile karakterize edilmiştir. East Coast hip hop'ta sanatçıda düzgün bir ses yeteneği olmasa da agresif bir vurgu eğilimi gerekmektedir. Public Enemy ve EPMD gibi gruplarda bu anlatılanlara örnek niteliğindedir. Ayrıca Eric B. & Rakim, Boogie Down Productions, Big Daddy Kane, Slick Rick gibi gruplar ve sanatçılarında lirik yeteneği oldukça kuvvetlidir. 1980'lerin ortalarında East Coast hip hop kültürü alt türlere ayrılmıştır. Sosyal içerikli konuların anlatıldığı bilinçli bir şekilde yapılan "lyrical consciousness" ya da şiddet içerikli konuların işlendiği çetelerin anlatıldığı mafya türü denilen "mafioso rap" gibi alt türler oluşmuştur. Raekwon ve Kool G Rap gibi sanatçılar "mafioso rap" türüne örnek gösterilebilir. Meriç:Senin Olayım Meriç (şarkıcı)'nın 17 Mayıs 1999 tarihli Topkapı Müzik etiketiyle çıkan ilk,tek ve son albümüdür.Meriç,albümün yapımında Ayşegül Okur,Suat Suna,İskender Paydaş ile çalışmıştır. Sanatçı,bu albümde bir Suat Suna eseri olan Sen Sev Yeter'i cover haline getirerek söylemiştir. 01. Şebboy (3:33) (söz: Ayşegül Okur, müzik: Erkan Okur, Levent Demirbaş) 02. Aşk Salıncağı (4:06) (söz-müzik: Fikret Alper, Meriç) 03. Aşkım Bitmeyecek (4:50) (söz-müzik: Adnan Ergil 04. Sen Sev Yeter (3:09) (söz-müzik: Suat Suna) 05. Sevgiliye (4:54) (söz-müzik: Meriç) 06. Geliver Artık (4:06) (söz-müzik: Meriç) 07. Sevdadayım (3:47) (söz-müzik: Fikret Alper) 08. Senin Olayım (4:23) (söz-müzik: Özkan Turgay) 09. Sürgün (4:14) (söz-müzik: Diler Türkmen) 10. Bilir Misin? (3:37) (söz-müzik: Meriç) Hakan Duyan Burton Hakan Duyan (d. 9 Eylül 1991, Watford, İngiltere), Türk asıllı İngiliz futbolcudur. İngiltere'nın Watford kentinde bir Türk baba ile bir İngiliz annenin çocuğu olarak dünyaya gelen Hakan burada Liverpool FC altyapısında futbola başladı ve 2008 yılında as takıma alındı. Burada forma şansı bulamadı ve 2010-11 sezonunda Shrewsbury Town takımına kiralandı. 2010-11 sezonun ara transfer döneminde Gaziantepspor'a tranasfer oldu. 2012-13 sezonu başında Stalybridge Celtic FC takımına transfer oldu. İngiltere genç millî takımına çağrılsa da tercihini Türkiye'den yana kullandi ve Türkiye U-19 takımı için iki karşılaşmada görev aldı. Guy Roux Guy Roux (; d. 18 Ekim 1938, Colmar, Fransa), Fransız eski futbolcu ve teknik direktör. Bir kasaba takımı olan AJ Auxerre'i tam 44 yıl boyunca çalıştırmış ve amatör ligde sıradan bir takım olan Auxerre'i dünya çapında tanınan bir kulüp haline getirmiştir. 1952-1961 yılları arasında AJ Auxerre forması giyen Roux, futbolu bıraktığı yıl AJ Auxerre'in başına geçti. 1979 yılında takımına Fransa Kupası'nda final oynatan Roux, 1980 yılında takımını Fransa 1. Ligi'ne taşıdı. 1995-1996 sezonunda kulübüne ilk ve tek Ligue 1 şampiyonluğunu kazandırdı. Bunun yanında Auxerre'e 1994, 1996, 2003 ve 2005 yıllarında olmak üzere 4 kez Coupe de France'ı kazandırdı. 1992-93 UEFA Kupası'nda yarı final oynayan Auxerre'e UEFA Şampiyonlar Ligi'nin 1996-1997 sezonunda çeyrek final oynattı. O sezon kupayı kazanan Alman ekibi Borussia Dortmund'a 3-1 ve 1-0'lık skorlarla kaybederek elendi. Ayrıca Guy Roux yönetimindeki Auxerre İnter Toto Kupası'nda da 1 kez zafere ulaşmıştır. Auxerre'i Fransa futbolunda söz sahibi yapan Guy Roux, dünya futboluna da birçok yıldız armağan etmiştir. Bunlardan bazıları: Eric Cantona, Laurent Blanc, Basile Boli, Alain Goma, Djibril Cissé, Philippe Mexès ve Teemu Tainio. Auxerre'le geçen 44 yılını 2005 senesinde bitiren Roux 2007'de Lens takımının başına geçti. Sadece 4 maç süren Lens macerasından sonra Roux emekliye ayrıldı. Ligue 1: (1 kez) 1995-96 Sezonu Ligue 2: (1 kez) 1979-80 Sezonu Coupe de France: (4 kez) 1994,1996,2003,2005 Intertoto KupasÄ±: (1 kez) 1997 Coppa della Alpi: (2 kez) 1985,1987 Philip Morris International Philip Morris International (PMI), 160 ülkede satış yapan uluslararası bir tütün şirketidir. 2007 yılında dünyadaki tütün piyasasının %15,6'sı PMI'a aittir ve dünyadaki en büyük tütün şirketidir. Dünya çapında 50'den fazla ülkede üretim yapan PMI, 75.600 kişiyi çalıştırmaktadır. André Calantzopoulos Camilleri'nin genel müdürü olduğu şirketin merkezi New York'tadır. PMI'ın Türkiye dağıtımını Sabancı Holding'in de %25 ortaklığı bulunduğu PMSA (Philip Morris Sabancı Pazarlama ve Satış A.Ş) yapmaktadır. 19. yüzyılda Amerika Birleşik Devletleri'nde kurulan şirket, 1954 yılında ABD dışında ilk defa Avustralya'ya açılmıştır. PMI'ın Türkiye'deki fabrikası İzmir'in Torbalı ilçesinde 1992 yılının sonlarına doğru faaliyetlerine başlamıştır. Torbalı'daki PMI fabrikasının ismi PHİLSA'dır. PHİLSA, 1991 yılında Philip Morris’in %75 ve Sabancı Holding’in %25 ortaklığıyla kurulmuştur. Yaygın olarak piyasaya sürdükleri sigara markaları Marlboro, Longbeach, L&M, Philip Morris, Bond Street, Chesterfield, Parliament, Lark, A-Mild, Morven Gold, Muratti, DJI Sam Soe, Multifilter ve Virginia Slims'tir. British American Tobacco British American Tobacco, Birleşik Krallık Londra merkezli, Philip Morris'in ardından dünyadaki en büyük ikinci tütün şirketidir. 50 ülkede en büyük sigara piyasasını elinde bulunduran British American Tobacco, 180 ülkede satış yapmaktadır. 1907 yılında United Kingdom's Imperial Tobacco Company ile the American Tobacco Company of the USA şirketlerinin birleşmesi ile kurulmuştur. Bilinen en popüler markaları Dunhill, Kent, Lucky Strike, Pall Mall, Vogue, Rothmans, Benson & Hedges, Winfield, State Express 555, KOOL ve Viceroy'dir. BAT'ın hisse senetleri Londra Borsası'nde FTSE 100 endeksinde bulunmaktadır. Yasi Dönence Kuşağı Kasırgası Yasi Dönence Kuşağı Kasırgası () Queensland ve Avustralya kıyılarında, 3 Şubat 2011 sabahı etkili olan tropikal (dönencelerde oluşan) siklon kasırgası. Yasi'nin başlangıcını Fiji yakınlarındaki hafif bir tropikal akım oluşturmuştur. Siklon hareketleri şiddetini arttırmış, kasırga 3. düzey fırtınalara Avustralya saatiyle 5:00pm (07:00 UTC) 31 Ocak 2011'de ulaşmıştır. 1 Şubat'ta siklon güçlenerek 4. düzey kasırgaya dönüşmüş, kasırga 2 Şubat'ın erken saatlerinden sonra ise 5. düzey siklona kadar yükselmiştir. Kasırga hızlandıktan sonra yer yer 295 km hıza kadar şiddetlenmiştir. 21 numaralı tropikal kasırgalara uygun olarak, Avustralya saatiyle 9:00pm AEST (11:00 UTC)'de koordinatları yakınlarında, "110 kilometre'den Doğu Innisfail'e ulaşmış ve buradan batı istikametinden kuzeybatıya saatte 25 km hızla hareket etmiştir," hareketin kuvveti 930 hektopaskal'dır. Kasırga en büyük zararı, Avustralya havzasına verirken; devlet yetkililerinin açıklamalarına göre, insanların meteorolojinin uyarılarına uymasıyla birlikte; kasırgada ölen olmamıştır. Basın kaynaklarına göreyse kasırga, "devlet tarihinin en büyük kasırgası" olarak nitelendirilmiştir. DJ Quik David Martin Blake (d. 18 Ocak 1970), sahne adı ile DJ Quik, Amerikalı rapçi ve prodüktördür. Quik'e göre, bu ismi kısa sürede (quick) beat yapabilmesine dayanarak almıştır. Dokuzuncu sınıftayken bir turntable alan ve Güney Kaliforniya'da çeşitli mekanlarda DJ'lik yapmaya başlayan Quik, bu süreçte mixtape'ler çıkarttı. 1990 yazında Profile Records ile anlaştı ve ilk albümü "Quik Is the Name"i 1991'de piyasaya çıkarttı. Albüm, listelerde ilk ona girmeyi başardı ve platin plak kazandı. Bir yıl kadar sonra "Way 2 Fonky" albümü çıktı ve önceki albümün yarısı kadar sattı. "Safe & Sound" adlı albümünü 1995'te çıkardı ve albüm, ABD'de on dört numaraya kadar yükseldi. Albümdeki "Dollaz & Sense" ve "Let You Havit" gibi parçalarda Comptonlı rapçi MC Eiht'e saldırdı. İkili, 90'lı yıllarda dissleşmeyi sürdürdüler. 1998 yılında "Rhythm-Al-Ism" albümünü çıkardı ve albüm 1999'da altın plak kazandı. Nate Dogg, Snoop Dogg, AMG ve Suga Free gibi isimlerin konuk olduğu albüm, Quik'in en müzikal albümü sayılmaktadır. 2000'de çıkan beşinci albümü "Balance & Options"ın yalnızca 400 bin kopya satması ve Profile Records'un Arista Records tarafından satın alınması sonucunda Quik'in şirketle ilişiği kesildi. 2002'de bu kez Ark 21 Records etiketiyle "Under tha Influence"i piyasaya çıkardı. Ancak bu albüm de 200 bin sattı. Eylül 2005'te Quik, ilk bağımsız albümü "Trauma"yı Mad Science Recordings şirketinden yayımladı. Albümün adıyla Quik'in müzik hayatında yaşanan "kargaşa"ya atıfta bulunulmaktadır. 2007 sonunda DJ Quik ve AMG bir grup kurdular: The Fixxers. Bu süreçte adının önündeki "DJ" ekini kaldıran Quik ve arkadaşı AMG, Mart 2007'de Interscope Records ile anlaştılar ve "Can You Werk Wit Dat?" adlı ilk single'larını çıkardılar. İkilinin "Midnight Life" albümünün "Hud" adıyla bilinen Hudson Melvin Baxter II tarafından Aralık 2007'de yetkisi dışında internette satışa çıkarılması sonucu albümün yayımlanmasından vazgeçildi. 2008'de Snoop Dogg'un albüm kayıtları sırasında birlikte çalışmaya başlayan Quik ve Tha Dogg Pound grubundan Kurupt, "BlaQKout" adlı albümü Haziran 2009'da piyasaya çıkardılar. 1996'da Tupac'ın "All Eyez on Me" albümündeki "Heartz of Men" adlı parçanın prodüktörlüğünü üstlendi. Profile Records ile olan sözleşmesi gereğince albümde gerçek adı olan David Blake'i kullandı. Bunun yanında albümün yarısını miksledi ve "Thug Passion" adlı parçaya ismi geçmeksizin konuk oldu. 2002'de Truth Hurts'ün "Addictive" parçasının yapımcısıydı. Quik parçada Hintçe bir sample'ı izin almaksızın kullandı, bunun sonucunda telif hakkı sahipleri, Hurts'ün şirketi Aftermath Entertainment'e 500 milyon dolarlık tazminat davası açtı. Jimmy Iovine ve Dr. Dre sorunu dostane yollardan çözüme kavuşturdular. Quik, aynı zamanda Hurts'ün ilk albümü "Truthfully Speaking"deki "I'm Not Really Lookin'" parçasında rap yaptı. O yıl Tupac'ın "Better Dayz" albümündeki "Late Night" (orijinali 90'lı yıllarda Outlawz ile kaydedilmiş bir parça) parçasının yapımını üstlendi. Quik, 2007'de Snoop Dogg'un "Ego Trippin'" albümü üzerinde çalışmaya başladı. Bu dönemde Teddy Riley ile bir araya geldi ve QDT adlı prodüksiyon ekibini kurdular: Quik-Dogg-Teddy. Quik tarafından mikslenen albüm, Şubat 2008'de tamamlandı ve Mart ayında raflardaki yerini aldı. Star Wars: The Force Unleashed II Star Wars: The Force Unleashed II, LucasArts'ın 2008 yapımı "" video oyununun devamı. Oyunun tanıtım filmi 12 Aralık 2009'da Spike Video Game Awards'de yayınlanmıştır. Oyun bir kolektör yayınıyla birlikte çoğu platformda Ekim 2010'de yayaınlanmış. Oyunun incelemesinde, oyun estetiği övülmüş; fakat hikâye ve oynanış eleştirilmiştir. LucasArts 14 Aralık 2010'da PlayStation 3 ve Xbox 360 oyunları için indirilebilir içerik yayınlamıştır. "The Force Unleashed II" oynanış öğelerini ilk "Force Unleashed"'a göre daha hassaslaştırmış ve bulmaca çözme gibi çeşitli özellikler eklemiştir. Çarpışmalar, çift ışın kılıcı kullanabilmeyi içerecek şekilde değiştirilmiştir; düşmanlarını parçalayabilir ya da onların başını kesebilir. Ayrıca ""zihin oyunu"" (mind trick) ve ""Güç gazabı"" (Force fury) gibi oyuna daha fazla Güç enerjisi eklenmiştir. Baş yapımcı Vinde Kudirka'ya göre, oyunun bütün platformlardaki amacı oyuncuyu "süper güçlü bir Jedi" gibi hissettirmektir. Yönetici yapımcı Julio Torres, oyunun hikâyesi tutarlıyken, oynanışta ise her bir platformun gücü ve eşsizliğini yansıtacak şekilde farklılıklar olduğunu söylemiştir. Wii'nin kontrol düzeninde tamamen, Starkiller'ın Güç enerjilerini ve dövüş kombolarını kontrol etmeye odaklanılmıştır. Bu platforma özgü olarak, Wii özel "Güç öfkesi" (Force rage) enerjisi oyunun kahramanı Starkiller'a mermi zamanı modunda gerçekleştirilmek üzere eklenmiştir; ayrıca Wii sürümünde diğer platformlarda bulunmayan bir "Güç görüşü" (Force sight) enerjisi vardır. Dört oyuncunun birbirine meydan okuyabildiği dövüş tarzı savaş oyunu olan "The Outfoxies"den esinlenilmiş çok oyunculu biçimi de oyunun Wii sürümünde bulunmaktadır. PC, PlayStation 3 ve Xbox 360 sürümlerinde yeni güç enerjileri, "The Force Unleashed"da görülen Güç enerjilerinin yeni ciltleri, oyuncu karakterinin kullanması için çift taraflı ışınkılıcı, daha zengin renklerle geliştirilmiş görüntü sistemi ve yeni bir ses sistemi bulunmaktadır. Ayrıca oynanış oyun ortamının yok edilebilirliği de dikkat çekmiştir. Oyunun ne PlayStation 3 ne de Xbox 360 sürümü çok oyunculu biçimini içermektedir. Nintendo DS sürümünde, aynı Güç enerjilerinin konsol sürümü bulunmaktadır. Nintendo taşınabiliri, oyuncuların oyuna çabucak girmesi veya oyundan çabucak çıkmasını sağlayacak şekilde tasarlanmıştır. PlayStation Portable için çıkarılacak sürümü ise iptal edilmiştir. Oyun ilk oyundaki olaylardan 7 ay sonra, ""’tan ise 1 yıl öncesinde yer almaktadır. "The Force Unleashed II" seride bir "karanlık giriş"tir ve ilk oyuna göre oyunun kahramanıyla ilgili daha fazla hikâye içermektedir. Oyuncular bir kez daha Darth Vader'ın gizli çırağı ve aynı zamanda ilk oyunun kahramanı da olan Starkiller’ı kontrol etmektedir. Bu kez Vader ona bir klon olduğunu söylemiştir. Starkiller Kamino'da tutsaklıktan kurtulup kaçar. After eliminating his stormtrooper captors, Starkiller serüvene atılır; kim olduğunu öğrenmek ve ilk oyundaki aşıkolduğu ’i bulmak için yola çıkmıştır. Bu sırada Darth Vader, Boba Fett’i Juno Eclipse’in izini bulmak ve Starkiller’ın aklını çelip saklandığı yerden çıkarmak için tutmuştur. Starkiller Jedi Ustası Rahm Kota’yı gladyatör arenasından kurtarır ve Dagobah’da Yoda ile karşılaşır. Dagobah’da karşılaşılan tuhaf hayallerden sonra, Starkiller aceleyle, Boba onu yakalarken oraya yetişmek üzere, Juno'nun gemisine gider. Kota’nın yardımıyla, Asiler ellerinden gelen tüm güçleriyle Kamino'ya saldırıya başlarlar. Starkiller, Kota için saldırı zemini hazırlayarak gezegen kalkanındaki bir gemiye çarpar ve daha sonra Juno'ya gider. Vader'la bir yüzleşmede, Juno pencereden dışarı fırlar ve yere çarpar. Juno'nun öldüğünü düşünen Starkiller, şiddetli bir şekilde Vader’a saldırır; onun elini kesip onu alt eder. Kota adamlarıyla birlikte yanlarına gelir ve Starkiller'a Vader'ı öldürmemesini söyler; Sith lordunu sorguya almak ve sonra da mahkemeye çıkarmak istemektedir. İlk oyunda olduğu gibi, oyuncuya aydınlık yol ya da karanlık yoldan birini seçme imkânı sunmaktadır: İlk "Force Unleashed" oyununun yönetici yapımcısı olan Haden Blackman, LucasArts'tan Temmuz 2010'da istifa etmesine kadar devam oyununun yönetici yapımcısı ve senaristiydi. Blackman'ın yerini Julio Torres aldı. LucasArts göz önüne aldı fakat devam oyunu için farklı bir kahraman fikrine karşı karar aldı. Geliştiriciler hikâyenin "kendi başına ayakta durmasını" ve ilk oyunu oynamamış kimseler için bile eğlenceli olmasını umuyorlar. LucasArts Boba Fett ve Yoda'nın hikâyeyle uygun bir şekilde bütünleşmesini sağlama almak için Lucasfilm'in lisans ofisitle yakından çalıştı. Öncelindeki gibi "The Force Unleashed II"da da fizik ve hareketler için Havok, Euphoria ve Digital Molecular Matter motorları kullanıldı. Blackman güçlü oyun motorlarından ilk oyuna oranla daha iyi yararlanıldığını sezdi. LucasArts, oyuncuların ilk oyunla ilgili olarak hedefleme sisteminde düş kırıklığı yaşadığını kabul etti ve devam oyununda bunu gözden geçirip düzeltmeye çalıştı; Blackman'in dediğine göre onarılan Güç çekme özelliği geliştiricilerin en yüksek önceliği oldu. Ayrıca düşman çeşidi daha azdır; bunun yerine düşmanların daha "'özel ve benzersiz'" olmalarına odaklanıldı. Oyun "kahramanca" "boss" savaşları sunacak şekilde tasarlandı. Diğer düzenlemeler, düşman karakterlerin uzuvlarını kesmeyi sağlamayı ve menü hızını artırmayı içerir. Erhan Kartal Erhan Kartal (d. 1 Mart 1993, Milas) Türk futbolcudur. 1. Lig ekiplerinden Altay'da oynamaktadır. Futbola Yeni Milasspor altyapısında başlayan Erhan Kartal, yaklaşık 3 sene burada forma giydi ve daha sonra Denizlispor seçmelerine katıldı. Seçmelerde beğenildi ve Cahit Arım yönetimindeki Denizlispor altyapısına geçti. Burada oynaması avantajıyla Türkiye genç millî takımlar için erken keşfedildi ve düzenli olarak Türkiye genç millî takımlar için oynamaya başladı. Bunun üzerine Denizlispor yönetimi 2010 yılında Erhan Kartal ile profesyonelliğe geçiş sözleşmesini imzalayarak onu Denizlispor'un as takımına aldı. Denizlispor için ilk Süper Lig karşılaşmasını 2 Mayıs 2010 tarihinde Gençlerbirliği'ne karşı oynadı. 2009-10 sezonunda 1 maça çıkan Erhan, 2010-11 sezonunda ise Bank Asya'da mücadele eden takımıyla 3 lig ve 3 kupa maçına çıktı. 2011-12 sezonunda ise 13 lig maçında forma giyen Kartal, 1 tanede kupa maçına çıktı. 2012-13 sezonunun ilk yarısında ise ligde 17 ve Türkiye Kupası'nda 1 maça çıkan Erhan, devre arasında ise Kasımpaşa SK'nın dikkatini çekti. 2012-13 sezonunda Süper Lig'e yıldız isimleri katarak kadroya başlayan Kasımpaşa devre arasında ise kadrosunu yerli oyuncularla güçlendirme kararı aldı ve Erhan ile 200.000 TL bonservis karşılığında 3,5 yıllık sözleşme imzaladı. Bir süre takımıyla forma giyemeyen Erhan, 27. haftada Bursaspor maçının 46.dakikasında sakatlanan Elyasa Süme'nin yerine dahil olarak çıktı ve maçı takımı 2-0 kazandı. Sezon boyunca 3 Süper Lig maçına çıktı. 2013-14 sezonunda ise Kasımpaşa'nın 3-2 kazandığı Karagümrük derbisinde Türkiye Kupası'nda 90 dakika forma giyerek ilk maçına çıkan Erhan, ligde ise ilk yarı boyunca forma giyemedi. Süper Lig'in 18. haftasında ise ilk maçına Kardemir Karabükspor karşısında çıktı ve beğeni topladı. Bu maçla birlikte Elyasa Süme'den formasını kaptı. Ocak 2016'da, Erhan Kartal sezon sonuna kadar PTT 1. Lig ekiplerinden Şanlıurfaspor tarafından kiralanmıştır. 45 kez millî takımlara çağrılan Erhan Kartal, 9 kez Türkiye U-16, 22 kez Türkiye U-17, 6 kez Türkiye U-18, 5 kez de Türkiye U-19 forması olmak üzere toplam 42 kez millî formayı giymiş ve müsabakalarda 1 gol kaydetmiştir. Türkiye U-17 millî takımı'yla 2010 yılında düzenlenen Avrupa 17 Yaş Altı Futbol Şampiyonası'na katıldı ve yarı finale kadar geldi. Bu turnuvada üçüncülük karşılaşması oynanmadığından "yarı finalist" unvanını kazandı. Thomas Schaaf Thomas Schaaf, (d. 30 Nisan 1961, Mannheim, Batı Almanya), Alman teknik direktör ve eski futbolcudur. 1972 yılında genç takım oyuncusu olarak adımını attığı Werder Bremen kulübünde o zamandan beri görev yapmaktador. 1978'den 1994'e kadar aralıksız 16 yıl Werder Bremen formasını giyen Schaaf, 2 lig, 2 DFB-Pokal, 1 UEFA Kupa Galipleri Kupası şampiyonluğu yaşadı. 1987'den 1995'e kadar Werder Bremen'in genç takımını çalıştırdıktan sonra rezerv takım olan Werder Bremen II'nin başına geçti. 9 Mayıs 1999 tarihinde ise Werder Bremen'in profesyonel takımında görev başına getirildi. İlk yılında ligi 9. bitiren Schaaf, sonraki 3 yılda takımını ilk 5'e bile sokamadı. Ancak, Werder Bremen'le 5. yıl sonunda Bundesliga'da 11 yıllık şampiyonluk hasretine nokta koyarak şampiyonluk ipini göğüsledi. Aynı yıl DFB-Pokal'ı da kulüp müzesine götüren Schaaf, 2006'da ise DFL-Ligapokal'ı kazandı. Topkaya, Mut Yopkaya, Mersin ilinin Mut ilçesine bağlı bir mahalledir. Mersin merkezine 216, Mut merkezine ise 56 km uzaklıktadır. Topluca, Mut Topluca, Mersin ilinin Mut ilçesine bağlı bir mahalledir. Mersin merkezine 172, Mut merkezine ise 12 km uzaklıktadır. Yalnızcabağ, Mut Yalnızcabağ, Mersin ilinin Mut ilçesine bağlı bir mahalledir. Mersin merkezine 200, Mut merkezine ise 40 km uzaklıktadır. Tuğrul, Mut Tuğrul, Mersin ilinin Mut ilçesine bağlı bir mahalledir. Mersin merkezine 137, Mut merkezine ise 23 km uzaklıktadır. Yapıntı, Mut Yapıntı, Mersin ilinin Mut ilçesine bağlı bir mahalledir. Mersin merkezine 170, Mut merkezine ise 5 km uzaklıktadır. Yeşilköy, Mut Yeşilköy, Mersin ilinin Mut ilçesine bağlı bir mahalledir. Mersin merkezine 186, Mut merkezine ise 26 km uzaklıktadır. YeÅŸilyurt, Mut Yeşilyurt, Mersin ilinin Mut ilçesine bağlı bir mahalledir. Mersin merkezine 168, Mut merkezine ise 8 km uzaklıktadır. Esirinim Esirinim, Yaşar'ın 23 Ekim 1998 tarihli Lirik Müzik/Raks Müzik etiketiyle çıkan ikinci albümüdür. Yaşar, albüm çalışması yapılırken Berna Keser, Özkan Uğur, Onur Mete, Deniz Özçelik, Deniz Seki, Yeşim Vatan, Alper Arundar, Levent Yüksel ve Emre Altuğ ile çalışmıştır. Albümün en çok dinlenen hiti "Kuşlar" ve "Sebepsiz Fırtına" şarkıları olup 2000'lere damgasını vurmuştur. Şubat 2010 basımında ise "Şarkılar Güzelse Hala"'nın remix versiyonu ve şiir parçası olan "Şiir Gibi Bir Şey" şarkıları yer almaktadır; ama asıl basımda bu şarkılar yer alamamıştır. Yıldızköy, Mut Yıldızköy, Mersin ilinin Mut ilçesine bağlı bir mahalledir. Mersin merkezine 168, Mut merkezine ise 8 km uzaklıktadır. Oxford Dictionary of Byzantium Oxford Dictionary of Byzantium (sıklıkla ODB olarak kısaltılır), Oxford Üniversitesi Basımevi tarafından basılan üç ciltlik tarih sözlüğü. Bizans İmparatorluğu ile ilgili İngilizce dilinde açıklayıcı bilgiler içerir. Editörü Aleksandr Kajdan'dır. İlk defa 1991 yılında basılmıştır. Kajdan, Rusya'dan göç ettikten sonra, Şubat 1979 tarihinden öldüğü 1997 yılına kadar kıdemli araştırmacı olarak Dumbarton Oaks, Washington, DC'de Bizans çalışmaları merkezinde görev yapmıştır. Editörlük dışında birçok maddeye katkıda bulunmuştur. Katkıda bulunduğu maddeleri, maddenin sonuna "A.K." koyarak işaretlemiştir. Bizans hakkında, ana tarihi olaylar yanında önemli sosyal ve dini olayları içerir. Ayrıca, önemli siyaset ve bilim insanlarının biyografileri ile detaylı dini, sosyal, kültürel, hukuki ve politik maddeler mevcuttur. Kültürel maddeler, müzik, teoloji ve sanat içerir. Savaş, nüfus, eğitim, tarım, ticaret, bilim, felsefe ve tıp alanlarındaki diğer başlıklar, Bizans toplumunun karmaşık ve ileri politik ve sosyal yapısı hakkında anlaşılır bir resim sunar. Yukarıköselerli, Mut Yukarıköselerli, Mersin ilinin Mut ilçesine bağlı bir mahalledir. Mersin merkezine 143, Mut merkezine ise 17 km uzaklıktadır. ZeytinÃ§ukuru, Mut Zeytinçukuru, Mersin ilinin Mut ilçesine bağlı bir mahalledir. Mersin merkezine 179, Mut merkezine ise 19 km uzaklıktadır. Bahçekapı, Etimesgut Bahçekapı, Ankara ilinin Etimesgut ilçesine bağlı bir mahalledir. Halk arasında daha çok Şaşmaz olarak bilinir. Çok önceki yıllarda, bölgede Şaşmaz isimli çamaşır suyu fabrikasından başka bina bulunmadığından, halk arasında bu şekilde isimlendirilmiş ve öyle kalmıştır. Ankara'nın Etimesgut ilçesinden başlayan Bahçekapı mahallesi içerisinde Şaşmaz Oto Sanayi Sitesi, Coca-Cola fabrikası, Atatürk Orman Çiftliği'nin bir kısmı, TCDD Behiçbey Tesisleri ve Güvercinlik Askeri Havaalanı vardır. Ankara Çayı çevreler. İstanbul Yolu kenarında kuruludur. Ankara iline 15 km, Etimesgut ilçesine 5 km uzaklıktadır. Sinan Keskin Sinan Keskin (d. 29 Ocak 1985, Bakırköy-İstanbul) Türk saksofonist ve müzisyen. Sinan Keskin 1985 yılında İstanbul Bakırköy’de doğdu. Saksofon eğitimine 2003 yılında Pera Güzel Sanatlar’da başladı. Pera Güzel Sanatlar’daki saksofon eğitimini Ahmet KARA’dan , solfej ve armoni eğitimini ise Serhat AKYOL’dan aldı. Kültür Üniversitesi Akademi Armoni de Yahya Dai ile çalışma fırsatı yakaladı. Daha sonra Mümin ŞALLIEL ile saksofon çalışmalarına devam etti. Müzik Kariyerine Pera Orkestrası, Bahçeşehir Üniversitesi Tiyatro Gramofon, Turkcell tanıtımları canlı performans ekibi, Avea tanıtımları canlı performans ekibi, Vodafone tanıtımları canlı performans ekibi, Eclectic Nefesli ve Perküsyon ekibi, Tarkan Çakır, Afrotolia, Doğa için çal ve Perküsyonist Gülhan ÇİFDALÖZ ile Dj performanslarına, İroni ile müzik çalışmalarına devam etmektedir. Kara kuvvetleri Kara kuvvetleri, bir devletteki ordunun kara kuvvetidir. Devleti kara yoluyla dıştan gelecek tehditlere karşı koruyan bir kuvvet olup karadan karaya, karadan havaya ve karadan denize askerî harekat da düzenleyebilir. Genelkurmay Başkanlığına'na bağlıdır. Bazı devletlerde asker sayısından kaynaklanıp bazı askeri birimler olmasa da Kara Kuvvetleri birimleri küçükten büyüğe şöyledir; Tim, Manga, Takım, Bölük, Tabur, Alay, Tugay, Tümen, Kolordu, Ordu ve Ordular Grubu olarak sıralanır. Tank, savaş topu, obüs gibi ağır silahları kullanmakla beraber hava kuvvetlerinden de bağımsız helikopterlere sahiptirler. Ayrıca kara kuvvetleri hemen hemen tüm devletlerde en çok personele sahip bir askeri kuvvettir. Kara kuvvetlerinin bir yönetici başkomutanı vardır. En yüksek rütbesi hava kuvvetleri ile ortaklaşa kullandığı mareşal rütbesidir. Rahatlatma metodu Sayısal analizde rahatlatma metodu, eliptik kısmi diferansiyel denklemlerin belirli biçimlerini, özel Laplace denklemini ve onun genelleştirilmesini, Poisson denklemini kapsayan denklem çözümlerine nümerik yaklaşımlar elde etmek için kullanılan metottur. Fonksiyonun şeklinin sınırlarının üzerinde verildiği kabul edilir ve de içinde hesaplanmasını gerektirir. Bu rahatlatma metodu matematiksel optimizasyonda kullanılan alakasız rahatlatma teknikleri ile karıştırılmamalıdır. φ düzgün gerçek sayılar üzerinde gerçek değerli fonksiyon olarak tanımlandığı zaman, onun ikinci türevine yaklaşım şu şekilde yapılabilir: Iker Muniain Iker Muniain Goñi (d. 19 Aralık 1992; Pamplona, İspanya), Athletic Bilbao'da forma giyen ve genellikle orta sahada oynayan İspanyol millî futbolcudur. 2009'un yaz ayında 2009-10 UEFA Avrupa Ligi ön eleme turlarında İsviçre'nin Young Boys takımına karşı 1-0 kaybedilen maçta henüz 16 yıl, 7 ay, 11 günlükken 59. dakikada sahaya çıkan Muniain, Athletic Bilbao'nun bir resmi maçta forma giyen en genç futbolcusu unvanını ele geçirdi. 7 gün sonraki rövanş karşılaşmasında ise 2-1 kazandıkları maçta gol kaydederek kulübün en genç golcüsü oldu. 8 Şubat 2011'de, henüz 18 yaşındayken, İspanya 21 yaş altı millî futbol takımı formasını ilk kez Danimarka karşısında Adrián López'in yerine oyuna dahil olarak giydi. Gnaeus Naevius Gnaeus Naevius (d. MÖ 270 – ö. MÖ 201) Eski Latin döneminde yaşamış Romalı bir epik şair ve oyun yazarı. Komedilerindeki bazı hiciv unsurları Metelli ailesini (ve ailenin konsül olan bir ferdini) kızdırana kadar kayda değer edebi bir kariyeri vardı. Bu kızgınlığın neticesinde hapishanede bir süre kaldıktan sonra sözlerini geri aldı ve "habeas corpus" yetkisini elinde bulunduran Tribün tarafından serbest bıraktırıldı. İşlediği ikinci bir kabahatin ardından Tunus'a sürgüne gönderildi ve burada kendi mezar taşını yazarak intihar etti. Komedileri Yunan Yeni Komedyasının bir uyarlaması olan "Fabula Palliata" türündeydi. Pön savaşları'nda çarpışmış hayli vatanperver bir asker olan Naevius, tragedyaya Romalı ulusal öğeleri ve kahramanları dahil ederek, ismini üst düzey görevlilerin giydiği "Toga praetexta" isimli kıyafetten alan, "Praetextae Fabulae" türünü edebiyata katmıştır. Günümüze sadece şiirlerinin bazı parçaları ulaşmıştır. Buckwild Anthony Best, sahne adı ile Buckwild, Amerikalı prodüktördür. İrlandalı bir anne ve Jamaikalı bir babanın oğlu olarak The Bronx, New York'ta dünyaya geldi. Mesleğe DJ olarak başlayan Buckwild, Lord Finesse ile tanıştıktan sonra beat yapmaya başladı. Sonraları Finesse'in Showbiz & A.G., Diamond D, Fat Joe ve merhum Big L'den oluşan D.I.T.C. grubuna O.C.'yi de yanına alarak katıldı. Buckwild'In yayınlanan ilk beat'i Diamond D, Lord Finesse ve Sadat X'in söylediği "Shit Is Real (You Can't Front)" idi. Büyük çıkışını O.C.'nin 1994'te yayımlanan "Word...Life" adlı albümü ve "Time's Up" adlı single ile gerçekleştirdi. Aynı yıl Organized Konfusion'ın ikinci albümü "Stress: The Extinction Agenda" ve The Artifacts'in "Between A Rock & A Hard Place" albümlerinde üçer parça ile ve Brand Nubian'ın "Everything Is Everything" albümünde bir parça ile yer aldı. 1995'te Big L'in "Lifestylez Ov Da Poor & Dangerous", AZ'nin "Doe Or Die", Kool G Rap'in "4,5,6" ve Mic Geronimo'nun "The Natural" albümleriyle çalışmalarını sürdürdü. 1990'ların sonlarında Akinyele, Tha Alkaholiks, Beastie Boys, Big Pun, Showbiz & AG, Lord Finesse, Brand Nubian, Capone-N-Noreaga, Diamond D, Fat Joe, Jay-Z, Mase, Memphis Bleek, Nas, O.C., Organized Konfusion, Sadat X, Grand Puba, Mad Skillz ve The Notorious B.I.G. gibi isimlerin prodüktörlüğünü üstlenerek adından söz ettirdi. 2001'de O.C.'nin üçüncü albümü "Bon Appetit"teki on beş parçadan on ikisinin yapımcısıydı. 1996'da Red Hot Organization'ın derleme CD'si "America is Dying Slowly"de Wu-Tang Clan, Coolio ve Fat Joe ile birlikte yer aldı. Yaygın AIDS salgını konusunda Afrikalı Amerikalı erkekleri bilinçlendirmek amaçlı kaydedilen bu albüm, "The Source" dergisi tarafından bir başyapıt olarak gösterildi. Buckwild, akıl hocalığı yaptığı birkaç müzisyen ile birlikte Kurrup Money adındaki yayıncılık şirketini kurdu. Murder Cap, Mello, Mal, Shakes, D-Lux ve H-Mob'dan oluşan ekip, ilk mixtape'leri "Hard 4 The Streets"i 2003'te çıkardılar. Albümdeki 20 şarkıdan sekizi Buckwild'a aitti. Ground Floor Recordings şirketi Buckwild'ın 1993 ve 97 yılları arasında yaptığı ve nadir bulunur remixleri ile beatlerinden oluşan "Buckwild: Diggin' in the Crates" adlı iki disklik albümü 2007'de piyasaya çıkardı. Tampalı MC Celph Titled, Buckwild'a ulaştı ve kendi vokalleriyle prodüktörün 1994-95 yıllarında yapmış olduğu hiç duyulmamış beatlerden oluşacak bir konsept albüm yapmayı önerdi. "Nineteen Ninety Now" adını taşıyan albüm, Kasım 2010'da No Sleep Recordings'den çıktı ve büyük beğeni topladı. Teramo Teramo İtalya'da Abruzzo bölgesinin merkezi ve aynı adı taşıyan Teramo ili merkezi olan bir kenti ve bir komundur. Teramo şehri ülke başkenti Roma'dan 150 km uzaklıkta olup Italya'daki Apenin Dağları'nın en yüksek silsilesi olan "Gran Sasso d'Italia" ile Adriyatik Denizi arasında; Vezzola Nehri ile Tordino Nehri'nin birleşme mevkiinde konumlanmıştır. Teramo şehrinin iklimi ılıman iklimdir. En soğuk ay olan Ocak ayı sıcaklık ortalaması 5.5 °C ve en sıcak ay olan Temmuz'da ortalama sıcaklık 24 °C olarak gözlemlenmiştir. Yağışlar çok sık değildir ve genellikle ilkbaharın geç aylarında görülmektedir. Kışlar genellikle nispeten ılımlı geçmekle beraber bazı yıllar, örneğin 2005, çok kar yağışı görülmektedir. Yazlar ise kuru, sıkıcı ve sıcak geçmektedir. Teramo'nun nüfusu (31.8.2010 tahminleri itibarıyla) 54.973 kişi olup nüfus yoğunluğu 359,4 kişi/km² olur. 19. ve 20. yy/da sehir nüfusunun gelişimi şu gösterimde incelenebilir: Teramo şehrinde turistik olarak görülebilecek yerler bulunmaktadır: Teramo şehrinde her Mayıs "Maggio Festeggiante" adı verilen bir sanat sergisi yapılmaktadır. Her yaz "Teramo Edebiyat Ödülü" verilmektedir. Yine yazları uluslararası hentbol turnuvası olan "İnteramnia Dünya Kupası" oyunları organize edilmektedir. Teramo Üniversitesi 1993'te Chieti "Gabriele D'Annunzio Üniversitesi"'nden ayrılarak kurulmuştur. Günümüzde (2010) 5 fakültesi; 6 yüksek lisans okulu ve 10 ana bölümü ile 24 diploma derecesi ve 35 Masters derecesi kursları sağlamaktadır. Sant' Agöstino kampüsunda ise Hukuk, İletişim Bilimleri ve Siyaset Bilimleri Fakülteleri bulunmaktadır. Astronomik Teramo Rasathanesi 1890-1891'de ünlü astronom "Vincenzo Çerulli" tarafından kurulmuş ve İtalya devletine verilmiştir. 1994'ten beri rasathane bir 80 cm çaplı optik teleskopu kullanmaktadır. Teramo'nun en önemli ekonomik sektörleri tarım ve ticarete dayanmaktadır. Fakat şehirde önemli ve güçlü bir sanayi sektörü de bulunmaktadır; bu sanayiler dokumacılık, besin sanayi, yapı malzemeleri sanayi ve seramik sanyidir. Teramo karayolları ulaşımı için iyi konumludur ve İtalya'nın önemli otoyolları olan A14 ve A24 şehrin yakından geçmektedir. Teroma'nın şu komünlerle sınırları bulunur: Basciano, Bellante, Campli, Canzano, Castellalto, Cermignano, Cortino, Montorio al Vomano, Penna Sant'Andrea, Torricella Sicura Teramo şu kentlerle kardeş şehir bağlantısı kurmuştur: Ottokar'ın Asası Ottokar'ın Asası () Belçikalı yazar ve illüstratör Hergé tarafından yazılan ve resimlendirilen ünlü çizgi roman serisi Tenten'in sekizinci kitabıdır. İlk olarak "Le Petit Vingtième" ekinde siyah-beyaz olarak 4 Ağustos 1938'de tefrikalar halinde yayınlanmaya başlamıştır. Renkli bir baskısı 1947 yılında tekrar çizilmiş ve yayınlanmıştır. Tenten yolda kayıp bir evrak çantası bulur ve mühür uzmanı olan (devlet evraklarının resmiyetini sağlayan mühür) sahibi Profesör Hector Alembick'e (İmbik) götürür. Tenten'e mühür koleksiyonunu gösterir, bunlardan bir tanesi Sildavyalı Kral IV. Ottokar'a aittir. Tenten, Alembick ve kendisinin bazı tuhaf şahıslar tarafından takip edildiğini fark eder. Daha sonra Tenten'i öldürmek için evini bombalarlar. Sildavya'nın bu işte parmağı olduğundan şüphelenen Tenten, olayı araştırmak için Alembick'e eşlik ederek Frankfurt ve Prag üzerinden Sildavya'ya gitmeyi kabul eder. Uçakta Tenten rehberinden şüphelenmeye başlar. İlk tanıştığı Alembick sigara içer ve pek iyi göremezken, kendisine refakât eden Alembick sigara içmemekte ve gözlüklerini takmamaktadır. Bir mola sırasında, Tenten düşüyormuş gibi yaparak Alembick'in sahte olduğunu düşündüğü sakalına asılır. Ancak başka biri olduğunu düşündüğü Alembick'in sakalı gerçek çıkar. Tenten bu olaya daha fazla kafa yormamaya karar verir, ancak tam Sildavya üzerinden uçarken, uçağın pilotu uçağın zeminindeki bir kapağı açar ve Tenten uçaktan aşağı düşerek bir saman arabasının içine düşer. Tenten, Kral IV. Ottokar'ın asasının çalınacağından şüphelenmektedir. Sildavya'da tahtta olan kralın egemenliğine devam etmesi için asaya ihtiyacı vardır, yoksa tacını terk etmek zorundadır; eski bir kral suikastçisini asasıyla mağlup ettiğinden beri gelenek bu şekildedir. Her yıl Aziz Vladimir Günü'nde tertiplenen geçit töreninde, halk ulusal marşı söylerken kral elinde asasıyla onları selamlamaktadır. Tenten entrikacıların tüm çabalarına rağmen Kral XII Muskar'a ulaşır ve onu uyarmayı başarır. Kral'la birlikte Alembick'i bulmak için kraliyet hazinesine koşan Tenten, Alembick, kraliyet fotoğrafçısı ve muhafızları bilincini kaybetmiş bulur; asa da çalınmıştır. Tenten'in arkadaşları Dupont ve Dupond asanın nasıl çalındığını araştırmak için davet edilirler, ancak hırsızın asayı pencerenin parmaklıkları