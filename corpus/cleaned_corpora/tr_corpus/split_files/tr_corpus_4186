şehir eskiden beri şiir ve edebiyat merkezi olmuş, İranlı bazı ünlü şair ve yazarlar burada yetişmiştir. Şah Muhammed Rıza Pehlevi' nin ikinci hanımı olan Süreyya İsfendiyari Bahtiyari de bu kentte doğmuş ve büyümüştür. Kiyan Şehr-e Kiyan (Farsça: شهر کیان), İran'ın Çaharmahal ve Bahtiyari Eyaleti'nde şehir. Şehrekürd'ün 2 km güneyinde, başkent Tahran'ın 524 km güneybatısındaki kentin daha önceki ismi "Şahrak" iken 1990'lı yıllarda şimdiki ismiyle değiştirilmiştir. 2005 yılı nüfusu 18.000 civarındadır. Şehrin esas geçim kaynağı hayvancılıktır. Özellikle inek ve koyun yetiştiriciliği yapılır ki süt ve süt ürünlerinden ciddi bir gelir elde edilir. Hayvan yemi olarak kullanılmak için arpa ve buğday tarımı yapılır. Ayrıca el yapımı halı ve kilim üretimi de halkın geçim kaynaklarındandır. Amanda Michalka Amanda Michalka (Diğer adıyla "AJ Michalka") (d. 10 Nisan 1991, Torrance, Kaliforniya), Amerikalı oyuncu,bestekâr, müzisyen, piyanist ve şarkıcı. Amanda; AJ takma ismini kullanmaktadır. Kız kardeşleri Alyson Michalka birlikte kurduğu Aly & AJ grubuyla şöhrete kavuşmuştur. Amanda; ilk olarak 2002 yılında "Passions" dizisinde konuk oyuncu olmuştur. Ardından "Birds of Prey", "The Guardian", "General Hospital", "Six Feet Under" ve "Oliver Beene" dizilerinde oynamıştır. Bu sırada kız kardeşiyle (Alyson Michalka) Disney Channel'in albümleri için çeşitli şarkılar seslendirdi. Ağustos 2005'te Alyson ve Amanda'nın (ilk sahne adları Aly & AJ) ilk albümü olan Into the Rush piyasaya çıktı. Kız kardeşinin filmi "Now You See It" filmi için "Do You Believe in Magic" adlı şarkıyı kız kardeşi ile seslendirdi, klibinde oynadı. Bu sırada Amanda, "Kitty's Dish" ve "Haversham Hall" adlı filmlerde önemli rollerde oynadı. Kız kardeşi ile "Cow Belles" adlı Disney filminde başrol oynadı. Aly & AJ kardeşler film için "On the Ride" adlı şarkıyı seslendirdiler ve klibinde oynadılar. Ayrıca Amanda kız kardeşiyle, Buz Prensesi adlı filmden "No One" adlı şarkıyı seslendirdi ve klibinde oynadı. Aynı yıl kız kardeşi Alyson Michalka ile Herbie Tam Gaz adlı Disney filmi için "Walking on Sunshine" adlı parçayı seslendirdi. 2006 Nisan aylarında, kız kardeşi ile On The Ride Toura çıktılar, turun DVDsi çıktı. DVD'de konser dışında; sahne arkası, röportajlar ve özel görüntülere de yer veren kardeşler, 2006 yazında, 'ı yayımladılar. Bu albümde, Into the Rush albümlerindeki şarkılar + bonus şarkılar + DVD yer alıyor. Ayrıca bunların dışında, "Chemicals React" ve "Rush" şarkılarına da klip çektiler. Bunların peşinden Eylül 2006'da Acoustic Hearts of Winter adlı albümleri geldi. Albümdeki "Greast Time Of Year" adlı şarkıyı "Santa Clause 3" filmi için seslendirdiler ve klip çektiler. Ardından aynı ayda Insomniatic albümleri geldi. "Like Woah" adlı şarkılarını, Disney Channel Orijinal Filmi olan "Minute Man" için kaydettiler. Albümden Insomniatic'ten, "Like Woah" ve "Potential Breakup Song" adlı şarkılarına klip çektiler. Ayrıca aynı yıl kız kardeşi ile bir MTV filmi olan "Super Sweet 16: The Movie" de başrol oynadı. 2010 yılında, Hollywood Records ile yaşadıkları gerginliklerden dolayı oradan ayrıldılar ve geçen yıllarda kız kardeşleriyle gruplarını adlarını 78Violet olarak değiştirdiler. Geçen yıl, yeni adlarıyla "The Next Worst Thing" adlı yeni şarkılarını söylediler. Uzun bir aradan sonra Amanda; 2009 yılında Peter Jackson 'un yönettiği The Lovely Bones filminde oynadı. Ayrıca 2010 yılında Secretariat ve Sloe Moe adlı aile filmlerinde oynadı. Yeni filmi Secretarit için "İt's Who You Are" adlı şarkıyı seslendirdi. Klibinde filmden parçalar kullanıldı. Sonbaharda, Alyson Michalka'nın hit dizisi Hellcats için onunla (bkz. 78violet ) giriş müziği olan "Belong Here"yi yeni kaydettiler. Müzik türleri pop'tan, rock'a geçiş yaptı. 24 Ocak 2011'de, kız kardeşi ile Youtube'a, stüdyoda yeni şarkıları "Suspended" üzerinde çalışırken çektikleri videoyu koydular. Şu sıralarda, AJ Michalka yeni filmi Super 8 filmi için çalışıyor, kız kardeşiyle stüdyoda yeni albümleri için hazırlık yapıyor. Ayrıca Hellcats'de de, konuk oyuncu olarak yer aldı. 2006 - 2007 yıllarında Jonas Brothers'ın ortanca üyesi Joe Jonas ile çıkmıştır. Şimdi CİO olaran Ryan Blair ile çıkıyor. Daha öncelerde Hunter Parrish, Ryan Sheckler ve Bennet Heimple ile çıkmıştı. Maastricht Ãœniversitesi Maastricht Üniversitesi (resmî adıyla "Maastricht University"), Hollanda'nın Maastricht kentinde 1976 yılında kurulmuş olan bir devlet üniversitesidir. Uluslararası eğitime verdiği önem, İngilizce dilinde verdiği eğitimi ve kendine özel Problem Bazlı Eğitim (Problem Based Learning) sistemi ile tanınmıştır. Maastricht Üniversitesi'nin %43'ü yabancı kökenli olmak üzere 16.000'e yakın öğrencisi ve 3900 personeli bulunmaktadır. Lisans, yüksek lisans ve doktora programlarının büyük bir kısmı İngilizce dilinde eğitim vermektedir. Üniversite, dünya genelinde birçok sıralamada kendine üst sıralarda yer edinir. Ayrıca üniversitenin İşletme ve Ekonomi Okulu (School of Business and Economics) 2008 yılından beri 'Üçlü Taç' adı verilen Triple Crown (AACSB, EQUIS ve AMBA sertifikaları) kalite standardına sahiptir. Dünyada bulunan 13.670 işletme ve ekonomi okulundan sadece önde gelen 57'si bu unvanı almaya hak kazanmıştır. Maastricht Üniversitesi Türkiye'de Boğaziçi, Bilkent, Sabancı ve Koç Üniversitesi ile işbirliği antlaşması imzalamıştır. Maastricht Üniversitesi 1976 yılında Hollanda devletinin 8. devlet tıp okulu olarak kurulmuştur. Ülkedeki tıbbi personelin eksikliği göze alınarak 1960'lı yılların sonunda Maastricht şehrinde yeni bir tıp yüksekokulunun kurulmasına karar verilmiştir. Kurulduğu yıllarda ekonomik sorunlarla baş eden Maastricht şehri üniversite ile birlikte entelektüel ve ekonomik zenginlik yaşamıştır. Üniversite resmî olarak tanınmayı beklemeden 1974 yılında Problem Bazlı Eğitim ("Problem Based Learning") adını verdiği yeni bir sistem ile eğitim vermeye başlamıştır. 1975 yılı sonunda Hollanda hükümetinin üniversiteyi resmî olarak tanıması ve yeni eğitim kurumunun Hollanda kraliçesi Juliana'nın katıldığı bir seremoniyle kurulmasıyla üniversite 1976 yılı başında resmî olarak eğitime başlamıştır. Üniversite'nin ismi 2008 yılında kurumun uluslararası yapısını öne çıkarmak için Universiteit Maastricht'ten "Maastricht University"'e çevrilmiştir. Üniversitenin biri şehir merkezinde, diğeri Randwyck semtinde olmak üzere iki kampüsü bulunmaktadır. Üniversitenin rektörlük binası ile beşeri bilimler, hukuk, sosyal bilimler, işletme ve ekonomi fakülteleri şehir kampüsünde yer alır. Maastricht'in tarihi şehir merkezinde, Maas nehrinin batısında yer alan bu fakülteler, birbirine yakın fakat ayrı binalarda eğitim vermektedir. Şehir merkezinde bulunan tüm üniversite binaları tarihi olup, anıtsal değerde korunmaktadır. Üniversitenin Randwyck kampüsü tıp, sağlık ve psikoloji ve nörobilim bölümlerinin merkezi olmuştur. Maastricht Üniversitesi Hastanesi kampüs içerisinde yer alır. Maas nehrinin doğusunda, Randwyck semtinde bulunan kampüs, A2 Amsterdam-Maastricht otobanına paralel konumda yer almaktadır. Üniversitenin şehrin belirli noktalarında Guesthouse ismini taşıyan öğrenci yurtları bulunmaktadır. Bu yurtlar sadece değişim ve yüksek lisans öğrencilerine açık olup, uzun süre ikamet edecek lisans öğrencileri için yurt hizmeti sunulmamaktadır. Maastricht Üniversitesi Hollanda'da bulunan 12 devlet üniversitesinden biridir. Diğer tüm Hollanda üniversitelerinde olduğu gibi, 2002/2003 yılından beri eğitim Avrupa Eğitim Sistemi çerçevesinde Bachelor ve Master diplomalarıyla sona ermektedir. Maastricht Üniversitesi kurulduğundan beri Problem Bazlı Eğitim adını verdiği, standart üniversite eğitim sisteminden farklı olan bir sistemle eğitim vermektedir. Üniversite, dünyada bu eğitim sistemini tüm programlarına uygulamakta olan tek eğitim kurumudur. Problem Bazlı Eğitim sistemi öğrencinin akademik eğitimlerini kendi sorumlulukları olarak görür. Tipik bir UM dersi 'tutorial group' adı verilen ve 14-16 kişilik bir grubun haftada bir veya iki kez buluşup ders kitapçığında yer alan konuları konuşmasından oluşur. Bu ders grupları 'tutor' ismi verilen bir öğretmen tarafından yönetilir. Her görüşme iki kısımdan oluşur: 'post-discussion', yani bir önceki derste işlenen problemlerin çözümlerinin tartışılması, ve 'pre-discussion', yani bir sonraki derste işlenecek problemlerin saptanması. Problem Bazlı Eğitim sistemi yoğun ve sorumluluk gerektiren bir sistemdir. Öğrencilerin hafta içerisinde 40 saat ders çalışması beklenmektedir. Maastricht Üniversitesi'nde Türk vatandaşı öğrenciler için lisans program eğitimi yıllık 8.500 Avro, yüksek lisans programları için yıllık 12.000 Avro'dur. Avrupa Birliği vatandaşı olan veya bu ülkelerde daimi olarak ikamet etmekte olan öğrenciler belirli şartları yerine getirdiklerinde daha düşük harçlara tabi tutulmaktadır. Bazı firma ve kurumlar Türk uyruklu öğrenciler için sınırlı sayıda burs olanakları sunmaktadır. Üniversite'ye bağlı ana araştırma merkez ve enstitüleri şunlardır: Üniversite, ayrıca aşağıdaki birimlerde araştırmalarına devam etmektedir: Şirintepe, Kâğıthane Şirintepe. İstanbul'un Kağıthane ilçesine bağlı bir mahalledir. Seyrantepe, Yeşilce, Sanayi ve Yahya Kemal mahallelerine komşudur. Mahallede bir adet sağlık ocağı, iki adet ilköğretim okulu (Metehan İlköğretim Okulu ve Şehit Adem Yavuz İlköğretim Okulu) bulunmaktadır. Mahallenin ismini taşıyan Şirintepe Spor Kulübü de buradadır. Mahalle nüfusu Amasya, Samsun, Gümüşhane, Giresun, Sivas, Sinop ve Bitlis gibi göç veren şehirlerden gelen vatandaşlardan oluşmaktadır. Roma İmparatorluğu'nun Çöküşü (film) Roma İmparatorluğu'nun Çöküşü, 1964 ABD yapımı tarihi epik filmdir. Özgün adı The Fall of the Roman Empire olan film Türkiye'de ilk kez 27 Aralık 1965'te 3 saatlik özgün uzunluğuyla gösterime girmişti. 18 Nisan 1978 tarihinde ise bu kez epeyce kısaltılarak ve İmparatorlar Çarpışıyor adıyla sinemalarda tekrar gösterilmiştir. Özgün senaryosunu Ben Barzman, Basilio Franchina ve Philip Yordan'ın birlikte yazdıkları filmi Anthony Mann yönetmiş, 70 mm geniş perde Ultra Panavision görüntülerini Robert Krasker çekmiştir. Filmde, başta dönemin yıldız oyuncuları Sophia Loren, Stephen Boyd, Alec Guinness, James Mason, Christopher Plummer, Anthony Quayle, John Ireland, Ömer Şerif ve Mel Ferrer olmak üzere çok geniş bir oyuncu kadrosu yer almıştır. Filmin zengin kostümleri, 1960'lı ve 1970'li yıllarda popüler olan ve özellikle de İtalya'da bolca üretilen ve "Sword and Sandal Films" (kılıçlı sandaletli filmler) de denilen tarihsel epiklere malzeme temin eden İtalyan firması Cerratelli & Peruzzi tarafından yapılmıştır. Dimitri Tiomkin'in film için bestelediği özgün müzik 1965 yılında Oscar'a aday gösterilmiş, Altın Küre ödülünü kazanmıştı. Şöhretlerden oluşmuş olağanüstü geniş oyuncu kadrosu, göz kamaştırıcı görsellerine ve 19 milyon dolarlık (2009'un 131 milyon dolarına denk geliyor) bütçesine rağmen eleştirmenler tarafından vasatın üzerinde bir tarihi epik olarak nitelendirilen bu üstün yapım, aynı zamanda yapımcısı Samuel Bronston'u iflasa sürükleyen film olarak da kötü bir şöhrete sahiptir. "Roma İmparatorluğu'nun Çöküşü", İmparator Marcus Aurelius (Alec Guinness)'un hükümdarlığının son günlerinden başlayarak oğlu ve halefi Commodus (Christopher Plummer)'un başa geçtiği 180 ve 192 yılları arasındaki dönemi ele almaktadır. Bir dönemin ihtişamlı ve heybetli imparatorluğunun savaşlar ve siyasi çalkantılarla sarsılması, önce iktidar hırsı ve sonrasında iktidarın yitirilmesinin getirdiği yıkıcı sonuçlar destansı bir dille anlatılmaktadır. Filmin özgün senaryosuna dayanarak Harry Whittington tarafından yazılan aynı adlı bir roman da o yıl piyasaya verilmişti (Fawcett Publications, Inc. & Frederick Muller Ltd., 1964). Film, Roma İmparatorluğu'nun çok uzun yıllara yayılacak olan çöküş döneminin sadece başlangıç yıllarını yani M.S. 180 ve 192 yılları arasını kapsar. Beş İyi İmparator'dan sonuncusu ve aynı zamanda bir filozof olan yaşlı İmparator Marcus Aurelius (Alec Guinness), Roma'ya bağlı eyaletlerin ordularıyla birlikte kuzeyli Germen kabilelerine karşı Tuna boylarında bir savaş sürdürmektedir. Hasta olan ve ömrünün sonuna geldiğini hisseden Aurelius, ordugâhında kızı Lucilla (Sophia Loren) da varken tahtını o sırada Roma'da olan ve pek de hoşlanmadığı oğlu Commodus (Christopher Plummer) yerine en güvendiği komutanı olan Livius (Stephen Boyd)'a bırakacağını açıklar. Livius bu teklife itiraz eder ama tamamen de reddetmez. Zaten bu durum Roma'da alışılmadık bir şey değildir ve kendisinden önceki dört İmparator da hep kendi yerlerine evlatlıklarını geçirmişlerdir. Livius (Livius senaryo gereği yaratılmış kurgusal bir karakterdir) İmparatorun ailesinin içinde büyümüştür ve Commodus'la çok yakın arkadaşlardır. Üstelik çocukluklarından beri Lucilla'yla da birbirlerine aşıktırlar ve evlenmeyi düşünmektedirler. Ancak İmparator Aurelius doğudaki Part Krallığı ile olan sınırını sağlama almak için politik nedenlerle kızı Lucilla'yı Ermenistan Kralı Sohamus (Ömer Şerif)'la evlendirmek istemektedir ve bunun için de Krala bir söz vermiştir. Roma'dan dönen Commodus babasının plânlarını öğrenince çılgına döner ve o zamana kadar kardeşi gibi gördüğü Livius'a düşmanca davranmaya başlar. Marcus Aurelius henüz halefini resmen ilan etmemişken, Commodus'un bilgisi dışında bazı suikastçılar tarafından zehirlenerek öldürülünce başka seçeneği kalmayan Livius, Commodus'u Sezar ilân etmek zorunda kalır. Commodus da karşılığında Livius'u tüm Roma ordularının başkomutanı ve İmparatorluğun ikinci adamı yani sağ kolu yapar. Artık İmparator olan Commodus babasının o zamana kadar sürdürdüğü ve onun bir zaafiyeti olarak gördüğü 'barış ve özgürlük' politikalarını (Pax Romana) terkederek yeni vergiler çıkartır ve özellikle doğu eyaletlerinden yüklü haraçlar almaya başlar, bu da yeni isyan ve ayaklanmaların çıkmasına neden olur. Oysa bu sırada kuzeyde Aurelius'un eski politikalarını sürdüren Livius bu bölgelerde daha olumlu sonuçlar almaktadır. Livius ele geçirdiği Germen liderlerine birer Roma vatandaşı olmalarını ve boş topraklara yerleşerek tarımla uğraşmalarını önerir ve onları Roma'ya getirir. Roma Senatosu sert tartışmaların ardından bu teklifi onaylar. Bu durum Livius'la Commodus'un arasını açar. Commodus Livius'u görevlerinde azleder, ancak Ermenistan ve diğer doğu eyaletleri isyan edip ittifaktan ayrılmaya kalkışınca tekrar Livius'a başvuracaktır. Livius doğudaki isyanları bastırıp Roma'ya döner. Veba salgınının da vurmuş olduğu kentte siyasi huzursuzluk başgöstermiştir. Çılgın bir megaloman haline gelmiş olan Commodus, verdiği sözlerden dönmüş ve Senato tarafından Roma vatandaşlığı hakkını kazanmış olan Cermen halkını önce kılıçtan geçirmiş, hayatta kalanları da meydanda yakmak üzeredir. Livius kuzey ordularının başında Roma'yı kuşatır ve Commodus'u tahtı bırakmaya zorlar. Ama Commodus Livius'a bağlı lejyon askerlerini altın dağıtarak satın alır. Yalnız kalan Livius'u ve kızkardeşi Lucilla'yı Cermenlerle birlikte yakmaya kalkar. Kendisine aşırı güveni gelmiş olduğu için Livius'u elleriyle öldürmeye kalkar, meydanda yaptıkları kılıç düellosunda Livius Commodus'u öldürür. Ancak başkentte yozlaşma had safhaya ulaşmıştır. Livius Lucilla'yla birlikte uzaklaşırken Sezar olmak için senatörler arasında bir açık arttırma başlamıştır bile. Filmin konusu M.S. 180 ve 192 yılları arasında geçer. Batı Roma İmparatorluğu'nun 476 yılında tamamlanan ve aslında 300 yıla yayılan uzun çöküş döneminin (1453 yılında tamamlanan Doğu Roma İmparatorluğu'nun çöküş dönemi daha da uzun sürmüştür) sadece başlangıçtaki 12 yıllık dönemini ele alan bu epik film, benzeri üstün yapımlarda çoğu zaman yapıldığı gibi tarihi gerçeklerden bazı sapmalar gösterir. Öncelikle Stephen Boyd'un canlandırdığı Livius karakteri kurgusal bir karakterdir ve hikâye oluşumuna katkıda bulunması için filme katılmıştır. Gerçekte veba'dan öldüğü bilinen İmparator Marcus Aurelius (Sir Alec Guinness) filmde bir cinayete kurban gitmekte ve zehirlenerek öldürülmektedir. Keza gerçek hayatta hamamda boğularak öldürülen Commodus (Christopher Plummer)'un ölümü filmde bir düello sonunda Livius'un elinden olmaktadır. Commodus'un kızkardeşi Lucilla'nın ağabeyinin politikalarına karşı çıkması gerçektir, hatta Commodus'a suikast düzenlediği için idam edilmiştir. Ancak filmde gösterildiği gibi politik nedenlerle Ermenistan Kralı ile evlendirilmesi doğru değildir. Üstelik filmde tarihsel gerçeklere aykırı olarak ölümden de kurtulmaktadır. "Dört ordu muharebesi" denen ve Roma'ya sadık Kuzey orduları ile doğudaki iki isyancı Roma eyalet ordusu ve Ermeni ve Pers orduları arasında gerçekleşmiş gibi gösteren böyle bir savaş da gerçekte olmamıştır. Siyah GÃ¼l Siyah Gül, Türkân Şoray ve Kartal Tibet'in başrolünü paylaştıkları, Ülkü Erakalın yönettiği 1966 yılı yapımı Türk filmi. Roma İmparatorluğu'nun Çöküşü (anlam ayrımı) Stok ve akım İktisat, işletme, muhasebe ve diğer ilgili alanlar genellikle stok ve akım değişkenler arasında ayrım yapmaktadırlar. Bu değişkenler ölçü birimi olarak farklılık göstermektedir. "Stok" değişken, sermaye birikimi gibi belirli bir zaman noktasında ölçülen ve o an var olan büyüklüğü gösteren bir değişkendir. "Akım" değişken ise bir zaman aralığı içerisinde ölçülmektedir. Dolayısıyla akım "birim zaman" cinsinden ölçülebilir. Örneğin, ABD'nin nominal GSYİH'si belirli bir zaman aralığında, örneğin bir yıl, harcanan toplam dolar sayısını göstermektedir. Dolayısıyla bir akım değişkendir ve dolar/yıl birimine sahiptir. Buna karşın, ABD'nin nominal sermaye stoğu ABD ekonomisinde var olan ekipman, bina, mal stoğu ve diğer reel varlıkların dolar cinsinden değerinin toplamıdır ve birimi dolar cinsindendir. Grafik sermaye "stoğu"nun yeni yatırım "akımı" ile nasıl arttığını ve amortisman "akım"ı ile nasıl azaldığını göstermektedir. Yani, stok bir varlığın belirli bir zaman noktasındaki itibari değerini ifade ederken akım bir muhasebe dönemi içerisinde gerçekleşen işlemlerin toplam değerini ifade eder. Eğer iktisadi bir aktivitenin bir akım değeri muhasebe dönemi içerisindeki ortalama stok değerine bölünürse, muhasebe dönemi içerisinde gerçekleşen stok deviri sayısını elde ederiz. Bazı muhasebe girdileri (örn. kar veya gelir) her zaman akım olarak ifade edilirken, diğer girdiler (örn.sermaye) hem stok hem de akım olarak ifade edilirler. Bir kişi veya bir ülke para, mali varlık, borç, refah, sermaye ve emek stoğuna sahip olabilir. Grafikte gösterilen akım büyüklükleri haricinde gelir, harcama, tasarruf, borç geri ödemesi, emek veya belirli bir zaman aralığında ortalaması alınmış stok değerleri, örneğin bir yıl içerisinde dolaşımda bulunan para arzı gibi büyüklükler de vardır. Fiziksel dağıtımın en kritik elemanlarından biri de stok yönetimidir.Stok yönetimi, stoklardaki dalgalanmaları ve stok maliyetlerini azaltmak,tüketici ya da müşteri taleplerini zamanında karşılamak ve mallaarın muhtemel değer kayıplarını önlemek için gerekli tüm faaliyetleri kapsar. Satışları karşılamak açısından, elde bulunduralacak stok miktarı şufaktörlere bağğlıdır. Stok ve akım farklı birimlere sahiptirler ve dolayısıyla ölçekdeş değildirler-anlamlı bir biçimde karşılaştırılamaz, toplanıp çıkarılamaz veya çarpılamazlar. Ancak, stokların ve akımların oranları kurulabilir ve bu oranlar üzerinden işlem yapılabilir. Bu iktisatta bazı kafa karışıklıklarına neden olmaktadır. Bazı insanlar oranların alınması (geçerli) ile karşılaştırılmasını (geçersiz) karıştırmaktadır. Bir stok ve akım oranının birimi (birim)/(birim/zaman)=zaman'dır. Örneğin, Bütçe açığı GSYİH oranının birimi yıldır (GSYİH genellikle GSYİH/yıl'dır). Bu Bütçe açığı GSYİH oranının "tüm GSYİH borç ödemesine ayrıldığı varsayımı altında tüm borcu ödemek için gerekli zaman" şeklinde yorumlanmasına yol açar. Kafa karıştıran bir nokta şudur ki zamanın standart bir artışını sabitlemek bir akımı zamanla çarparak stoğa dönüştürmeye imkân tanımaktadır. Örneğin, ABD'nin 2000 yılındaki toplam GSYİH'sinin birimi dolardır. Dolayısıyla stok ve akım oranında zaman boyutu genellikle dikkate alınmaz ve oran yüzde olarak ifade edilir (boyutsuz bir büyüklük). Stok ve akım birçok işletme dışı ve işletme ile ilişkili olmayan konuda farklı kullanımlara sahiptir. Dolayısıyla stok ve akım sistem dinamikleri modelinin yapıtaşlarıdır. Jay Forrester bu değişkenleri "düzey" (stok için) ve "oran" (akım için) olarak ifade etmiştir. Bir stok (veya "düzey değişken") bu geniş anlamda zaman içerisinde giriş akımı ile artan ve/ya çıkış akımı ile azalan birikimli bir büyüklüktür. Stoklar sadece akımlar ile değişebilmektedir. Matematiksel olarak stok zaman içerisinde akımların birikimi ve integrasyonu olarak ele alınabilir. Stoklar genellikle her an farklı bir değere sahiptir-örn. belirli bir zaman noktasında nüfus. Bir "'akım" (veya "oran") zaman içerisinde stoğu değiştirendir. Genellikle giriş akımları ve çıkış akımları arasında ayrım yapılmaktadır. Akımlar tipik olarak belirli bir zaman aralığında ölçülmektedirler-örn. bir günde veya bir ayda gerçekleşen doğumlar. formula_1 zamanında bir stok değişkenin değeri formula_2 ise, türevi formula_3 stoktaki değişimin akımıdır. Benzer biçimde "akım" değişkeninin integrali de stok değişkenini verir. Örneğin, eğer sermaye stoğu formula_4 zaman içerisinde kademeli olarak yatırım akımıyla formula_5 artıyor ve zaman içerisinde kademeli olarak amortisman akımıyla formula_6 azalıyorsa sermaye stoğundaki değişim formula_7 olacaktır. Burada formula_8 notasyonu net sermaye yi temsil etmektedir ki bu brüt yatırım eksi amortisman şeklinde hesaplanmaktadır. İki stoğu akımlar vasıtasıyla değiştiren denklemler şu şekildedir: t = 1'den t = 36'ya kadar olan tÃ¼m denklemlerin listesi: Halil Rüştü İlköğretim Okulu Halil Rüştü İlköğretim Okulu, 1892 yılında dönemin ünlü pedagoglarından Halil Rüştü Bey (?-1910) tarafından yaptırılmıştır.İlk adı Ravza-i Terakki'dir.Eski yeri, Üsküdar-Kızlarağası semtinde, Tabutçular Çıkmazı'nda bir konaktır. 1930 yılında, adı "Halil Rüştü Bey İlkokulu" olarak değiştirilmiştir.1951-1952 eğitim-öğretim yılında adı "Halil Rüştü İlköğretim Okulu" olmuştur. 1964 yılında, Tabutçular Çıkmazı'ndaki konaktan taşınıp, sekiz sınıflı, kaloriferli yeni binaya geçilmiştir. Marmara Depremi'nde hasar gördüğü için, 2000-2001 eğitim-öğretim yılında güçlendirme çalışmaları yapılmıştır. Stefan Lochner Stefan Lochner, (d. Meersburg, 1400 - ö Köln, 1451) Gotik ressam. Naturalist renklerin ışığında, gerçekçi ve detaycı resimleri, konularında ise genellikle hayali melekler, şarkı söylemek ve müzik aletleri çalmaya yönelik Gotik resimler vermiş ressamdır. Asıl olarak Köln, Almanya'da eser çalışmalarını sürdüren Lochner'in tarzının en somut örneği olarak "Madonna Rose Bower" resmi bilinir. Resimde çiçeklerin içinde melek çocuklarla oturan Lochner anlatılmıştır. Lochner 1452 yılında Köln'de ölmüştür. Düztaban ile BastıBacak Düztaban ile BastıBacak; (Danca orijinali: Fy og Bi, "İngilizce: Pat & Patachon") Danimarka yapımı sessiz komedi film serisinin kahramanları. 1921- 1940 yılları arasında yaklaşık 55 film çevirdiler. Carl Schenstrøm (1881-1942) tarafından canlandırılan Pat (Fyrtårnet) ve Harald Madsen (1890-1949) tarafından canlandırılan Patachon (Bivognen)'dir. "Flirt og forlovelse" , Schenstrøm ve Madsen'in birlikte rol aldıkları ilk filmdir. Pat & Patachon Danimarkalı yönetmen Lau Lauritzen senior tarafından 1921'de bir fikir olarak ortaya atıldı ve otuzun üzerinde film çekildi. Filmde sırık gibi uzun Fyrtårnet (pat) ve onun rol arkadaşı kısa tombul Bivognen (patachon)'un kendi mutluluk ve aşklarını aramak için gündelik yaşama müdahaleleri anlatılır. Avrupa'da gişe başarıları yakalamış ve hatta birkaç film festivaline katılmıştır. Şerif Mehmed Rauf Paşa Şerif Mehmed Rauf Paşa ya da kısaca Rauf Paşa (d. 1838 İstanbul - ö. 1923) Osmanlı devlet adamıdır. Rauf Paşa 1838 yılında İstanbul'da doğdu. Bosna Valisi (1868–1869) Şerif Osman Paşa'nın oğluydu. Mekke Şerifliği'nın sülalesinden olduğunu iddia etmiş ve "Şerif" lakabı taşımıştır. 2 Paris'te eğitim gördükten sonra Tercüme Odası'nda göreve başladı. Beyrut, Bitlis, Elazığ, Şam, Erzurum ve Selanik valilikleri yaptı. ve II. Meşrutiyet'in ilanından hemen sonra 19 Temmuz 1908 - 27 Temmuz 1908 günleri arasında İstanbul Belediye başkanlığı (Şehreminliği) yap­tı. Daha sonra Halep ve Aydın valiliklerinde bulundu. Ahmed Tevfik Paşa hükumetinde kısa bir süre Dahiliye Nazırı oldu. Sonra Mısır Fevkalade Komiserliği görevini yaptı. Şura-yı Devlet başkanı, sonra da Ayan Meclisi başkanı oldu. Torunları Türkiye ve Almanya da yaşamaktadır. Rauf Paşa Rauf Paşa şu anlamlara gelebilir: Eiiçiro Oda One Piece'in yaratıcısı Eiichiro Oda (尾田 栄一郎, Oda Eiichirō) 1 Ocak 1975'te Kumamoto (Kumamoto), Japonya'da doğdu. 20 senedir mangaka olarak işini yapmaktadır. Çocukken Vikingler (Vicky The Viking))'den ilham alarak mangaka olmayı hedef edinmiştir ve yine çocukken Yudetamado'nun klasik güreş mangası olan Kinnikuman'a Pandaman adında hazırladığı bir karakteri sunmuştur. Pandaman bu mangada kullanılmasa da Oda'nın kendi çalışmalarında caemo karakter olarak karşımıza çıkmıştır. Çalışmalarına takipçilerinin tespit etmesi amacıyla Doskoi Panda logosu gibi Easter Eggler koymasıyla bilinir. Akira Toriyama'nın Dr. Slump ve Dragon Ball mangalarından etkilenmiştir. Küçükken okulda futbol oynamayı severmiş ve arkadaşları ona "Odacchi" lakabını takmış. Daha sonra One Piece'nin üçüncü filminin ekstrası "Dream Soccer King!"ndeki Odacchi'yi bizzat kendi seslendirmiştir. Asistanlık Yılları (1992-1997) 1992'de 17 yaşındaki Oda manga kariyerine Shounen Jump'da yayınlanan haftalık shounen mangalarında 3 farklı mangakanın yanında asistan olarak başlamıştır. Aynı yılda kendinin ilk çalışması olan "Wanted"ı yayınlamış ve Tezuka Ödülleri'nde ikincilik kazanmıştır. İlk işinde Masaya Tokuhiro'nın Jungle King Ta-Chan (1992) mangasında çalışmıştır. 1994'te Masaya Tokuhiro'yla çalışmasına geri dönmeden önce kısa bir süre Shinobu Kaitani ile Suizan Police Gang üzerine çalıştı. Yine aynı yıl 1. sınıftayken üniversiteyi bırakmıştır. Jungle King'in 1995'te bitmesinden dolayı Tokuhiro'yla beraber Mizu No Tomodachi Kappaman'a başlamışlardır. Bu manga serisi de 1995'ten 1996'a kadar sürmüştür. Aynı yıl Nobuhiro Watsuki ile Rurouni Kenshin serisinde çalışmaya başlamıştır. Bu zaman zarfında Oda Hiroyuki Takei ile tanışmıştır. Ardından Oda mangadaki sahneleri kendi sanat tarzıyla çizmeye başlamıştır. 1993 ve 1994 yıllarında kendi çalışmaları olan God's Gift for the Future (1993), Itsuki Yakou (1994) ve Monsters (1994) yayınlamıştır. Sonrasında çalışmalarını One Piece ile karıştırmıştır. 1996 yılının sonlarına doğru çalışmakta olduğu Watsuki ile mangaka olarak kendini göstermek adına One Piece'in ilk sayısı olan Romance Dawn V.1 ve Romance Dawn V.2 adında 2 one shot vermiştir. 1997 yılında Nobuhiro ile yollarını ayırıp One Piece üzerine çalışmaya başlamıştır. Colorwalk 1'de yer alan One Piece'un ilk eskizlerini çizmiştir. One Piece'i resmi olarak yayınlamaya başlamadan 1-8 sayılarını önceden planlamıştır. Ancak Boogie'in Buggy olarak değiştirilmesi, Zoro'nun Buggy'nin tayfasında olup da Hasır Şapkalar'a geçmesi, Morgan'ın görünüşünün değişimi (orijinal görünüşü bir sumocuya benziyordu ama Oda'nın editörleri görüşünün yeniden değişimini talep edince Oda değiştirdi.) gibi birçok değişiklikler yaptı. Sonrasında Nobuhiro Watskui, Oda'nın hatrı için Rurouni Kenshin'in bir sayısında Enishi Yukishiro'nun adamı Gein'in kullandığı bombanın üzerine Hasır Şapkalar'ın korsan bayrağını resmetmiştir. 1997 yılının Ağustos'unda sonunda onu üne kavuşturacak olan çalışması One Piece'i yaratmıştır. Korsanlardan etkilendiğinden One Piece'i bir korsan serisi olarak çıkarmıştır. 1998 yılında Oda ilk One Piece'in ilk OVA'sını tasarlamıştır ve One Piece'un anime haline geldiği için sevinçlidir. 1999'de Toei Animation, One Piece'i kabul etmiş ve Oda sık sık şirket kadrosuyla serinin gidişatı üzerine tartışmıştır. 2002'de, Shounen Jump Fiesta'da Nami cosplayeri Chiaki Inaba ile tanışmış ve çıkmaya başlamışlardır. 2005 yılında Chiaki Inaba ile evlenmiştir. O hafta beklenilmeyen bir şekilde kendini hasta hissetmiş ve One Piece sayısı çıkartmamıştır. Sonraki hafta kendini toparlamış ve One Piece'e devam etmiştir. Son hastalandığında Oda takipçilerin bilgilenmek istediğini hissetiği için Grand Line Times'ı yaratmıştır. Ayrıca Chiaki Inaba ile olan evliliğinden iki çocuğu vardır. 2007'de Jump Fiesta 2008'de seslendirmenlerin Red-Hair of Class 3 - Sea Time canlandırdığı zaman Shuichi Ikeda'nın yokluğunda bölüm gereği ateşli pembe bir peruk taktı. Bunu sadece Oda yapabilirdi çünkü One Piece 10. yılındaydı. Daha sonra Dragon Ball'ın yaratıcısı Akira Toriyama ile birlikte Dragon Ball/One Piece arasında geçit oluşturan Cross Epoch adlı one shot mangayı çıkarttılar. Ayrıca One Piece'in 10. filmi Strong World'un senarist ve yönetmenliği ile ilgilendi. Oda bir röportajında One Piece'i bitirdikten sonra bir robot mangası yapmayı planladığını açıkladı. Lakin sonrasında One Piece'i bitirdiği zaman Toriyama ile aynı yolu izleyip kısa kısa hikâyeler içeren mangalar çıkaracağını belirtti. One Piece animesinin 10. yılı şerefine Strong World'ün senaryosunu yazmıştır. Bu onun ilk film senaristliğidir. 9 Nisan 2009'da Anime News Network, Oda'nın 27 yaşında işsiz bir kadın tarafından ölüm tehditi aldığını bildirdi. Kadın bu bildiriden önceki gün tutuklandı. Yetkililere göre kadının kocası Oda'nın ofisinde asistandı ve bilinmeyen bir sebeple kovuldu. Bu sebeple Oda'nın cep telefonuna 2007 Eylül'ünden 2007 Aralık ayına kadar "Geber, Geber" vb. tarzda yüzü aşkın mesaj yolladı. Odacchi'nin Seslendirmesi - Soccer King Dream Shanks Canlandırması - 2008 Jump Fiesta Lonesome Crow (albüm) Lonesome Crow, Alman Rock grubu Scorpions’un ilk albümüdür. 1972 yılında piyasaya çıkmıştır. Albüm, Michael Schenker’in grubun asıl elemanı olarak katkıda bulunduğu tek Scorpions albümüdür. Bu albümden sonra gruptan ayrılarak UFO grubuna katılmış, onun yerini ise Ulrich Roth almıştır. Fakat Michael Schenker, 1979’da yayınlanan Lovedrive albümünün kayıtlarına ve bu albümden sonra yapılan turneye de katılacaktır. Lonesome Crow, Alman filmi “Das Kalte Paradies”in soundtrack albümü olarak kullanılmıştır. Albüm birkaç farklı kapak tasarımını sahiptir ve bazı yeniden basımlarda "Action" ismi ile piyasaya sürülmüştür. 1982 tarihli yeniden basımın kapak tasarımı ünlü sanatçı Rodney Matthews imzası taşımaktadır. Ay SarayÄ± Ay Sarayı (İngilizce: "Moon Palace"), Paul Auster’ın 1989 yılında yayımlanan romanı. Roman, ana karakter ve anlatıcı Marco Stanley Fogg’un hayatını anlatmakta olup yaşanan olaylar Manhattan’da ve ABD’nin ortabatı kesiminde geçmektedir. Anne ve babasını çok küçük yaşlarda kaybetmiş olan Marco Stanley Fogg, dayısı Victor tarafından büyütülmüştür. Fogg, üniversiteye başlar ve yaklaşık 9 ay boyunca yurtta kaldıktan sonra bir ev tutarak buraya taşınır. Victor Dayı, çok varlıklı biri olmadığından hediye olarak yeğenine sadece o zamana kadar topladığı 1492 kitabını verebilir ve bunları kabul etmesini ister. Bu kitaplar amcasının en önemli serveti olduğundan Marco bunları almayı başlangıçta kabul etmese de dayısının ısrarları karşısında buna razı olur. Marco üniversiteyi bitiremeden dayısı ani bir şekilde ölür ve böylece Marco son akrabasını da kaybetmiş olur. Bu beklenmedik durum karşısında iyice sarsılan Marco, içine kapanır ve tüm vaktini amcasından kalan kitapları okuyarak geçirmeye ve başka hiçbir şey yapmamaya başlar. Parası tükendikçe dayısından kalan kitapları satar ve kitapların da tamamı tükenince oturduğu evden ayrılarak Central Park’ta yaşamaya başlar. Burada geçirdiği haftalardan sonra, açlıktan ve bakımsızlıklıktan kendini kaybetmişken üniversiteden bir arkadaşı ve daha sonra uzun süreli bir birliktelik yaşayacağı Kitty Wu tarafından kurtarılır. Bir süre arkadaşının evinde kaldıktan sonra, Thomas Effing isimli yaşlı ve varlıklı bir adamın yanında iş bularak onun evine taşınır. Daha sonradan öğreneceği üzere Thomas Effing, Marco’nun büyükbabasıdır. Effing, oldukça yaşlı ve huysuz bir adamdır. Eski bir ressam olan Effing’in asıl adı Julian Barber’dır. Marco, onun evinde kaldığı sürece esas olarak yaşlı adamın asistanlığını üstlenir. Ölümünden sonra, Effing’in mirasının bir kısmını Marco’ya bıraktığı ortaya çıkar. Marco bu parayı kullanarak Kitty Wu ile yeni bir eve çıkarken, bir yandan da Effing’in hiç görmediği oğlunu aramaya başlar. Effing’in oğlu Solomon Barber adlı bir öğretim görevlisidir ve Marco, Solomon’u bularak ona babası hakkındaki gerçekleri anlatır. Solomon ile Marco oldukça iyi iki dost haline gelirler ve Marco, bir kürtaj meselesi yüzünden Kitty Wu’dan ayrıldıktan sonra Amerika’yı baştan sona geçerek kendini aramaya karar verdiğinde Solomon ona bu yolculukta eşlik eder. Daha sonra Solomon Barber’ın Marco’nun ölü bildiği babası olduğu ortaya çıkar, ancak Marco bu gerçeği öğrendiği anda gerçekleşen bir kaza sonucu Solomon Barber da ölür. Böylece Marco, babasını buluğu anda kaybetmiş olmaktadır. Marco yolculuğuna yalnız başına devam eder, ve roman bir Kaliforniya sahilinde söylediği şu sözlerle sonlanır: “... Burası yaşamımın başladığı yer.” Marco Stanley Fogg, romanın ana karakteri ve anlatıcısıdır. Babasını hiç tanımayan ve annesini çok küçük yaşta bir trafik kazasında kaybetmiş olan Marco ile dayısı Victor ilgilenmiştir. Kendini Marco ya da Stanley isimleri yerine sıklıkla M.S. olarak tanıtmaktadır. Marco ismi, Çin’e kadar gitmiş olan ünlü kâşif Marco Polo’ya yapılmış bir göndermedir. (M.S. de romanda Çin kökenli Kitty Wu’yu “keşfetmiş”tir. Bununla birlikte amcası Victor’un Marco’ya verdiği kitapların sayısı da tam olarak Kristof Kolomb’un “Yeni Dünya”yı keşfettiği yıl olan 1492’dir). Stanley ismi, ünlü muhabir Henry Morton Stanley’ye yapılmış bir göndermedir. “Fogg” soy ismi, kitapta da açıklandığı üzere, aslında Avusturya ismi olan Fogelmann’dan gelmektedir. Bu isim, Göçmen Bürosu tarafından kısaltılarak Fog (Sis) haline getirilmiş, ve daha sonradan sonuna bir “g” daha eklenmiştir. Fogg ismi, Jules Verne’in 80 Günde Devrialem kitabının kahramanı Phileas Fogg’a yapılmış bir göndermedir. M.S. ismi Marco’nun dayısının romanda belirttiği gibi manuscript (taslak halindeki yazı) kelimesinin baş harflerinden oluşmaktadır. Victor dayıya göre herkes, kendi hayatını, kendi hikâyesini kaleme almaktadır. M.S. ismi ayrıca multiple sclerosis (doku sertleşmesi) isimli bir hastalığa ifade etmektedir. Victor Dayı, sıska ve uzun boylu, gaga burunlu bir bekar olarak tanımlanır. Hayatını klarnet çalarak kazanmaktadır. Zamanında ünlü Clevelenad Orkestrası’nda da çalmış olan Victor Dayı, yetenekli ama hırstan yoksun bir müzisyendir. Tüm Fogg’lar gibi onun hayatında da mutlak bir gayesizlik hakimdir. Kurulu bir düzeni olmayan Victor Dayı, sürekli hareket halindedir. Cleveland Orkestrası’ndan ayrıldıktan sonra “The Moonlight Moods” ve ”The Moon Men” gibi daha küçük gruplarda çalmaya başlamıştır. Hayatını kazanmak için özel klarnet dersleri de veren Victor Dayı’nın en son işi ansiklopedi satıcılığıdır. Oldukça hayalperest bir adam olan Victor dayı başta beyzbol olmak üzere tüm sporlara meraklıdır. Zengin hayalgücü ve yaratıcılığı sayesinde yeğeni Marco için sürekli ilginç aktiviteler ve oyunlar uydurmayı başarmıştır. Oldukça açık fikirlidir ve film izlemeyi, kitap okumayı çok sevmektedir. Annesinin ölümünden beri Marco’yu himayesine almış ve yeğeniyle arasında otoriteye değil dostluğa dayalı bir ilişki geliştirmeyi başarmıştır. Zamansız ölümü, Marco’nun sarsılmasına neden olmuştur. Asıl ismi Julian Barber olan Effing, romanın sonunda ortaya çıkacağı üzere Marco’nun büyükbabasıdır. Gençliğinde oldukça ünlü bir ressamdır. Elizabeth Wheeler ile evlenmiş, fakat cinsel anlamda eşinden herhangi bir yakınlık görmemiştir. Julian Barber, Batıya doğru bir seyahate çıkmaya karar verince, onun bir daha geriye dönmeyeceğinden ensişe duyan eşi Barber ile birlikte olur. Gerçekten de gezide bir kaza geçiren ve daha sonra bir yılı aşkın bir süre gözlerden uzak bir çölde tek başına yaşayan Barber, bir daha evine ve hamile karısına dönmeyince herkes tarafından öldü sanılır. İsmini Thomas Effing olarak değiştiren Barber yeni bir hayata başlar. Thomas ismi Julian Barber’ın hayran olduğu ünlü ressam Thomas Moran’dan dolayı seçilmiştir. Effing ise kelime olarak “lanetli” anlamına gelmektedir. Barber, bu soyadını hayatının mahvolmuş ve lanetlenmiş olduğuna inandığı için seçmiştir. Bir kaza sonucu tekerlekli sandalyeye bağımlı hale gelen Effing, Paris’e taşınarak bir süre burada kalır. Daha sonra New York’a taşınarak burada yaşamaya başlar ve hiç görmediği bir oğlu olduğunu öğrenir, ama onunla hiç temas kurmaz. Asistanı bir kazada yaşamını yitirince onun yerine birini bulmak için ilan verir ve sonuçta Marco Fogg’u asistan olarak işe alır. Marco’nun temel görevi gözleri görmeyen yaşlı adama kitap okumak, onu gezintiye çıkarmak ve etrafta olanları anlatmaktır. Yaşam enerjisi ile dolu bir genç kız olarak tasvir edilen Kitty, Çin kökenli olup Marco gibi anne ve babasını çok küçük yaşta iken kaybetmiştir. Amcasının ölümünden sonra Central Park’ta yaşamaya başlayan Marco’nun bu dönemi atlatmasında yardımcı olmuş ve daha sonra da Marco ile tutkulu bir ilişki yaşamaya başlamıştır. Marco ile Kitty arasındaki ilişki, 80 Günde Devrialem Kitabındaki ana karakter Phlieas Fogg’un Hint bir kadını ölümden kurtardığı bölüme yapılmış bir gönderme olarak yorumlanabilir. Effing’in ölümünden sonra Marco ve Kitty birlikte yaşamaya başlarlar. Bu dönemde Kitty hamile kalır ve Marco ile Kitty arasında kürtaj ile ilgili bir fikir ayrılığı yaşanır. Bu anlaşmazlık daha sonradan ayrılmaları ile sonuçlanacaktır. Marco, Kitty’yi bir daha ancak babasının ölümünün ardından arar ama Kitty artık başka biri le birliktedir ve Marco’ya geri dönmeyi reddeder. Cres Cres, Hırvatistan (Italyanca: "Cherso") 'a bağlı olan Adriyatik Denizi'ndeki bir ada. Yüzölçümü 405.78 km²'dir. Kvaner Körfezi'nin kuzeyindeki adalardan biridir ve Krk'tan veya Istria'dan alınan feriotlarla adaya ulaşım sağlanabilmektedir. Adada Paleolitik Çağ'dan beridir yerleşim bulunduğu bilinmektedir. Tek tatlı su kaynağı Vrana Gölü'dür. Rhudaur Rhudaur üç krallığa bölünen Arnor'un doğusundaki üç krallıktan biridir.Arnor'un onuncu ve son kralı Eärendur'un üç oğlu yüzünden üçe bölünen krallıktan biri olan Rhudaur Eärendur'un en küçük oğluna verilmiştir.Rhudaur'un ve Cardolan'ın başkenti Amon Sûl'dur.Rhudaur kendi çıkarlarını korumak için Angmar'la iş birliği yapıp Cardolan ve Arthedain'i ele geçirdiler.Ancak Gondor ve elf orduları Fornost'a yardıma gelip Arnor'u geri alıp,üstünede Angmar'ı ele geçirmişlerdir.Witch King içinden intikam yeminleri ederek Ettenavlakları'na kadar kovalanmıştır. Önce senaryosu sonra romanı yazılan filmler Önce senaryosu sonra romanı yazılan filmler ("İngilizce: Novelization") Sinema başlangıcından beri edebiyatla yakın bir etkileşim içinde olmuş ve sayısız roman, hikâye ve oyun sinemaya uyarlanmıştır. Ancak bazı durumlarda bunun tersi de gerçekleşmiş ve filmlerin senaryolarından romanlar, resimli romanlar ve tiyatro oyunları da yazılmıştır. Bunlar genellikle bir pazarlama stratejisinin ürünleri olmuşlardır. Gişede başarılı olması beklenen bir filmin başarısını desteklemek veya garanti altına almak için ısmarlanan romanlar olduğu gibi zaten başarı kazanmış bir filmin rüzgârından yararlanarak ekstra gelir elde etmek için de bu yola başvurulduğu olmuştur. Bu romanların yayım tarihlerinin özel zamanlara denk getirilmesine de çalışılmıştır. Örneğin ünlü Aşk Hikayesi filminin senaryosundan bir roman oluşturulmak istenmiş ve yine filmin senaristine ısmarlanan roman özellikle 'Sevgililer Günü"nde piyasaya verilmiş ve beklendiği gibi bir bestseller olmuştur. Benzer şekildeki diğer filmlerin senaryolarından uyarlanmış romanlar da aşağı yukarı filmin gösterime çıktığı aynı yıl veya en geç bir sonraki yıl yayımlanmışlardır. Bu romanlar çoğunlukla ve doğal olarak filmle aynı adı taşıyorlardı. Bazı filmler ise kendileri birer roman uyarlaması oldukları halde ayrıca farklı yazarlar tarafından film romanları da çıkartılmıştır, buna bir örnek Ay Harekatı filmidir. Önce senaryosu sonra romanı yazılan filmlerin bir listesi aşağıdadır: Yaşamın çarkı Hayatın çarkı ya da yaşamın çarkı ifadesi, Budizm’de meditasyon sembolü olarak nitelendirilir. Yani Buda’nın aydınlanmadan önce yaşamın sonsuz döngüsünü ve kurtuluş yollarını görüp geçirmeyi ifade etmektedir. Yaşamın çarkı, bugünkü meditasyon ve Mandala (Hindistan kökenli dinlerde metafizik veya sembolik şekil) terimleri için kullanılır, genellikle Thanka’lar (Meditasyon resimleri) olarak da adlandırılır. Bunlar, her zaman aynı sembolleri içermektedir ve bu sembolleri belirli resimler takip etmektedir. Nedensellik çemberi, sonsuz olan, yeniden doğum döngüsü içerisindeki, birbirine bağlı zincirlerden oluşmaktadır. Bu zincirleri on iki çubuk da denilen on iki Nidana’lar oluşturmaktadır. Yeniden doğum halkası, ölüler dünyasının Efendisi şeytan Yama tarafından yönetilir, bu nedenle yeniden doğuş Yama’nın görünüşüyle temsil edilmektedir. Yaşam Çarkı bir nevi yeniden doğum döngüsünde (Samsara) yaşanan acıların tasvir edilmesidir. Kişi, kendini rahatsız eden bu acılardan kurtulmayı amaçlar. Eski Budist ressamlar bu konuyu resimlerinde sunmuşlardır. Eski Hint tasarımlarında da Karma’nın (Nedensellik Yasası) kuralları yaşamın çarkını anlatan resimlerde açıkça kullanılmıştır. Ayrıca mabetlerde, avluların dış duvarlarını süslemede bu figürler sıkça kullanılmaktadır. Mabede, ayine gelen inanırlar, ayinden önce yaşamlarını değiştireceğine inandıkları, duvarlardaki bu yaşam halkalarına bakarlar. Bu şifreli sembol yardımıyla istem dışı, bir aynaya bakar gibi kendi kendilerini tanırlar. Mabede giren kişi bu sembolik resimlerin arasından yeniden doğum dünyasına geçerek, kurtuluşa doğru ilk adımını atmış olur. Bu var oluş çarkında (Bhavacakra) yapılan meditasyon kişinin kendini bulmasındaki ilk aşamayı oluşturur. Kişi bu yaşam çarkından geçerek cahillikten kurtulur ve Buda’nın öğretilerini öğrenmeye başlayabilir. Budizm’de Mara, hayvan kılığında, yaşamın çarkını ele geçirmiş öfkeli, şeytani ölüm tanrısıdır. Mara, Buda’nın kılığında da insanların karşısına çıkar. Mara’nın üç kızı vardır. Kötülüklerinde ona yardım ederler. “Rati” arzuları, “arati” memnuniyetsizliği ve “tanha” hırsı, açgözlülüğü temsil eder. Bu rolüyle Mara, Hıristiyanlıktaki şeytan ile benzerlik gösterir. Ayrıca Mara’lar mabedlerin önünde, çarkın dışında, yukarıda Buda Gautama’nın sağında, Bodhisattva Avalokiteshvara’nın solunda otururlar. Buddha Gautama dini lider olarak sunulmuştur. Buda’nın sağ eli, onun öğretileri için yardım isteyen bir kadına dönüktür ve onu işaret eder. Yaşamın çarkı dört halkadan oluşmaktadır. Çarkın merkezinde horoz, yılan ve domuz gibi hayvan figürleri bulunmaktadır. Bunlar yaşamı zehirleyen üç etkeni simgeler: Yine çarkın merkezinde bulunan domuz resmi cahilliği, güvercin resmi açgözlülüğü ve yılan resmi ise kızgınlığı, öfkeyi simgelemektedir. İnsan hayatını zehirleyen bu üç etken doğumdan ölüme kadar Buda’nın dünya görüşünü belirtmektedir. Kişinin, ancak nefsini yenerek ve bu zehirlerden arınarak Samsara’dan kurtulması ve Nirvana’ya ulaşması mümkündür. İkinci halka yarı yarıya ayrılmıştır. Halkanın sağ ve karanlık olan yüzü çöküşü, sol aydınlık olan yüzü ise yükselişi ifade etmektedir. Bütün eylemler yerine getirilip, Dharma kurallarına uyulup en iyi şekilde uygulandıysa ya da hiçbiri yapılmadıysa, kişi halkanın bu iki yüzünden birini seçebilir. Budist anlayışa göre, birbirine bağlı bu halkaların içerisinde Dünya’ya ve varoluşa dair altı katmandan oluşan normlar sunulmaktadır. Ayrıca bu çarkın evrelerinde varlıklar, Karma’larına (eylemler) ve bu Karma’ların amaçlarına göre yeniden doğmaktadırlar. Bu altı katmanı Tanrılar, kıskanç Tanrılar, insanlar, hayvanlar ve aç hayaletler (Pretas) ve cehennemin yaratıkları oluşturmaktadır. Herkes, kendi eliyle oluşturduğu karma sebeplerinden ötürü hak ettiği yaşam biçimi içinde yeniden doğmaktadır. Bu altı katmanın her birinde Buda, varlıklara kaderlerinin hafifletmesini sağlayıp ve kendi öğretisinin bilgisini sunmaya çalışır. Hayat çarkının dışında farklı varoluş durumları sunulmaktadır. Bunlar her insanın yaşamını belirleyen faktörlerdir. On iki halkalı zincir ya da on iki Nidana olarak tanımlanır. Kişi, doğum ve ölüm döngüsü içinde devamlı gidip gelir. Her bir halkanın tek nedeni yoktur; aksine bir diğer halka diğerini oluşturacak şekilde, birden çok koşulla birbirine bağlanmış nedensellik ilişkisi içindedir. On iki Nidana’ların özellikleri orta bölümden başlayıp saat yönünde ilerlemektedir. FC Bohemians Praha FC Bohemians Praha ÅŸu anlamlara gelebilir: Dekstrin Dekstrinler nişasta ya da glikojenin hidrolizi ile üretilen düşük moleküler ağırlıklı bir karbonhidrat grubudur. Dekstrinler α-(1→4) ya da α-(1→6) glikosidik bağları ile bağlanmış D-glikoz birimlerinin polimer karışımlarıdır. Dekstrinler, insan vücudunda sindirim esnasında ve maltlaştırma ile, mayşeleme sırasında amilazlar gibi enzimler kullanılarak, ya da asidik koşullar altında kuru ısı uygulanarak (piroliz ya da kavurma) nişastadan üretilebilir. Pişirme işlemi sırasında ekmek yüzeyi üzerinde görülen ve ekmeğin tat, renk ve gevrekliğine katkıda bulunan ikinci yöntem endüstriyel olarak kullanılmaktadır. Isıyla üretilen dekstrinler pirodekstrinler olarak da bilinir. Asit koşul altındaki kavurma sırasında nişasta hidrolize olur ve kısa zincirli nişasta parçaları α-(1,6) bağlarla bozunmuş nişasta molekülüne kısmen bağlanarak yeniden dallanır. Ayrıca bakınız Maillard reaksiyonu. Dekstrinler kısmen ya da tamamen suda çözünür, düşük viskoziteli optikçe aktif çözeltiler veren beyaz, sarı ya da kahverengi toz halindedirler. Çoğunlukla, kırmızı bir renk veren iyot çözeltisi ile tespit edilebilir; eritrodekstrin (dekstrin kırmızı renklidir) ve akrodekstrin (renk vermez) olarak ayrılır. Çok az asit katılırak ya da asit katılmadan nişastanın kavrulmasıyla elde edilen beyaz ve sarı dekstrinlere İngiliz zamkı denir. Sarı dekstrinler suda çözünür tutkal olarak tekrar nemlendiğinde yapışkan hale gelebilen zarf yapıştırıcısı ve kâğıt boru yapımında, köpüklü yüzdürmede katkı maddesi olarak maden endüstrisinde, kuma dökümde yaş dayanç katkı maddesi olarak döküm endüstrisinde, batik rezerve boyama için baskı kıvamlaştırıcısı olarak, guaj boya ve ayrıca deri endüstrisinde bağlayıcı olarak kullanılır. Beyaz dekstinler ise: Yeniden dallanmış yapısı nedeniyle, dekstrinler daha az sindirilebilir; tek başına çözündüğünden dolayı lif takviyelerine ve işlenmiş gıda ürünlerine eklemek için sindirilemeyen dekstrin geliştirilmiştir. Maltodekstrin gıda katkısı olarak kullanılan kısa zincirli bir nişasta şekeridir. Maltodekstrin jelleşmiş nişastadan enzimatik hidrolizle de üretilir. Genellikle püskürtülerek kurutulan kremsi-beyaz higroskopik bir toz halinde bulunur. Maltodekstrin, glikoz gibi süratle emildiği için kolayca sindirilebilir. Bir dereceye kadar tatlı olabilir ya da hemen hemen hiç tatlı olmaz. Siklik dekstrinler, siklodekstrinler olarak bilinirler. Siklodekstrinler, örneğin, "Bacillus macerans" gibi bazı bakteriler tarafından nişastanın enzimatik bozunmasıyla oluşturulmaktadır. Siklodekstrinler 6-8 glikoz kalıntılarıyla halka şeklinde yapı oluşturmuşlardır. Carlos Fonseca Amador Carlos Fonseca Amador (23 Haziran 1936, Matagalpa, Nikaragua – 8 Kasım 1976, Nikaragua), Nikaragualı bir öğretmen ve kütüphaneci, aynı zamanda Sandinista Ulusal Kurtuluş Cephesi’nin de (FSLN) kurucusudur. FSLN’nin Nikaragua’daki yönetimi eline geçirmesinden üç sene önce dağlarında öldürülmüştür. Carlos Fonseca Amador 23 Haziran 1936 tarihinde Augustina Fonseca Ubeda’nin (anne) ve Fausto Amador Aleman’ın (baba) oğlu olarak, Nikaragua’nın kuzeybatısında bir şehir olan, Matagalpa’da dünyaya gelmiştir. Anne ve babası evli olmadığı ve babasının bölgedeki önemli zengin bir aileye mensup olduğu için, babası ve baba tarafının ailesi tarafından tanınmasa da gençliik yıllarında okula giderken babasından yardım almıştır. 1950 yılında orta okula başlayan Carlos Fonseca Amador, bu seneden itibaren politik gruplarla daha fazla ilgilenmeye başlamıştır. 1950li yıllarından başında Muhafazakâr Parti’nin gençlik grubu olan Ulusal Popüler Eylem Birliği’ne (İspanyolca: Union Nacional de Acción Popular veya UNAP) katılmıştır. Sonraları Marksizme daha çok ilgi duyması nedeniyle Nikaragua Sosyalist Partisi’ne de (İspanyolca: Partido Socialista Nicaragüense veya PSN) üye olmuştur. 1953 veya 1954 yılında, UNAP’ın sosyal konularda çok burjuvazi davrandığı gerekçesiyle, bu partide ayrılmış; 1954 yılında Segovia adını verdiği bir “kültür günlüğünü” basmaya başlamıştır. Carlos Fonseca Amador, Guardia Nacional tarafından tutuklanması ve iki ay hapiste kalmasına rağmen Nikaragua’nın barışçıl yöntemlerle değişebileceğine ve bunu PSN’nin sağlayacağına inancını korumuştur. 1957 yılında, PSN delegesi olarak, Sovyetler Birliği’ni ziyaret etmiştir. Fidel Castro ve 26 Temmuz Hareketi, 1 Ocak 1959 tarihinde Küba’da yönetimi eline geçirdi. Küba Devrimi’nın Latin Amerika’da, Nikaragua da dahil olmak üzere, etkisini oldukça çabucak gösterdi. Carlos Fonseca Amador’in politik evriminde Küba Devrimi bir dönüm noktası olmuştur. Küba Devrimi’nin Küba Komünist Partisi’nin kontrolü dışında gerçekleştiğini göz önünde tutan Carlos Fonseca Amador, Nikaragua’da bir devrim hareketinin PSN veya diğer mevcut gruplar dışında kurulması fikrini benimsemeye başladı. Küba Devrimi’nin hemen ardından Nikaragua’daki anti-Somoza (döneminin mevcut devlet başkanı) hareketi oldukça popülerlik kazandı ve 1959 yılındaki ayaklanmaya yol açtı. Carlos Fonseca Amador ve onun gibi birçok radikal Nikaragualı Küba’yı ziyaret etti. 1959 yılının ortalarına Carlos Fonseca Amador, Honduras’ın güneyinde bir kamp kurmuş olan Nikaragualı bir gerilla grubuna katıldı. 24 Haziran 1959 tarihinde bu grup Nikaragua ve Honduras orduları tarafında bozguna uğratıldı. Bu çatışmada birçokları hayatını kaybederken, Carlos Fonseca Amador canlı yakalandı ve hapse konuldu. Bu olay sonunda Carlos Fonseca Amador, PSN ile tüm ilişkilerini kesmek ve FSLN’ni kurma kararı alması için dönüm noktası olmuştur. Carlos Fonseca Amador’in ordu tarafından tutuklanmış olmasına rağmen, nasıl kaçabildiği belli değildir. Bilinen bir husus 24 Haziran 1959 çatışmasında gözaltına alındığı ve sonrasında da Küba’ya kaçtığıdır. Bu noktadan itibaren de bir Sandinist olmayı cidden düşünmeye başladığı sanılmaktadır. Bu görüşte olan diğer arkadaşları ile sık sık yaptıkları toplantılar kısa bir süre sonra FSLN’nin yani Sandinista Ulusal Kurtuluş Cephesi’nin oluşmasına yol açacaktır. 1959 ile 1963 yılları arasında Carlos Fonseca Amador ve arkadaşları birçok farklı organizasyonlar oluşturmuşlar ise de bu grupların ömrü kısa olmuştur. En sonunda FSLN (Sandinista Ulusal Kurtuluş Cephesi) 1963 yılında kurulmuştur. Orijinal olarak Carlos Fonseca Amador, Küba Devrimi’nın taktiklerini aynen uygulamayı düşünmüş, ona göre savaş planları yapmıştır. 1963 ile 1976 yılları arasında inişli çıkışlı bir grafik ile FSLN varlığını sürdürmeyi başarmıştır. Carlos Fonseca Amador, 8 Kasım 1976 tarihinde askerlerler giriştikleri bir çatışma sırasında öldürülmüştür. Volta Redonda Volta Redonda, Brezilya’nın Rio de Janeiro Eyaleti'nde yer alan bir şehirdir. Türkçede eğrisel dönemeç anlamına gelen şehir, bu ismi çevresine yerleştiği Paraíba do Sul Nehri’nin bu bölgedeki şeklinden almaktadır. Yaklaşık 180 kilometrekarelik alana yayılan Volta Redonda şehri deniz seviyesinde 350 ile 707 metre arası değişen bir yükseklikte yer almaktadır. 2009 yılı tahminlerine göre 259,811 kişilik bir nüfusa sahip olan şehrin nüfusu çevresindeki yerleşimler ile birlikte 700,000’in üzerine çıkmaktadır. Volta Redonda şehrinde yer alan Companhia Siderurgica Nacional veya CSN, Latin Amerika’nın en büyük çelik üretim firmasıdır. Her ne kadar şehrin ekonomisi ağırlıklı olarak endüstriye dayansa da, servis ve ticaret sektörlerinin de önemli rolü vardır. Bu sebeplerden dolayı bu şehre Cidade do Aço (Türkçe: Çelik Şehir) ismi de verilmektedir. Volta Redonda şehrinin çevresinde Barra Mansa (kuzey, kuzeybatı, batı ve güneybatı), Barra do Piraí (kuzeydoğu), Pinheiral, Piraí (güney ve doğu) ve Rio Claro (güney) şehirleri yer alıyor. Ayrıca Rio de Janeiro şehrinden de yaklaşık 130 kilometre uzaklıkta bulunuyor. Barra Mansa ve Pinheiral ile birlikte 500,000’in üzerindeki nüfus ile bu bölgge Rio de Janeiro şehrinden sonra Brezilya’nın en yoğun şehirleşmiş bölgesi niteliğini taşıyor. Güneydeki Fluminense bölgesinin ekonomik merkezi olan Volta Redonda şehri bölgedeki diğer stratejik öneme sahip Juiz de For a (190 kilometre) ve Sao Jose dos Campos (220 kilometre) gibi şehirlerinin de oldukça yakınında yer alıyor. İlk Avrupalı yerleşimcilerin 1744 yılında geldiği bu bölge ilk dönemlerde ağırlıklı olarak tarıma dayanıyordu. Bu sebepten dolayı bölgede halen bazı semt isimleri çiftlik ve çiftlik ile alakalı isimlere sahiptir. Tarım sektörüne dayanan şehir 1869 ile 1870 yılları arasında en parlak dönemini yaşamıştır. D. Pedro II demiryolunun bu bölgeye gelmesi de aynı döneme rastlamıştır. 1875 yılına kadar gelişmeye başlayan şehir, 1888 yılında kölelere özgürlük verilmesiyle, tarım sektöründeki gerilemeye paralel olarak, gerilemeye başlamıştır. Bu durum 1941 yılında şehrin endüstrileşmesi ile tekrar olumluya dönmüştür. II. Dünya Savaşı’nın ortalarında bir demir çelik firması olan Companhia Siderúrgica Nacional’ın (CSN) burada kurulmasıyla, Volta Redonda Brezilya’nın dört bir tarafından işçilerin buraya gelmesine yol açmıştır. 1946 yılında açıldığında Latin Amerika’nın ilk çelik fabrikası olmuştur. Tıpkı diğer Latin Amerika ülkelerinde olduğu gibi, devlet desteği ile, 1980’lerde yaşanan ekonomik krize kadar, Volta Redonda gelişmeye devam etmiştir. 1993 yılında özelleştirilen ve Presidente Vargas Steelworks ismini alan bu demir çelik fabrikası alanında dünyanın en başarılı olanlarındandır. Volta Redonda Futebol Clube şehrin en önemli futbol takımlarından birisidir. Maçlarını da, şehrin merkezinde yer alan, Estádio Raulino de Oliveira Stadyumu’da gerçekleştirmektedir. Kaya mekaniÄŸi Kaya mekaniği, kayalar üzerinde kuvveti ve bu kuvvetin kayanın üzerindeki etkisini inceleyen mekaniğin bir alt dalı olup; maden, inşaat, jeoloji, petrol mühendisliği gibi birçok mühendislik dalını ilgilendiren uygulamalı bir bilim dalıdır. Kaya mekaniği 1960'lı yıllarda gelişme göstermeye başlamıştır. 1963 yılında kurulan Uluslararası Kaya Mekaniği Topluluğu (International Society for Rock Mechanics (ISRM)), kaya mekaniğinin gelişmesi konusunda oldukça etkisi olmuştur. Madencilik, açık ocak madenciliği, karayolu, demiryolu, su ve kanalizasyon tünelleri, petrol, doğalgazın yer altında depolanması, nükleer atıkların depolanması gibi birçok mühendislik uygulamalarında bu bilim dalından faydalanılmaktadır. Azara agutisi Azara agutisi ("Dasyprocta azarae"), Güney Amerika'da Brezilya, Paraguay ve Arjantin'de yaşayan aguti türüdür. Adı, İspanyol doğa bilimci Félix de Azara'ya yapılan ithaftan dolayıdır. Coiba agutisi Coiba agutisi ("Dasyprocta coibae"), Panama'da Coiba adasında yaşayan endemik bir aguti türüdür. Habitat kaybından dolayı tehlike altındadır. Boyu 41–62 cm, kuyruğu 1-3.5 cm uzunluğundadır. Bacakları uzundur. Arka ayaklarında 3 tırnak bulunur. Kobayı andıran başı ufak, kulakları ise yuvarlaktır. Tutsaklıkta 17 yıl yaşarlar. Genellikle su kıyılarına yakın orman ve çalılıklar ana yaşam alanlarıdır. Yumuşak meyveler, ceviz benzeri meyveler ve yaprağı etli bitkilerle beslenirler. İnsanlar tarafından rahatsız edilmedikçe, gündüzlerini orman örtüsü altında meyve aramakla geçirirler. Ağaç tepelerinde beslenen maymunları takip ederek onların yere düşürdükleri meyveleri alırlar. Meyveyi arka ayakları üzerine oturarak, tıpkı bir sincap gibi elleriyle tutarak yerler. Çiftler bölgelerini savunurlar. Belirli üreme mevsimleri yoktur, yıl boyunca aktif olabilirler. Gebelik süresi 104-120 gündür. Bir batında tek ya da ikiz yavru yaparlar. Yavrular doğumdan bir saat sonra ayağa kalkabilirler. Yaklaşık 20 gün sonra sütten kesilirler. Tepeli aguti Tepeli aguti ("Dasyprocta cristata"), Güney Amerika'da Surinam, Guyana ve Fransız Guyanası ve Brezilya'nın Aripuanã ırmağı yöresinde yaşayan bir aguti türüdür. İngilizcede tepeli aguti ("crested agouti"), kızıl-sağrılı aguti ("red-rumped agouti") ve kızıl aguti ( "red agouti") adlarıyla anılır. Kara aguti Kara aguti ("Dasyprocta fuliginosa"), Güney Amerika'da Venezuela, Kolombiya Ekvador ve Brezilya'da yaşayan bir aguti türüdür. Dişleri çok keskin olup Brezilya fındığının ("Bertholletia excelsa") sert kabuklarını çatlatabilen yegane hayvandır. Orinoco agutisi Orinoco agutisi ("Dasyprocta guamara"), Güney Amerika'da Venezuela'da Amacuro deltasında yaşayan endemik bir aguti türüdür. Kalinowski agutisi Kalinowski agutisi ("Dasyprocta kalinowskii"), Güney Amerika'da Peru'nun güneydoğusunda yaşayan endemik bir aguti türüdür. Habitat kaybından dolayı yok olma tehlikesindedir. Peru'da "añuje" adıyla bilinen Kalinowski agutisi, Vertiente Oriental bölgesinin güneyinde Cuzco, Hacienda Cadena e Idma; Puno, Yanamayu, San Juan, Valle Grande yörelerinde ender görülür. Brezilya agutisi Brezilya agutisi ("Dasyprocta leporina"), Güney Amerika'da Venezuela, Guyana, Fransız Guyanası ve Brezilya'da yaşayan bir aguti türüdür. Güney Amerika'daki yağmur ormanlarında yaşayan hayvanlar içinde diş minesi en sert olan hayvandır. Bu da Brezilya fındık ağacının çok sert kabuklu meyvesini kemirerek içindeki fındık tohumlarını yiyebilmesini sağlar. Hemen tüketemediklerini ise saklamak üzere ağaçtan uzağa taşır. Tohumlarını yalnızca Brezilya agutisi aracılığıyla taşıyıp toprağa ulaştırabilen Brezilya fındık ağacı, varlığını bu hayvana borçludur. Meksika agutisi Meksika agutisi ("Dasyprocta mexicana"), Orta Amerika'da Küba ve Meksika'da yaşayan bir aguti türüdür. Habitat kaybı nedeniyle yok olma tehlikesindedir. Kara sağrılı aguti Kara sağrılı aguti ("Dasyprocta prymnolopha"), Güney Amerika'da Brezilya'nın kuzeydoğu bölgelerinde yaşayan endemik bir aguti türüdür. Orta Amerika agutisi Orta Amerika agutisi ("Dasyprocta punctata"), Orta ve Güney Amerika'da Meksika, Ekvador, Kolombiya, Venezuela, Brezilya, Paraguay, Arjantin, Küba, Cayman Adaları gibi geniş coğrafyada yaşayan bir aguti türüdür. RoatÃ¡n agutisi Roatán agutisi ("Dasyprocta ruatanica"), Orta Amerika'da Honduras'ta Karayip Denizindeki Roatán adasında yaşayan endemik bir aguti türüdür. Hódmezővásárhely Hódmezővásárhely (; Hırvatça: "Vašarhelj") Macaristan’ın güneydoğusunda, Békés-Csanádi Bayırı ve Kil çayır toprağın Tisza Nehri’ni çevrelediği birleşme noktasında Büyük Macaristan Ovası’nda bir şehirdir. Kasabanın ismi kelimesi kelimesine "Kunduz çayırı/çayır çarşı (meydanı)" dır. Modern kasabanın 6000 yıl öncesinde insan yerleşiminin kanıtı vardır ve arkeolojik kalıntılar alana o zamandan beri devamlı şekilde farklı kültür türlerinin yerleştiğini sezdirmektedir. Neolitik oturma yerleri toprağın içindeki girintiye eve ait eşyalardan tabaklar ve bereket sembolü "Kökénydombi Vénusz" u biriktirmiştir. Ayrıca Bakır Çağı, Bronz Çağı, Demir Çağı ve büyük göç dönemiden kalıntılar bulunur. Kasabanın arkeolojik hazineleri kalıcı arkeolojik müzesi olan Tornyai János Müzesi sergisinde görülebilir. 8nci yılın sonunda Macarların yerleşimi, çoğunlukla Bulgarlardan kaçan göçebe Slavların nüfusunun ve tarıma ait ve hayvan yetiştirme kalıntılarını buldu. Moğolların Macaristan’ı istilasından önce bu alanda kiliseli en az sekiz köy vardı. Moğolların yakıp yıkma sonrası pek çok köy kuruldu. Fakat bunlar daha sonra Türklerin istilasının kurbanı haline geldi. Bu köyün toprakları daha sonra gelişen kasaba olarak Hódmezővásárhely tarafından zaptedildi. Yirmiden fazla Orta Çağ’dan gelen köy ve kilise kanıtı bulundu. Hódmezővásárhely günümüz kasabası, 15nci yüzyılda Hód, Vásárhely, Tarján ve Ábrány sırasında gelişti, bir zamanlar küçük kasabalar birleşti ve pazarı olan kasabalar kuruldu. Kasabanın 1437 yılında Hódvásárhely olarak adlandırıldığı bilinir. Kasabanın Csongrád’dan Csanád’a yol gösteren yola yakınlık konumu ticari gelişmede avantajıydı. Orta Çağ pazarları ve özellikle çiftlik hayvanı ticareti onun büyümesini destekledi. Hódmezővásárhely, Csongrád vilayeti comitatus’un parçasıydı. Bu vilayet’in parçası 1542 sonrası Türk’lerin kontrolü altındaydı. Tisza ve Tuna bölgesi arası, Hódmezővásárhely içeren Tisza‘nın doğu alanı Transilvanya’ya ait iken Osmanlı İmparatorluğu’na aitti. 1552 yılı askeri harekat sonrası Csongrád vilayetinin tümü Türkler tarafından alındı. Tüm alan, 1566 yılında Türk saldırısı tarafından tahrip edildi. Bölge Türkler tarafından 150 yıl sürecek olan bir zamanla işgal edildi. Rákóczi zamanı (1703-1711) bağımsızlık savaşında, kasaba Kont Miklós Bercsényi kontrolü altındaydı. Kraliyet mahkemesi mülke el koydu ve onu görkemli general Leopold Schlick’e verdi. Bağımsızlık savaşı süresinde Miklós Bercsényi kasabayı kuşatı ve onu Kurutlar general Sándor Károlyi’ye kiralanmış mal amacıyla verdi. Viyana’daki kraliyet mahkemesi Szatmár barışından sonra Károlyi'nin toprak talebini kabul etmedi ve o sadece araziyi onu satın alarak tekrar ele geçirebilirdi. 1722’ den 1818’e arazi sahibi yetkisi kaldırıldığında, Károlyi ailesi kasabaya sahip oldu. Özgürlük için yapılan 1848-49 savaşlarında Hódmezővásárhely ulusal olaylarda önemli bir rol oynadı. Lajos Kossuth, kendisinin ikinci asker toplama kısa seyehatinde kasabaya 3 Ekim 1848 tarihinde ulaştı. Orada iken Macar ordusunun Pákozd’da savaşta olduğu haberini aldı ve vatanseverlik arzusu kasabayı kavradı. Hódmezővásárhely’den ordular, güney Sırbistan saldırlarını yenmede görev aldılar. 1860 larda Theiss kontrolü sonrası, göller ve çayırlar çevresi kurudu. İç alanlar ilerleyen bir şekilde dolduruldu ve kasabanın nüfusu arttı. Hódmezővásárhely,1873 yılında eyaletten ayrıldı ve bağımsız belediye haklarını aldı. Endüstrileşmenin ilk işaretleri o zamandan itibaren görüldü. 1890 yılında Hódmezővásárhely, 55.475 ikamet edeniyle Macaristan’ın dördüncü en geniş kasabasıydı. Kasabanın modern tablosu, yüzyıl dönümünde kuruldu. Bu onluk yıllar pınarların yapımı, dinamik yapı operasyonları ve kanalların yapımı ile karakterize edildi. Nüfusun yüzde 70’i bununla beraber çiftçilik ve hayvan yetiştirmeyle uğraşıyordu. Günümüzde kasaba, yabancı ve yerli turizmin bir durak yeridir. Müzeler, kiliseler, zafere ait kaynaklar, heykeller, parklar ve termal yüzme salonları dikkate değer çekici yerlerdir. Hódmezővásárhely, aşağıdaki yerlerle ikizdir: JBL JBL, Amerika Birleşik Devletleri merkezli bir ses ekipmanı üreticisidir. Şirket, 1946 yılında James Bullough Lansing tarafından kurulmuş olup hoparlörler, kulaklıklar ve araç içi ses sistemleri üretmektedir. JBL, Samsung Electronics'in bir yan kuruluşu olan Harman International Industries'e aittir. Şirketin merkezi Los Angeles kentinde yer almaktadır. JBL Consumer tüketici ev piyasası için ses ekipmanları üretirken, JBL Professional ise stüdyo, kurulu ses, tur sesi, taşınabilir ses (prodüksiyon ve DJ) ve sinema pazarları için profesyonel ekipmanlar üretmektedir. Çiğ et diyeti Çiğ et diyeti evcil köpek ve kedileri pişmemiş et, yenilebilir kemik ve organlarla beslemeyi esas alan bir diyet çeşididir. Çiğ et diyetini destekleyenler, vahşi doğada milyonlarca yıllık evrim testinden geçerek oluşan bu doğal beslenme modelinin hayvanlar için en uygunu olduğuna inanmaktadırlar. Dengeli bir çiğ et diyetinin evcil hayvanları daha sağlıklı tüyler ve daha temiz dişlere kavuşturduğuna, ağız kokusunu önlediğine, hayvanın dışkısının miktar ve kokusunda azalma sağladığına inanan çiğ beslenme taraftarları, evcil hayvanlarını doğa kanunları doğrultusunda beslemekte, hayvanın sağlığına zarar verdiğini düşündükleri ticari mamalara karşı çıkmaktadırlar. Çiğ et rejimini destekleyici deneylerin sayısı fazla değildir. Çiğ et yanlıları, bu durumun ticari mama üreticileri ve bu sektörden kazanç sağlayan veterinerlerin isteksizliğinden kaynaklandığını düşünmektedirler. Çiğ Beslenme taraftarı Dr. Ian Billinghurst (“Barf Rejimi” ve Global Barf Dağıtım Ağı'nın sahibi) kitabında, köpeklerin milyonlarca yıl boyunca çiğ etle beslendiğini, evrimlerinin bu yönde gerçekleştiğini ve çiğ etin onlar için en uygun besin olduğunu öne sürer. İşlem görmüş yiyeceklerin, uzun evrimleşme süresi boyunca köpeğin yemeye programlandığı besinlerden olmadığını açıklar ve köpeğin vahşi atalarının yediği yiyeceklerin, köpeğin doğasına biyolojik açıdan daha uygun olduğu sonucuna varır. Çiğ diyet savunucuları, günümüz hayvanat bahçelerinin bazılarında uygulanan, etobur hayvanları çiğ et ve kemik ve hatta bütün bir hayvan ölüsüyle besleme metoduna da dikkat çekerler. Folsom Hayvanat Bahçesi'nin yöneticisi “Sağduyumuz bize, bir etobura vereceğimiz en yararlı besinin, doğal avları olan hayvanın ölüsü olduğunu söylüyor” açıklamasında bulunmuştur. Ticari hayvan maması üretiminde kullanılan son derece yüksek ısı, vitaminler, mineraller ve enzimler gibi besleyici pek çok maddeyi yok etmektedir. Fareler üzerinde yapılan testler, kedi mamasındaki amino asitlerin sindirilebilme oranının, ısıtma işlemi yüzünden gözle görülür oranda değiştiğini kanıtlamıştır. Mama üreticileri ısı işleminden sonra besin değeri azalan maddeleri desteklemek adına eklemeler yapmak zorundadırlar. Çiğ beslenmeyi destekleyenler, bu ek besin maddelerinin, hayvanların organizmalarına çiğ ete kıyasla gereken katkıyı yapmadığını ve çiğ ette bulunan besin değerlerinin bu eklemelerle elde edilemeyeceğini belirtirler. Aynı mantıkla evde pişirilmiş besinlere de karşı çıkarlar. Ticari hayvan besinleri ve özellikle kuru mamaların çoğu zaman büyük miktarda hububat içermesi, çiğ et taraftarlarının bu yiyeceklerin kedi ve köpekler için uygun olmadığını düşünmelerine yol açmaktadır. Özellikle kedilerin tamamen etobur olduğu gerçeğini göz önünde bulunduran çiğ beslenme yanlıları, çiğ et bazlı bir diyetin, kedilerin köpeklere oranla hububat sindirimine daha da az yatkın bünyeleri açısından son derece faydalı olduğuna inanmaktadır. Kuru kedi mamasındaki proteinleri konu alan araştırmalar, et bazlı proteinlerin mısır bazlı proteinlere oranla sindirilebilirliğinin daha yüksek olduğunu kanıtlamıştır. Çiğ beslenmeyi destekleyen veteriner Dr. Tom Lonsdale, konserveler ve kuru mamalardaki kaba öğütülmüş hububatın hayvanların dişlerine yapışarak bakteri üremesine, diş eti ağrısına, ağız kokusuna ve vücudun tamamını etkileyen bakteryel zehirlerin oluşmasına yol açtığını açıklamıştır. Lonsdale ayrıca köpeklerin hububat ve bitkisel maddelerin sindirimi için gereken enzimlerden yoksun olduğunu belirtmiş, yüksek ısıda pişirilmiş hububatın nişasta, protein ve yağları doğal hallerinden uzaklaştırarak, değişken seviyelerde zehirli ya da denatüre hale getirebileceği konusunda uyarıda bulunmuştur. Lonsdale yeterince sindirilememiş hububatın alt bağırsakta toksin üreten bakteri oluşumunu desteklediğini, bunun sonucunda da toksik maddelerin bağırsak duvarından geçmek suretiyle kana karışarak diğer organlara zarar verdiğini söyler. Çiğ rejim çeşitleri konusunda farklı önermeler bulunmaktadır. Köpeklerin etobur mu yoksa her besini yiyebilen bir canlı mı olduğu sorusu üzerinde fikir birliği sağlanamamıştır. Ayrıca kedi ve köpeklerin bitki kaynaklı besinlere ihtiyaç duyup duymadığı, eğer ihtiyaç duyuyorlarsa bu maddelerin diyet içerisinde hangi oranlarda bulunması gerektiği, evcil hayvanlara bütün kemik yedirmenin güvenli olup olmadığı gibi konular da çiğ beslenme taraftarları tarafından masaya yatırılmıştır. Önerilen beslenme şekilleri, sebze ve tahıl da içeren diyetlerden sadece et ve sakatat ihtiva eden ya da Michelle T. Bernard tarafından önerilen "Et ve Kemik rejimi" gibi daha minimalist yaklaşımlara kadar uzanan geniş bir yelpazeye yayılmaktadır.. "BARF" rejimi, İngilizce "Biologically Appropriate Raw Food" (Biyolojik açıdan uygun çiğ besin) ya da "Bones And Raw Food" (Kemik ve çiğ Besin) terimlerinin kısaltması olup Billinghurst tarafından tasarlanmıştır. Tipik bir BARF diyeti %60-80 oranında çiğ et ve kemikten oluşmakta, (kemiklerin etrafında %50 oranında et bulunması koşuluyla, örneğin tavuk boynu, sırtı, kanadı) geri kalan %20-40 ise sebze, meyve, diğer etler, sakatat, yumurta ve süt ürünleriyle tamamlanmaktadır. Bu kısaltma, diyeti kendi köpekleri üzerinde deneyen ve Dr. Billinghurst'le evcil hayvanların beslenme şekli konusunda aynı fikri paylaşan Debra Tripp tarafından önerilmiştir. "Av modeli" rejimi bir hayvanın beslenmesinde, o hayvanın doğadaki avının boyutlarını esas alır. Bu rejimde sakatat, baş, deri, kas, kan, kemik, mide ve içerdikleri, hatta az miktarda tüy, kürk veya balık pulu bulunur. Genellikle bu rejim, %80 et (ve yürek gibi yüksek miktarda et içeren organlar) %10 kemik ve yarısı ciğer olmak üzere %10 organ oranlarını uygun görür. Av modeli savunucuları köpeğin her türlü besini yiyebilen bir canlı, kedinin ise %100 etobur olduğuna inanır ve bu sebeple bu hayvanların diyetlerinde et, kemik ve organlar dışında herhangi bir ek besine ihtiyaç olmadığını öne sürerler. Av modelini takip edenler hayvanlarını beslemede farklı kaynaklardan elde edilen etler kullanırlar. Genellikle av modelinde ek besine rastlanmaz ama bu modelin takipçilerinden bazıları ticari amaçla yetiştirilen ve tahılla beslenen çiftlik hayvanlarında görülen omega-3 yağ asidi eksikliğini tamamlamak adına diyete balık yağı eklerler. Çiğ etle besleme, besin oranları özenle hesaplanmış modellerden sadece et ve kasap artıkları içeren diyetlere kadar geniş bir alanı kapsadığı için, bir çiğ diyetin besinsel değeri takip edilen modele bağlı olarak değişebilir. Çiğ etle besleme taraftarları, her öğünün tamamen dengeli olması gerektiğini düşünmemekte, besinsel dengenin tavuk, hindi, kuzu, büyükbaş hayvanlar, domuz, balık, tavşan hatta av hayvanları gibi pek çok farklı canlıdan elde edilen çeşitli et, yağ, kemik ve organlarla zaman içerisinde kolaylıkla elde edilebileceğine inanmaktadırlar. Çiğ rejimleri uygulayanlar, hayvanların insanlardan daha karmaşık besinsel ihtiyaçları olmadığını ve belirli bir süreç boyunca çeşitli bileşenlerle beslenen hayvanların, bünyelerine uygun dengeli bir beslenme rutinine kavuşacaklarını öne sürmektedirler. Çiğ et diyeti taraftarları çiğ kemikle beslenen hayvanların ağız sağlığında gözle görülür bir ilerleme olduğunu, çiğneme esnasında hayvanın dişi ile yediği kemik arasında oluşan aşınmanın diş plağını temizlediğini, kıkırdak, lifler ve tendonların doğal bir diş macunu görevi üstlendiğini belirtmektedirler. Çiğneme ve parçalama işlemi aynı zamanda çeneyi, boynu ve omuz kaslarını güçlendirmekte, sindirim sıvısının aktif halde kalmasını sağlamakta ve nörolojik sistem ve bağışıklık sistemini kuvvetlendirmektedir. Öğütülmüş kemik yanlıları, kas çiğnenmesinin dişleri temiz tutmak için yeterli olduğunu öne sürmektedirler. Çiğ et rejiminin savunucuları bakteri riskinin abartıldığını ve kedi ve köpeklerdeki mide enzimleri ve kısa bağırsak yapısının zararlı bakterilerle baş etmede yeterli olduğunu düşünmektedirler. Örneğin, bozuk ticari köpek mamasından bulaşan bir salmonella salgını sırasında 62 insanda enfeksiyona rastlanırken bozuk mamayı yiyen hayvanlarda hiçbir belirti saptanmamıştır. Güvenilir kaynaklardan kaliteli et elde etme ve eti buzlukta saklayıp dışarıda fazla bekletmeme bakteri azalmasına yardımcı olabilir. Çiğ ette yararlı parazitler de bulunmaktadır ve ticari mamaların yapım aşamasında bu yararlı parazitler de bakterilerle birlikte yok olmaktadırlar. Kimi çiğ diyet rejimleri, etleri dondurmayı ve bu sayede parazit oluşum potansiyelinin büyük miktarda önüne geçmeyi önerir. American Veterinary Medical Association, British Veterinary Association ve Canadian Veterinary Medical Association gibi veteriner birlikleri bu konuda bilimsel veriler olmadığı için hayvanlara çiğ et verilmesinden doğabilecek hayvan ve halk sağlığı riskleri konusunda hayvan sahiplerini uyarmaktadırlar. Çiğ et savunucuları, veterinerlerin, mama üreten şirketlerden gelen finansal kaynaklar sayesinde yaşamını sürdüren meslek birlikleri ve üniversite fakülteleri tarafından etki altında bırakıldığına inanmaktadırlar. Örneğin, Science Diet markasının yaratıcısı ve reçeteyle dağıtılan diğer pek çok yiyeceğin baş üreticisi Hill's Pet Nutrition, Amerikan Veterinerler Birliği'nin en büyük sponsorudur. Başka bir önerme ise veterinerlerin genel olarak beslenme ve özellikle de çiğ et diyeti konusunda yeterince bilgiye sahip olmadığıdır. Veterinerlik eğitimi alan öğrenciler sık sık, sponsorluğu ticari mama üreticileri tarafından yapılan besin eğitimlerine tabi tutulurlar. The Wall Street Journal, Hill's şirketinin Amerika Birleşik Devletleri'nde eğitim veren 27 Veterinerlik Bölümünün her birinde besin konusunda yapılan araştırmalara ve özel eğitimlere yüz binlerce dolar harcadığını ve veterinerlerin Science Diet ve muayenehanelerinden satılan diğer ticari mamalardan %40'a varan oranda komisyon aldıklarını yazmıştır. Çiğ et taraftarları sözü geçen çıkar çatışmasından ötürü veterinerlerin sattıkları ticari mamaları savunmada öne sürdükleri argümanlara şüpheyle yaklaşmaktadırlar. Belgrad Taarruzu Belgrad Taarruzu ya da Belgrad Stratejik Taarruz Harekâtı (, Београдска операција; , ), II. Dünya Savaşı sırasında Yugoslavya Cephesi'nde, Kızıl Ordu ve Yugoslav Partizanlar'la Wehrmacht arasında gerçekleşen muharebelerdir. Esas olarak Yugoslavya'nın başkenti Belgrad'a yönelik olan bu genel taarruz harekâtı, 14 Eylül - 24 Kasım 1944 tarihleri arasında devam etmiş ve sonunda Alman işgalindeki Yugoslavya bu işgalden çıkmıştır. Sovyet ve Yugoslav kuvvetleri ayrı ve yeterli eşgüdüm olmadan harekât yaptılar. Bu durum Alman birliklerinin Belgrad bölgesinden tahliyesi için fırsat yarattı. Harekâta katılan kuvvetler, taarruz eden tarafta batıda Yugoslav Partizanları'nın 1. Ordu Grubu, kuzeyde 3. Ukrayna Cephesi (2. Bulgar Ordusu dahil) ve 2. Ukrayna Cephesi'nin bazı unsurlarıdır. Savunan taraf ise Alman E Ordular Grubu'ydu. Ayrıca Sırp faşist unsurlar olan Çetnikler de Alman kuvvetlerinin yanında çarpıştılar. Sovyet kuvvetlerinin esas hedefi Suva Planina bölgesindeki Alman E Ordular Grubu'nu ve Velika Morava bölgesindeki F Ordular Grubu'nu imha etmek, sonuçta Belgrad'ı kontrol altına almaktı. Taarruzun ikincil hedefi ise Arnavutluk ve Yunanistan'dan çekilen Alman E Ordular Grubu'nun geri çekilme hattını, Belgrad - Selanik demiryolu da dahil olmak üzere, Macaristan - Belgrad - Güney Yugoslavya bölgesini ele geçirmekti. İki Alman ordu grubu, 1944 yılı Eylül ayı öncesinde Balkanlar'da bulunuyordu. E Ordular Grubu, harekât bölgesinin güneyinde, F Ordular Grubu ise kuzeyinde yerleşmişti. Romanya ve Bulgaristan'ın taraf değiştirmesine yol açan 2. Yaş-Kişinev Taarruzu'nda uğranılan yenilgi ve Kızıl Ordu birliklerinin Balkanlar içinde ilerlemesi, E Ordular Grubu'nu Macaristan içlerine çekilmeye zorlamıştı. Ayrıca Macaristan'da, F Ordular Grubu unsurlarından Sırbistan Ordular Grubu oluşturuldu. Bulgaristan'daki monarşist - faşist rejim, 1944 Bulgaristan darbesinin sonucunda devrildi ve yerini Kimon Georgiev liderliğindeki Anavatan Cephesi Hükûmeti kuruldu. Bu yeni hükûmet işbaşına geldiğinde Almanya'ya savaş ilan etti. Eylül ayı sonlarında Mareşal Fyodor Tolbuhin komutasındaki Sovyet 3. Ukrayna Cephesi, Yugoslavya - Bulgaristan sınırında toplanmaktaydı. Sovyet 57. Ordu'su Bulgaristan'ın kuzeybatı köşesindeki Vidin civarında, General K. Stanche komutasında olup operatif olarak 3. Ukrayna Cephesi emrindeki Bulgar 2. Ordu'su, Yugoslavya - Bulgaristan ve Yunanistan sınırlarının kesiştiği bölgedeki Niş demiryolu kavşağının güneyinde konuşlanmıştır. Ayrıca Yugoslav Partizanlar'ının 1. Ordusu, Niş'in geri alınmasında Yugoslav 13. ve 14. Kolorduları takviye etmek ve 57. Ordu'nun Belgrad'a ilerlemesinde destek olmak için Yugoslavya'dan bölgeye getirilici. Kızıl Ordu'nun 2. Ukrayna Cephesi'nin 46. Ordu'su, Vrsac'ın kuzeyinde Belgrad'la Macaristan arasındaki demiryolu hattını kesmek için harekete geçmeye hazır olarak Romanya'nın Teregove Nehri kesimine konuşlandı Harekât öncesinde Mareşal Tito'ya bağlı Yugoslav Partizanlar ile Sovyet birlikleri arasında eşgüdüm sağlandı. Bu amaçla Mareşal Tito, 21 Eylül'de artık Sovyet kontrolünde olan Romanya'ya gelerek Stalin'le görüşmek üzere Moskova'ya hareket etti. Bu iki müttefik, Yugoslavya'da sürdürülecek harekâta Bulgaristan birliklerinin katılımı konusunda bir anlaşmaya vardılar. Kara harekatları başlamadan önce 3. Ukrayna Cephesi'nin hava unsuru olan 17. Hava Ordusu, Alman birliklerinin Yunanistan'dan ve Yugoslavya'nın güney bölgelerinden geri çekilmesini önlemekle görevlendirildi. Bu görevle Sovyet hava unsurları 15 - 21 Eylül tarihleri arasında Niş, Üsküp ve Kruşevo bölgelerindeki demiryolu köprülerine ve diğer önemli tesislere karşı hava akınları düzenlediler. Harekât cephenin güney kanadından Leskovak - Niş bölgesinde 2. Bulgar Ordusu'nun taarruzuyla başlatıldı. Savunmadaki kuvvet, Alman 7. SS Dağ Tümeni, "Prinz Eugen"dir. İki gün sonra Yugoslav partizan unsurlarının da katılmış olduğu Bulgar Ordusu, Çetnik ve Sırp sınır muhafızlarından oluşan birleşik bir kuvveti atarak Vlasotince'yi ele geçirdi. Bulgar Ordu'sunun bir zırhlı Tugayı öncülüğünde 8 Ekim'de Bela Palanka civarındaki Alman mevzilerine taarruz edildi ve Vlasotince kesimine iki gün içinde ulaşıldı. Leskovak, 47. Partizan Tümeni'nin bir tugayıyla desteklenen zırhlı tugay tarafından 12 Ekim 1944 günü alındı. Bu sırada Morava Nehri'ni geçen ve Niş yönünde yoklama taarruzları yapan bir Bulgar keşif taburu da bu taarruzda etkili olmuştur. Bunun amacı "Prinz Eugen" Tümeni'nin kuzeye çekilen kalıntılarını izlemekten çok 2. Bulgar Ordusu'nun Kosova'yı geri almak için harekete geçmesi ve böylelikle orada Yunanistan'dan kuzeye doğru çekilen Alman E Ordular Grubu'nun geri çekilme hattını kesmek içindi. Prepolac Geçidi'nin 5 Kasım'da ağır kayıplarla