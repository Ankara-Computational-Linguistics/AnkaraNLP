algoritmadır. Ondalıklı sayılarla toplama ve bölme işlemleri içerdiği için Bresenham'ın çizgi algoritması'ndan daha yavaştır. Ayrıca yuvarlama hataları nedeniyle, DDA'nın ürettiği doğru Bresenham'ın çizgi algoritması kullanılarak üretilen doğrudan daha az gerçekçi olabilir. y := y Son Umut (film, 2006) Son Umut (Özgün adı: Children of Men), 2006 yılı yapımı, bilimkurgu temalı, senaryosu P.D. James'in 1992 yılında yayımladığı aynı isimli eserinden uyarlanan sinema filmi. Hikâye 2027 yılında Londra'da başlamaktadır. Theo Faron geleceğin bu dağılmış dünyasında kendi halinde yaşayan bir adamdır. Dünya'da büyük yıkımlar yaşanmış ve en sağlıklı kalmış yer olarak İngiltere göze çarpmaktadır. Bu nedenle ülkeye her yerden ciddi bir mülteci akını olmuştur. Ayrıca kısırlık dünyanın üstüne bir felaket olarak çöreklenmiş ve yaşayan en genç insanların yaşı 18 civarına çıkmıştır. Theo'nun eski eşi Julian bir gün onunla konuşmak ister. Julian şehirde yer alan terörist örgütlerden birinin başıdır. Amaçları mültecilere yardım gözükmektedir. Theo'dan ellerindeki iki mülteciyi liman şehri Bexhill'e götürmek için izin kağıdı çıkarmada yardımcı olmasını ister. Kuzeni hükûmet için çalışan Theo para karşılığı bu işi kabul eder. İzin kâğıtlarını alıp arabayla yola çıktıkları sırada bir başka çetenin saldırısına uğrarlar ve Julian ölür. Theo diğer mültecilerle birlikte çetenin karargahına gider. Burada mültecilerden Kee'nin hamile olduğunu öğrenir. Bu bir mucizedir ve amacın onu "İnsan projesi" denen bir gruba yetiştirmek olduğu belli olur. Ancak bu arada gece eve gelen kişiler onlara saldıran kişlerdir. Theo konuşmalarını gizlice dinler ve Julian'ın bilerek öldürüldüğünü görür. Kee ve diğer mülteciyi alarak kaçar. Arkadaşı Jasper'ın evinde saklanır ve dinlenirler ve gidecekleri yol için yardım alırlar. Çete onlar evden ayrılınca Jasper'ın evine ulaşır ve onu da öldürürler. Bexhill'de ki mülteci kampına kadar ulaşırlar. Bu arada doğum gerçekleşir ve bir kız çocuk dünyaya gelir. Onu korumak için bir an önce proje gemisine ulaşmalıdırlar. Çetenin de Bexhill'e ulaşması ile ordu, çete ve mülteciler arasında şiddetli çarpışmalar başlar. Uzun süren kovalamacalar ve gerilimli kaçışlar sonucu anne ve çocuk gemiye ulaşır ancak Theo ölür. Soner Ã–zbilen Soner Özbilen (d. 1947, Boğazlıyan, Yozgat), TRT İstanbul Radyosu Türk Halk Müziği sanatçısı, koro şefi. 1947 yılında Yozgat'ın Boğazlıyan ilçesinde dünyaya geldi. Ailesi Kosova'dan Boğazlıyan'a göç etmiş Arnavut kökenli bir ailedir. İlkokul ve ortaokulu Boğazlıyan'da, liseyi İstanbul Pendik Lisesi'nde tamamladı. Ardından İktisadi ve Ticari İlimler Akademisi'ne devam etti. Müziğe olan ilgisi orta öğrenimi sırasında öğrenci korolarında başladı. Bir süre Kadıköy Halk Eğitim Merkezi ve Aksaray Musiki Derneği'ne devam ederek Orhan Dağlı, Nida Tüfekçi, Neriman Tüfekçi ve Yücel Paşmakçı'nın öğrencisi oldu. 1966 yılında TRT'nin açmış olduğu THM Ses Sanatçılığı sınavını kazanarak "Stajyer Sanatçı" oldu. 3 yıl süren stajyerlik döneminde Nida Tüfekçi, Neriman Tüfekçi, Halil Bedii Yönetken ve Ahmet Kutsi Tecer gibi üstatlar ile çalıştı. 1969 yılında stajyerliği sona erdi ve TRT İstanbul Radyosu THM Ses Sanatçılığı kadrosuna asaleten atandı. Nida Tüfekçi (Yozgatlı), Ahmet Gazi Ayhan (Kayserili), Hacı Taşan (Keskinli), Refik Başaran (Ürgüplü), Çekiç Ali (Kırşehirli) ve Muharrem Ertaş (Kırşehirli) gibi usta halk sanatçılarının tavır ve üslupları üzerine çalışarak kendi üslubunu geliştiren Soner Özbilen, çalışmalarını son on beş yıldır da Rumeli Türküleri üzerine yoğunlaştırdı. Soner Özbilen, Ohri-Makedonya, Dijon-Fransa, Barselona-İspanya, Yugoslavya, Kosova, Almanya, İsviçre, Rusya, Libya ve Finlandiya'da yapılan otantik müzik ve folklor festivallerine katıldı. Ayrıca Türkiye'nin pek çok yöresinde yapılan festivallerde konserler verdi. Başta Orta Anadolu ve Rumeli olmak üzere, Türkiye'nin çeşitli yörelerinden birçok türkü derleyerek Türk Halk Müziği Repertuvarı'na kazandıran Soner Özbilen, halen TRT İstanbul Radyosu THM Ses Sanatçılığı ve Koro Şefliği görevini sürdürmektedir. Homo sapiens idaltu Homo sapiens idaltu, Homo sapiens (insan) türünün üçlü isimlendirilmiş, soyu tükenmiş alt türlerinden birisi. 1997'de keşfedilmiştir. Yaklaşık 160.000 yıl önce, Pleistosen döneminde Afrika'da yaşamıştır. Latince bir tabir olan homo sapiens idaltu, kabaca "yaşlı bilge adam" demektir. Etiyopya'da bulunan yetişkin erkek fosilinin beyin hacmi 1450 cm³'tür. SA-3 Goa Isayev S-125 "Neva"\"Pechora" Sistemi (NATO rapor ismi adıyla SA-3 Goa), yüksek performanslı uçaklara, diğer hava hedeflerine angajman yetenekli, çok kanallı, her hava şartında faaliyet kabiliyetine sahip olan, Rus yapımı Orta Menzilli Hava Savunma Füzesi sistemidir. Geliştirilme çalışmalarına 1950'li yılların ortalarında başlanan SA-3 füzesinin deniz platformlarına yönelik versiyonudur. II. Dünya Savaşı sonrasında, uçak gemisi olmayan Kızıl Donanması'daki açık deniz muharip güçlerine konuşlandıran ilk hava savunma füze sistemi olma unvanına sahiptir. 1962 yılında ilk kez Kotlin sınıfı bir destroyere monte edilmiş ve aynı yıl denemeleri tamamlanarak operasyonel olarak kullanılmaya başlanmıştır. Atış kontrol ve kılavuz radarı olarak E/F bandda çalışan 4R90 Yatagan'ı kullanan sistem, hedefleri ise D band MR-500 Big Net radarı ile tespit etmektedir. SA-N-1'lerde füze sistemi olarak kullanılan V-600'ün, karşı tedbir sistemleri ve harp başlığı gibi bölümlerinde modernize edilmişversiyonu olan V-601, 1960'lı yılların sonuna doğru Sovyet Donanması'nın yeni sınıf gemilerinde Volna-M(SA-N-1B) adıyla hizmete girmiştir. Bu aşamadan sonra Volna-P adıyla bir kez daha modernize edilen sistemin son versiyonu ise, gelişmiş V-601M füzeleri ile donatılan Volna-N Rus Donanması'ndaki görev süreleri sona ermek üzere olan Kashin sınıfı destroyerler ile Hindistan'ın da dâhil olduğu bazı ülke donanmalarında halen kullanılmaktadır. SA-3 Goa'nın kulandığı Radar Sistemleri Kısık Ateşte 15 Dakika Kısık Ateşte 15 Dakika, 2006 çıkışlı Türk filmi. Filmin ana mekânı İstanbul'da şık bir Fransız restoranı le chic. Film restoranın sahipleri, çalışanları ve müşterilerini oluşturan çeşitli karakterlerin her birinin bu restoranda geçen 15 dk. yı anlatıyor. 21:00-21-15. Herkesin hayatında bir 15 dk. vardır. Ä°mgelem İmgelem, insanın istediği şeyleri gözünde canlandırabilme yetisinin ürünlerini kapsayan evren. Paylaşılan dünyanın duyu idraklarından elde edilen ögelerin içinden kısmen bulmak veya tamamen kişisel alanlar için doğuştan yetenek ve işlem olarak kabul edilir. Algı duyusunda önceden verilen nesnelerin aklın algıladıklarında canlandırma süreci olarak psikolojide teknik olarak kullanılan bir terimdir. Terimin bu kullanımının sıradan lisan üstündeki karışıklarından beri, bazı psikiyatrlar bu işlemi tarif etmek için hayal (ing. "imaging"), imge (ing. "imagery") veya onun konuşması "üretken" (ing. "reproductive") olarak tersi "yaratıcı" (ing. "productive") veya "yapıcı" (ing. "constructive") hayal gücünü tercih ederler. Hayal edilen imgeler aklın gözüyle görülür. BoÄŸazkere Boğazkere, Diyarbakır ve Elazığ bölgesi civarlarında yetişen siyah renkli bir üzüm çeşididir. Şarapçılıkta kullanılır. Elazığ ve çevresinde iki tür kırmızı üzüm yetiştirilir. Öküzgözü bir diğeridir. Boğazkere, Anadolu'nun en eski ve yerli üzümlerindendir. Öküzgözüyle birleştiğinde harika bir şarap olmaktadır. Üzümün kabuklarında bulunan ve şaraba burukluk katan tanen oranı bu üzüm cinsinde çok fazladır. Burukluğun yanı sıra, baharlı tadı, şarap üretiminde Boğazkere üzümünü çok değerli kılmaktadır. Ergani, Çermik, Çüngüş ve Madende en iyi kalitede üretilir. Brown of Harvard John Wayne'nin rol aldığı ilk filmi olan Brown of Harward, 1926'da çekilmiş Amerikan filmidir. Wayne bu filmde, "Yale Futbol Takımı" oyuncusu olarak rol almıştır. Şaşkın Şaşkın, 2006 yapımı bir Türk romantik komedi filmidir. Mehmet İstanbul'da üniversite öğrencisidir. Tesadüfen dinlediği bir radyo programında bir kızın aşk üzerine konuşmalarından çok etkilenir. Kızı bulmak için ev arkadaşı Çetin'ide yanına alarak Antalya'ya gider. Kız hakkında bildiği tek şey bir otelde staj yaptığı ve adının Deniz olduğudur. Mehmet ve Çetin otele yerleşip araştırmalara başlarlar. İlk etapta karşılarına çıkan sonuç hayalkırıklığıdır. Çünkü otelde en az elli stajyer vardır ve hiçbirinin adı deniz değildir. Mehmet vazgeçmez. Bir süre sonra tüm otel sakinleride onlara katılınca komik ve duygusal olaylar başlar. Bardelys the Magnificent Bardelys the Magnificent, 1926 yılında çekilmiş sessiz drama filmidir. Başrollerde John Gilbert ve Eleanor Boardman rol almıştır. John Wayne bu filmde rol aldığı sıralarda 18 yaşındaydı. Laredo, Teksas Laredo, ABD'nin Teksas eyaletinin Webb ilçesinde bulunup Webb ilçesinin başkentidir. Laredo Güney Teksas'ta Meksika-ABD ülkelerinin sınırı olan Rio Grande Nehri'nin kuzeyindedir ve bu nehrin güneyine bulunan Nuevo Laredo'ya komşu şehirdir. Laredo 1755'te Don Tomás Sánchez adlı bir papaz tarafından İspanya'nın Orta Amerika'daki Yeni İspanya kolonisinin Nuevo Dantander adı verilen bölgesinde "Villa de San Agustin de Laredo" adı ile İspanya'da Laredo, Cantabria kenti ve Aziz Hoppolu Augustinus anısına kurulmuştur. Bu kent Avrupalı göçmenlerin önce Meksika üzerinden sonra ABD üzerinden gelip yerleşmeleri ile bir köy iken büyümüştür. 1840'ta burada yerleşen ABD'den gelmiş göçmenler Meksika aleyhine isyan edip Bağımsız Rio Grande Cumhuriyeti'ni kurup şehri başkent olarak ilan etmişlerdi. Fakat Meksika cumhurbaşkanı olan Antonio López de Santa Anna getirdiği Meksika ordusu ile bu ayaklanmayı bastırıp Laredo'yu tekrar Meksika'ya bağlamıştır. 1846-1848 Meksika-Amerika Savaşı sırasında Laredo "Teksas Rangers Tümeni" tarafından işgal edilmiştir. Bu savaştan sonra yapılan "Guadalupe-Hidalgo Antlaşması" ile ABD'nin elde ettiği modern New Mexico, Nevada, Arizona ve Kaliforniya eyaletlerini oluşturan topraklar arasında (yapılan bir referandumla halkın çoğunluğunun Meksika'ya yeniden bağlanmak istenmesine rağmen) Laredo'da ABD eline geçmiştir. Bu nedenle Laredo (Rio Grande Cumhuriyeti bayrağı ve Teksas Cumhuriyeti dahil) "Yedi Bayrak Altında Yaşayan" şehir olarak lakap taşımaktadır. 1849'da ABD Ordusu burada Fort Mackintosh adlı bir federal ordu kalesi kurmuştur. 1852'de Laredo'ya verilen bir ile berat ile "Laredo Şehri" olarak yeniden özel şehir yerel idaresi şeklini almıştır. Laredo Şehri'nin sınırları içindeki yüzölçümü 206,0 km² olup bunun 2,8 km² (%1,37) kısmı su ile kaplıdır. Coğrafi konumu şöyle belirtilmektedir: Rio Grande Ovalık arazisinin batı ucunda; Edwards Platosu'nun güneyinde; Meksika Körfezi Sahilsel Ovaları'nın batısında ve Meksika Dağları'nın doğusunda. Laredo şehrin üzerinde bulunduğu arazi doğal olarak çayırlık meralar, meşe çalıları ve "meskuit" adı verilen küçük çöl ağaçları ile kaplı olan (birkaç tepe hariç) ovalık bir arazi olarak tasvir edilmiştir. Ana akarsu (ABD ile Meksika sınırı olan) Rio Grande Nehri'dir. Bu nehre Laredo Şehri civarından 6 büyük dere ("Chacon Creek", "San İldefonso Creek", "San Ygnacio Creek", "Santa Isabel Creek", "Sombrerillito Creek", ve "Zacate Creek") katılmaktadır. Rio Grande Nehri ve "Chacon Creek" baraj ile kesilmiş ve bunların akımı kontrol altına alınmıştır. "Chacon Creek" üzerindeki barajın yaratığı "Casa Blanca Gölü" ve birkaç diğer baraj gölü ("San İldefonso Creek Gölü" ve "Sombrerillito Creek Gölü") Laredo Şehri sınırları içindedir. Laredo'nın iklimi yarı-kuru iklim olup yazları yüksek ısı ve kışları gayet ılımlı geçmektedir. İklim sınıflandırılması "Koppen İklim Sınıfı: BSh" olarak verilmektedir ve bu genellikle "sıcak yarı-kuru iklim" olarak özetlenmektedir. Laredo'nun iklimi batısında bulunan "Sierra Madre Oriental Dağları"; doğusundaki Meksika Körfezi ve Kuzey Meksika ve Batı Teksas'ı kaplayan "Chihuahuan Çölü" tarafından etkilenmektedir. Amerika'nın batısında buluna Büyük Okyanus'tan gelen bulut ve nem kıyaya paralel olan yüksek Meksika sıradağları tarafından onu kesildiği için bu dağların batısında yağış olarak gerçekleşmede ve bu sıradağlar doğusunda bulunan Laredo bu nedenle "kuru iklim" karakteri göstermektedir. Loredo'nun coğrafi konumu dolayısıyla kentte yıllık iklim yıl içinde uzun müddet kurak ve sıcak geçmekte fakat zaman zaman kısa müddet süren gayet şiddetli yağmur fırtınaları ortaya çıkmaktadır. Laredo'da güney ABD ve özellikle güney Teksas standartlarına göre kışlar "soğuk" geçmektedir: kış aylarında ortalama gözlemlemlenen günlük en yüksek dereceler 19 °C ve ortalama gözlemlenen günlük en düşük dereceler 6 °C olmaktadır. Kar yağışı Laredo'da gayet nadirdir ama 2004 Noel günü sabahı ve 2011 Şubat'ta kar yağışı gözlemlenmiştir. Laredo'da yazın ortalama yüksek ısı dereceleri gözlemlenmektedir. Yaz aylarında günlük en yüksek derecelerinin aylık ortalaması 38 °C ve günlük en düşük derecelerinin aylık ortalaması 24 °C olarak gözlemlenmiştir. Loredo'da yağış ortalaması yıllık 560 mm olarak gözlemlenmiştir. Fakat bazı yıllar kuraklık yılı olmaktadır. Örneğin 2003'te kuraklık dolayısıyla şehirde sulama kısıtlamaları uygulanmıştır. Diğer taraftan bazı yıllar ortaya çıkan şiddetli fırtınalar dolayısı ile Rıo Grande Nehri ve yan akarsuları seller getirmektedir. 1954'te hiç beklenmedik şekilde ortaya çıkan Rio Grande Nehri selleri şehre büyük zararlar vermiştir. Laredo'nun (2010 nüfus sayımı itibarıyla) nüfusu 236,191 kişi olup Teksas eyaletinin 10. büyük şehri; ABD-Meksika ulusal sınırlar üzerinde bulunan şehirler arasında (San Diego, Kaliforniya ve El Paso, Teksas'tan sonra) üçüncü büyük nüfuslu ve Amerika Birleşik Devletleri'nin en büyük nüfuslu 81. şehridir. ABD sınırları içinde Laredo Şehri ile Webb ilçesinin yerel idareleri arazilerini kapsayan şehirleşmiş Laredo Metropoliten Bölgesi'nin nüfusu 250,304. kişidir. Bunun yanında ABD ile Meksika sınırının iki yanına yayılmış bir şehirleşmiş bölge olan "Laredo-Nuevo Laredo Metropoliten Bölgesi"nin nüfusu 636,516 kişidir. Laredo Şehri'ne yakın olan diğer ABD ve Meksika şehirlerinin listesi şöyle verilebilir: Laredo Şehri'nin ABD'de 10 yılda bir yapılan nüfus sayımlarına göre nüfusunun gelişmesini gösterir zaman grafiği: Laredo'nun ekonomisi Meksika ile ABD ile yapılan uluslararası dış ticarete bağlıdır. ABD'nin en önemli nakliyat firmalarının Laredo'da merkezi nakliyat depoları bulunmaktadır. Laredo ABD ulusal otoyol şebekesinin en önemli otoyollarının başında gelen I-35'in güney ucunda bulunmaktadır. Diğer taraftan ucuz işçi ücretlerine dayanılarak Meksika'da büyük yatırımlarla geliştirilmiş büyük imalat sanayi kurumlarının çoğunluğu için Meksika'da nakliyat yapılması da otoyollar ile olmaktadır ve bu Meksika'daki otoyollar da sınırdaki Laredo'ya (ve böylece ABD otoyol şebekesi sistemine) bağlıdır. Hava yolu ile nakliyatı sağlamak için Laredo Şehri sınırları içinde Laredo Uluslararası Havaalanı ve Meksika içinde yakında bulunan Nuevo Laredo'de Quetzalcoatl Uluslararası Havaalanı bulunmaktadır. Laredo şehrinin şu şehirlerle kardeş şehir anlaşmaları bulunmaktadır: Got to Be There Got to Be There, Michael Jackson'un 13 Eylül 1971 çıkışlı ilk solo albümüdür. "Got to Be There" ve "Rockin' Robin" bu albümde bulunan büyük beğeni kazanmış parçalardır. 13 Eylül 1971'de Motown'dan çıkan albümle birlikte Michael Jackson ismi müzik piyasasında ilk kez "The Jackson 5" isminden ayrı telaffuz edilmiştir. Albüme ismini veren şarkı, "Got to Be There" ise Jackson'nın ilk teklisi olmuştur. Dünya çapında 3.2 milyon kopya satmıştır. Başovacık Çaylıca Çırdak Dağören Dağtarla DemirciÃ¶ren Göllüce Madenli Madenli ÅŸu anlamlara gelebilir: Ağıllı, Çıldır Ağıllı, Ardahan ilinin Çıldır ilçesine bağlı bir köydür. Köyün eski adı 1910 yılı kayıtlarında Hamaş olarak geçmektedir. Köy, Ardahan il merkezine 96 km, Çıldır ilçe merkezine 52 km uzaklıktadır. Akçakale, Çıldır Akçakale, Ardahan ilinin Çıldır ilçesine bağlı bir köydür. Gürcüce eski kaynaklarda köyün ve köydeki kalenin adı Tetri Tsihe'dir (თეთრი ციხე). Bazı kaynaklarda bu ad Tetrtsihe (თეთრციხე) olarak da geçer. Nitekim 1561-1587 arasındaki olayları anlatan Gürcüce "Meshuri Davitnis Kronika" adı vakayinamede buradan Tetr-tsihe olarak söz edilmiştir. Eskiden bir kent olan yerleşmenin Türkçe kaynaklarda bilinen en eski adı ise, Ağca Kala’dır. Bu ad, Gürcücede aynı anlama gelen Tetr-tsihe’den çevrilmiştir. Nitekim, "Defter-i Mufassal-i Vilayet-i Gürcistan" ile "Defter-i Caba-i Eyalet-i Çıldır" adlı Osmanlı tahrir defterlerinde yerleşmenin ve kalenin adı Ağca Kala (اغجه قلعه) olarak kaydedilmiştir. 1877-1878 Osmanlı-Rus Savaşı sonunda bölgeyi ele geçiren Ruslar köyün adını Ağcakala (Агджакала) biçiminde kaydetmişlerdir. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında da köyün adı Ağca Kala (اغچه قلعه ) olarak yazılmıştır. Bu yer adı 1933 ve 1968 yıllarında basılan "Köylerimiz" adlı devlet yanında Akçakale biçimini almıştır. Çok eski kale kalıntıları ile 10. yüzyıldan kalma kilise kalıntısından hareketle Gürcüce kaynaklarda adı Tetrtsihe olarak geçen Akçakale’nin eski bir yerleşim yeri olduğu anlaşılmaktadır. Tetrtsihe, erken Ortaçağda Gürcü Krallığı’nın yönetimindeki bölgede yer alıyordu. 11. yüzyılın son çeyreğinde Büyük Selçukluların hakimiyetine girdi. 13. yüzyılın ikinci yarısında Gürcü prensliği Samtshe-Saatabago (1268-1625) Akçakale’nin de yer aldığı eski Mesheti topraklarına hakim oldu. Tetrtsihe, Samtshe-Saatabago yönetimindeyken, 1578’de Lala Mustafa Paşa’nın komutanlarından Abdurrahman Bey tarafından ele geçirildi. Osmanlılar Tetrtsihe’ye aynı anlama gelen Ağca Kala adını verdiler. Nitekim Osmanlıların Gürcülerden ele geçirdiği toprakların en eski tahrirlerinden olan 1595 tarihli "Defter-i Mufassal-i Vilayet-i Gürcistan" adlı tahrir defterinde Ağca Kala olarak kaydedilmiş olan yerleşme, Çıldır livasında Canbaz nahiyesine bağlı bir köydü. Köyün nüfusu 6 haneden oluşuyordu. O tarihte vergi yükümlüsü erkekler olarak "İvane", "Zakara", "Şakara" gibi adlar kaydedilmiştir. Köy yılık 8.000 akçe vergi vermekle yükümlü tutulmuştur. "Defter-i Mufassal-i Vilayet-i Gürcistan" adlı tahrir defterinde Ardahan-i Büzürg livasında Meşe nayiyesine bağlı Ağca Kala adını taşıyan başka bir köy daha vardır. Bu köy bu tarihte tamamen boştu. Bu ikinci Ağca Kala, daha geç tarihli "Defter-i Caba-i Eyalet-i Çıldır"’da da Ardahan-i Büzürg livasında Meşe nahiyesine bağlı bir köy olarak geçer. Uzun süre Osmanlı yönetimi altında kalan Ağca Kala, 1877-1878 Osmanlı-Rus Savaşı’nda Rusya İmparatorluğu’nun eline geçti. Bu tarihte köyde 15 hane yaşıyordu. 1886 tarihinde Rusların Agcakala olarak kaydettiği köyün nüfusu 178 kişiden oluşuyordu ve bu nüfusun tamamı Karapapak olarak kaydedilmiştir. 1889’da ise köyde 85 hane vardı. I. Dünya Savaşı sırasında Ardahan bölgesini gezen Gürcü araştırmacı Konstantine Martvileli'nin verdiği bilgiye göre, Ağca Kala'da sadece Karapapaklar yaşıyordu. Köyden Tetri Tsihe olarak söz eden Martvileli, köyün adının, köyün tepesinde beyaz taşlardan inşa edilmiş olan kaleden geldiğini yazar. I. Dünya Savaşı’nın sonlarına doğru Rus ordusunun bölgeden çekilmesinin ardından Ağca Kala bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti kuvvetleri de Ardahan ve Artvin bölgeleri ile geçici olarak Batum'u fiilen sınırlarına kattı. 16 Mart 1921’de imzalanan Moskova Antlaşması’yla Ağca Kala’nın da içinde yer aldığı Ardahan ve Artvin bölgeleri Türkiye’ye bırakıldı. Akçakale’deki en önemli tarihsel yapılardan biri 10. yüzyılda inşa edilmiş olan kilisedir. Tek nefli bir yapı olan kilise, buradaki şehrin kalesine ait bir kilisesiydi. Çıldır Gölü’ndeki adada, çok eski bir kentin kalıntılarının olduğu yerde, kalenin eteklerinde yer alan kiliseden geriye sadece yıkıntılar kalmıştır. Bir başka tarihsel kalıntı bugünkü köy yerleşmesinin güneybatısındaki adada yer alan kaledir. Büyük ebatlı (1.600 x 850 m) bir kale olan Akça Kale (Tetrtsihe), adadaki kenti savunmak amacıyla inşa edilmiştir. Bir kulesi de bulunan kalenin yeraltındaki yapıları da günümüze ulaşmıştır. Akçakale köyünde daha küçük ebatlarda (420 × 300 m) ikinci bir kale daha vardır. Harç kullanılmadan inşa edilmiş olan bu kaleden geriye sadece yıkıntılar kalmıştır. 1917 yılında Ardahan bölgesini dolaşan Gürcü araştırmacı Konstantine Martvileli de köyün tepesinde beyaz taştan inşa edilmiş bir kale bulunduğunu, bu kalenin neredeyse tamamen yıkılmış olduğunu, biraz uzağında küçük bir beyaz kalenin daha var olduğunu, ancak orada kimsenin yaşamadığını ve buranın sadece eski bir köy yerleşimi olduğunu yazmıştır. Köy, Ardahan il merkezine 62 km, Çıldır ilçe merkezine 20 km uzaklıktadır. Akçıl, Çıldır Akçıl, Ardahan ilinin Çıldır ilçesine bağlı bir köydür. Köyün eski adı, 1889 yılı kayıtlarında Çolet olup, Gürcüce'de "coleti" sözcüğü, "çilekli" anlamına gelmektedir. Köyün 1928'deki adı Colit şeklindedir. Köy, Ardahan il merkezine 87 km, Çıldır ilçe merkezine 45 km uzaklıktadır. Akdarı, Çıldır Akdarı, Ardahan ilinin Çıldır ilçesine bağlı bir köydür. Köyün eski adı, 1889 yılı kayıtlarında Çamordo olup, Gürcüce'de "çamuarda" sözcüğü, "bayır" anlamına gelmektedir. Köyün 1928'deki adı Çamurda şeklindedir. Köy, Ardahan il merkezine 83 km, Çıldır ilçe merkezine 41 km uzaklıktadır. Akkiraz, Çıldır Akkiraz, Ardahan ilinin Çıldır ilçesine bağlı bir köydür. Köyün eski adı 1910 yılı kayıtlarında Kartana olarak geçmektedir. Köyün eski adı, 1918 yılı kayıtlarında Kırtnaküğ olup, Gürcüce'de "coleti" sözcüğü, "Krtn köyü" anlamına gelmektedir. Köyün 1928'deki adı Kertene şeklindedir. Köy, Ardahan il merkezine 77 km, Çıldır ilçe merkezine 35 km uzaklıktadır. Aşağıcambaz, Çıldır Aşağıcambaz, Ardahan ilinin Çıldır ilçesine bağlı bir köydür. Köyün eski adı 1854 yılı kayıtlarında Cambaz, 1889 yılı kayıtlarında Cambaz Süfla olarak geçmektedir. Köy, Ardahan il merkezine 57 km, Çıldır ilçe merkezine 15 km uzaklıktadır. Baltalı, Çıldır Baltalı, Ardahan ilinin Çıldır ilçesine bağlı bir köydür. Bugün Baltalı adını taşıyan köyün bilinen en eski adı Tataleti’dir. Gürcüce bir yer adı olan Tataleti (თათალეთი) Türkçeye Tatalit olarak girmiştir. Nitekim Osmanlılar, Gürcülerden ele geçirdiği toprakların erken dönemdeki tahriri olan 1595 tarihli "Defter-i Mufassal-i Vilayet-i Gürcistan"’da köyü Tatalit (تاتالیت) olarak kaydetmişlerdir. Daha geç tarihli "Defter-i Caba-i Eyalet-i Çıldır" adlı tahrir defterinde de köyün adı aynı biçimde yazılmıştır. 1877-1878 Osmanlı-Rus Savaşı’nda bölgeyi ele geçiren Ruslar da, 1886 tarihindeki nüfus sayımında köyün adını, Gürcüce yazılışına yakın bir biçimde Tatolet (Татолет) olarak kaydetmişlerdir. Tataleti köyünün 16. yüzyılın sonunda Türkçeye girmiş yazım biçimi, 20. yüzyılda da bozulmadan devam etmiştir. Nitekim 1928 tarihli "Son Teşkilat-i Mülkiyede Köylerimizin Adları" adlı Osmanlıca kitapta “te” (ت) harfi yerine “tı” (ط) harfi kullanılarak köyün adı Tatalit (طاطالیت) olarak yazılmıştır. İçişleri Bakanlığı’nın 1968 yılında yayımladığı "Köylerimiz" adlı kitapta köyün eski adı Tatalit, yeni adı Baltalı olarak verilmiştir. Tarihsel Tao-Klarceti’nin Cavaheti kısmında yer alan Tataleti’nin kuruluşuna dair bilgi yoktur. Buradaki kale ve kiliselerin tümünün inşa tarihi de kesin olarak bilinmemektedir. Bununla birlikte Tataleti’nin bulunduğu bölge erken ortaçağda Gürcü Bagrationi hükümdarları tarafından yönetiliyordu. 11. yüzyılın sonlarına doğru bölgeye geçici olarak Büyük Selçuklular hakim oldu. Daha sonra Birleşik Gürcistan Krallığı içinde kalan yöre, bu krallığın parçalanmasından sonra bir Gürcü devleti olan Samtshe-Saatabago (1268-1625) sınırları içinde kaldı. Köydeki kiliselerden biri de bu dönemde inşa edilmiştir. 16. yüzyılın sonlarına doğru Osmanlılar Samtshe-Saatabago topraklarının büyük bölümünü ele geçirip bu bölgeyi Çıldır Eyaleti haline getirdiler. Tataleti de bu eyaletin içinde yer aldı. Nitekim bu toprakların 1595 tarihli tahriri olan "Defter-i Mufassal-i Vilayet-i Gürcistan"’na göre Tataleti, Ahalkalak livasında Niyaliskur nahiyesine bağlı bir köydü. Köyün nüfusu yedi hanedan oluşuyordu. Vergi yükümlüsü olarak "Camaspa veled-i Zaraspa", "Kara veled-i Kubad", "Şirin veled-i Piran" gibi erkek adları kaydedilmişti. Köy yılda 14.500 akçe vergi vermekle yükümlü kılınmıştı. Daha geç tarihli "Defter-i Caba-i Eyalet-i Çıldır" adlı tahrir defterine göre Tataleti aynı idari konuma sahipti ve yıllık vergisi 5.830 akçe olarak belirlenmişti. Tataleti, uzun süre Osmanlı idaresinde kaldıktan sonra 1877-1878 Osmanlı-Rus Savaşı’nda Çarlık Rusyası’nın eline geçti. 1878 yılında köyün nüfusu 17 haneden oluşuyordu. Bu savaştan bir süre sonra, 1886 yılında Rusların yaptığı nüfus sayımına göre köyde 232 kişi yaşıyordu. Nüfusun tamamı Türk olarak kaydedilmiştir. Rus idaresinde Tataleti Kars oblastının Ardahan sancağına ("okrug") bağlı Çıldır kazasında ("uçastok") bir köydü. Köyün nüfusu 1896’da 315 kişiye, 1906’da da 385 kişiye yükselmiştir. Rus idaresi sırasında 1902 yılında bölgeyi gezen Gürcü tarihçi Ekvtime Takaişvili’nin verdiği bilgiye göre, Ampuri kuzeyinde yer alan Tataleti, Tataleti Deresi kıyısında yer alan bir yerleşmedir. Eskiden Rus-Osmanlı sınırında yer alan köyde iki kilise vardı. Tataleti, I. Dünya Savaşı’nın sonlarına doğru Rus ordusunun bölgeden çekilmesinin ardından, 1918-1921 arasında bağımsız olan Gürcistan sınırları içinde yer aldı. 1921’de Kızıl Ordu'nun Gürcistan'ı işgali sırasında Türk birlikleri Ardahan, Artvin ve Batum bölgelerini ele geçirdi, ama Batum'da tutunamadı. Ankara Hükümeti'nin 16 Mart 1921'de Sovyet Rusya'ya imzalanan Moskova Antlaşması’yla Tataleti'nin de içinde yer aldığı Ardahan ve Artvin Türkiye’ye bırakıldı. Tataleti’de iki kilise ile bir kalenin varlığı bilinmektedir. Bu iki köy kilisesinden biri 14-15. yüzyılda inşa edilmiştir. Köyün kuzey kesiminde, Gürcistan-Türkiye sınırına yakın bir yerde bulunan bu tek nefli yapı günümüzde büyük ölçüde ayaktadır. Köyün merkezinde bulunan diğer köy kilisesi de tek nefli bir yapıdır. Tarihi bilinmeyen bu kiliseden geriye sadece yıkıntılar kalmıştır. Gürcü mimarisi üzerine çalışmalarıyla tanınan Fahriye Bayram bu iki kiliseyi Ardahan’daki tek nefli kiliseler arasında sayar. Tataleti Kalesi ise, köyün merkezinin 600 metre güneydoğusunda bulunmaktadır. Yığma taş usulüyle inşa edilmiş olan dikdörtgen planlı (90 × 45 m) kale, güçlü surlara sahip olmasıyla dikkat çekicidir. Köy, Ardahan il merkezine 92 km, Çıldır ilçe merkezine 50 km uzaklıktadır.. Başköy, Çıldır Başköy, Ardahan ilinin Çıldır ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 68 km, Çıldır ilçe merkezine 26 km uzaklıktadır. Damlıca, Çıldır Damlıca, Ardahan ilinin Çıldır ilçesine bağlı bir köydür. Köyün eski adı 1889 yılı kayıtlarında Katamux, 1889 yılı kayıtlarında ise Kodamıx olarak geçmektedir. Köy, Ardahan il merkezine 62 km, Çıldır ilçe merkezine 20 km uzaklıktadır. Dirsekkaya, Çıldır Dirsekkaya, Ardahan ilinin Çıldır ilçesine bağlı bir köydür. Köyün eski adı 1889 yılı kayıtlarında Zerebük şeklindedir. 1918 yılı kayıtlarında ise Tsorapuyn olup Ermenice'de "dereyuvası" anlamına gelmektedir. Köy, Ardahan il merkezine 87 km, Çıldır ilçe merkezine 45 km uzaklıktadır. Doğankaya, Çıldır Doğankaya, Ardahan ilinin Çıldır ilçesine bağlı bir köydür. Köyün eski adı, 1928 yılı kayıtlarında Helvan olup, Gürcüce'de "helvani" sözcüğü, "el köyü" anlamına gelmektedir. Köy, Ardahan il merkezine 21 km, Çıldır ilçe merkezine 21 km uzaklıktadır. Eskibeyrehatun, Çıldır Eskibeyrehatun, Ardahan ilinin Çıldır ilçesine bağlı bir köydür. Köyün eski adı 1910 yılı kayıtlarında Hamaş olarak geçmektedir. Köy, Ardahan il merkezine 20 km, Çıldır ilçe merkezine 19 km uzaklıktadır. Eşmepınar, Çıldır Eşmepınar, Ardahan ilinin Çıldır ilçesine bağlı bir köydür. Eşmepınar’ın bilinen en eski adı Prut ya da Pruti’dir. Bununla birlikte, Gürcüce iki farklı biçimde (ფრუტი: "prut'i" ya da ფრუთი: "pruti") yazılan bu yer adının kökeni ve anlamı konusunda kesin bilgi yoktur. I. Dünya Savaşı sırasında Ardahan bölgesini gezen Gürcü araştırmacı Konstantine Martvileli, Pruti adının Türkçe ve Ermenice olmamasından hareketle Gürcüce eğri anlamına gelen “brude” (ბრუდე) kelimesinden geliyor olabileceğini ileri sürmüştür. Pruti, erken dönem Osmanlı kayıtlarından biri olan 1595 tarihli "Defter-i Mufassal-i Vilayet-i Gürcistan"’da ve daha geç tarihli Osmanlı tahriri "Defter-i Caba-i Eyalet-i Çıldır"’da Purud (پورود) olarak geçer. 1877-1878 Osmanlı-Rus Savaşı sonunda bölgeyi ele geçiren Ruslar ise köyün adını Purut/Prut (Пурут/Прут) biçiminde kaydetmişlerdir. Osmanlı dönemi sonrasında da köyün adı Purut olarak yazılmıştır. Nitekim 1928 tarihli Osmanlıca "Son Teşkilat-i Mülkiyede Köylerimizin Adları" adlı yayında köyün adı Purut (پوروت) olarak geçer. İçişleri Bakanlığı'nın 1968 tarihli "Köylerimiz" adlı yayınında ise, köyün yeni adı Eşmepınar, eski adı da Purut olarak verilmiştir. Bu kayıtlardan da anlaşılacağı gibi Pruti olan köyün adı zaman içinde Purud ve Purut olarak değişikliğe uğramış, "yabancı kökten geldiği" gerekçesiyle de Eşmepınar olarak değiştirilmiştir. Tarihsel Tao-Klarceti bölgesinin Çrdili kesiminde yer alan Pruti’nin eski bir yerleşme olduğu, Osmanlıların Gürcülerden ele geçirdiği toprakların tahririni içeren 1595 tarihli "Defter-i Mufassal-i Vilayet-i Gürcistan"’da kayıtlı olmasından da anlaşılmaktadır. Pruti, erken ortaçağda Gürcü Krallığı sınırları içinde kalan bölgede yer alıyordu. 11. yüzyılın son çeyreğinde Büyük Selçuklu egemenliğine giren bölge, daha sonra Samtshe-Saatabago (1268-1625) sınırları içinde kaldı. 16. yüzyılın sonlarına doğru Samtshe-Saatabago topraklarının büyük kısmını ele geçiren Osmanlılar burada Çıldır Eyaleti’ni kurdu ve Pruti de bu eyaletin içinde yer aldı. 1595 tarihli "Defter-i Mufassal-i Vilayet-i Gürcistan" adlı Osmanlı tahrir defterine göre köyün nüfusu 16 haneden oluşuyordu. Bu tarihte köyde Gürcü soyadlarıyla birlikte "Piraziz", "Leona", "Maharebel", "Şedoşa", "Papuna", "Davita", "Elisa", "Manase" gibi adlar taşıyan erkekler vergi yükümlüsü olarak kaydedilmiştir. Köy yıllık 11.000 akçe vergi ödüyordu. Bu tarihte köy Çıldır livasının Canbaz nahiyesine bağlıydı. Pruti, 18. yüzyılın başlarında da aynı idari konuma sahipti. Osmanlı döneminde Pruti bu eyalet sınırları içinde keten tarımı yapılan yerlerden biriydi. Uzun süre Osmanlı yönetimi altında kalan Pruti, 1877-1878 Osmanlı-Rus Savaşı’nda Rusya İmparatorluğu’nun eline geçti. Savaşın hemen sonrasında, 1878 yılında köyde 27 hane yaşıyordu. 1886 tarihli Rus nüfus kayıtlarına göre köyde 245 kişi yaşıyordu ve nüfusun tamamı Türklerden oluşuyordu. I. Dünya Savaşı sırasında Ardahan bölgesini gezen Gürcü araştırmacı Konstantine Martvileli'nin verdiği bilgiye göre ise, o tarihte Pruti’de 29 hanede 400 Müslüman Gürcü yaşıyordu. I. Dünya Savaşı’nın sonlarına doğru Rus ordusunun bölgeden çekilmesinin ardından Pruti bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti kuvvetleri de Ardahan ve Artvin bölgeleri ile geçici olarak Batum'u fiilen sınırlarına kattı. 16 Mart 1921’de imzalanan Moskova Antlaşması’yla Pruti’nin de içinde yer aldığı Ardahan ve Artvin bölgeleri Türkiye’ye bırakıldı. Pruti köyünde günümüze ulaşmış önemli bir tarihsel yapı bulunmamaktadır. Bugünkü köyün merkezinde yapım tarihi bilinmeyen bir kilise varlığı bilinmektedir. Tek nefli bir yapı olan bu kiliseden geriye sadece yıkıntılar kalmıştır. Köy, Ardahan il merkezine 44 km, Çıldır ilçe merkezine 2 km uzaklıktadır. Gölbelen, Çıldır Gölbelen, Ardahan ilinin Çıldır ilçesine bağlı bir köydür. Köyün bilinen en eski adı Urta’dır (Gürcüce: ურთა). Gürcü araştırmacı Konstantine Martvileli Urta’nın iki dağın arasında yer aldığını, bu adın Ormta’nın (ორმთა; ”iki dağ”) bozulmuş biçimi olabileceğini yazar. Bununla birlikte Gürcistan’da bugün de Urta adını taşıyan dağ ve köyler vardır. Osmanlılar 16. yüzyılın ikinci yarısında bölgeyi ele geçirdiklerinde de köy Urta adını taşıyordu. Nitekim Gürcistan’dan ele geçirilmiş toprakların en erken tahrirlerinden biri olan 1595 tarihli "Defter-i Mufassal Vilayet-i Gürcistan" ile daha geç tarihli "Defter-i Caba-i Eyalet-i Çıldır"'da köyün adı Urta (اورته) olarak kaydedilmiştir. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında köyün adı Urta (اورطه) biçiminde yazılmıştır. Urta’nın adı bir süre önce değiştirildiği için 1968 yılında basılan "Köylerimiz" adlı devlet yanında köyün eski adı olarak Urta, yeni adı olarak da Gölbelen yer alır. Gürcü tarihçi Ekvtime Takaişvili, Tao-Klarceti bölgesinde yer alan Urta ile Ur'un adlarının Urartularla ilişkili olabileceğini yazar. Urta, Tao-Klarceti’nin bir parçası olan tarihsel Çrdili (Çıldır) bölgesinin sınırları içinde yer alır. Burada yer alan kale kalıntıları ve 10. yüzyıldan kalma kilise kalıntısı, Urta’nın eski bir yerleşme olduğunu göstermektedir. Urta erken ortaçağda Gürcü Krallığı, geç ortaçağda Gürcü prensliği Samtshe-Saatabago sınırları içinde yer aldı. 16. yüzyılın ikinci yarısında Osmanlılar, Gürcü atabeglerini yenilgiye uğratıp Urta’nın da içinde yer aldığı Samtshe-Saatabago topraklarını ele geçirdiler. Gürcilerden ele geçirilmiş toprakların en erken tahrirlerinden biri olan 1595 tarihli "Defter-i Mufassal Vilayet-i Gürcistan"’a göre Urta, Çıldır livasına bağlı Canbaz nahiyesinde bir köydü. Çıldır Gölü’nün batısında ve göl kıyısında yer alan Urta, o dönem için büyükçe bir köydü ve köyde 45 hane yaşıyordu. 1694-1732 Osmanlı tahriri "Defter-i Caba-i Eyalet-i Çıldır"'da da Urta olarak kaydedilmiş olan köy aynı idari statüye sahipti. Osmanlı döneminde Urta, Çıldır Eyaleti sınırları içinde keten tarımı yapılan yerlerden biriydi. Uzun süre Osmanlı yönetimi altında kalan Urta, 1877-1878 Osmanlı-Rus Savaşı’nda Rusya İmparatorluğu’nun eline geçti. Rus kayıtlarına göre Urta’nın nüfusu 1878’de 366, 1886’da 247 kişiden oluşuyordu. Rus kayıtlarında 247 kişinin 16’sı Türk, 231’i Karapapak olarak geçmektedir. Urta’nın nüfusunun 1878-1886 arasında azalması 93 Harbi’nin ardından gerçekleşen göçle ilişkili olabilir. I. Dünya Savaşı’nın sonlarına doğru Rus ordusunun bölgeden çekilmesinin ardından Urta bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti tarafından fiilen yeniden Türkiye’ye katıldı. Ekim 1921’de imzalanan Kars Antlaşması’yla Urta’nın da içinde yer aldığı Ardahan ve Artvin bölgeleri Türkiye’ye bırakıldı. Urta adı "yabancı kökten geldiği" gerekçesiyle Gölbelen olarak değiştirilmiştir. Gölbelen’deki en önemli kalıntı 10. yüzyılda inşa edilmiş olan üç nefli bazilikadır. Köy kilisesi olarak inşa edilmiş olan Urta Kilisesi, bugün cami olarak kullanılmaktadır. Bundan dolayı büyük ölçüde korunmuş olan kilisenin dışarıdan cami görünümü verilmiş ve içi boyanmıştır. Düzgün kesme taşlardan inşa edilen kilise camiye çevrilirken batı yönündeki giriş kapısı kapatılmış ve kuzeyde yeni bir kapı açılmıştır. Özgün biçimi bozulmuş olan bazilikanın güney duvarına mihrap, batı tarafına da ahşap bir minber eklenmiştir. Gölbelen'de kilise dışında iki kale kalıntısı vardır. Bunlardan biri köyün merkezinin 1 km güneydoğusunda yer alır ve harç kullanılmadan inşa edilmiş olan kale 50 × 30 m ebatlarındadır. 2.020 metre yükseklikte yer alan kaleden geriye sadece yıkıntılar kalmıştır. Diğer kale (51 × 40 m) ise, köyün merkezinin 1,2 km güneybatısında yer alır. 2.260 metre yükseklikte kayalık bir tepede bulunan bu ikinci kale de harç kullanılmadan inşa edilmiştir. Büyük ölçüde yıkılmış olan kale günümüzde ahır olarak kullanılmaktadır. Köy, Ardahan il merkezine 50 km, Çıldır ilçe merkezine 8 km uzaklıktadır. Gölebakan, Çıldır Gölebakan, Ardahan ilinin Çıldır ilçesine bağlı bir köydür. Köyün eski adı 1889 ve 1928 yılı kayıtlarında Gürcüce kökenli Meradis ya da Meredis olarak geçmektedir. Köy, Ardahan il merkezine 52 km, Çıldır ilçe merkezine 10 km uzaklıktadır. Güvenocak, Çıldır Güvenocak, Ardahan ilinin Çıldır ilçesine bağlı bir köydür. Köyün eski adı 1889 ve 1928 yılı kayıtlarında Zınzal, 1918 yılı kayıtlarında ise Dzandzağ olarak geçmektedir. Köy, Ardahan il merkezine 50 km, Çıldır ilçe merkezine 7 km uzaklıktadır. Karakale, Çıldır Karakale, Ardahan ilinin Çıldır ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 63 km, Çıldır ilçe merkezine 21 km uzaklıktadır. Kaşlıkaya, Çıldır Kaşlıkaya, Ardahan ilinin Çıldır ilçesine bağlı bir köydür. Köyün eski adı, 1889 ve 1928 yılı kayıtlarında Vartmana olup, Gürcüce'de "gül fidanı" anlamına gelmektedir. Köyün 1918'deki adı Vartman şeklindedir. Köy, Ardahan il merkezine 39 km, Çıldır ilçe merkezine 8 km uzaklıktadır. Kayabeyi, Çıldır Kayabeyi, Ardahan ilinin Çıldır ilçesine bağlı bir köydür. Köyün eski adı 1889 yılı kayıtlarında Çais, 1928 yılı kayıtlarında ise Yerli Çayis olarak geçmektedir. Köy, Ardahan il merkezine 62 km, Çıldır ilçe merkezine 20 km uzaklıktadır. Kenarbel, Çıldır Kenarbel, Ardahan ilinin Çıldır ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 59 km, Çıldır ilçe merkezine 17 km uzaklıktadır. Kenardere, Çıldır Kenardere, Ardahan ilinin Çıldır ilçesine bağlı bir köydür. Köyün eski adı Ampur veya Ampuri'dir. Ancak bu adın anlamı konusunda kesin bir bilgi mevcut değildir. Bu adın Ermenice Ampert'ten değişime uğradığı ve "sağlam kale" anlamına geldiği ileri sürülmüş ve köyün adının 1928'de "Ampert" biçiminde yazıldığı belirtilmiştir. Oysa Osmanlı tahrir defterlerinde ve 1928 köy listesinde köyün adı Ampur (امپور) olarak kaydedilmiştir. Ampur, Samtshe Atabeyliği'nin yönetimi altındayken 1578'de Osmanlıların eline geçti. Bu tarihten kısa bir süre sonra, 1595 tarihli tahrir defterinde yer alması, buranın Osmanlı döneminden önce de bir yerleşme olduğunu göstermektedir. Bu deftere göre Ampur Çıldır Eyaleti'nin Ahalkalak livasında, Niyaliskur nahiyesine bağlıydı. Beş haneden oluşan köyün ispenç vergisi vermekle yükümlü kılınması, Ampur'un bir Hıristiyan köyü olduğunu göstermektedir. Ampur, üç yüz yıl Osmanlı yönetiminde kaldıktan sonra, 93 Harbi'nde Çarlık Rusyası'nın eline geçti. Rus idaresinde Ardahan sancağının ("okrug") Çıldır kazasına ("uçastok") bağlı Tskarostavi nahiyesinin bir köyüydü. 1886 tarihli nüfus tespitinde köyde 122 kişi yaşıyordu. Nüfusun tamamı "Türk" olarak kaydedilmişti. Birinci Dünya Savaşı'nın ardından Rus ordusunun çekilmesinden sonra Ampur, bir süre bağımsız Gürcistan'ın sınırları içinde kaldı. 1921'de Gürcistan'ı işgal eden Sovyet Rusya ile Ankara Hükümeti arasında imzalanan Moskova Antlaşması'yla yeniden Türkiye'nin bir parçası oldu. Ampur köyünde Osmanlı dönemi öncesine tarihlenen bir kilise ve bir kule kalıntısı vardır. Köy, Ardahan il merkezine 86 km, Çıldır ilçe merkezine 44 km uzaklıktadır. Kotanlı, Çıldır Kotanlı, Ardahan ilinin Çıldır ilçesine bağlı bir köydür. Köyün eski adı 1889 yılı kaytlarında Gürcü kökenli Sikereb, 1918'de Tskrip, 1928'de ise Sikerib şeklindedir. Köy, Ardahan il merkezine 30 km, Çıldır ilçe merkezine 17 km uzaklıktadır. Yozgat Şeker Fabrikası Yozgat Şeker Fabrikası, Yozgat ili Sorgun ilçesinde kurulu bulunan şeker fabrikası. 1997 yılında deneme üretimine başlamış olup 1998 yılında tam üretime geçmiştir. 3600 ton/gün kapasiteye sahiptir. 2006 kampanyasında 261.500 ton pancar işleyip 37.000 ton şeker üretimi yapmıştır. Kurtkale, Çıldır Kurtkale, Ardahan ilinin Çıldır ilçesine bağlı bir köydür. Köy, 1928'den beri aynı adı taşımaktadır. Köy, Ardahan il merkezine 82 km, Çıldır ilçe merkezine 40 km uzaklıktadır. Kuzukaya, Çıldır Kuzukaya, Ardahan ilinin Çıldır ilçesine bağlı bir köydür. Kuzukaya’nın Gürcüce eski adı Sabaduri (საბადური), “ağ yeri” anlamına gelir. Sabaduri'nin adı Osmanlı kayıtlarında Sabadur (سبادور) olarak geçer. Kura Irmağı kıyısındaki köyün bulunduğu yer, akarsuyun yatağının genişleyip akışının iyice azalmasından dolayı gerçekten de ağ atmaya uygun bir yer olarak bilinir. Ardahan bölgesini gezen Gürcü araştırmacı Konstantine Martvileli Sabaduri köyünün Kura kıyısında, ağ atmaya uygun bir yer olduğunu ve bundan dolayı köye Sabaduri (“ağ yeri”) adının verilmiş olabileceğini yazmıştır. 1928 tarihli Osmanlıca "Son Teşkilat-i Mülkiyede Köylerimizin Adları" adlı yayında köyün adı Sabadur (صبادور) olarak geçer. Sabaduri adı, “yabancı kökenli olması” nedeniyle muhtemelen 1960’ların başında Kuzukaya olarak değiştirilmiştir. Gürcistan'ın Ardahan'a sınır Acara bölgesinde de Sabaduri adını taşıyan köy vardır. Tarihsel Artaani bölgesindeki yerleşim yerlerinden biri olan Kuzukaya'nın kuruluş tarihi bilinmemektedir. Ancak eski adının Gürcüce olması ve burada bir köy kilisesinin bulunması, köyün 16. yüzyılda Osmanlıların eline geçmesinden önce de bir yerleşme olduğunu göstermektedir. Bulunduğu bölge itibarıyla birleşik Gürcü Krallığı ile Gürcü atabeglerin yönetimindeki Samtshe Prensliği idaresinde kalan köy, Osmanlı döneminde Çıldır Eyaleti sınırları içinde yer aldı. Bu dönemde Sabaduri Çıldır livasında Canbaz nahiyesine bağlı bir köydü. Sabaduri, 1877-1878 Osmanlı-Rus Savaşı’nda tarihsel Tao-Klarceti bölgesinin diğer yerleri gibi Rusların eline geçti. Rus yönetimi altındayken, I. Dünya Savaşı sırasında Ardahan bölgesini gezen Gürcü araştırmacı Konstantine Martvileli'nin verdiği bilgiye göre o tarihte köyde 6 hanede 53 Müslüman Gürcü yaşıyordu. Rus ordusunun bölgeden çekilmesinden sonra 1918-1921 arasında Gürcistan sınırları içinde kalan Sabaduri, Ekim 1921’de imzalanan Kars Antlaşması’yla Türkiye’ye bırakıldı. KÃ¶y kilisesi: Konstantine Martvileli’nin Ardahan’ı gezdiği sırada Sabaduri köyünde küçük bir kilisenin yıkıntıları bulunuyordu. Yıkık durumdaki bu köy kilisesinin daha sonra başına ne geldiği bilinmemektedir. Köy, Ardahan il merkezine 37 km, Çıldır ilçe merkezine 5 km uzaklıktadır. Meryemköy, Çıldır Meryemköy, Ardahan ilinin Çıldır ilçesine bağlı bir köydür. Köyün eski adı 1918 yılı kayıtlarında Maryam, 1928 yılı kayıtlarında ise Meryem olarak geçmektedir. Köy, Ardahan il merkezine 30 km, Çıldır ilçe merkezine 12 km uzaklıktadır. Öncül, Çıldır Öncül, Ardahan ilinin Çıldır ilçesine bağlı bir köydür. Öncül köyünün eski adı Tskarostavi (წყაროსთავი) Gürcüce iki kelimeden (წყარო: “pınar” ve თავი: “baş”) oluşan bir tamlamadır ve “pınar başı” anlamına gelir. Bu ad en eski Osmanlı kayıtlarında Zğarostav (زغارستاو) olarak geçer. 1928 tarihli Osmanlıca "Son Teşkilat-i Mülkiyede Köylerimizin Adları" adlı yayında köyün adı Zikaristav (زيقارستاو) olarak yazılmıştır. İçişleri Bakanlığı'nın 1968 tarihli "Köylerimiz" adlı yayınında ise köyün adı Zingaristav biçimini almıştır. Türkçe kaynaklarda farklı biçimlerde geçen köyün adı yabancı kökten geldiği için 1928’den sonra Öncül olarak değiştirilmiştir. Bugünkü Gürcistan’da da Tskarostavi adını taşıyan yerleşmeler vardır. Tskarostavi, tarihsel Cavaheti’nin Tao-Klarceti bölgesi içinde kalan kesiminde yer alır. Köyün kuruluş tarihine ilişkin kesin bilgi yoktur. Bununla birlikte Tskarostavi’deki bir kilisenin 6. yüzyılda inşa edilmiş olması, buranın en geç bu yüzyıldan itibaren bir yerleşme olduğunu göstermektedir. Tskarostavi’deki bu kilise, buradaki piskoposluk merkezinin kilisesiydi. Tskarostavi Piskoposluğu, Gürcü Ortodoks Kilisesi’nin 13 piskoposluğu arasında yedinci sırada yer alıyordu. Bir derenin başında yer alan Tskarostavi, Kral Vahtang Gorgasali döneminden itibaren Gürcü Krallığı ve geç ortaçağda da Gürcü prensliği Samtshe-Saatabago sınırları içinde kaldı. 16. yüzyılın ikinci yarısında Osmanlıların eline geçti. "1595 Defter-i Mufassal Vilayet-i Gürcistan" ile "Defter-i Caba-i Eyalet-i Çıldır 1694-1732" adlı Osmanlı tahririlerinde Tskarostavi, Çıldır livasında, Zğarostav adıyla Kenarbel nahiyesine bağlı bir köydü. Köyde iki adet keten tohumu yağı çıkaran bezirhane vardı. Uzun süre Osmanlı yönetiminde kalan Tskarostavi, 1877-1878 Osmanlı-Rus Savaşı’nda Rusya İmparatorluğu’nun eline geçti. I. Dünya Savaşı sırasında Ardahan bölgesini gezen Gürcü araştırmacı Konstantine Martvileli’nin verdiği bilgiye göre Tskarostavi köyünde 57 hanede 437 Müslüman Gürcü yaşıyordu. Köyün ortasında, Gelati Kilisesi’nden biraz daha küçük, ama ona benzeyen bir kilise vardı ve kilisedeki duvar resimleri tamamen korunmuştu. Tskarostavi, Rus ordusunun bölgeden çekilmesinden sonra, 1918-1921 arasında Gürcistan sınırları içinde kaldı. Kızıl Ordu'nun Gürcistan'ı işgali sırasında bu köyün de yer aldığı Ardahan ile Artvin bölgeleri Türk kuvvetleri tarafından fiilen ele geçirildi. Ekim 1921’de imzalanan Kars Antlaşması’yla Tskarostavi köyü de Türkiye’ye bırakıldı. Eski piskoposluk merkezi olan Tskarostavi’de piskoposluk kilisesinin ilki 6. yüzyılda inşa edilmiştir. 10. yüzyılda yeniden inşa edilen Tskarostavi Kilisesi, kubbeli bir yapıydı. Bugün kilisenin olduğu yerde cami bulunmaktadır. Köydeki tarihsel yapılardan bir diğeri ise, tek nefli bir yapı olan köy kilisesidir. Piskoposluk kilisesinin kuzeyinde bulunan bu yapıdan geriye sadece yıkıntılar kalmıştır. Köyde ayrıca kare planlı bir kale (43 × 40 m) yer alır. Köyün merkezinin 1,7 km güneyinde, bir tepenin eteğinde bulunan kale, tamamen yıkılmıştır. Ardanuç’un Bağlıca (eski adı Çedila) köyündeki Gürcü manastırının adı da Tskarostavi’dir. Köy, Ardahan il merkezine 64 km, Çıldır ilçe merkezine 22 km uzaklıktadır. Övündü, Çıldır Övündü, Ardahan ilinin Çıldır ilçesine bağlı bir köydür. Övündü köyünün bilinen en eski adı Vaşlobi’dir (Gürcüce: ვაშლობი). Bu ad Gürcüce “vaşli” (ვაშლი ; elma) kelimesiyle ilişkili olmalıdır. Nitekim köyün kilisenin kalıntıları eski bir meyve bahçesi içinde yer alır. Vaşlobi adı Osmanlı kayıtlarında da benzer biçimde geçer. Nitekim Osmanlıların Gürcülerden ele geçirdikleri toprakların en erken tahrirlerinden biri olan 1595 tarihli "Defter-i Mufassal Vilayet-i Gürcistan" ile daha geç tarihli "Defter-i Caba-i Eyalet-i Çıldır"'da köyün adı Vaşlob (واشلوب) olarak kaydedilmiştir. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında köyün adı, küçük bir farkla Vaşlop (واشلوپ) biçiminde yazılmıştır. 1968 yılında basılan "Köylerimiz" adlı devlet yanında köyün eski adının Vaşlop, yeni adının Övündü olarak verilmiş olması, bu adın bir süre önce değiştirildiğini göstermektedir. Osmanlı döneminde Çıldır Eyaleti'nde Ahısha livasında Çaçarak nahiyesine bağlı Vaşlobi adını taşıyan başka bir köy daha vardı. Öte yandan Gürcistan’da bugün de Vaşlobi adını taşıyan yerleşme yeri vardır . Tao-Klarceti'nin bir parçası olan tarihsel Yukarı Cavaheti bölgesinde yer alan köydeki kilise kalıntısı Vaşlobi’nin eski bir yerleşme olduğunu göstermektedir. Öte yandan Vaşlobi’nin bağlı olduğu Ardahan toprakları Gürcistan tarihinde önemli bir yere sahiptir. Ardahan (Artaani) kenti yakınlarında Büyük İskender’in komutanı Azo ile Parnavaz (MÖ 326 - MÖ 234) arasında gerçekleşen savaş Kartli Krallığı’nın kurulmasıyla sonuçlanmıştır. Vaşlobi, Gürcistan Krallığı yönetimi altındayken, Kveli Kalesi Savaşı’nda (1080) Kral II. Giorgi’nin yenilmesi üzerine, Tao-Klarceti’nin diğer bölgeleri gibi Büyük Selçuklular tarafından istila edildi. Daha sonra Gürcü atabegler (1268-1625) tarafından yönetilen bölgeyi 16. yüzyılda Osmanlılar ele geçirdi. Osmanlıların Gürcülerden ele geçirdiği toprakların en erken tahririlerinden biri olan 1595 tarihli "Defter-i Mufassal Vilayet-i Gürcistan"’da Vaşlobi, Ahalkalak livasında Tümek (Tmogvi) nahiyesine bağlı bir köydü ve Vaşlob adıyla kaydedilmişti. Büyükçe bir köy olan Vaşlobi’de 22 hane yaşıyordu. Vaşlobi, daha geç tarihli tahrirde Çıldır Eyaleti'nde yine aynı idari konuma sahipti. Vaşlobi, uzun süre Osmanlı yönetimi altında kaldıktan sonra 1877-1878 Osmanlı-Rus Savaşı'nda Rusya İmparatorluğu'nun eline geçti. 1886 tarihinde Rusların Vaşlob olarak kaydettiği köyün nüfusu 83 kişiden oluşuyordu ve köyde sadece Kürtler yaşıyordu. I. Dünya Savaşı sırasında Ardahan bölgesini gezen Gürcü araştırmacı Konstantine Martvileli'nin verdiği bilgiye göre de köyde bu tarihte Kürtler yaşıyordu. I. Dünya Savaşı’nın sonlarına doğru Rus ordusunun bölgeden çekilmesinin ardından Vaşlobi bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti tarafından fiilen yeniden Türkiye’ye katıldı. Ekim 1921’de imzalanan Kars Antlaşması’yla Vaşlobi'nin de içinde yer aldığı Ardahan ve Artvin bölgeleri Türkiye’ye bırakıldı. Vaşlobi önemli dinsel yapılar barındıran bir yerleşmedir. 1902’de Gürcü bilim adamı Ekvtime Takaişvili’nin tespit ettiği Vaşlobi Manastırı 2009 yılında alan çalışmasıyla belgelenmiştir. Vaşlobi Manastırı’na ait birbirine bitişik olarak yapılmış kuzeyde bir kilise ile güneyde bir şapel, kilisenin batısındaki iki katlı bir bölüm ve bu bölüme şapelden ulaşımı sağlayan iki katlı bir koridor tespit edilmiştir. Başka bir kaynağa göre köyün merkezinin 500 metre güneyindeki bu şapel manastırın küçük kilisesi değil bir köy kilisesidir ve tek nefli bir yapı olan bu kilise büyük ölçüde günümüze sağlam ulaşmıştır. Köy, Ardahan il merkezine 83 km, Çıldır ilçe merkezine 41 km uzaklıktadır. Sabaholdu, Çıldır Sabaholdu, Ardahan ilinin Çıldır ilçesine bağlı bir köydür. Köyün eski adı, 1889 yılı kayıtlarında Kotas (Gürcüce "kota") olarak geçmektedir. Köyün 1928'deki adı ise Kodas şeklindedir. Köy, Ardahan il merkezine 90 km, Çıldır ilçe merkezine 48 km uzaklıktadır. Saymalı, Çıldır Saymalı, Ardahan ilinin Çıldır ilçesine bağlı bir köydür. Köyün eski adı 1889 yılı kayıtlarında Kevhas, 1928 yılı kayıtlarında ise Köyhas olarak geçmektedir. Köy, Ardahan il merkezine 47 km, Çıldır ilçe merkezine 5 km uzaklıktadır. Sazlısu, Çıldır Sazlısu, Ardahan ilinin Çıldır ilçesine bağlı bir köydür. Köyün eski adı 1889 ve 1928 yılı kayıtlarında Gürcü kökenli Koravil olup, 1910 yılı kayıtlarında ise Karaveli şeklindedir. Köy, Ardahan il merkezine 45 km, Çıldır ilçe merkezine 3 km uzaklıktadır. Semihaşakir, Çıldır Semihaşakir, Ardahan ilinin Çıldır ilçesine bağlı bir köydür. Köyün eski adı 1889 yılı kayıtlarında Çais, 1928 kayıtlarında Çayis (Terekeme), 1960 kayıtlarında ise Koçgüden olarak geçmektedir. Köyün adı, 2000 yılından bir süre öncesine kadar değişmemiştir. Suyu olmayan bu köye Semiha Şakir isimli hayırsever su getirdiği için, köy halkının isteği doğrultusunda köyün ismi Semihaşakir olarak değiştirilmiştir. Köy, Ardahan il merkezine 30 km, Çıldır ilçe merkezine 12 km uzaklıktadır. Taşdeğirmen, Çıldır Taşdeğirmen, Ardahan ilinin Çıldır ilçesine bağlı bir köydür. Köyün eski adı 1889 ve 1928 yılı kayıtlarında Çamdra ya da Çamdar 1918 yılı kayıtlarında ise Çamder olarak geçmektedir. Köy, Ardahan il merkezine 55 km, Çıldır ilçe merkezine 13 km uzaklıktadır. Yenibeyrehatun, Çıldır Yenibeyrehatun, Ardahan ilinin Çıldır ilçesine bağlı bir köydür. Köy, 1928'den beri aynı adı taşımaktadır. Köy, Ardahan il merkezine 25 km, Çıldır ilçe merkezine 17 km uzaklıktadır. Yukarıcambaz, Çıldır Yukarıcambaz, Ardahan ilinin Çıldır ilçesine bağlı bir köydür. Köyün eski adı 1889 yılı kayıtlarında Cambaz Ulya olarak geçmektedir. Köy, Ardahan il merkezine 58 km, Çıldır ilçe merkezine 16 km uzaklıktadır. Beyazıt Meydanı Beyazıt Meydanı, İstanbul’da tarihi yarımadada merkezi bir konuma sahip meydandır. Konumu Bizans döneminde şehrin en önemli meydanlarından olan Theodosius Forumu’yla büyük ölçüde örtüşmektedir. Eskiden Theodosius Forumu’nun bulunduğu arazinin kuzey kısmına İstanbul’un fethinden hemen sonra ilk olarak bir saray inşa edildi. İnşası 1458’de tamamlanan bu ilk saray, daha sonraları Topkapı Sarayı’nın yapımıyla Eski Saray olarak bilinmeye başladı. 1506-12 yılları arasında II. Bayezid döneminde sultanın adını taşıyan külliye Eski sarayın güneyinde kalan alana inşa edildi. Külliyenin kurulduğu tarihten sonra, Eski Saray'ın duvarları ile kuzey sınırı çizilen ve külliyenin binaları arasında kalan bölgeye Beyazıt Meydanı denmiştir. 1585 yılında İstanbul Kadısına verilen bir emirde Atmeydanı'nın yılda bir kez ve Beyazıt Meydanı'nın ise ayda iki kez süpürtülmesi gerektiği görülmektedir. Bu da Beyazıt Meydanı’nın günlük kent hayatında ne kadar sık ziyaret edilen bir yer olduğuna işaret eder. Padişahların kızlarının evlilikleri ve şehzadelerin sünnet düğünleri Eski Saray’da yapılırdı. Bu törenler için geleneksel olarak yaptırılan "nahıllar" (süslenen yapma ağaçlar) Beyazıt Meydanı’nda halkın beğenisine sunulurdu. Meydanın halk eğlenceleri için kullanıldığı da bilinmektedir. Müzisyenler, fal bakanlar, hayvan oynatıcıları, hokkabazlar ve cambazların meydanda yaptıkları gösteriler; 1577 – 1578 yılları arasında İstanbul'u ziyaret eden Stephan Gerlach’ın anlatılarında yer alır. 1800’lü yıllara kadar meydan işlevini neredeyse hiç değiştirmez. Beyazıt Külliyesi; banisi olan Sultan II. Bayezid’in hükümdarlığı sırasında tamamlanan cami, imaret ve medreseden ve sultanın ölümünden sonra külliyeye eklenen hamamdan oluşur. Beyazıt Camisi, orijinal Fatih Camisi’nin deprem sonucu yıkılması nedeniyle İstanbul’da korunan en eski selatin cami olma özelliğini taşımaktadır. Beyazıt Camisi’nin iki taraftan yarım kubbelerle desteklenen merkezi kubbesi, Ayasofya’nın planıyla benzerlik göstermektedir. Hem kentin ticari merkezi olan Kapalıçarşı’ya hem de yoğun nüfuslu bir mahalleye yakınlığı sebebiyle Osmanlı dönemi boyunca en büyük cemaate sahip camilerdendir. Külliyenin çifte hamamı oldukça büyüktür, hatta kubbesinin boyutu caminin kubbesine yakındır. Medresesi de şeyhülislamın burada ders veriyor olması sebebiyle en itibarlı olanlar arasındadır. Eski Saray II. Mahmut dönemi sırasında Yeniçerilerin kaldırılmasının ardından kurulan yeni orduya 1826 yılında tahsis edilmiştir. 1828’de buraya Beyazıt Yangın Kulesi inşa edilir. 1864– 1866 arasında bugünkü İstanbul üniversitesi Rektörlüğü olan Harbiye Nezareti binası ve anıtsal kapısı mimar Bourgeois tarafından inşa edilmiştir. 1901 yılında, II. Abdülhamit, İstanbul’un en göz önünde olan kent alanlarının Avrupalı şehirlerle yarışır hale gelebilmesi için Paris elçisi Salih Münir’i bir uzman bulmakla görevlendirir. Salih Münir bu iş için o dönemin en gözde mimarlarından, 1900 Paris Uluslararası Sergisi’nin mimarlık departmanının başkanlığını yapmış olan Beaux-Arts eğitimli Joseph Antoine Bouvard’a teklifte bulunur. Bouvard, Paris’teki iş yoğunluğu sebebiyle İstanbul’u ziyaret edemeyecek durumda olmasına rağmen teklifi kabul eder. Bouvard’ın masrafları Fransız hükümeti tarafından karşılanır ve hazırladığı projeler resmi bir hediye olarak İstanbul’a sunulur. Bouvard, aralarında Beyazıt Meydanı da olan meydan düzenleme projelerini tamamıyla kendisine gönderilen şehir fotoğrafları ve planlar üzerinden geliştirir. Bouvard’ın projesinde büyük kusurlar vardır. Herhangi bir ana plana dayanmayan projeler arasındaki bağlantılar net değildir ve arazilerdeki kot farkları tamamen göz ardı edilmiştir. Bouvard’ın Beyazıt Meydanı için projesi alanı Beyazıt Medresesi’ni yıkmak suretiyle fazlasıyla genişletip 4 adaya bölmeyi öngörüyordu. Bu yeni alanın güney tarafına, Harbiye Nezareti ile aynı aks üzerine yüksek kuleli bir “Belediye Sarayı” inşa edilecekti. Meydanın batı tarafında ise birbirinin aynısı iki bina yapılacaktı, bunlar da “Sanayi ve Ziraat Müzesi” ve “Devlet Kütüphanesi” olacaktı. Beyazıt Camisinin açısının meydanın kalanına uymaması problemi yoğun bir ağaçlandırma ile gizlenmeye çalışılmıştır. Ayrıca Beyazıt Camisi’nin minber duvarının ardındaki hazirenin ve II. Bayezid türbesinin de yıkılması planlanmıştır. Proje Osmanlı bürokrasisi tarafından onaylanmıştır ancak projenin öngörülen masraflarını o dönemdeki devletin karşılayamayacak olması sebebiyle hayata geçirilmemiştir. Beyazıt Meydanı, İstanbul’da erken dönem Cumhuriyet yönetiminin düzenleme yaptığı az sayıda yerden olmuştur ve 1920’lerde Vali Ali Haydar Bey’in girişimleriyle meydanın ortasına dekoratif bir çeşme inşa edilmiştir. Otobüsler ve daha sonra yapılan tramvay hattı da bu havuzun etrafında tur atmaktaydı. 1950’lerde Demokrat Parti yönetiminde İstanbul’da büyük çaplı altyapı projelerine girişildi. Tüm bu yol genişletme projelerine paralel olarak Beyazıt Meydanı’nın da yeniden düzenlenmesi gündeme gelir ve havuz yıkılır. Sürekli dolgu ve kazı çalışmaları tekrarlanan meydanın sonunda düzenlenebilmesi için Sedad Hakkı Eldem’e bir proje yaptırılır. Eldem’in projesi üniversitenin kotunun bir dizi merdiven ile Ordu Caddesi kotuna bağlanmasını planlıyor, yeni bir havuzun bu cadde yakınında inşasını öngörüyordu. Ayrıca Ordu Caddesi’nin öbür tarafında yapılacak bir binayla meydan bu tarafta da devam ettirilecekti, ancak bu yeni inşaat için Simkeşhane’nin doğu kanadının yıkılması gerekiyordu. Eldem’in projesi planlandığı gibi uygulamaya konmadı ve meydana bir yol kavşağı inşa edildi. 27 Mayıs 1960 tarihinde gerçekleşen darbeden sonra da çalışmalar durdu. Darbe sonrası yönetim meydanın adını Hürriyet Meydanı olarak değiştirir ve yeni bir düzenleme projesi için yapılan yarışmanın sonucunda Turgut Cansever projenin başına getirilir. Turgut Cansever’in projesi meydanın yayalaştırılması amacıyla geliştirilmiştir. Cansever projesinde Beyazıt Camisi’nin açısını esas alarak meydanda yeni bir doğrultu öngörmüştür. İstanbul Üniversitesi’nin kapısının önüne inşa edilecek bir dizi merdiven ve rampayla hem kot farkının aşılmasını hem de üniversitenin camiye paralel olmayan duvarını bu merdiven yapısı ile meydanın kalanıyla aynı doğrultuya gelmesini sağlamıştır. Fakat Turgut Cansever’in projesi de tam olarak uygulanmadı, meydan önce yayalaştırıldıysa da daha sonra otopark ve otobüs durağı haline geldi. Daha sonra Vedia Dökmeci ve Yaprak Karlıdağ tarafından tasarlanan iki katmanlı ve Osmanlı mimarisinden esinlenen işlemeli istinat duvarlı proje bir yarışma kazandı. Ancak bu proje de uygulanmadı. Akdarı Akdarı, şu anlamlara gelebilir: Akkiraz Baltalı SÄ±rbistan Radyo Televizyonu Radyo Televizyon Sırbistan Sırpça: Радио-телевизија Србије (PTC) veya Radio-televizija Srbije) Sırbistan'ın kamu yayın kuruluşudur. Bu yayınlar ve haberler, tiyatro çeşitli üretir ve radyo, televizyon ve İnternet aracılığıyla spor programlama. RTS, Temmuz 2001 yılından bu yana, Avrupa Yayın Birliği üyesidir. RTS, eski Yugoslavya ve Balkanlar'daki en büyük yayın kuruluşudur. Önceden bu kanal Radyo Televizyon Belgrad (RTB) olarak biliniyordu. NATO’nun Yugoslavya bombardımanı sırasında Sırbistan Radyo Televizyonu propaganda merkezi olduğu gerekçesiyle bombaladı. Bombardımanda 16 gazeteci hayatını kaybetti. FransÄ±z alfabesi Fransız alfabesi Latin alfabesinden türemiş, 26 harfli bir alfabedir. æ ve œ harfleri sadece birkaç, genellikle latinceden kalma sözcüklerde bulunurlar: ù harfi sadece où kelimesinde bulunur ve ÿ harfi sadece nadiren özel isimlerde bulunur. Damlıca DoÄŸankaya Karakale Kotanlı Övündü Burmadere, Damal Burmadere, Ardahan ilinin Damal ilçesine bağlı bir köydür. Köyün eski adı 1889 ve 1928 yılı kayıtlarında Gürcüce kökenli Sors olarak geçmektedir. Köy, Ardahan il merkezine 51 km, Damal ilçe merkezine 8 km uzaklıktadır. Dereköy, Damal Dereköy, Ardahan ilinin Damal ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 48 km, Damal ilçe merkezine 3 km uzaklıktadır. Eskikılıç, Damal Eskikılıç, Ardahan ilinin Damal ilçesine bağlı bir köydür. Köyün eski adı 1889 ve 1928 yılı kayıtlarında Kirpeşén olarak geçmektedir. Köy, Ardahan il merkezine 48 km, Damal ilçe merkezine 3 km uzaklıktadır. Ä°kizdere, Damal İkizdere, Ardahan ilinin Damal ilçesine bağlı bir köydür. Köyün eski adı 1889 ve 1928 yılı kayıtlarında Nunus olarak geçmektedir. Köy, Ardahan il merkezine 52 km, Damal ilçe merkezine 7 km uzaklıktadır. Michael Johnson (atlet) Michael Johnson (d. 13 Eylül 1967), Amerikalı atlet. Johnson 200 ve 400 metre ile 4x400 bayrak yarışlarında adını duyurdu. 200 metredeki 19.32 (2008 Pekin Olimpiyatları'nda Usain Bolt tarafından 19.30 ile kırılmıştır) ve 400 metredeki 43.18 saniyelik dereceleriyle dünya rekorlarının sahibi olan Johnson, 1992 Barselona Olimpiyatları'nda 4x400 bayrak yarışını 2 dk 55 sn 74 sl'de tamamlayarak olimpiyat şampiyonu olan ABD takımında yer aldı. 1996 Atlanta Olimpiyatları'nda 200 metreyi 19.32 saniyede, 400 metreyi 43.59 saniyede koşan Johnson, bu mesafelerde olimpiyat şampiyonu oldu. Aynı olimpiyatlarda 4x400 metre bayrak yarışını 2 dakika 55.99 saniyede tamamlayarak şampiyon olan ABD takımında da yer alan Johnson, madalya sayısını üçe çıkarttı. Olimpiyat başarılarını 2000 Sidney Olimpiyatları'na da taşıyan Johnson, 400 metrede bir kez daha şampiyonluk kürsüsüne çıktı. 1991 ve 1995 dünya şampiyonalarında 200 metrede altın madalya kazanan Johnson, 1993, 1995, 1997 ve 1999 dünya şampiyonalarında ise 400 metrede aynı başarıyı tekrarlayarak altın madalyalar kazandı. Johnson ayrıca, 1993, 1995 ve 1997 yıllarında düzenlenen dünya şampiyonalarında birinci gelen ABD'nin 4x400 bayrak takımında da yer alarak altın madalya kazandı. Otağlı, Damal Otağlı, Ardahan ilinin Damal ilçesine bağlı bir köydür. Köyün eski adı 1889 ve 1928 yılı kayıtlarında Erzede olarak geçmektedir. Köy, Ardahan il merkezine 50 km, Damal ilçe merkezine 5 km uzaklıktadır. Seyitören, Damal Seyitören, Ardahan ilinin Damal ilçesine bağlı bir köydür. Köyün eski adı 1889 ve 1928 yılı kayıtlarında Seyidviran olarak geçmektedir. Köy, Ardahan il merkezine 51 km, Damal ilçe merkezine 6 km uzaklıktadır. Tepeköy, Damal Tepeköy, Ardahan ilinin Damal ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 58 km, Damal ilçe merkezine 3 km uzaklıktadır. Uboot Type VII Uboot Type VII, II. Dünya Savaşında 1933 yılı ile 1945 yılları arasında kullanılan Alman denizaltı modeli. İkinci Dünya Savaşı boyunca 700 den fazla üretilmiştir. Dışarıda 2, içeride 9 olmak üzere toplam 11 torpido taşıma kapasitesine sahipti. Silah donanımı olarak 4 önde 1 arkada toplam 5 torpido kovanı , 1 adet atış hızı yüksek 88 mm lik kwk L45 topu barındırmaktaydı. İlerleyen dönemde üzerine çeşitli varyasyonlarda uçaksavar silah sistemi yerleştirilmiştir. 37 mm'lik uçaksavar toplarından 4'lü sistem 20 mm'lik flak quadro sistemler yer veren kule versiyonları yapıldı. II. Dünya Savaşında İngilizler'le Almanlar'ı savaşa sokan olay ise, 1939 yılının 13-14 Kasıma bağlayan gece Günther Prien komutasındaki U-47, İngiliz denizüssü Scapa Flow'a girmiş, limanda demirli bulunan Royal Oak Zırlısını batırarak büyük bir başarı sağlamış olmasıdır. 1942'de sadece Amerika kıyılarında 900'den fazla ticari yük gemisini batırmışlardır. Teknolojik olarak bir yenileme yapılmaması, Enigma şifre sisteminin çözülmesi, ASDİC sonar sisteminin geliştirmesi "Black May" (Kara Mayıs)ın habercisi olmuştur. 1943 mayısında İngiliz ve Amerikan destroyerleri ve uçak gemileri o güne değin yapılmış en büyük U-boot operasyonu yapmış, pasifikte bulunan 118 tane U-bot'dan pek çoğu uçaklarca olmak üzere 41 tanesini yok etmeyi başarmıştır. Bu olay, U-bot'lara şnorkel sistemi ve hava izleme radarları eklenmesine, daha hızlı ve yuksek kalibreli uçak savar silah sistemlerinin yerleştirilmesine sebep olmuştur. Obrucak Otağlı Üçdere World Wrestling All-Stars WWA, bir amerikan güreşi federasyonudur. 2001 ile 2002 yılları arasında NWA adlı federasyonla birleşmiştir. Zamanında Sting, Jeff Jarret, Sabu, The Franchise gibi isimleri barındıran federasyon Avustralya'daydı. Fakat zaman zaman Amerika ve Yeni Zelanda Turu olmuştur.Avustralya`da onun gibi bir federasyon olmamıştır ve halen yoktur. Glenn Meade Glenn Meade (d. 1957, Dublin), İrlandalı yazar. 1980'lerde kendi oyunlarını yazdı ve yönetti. 1994'te ilk romanı Brandenburg'u yazdı. Hala yazmaya devam ediyor. Kitapları Fransızca, Almanca, İspanyolca, Türkçe gibi pek çok dile çevrildi. Şahmeran ya da Şahmaran (Farsça: شاهماران ""şâhmârân"" [yılanların şahı]; Kürtçe: "şahmaran"; Tatarca: "Şahmara", "Zilant" ya da "Aq Yılan", Çuvaşça: Вĕреçĕлен ""Vӑrӑşӑlen"" [ateş yılanı]; Pencapça: ਸੱਪ ਦੇ ਸ਼ਾਹ ""Sapa dē Shaha""), Türk-İran mitolojisinde rastlanan akıllı ve iyicil olarak tanımlanan bellerinden aşağısı yılan, üstü ise insan şeklindeki Maran adı verilen doğaüstü yaratıkların başında bulunan ve hiç yaşlanmayan, ölünce ruhunun kızına geçtiğine inanılan varlık. Şahmeran sözcüğü, Farsça شاه ("şâh") ve هماران ("mârân"; yılanlar) kelimelerinin birleeşmesiyle meydana gelmiştir. Her ne kadar "şah", erkekler için kullanılan bir unvansa da Şahmeran'a ilişkin tüm efsanevi kayıtlarda ve Şahmeran efsanelerine özgü tüm betimlemelerde varlık dişidir. Hititler zamanında anlatılmakta olan İlluyanka efsanesinde yılana benzeyen bir yaratık olan İlluyanka'nın fırtına tanrısı Teşup ile olan savaşı anlatılmaktadır. Şahmeran Efsanesi'ne kaynak olabilecek bir diğer mitolojik yaratık da Yunan mitolojisinde Perseus tarafından başı kesilen Medusa'dır. Anadolu'da Şahmeran'ın yaşıyor olabileceği söylenen çok yer mevcuttur. Bir rıvayete göre Mersin'in Tarsus ilçesinde yaşamaktadır. Bir diğerine göreyse Adana'daki Ceyhan ile Misis arasındaki Yılankale'de yaşar. Aynı isimli bir efsane Mardin yöresinde de geçer. Bu yörede Şahmeran bir resimle tasvir edilir ve Şahmeran ustaları tarafından yapılan tablolar evlerin duvarlarını süsler Efsaneye göre Şahmeran bir yeraltı ülkesinde yılanlarıyla birlikte yaşamaktadır. Şahmeran'la tanışan ilk insanın ismi bazı kaynaklarda Belkıya olarak geçerken, bazı kaynaklarda bu isim Camşab olarak değişmektedir. Kimi kaynaklarda ise Şahmeran'la ilk buluşan kişinin Lokman olduğu anlatılmaktadır. Şahmeran'ın öldürülmesi olayı, her değişik söylencede ortak sondur. Bu ortak sonun, yani Şahmeran'ın öldürülüşünün ana amacı insanın sağlık ve şifa bulmasıdır. Hatta bazı anlatımlarda Lokman Hekim'in Şahmeran ile karşılaşması uzun uzun anlatılmakta, şifa veren otların neler olduğu Lokman Hekim'e Şahmeran tarafından söylenmektedir. Binlerce yıl önce yedi katlı yeraltında Tarsus'ta yaşayan yılanlar vardı. Meran adı verilen bu yılanlar, gerçekten akıllı ve şefkatli idi. Onlar barış içinde yaşarlardı. Meranların kraliçesine Şahmeran denirdi. O genç ve güzel bir kadındı. Efsaneye göre, Şahmeran'ı gören ilk insan Cemşab oldu. O, geçimi için odun satan fakir bir ailenin oğluydu. Bir gün Cemşab ve arkadaşları bal dolu bir mağara keşfederler. Balı çıkarmak için Cemşab'ı aşağıya indiren arkadaşları, paylarına daha çok bal düşmesi için onu orada bırakıp kaçarlar. Cemşab mağarada bir delik görür ve buradan ışık sızdığını fark eder. Cebindeki bıçak ile deliği büyütünce, ömründe görmediği kadar güzel bir bahçeye girer. Bu bahçede eşi benzeri olmayan çiçekler ve bir havuz ile pek çok yılan görür. Havuzun başındaki tahtta süt beyaz vücutlu bir yılan oturmaktadır. Şahmeran'ın güvenini kazanan Cemşab uzun yıllar bu bahçede yaşar. Şahmeran ona tıp biliminin bilinmediklerini söyler. Yıllar sonra, ailesini çok özlediğini söyleyip gitmek için yalvarır. Bunun üzerine Şahmeran da kendisini salıvereceğini, ancak yerini kimseye söylemeyeceğine dair söz vermesini ister. Şahmeran'a söz verip ailesine kavuşan Cemşab uzun yıllar verdiği sözde durarak Şahmeran'ın yerini kimseye söylememiş. Bir gün ülkenin padişahı hastalanmış. Vezir, hastalığın çaresinin Şahmeran'ın etini yemek olduğunu söylemiş ve her yere haber salınmış. Ülkenin veziri herkesi tek tek hamama sokmuş. Sıra Cemşab'a gelmiş. Cemşab soyununca vezir Cemşab'ın derisinde pullar olduğunu görünce Cemşab'ı konuşturmayı başarmış. Cemşab kuyunun yerini gösterince Şahmeran bulunup dışarı çıkarılmış. Şahmeran Cemşab'a, "Benim başımı kaynatıp padişaha içir, padişah kurtulsun, gövdemi de vezire içir, ölsün, kuyruğumu da kaynatıp sen iç, böylece Lokman Hekim ol" demiş. Böylece vezir ölmüş, padişah da iyileşip Cemşab'ı veziri yapmış. Ve rivayete göre de Cemşab böylece Lokman Hekim olmuş. Efsaneye göre Şahmeran'ın öldürüldüğünü yılanlar o günden beri bilmemektedirler. Tarsus'un, Şahmeran'ın öldürüldüğünü öğrenen yılanlar tarafından bir gün istila edileceği rivayet edilir. Maran Daha çok güney, orta ve doğu Anadolu resimlerinde, masallarında, hikâyelerinde rastlanan, bellerinden aşağısı yılan üstü ise insan şeklinde tanımlanan, insanların derdine deva olabilen doğaüstü yaratıklar. Ayrıca eşanlamlı olarak kullanılan, Erbüke, Türk halk inancında yarı insan yarı yılan olan varlıktır. Erböke de denir. Bu varlıkların başında Yılan Ana ve/veya Yılan Ata bulunur. Dişi olanları için “İşbüke” kullanılır. Yeraltında bir dünyada yaşayan, akıllı ve iyicil maranların başında Şahmeran adlı bir ece vardır. Şahmeran'ın -insanlarca- öldürüldüğünü henüz bilmeyen, bu nedenle 'Şahmeran geleneği' olarak sürdürdükleri derde deva olma işine devam eden meranların Şahmaran'ın ölümünü duydukları an Meran Ülkesinden çıkıp insanların yaşadıkları şehirleri basacakları ve yerle bir edecekleri söylenir. TayakadÄ±n, ArnavutkÃ¶y Tayakadın, İstanbul'un Arnavutköy ilçesine bağlı bir köydür. 1972'ye kadar Çatalca'ya bağlı olan köy, 1972'de Gaziosmanpaşa'ya bağlanmış, 2009'da Arnavutköy'e geçmiştir. Köy, İstanbul Havalimanı'nın yanında yer almaktadır. Köy, Arnavutköy-Göktürk-Çatalca yollarının birleştiği kavşaktadır. Arnavutköy'e 12 km Göktürk'e 20 km, Karaburun'a 12 km mesafededir. Sting (güreşçi) Steve Borden (d. 20 Mart 1959), daha çok bilinen adı ile Sting, eski Amerikan profesyonel güreşçi, aktör, yazar ve vücut geliştiricidir. En çok WCW zamanlarında tanınan Sting, tüm zamanların en büyük profesyonel güreşçilerinden biri ve WWE'de güreşmeyen en büyük güreşçi olarak kabul edilmektedir. Özellikle kendisiyle özdeşleşmiş olan yüz boyasıyla tanınmaktadır. Kariyeri boyunca UWF, NWA, WCW, WWA, TNA, NJPW ve WWE şirketlerinde yer almıştır. Borden, kariyerinde 30 şampiyonluğa imza atmıştır. 03.02.2011 TNA şovunda "return" yaparak WWE ile ilgili söylentileri sonlandırmıştır. TNA'de 24 Şubat 2011 tarihinde yapılan maçta TNA World Heavyweight Championship kemerini kazanmıştır.Ardından bu unvanı Mr.Anderson'a kaybetmiştir. WWE'de güreşmeyip bu kadar şöhret kazanabilen sayılı güreşçilerdendir.23 Kasım 2014 tarihinde WWE Survivor Series PPV'sinde WWE'ye debut yapar ve Triple H'in canını oldukça acıtır.Survivor Series'deki Team Cena vs Team Authority maçına karışan Sting maçı John Cena'nın takımının kazanmasını sağlar bunun üzerine Triple H 09.02.2015 tarihli Monday Night Raw programında Sting'i çağırır ve ondan 22.02.2015 tarihindeki Fast Lane şovunda kendisiyle yüz yüze gelmesini ister.Sting Triple H'e cevabını oldukça etkileyici bir biçimde verir.Karanlıklar içinden bir anda ringde görünen Sting, Triple H'i oldukça korkutur ve ona Wrestlemania 31 de maç istediğini işaret eder. Sting Triple H ile Wrestlemania 31 de bir maç yaptı ve kaybetti.Summerslam 2015 ertesi olan Raw şovunda Triple H Seth Rollins`in John Cena`yı yenerek USC kemerini kazanırsa yaptıracağına söz verdiği heykelini ringde takdim ederken örtünün altından Sting çıkar ve Seth Rollins`e saldırdı.Saldırı sonrası WWE kemerini eline alan Sting bu hareketi ile kemeri istediğini belirtir.Ardından Triple H Night Of Champions şovunda bu kemerin ortada olacağı bir maç ayarlar ve yenilir. Bu maçta boynundan sakatlık geçirmiş ve bir daha maça çıkamamıştır. WWE Hall of Fame 2016'da güreş kariyerini noktalayarak emekli olduğunu açıklamıştır. 2 Nisan'da emekli olmuştur. Marcelo RÃ­os Marcelo Andrés Ríos Mayorga (d. 26 Aralık 1975) Şili'nin yetiştirdiği gelmiş geçmiş en iyi tenisçi olan Rios aynı zamanda teniste bir numara olan ilk ve tek Şilili tenisçidir. Dünya'nın dikkatini Münih Grand Slam Tenis Turnuvası'nın finalinde Andre Agassi'yi yenerek aldığı şampiyonlukla çekmeyi başaran ve süper genç yetenek olarak nitelendirilen Marcelo Rios Kısa sürede Dünyanın 1 Numaralı ismi olmayı başarmıştır. Uzun saçları, Hırsı ve tavırlarıyla son derece farklı bir tenisçi olan Rios iki elini de kullanabilmenin avantajıyla genellikle sol elini kullanır, aynı zamanda son derece etkili servis atışlarıyla tanınırdı. Muhteşem bir tenis zekası ve hırsı olan Macelo Rios 1998 yılı sonlarında servis kullanırken yaşadığı bel sakatlığı neticesinde bir daha tam olarak iyileşememiş, buna rağmen iyi bir grafik çizmiştir. Bell South Open'da 4 defa final oynamış fakat şampiyon olamamış, hiç Grand Slam Turnuvası kazanamamıştır. Son derece hırslı bir tenisçi olan Marcelo Rios'un 2003 yılında maç sırasında tenis topunu ısırması ise hafızalardan silinmemiştir. Marcelo Rios henüz 28 yaşındayken sırt ağrılarından kurtulamayınca tenisi bırakmaya karar verdiğini büyük bir üzüntü içinde duyurdu. İttihad-ı Muhammedi Fırkası İttihad-ı Muhammedî Fırkası, Osmanlı İmparatorluğu'nda İkinci Meşrutiyet döneminde faaliyet gösteren İslamcı siyasi parti. 5 Nisan 1909'da kuruldu. Adı, günümüz Türkçesinde "Muhammedçi Birlik Partisi" anlamına gelir. Kurucusu Derviş Vahdeti'dir. Kurucuları arasında Derviş Vahdetî haricinde Ferik Rıza Paşa, Süheyl Paşa, Mehmet Sadık gibi muhalif isimler de bulunuyordu. Said Nursî önceleri cemiyete destek vermiş olsa da, kullanılan üslubu beğenmediğinden cemiyetle ilişkisini kesmiştir. Cemiyet, kuruluşunu Ayasofya Camii'nde okutulan bir mevlitle ilan etmiştir. Cemiyet, kendisini "fırka" olarak tanımlıyor ve partinin (fırkanın) gerçek başkanının ve yol göstericisinin Muhammed olduğunu dile getiriyordu. Parti üyeleri "Volkancılar" veya "Muhammedîler" olarak anıldılar. Fırka kurulduktan kısa süre sonra Volkan gazetesi de yayına başladı. Derviş Vahdetî ve diğer Volkan yazarları, başlangıçta İttihat ve Terakki Cemiyeti’ni desteklemişlerse de daha sonra İttihatçıların özgürlükleri kısıtlayıcı uygulamalarını ve diğer politikalarını eleştirip muhalif bir parti olmuşlardır. İttihatçılar da onları totaliterlik ("istibdat") ve irtica taraftarlığı ile suçlamışlardır. İslâmcı olmasına rağmen bu parti, diğer İslâmcı çevrelerin muhalefetiyle karşılaşmış, Sırat-ı Müstakim, Beyanü'l-Hak gibi gazete ve dergiler partiyi sert bir dille eleştirmiştir. Zamanla meşrutiyet rejimine, dönemin hükumetine ve İttihatçılara hakaretamiz bir üslupla ağır eleştiriler yöneltiyordu. Volkan gazetesini, muhalif "Mizan", "Serbesti", Osmanlı ve İkdam gazeteleri izledi. İttihat ve Terakki ise Tanin ve Şûra-yı Ümmet gazeteleri vasıtasıyla eleştirilere yanıt veriyordu. Halk, toprak kayıplarından İttihatçıları ve meşrutî yönetimi sorumlu tutuyor; "Volkan", "Serbesti" gibi gazeteler toplumda İttihatçılara karşı olan öfkeyi körüklüyordu. Toplum böylesi bir gerilimin içindeyken "Serbesti" gazetesinin başyazarı Hasan Fehmi Bey'in Galata Köprüsü'nde öldürülmesi gerilimi iyice tırmandırdı. Hasan Fehmi'nin muhalif bir gazetenin başyazarı olması, kamuoyunda bu cinayetin İttihat ve Terakki'nin bir suikastı olduğu algısı oluşturdu. Bu olaydan bir hafta sonra 31 Mart Olayı patlak verdi. Olay ilk önce askeriyede başladı. Asker "Biz meşrutiyet değil, şeriat isteriz" diye silahlanmış, üstlerinin ikazlarına uymayarak isyan etmişti. İsyan toplumun daha geniş kesimlerine yayıldı ve isyancılar meclisi basıp bir nazırı öldürdü. Olaylar Hareket Ordusu tarafından bastırıldı. İttihad-ı Muhammedî Fırkası üyeleri ise halkı kışkırttıkları, isyana teşvik ettikleri gerekçesiyle Divan-ı Harp'te yargılanmış, Derviş Vahdeti idam edilmiştir. Tarık Zafer Tunaya'ya göre, İttihad-ı Muhammedî Fırkası, ""parlamento içinde kurulmuş, klerikal, gizli ve ihtilalci eğilimli bir parti değildir"". Balçeşme, Göle Balçeşme, Ardahan ilinin Göle ilçesine bağlı bir köydür. Köyün eski adı 1889 ve 1928 yılı kayıtlarında Lala Varginis olarak geçmektedir. Köy, Ardahan il merkezine 66 km, Göle ilçe merkezine 21 km uzaklıktadır. Bellitepe, GÃ¶le Bellitepe, Ardahan ilinin Göle ilçesine bağlı bir köydür. Köyün eski adı 1025 yılı kayıtlarında Orotan, 1854 yılı kayıtlarında Urut olarak geçmektedir. 1403 yılı kayıtlarında Vorodan olup, Ermenice'de "Çağlayan" anlamına gelmektedir. Köy, Ardahan il merkezine 36 km, Göle ilçe merkezine 19 km uzaklıktadır. Budaklı, Göle Budaklı, Ardahan ilinin Göle ilçesine bağlı bir köydür. Köyün eski adı Cicori'dir. Bu ad Türkçeye Cicor olarak geçmiştir. Tarihsel Kola bölgesindeki yerleşmelerden biri olan Cicori’nin (Gürcüce: ჯიჯორი) ne anlama geldiğine ilişkin kaynaklarda bilgi bulunmamaktadır. Ancak Cicori ile hemen yanında terk edilmiş bir yerleşme olan Eski Cicori’deki kilise kalıntılarının varlığı, iki yerleşim biriminin de eski, bölgenin Osmanlıların eline geçmesinden önceki bir dönemden kalma olduğunu göstermektedir. Hem Cicori ve hem de Eski Cicori’deki kilise yıkıntılarında Gürcüce yazıtların bulunması bu adın Gürcüce olduğuna dair bir ipucu sayılabilir. 1928 tarihli Osmanlıca "Son Teşkilatı Mülkiyede Köylerimizin Adları" adlı devlet yayınında köyün adı Cicor (جيجور) olarak geçer. Köyün adı