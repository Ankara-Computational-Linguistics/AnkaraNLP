başlamıştır. Kahramanlar durumu sorgulamaya ve duruma alışmaya başlamışlardır. Ayrıca kahramanların kişilik özelliklerine de inilmeye başlanır. TerminatÃ¶r Terminatör (Özgün adı: The Terminator), James Cameron'un yönetmen koltuğunda oturduğu, 1984 yılı yapımı bilimkurgu filmi. Başrollerinde Arnold Schwarzenegger, Linda Hamilton ve Michael Biehn bulunmaktadır. Film 2008 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Karanlığın yılı olan 2029 yılında gezegenin yöneticileri olan akıllı makineler kusursuz bir plan yaparlar. Geçmişi değiştirerek geleceği yeniden şekillendireceklerdir. Planlanan şeyin merhameti, acı hissi, korkusu yoktur. Durdurulamayan bir şeydir. Onlar Terminatör'ü yaratmıştır. Bu ilk filmde Terminatör (Arnold Schwarzenegger) gelecekteki insanların kurtuluşunu sağlayacak kişi olan John Connor'u doğuracak olan annesi Sarah Connor'u (Linda Hamilton) öldürmek için gelecekten geçmişe gönderilen T-800 model robottur (Makine). Kyle Reese (Michael Biehn) Sarah Connor'un öldürülmesini engellemek için gelecekten gönderilen bir askerdir. John'un babasıdır. Film Kyle Reese'in Sarah Connor'ı korumak için Terminatör ile mücadelesini konu almaktadır. Brad Fıedel in bestelediği albüm, büyük takdir toplayarak "Enigma Records" ile 1 Temmuz 1991 tarihinde Piyasaya çıkmıştır.. Albümün ayrıca ekstra remastered sürümü olup, on üç adet "Edel Müzik" aracılığıyla 1994 yılında tekrar sunulmuştur. "ParÃ§a listesi": "1994 Yeni Baskı Sürümü": Kedi tırmığı hastalığı Dr. Robert Debré tarafından 1950'de kediler hastalığın vektörü olarak gösterilmiştir. Önceleri "Afipia felis" adlı organizmanın etken olduğu düşünülmüştür, ama oluşan bağışıklık yanıtının "Bartonella henselae" ve "Bartonella clarridgeiae" adlı iki organizmaya karşı olduğu gösterilince bu sav çürütülmüştür. İki etken de Gram-negatif çomaklardır. Kedi enikleri de sıklıkla bu bakteriyi kanlarında taşırlar, ve hastalık sıklıkla eniklerden bulaşmaktadır. Keneler de hastalığın aktarıcıları arasında olup kenelerden bulaşma söz konusu olduğunda genellikle Lyme hastalığı ile birlikte koenfeksiyon olmaktadır. Sıklıkla Lyme hastalığı tanısı konulan hastalarda aynı zamanda kedi tırmığı hastalığı da olabileceği unutulur çünkü belirtiler ve klinik tablo karışabilmektedir. Bu hastalık Kedi-tırmığı Adeniti, Kedi-tırmığı Oküloglandüler Sendromu, Debre Sendromu, Debre-Mollaret Sendromu, Foshay-Mollaret Kedi-tırmığı Ateşi, "maladie des griffes du chat", Parinaud oküloglandüler hastalığı, Petzetakis hastalığı gibi birçok farklı isimle de adlandırılmıştır ve kaynaklarda bu isimlerle de yer alabilmektedir. Bölgesel lenfadenopati ile kendini gösterir, inokülasyon yerinde steril suppuratif papüller şekillenir. Hafif ateş yükselmesi, baş ağrısı, titreme, sırt ağrısı, karın ağrısı, kırgınlık, dikkat bozukluğu ve konvülsiyonlar gözlenebilmektedir. İnkubasyon periyodu 2 hafta ile 2 ay arasında değişir. Birçok olgu iyi huylu olup kendini sınırlar. Ama lenfadenopatiler diğer semptomlar kaybolduktan sonra bile aylarca kalabilir. Prognozu genellikle iyidir. Ilımlı iklimlerde neredeyse tüm olgular sonbahar ve kışta olmaktadır. Hastalık tedavi edilmeksizin bir ay içinde kendiliğinden de düzelebilir. Bazen immün yetmezlikli hastalarda komplikasyonlar olabilmektedir. Azitromisin, siprofloksasin, doksisiklin ve diğer birçok antibiyotik başarıyla kulanılmaktadır. Kara ayaklÄ± gelincik Kara ayaklı gelincik ("Mustela nigripes") Kuzey Amerika'ya özgü bir memeli hayvandır. Kara ayaklı gelincik, sansar, vizon, kokarca, gelincik, susamuru ve porsuklarla birlikte Sansargiller familyasında bulunur. Kara ayaklı gelincik, nesli tehlikedeki türlerdendir. Günümüzde sadece ABD'de bulunurlar. Kanada'da soyları tükenmiştir. Bilinen son yabani gelincikler, 1980'lerde esaret altına alınmıştır ve doğal yaşam alanlarına geri salınmamışlardır. Şimdi doğada da başarılı bir şekilde üremektedirler. Kara ayaklı gelincikler, kuyruğuyla birlikte 45 cm uzunluğunda, ve 1 kg ağırlığında olurlar. Diğer sansargillerin birçoğu gibi ince gövdeleri ve kısa bacakları vardır. Üst kısımları beyaz, alt kısımları sarımsı kahverengi ve ayakları ve yüzleri siyahtır. Kara ayaklı gelincikler gece ortaya çıkarlar. Başlıca avları çayır köpekleridir. Ama küçük memelileri, kuşları ve böcekleri de yerler. Tek bir tanesi yılda 100 çayır köpeği avlayabilir ve onlar olmadan yaşayamazlar. Bir kara ayaklı gelinciğin yaşayabilmesi için yuvasının en fazla 50 hektar yakınında en az bir çayır köpeği kolonisi olması gerekir. Hatta bazen gelincikler terk edilmiş çayır köpeği yuvalarını kullanırlar. Gelinciklerin çiftleşme dönemi Mart ve Nisan aylarıdır. Yavruları genelde 41-43 günlük olunca üreme dönemine girerler. Çayır köpekleri 1 ila 7 yavru doğurabilirler ama genelde 3-4 yavru doğururlar. Yaşadığı otlakların azalması, çayır köpeği nüfusunun azalması ve hastalıklar 19. ve 20. yüzyıllarda az daha bu türün neslini tüketiyordu. Hatta sayıları o kadar azaldı ki çok nadir görülmeye başlandılar. Hatta ve hatta, yaklaşık 20 yıl boyunca hiç görülmemeleri sebebiyle soylarının tükendiği varsayılmıştır. 1981 yılında, Wyoming'de sadece 130 hayvandan oluşan küçük bir koloni bulundu. Bu keşfin ardından hastalıklar nüfusunu çok azalttı. 1986 yılında, kalan 18 hayvan esaret altında üretilmeye başlandı. Az sonra, esaret altındaki nüfusları 50'ye yükseldi. 2007 yılında, yabani nüfusları 600'ü aştı. Bilim insanları bu üreme programıyla 2010 yılında kara ayaklı gelincik nüfusunun 1500 ulaşmasını, ve her kolonide en az 30 üreyen yetişkin olmasını umuyorlar. Dam Meydanı Dam Meydanı daha kısaca Dam, Hollanda'nın başkenti Amsterdam'da bulunan bir şehir meydanıdır. Şehrin marka yapıları ve önemli aktivitelerin düzenlendiği ve şehrin en çok bilinen yerlerinden biridir. Dam Meydanı, Amsterdam'ın tarihi bölgesinde merkez tren istasyonunun yaklaşık 750 metre güneyinde bulunmaktadır. Doğu batı hattında 200 metre, kuzey güney hattında ise 100 metre genişliğindedir. Meydanın batı ucunda neoklasik bir yapı olan Amsterdam Kraliyet Sarayı bulunmaktadır. Bina, 1655 yılından 1808 yılına kadar kraliyet mülkü olana kadar, belediye binası olarak kullanılmıştır. Diğer bir yanda Nieuwe Kerk (Yeni Kilise), Madame Tussaud's Müzesi bulunmaktadır. Ayrıca meydanda beyaz taştan yapılmış ulusal anıt bulunmaktadır. Ulusal anıt, II. Dünya Savaşı'ndaki kurbanları anmak için 1956 yılında dikilmiştir. Bu özellikleriyle Dam Meydanı, turistler için önemli bir cazibe merkezidir. Amsterdam Kraliyet SarayÄ± Amsterdam Kraliyet Sarayı (Koninklijk Paleis te Amsterdam) Hollanda'da bulunan 3 saraydan biridir. Saray Dam Meydanı'nda Ulusal Anıtın karşısında, Yeni Kilisenin yanında bulunmaktadır. Bina 20 Haziran 1655'te Amsterdam yöneticileri tarafından belediye binası olarak açılmıştır. Ancak günümüzde kraliyet sarayı olarak bilinmektedir. Jacob van Campen tarafından yapılmıştır. 1648 yılında Jacob van Campen Amsterdam Şehir Belediye Binası projesinin başına geçti. Binanın maliyeti 8,5 milyon Hollanda Guldenini buldu. Tüm binada kullanan sarımsı taşlar Almanya'dan getirildi. Ancak taşlar zaman içerisinde koyu bir renk aldı. Mimar Roma tarzı yönetici saraylarından esinlendi. Mimar Roma'daki kamu binalarından esinlendi ve Kuzeyde yeni bir Roma tarzında yönetici binası yaratmak istedi. Bina Pek çok defa Dünyanın 8. Harikası olarak anıldı. Zamanında Avrupa'nın en büyük yönetici binasıydı. Daha sonradan kraliyet sarayına dönüştürülen bina, Kraliçe devlet ziyaretleri, Yeni yıl resepsiyonları ve resmi işlemlerde kullanmaktadır. Beatrix Beatrix ("Beatrix Wilhelmina Armgard van Oranje-Nassau van Lippe-Biesterfeld"; d. 31 Ocak 1938), 30 Nisan 1980 tarihinde tahta çıkmış olup 33 sene süreyle Hollanda Kraliçesi olduktan sonra 30 Nisan 2013 tarihinde tahtını oğlu Willem-Alexander'a bırakmıştır. Tahtından feragat etmesinden sonra üç resmi unvan kullanmaya başlamıştır: "Royal Altes Hollanda Prensesi Beatrix", "Orange-Nassau Prensesi" ve "Lippe-Biesterfeld Prensesi". Günlük olarak ise kısaca "Prenses Beatrix" olarak anılmaktadır. Kraliçe Beatrix'in vaftizini Belçika Kralı III. Leopold, Prenses Alice, Kontes Athlone, Prenses Elisabeth zu Erbach-Schönberg, Dük Adolf Friedrich vaftiz ebeveyni olmuşlardır. Beatrix 1 yaşına girdiğinde 1939 yılında kız kardeşi Irene doğmuştur. II. Dünya Savaşı sırasında Kraliyet ailesi Londra, Birleşik Krallık'a kaçmak zorunda kalmıştır. Bir ay Londra'da kaldıktan sonra annesi ve kız kardeşiyle birlikte Kanada'nın Ottawa kentine taşınmıştır. Bu sürede dönemin Hollanda Kraliçesi ve babası Londra'da kalmıştır. Beatrix'in ikinci kardeşi Prenses Margriet, 1943 yılında Ottawa'da doğdu. Kanada'da sürgün sırasında, Beatrix anaokulu ve ilköğretim okulunu Rockcliffe Park Public Okulu'nda sürdürdü. Kraliyet ailesi 2 Ağustos 1945'te yeniden Hollanda'ya dönmüştür. Beatrix on yaşındayken Hollanda tahtının varsayımsal mirasçı oldu. Üniversite eğitiminde sosyoloji, ekonomi, parlamenter tarih, anayasa okudu. Ayrıca Surinam kültürü, Hollanda Kraliyeti, uluslararası meseleler, uluslararası hukuk ve Avrupa hukukuyla ilgilendi. 1965 yılında Alman aristokrat Claus von Amsberg ile nişanlandı. Ancak düğünleri sırasında Amsterdam'da toplu bir protesto düzenlendi. Claus von Amsberg Alman Dışişlerinde diplomat olarak çalışıyordu. Ayrıca Nazi partisinin örgütlerinde yer almıştı. Amsberg ile evlenmekle birlikte Alman Nazizmi, Hollanda Kraliyetinin bir parçası haline geldi. Protestoda atılan sloganlardan bir tanesi de "Bisikletimi geri ver" idi. Almanların işgali sırasında Hollandalıların bisikletlerine el kondu. Polis ile göstericiler arasında çatışmalar oldu. Ancak Claus von Amsberg zamanla kraliyet ailesinin popüler kişilerinden biri haline geldi. 30 Nisan'da kraliçe oldu. Kraliçeliği sürerken son yıllarda kraliyet ailesi üyeleri kraliyet ailesini açıkça eleştirmektedir. Bazı konularda Hollandalılar, Kraliyeti Hollanda toplumunda önemli bir role sahip bir kurum olarak görmek yerine, süregelen bir pembe dizi olarak görmektedirler. Beatrix'in diğer Avrupa monarşilerine göre daha fazla yetkisi bulunmaktadır. 2005 yılında kraliçeliğinin 25. yılında Hollanda televizyonlarıyla röportaj yaptı, Amsterdam, Dam Meydanı'nda bir konser düzenlendi. Üç çocuğu bulunan kraliçenin Forbes dergisinin 2008 tarihli yazısında 14. zengin Kraliyet Kişisi olarak yer aldı. Taşlıgüney, Sarıkamış Sırataşlar, Kars ilinin Sarıkamış ilçesine bağlı bir köydür. Köyün eski adı, 1928 yılı kayıtlarında İslamsor olup, Ermenice'de "islamtsor" sözcüğü "islamdere" anlamına gelmektedir. Köy, Kars il merkezine 97 km, Sarıkamış ilçe merkezine 43 km uzaklıktadır. En zengin kraliyet Ã¼yeleri Forbes dergisinin 20 Ağustos 2008 tarihli yazısında Dünyanın en varlıklı kraliyet üyeleri listesi hazırlanmıştır. Listedeki net değerler ABD doları cinsindendir. Forbes list of royals Bangkokpost Article Türkiye Hemofili Derneği Türkiye Hemofili Derneği (kısa adı TrHD veya turkhemoder), İstanbul'da yerleşik olan bir Sivil toplum kuruluşudur. 1992 yılında ilk olarak "Hemofili Derneği" adı altında bir grup doktor tarafından kurulan oluşum, 17 Ağustos 1995 tarihinde adını "Türkiye Hemofili Derneği" olarak değiştirdi. Giderek artan üye sayısı ve etkinliklerinin yaygınlaşması sonucu, derneğin, "Avrupa Hemofili Birliği (EHC)"'ne üyeliği 8 Ekim 1997 tarihinde Bakanlar Kurulu'nca onaylandı. 24 Kasım 1997'de ise "kamu yararına dernek" statüsü elde eden Türk Hemoder, 1999 yılında WFH (Dünya Hemofili Federasyonu) tarafından tanındı. Kuruluşunda 22 üyesi olan dernek, Kasım 2003 tarihinde yapılan altıncı olağan genel kurul toplantısında 582 üye sayısına ulaşmış olup, amacı doğrultusunda etkinliklerini sürdürmektedir. Türkiye Hemofili Derneği, hemofili hastalarının yaşam kalitesinin yükseltilmesi, nedeni ne olursa olsun Hemofili hastalarının her türlü sorunları ve ihtiyaçlarıyla olanakları ölçüsünde ilgilenmek ve çözüm bulmak amacındadır. Dernek amacı doğrultusunda; seminer, sempozyum ve paneller, kongre ve konferanslar düzenlemekte, ayrıca gezi ve turlar, kamplar, kermesler, konser ve tiyatro sahnelemeleri, piknik ve şenlikler, plaket ve teşekkürler verilmesi, sağlık kurumları ziyaretleri, yemek ve kokteyller yönetici ziyaretleri ve yurtdışı kamplar gibi bir dizi etkinlikte bulunmakta, okul ziyaretleri ve eğitim seminerleri gerçekleştirmekte, merkez binasında hemofili ile ilgili fizik tedavi, sünnet, diş tedavisi, ortopedik girişimler gibi tedavi hizmetleri vermekte psikolojik destek, ilaç desteği sağlamakta, laboratuvar, aşılama, danışmanlık hizmetleri vererek, eğitim araçları dağıtmaktadır. Türkiye Hemofili Derneği'nin aşağıda listelenen illerde temsilcilikleri bulunmaktadır. IPTV IPTV, İnternet protokolü üzerinden (TCP/IPv4 - IPv6) görüntü ve ses aktarımı. Tüm Dünya'da birçok televizyon istasyonları IP Video Server kullanarak İnternet üzerinden kendi yayınlarının izlenebilmesini sağlamışlardır. İnternet protokolünü kullanabilen televizyonlar olduğu gibi (PC-TV), herhangi bir televizyonun da İnternet üzerinden gelen yayınları alabilmesi için IP TV Alıcıları (Set Top Box) geliştirilmiştir. 1994 yılında ABC'nin World News Now programı CU-SeeMe videoconferencing yazılımını kullanılarak internet üzerinden broadcast yayınlanan ilk iptv yayınıdır. Judith Estrin ve Bill Carrico tarafından Precept Yazılımın kurulmasıyla birlikte IPTV terimi ilk olarak 1995 yılında ortaya çıkmıştır. Precept IP/TV isimli bir internet video ürünü geliştirmiştir. IP/TV tek ve çok kaynağa video ve ses trafiği ileten Windows ve Unix tabanlı uygulamalarla uyumlu düşük DVD kalitesinden belli aralıklarda kalitede yayın yapan hem unicast hem de ip multicast gerçek-zamanlı iletim protokolü ("RTP": real-time protocol ve RTCP=real time control protocol) ve kontrol protokolü kullanan bir multicast backbone’du. ("Multicast backbone": backbone ağ bir ağın çeşitli parçalarını birbirine bağlayan bilgisayar ağ altyapısının bir parçasıdır ve farklı yerel ağlar arasındaki bilgi değişimi için bir yol sağlar. Multicast backbone ise 1990'ların başlarında geliştirilmiştir ve internette ip Multicast trafiği için denenmiş backbone’dur.) Yazılım ilk olarak Steve Casner, Karl Auerbach ve Cha Chee Kuan tarafından yazıldı. 1998 yılında Precept Cisco Sistemler tarafından satın alındı. İnternet radyosu şirketi AudioNet ilk sürekli canlı yayını WFAA-TV’den Ocak 1998 de yapmaya başlamıştır. Kingston Haberleşme (Kingston Communications) UK (Birleşik Krallık) içinde bölgesel telekomünikasyon operatörüdür. KIT (Kington Interactive Television) DSL bant genişliği üzerinden bir IPTV hizmetini Eylül 1999 yılında çeşitli TV ve istek üzere video (video on demand) yürütme çalışmalarından sonra sunmuştur. Yes TV (bir içerik sağlayıcıdır) ile birlikte KIT operatörü Ekim 2001 yılında VoD (video on demand) hizmetini eklemiştir. Kingston dünyaya IPTV ve IP VoD hizmetini ADSL üzerinden ilk tanıtan şirkettir. 2006 yılında KIT sağlayıcısının abone sayısı 10.000'den bir anda 4000’e düserek işlevine devam edememiştir. 1999 yılında NBTel (şu anda Bell Aliant olarak bilinir) Alcatel 7350 DSLAM'ı ve iMagicTv tarafından oluşturulmuş ara yazılımı (middleware) kullanan Kanada’da DSL üzerinde internet protokol televizyonunu ticari olarak ilk işlevsel hale getiren firmadır. Hizmet New Brunswick'teki VibreVison firması altında piyasaya sunulmuştur ve daha sonra 2000’li yılların başında Nove Scotia'da genişlemiştir. iMagicTV daha sonra Alcatel’e satılmıştır. 2002 yılı içinde Sasktel Canada'da Lucent Stinger DSL platformunu kullanarak ticari olarak DSL üzerinden iptv hizmeti veren ikinci şirket olmuştur. 2006 yılında iptv hizmeti üzerinden HDTV kanal hizmeti veren ilk Güney Amerika şirketi olmuştur. 2003 yılında Total Access Networks Inc firması dünya çapında 100 bedava IPTV istasyonu içeren bir iptv hizmeti sunmuştur. 2005 yılında Bredbandsbolaget onun IPTV hizmetini İsviçre'de ilk servis sağlayıcı olarak sunmuştur. Ocak 2009’dan itibaren Bredbandsbolaget en büyük iptv servis destekleyici unvanını TeliaSonera'ya burakmıştır. TeliaSonera şu anda 2009 yılındakinden daha fazla müşterisine iptv hizmeti vermektedir. 2007 yılında TPG Australia’da iptv hizmeti sunan ilk firma olmuştur. Onun ADSL2+'a uyumlu paketiyle birlikte hala müşterilere bedava ve seçkin 45'ten fazla yerel havadan yayın yapan kanallar ve uluslararası kanalların yayınını sunmaktadır. 2010 yılında iiNet ve Telstra IPTV servislerini internete çıkabilme kabiliyetiyle birlikte sunmuşlardır. 2010 yılında CenturyLink Embarq ve Owest (2010) firmalarını bünyesine kattıktan sonra Prism adlı IPTV hizmeti ile birlikte U.S piyasalarına girmiştir. 2011 yılında TOT (Television .organization of Thailand) IPTV hizmetini kendi ADSL sağlayıcısı üzerinden sunmuştur. Thai içerisinde İngilizce, Fransızca, Korece ve Arab dillerinde çeşitli uluslararası uydu ağları sunan eğlence paketleri ile birlikte Thai dilinde havadan yayın yapan kanallar üzerinden temel üzretsiz platforma ek olarak 4 katmanlı servis ağını sunmuştur. Dijital video sayısal görüntülerin bir kombinasyonudur, ve onlar piksellerden veya görüntü elemanlarından oluşurlar. Her bir pixel iki değere, luminans (renk derinliği) ve krominans (piksel rengi) sahiptir. Luminans pikselin yoğunluğunu gösterir, krominans pikselin rengini gösterir. Gerçek renk tekniği için yüksek kalite bir görüntünün rengini temsil etmek için 3 byte kullanılır. Görüntülerin serisi sayısal videoyu oluşturur ve bu görüntüler çerçeve (frame) olarak adlandırılır. Filmler saniye başına 24 çerçeve kullanır, çerçevelerin oranı bölgelerin elektriksel sistemine göre değişebilir böylece farklı çeşitlerde çerçeve oranları vardır mesela Kuzey Amerika yaklaşık olarak 30 çerçeve kullanıyorken Avrupa televizyonlarının çerçeve oranı saniye başına 25 çerçevedir. Her bir dijital video yükseklik ve genişlik boyutlarına sahiptir. Analog TV gösterildiğinde SDTV için boyutlar 720X480 iken diğer tarafta HDTV ler 1920x1080 pikseldir. Dahası SDTV renk derinliği oluşturmak için 16 bit yeterli iken HDTV’ler de renk derinliği oluşturmak için 24 bit gereklidir. Bu yüzden 30 çerçeve/saniye oranla, SDTV için sıkıştırılmamış veri oranı 30x640x480x16 diğer deyişle 147.456.000 bps olur. Dahası HDTV için ise aynı çerçeve oranı sıkıştırılmamış veri oranı 30x1920x1080x24 yani 1.492.992.000 bps olur. Basit bir hesaplamayla kayıplı sıkıştırma metodunu kullanmadan servis sağlayıcı abonelerine limitli dağıtım gerçekleştirebilir. IPTV hizmeti için kesin bir bantgenişliği yoktur çünkü bant genişliği gereksinimi ev içerisindeki cihazlar yüzünden artabilir. Bu yüzden, şu anki HDTV içeriği 8 Mbit/s ve 10 Mbit/s veri oranı arasında dağıtılabilir fakat eğer tüketici birçok HDTV çıktılarıyla donatılmışsa bu oran sırasıyla iki katına çıkacaktır. Yüksek-hız veri transferi görüntüleyici için ihtiyaç duyulan bantgenişliğini arttıracak, en azından 2 Mbit/s web-tabanlı uygulamaları bilgisayarda kullanmak için gerekecektir. Buna ek olarak 64 kbit/s telefon araması yapmak için gereklidir. En az kullanımda IPTV üçlü-oynat hizmeti (canlı tv, zaman-kaydırmalı seyretme, talebe göre video) almak için 13 Mbit/s gerekmektedir. TV head-end (anten-ucu): canlı TV kanallarının kodlanıp, şifrelendiği ve Ip multicast (çoğa-gönderim) akışları biçiminde dağıtıldığı yerdir. VOD platformu: istek-üzerine video değerlerinin depolandığı ve kullanıcı Ip unicast (teke-gönderim) akışı içerisinde bir sorgu yaptığında sunulduğu yerdir. etkileşim portali: kullanıcıların farklı iptv hizmetleri içerisinde gezinmelerini sağlar, VOD kataloğu gibi. dağıtım ağı: Ip paketlerini taşıyan paket anahtarlamalı ağdır. Ev giriş yeri (home gateway): dağıtım ağından hatta erişimin sonlandığı kullanıcının evindeki malzemedir. Kullanıcının set-top kutusu: TV ve VOD içeriğini deşifreleyen ve çözen kullanıcının evindeki malzemedir ve TV ekranında gösterir. Hizmet sağlayıcının ağ mimarisine bağlı olarak, video sunucu mimarisinin Iptv organizasyonları için düşünülmüş iki temel tipi vardır. Merkezi ve dağıtık Geniş sistemleri kolayca harekete geçirmek için plan yapan operatörler dağıtık mimari modelinin baştan gerçekleştirimini düşünebilirler. Dağıtık mimari çoklu ortam (multimedia) içeriğinin hizmet sağlayıcının ağı üzerinden verimli dağıtımını arttırmak için zekice olan ve iyileştirilmiş içerik dağıtım teknolojilerini gerektirir. Çoğu durumda, Internet erişim ağıyla bağlantı sağlayan yerleşik gateway (ağ giriş kapısı) IPTV set-top kutularına yakın yerleştirilemez. Bu sahne hizmet sağlayıcınınabone başına birden çok set-top kutusuyla birlikte hizmet paketleri sunduğu yerden başlamasından dolayı çok yaygın hale gelmiştir. Var olan ağ kablosunun (güç kablosu gibi), telefon hattının veya koaksiyel kabloların ya da kablosuz donanımın avantajını kullanan ağ teknolojileri bu problemlerin çözümü için yaygın hale geldi, kablolu ev ağı piyasasındaki bölünmelere rağmen bu piyasada büyümek bir dereceye kadar sınırlıır. 2008 yılının Aralık ayında, ITU-T G.9960 olarak da bilinen G.hn tavsiye kararını benimsemiştir. G.hn gereksinimleri güç kabloları, telefon hattı ve koaksiyel kablo üzerinden 1 Gbit/s ağ tanımlar. 2012 yılına kadar IEC Gigabit hızlarda POF ağı için bir ön standart benimseyecektir. Bu ön standart 100 Mbit/s ve 1 Gbit/s arasında hat gücüne bağlı uyarlanabilir bitte çalışan bir PHY belirleyecektir. Coax Alliance, HOmePlug Powerline Alliance, Home Phoneline Networking Alliance ve Quasar Alliance üzerindeki çoklu ortam (multimedya) benzeri gruplar her biri kendi teknolojilerini savunurlar. Taşınabilir ağlarda IPTV hizmetlerini destekelemek için bir mimari olarak 3GPP IP çoklu ortam alt sisteminin (IMS) kullanımına sağlanan çaba büyümektedir. Hem ITU-T hem de ETSI "IMS -tabanlı IPTV" diye adlandırılan standartlar üzerinde çalışmaktadır. Taşıyıcılar hem ses hem de IPTV hizmetlerini aynı çekirdek altyapılar üzerinden sunma yeteneğine sahip olacaklar ve hizmetlerin gerçekleştirimi geleneksel TV hizmetlerini telefon özellikleriyle birleştirerek doğrudan sağlayabilecekler. Laleh Park Laleh Park (Pârk-e Laleh) İran'ın başkenti Tahran'da bulunan büyük bir dinlenme alanıdır. Güzel bahçelerin bulunduğu park İran Tarım Bakanlığı ve Tahran Üniversitesi ile çevrelenmiştir. Laleh Parkı, New York'taki Central Park ile aynı fonksiyonu görmekle beraber, şehrin aynı yerleşim merkezinde bulunmaktadır. Laleh Parkında yürüyüş yolları, dinlenmek ve piknik yapmak için gölgelik alanlar bulunmaktadır. Park, gençler için gözde bir buluşma merkezi, aileler için ise bir piknik alanıdır. Parkın yakınında kafeteryalar, fast-food lokantaları, giyim mağazaları bulunmaktadır. İsviçre Ulusal Parkı İsviçre Millî Parkı (Almanca: Schweizerischer Nationalpark; Fransızca: Parc National Suisse; İtalyanca: Parco Nazionale Svizzero) İsviçre'nin doğusunda Zernez, S-chanf, Scuol arasında Engadin Vadisinde yer alır. 2004 itibarıyla İsviçre'deki tek millî parktır. Ancak yeni millî parklar üretilmeye çalışılmaktadır. 174 km² alanıyla İsviçre'de korunan en büyük alandır. Park İsviçre'nin millî tatili 1 Ağustos 1914'te kurulmuştur. Gece kalınması için kulübeler mevcuttur. Parkta ateş yakmak yasaktır. Parktaki hayvanlara ve bitkilere zarar vermek veya rahatsız etmek yasaktır. Parka köpek sokmak yasaktır. Parktan herhangi bir şey alıp dışarı götürmek yasaktır. Ful YapraklarÄ± Ful Yaprakları, yazar ve oyuncu Civan Canova tarafından yazılmış seyirlik bir oyundur. 2005 yılında kaleme alınan eser; İstanbul Devlet Tiyatrosu tarafından sahneleniyor. Ful Yaprakları 2005 yılında oynandığında, bir ilke imza atarak; Türkiye'de internet üzerinde izlenebilen ilk oyun olma özelliğini taşımıştı. Müziğiyle bütünleşen ve sürprizler içeren oyun sahnelemesinde sunum da kullanılarak görsel zenginlik katılmıştır. Teknolojinin günümüzdeki insan yaşamında aldığı yere paralel olarak, yaşanan sanal hayatları sorgulayan oyunda, yalnız ve yabancılaşmanın kıyısında bir adamın doğuştan engelli bir kadınla "chat" ortamında tanışması, kadının ve kendisinden gizlice fahişelik yaparak geçimlerini sağlayan ablasının yalanlar üzerine kurulu yaşamlarının adamın belirsizlikler ve çelişkiler içeren yaşantısıyla kesişmesini ele alınıyor. Yatay gen transferi Yatay gen transferi, bir organizmanın, ikinci bir organizmadan türemeden, o ikinci organizmaya ait genetik malzeme edinmesini sağlayan herhangi bir süreçtir. Buna karşın, "dikey transfer" bir organizmanın kendi atalarından (yani ebeveynlerinden) genetik malzeme edinmesidir. Genetik bilmi bu iki transfer biçiminden daha yaygını olan dikey transfere odaklanmış olmakla beraber, yakın zamanda yatay transferin de anlamlı bir olgu olduğu bilincine varılmıştır. Yatay gen transferinin yapay biçimi bir genetik mühendislik şeklidir. Yatay gen transferi ilk defa 1959'da, farklı bakteri türleri arasında antibiyotik direncinin aktarılabildiğinin gösterilmesi ile keşfedilmiştir. Japon araştırmacılar tarafından yapılan bu buluşun ne anlama geldiği Batılı bilim adamları tarafından anlaşılması için bir 10 yıl geçti. Michael Syvanen bu konuda çalışmış ilk batılı araştırmacılardandır. Syvanen, 1984'ten itibaren yatay gen transferi üzerine bir dizi makale yayınlamış, yatay gen transferinin olduğunu öngörmüş, yeryüzünde yaşamın başlangıcından itibaren evrim tarihini etkilemiş olan bir süreç olduğunu belirtmiştir. Gen ve genom çalışmaları prokaryotlar arasında önemli miktarda yatay gen transferi olduğunu göstermekteler. Bu olgunun tek hücreli ökaryotlar için de anlamlı olduğu görülmektedir. Bulgular, Protistaların evriminde de yatay gen transferinin önemli bir rol oynadığını göstermektedir. Bitki ve hayvanların da bu olgudan etkilendiğine dair belirtiler vardır, ama bunun ne derece önemli olduğu açık değildir. Mimivirüs adı verilen virüs, "sputnik" adlı uydu virüs tarafından enfekte edilebilir. Sputnik virüsünün genlerinde 13'ü herhangi başka hiçbir gene benzemekle beraber, 3 tanesi mimivirüs ve mamavirüs genleriyle yakın ilişkilidir. Bu genlerin mimivirüsün kendini paketlemesi sırasında edinilmiş olduğu tahmin edilmektedir. Bu bulgular, bazı uydu virüslerin, virüsler arasında yatay gen transferi yapabileceğini göstermektedir. Bakteriyofajların bakteriler arasında gen taşıması da buna benzetilebilir. Yatay gen transferi birbirine uzak akraba olan bakteriler arasında dahi yaygındır. Bu süreç, antibiyotik direncinin başlıca nedeni olarak sayılmaktadır; bir bakteri direnç edinince, direnç genini kısa sürede başka türlere de aktarabilmektedir. Enterik bakteriler, içinde bulundukları bağırsaktaki diğer bakterilerle genetik alışverişte bulunurlar. Yatay gen transferi için başlıca üç mekanizma vardır: DNA dizilerinin analizi ökaryotların içinde, mitokondri ve kloroplast genomlarından çekirdek genomuna, yatay gen transferinin olmuş olduğuna işaret etmektedir. Endosimbiyoz teorisinde belirtildiği gibi, kloroplast ve mitokondrilerin kaynağı, ökaryotik hücrelerin atası bir hücrenin içindeki bakteriyel endosimbiyontlardı. DNA dizi karşılaştırmaları farklı türler arasında pek çok genin yatay transferini göstermiştir, bu transferlerin bazıları farklı üst-alemler arasında dahi gerçekleşmiştir. Bakterilerden bazı mantarlara, özellikle "Saccharomyces cerevisiae" mayasına yatay gen transferi iyi belgelenmiştir. Aduki fasulya kınkanatlısının kendi endosimbiyontu "Wolbachia" 'dan genetik malzeme edindiğine dair de kanıtlar vardır. Wolbachia bakterilerini artropod ve filaria nematodlarında önemli bir genetik malzeme kaynağı olduğu gösterilmiştir Rafflesiaceae bitki ailesinin parazitlerinin, konak bitkiden bazÄ± mitokondri genlerini yatay transfer yapmış olduğu da gösterilmiştir. Ayrıca, henüz kimliği bilinmeyen bir bitkinin kloroplastından "Phaseolus" fasulyasının mitokondrisine transfer olduğu gösterilmiştir. Bir türün filogenetik tarihçesini anlamak için tek bir gene dayalı evrimsel ağaçlar oluşturmak yeterli değildir. Evrim tarihi tek bir genin DNA dizisine bakarak filogenetik ağaç oluşturmakta potansiyel bir karıştırıcı faktör (İng "confoundıng factor") olabilmektedir. Örneğin, aralarında gen alışverişi olan iki bakteri durumunda, bu gene dayanarak oluşturulmuş bir filogenetik ağaç, bu iki bakterinin birbirleriyle yakından ilişkili olduğunu gösterecektir, diğer genleri çok farklı olsa da. Bu yüzden, güvenilir bir filojeniler oluşturmak için başka bilgileri de kullanmak idealdir, örneğin belli genlerin varlığı veya yokluğuna bakmak veya mümkün olduğunca çok sayıda gen için filogenetik analiz yapmak gibi. Filogenetik ilişkileri belirlemek için en sık kullanılan gen, prokaryotlarda 16S rRNA genidir, çünkü bu genin dizisi birbirine yakın akraba sayılan türlerde korunumludur. Ancak, 16S rRNA geninin de yatay transfer olabileceği öne sürülmüştür. Bu ender bir olay olsa da, 16S rRNA'ya dayandılılarak oluşturulmuş filogenetik ağaçların doğruluğu tekrar gözden geçirilmelidir. Gogarten bu konuda, "ağaç benzetmesi genom araştırmalarının bulguları ile uyumsuzdur" deyip, dolayısıyla "biyologlar, farklı gen tarihçelerinin bir genomda birleşmesini tarif etmekte bir mozaik benzetmesi, mikroplar arasındaki zengin gen alış veriş ilişkilerini görüntülemek için bir ağ benzetmesi kullanmalılar" demiştir. Yatay gen transferi olunca genleri tekil filogenetik belirteç ("marker") olarak kullanarak organizmaların filogenisini belirlemek zordur. Ortak bir atadan yeni kladların oluşması modeli ile ender yatay gen transferi olayları birleşince, günümüzde mevcut 3 üst alem arasında paylaşılan genlerin hepsine sahip olan bir ortak ata olamayacağı sonucu çıkmaktadır. Çağdaş moleküllerin her birinin kendine ait bir geçmişi vardır ve her bir molekül atasal bir molekülden kaynaklanmaktadır. Ancak bu moleküler atalar muhtemelen farklı zamanlarda farklı organizmlarda bulunmaktaydılar. Metro Ethernet Metro Ethernet (Ethernet MAN veya metro Ethernet ağı), Ethernet standardını temel alan bir Şehir Ağı'dır (Metropolitan Area Network). Aboneleri daha büyük servislere ya da Internet'e bağlamak için kullanılır. Şirketler metro Ethernet'i, kendi ofislerini birbirine bağlamak için de kullanabilirler. Ethernet, SDH bağlantısıyla mümkün olamayan bir hassasiyetle daha yüksek bant genişliklerini destekler. Ethernet temelli erişimin bir başka avantajı da, müşteri şebekelerinde yaygın kullanımından dolayı daha kolay bağlanabilmesidir. Türkiye'de Metro Ethernet hizmeti veren firmalar bulunmaktadır. Hizmetlerinden bazıları internet erişimi ve Noktadan Noktaya bağlantı hizmetidir. Metro Ethernet ile 1 Mbit/sn'den 800 Gbit/sn hızına kadar her hızda erişim imkânı sunulmaktadır. Bu teknoloji sayesinde, konfigürasyon ihtiyaçları ve bant genişliği problemleri ortadan kalkmaktadır. Bir fiber bağlantısı ve switch sayesinde İnternet’e kolayca ve daha ekonomik olarak erişme imkânı sağlar. Eskiden kullanılan ve ara bağlantıyı sağlayan bazı cihazlara olan ihtiyaçta ortadan kaldırır. Yani daha rahat kullanışlı, daha az maliyet ve yatırım gerektiren ve kolayca kapasite artırımına gidilebilen bir sistemdir. SeÃ§iciler kurulu Seçiciler kurulu, (İngilizce: "Electoral College") Amerika Birleşik Devletleri'nde başkan ve başkan yardımcısını seçmek üzere halk oyuyla seçilen 538 seçici üyeden meydana gelen bir kuruldur. Başkanlık seçimlerinden hemen sonra bir defaya mahsus olmak üzere toplanır. Amerikan Bağımsızlık Savaşı 1783 yılında ABD'nin bağımsızlığını kazanmasıyla sonuçlandı. Bağımsızlık Savaşının başlangıcından beri geçici bir anayasa kullanılmaktaydı. Savaş bittikten sonra yeni bir anayasa hazırlanmasına karar verildi. 25 Mayıs-17 Eylül 1787 tarihleri arasında Philadelphia kentinde toplanan bir kurultay ABD Anayasasını hazırlayıp eyaletlerin onayına sundu. ABD başkanlık seçimlerinin nasıl yapılacağı konusu bu kurultayda tartışılan en önemli konulardan biriydi. Kurultayda öne sürülen ilk plan başkanın ABD Kongresi tarafından seçilmesi önerisiydi. Ancak ABD'nin kurucularından biri olan ve sonradan 4. başkanı olarak seçilen James Madison kaleme aldığı 39 no.lu Federalist Yazılarda başkanın kısmen eyalet sayısına, kısmen de nüfus oranına bağlı karma bir sistemle seçilmesinin öngören bir plan önerdi. Bu öneri kabul görerek seçiciler kurulu sisteminin temelini oluşturdu ve günümüze kadar uygulanmaya devam etti. Seçiciler kurulu sistemi uyarınca ABD başkanlık seçimlerinin sonucu ülke çapında adayların aldığı oy oranına göre değil de kazanılan seçiciler kurulu üyesi sayısına göre belirlenmektedir. Seçiciler kurulu, başkanlık seçimlerinden hemen sonra toplanan bir kurultaydır. Bu kurultaya her adayın kazandığı temsilciler katılırlar ve yapılan oylama sonucu ABD'nin başkanı belirlenir. ABD başkanlık seçimleri bu seçiciler kurulu üyelerinin belirlenmesi esası üzerine kurulmuş bir sistemdir. ABD'nin her eyaleti kendi payına düşen sayıda seçiciler kurulu üyesi belirlemektedir. Eyaletlerin seçiciler kurulundaki üye sayıları her eyaletin Senato ve Temsilciler Meclisindeki temsilci sayısının toplamına eşittir. Bu kuralın bir ayrıcalığı ABD'nin başkenti olan Washington, DC kentidir. Washington, DC özel bir statüye sahiptir, senatör veya Temsilciler Meclisi üyeleri yoktur. Ancak kentte yaşayan seçmenlerin başkanlık seçimine katılabilmeleri için bu kente seçiciler kuruluna en az üye gönderen eyalete eşit sayıda bir üye gönderme hakkı verilmiştir. Porto Riko, Guam, Amerikan Samoası gibi ABD'ye bağımlı toprakların sakinleri ABD başkanlık seçimlerinde oy kullanamazlar ve dolayısıyla da seçiciler kuruluna üye gönderemezler. 2008 ABD başkanlık seçimleri itibarıyla Seçiciler kuruluna en fazla üye gönderen 6 eyalet Kaliforniya (55), Teksas (34), New York (31), Florida (27), İllinois (21) ve Pensilvanya (21) eyaletleridir. En az üye gönderen 7 eyalet ise Alaska, Delaware, Montana, Kuzey Dakota, Güney Dakota, Vermont, ve Wyoming eyaletleridir. Bu 7 eyalet Seçiciler kuruluna üçer üye göndermektedir. Dolayısıyla Washington, DC de Seçiciler kurulunda 3 üyeye sahiptir. Bu sayılar sabit olmayıp nüfus sayımlarına göre değişmektedir. Eyaletlerin ABD Temsilciler Meclisine gönderdikleri temsilci sayısı nüfus sayımlarına bağlı olarak değiştikçe Seçiciler kuruluna gönderdikleri temsilci sayıları da buna bağlı olarak değişmektedir. Eyaletler seçiciler kurulu üyelerini belirlemekte geniş bir serbestiye sahiptirler. Örneğin bazı eyaletlerde en yüksek oyu kazanan aday o eyaletin bütün seçiciler kurulu üyelerini kazanmaktadır. Bazı eyaletlerde ise seçiciler kurulunu belirlerken nisbi temsil sistemi kullanılır. Seçiciler her partinin eyalet organları tarafından başkanlık seçimlerinden önce belirlenir. Hangi parti o eyalette seçimi kazanmışsa o partinin seçici üyeleri Seçiciler kuruluna gönderilir. Seçiciler kurulu her eyaletin başkentinde ayrı ayrı Aralık ayının ikinci Çarşamba gününü izleyen ilk Pazartesi günü toplanır ve oylama yapar. 2008 başkanlık seçimlerinde oylama günü 15 Aralık gününe rastgelmektedir. Seçiciler kurulunca belirlenen seçim sonuçları seçimden sonraki Ocak ayında ABD Kongresi tarafından onaylanır. Seçimlerin sonucu konusunda bir anlaşmazlık çıkması halinde bu anlaşmazlığı ABD Kongresi çözümler. Seçimi kazanan başkan ve başkan yardımcısı seçimden sonraya rastlayan ilk 20 Ocak günü öğle saatinde görevi devralır. Bu sisteme göre bazen ABD çapında diğer adaya göre daha az oy kazanan adayın başkanlığı kazanabilmesi mümkün olmaktadır. Örneğin 2000 ABD başkanlık seçimlerinde Cumhuriyetçi Parti adayı George W. Bush Demokratik Parti adayı Al Gore'a göre 500.000'den fazla farkla daha az oy almakla birlikte seçiciler kurulu üye sayısı bakımından 271-266 oranında bir üstünlük sağlayarak seçimi kazanmıştı. 2000 ABD başkanlık seçimlerinin bir benzeri de 2016 ABD başkanlık seçimlerinde yaşanmıştır. 2016 ABD başkanlık seçimlerinde Cumhuriyetçi Parti'nin adayı Donald Trump 62,984,825 ; Demokrat Parti'nin adayı Hillary Clinton ise 65,853,516 oy almıştır. Rakibinden 2,868,691 daha az oy almış olmasına rağmen Donald Trump, seçiciler kurulundaki 304'e karşı 227'lik oy üstünlüğüyle ABD Başkanı seçilmiştir. Taha Hakkârî Taha Hakkârî (ö. 1853) son devir İslam âlimidir. Oğlu Şeyh Ubeydullah Nehri, devrin önde gelen siyasi figürlerinden biri olmuş; torunu Seyyid Abdülkadir ise siyasete girerek, 1908 âyân meclisi (senato) ve Şûrâ-yı Devlet (Danıştay) başkanlığı yapmıştır. Osmanlı Devletinin son devirlerinde yaşadı. Abdülkâdir Geylânî’nin torunlarındandır. Böylece soyu Hasan bin Ali’ye kadar uzanır. Molla Ahmed’in oğludur. Lakabı Şihâbeddin (dinin parlak yıldızı) ve İmâdeddin (dinin direği) ve Şeyh-i Büzürk’tür (ulu şeyh). Şemdinli’nin Meleyân köyünde doğdu. Küçük yaşta Kur’an-ı ezberledi. Süleymaniye, Kerkük, Revandiz, Erbil ve Bağdat’taki medreselerde zamanının önde gelen âlimlerinden ders görüp İcâzetnâme (diploma) aldı. Bugün Kuzey Irak’taki Berdesûr’da medrese açtı. Amcası Abdullah Şemdinî’nin de hocası olan Nakşî şeyhi Hâlid Bağdadî’ye talebe oldu. 1813’te Bağdat’ta onun yanında seksen gün kalarak hilafet aldı. Berdesûr’a döndü. Şemdinli’ye bağlı Nehri’de irşad (islam dinini öğretme ve yayma) ile görevli olan amcası Abdullah ölünce, buraya geldi. Kırk sene irşad meşgul oldu. Sultan Abdülmecid tarafından İstanbul’a davet edildi ise de, özür beyan etti. Taha Hakkârî 1853’te Nehrî’de vefat etti. Kabri orada, amcası ve kardeşi Salih ile aynı kabristandadır. Kürtçe'den başka, Arapça, Farsça ve Türkçe bilirdi. Meşhur halifeleri, kardeşi Salih, Sıbgatullah Arvasî, Fehim Arvasî, Muhammed Küfrevî ve Molla Taha (Halife Köse) olup, yerine Salih Nehrî’yi bıraktı. Dört oğlundan Ubeydullah, amcası Salih Nehrî’nin halifesi idi. Nehri bugün harabe durumundadır. İran Şahı Muhammed Ali Kaçar, Taha Hakkârî'yi severdi. Taha Hakkârî, Abdürrahim ismindeki bir talebesini kendisini irşad için gönderdi. Bu sebeple Şah, kendisine Osmanlı sınırına yakın yerlerde iki köyün gelirini verdi. Taha Hakkârî’nin vefatından sonra gelen şah bu köyleri geri alınca, Taha Hakkârî’nin oğlu Ubeydullah, milisleriyle İran sınırını geçerek bu köyleri tekrar zaptetti. Olay milletlerarası bir mesele haline gelince, Ubeydullah devrin padişahı Sultan Hamid tarafından 1882'de Taif’e sürgüne gönderildi ve ertesi yıl Mekke'de vefat etti. Bu konuyu dile getiren "men ki evlad-ı aliyem..." diye başlayan Farsça şiiri ünlüdür. Ubeydullah’ın oğlu Abdülkadir, 1908’de Hicaz’dan İstanbul’a dönerek Heyet-i Âyân (senato) ve Şûrâ-yı Devlet (Danıştay) başkanı oldu. Daha sonra Kürt Teâli Cemiyeti başkanlığı yaptı. Şeyh Said isyanı vesilesiyle 1926’da oğlu Muhammed ile beraber Diyarbakır'da idam edildi. Taha Hakkârî'nin soyundan gelenler (Geylânîler), II. Dünya Savaşı'ndan sonra Barzanîler ortaya çıkana kadar, Kuzey Irak’taki en nüfuzlu aile idi. William Hume-Rothery Bilimsel Metalurji'nin kurucusu olan, alaşımlar ve metallerarası bileşikler üzerine yaptığı çalışmaları ile tanınan, İngiliz bilim insanı. Başlangıçta askerî kariyer yapmayı planlayarak Woolwich'teki Kraliyet Askeri Akademisi'ne giren Hume-Rothery, bir hastalık sonucu (Cerebrospinal menenjit) işitme duyusunu bütünüyle yitirince, ve bu nedenle Cambridge Üniversitesi kendisini kabul etmeyince, Oxford'a geçiş yapti. Buradan sonra Londra'daki Kraliyet Madencilik Okulunda, 1926 yılında kimya alanında PhD derecesi aldı ve Oxford’a geri döndü, 1936 yılında D.Sc metalurji doktorasını tamamladı. Kariyerinin büyük bölümünü bakır, gümüş ve demir alaşımlarını inceleyerek, ve metallerin alaşım oluşturma orantıları üzerine çalışarak, Oxford'da sürdürdü ve 1958'de bolum baskani oldu. Bir elementin bir metal içinde çözünmesi ile oluşan katı çözeltilerin hangi koşullar altında oluşabileceğini tanımlanıp sistematik olarak ilk kez Hume-Rothery tarafından ortaya konulmuş kurallardır. Toplamda dört adet olan bu kurallar şunlardır: 1) Çözücü ve çözünen elementlerin atom çaplarının farkı, %15'ten fazla olmamalıdır, 2) Çözücü ve çözünenin kristal yapıları birbirine uymalıdır, 3) Iki elementin atom-degerlikleri (valans) ayni olmalidir ve 4) Çözücü ve çözünenin "Elektron-ilgileri" birbirine yakın olmalıdır. Elektron-ilgilerinin çok farklı olduğu durumlarda; katı çözeltiler yerine, metaller-arası bileşikler oluşacaktır Brian Laudrup Brian Laudrup (22 Şubat 1969, Viyana, Avusturya) 1992 Avrupa Futbol Şampiyonası'nın kazanan Danimarka millî futbol takımının ve 90'lı yıllar boyunca Scottish Premier League'i domine eden Rangers'ın önemli bir elemanıydı. 2004'ün, Mart ayında, FIFA'nın yüzüncü yıl dolayısıyla Pelé'ye yaptırdığı Yaşayan En İyi 125 Futbolcu listesinde abisi Michael Laudrup ile birlikte yer aldı. Brian Laudrup futbolcu bir aileden geliyordu. Babası Finn Laudrup eski bir millî oyuncuydu ve abisi Michael da futbola yatkın bir çocuktu. Kariyerine tuttuğu takım Brøndby IF'nin altyapısında başladı. 18 Kasım 1987'de daha 18 yaşındayken, Batı Almanya'ya karşı oynadı ve Danimarka bu maçı 1-0 kaybetti. Genç yaşından dolayı 1988 Avrupa Futbol Şampiyonası'na çağırılmadıysa da, Şubat 1989'dan sonra genç yaşta düzenli olarak Danimarka millî takımında yer almaya başladı ve birçok kulübün dikkatini çekti. Bu sayede Bundesliga takımlarından KFC Uerdingen 05'e transfer oldu ve o sene Danimarka'da Yılın Futbolcusu seçildi. Bayer Uerdingen ile sadece bir sezon geçirdikten sonra 1990'da 2 milyon paunda Alman devi Bayern Münih'e transfer oldu. 1992'de, Brian Laudrup, Danimarka'nın İsveç'te düzenlenen 1992 Avrupa Futbol Şampiyonası aday kadrosunda yer aldı. Takım çok koşan ve agresif bir takım görünümdeydi ve Brian eldeki en iyi ofansif oyunculardan birisiydi. Turnuva boyunca bir gol bile kaydetmemesine rağmen, sürati ve yetenekleriyle Danimarka millî takımının önemli kozlarından birisi. Direkt santrafor değil, forvetin arkasında oynuyordu. Takım Avrupa Şampiyonluğu'nu elde etti ve o sene Brian Laudrup FIFA Dünya'da Yılın Futbolcusu oylamasında 5. sırada yer aldı. Aynı sene ikinci kez "Danimarka'da yılın futbolcusu" seçildi. Şöhreti arttıkça Brian Laudrup'a transfer teklifleri yağmaya başladı. Serie A'nın köklü takımlarından Fiorentina'ya transfer olan Brian, başarılı bir sezon geçirmedi. Takım küme düştü ve taraftarın gazabına ve tepkisine uğradı. Tifosi adı verilen grup tarafından kaçmak için bir kamyonun kasasında stadyumdan kaçtığı bir gün bile oldu. Bir sezon sonra Milan'a transfer oldu ve 1993-94 sezonunu orada geçirdi. Bir elin parmaklarını geçmeyecek sayıda maçta oynamasına rağmen, millî takımda oynamaya ve yerini korumaya devam etti. Danimarka millî takımı ise başarısız gidiyordu ve 1994 FIFA Dünya Kupasına katılamadı. 1994-95 sezonunda, kariyerinin en kötü günlerini yaşadıktan sonra, İtalya'dan ayrılan Laudrup Walter Smith'in isteğiyle Rangers takımına imza atmaya karar verdi. Böylece İskoçya'da başarılarla dolacak kariyerine başlamış oldu. Rangers'ın dokuz kez üst üste Scottish Premier League şampiyonu olmasında büyük pay sahibi oldu. Bu süre zarfında iki kez daha Danimarka'da yılın futbolcusu seçildi ve dört kez bu ödülü kazanarak bir rekora imza attı. Birçok Rangers taraftarına göre Brian Laudrup kulüp adına oynayan en iyi yabancı oyuncu olarak görülmektedir. Bu süre zarfında millî takımdaki formasını da sırtından çıkarmayan Laudrup, 1996 Avrupa Futbol Şampiyonası'nda yer alan Danimarka millî takımının formasını giydi. Takım Türkiye, Hırvatistan ve Portekiz'in yer aldığı gruptan çıkamadılar ama Brian üç maçta üç gol atarak takımının en önemli oyuncusu olduğunmu gösterdi. 1998 FIFA Dünya Kupası'nda Danimarka millî takım aday kadrosunda tekrar yer alan Brian, bu sefer takımı için daha da önemli bir konumdaydı. Abisi Michael Laudrup ve takım arkadaşı kaleci Peter Schmeichel ile birlikte iyi işler becerdi. İkinci turda Nijerya'yı 4-1 gibi farklı bir skorla geçip çeyrek finale kaldılar. Çeyrek finalde iyi bir oyun sergilemelerine rağmen daha sonra final oynayan Brezilya'ya 3-2 mağlup oldular. Brian o maçta gol de kaydetti ve bu maç 11 yıllık millî kariyerindeki son maç oldu. Turnuva sonrasında FIFA tarafından seçilen altın karmanın ilk 16'sında abisi ile birlikte yer buldu ve 29 yaşındayken 82 maç, 21 golle sürdürdüğü millî takımı bırakma kararı aldı. FIFA Dünya Kupası'nın ardından Chelsea'ye transfer olan Brian Laudrup çok fazla maça çıkmadı. Hem ufak tefek sakatlıklar, hem de Chelsea'nin geniş kadrosu ilk 11 oyuncusu olmasına engel oldu. 1999'da tuttuğu takım Brøndby'nin ezeli rakibi FC København'a transfer oldu ve Brøndby taraftarlarının tepkisine maruz kaldı. 1999-2000 sezonunda FC København'dan da ayrılan Brian, bir sene önce abisi Michael'ın futbolu bırakmasıyla yeni oyuncu arayan Ajax'a transfer oldu. Burada genellikle abisi gibi forvetin arkasında oyun kurmaya çalıştı ve çok iyi maçlar çıkardı. İyi oynadığı bir sezonun ardından sakatlanınca, 2000-2001 sezonu başlamadan 31 yaşında futbolu bıraktı. Danimarka futbol tarihinde büyük iz bırakan oyunculardan birisidir. Brian Laudrup şu anda Danimarka'nın TV3+ kanalında UEFA Şampiyonlar Ligi maçlarında yorumculuk yapıyor. Eski Danimarkalı millî oyuncu Preben Elkjær Larsen ise ona eşlik eden diğer yorumcu. Aynı zamanda eski millî kaleci Lars Høgh ile beraber kurduğu "Laudrup & Høgh ProCamp" adlı futbol okulunun yöneticiliğini yapıyor. Zaman buldukça abisi Michael ile birlikte Lyngby'nin şöhret karması ile maçlara çıkıyor. 07 Eylül 2010 tarihinde ise lenf kanseri olduğunu açıklamıştır. Mercan (takÄ±) Kırmızı mercan takı yapmak için kullanılan özellikle Akdeniz'de bulunan özel kırmızı renkte bir mercan yani coralliidae (Corallium rubrum Linnaeus, 1758) türüdür. Kırmızı mercan denizaltinda küçük yapraksız kırmızı renkli bir metre yükseklikte küçük dalları olan bir çalıya benzer. Rengi çok sıcak kırmızımsı pembe ile çok koyu bir kırmızı arasında değişebilir. Bu koyu kırmızı bazen 'mercan rengi' adıyla anılır. Kırmızı mercanın relatif özkütlesi 3,86 olup Mohs sertlik skalası'na göre sertliği 3,5'dur. Kırmızı mercanın yaşayan satıh tarafı normal olarak kırmızıdır ve nadiren beyaz olur ve bu yaşayan satıh bir koyu kırmızı renkli kireç taşından oluşmuş bir dallı budaklı şekilli nüve üstündedir ve bu yaşamayan nüve takı, boncuk veya heykelcik yapmak için kullanılır. Parlaklığı ve çok koyu ve değişmez rengi dolayısıyla kırmızı mercan takı yapmak için ta antik çağlardan beri kullanılmıştır. Halen de takı olarak tercih edilir bir madde olarak kullanılmaktadır. Mercan takılar eski Mısır ve diğer tarih öncesi mezarlarda bulunmuştur. Klasik edebiyatta geçer; Romalı şair Ovid kırmızı mercanı Perseus'un başını keşmis olduğu Gorgon'dan akan kanların o Medusa'nın bakışları ile taşlaşmasından oluştuğunu tanımlar. Pliny MÖ 1. yüzyılda Akdeniz'den Hindistan'a mercan ihraç edildiğini yazmaktadır. Romalılar mercanın çocukları kem gözden koruduğuna inanırlar ve mercandan çocuk boncukları ve takıları kullanırlardı. Ayrıca mercanın sağlıklı etkileri olduğuna inanırlar; öğütülmüş mercanı yılan ve akrep sokmasına karşı ilaç olarak kullanırlar ve bazı hastalıkların mercanın renk değiştirmesi suretiyle teşhis edilebileceğini sanırlardı. Hindistan'da ise antik Vedik astroloji'ye göre kırmızı mercan Merih gezegeni ile bağlantılıydı. Kırmızı mercan Akdeniz'de 10 ile 300 metre derinlikte ve karanlıkta deniz mağaralarında veya üzerinde sarkan kayalar bulunan alanlarda düz olan denizaltı sathında yaşar. Yüzyıllardır taki ve heykelcik yapma için kullanıldığı için artık sığlarda çok az bulunmakta ve 1 metreden uzun ve 30 kgm'dan büyük kırmızı mercanlar bulunmamaktadır. Son iki yüzyılda özellikle Korsika, Sardinya, Tunus ve az olarak Hırvatistan açıklarında dalgıçlar tarafından bulunup su yüzüne çıkarılmaktadır. Akdeniz kırmızı mercanı, sıcak okyanuslarda bulunan sert mercanlara nazaran, kesmek ve kazmak için daha uygun yumuşaklıktadır ve içinde çatlak ve delikcikler bulunmadığı için küçük bibloların, takıların ve boncukların yapılmasına çok elverişlidir. Geleneksel olarak Avrupa'da tanınmış olarak mercandan takı ve heykelciklerin yapılma merkezi İtalya'da Napoli şehri yakınında bulunan Torre de Greco şehridir. Mercan takılar veya heykelcikler yapılması şu aşamalardan geçer: Manuel Castells Manuel Castells Oliván (d. 9 Şubat 1942; Hellín, Albacete), İspanyol sosyolog. 1942'de İspanya'da doğdu. 1958-1962 yılları arasında Barcelona Üniversitesi'nde Hukuk ve Ekonomi eğitimi gördü. 1964'te Sorbonne Hukuk ve Ekonomi Fakültesi'nden mezun oldu. Doktora derecesini, 1967'de Paris Üniversitesi Sosyoloji Bölümü'nden aldı. Akademik hayatına 1967'de Paris Üniversitesi'nde Sosyoloji dersleri vererek başladı. 1972'de yazmış olduğu "La Question Urbaine" adlı kitabı on dile çevrildi ve bu kitabıyla "Yeni Kent Sosyolojisi" kavramının entelektüel kurucularından biri oldu. 1982'de Guggenheim Fellowship, 1983'te C.Wright Mills ödülünü kazandı. 1979'dan beri Berkeley California Üniversitesi Şehir ve Bölge Planlama ve Sosyoloji bölümlerinin yanı sıra, Avrupa, Amerika, Kanada, Asya ve Latin Amerika'daki 15 değişik üniversitede konuk profesör olarak ders vermeye devam etmektedir. Derslerin içeriğini; kentsel ve bölgesel siyasetin karşılaştırmalı analizi, enformasyon toplumunun sosyolojisi ve enformasyon teknolojisi ve toplumu oluşturmaktadır. Castells ayrıca, UNESCO, Uluslararası Çalışma Örgütü (ILO), Birleşmiş Milletler Kalkınma Programı (UNDP), ABD Uluslararası Kalkınma Ajansı (USAID), Avrupa Komisyonu (EC), Şili (Allende yönetimi), Meksika, Fransa, Ekvator, Rusya, Brezilya, Portekiz, İspanya ve Güney Afrika hükümetlerine danışmanlık yapmıştır. 13 Ocak 2020 tarihinde kurulan PSOE Podemos koalisyon hükümetinde üniversiteler bakanı olmuştur. Manuel Castells, eserlerinden en çok alıntı yapılan sosyal bilimcilerden ve iletişimcilerden biridir. 20 den fazla kitabı yayımlanmıştır. Danimarka'da Yılın Futbolcusu Danimarka'da Yılın Futbolucusu ödülü Danimarka Futbol Federasyonu tarafından, 1963'ten beri geleneksel olarak verilen ve Danimarka çapında prestijli bir ödül. Danimarka içinde veya yurt dışında oynayan her Danimarkalı oyuncunun bu ödüle aday gösterilme ve kazanma şansı vardır. 1961'de verilen ilk ödülü Harald Nielsen almıştır. 1962'de ödül verilmedikten sonra, 1963'te geleneksel olarak (her sene, ara verilmeden) verilen ilk ödülü ise Jens Petersen almıştır. Bundan sonra her sene ödül verilmiştir. 1975'te ise Henning Munk Jensen ödülü iki kez alan ilk futbolcu olmuştur. 1983'e kadar federasyon ödülü sadece yurt içi ile kısıtladı, fakat 1983'ten sonra yurt dışında oynayan oyuncuların da ödül kazanabilmesine olanak tanındı. 1983'te o zamanki Danimarka millî takımı kaptanı Morten Olsen, yurt dışında oynayıp ödülü alan ilk oyuncu oldu. Ödülü en çok kazanan oyuncu unvanı ise 4 kez ile Brian Laudrup'ta. Brøndby ise sekiz kez ile oyuncusu en fazla kazanan takım konumunda. (*) millî takımda en az bir maç yapmış oyuncular. IAI Heron IAI Heron (tam adı The Heron veya Machatz-1) İsrail havacılık sanayi yapımı insansız hava aracı. Heron 35.000 feet irtifada (12 km yüksekte) 24 saat havada kalabilir. 24 saatlik uçuş kapasitesi efektif olup gövdeye monte edilen techizata ve uçuş rotasına uçuş profiline göre azalabilir. Sarıçam, Adana Sarıçam. Adana Büyükşehir Belediyesi'nin 5 merkez ilçesinden birisidir. Sarıçam ilçesi, Adana ili, Yüreğir ilçesinin Kuzey – Doğu kısmının ayrılması ile Buruk, Sofulu, Baklalı, İncirlik, Suluca ve Kürkçüler alt kademe belediyelerinin tüzel kişilikleri sona erdirilerek 22 Mart 2008 tarihinde oluşturulmuş bir ilçedir. İsmini ilçenin kuzeyinde bulunan Sarıçam ormanlarından almıştır. İlçe sınırları doğuda Ceyhan ilçesi, kuzeyde İmamoğlu ilçesi, güneyde Yüreğir ilçesi, batıda ise Karaisalı ve Çukurova ilçeleri ile Seyhan ve Çatalan barajlarından oluşmaktadır. İncirlik Üssü'nün bulunduğu İncirlik beldesi, Sabancı Organize Sanayi Bölgesi ve Çukurova Üniversitesi ilçe sınırları içinde yer almaktadır. İlçe, 67 adet mahalleden oluşmaktadır. Sarıçam'ın 68 mahallesinin 20'si merkezde bulunmaktadır. Merkez mahallelerinde 118.506 kişi (% 72,3) yaşamaktadır. En uzak mahallesi ise 40 km uzaklıktaki Ünlüce'dir. Merkez mahalleleri dışında nüfusu en fazla olan mahalle, 4.837 kişi ile Yürekli'dir. Sarıçam'ınn nüfusu 2017 yılında % 4,52 artmıştır. Sarıçam ilçesinin mahallelerinin ilçeye uzaklığı, rakımı ve nüfusu * Km, M.Akif Ersoy Mahallesi'nde bulunan kaymakamlığa olan uzaklıktır. MSM MK2 mayını MSM MK2 (diğer adıyla PM-87) 39 Fin yapımı bir tür basınçlı tanksavar mayınıdır. Mayın dairesel yivli plastik kasalıdır.Sismik ve manyetik alıcıları bulunan elektronik fünyesi yanında tuzaklama düzeneğide bulunmaktadır. Mayının ateşleme iğnesi elektronik devreler ile çalışır. Mayın içerisinde bulunan sismik alıcılar yaklaşmakta olan aracın yarattığı titreşimleri yaklar ve manyetik sensörü harekete geçirir. Çalışmaya başlayan manyetik sensör taşıt mayını geçerken savaşbaşlığını ateşlenir. İlk önce küçük bir patlama ile mayını örten toprak tabaka 10 sm kadar havaya fırlatılır. Ardından Misznay Schardin etkisi ile çalışan savaş başlığı ateşlenir. Savaş başlığı üzerinden geçmekte olan taşıtın sert zırh yüzeyine çok sert bir şekilde çarpar. Mayının Fin Ordusu tarafından kullanıldığına inanılmaktadır. Renaudot Ödülü Renaudot Ödülü (Fransızca: Prix Renaudot), 1926 yılından bu yana her yıl verilen Fransız edebiyat ödülüdür. Ödül, 1631 yılında Fransa'da ilk gazeteyi kuran Théophraste Renaudot'un adına verilmektedir. Gurbet Kuşları Gurbet Kuşları aşağıdaki anlamlara gelebilir: Tombak (dergi) Tombak, 1994-2001 yılları arasında yayımlanmış antika kültürü, koleksiyon ve sanat dergisidir. Dergi iki ayda bir çıkmaktaydı. 36. sayısı ile birlikte yayımına son vermiştir. İki ayda bir çıkacağı ilan edilen derginin ilk sayısı olan Nisan - Mayıs 1994 sayısından sonra dergi bir süre çıkmadı. İkinci sayısı Kasım - Aralık sayısıydı. Bu arada derginin sayfa sayısı artmış ve içeriği de zenginleşmişti. İlk sayısında antika dünyasından haberler ve müzayede ilanları ile kısıtlı bir çevreye hitap eden bir bülten havasındayken sonraki sayıdan itibaren içeriği zenginleşmiş çok daha geniş bir kitleyi de ilgilendirecek şekilde ilgi alanını genişleterek bir kültür-sanat dergisine dönüşmüştü. Artık sadece tablo, çini, tombak müzayedelerinden haberler vermiyor yakın tarihimizi de ilgilendiren efemera koleksiyonları da dahil çok farklı ve ilginç alanlara dalıyordu. "Eski İş Bankası kumbaraları", "Gramofonlar", "Eski katedral radyolar","eski tramvay biletleri" "Tarihi iskambil kâğıtları" dergide yer alan konulardan birkaçıdır. Konular bolca renkli resimle destekleniyordu. 1.ci hamur kalın kağıda yüksek kaliteli renkli baskı yapılarak çıkan dergi büyük boy ve ortalama 130 sayfa idi. Bakır ve alaşımlarının altın cıva amalgamıyla yaldızlanması işlemine "Tombaklama", bu işlemden geçmiş antika parçalara da Tombak adı verilmektedir. Dergi adını antika piyasasının en çok ilgi gören bu parçalarından almıştır. Derginin künyesinde sahibinin Horhor yayıncılık adına Atilla Ekşinozlugil olduğu, genel yayın yönetmeninin ise Sadika Dikna Erden olduğu yazmaktadır. Yayın danışmanı Burçak Evren'dir ve danışma kurulunda şu isimler yer almaktadır: Ord. Prof. Dr.Ekrem Akurgal, Prof. Dr. Metin And, Prof. Dr. Oktay Atılanmert, Prof. Dr. Süheyla Artemel, Prof. Dr. Önder Küçükerman, Tunca Varış, Hıfzı Topuz, Aziz Üstel, Kerim Kerimol, Tamer Levent, John Carswell, Kemal Değer, Utku Doğdu, Altay Gökakın, Kemal Suman ve Kemal Yılmaz. İlerleyen sayılarda danışma kuruluna Çetin Altan, Murat Belge, Prof. Dr. Özdemir Nutku, Nabi Özbek gibi isimler de katılmıştır. Derginin rastgele sayılarından seçilmiş bazı konuları ve yazarlarına bir göz atılırsa derginin içeriği ve yayın çizgisi hakkında bir fikir edinilebilir; Dergi fasikülleri ve fasiküllerde yer alan önemli konu başlıkları şöyledir: Puntland Puntland (Somalice: Buntland, Arapça: أرض البنط), Somali Federal Cumhuriyeti'ni oluşturan özerk bölgelerden biri. Ülke topraklarının kuzeydoğusunu oluşturan eyaletin sınırları kesin olarak tespit edilemediğinden yüzölçümünün yaklaşık olarak 200.000 ile 250.000 km² arasında olduğu tahmin edilmektedir (Yaklaşık olarak ülke topraklarının üçte biri). Puntland Özerk Bölgesi'nde yine kesin olmamakla birlikte 2.500.000 ile 3.500.000 arasında insan yaşadığı sanılmaktadır. Bölgenin başkenti aynı zamanda Nugaal idari biriminin de başkenti olan Garoowe'dir. Puntland Yönetimi, Somali'deki otorite boşluğundan (ülkenin tamamını kontrol altında tutabilecek bir hükümetin bulunmaması) yararlanarak tek taraflı bağımsızlığını ilan etmesine rağmen, bu bağımsızlık şu ana kadar hiçbir devlet tarafından kabul görmemiştir. Puntland Eyaleti, 7 yönetim biriminden oluşmaktadır. Bunlar;Ayn, Bari, Sanaag, Karkaar, Nugaal, Mudug ve Sool'dur. Bunlardan Ayn ve Sool dışındaki diğer tüm idari birimlerin Hint Okyanusu ya da Aden Körfezi'ne kıyısı bulunmaktadır. Martti Ahtisaari Martti Oiva Kalevi Ahtisaari, (d. 23 Haziran 1937). Fin siyasetÃ§i. Yakın tarihte başta Kosova olmak üzere, Avrupa, Afrika, Orta Doğu ve Uzak Doğu Asya'da birçok sorunun çözümü sürecinde üstlendiği arabuluculuk görevinden ötürü 2008 Nobel Barış Ödülüne layık görüldü. 23 Haziran 1937'de, günümüzde Rusya sınırları içinde kalan Viipuri'de (Vyborg) dünyaya geldi. Babası Oiva Ahtisaari astsubay olarak görev yapıyordu. Dedesi, Norveç'in güneyinden Finlandiya'ya göç etmiş, aile, 1929'da Finlandiya vatandaşlığına geçiş kararı almıştı. Aile, Norveçli Adolfsen soyadını da 1935'te Ahtisaari olarak değiştirdi. Baba Oiva Ahtisaari, II. Dünya Savaşı sırasında Sovyetler Birliği'ne karşı savaşa gidince anne Tyyne oğlu ile birlikte Finlandiya'nın doğusundaki Kuopio kentine kaçtı. Martti Ahtisaari, çocukluğunun büyük kısmını burada geçirdi ve ilkokula başladı. Ahtisaari ailesi, baba Oiva’nın işleri nedeniyle 1952’de batıda, Norveç sınırındaki Oulu kentine yerleşti. Martti, burada kısaca "YMCA" veya "the Y” olarak anılan Genç Hristiyanlar Birliği’ne (Young Men's Christian Association) üye oldu. Askerlik hizmetini yüzbaşı rütbesiyle tamamladı. Oulu Eğitim Fakültesi’nde uzaktan eğitim dersleri aldı. Bu derslerin sonunda 1959’da ilkokul öğretmenliği sertifikasını edindi. Fincenin yanı sıra İsveççe, Fransızca, İngilizce ve Almanca biliyor. 1968’te Eeva Irmeli Hyvärinen (1936- ) ile yaptığı evlilikten olan oğlu Marko Ahtisaari müzisyen ve girişimci olarak isim yaptı. 1960’ta YMCA tarafından Pakistan’ın Karaçi kentine eğitim görevlisi olarak gönderildi. 1963’te döndüğü Finlandiya’da Helsinki’de bir yandan üniversite eğitimine devam ederken diğer taraftan YMCA’nın kalkınmakta olan ülkelere yardım faaliyetlerini organize etti. 1965’te, Finlandiya Dışişleri Bakanlığı Uluslararası Kalkınma Yardımları Departmanı’nda görev alarak diplomasi hayatına adım attı. 1973-1976 yıllarında Finlandiya'nın Tanzanya Büyükelçisi olarak atandı. 1977'de Birleşmiş Milletler Genel Sekreterinin Namibya özel temsilcisi oldu. Bu görevinde Namibya'nın 1990'da bağımsızlığını kazanmasında önemli rol oynadı. 1980'lerin başında BM'den tekrar Finlandiya diplomasisine döndü. 1987'de ise BM Genel Sekreteri Yardımcılığına getirildi.1991'e kadar bu görevinde kaldıktan sonra döndüğü Avrupa'da Balkanlar'da barışın sağlanması için çaba sarf etti. Eylül 1992-Nisan 1993'te Bosna-Hersek'te, Uluslararası Eski Yugoslavya Konferansının çalışma grubuna başkanlık etti. 1993 yılının Temmuz ayında eski Yugoslavya Uluslararası Konferansı Özel Danışmanlığına getirildikten sonra BM Genel Sekreterinin eski Yugoslavya özel temsilcisi olarak görev yaptı. 1994'te 6 yıl için Finlandiya cumhurbaşkanı seçildi. Bu görevi sırasında da uluslararası alandaki faaliyetlerine aktif şekilde devam etti. 1999'da eski Rusya Başbakanı Viktor Çernomirdin ile birlikte, eski Yugoslavya Devlet Başkanı Slobodan Miloseviç'i Kosova'daki askeri operasyonları sona erdirmesi yönünde ikna etti. Cumhurbaşkanlığı döneminde uzlaşmazlıkları çözmeyi amaçlayan sivil toplum örgütü CMI'yı (Crisis Management Initiative-Kriz Çözüm Girişimi) kurdu. 2005'in Ocak ayında, Endonezya hükûmeti ve ayrılıkçı Özgür Açe Hareketi arasındaki görüşmelerde arabuluculuk yaptı. 6 ay devam eden görüşmeler sonrası, 1976'dan beri çatışan taraflar barış anlaşması imzaladılar. 2006'da Sırplar ve Kosovalı Arnavutlar arasında Kosova'nın nihai statüsünün belirlenmesi amacıyla yapılan görüşmelere BM özel temsilcisi sıfatıyla katıldı. Taraflar arasında uzlaşmanın mümkün görülmediği raporunu 2007'nin mart ayında BM Güvenlik Konseyi'ne sundu; Kosova'ya BM denetiminde kontrollü bağımsızlık verilmesi önerisinde bulundu. Kosova, bir yıl sonra bağımsızlık ilan etti. Marina Kress Marina Kress (d. 23 Ağustos 1980, Minsk) Galatasaray (kadın basketbol takımı) oyuncusudur. 2005 Akdeniz Oyunları'nda voleybol 2005 Akdeniz Oyunları voleybol dalında erkeklerde on iki, bayanlarda yedi Akdeniz ülkesi mücadele etti. Maçlar 24 Haziran-3 Temmuz 2005 tarihlerinde İspanya’nın Almería kentinde oynandı. Altın madalyayı erkeklerde Mısır, bayanlarda Türkiye kazandı. Kumarbazın Seçimi Kumarbazın Seçimi, Patrick Marber tarafından yazılan, ilk kez Şubat 1995'te Londra'da Ulusal Kraliyet Tiyatrosu tarafından sergilenen oyun. Aynı yıl Evening Standard Awards'ta en iyi komedi dalında ve Writers' Guild Award'ta en iyi oyun dalında ödül kazandı.. Oyun, 1990'ların ortasında Londra'da bir lokantada geçmektedir. İki perdedir. İkinci perde bir poker masası çevresinde poker oynanırken geçer. Oyunun ilk sergilenişinde Phil Daniels, Tom Georgeson ve Ray Winstone rol aldı. Stephen'ın küçük bir lokantası vardır ve bu lokantada Sweeney aşçı, Mugsy ve Frankie ise garson olarak çalışmaktadır. Üçüncü bir garson olarak Tony'nin de varlığı bilinmektedir ama oyunda hiç görünmez. Her Pazar günü restoran kapandıktan sonra çalışanlar ve Stephen'ın oğlu Carl bodrum katında poker oynarlar. Oyunun başında, Mugsy'nin Mile End'de umumi bir tuvaleti satın alıp restorana çevirme fikri olduğu öğrenilir. Mugsy'nin hiç parası yoktur, haftalar önce Stephen'a pokerde 3000 Sterlin kaybetmiştir. Fakat genç garson Carl'ı babasından para almaya ikna etmeye çalışmaktadır. Lokantayı bir kere açtıktan sonra ise Carl'dan kurtulmayı planlamaktadır. Carl'ın ise kendi problemleri vardır. Babasından kaldığını düşündüğü bir kumar bağımlılığına sahiptir. Diğer kumarbazlara 10.000 Sterlin borcu olan Ash'e 4000 Sterlin borcu vardır. İkinci perdede, Ash, restorana Carl'dan parasını almaya gelecektir. Carl biriktirdiği parayı gene kaybetmiştir ve Ash'e eski bir öğretmen gibi davranarak akşamki poker oyununa katılmasını teklif eder. Geri kalanlar Ash'in hikâyesine inanırlar ve onun da oyunda yer almasını kabul ederler. Böylece Ash, Tony'den boşta kalan sandalyeye oturur. Frankie ise birinci perdenin büyük çoğunluğunu Sweeney'i o geceki oyuna katılması için ikna etmeye çalışarak geçirir. Sweeney'nin ertesi sabah kızını görebilmesi için izni vardır. Bu yüzden bütün gece ayakta kalıp sarhoş olmak ve tüm parasını kaybetmek istememektedir. Ayrıca, Frankie bu gruptaki en iyi poker oyuncusu kabul edilmektedir. Frankie bir gün Las Vegas'ta profesyonel bir kumarbaz olmayı hayal etmektedir. Oyunun, ikinci perdesi boyunca poker devam eder. Bütün elleri Ash kazanmaktadır. İlk başlarda bu olayı acemi şansı olarak açıklar ve kısa bir süre geçtikten sonra masadakilerin çoğu onun Carl'ın tanıttığı gibi emekli bir öğretmenden çok uzak olduğunu ve yalan söylediğini anlarlar. Paralarının hepsini Ash'e kaptıran ekipten sona Carl, Ash, Mugsy ve Stephen kalır. Mugsy'nin geriye çok az parası kalmıştır ve elindekiyle oyundan ayrılması konusunda Stephen tarafından ikna edilir. Mugsy'nin de terk etmesi ile Carl, Ash ve Stephen yalnız kalırlar. Stephen, Carl'ı diğer odaya kahve almaya gönderir. O gider gitmez de Ash'in kim olduğunu sorgulamaya başlar ve gerçekleri öğrenir. Gerilim arttıkça, iki adam içlerinden hangisinin kumara gerçekten bağımlı olduğunu tartışmaya başlarlar: Her pazar oğlu ve çalışanları ile poker oynayan Stephen mı yoksa diğer kumarbazlara 10.000 Pound borcu olan Ash mi? Stephen, Ash'in ne halde olduğunu bildiği için, bir önceki elde Ash'ten kazandığı 4000 Pound'u alacağını özellikle belirtir. Ash ise tartışma her alevlendiğinde Stephen'a parayı hangisinin alacağına dair yazı tura atmayı teklif eder. Stephen bu teklifi her seferinde reddeder. En sonunda yazı turayı kabul eden Stephen yazı derken Ash ise tura der. Ash parayı havaya atar. Tam hangi yüzün yere düştüğüne bakacakken, Stephen "Bir madeni paranın yüzü için 4000 Pound mu?" diye sorar. Bir süre söyleyecek bir şey bulamazlar. Hem Stephen (hem de seyirci), Ash'in borcunu ödemek için kumar oynarken, Stephen'ın gerçekten bağımlı olduğu için oynadığını anlarlar. Paranın hangi yüzünün geldiğini bilmeden, Stephen, Ash'e 4000 Pound önerir. Ash, kasaya gider ve para alır. Daha sonra Stephen'a doğru miktar aldığını kontrol etmek isteyip istemediğini sorar. Stephen başını sallar ve "Hayır. Sana güveniyorum." der. 28 Şubat 2007 - 17 Kasım 2007 arasında "Kumarbazın Seçimi" Londra'da Menier Chocolate Factory'de sergilendi. 6 Aralık 2007'de ise Whitehall'deki Trafalgar Stüdyoları'na geçti. Yönetmenliğini Samuel West'in üstlendiği oyunun kadrosu şöyleydi: Stephen Wight performansı ile en iyi çıkış yapan oyuncu dalında The Milton Shulman Award kazandı. Ayrıca yapım Olivier Award'a aday gösterildi. Kumarbazın Seçimi Türkiye'de Kent Oyuncuları tarafından ilk kez 2005 yılında sergilendi ve üç sezon boyunca oynandı. Türkçeye Cengiz Bozkurt tarafından çevrilen oyun yine onun tarafından yönetildi. Rol alanlar ise şöyleydi: Bu oyundaki performansı ile Bartu Küçükçağlayan, 2006 yılında, 11. Sadri Alışık Sinema ve Tiyatro Ödülleri'nde Gençlik Özel Ödülü, 10. Afife Tiyatro Ödülleri'nde Tiyatroda Yeni Kuşak Özel Ödülü, TEB Ödülleri'nde Genç Yetenek Ödülü, 6. Lions Tiyatro Ödülleri'nde ise En İyi Yardımcı Erkek Oyuncu ödülü kazandı. Origenes Origenes (Yunanca: Ὠριγένης, d. 184/185 - ö. 253/254), İskenderiye'de doğmuş, Patristik felsefenin en önemli temsilcilerinden olan bir Kilise Babası'dır. Origenes, Hristiyanlığın kutsal üçleme, İsa’nın insanları kurtarmak üzere kendini feda etmesi, Tanrı’nın inayeti ve cisimleşme gibi dogmalarının, felsefî bir görüşle ve hem akıl ve hem de imanın ışığı altında sistemli bir şekilde açıklamanın zorunluluğuna ve önemine işaret ederken, Hristiyanlıkla klâsik felsefenin sentezine giden yolda ciddi adımlar atmıştır. Öğretisi Gnostikler’inkine yaklaşan mistik bir öğretidir. Ruhların yeryüzünde doğumlarından önce de var olduklarını ve yükselmek, gelişmek, arınmak üzere doğum yoluyla öte-alemden gelip yeryüzünde bedenlendiklerini, İsa’nın Tanrı’nın ancak evlatlık olarak oğlu olabileceğini (yani gerçek oğlu olmadığını) ve cehennem azabının ebediyen sürmeyeceğini savunmuştur. Duyular dünyasının yalnızca daha yüksek düşünceler dünyasını yansıttığı şeklindeki Platoncu görüşün Hristiyanlık'la uyumlu olduğunu fark etti. Diğer Hristiyan Platoncuları gibi o da İncil'i sembolist bir alegori olarak yorumladı. İncil'in sözcük anlamlarından ibaret olması ona olanaksız gözüküyordu. Özellikle, Rufin tarafından Latince’ye çevrilen "Principes" eserinde ifade ettiği bu fikirleri 325 yılında yapılan İznik Konsili’nce mahkûm edilmiştir. Origenes’in öğretisine göre sonsuz ve aşkın olan Tanrı’nın "Logos" vasıtasıyla yarattığı ruhlar, kendi iradeleriyle O’na yaklaşabilirler veya O’ndan uzaklaşabilirler. Origenes’in “nihai kurtuluş”la ilgili fikirleri Kilise Babaları’nın en büyüklerinden her üçü de Kapadokyalı olan (Güzelyurt-Aksaray) Nenizili Gregor, Cesarea'lı (Kayseri) Basileios ve özellikle Nissalı Gregor (Harmandalı-Aksaray) tarafından benimsenmiştir. Origenes çoğu eski Yunanca olan çok sayıda eser yazmıştır. Abdurrahman Necati Kara'a Abdurrahman Karaa (1932-1997) Dedesi Kütahya Müdafaa-i Hukuk Cemiyeti azası, Reji müdürü Karaağazade Mehmet Bey, babası Cumhuriyet Halk Partisi il başkanı Nuri bey'dir. 1932 yılında Kütahya'da doğdu. Haydarpaşa Lisesi'ni bitirdi, İstanbul Üniversitesi Hukuk Fakültesi'ne devam etti. 1963 yılında Adalet Partisi'nden Kütahya belediye reisi oldu.Üç dönem üst üste seçildi. 1977 yılında istifa ederek ayrıldı . Kütahya Porselen Fabrikası'nın kurulmasına öncülük etti, Yönetim Kurulu Başkanlığını 1983'e kadar sürdürdü. 1983'te Milliyetçi Demokrasi Partisi'nden 17.dönem Milletvekili seçildi ve partinin genel sekreterliği görevini yürüttü. 25 Ocak 1997 tarihinde vefat etti.Kütahya'daki birçok eserde katkısı vardır.Kütahya'nın sembolü çini vazo,döner gazino,Kütahya Ilıcaları'nın ıslahı gibi projelere imza atmıştır. TMA-4 (mayın) TMA-4 dairesel şekilli plastik kasalı Yugoslavya yapımı metalsiz bir tahripli tanksavar mayınıdır. Mayın kendisinden önce kullanılmış TMA-3 modelinini geliştirilmiş halidir. Mayın aslında basit olarak plastik bir kutu içerisine yerleştirilmiş TNT sınıfı patlayıcı ve üç adet fünyeden oluşmaktadır. Mayının üst kısmında üç adet plastik UTMA-4 fünyesi bulunur. Elde taşımak için kalın kablodan bir sapı vardır.Mayın üzerinde bulunan küçük baskı plakası mayını yoğun baskıdan korumaktadır. Mayın plastik yapısından ötürü mayın tarayıcılar ile tespit edilemez. İstenilmeyen durumlara karşı içerisinde tuzaklama düzeneği bulunmaktadır. Mayın günümüzde Arnavutluk, Angola, Bosna-Hersek, Çad, Hırvatistan, Kosova, Lübnan, Namibya ve Sudan'da bulunmaktadır. Olena Tatarkova Elena Tatarkova (doğum 22 Ağustos, 1976, Duşanbe, Tacikistan) profesyonel Ukraynalı bayan tenis oyuncusu. Tek kadınlardan çok çift kadınlarda başarı sağlayan Tatarkova, bu klasmanda 4 WTA, 25'te ITF şampiyonluğu kazanma başarısı göstermiştir. Çiftlerdeki en büyük başarısı ise 1999 yılında Wimbledon'da oynadığı finaldir. Bu finalde partneri Marlaan de Swardt ile Amerikalı çift Lindsay Davenport ve Corina Morariu'ya elenmekten kurtulamamışlardır. Ayrıca 2001 yılında partneri Justine Henin ile oynadığı yarı final diğer bir başarısıdır. Kariyerinde toplamda 861,974 Amerikan doları kazanan Tatarkova çift kadınlar dünya sıralamasında 9. sıraya kadar çıkmayı başarmıştır. Eski Cami Eski Cami, Türkiye'nin Edirne ilinin merkezinde yer alan cami. Edirne'de zamanımıza ulaşmış ilk orijinal abidevi yapı olarak da bilinir. Caminin yan kapısı üzerindeki kitâbeye göre mimarı Konyalı Hacı Alâaddin, kalfası ise Ömer ibn-i İbrahim'dir. Cami dokuz kubbelidir. Caminin, kuzey ve kuzeydoğu kısımlarında birer minaresi bulunur. Osmanlı tarihinde Fetret Devri diye anılan dönemde Süleyman Çelebi tarafından 1403 yılında inşaasına başlandı. I. Mehmed tarafından 1414'te tamamlandı. Osmanlı padişahlarından II. Ahmed ve II. Mustafa'ya bu camide kılıç kuşanma törenleri yapıldı. 1749 yılında yangından, 1752'de ise depremden zarar gören cami; I. Mahmud döneminde onarıldı. Cumhuriyetin kuruluşunun ardından, 1924-1934 yıllarında yeniden restorasyona uğradı. II. Murat döneminde Edirne’ye gelen ve Camiye girerek vaaz verdigi Söylenen Hacı Bayram Veli'nin anısına duyulan saygı nedeniyle vaaz kürsüsü imamlarca kullanılmamaktadır. Ayrıca Kâbe'den getirildiği rivayet edilen ve mihrabın sağında bulunan Rükn-ü Yemani adı verilen Kâbe taşı, özel bir ziyaret noktasıdır. Caminin beyaza boyanmış duvarları ve payeleri üzerinde 18. ve 20. yüzyıllarda yazılmış çeşitli yazılar vardır. Bunların bazıları I. Mahmud zamanında, bazısı da 1863 yılındaki onarımda ilave edilmiştir. Sonraki dönemlerde de zamanın ünlü hattatları yazılarını buraya vermiş veya yerine yazmışlardır. Minberin sağındaki altın yaldızlı besmele de II. Abdülhamid'in imzası görülmektedir. Jurassic Park III Jurassic Park III "Jurassic Park film serisinin" 2001 yapımı, üçüncü filmidir. ""ın devamı olan film seride Michael Crichton'ın romanından uyarlanmayan ve Steven Spielberg'in yönetmediği ilk filmdir. Filmin hikâyesi bir çiftin Isla Sorna'da kaybolan çocuklarını kurtarması için Dr. Alan Grant'ı tutmasıyla başlar. İlk "Jurassic Park" filminin başarısından sonra Joe Johnston Spielberg'e devam filmi olarak (The Lost World: Jurassic Park) filminin uyarlamasını yönetmek istediğini söyledi. Projeyi kendisi yönetmek isteyen Spielberg, Johnston'a ikinci devam filmi için söz verdi. Spielberg bu filmde de yapımcı olarak yer aldı. "Kayıp Dünya" filminin gösterime girmesinden üç yıl sonra Ağustos 2000'de üçüncü filmin yapımına başlandı. Ben Hildebrand ve 12 yaşındaki Eric Kirby Isla Sorna adası civarındaki sularda parasailing yapmaktadırlar. Bilinmeyen bir yaratık tekne ekibine saldırır ve öldürür, Ben paraşütü tekneden ayırır adaya iniş yaparlar. Dr. Alan Grant Jurassic Park olayından sonra çok ünlü olmuştur, Ellie Sattlerda evlenmiş ve iki çocuk sahibi olmuştur. Grant, Sattler'la, yırtıcıların daha önce inanmış olduklarından nasıl daha akıllı olduklarını tartışır. Grant’in asistanı Billy Brennan 3 boyutlu yazıcı kullanarak raptor gırtlağının kopyasını yapar. Paul and Âmânda Kirby, görünüşte varlıklı bir çifttirler Isla Sornaya yapacakları bir hava turu için Dr.Grant’a fon teklifi yaparlar Araştırma desteği için umutsuz olan Grant gönülsüzce teklifi kabul eder ve adaya doğru Paul, Âmânda, Billy ve Kirby'lerin paralı askerleri, Udesky, Cooper ve pilotları Nash ile birlikte yola çıkarlar, yolculuk esnasında Grant Kirbylerin aslında adaya inmeyi planladığını öğrenir. Grant karşı çıktığında, Cooper tarafından BAYILTILARAK ETKİSİZ HALE GETİRİLİR ve Amanda’nın megafonu kullanması ile uyanır. bu adadaki Spinosauru bölgeye çeker ve Spinosaurus grubua saldırarak önce cooperı sonra da kaçarlarken kaza yapan uçaktaki, Nash'i yer grup Spinosaurustan kaçarken ormanda T-Rex ile karşılaşır, bu arada Spinosaurus geri döner ve iki et obur karşı karşıya gelir iki etobur bir biri ile kavga ederken grup kaçmayı başarır. Spinosaurus, T-Rex'i öldürür. Grant, Kirbylerin aslında sekiz hafta boyunca adada kayıp olan oğUlları Eric ve Amanda'nın sevgilisi Ben'i arayan orta sınıf boşanmış bir çift olduğunu öğrenir. Daha sonra grup, içinde Ben'in cesedi olan parasail'i bulur. Grup parasaili alır ve sonrasında Raptor yuvaları ile karşılaşırlar hemen orayı terk ederek yola koyulurlar. Yolda InGen'in terk edilmiş yerleşkesini görürler yerleşke içinde yardım ararlarken amanda raptorların saldırısına uğrar ama kaçmayı başarır ve grubun geri kalanı ile yerleşkeden kaçar corythosaurus ve Parasaurolophus larsürüsünün arasıan girere Raptorlardan kurtulmaya çalışrlarken bir birlerinde ayrı düşerler, bu arada Grant Billy nin düşürdüğü omuz çantasını alır ormana kaçtıkları ahlde Raptorlar Udeskyi öldürür Grant Raptorların bir şey aradıklarını fark eder, iki tane Raptor bir birleri ile iletişim kurmaktadırlar tam bu sırada Raptorlar tarafından tuzağa düşürülür ve etrafı sarılır, ama adada sekiz hafta boyunca tek başına hayatta kalmayı başaran Eric tarafından kurtarılır ve bir su tankerine gizlenirler. Ertesi gün Grant ve Eric Paul’ün uydu telefonun sesini duyarlar ve tekrar Billy ve Kirbyler ile birleşirler, Paul telefonu daha önce uçakta Nash’e verdiğini açılarken tekrar Spinosuarusun saldırısına uğrarlar, sonrasında grup kaçmayı başarır bu esnada Grant Billy nin iki tane Raptor yumurtası aldığını keşfeder buda Raptor saldırılarını açıklamaktadır, yumurtaları grubun hayatta kalması için kullanmayı kararlaştırır, grup bilinmeyen bir yere girer, burası büyük ve geniş bir kuş evidir ve Pteranodonların evi olarak kullanılmaktadır, grup saldırıya uğrar ve Eric pteredonlar tarafından kaçırılır Billy parasili kullanarak Erici kurtarır fakat ardından kendisi saldırıya uğrar ve grubun geri kalanı kafesten kaçmayı başarırken kilitli kapı kendiliğinden açılır, nehrin aşağısına doğru bir bot kullanarak yola koyulurlar. O gece grup uydu telefonunun melodisini dinozor dışkılarının içinde duyarlar, telefonu çıkarıp yola koyulurlar bu arada Spinosaurus geri döner yoğun yağmur altında Dr. Grant yoğun yağmur altında satler ile iletiim kurmaya çalışır ama spinosaurus bota saldırır Grant ve Paul teknenin yakıtını ateşe vererek Spinosaurusu korkutup kaçırmayı başarırlar. Ertesi gün grup sahile ulaşmak için tekrar yola koyulurlar ancak Raptorlar tarafından etrafları bir kez daha kuşatılır, Raptorların yumurtalarını teslim ettikten sonra Grant replika Raptor gırtlağını kullanarak çıkardığı sesle Raptorları şaşırtır Raptorlar yumurtaları alarak oradan uzaklaşırlar grupta kıyıya kaçar ve Sattler’ın ABD Deniz Piyadeleri ve ABD Deniz Kuvvetleri'ni kurtarmaya çağırdığını görür. Billy'nin ağır yaralanmasına rağmen hâlâ hayatta olduğunu keşfederler. Adayı terk ederken Pteranodon'ların uçtuğunu görürler ve Grant, "yeni yuvalama alanları arıyorlar" der. Film Amerika Birleşik Devletleri'nde 181 milyon dolar ve dünya çapında da toplam 369 milyon dolar hasılat yaptı. Film bu hasılatı ile gösterime girdiği yıl sekizinci sırada yer aldı. Serinin diğer filmleri gibi bu film için de yedi bilgisayar oyunu da dahil geniş bir pazarlama kampanyası yapıldı. "Jurassic Park III" filminin VHS ve DVD versiyonları 11 Aralık 2001'de piyasaya sürüldü. DVD ayrıca "Jurassic Park Trilogy" adıyla serinin diğer iki filmini de kapsayacak şekilde 11 Aralık 2001'de ve "Jurassic Park Adventure Pack" adıyla da 29 Kasım 2005'te ve filmin müzikleri de 10 Temmuz 2001'de piyasaya çıktı. Tavlama (biyoloji) Genetikte tavlama, yüksek sıcaklıkta bulunan bir nükleik asit çözeltisinin sıcaklığını yavaşça soğutulması sonucu, birbirini tamamlayıcı iplikler arasında baz çifti oluşması sürecidir. Bu terim genelde polimeraz zincir reaksiyonu sırasında bir primerin bir DNA zincirine bağlanması için kullanılır. Sıcaklığın yavaşça düşürülmesi, primerin hatalı DNA dizileri ile hibritleşmemesini sağlar. Terim ayrıca tamamlayıcı ipliklerin ısıyla ayrıştıktan (denatüre olduktan) sonra, soğurken tekrar birleşmesi (renatüre olması) için kullanılır. Tavlama Tavlama, aşağıdaki anlamlarda kullanılır: Ayrıca bakınız: Mahmud Berzenci Mahmut Berzenci ya da Şeyh Mahmut Berzenci (Kürtçe: شێخ مه‌حمودی برزنجي Şêx Mehmûdê Berzencî ya da شێخ مه‌حمودی حه‌فید Şêx Mahmud Hafîd; Arapça: شیخ محمود برزنجي Shaikh Mahmud Barzanjī; 1878 ? Süleymaniye - 9 Ekim 1956, Bağdat), Kürdistan Krallığını ilan eden Kürt aşiret lideri. 1918 yılında Süleymaniye'de bir isyan başlatmıştır. Mayıs 1932'de Irak'ın güneyine sürgün edildi. 1941 yılında ailesi köye dönmeyi başardı. Ailesinin yanında 1956 yılında öldü. Kadı Muhammed Kadı Muhammed ( - Qazî Mihemed; 1900 ya da 1901 - ö. 31 Mart 1947, Mahabad), Mahabad Cumhuriyeti'nin devlet başkanı seçilmiş Kürt din adamı. Mahabad'ın önde gelen ailelerinden Kadı ailesinden Kadı Ali'nin oğlu olarak doğmuştur. Çocukluğunda Kutabhane denilen din okulunda okumuş