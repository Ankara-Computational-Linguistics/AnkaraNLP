Bölgesi'nde bulunan bir şehirdir. Şehir, Tel Aviv'in kuzeydoğusunda yer almakta olup Müselles ve Guş Dan metropolitan alanının bir parçasıdır. Yüzölçümü 8,4 km² olan şehrin nüfusu 2018 yılı itibarıyla 22,788'dir. Kalansuva, 9. yüzyılın başlarında Kahire'den Şam'a giden yolda bir duraktı. 1128'de Haçlı Seferleri sırasında köy Hospitalier Şövalyeleri tarafından ele geçirildi. 1265'te Baybars komutasındaki Memlûk ordusu köyü geri aldı. 1517 yılında köy Osmanlı İmparatorluğu egemenliği altına girdi. 1948 Arap-İsrail Savaşı sırasında İsrail güçleri Kalansuva'yı yok etmeye karar verseler de köyü alamadılar. İsrail-Ürdün ateşkes antlaşmalarının bir parçası olarak Mayıs 1949'da İsrail egemenliğine devredildi. Sihirli Ağaç Sihirli Ağaç 2004-2006 yıllarında üretilen, genç izleyiciler için bir fantastik dizi. Andrzej Maleszka dizinin yönetmeni ve senaristidir. Dizi birçok film ödülü kazandı. Çocuklar ve Gençler kategorisinde Uluslararası Emmy Ödülü alınan ödüller arasında yer almaktadır. Dizinin anlatıcısı Krzysztof Gosztyła idi. İlk bölüm 29 Ocak 2004 tarihinde yayınlandı. Yedi bölümün her biri sihirli bir ağaçtan yapılmış bir nesneyi anlatır. Bu öğeler inanılmaz özelliklere sahiptir. Bir bölümde asa ile sihir yapan çocuklar diğer bölümde kızak ile motordan daha hızlı gidebilir. Aynı başlıkta bir film de dizinin konseptine benzer olarak 2009'da yapılmıştır. Film, Andrzej Maleszka tarafından yönetilmiştir. Dilek Ã‡olak Dilek Çolak, Türk film yönetmeni, senarist ve yapımcı. Kısa film ve belgeselleriyle tanınan Çolak, 2005 - 2008 yılları arasında Brezilya, Uruguay, Arjantin, Bolivya ve Venezuella’da gezerek, bu ülkelerdeki toplumsal sosyal hareketlere belgesellerinde yer verdi. İlk eserini, Görüşeceğiz Lale, ölüm orucu sırasında hayatını kaybeden ablası üzerine hayata geçiren yönetmenin iki adet uzun metraj filmi de bulunmakta. Tayyibe Tayyibe (, "et-Tayyibe"), İsrail'in Merkez Bölgesi'nde bulunan bir şehirdir. Şehir, Kfar Saba'nın 12 km kuzeydoğusunda Yeşil Hat yakınlarında yer almakta olup Müselles ve Guş Dan metropolitan alanının bir parçasıdır. Yüzölçümü 18,662 km² olan şehrin nüfusu 2018 yılı itibarıyla 43,127'dir. Tayyibet'üs-İsm adlı bir köy, Arapların Filistin'i fethinden yaklaşık beş yüzyıl sonra, 13. yüzyılda Sultan Baybars'ın emirlerine tahsis ettiği topraklar listesindeydi. Memlûk döneminde, El Halil'deki caminin vakfına atıfta bulunan belgelerde adı geçmekteydi. 1517 yılında köy Osmanlı İmparatorluğu egemenliği altına girdi. Tayyibe, 1948 Arap-İsrail Savaşı'nın ardından İsrail-Ürdün ateşkes antlaşmalarının bir parçası olarak Mayıs 1949'da İsrail egemenliğine devredildi. 1990 yılında şehir statüsü aldı. İDO Bakırköy Terminali İDO Bakırköy Terminali, İstanbul Deniz Otobüsleri'ne ait bir terminaldir. Terminal, Bakırköy'ün Zeytinlik mahallesinde Çetin Emeç Bulvarı üzerinde 1913 yılında inşa edilen tarihi Bakırköy İskelesi'nin bitişiğinde yer almaktadır. İDO, Bakırköy'den İstanbul'daki diğer iskelelere ve Marmara Denizi'ndeki terminallere deniz otobüsü hizmeti sağlamaktadır. 2019'da Bakırköy'den Bostancı'ya Marmaray Hizmete Girmiştir ve Bakırköy'deki Deniz Otobüsü Seferleri Kapatıldı. Cumhuriyet Mahallesi (Ä°stanbul metrosu) Cumhuriyet Mahallesi Tramvay İstasyonu, İstanbul'da bulunan ve 17 Eylül 2007 tarihinde açılan tramvay istasyonudur. T4 hattı ile ulaşım mümkündür.İstasyon İstanbul metrosunda engelli erişimi olmayan tek istasyondur. İstanbul Havalimanı (İstanbul metrosu) İstanbul Havalimanı Metro İstasyonu, İstanbul'da İstanbul Havalimanı'nın içinde yer alacak olan metro istasyonudur. İstanbul Havalimanı'nın içinde yer alacak olan 3 istasyondan birisidir ve Ulaştırma ve Altyapı Bakanlığı tarafından inşa edilen M11 (Gayrettepe – İstanbul Havalimanı – Halkalı) Metro Hattına hizmet verecektir. Nurol Sanat Galerisi Nurol Sanat Galerisi; Ankara'nın Çankaya ilçesinde bulunan bir sanat galerisidir. Nurol Holding bünyesinde kurulan galerinin açılışı Nisan 2002'de gerçekleşmiştir. Nuri İyem'in bir sergisiyle sanat hayatına başlayan galeride; bugüne kadar, aralarında Bedri Rahmi Eyüboğlu, Mehmet Güleryüz, Mevlüt Akyıldız, Mehmet Güler, Bedri Baykam, Turan Erol ve Habip Aydoğdu gibi ünlü sanatçıların da yer aldığı 100'den fazla kişisel ve karma sergi düzenlenmiştir. Yaklaşık 180 m²'lik bir teşhir salonuna sahip olan galerinin ayrıca Muğla'nın Bodrum ilçesinde de bir şubesi vardır. Sabiha Gökçen Havalimanı (İstanbul metrosu) Sabiha Gökçen Havalimanı Metro İstasyonu, İstanbul'da Sabiha Gökçen Havalimanı'nın içinde yer alacak olan metro istasyonudur. İstasyon, M4 hattının Tavşantepe – Sabiha Gökçen Havalimanı bağlantısı ve M10 (Pendik Çarşı – Sabiha Gökçen Havalimanı) hattının inşaatı bittiğinde hizmete girecektir. Maret Balkestein-Grothues Maret Balkestein-Grothues (Hollandaca telaffuzu: [maˈrɛt ˈbɑlkəstɛin ˌɣrɔtˈhys], d. 16 Eylül 1988), smaçör pozisyonunda oynayan Hollandalı voleybolcu, Hollanda kadın millî voleybol takımı kaptanı ve Sultanlar Ligi takımlarından Aydın Büyükşehir Belediyespor'da forma giymektedir. 50. Yıl - Baştabya (İstanbul metrosu) 50. Yıl - Baştabya Tramvay İstasyonu, İstanbul'da bulunan ve 17 Eylül 2007 tarihinde açılan tramvay istasyonudur. T4 hattı ile ulaşım mümkündür. Carl Djerassi Carl Djerassi (29 Ekim 1923, Viyana, Avusturya - 30 Ocak 2015, San Francisco, Kalifornia, ABD), Avusturya doğumlu Bulgar-Amerikalı kimyger, yazar, senarist ve Diane Wood Middlebrook ile Djerassi Resident Artists programının eş kurucusu. Oral doğum kontrol hapının icadına katkısıyla tanınır ve kendisine hapın babası lakabı takılmıştır. Carl Djerassi Viyana, Avusturya'da doğdu ama bebekliğinin ilk yıllarını Sofya, Bulgaristan'da zührevi hastalıklar uzmanı dermatolog babası Samuel Djerassi'nin evinde geçirdi. Annesi Alice Friedman Viyanalı bir dişçi ve doktordu. Ebeveynlerinin ikisi de Yahudi'ydi. Ebeveynlerinin boşanmasının ardından Djerassi ve annesi Viyana'ya taşındı. 14 yaşına kadar Sigmund Freud'un da yıllar önce gittiği "realgymnasium'a" gitti. Yazları Bulgaristan'da babasıyla geçirdi. Avusturya'nın ilhakından sonra Avusturya ona vatandaşlık vermeyi reddetti. Babası, Carl ve annesi Nazi rejiminden kaçıp Sofya, Bulgaristan'a gelebilmeleri için annesiyle 1938'de boşanmak üzere yeniden evlendi. Djerassi Sofya'da babasıyla bir yıl yaşadı. Bulgaristan antisemitizmden bağışık olmasa da Yahudiler için güvenli bir yerdi ve ülkedeki 48.000 Yahudi'nin tamamı Nazi toplama kamplarına gitmekten kurtuldu. Djerassi Sofya'da kaldığı süre boyunca İnglizcesi'ni ilerlettiği Sofya Amerikan Koleji'ne gitti. Aralık 1939'da Djerassi ve annesi neredeyse beş parasız bir şekilde Amerika'ya ulaştı. Djerassi'nin annesi New York eyaletinde bir klinikte çalışmaya başladı. 1949'da babası Amerika'ya göçtü. Pensilvanya ve Batı Virginia'da doktorluk yaptıktan sonra San Francisco'da oğlunun yanında emekli oldu. Djerassi üniversite hayatına Newark Junior College'da başladı, kısa bir süre Tarkio College'a gitti ve sonrasında Kenyon College'da kimya okudu. Buradan okul birincisi olarak mezun oldu. CIBA'da bir yıl çalıştıktan sonra 1945'de organik kimya alanında doktorasını yaptığı Wisconsin-Madison Üniversitesi'ne geçti. Tezinde erkek cinsiyet hormonu testosteronun bir dizi kimyasal reaksiyonla dişi cinsiyet hormonu östradiole dönüşümü üstüne çalıştı. 1942-43 yılları arasında Djerassi New Jersey'de CIBA için Pyribenzamine (tripelenamine) geliştirilmesi üstüne çalıştı. Böylece ilk patentini aldı ve ilk ticari antihistaminiklerden biri bulunmuş oldu. 1949'da Meksiko'daki Syntex'de araştırma direktörü oldu ve burada 1951 yılına kadar kaldı. Syntex'i seçmesindeki önemli etmenlerden birinin Syntex'in DU spektrofotometresi olması olduğunu söyledi. Meksika yabani tatlı patatesinden elde edilen bir steroid sapogenin olan diosgeninden kortizon sentezlenmesinin yeni bir yolu üstüne çalıştı. Ekibi ağızdan alındığında etkili olan ilk çok aktif progestojen yerine geçen norethisteron (noretindrone) sentezledi. Bu ilk başarılı kombine oral gebelik önleyici hapın, halk arasında doğum kontrol hapı olarak bilinir, bir parçası oldu. 1952-1959 yılları arasında Detroit'teki Wayne Devlet Üniversitesi'nde kimya profesörü olarak çalıştı. Djerassi progestin norethisterone'un 1951'deki keşfinde Meksikalı Luis E. Miramontes ve Macar-Meksikalı George Rosenkranz ile birlikte çalıştı. Geliştirdikleri progestin, progestronun aksine oral yoldan alındığında aktif kalıyordu ve doğal olarak salgılanan hormondan çok daha güçlüydü. Hazırladığı preparat ilk defa hayvanlara oral yolla Gregory Goodwin Pincus ve Min Chueh Chang tarafından, kadınlara ise John Rock tarafından verildi. 1957'de Wayne Üniversitesi'nde izinli çalışırken Meksiko'daki Syntex'in araştırma bölümü başkan yardımcısı oldu. 1960'da Djerassi Stanford Üniversitesi'nde kimya profesörü oldu ve profesörlüğü 2002'ye kadar sürdü ama sanayiyi hiç bırakmadığı için yarı-zamanlı profesör olarak çalışıyordu. 1968'den 1972'ye kadar Palo Alto'daki Syntex Research yöneticiliğini yaptı. Syntex bağlantısı Djerassi'ye zenginlik kazandırdı. Woodside, Kaliforniya'da büyük bir arazi satın aldı ve SMIP adında bir inek çiftliği kurdu. (Başlangıçta çiftliğinin adının "Syntex Made It Possible" [Syntex Bunu Mümkün Kıldı] sözünün bir kısaltması olduğu iddia edilse de sonra başka kısaltmalar da geliştirildi.) Ayrıca büyük bir sanat koleksiyonu oluşturdu. Paul Klee'nin eserlerinden oluşan koleksiyonu sanatçının eserlerinden oluşan koleksiyonlar arasında önemli bir özel koleksiyon olarak kabul edilir. Ölümünden sonra Klee koleksiyonunun Viyana'daki Albertina Müzesi ve San Francisco Modern Sanat Müzesi'ne bağışlanmasını vasiyet etti. 1960'lar ve 1970'ler boyunca Djerassi'nin Stanford Üniversitesi Kimya Bölümü profesörü ve bir girişimci olarak önemli bilimsel katkıları oldu. Kütle spektrometrisi ve optik döner dağılım üstüne öncü fiziksel araştırma teknikleri geliştirdi ve bunları organik kimya ve doğa bilimleri alanlarında uyguladı. Steroid hormonları ve alkaloidler üstüne çalıştı ve streoidlerin yapısını açıkladı. Bu alanda 1.200'den fazla makale yayımladı. Çok farklı alanlarda bilimsel çalışmalar yaptı, ve enstrümantasyon, ilaç, haşere ile mücadele, biyomedikal araştırma yapay zekanın kullanılması ve deniz canlılarının biyoloji ve kimyası üstüne teknoloji geliştirme çalışmaları yaptı. 1968'de Zoecon adında yeni bir şirket kurdu. Şirket tarımsal mücadelede böceklerin larvadan pupa ve yetişkin seviyesine dönüşmesini önleyecek büyüme hormonlarının kullanıldığı çevresel etkisi düşük yöntemler üstüne çalıştı. Zoecon, Occidental Petroleum tarafından satın alındı ve sonra Sandoz'a satıldı (günümüzde Novartis). Zoecon'un bir kısmı Dallas, Teksas'ta pire ve benzeri haşeratın kontrolü üstüne ilaç üretmeye devam etmektedir. 1965'te Stanford Üniversitesi'nden Nobel Ödüllü Joshua Lederberg, bilgisayar bilimci Edward Feigenbaum ve Djerassi, alkoloid ve streoid gibi bilinen organik gruplardan alınan veri ile bilinmeyen organik bileşiklerin moleküler yapısını çıkaran DENDRAL (dendritic algorithm) bilgisayar programını geliştirdi. Bu bir uzman sistemler prototipiydi ve yapay zekanın biyomedikal araştırmada ilk kullanımlarından biriydi. Djerassi, "Bulletin of the Atomic Scientists" grubunun Sponsorlar Kurulu ve Pharmanex Bilim Danışma Kurulu üyesidir. Djerassi yazar, senarist ve bilim insanı olarak çeşitli yayınlar yaptı. 1985'te Djerassi "Bir yaşam daha sürmek istediğimi hissediyorum. Toplum üstünde teknolojik izlerden ziyade kültürel izler bırakmak istiyorum" dedi. "Kurgusal bilim" alanında pek çok roman yazdı. "Cantor's Dilemma" romanında modern bilimsel araştırma etiğini Dr. Cantor karakteri üstünden inceledi. Dört tane otobiyografi yazdı ve en sonuncusu "In Retrospect" 2014'te yayımlandı. Sahnelenen ve başka dillere çevrilen bir dizi oyun yazdı. "Chemistry in Theatre: Insufficiency, Phallacy or Both" kitabında diyalog tarzının kullanılmasının potansiyel pedagojik değeri ve kimya odaklı tiyatro oyunlarının senaryo yapısını inceledi. Djerassi beş roman yazdı ve bunların dördünü "kurguda-bilim" olarak tanımlıyor. Bu tanımına göre kurguda gerçek bilim insanlarının hayatları tüm başarıları, çatışmaları ve hayalleri ile işleniyor. Bu alan Lab lit olarak da bilinir. İlk iki kitabı "Cantor's Dilemma" ve "Bourbaki Gambit"'te bilim insanlarının nasıl çalışıp düşündüğünü gösterdi. "Cantor's Dilemma"'da bilimsel sahtekarlık şüphesi vardı; "Bourbaki Gambit"'te kişisel başarı merkezdeydi. Üçüncü kitabı "Menachem's Seed"'de ICSI ve Pugwash organizasyonu ana temalardı. Son kitabı "NO"'da genç bilim insanlarının nasıl bir ürün pazarlamak için bir şirket kurma fikri edindiklerini anlatıyor- Djerassi'nin insektisit alanında yaptığı bir şey. Beşinci romanı "Marx Deceased"'in konusu bir yazarın eski çok satanlarının yeni işleri üstüne etkisi- anonim bir çalışma veya daha önce tanınmamış bir yazarla kıyaslama. Bu konuyu "Bourbaki Gambit"'te de işliyor. Düzyazı edebiyattaki Bilimde-Kurgu tarzındaki başarısından sonra Carl Djerassi tiyatro oyunları yazmaya başladı. Tiyatro ile, düzyazıya göre, bilimin monolog tarzı yazımının aksine "diyaloğa" dayalı bir yapıda çalışmasını sağladı. Bütün oyunlarının İngiltere'de yazan İngiliz yönetmen Andy Jordan'a göre Djerassi'nin dramatik eserleri "ne tamamen dosdoğru doğal ne de gerçekçi [... ama] açıkça metin odaklı. Burada fikirlerin, temaların, sözcüklerin ve dilin büyük bir önemi var. Bir yönetmen olarak her zaman dikkat ettiğim bir nokta." Djerassi'nin in vitro fertilizasyon yöntemi ICSI üstüne olan ilk oyunu "An Immaculate Misconception" (1998) ardından bilim tarihinden önceliklerin belirlenmesinin zorluğu üstüne "Oxygen" (1999, Roald Hoffmann ile birlikte yazdı) ve "Calculus" (2002) oyunları gelir. Bunlardan sonra kimya ve sanat tarihinin kesişimini incelediği "Phallacy" (2004) oyunu gelir. "Ego" (2003, "Three on a Couch" başlığıyla da çıktı), yarı belgesel tarzda "Four Jews on Parnassus" (2006, 2008'de yayımlandı) ve "Foreplay" (2010) oyunları kurguda-bilim tarzında olmayan ama bunun yerine edebiyat, felsefe ve sosyal bilimler alanlarına entelektüel rekabet kavramını getiren üç dramasıdır. "Taboos" (2006) oyunu üreme, cinsiyet ve siyasi sorunlar üstüne karmaşık bir oyundur ve Djerassi bu oyunla bir bilim insanı olarak ilgilendiği ana konulara döndü; 2012 yapımı "Insufficiency" oyunu bilimsel topluluk ve akademik çevre üstüne acı hiciv içeren bir oyundur. Kitapları gibi Djerassi'nin oyunlarında (bazen ünlü) bilim insanlarının hayatları ve başarılarının yanı sıra yeni bilimsel teknolojiler de işlenir. Oyunlarındaki bilim her zaman bilimsel olarak mümkün olsa da dramatik karakterler ve yerler kurgusaldır. Bilim insanları ve araştırmayı dramatik dünyaya taşıyarak bilimin kültürel sistem olması hakkında eleştirel sorular sorup bilimdeki ve bilim insanları arasındaki iç çatışmaları ve çelişkileri gösteriyor. Aralarındaki bitmeyen çekişme, gereken hız risklere ve etik dışı yollara neden olsa da yeni bilimsel keşiflerde ilk olmanın önemine ve yeni keşiflerin olası sorunlu etkileri oyunlarının önemli temalarıdır. Kadının bilimdeki yeri (araştırmacıların eşleri ve kadın arkadaşları da dahil) bu sorulara bağlıdır. Djerassi'nin oyunları kadınların bilime katkıları ve bilim insanı olarak katkılarını hem doğrudan hem de dolaylı olarak takdir eder. Kadın karakterleri genellikle güçlü ve bağımsızdır, bu da çalışmalarındaki feminist düşünceyi yansıtır. Djerassi'nin oyunları dünya çapında sahnelendi ve pek çok Avrupa ve Asya diline çevrildi. Djerassi düzenli olarak oyunlarını revize etti ve bazılarının birden çok versiyonu ve farklı sonları vardır (özellikle "An Immaculate Misconception": ana karakterlerin milliyetleri değişir ve birden çok son vardır). Djerassi mümkün olduğunda prodüktörlerle dramatik performanslar üstüne iş birliği yaptı. Bütün oyunları kitap olarak da basıldı, pek çok farklı dillerde de yayımlandı. Bazıları kendi internet sitesinden indirilebilir. Djerassi gazeteler ve antolojilerde yayımlanmış pek çok şiir yazdı. Bazı şiirleri bir kimyager olarak hayatını yansıtırken (örneğin "Why are chemists not poets" veya "The clock runs backwards") diğerleri kişisel hayatından izler taşır (örneğin "A Diary of Pique"). Djerassi kariyeri boyunca aralarında aşağıdakilerin de bulunduğu çeşitli ödüller kazandı: Djerassi'nin kaçırdığı ödüller arasında Nobel Ödülü bulunur. Nobel Komitesi tarafından "hakkı yenmiş" olarak görülen önemli kişiler arasındadır. Djerassi kendini "Yahudi ateist" olarak tanımlıyor. Djerassi üç defa evlendi ve iki çocuğu oldu. Virginia Jeremiah ile 1943'te evlendi ve 1950'de boşandılar. Aynı yıl yazar Norma Lundholm (1917-2006) ile evlendi. Çiftin iki çocuğu oldu ve 1976'da boşandılar. İkinci boşanmasından bir yıl sonra Djerassi'nin Stanford Üniversitesi'nde İngilizce profesörü ve biyografici olan Diane Middlebrook ile ilişkisi başladı. 1985'te evlendiler ve birlikte San Francisco ve Londra'da yaşadılar. Middlebrook 15 Aralık 2007'de kanserden hayatını kaybetti. 5 Temmuz 1978'de Djerassi'nin sanatçı kızı Pamela (1950 doğumlu; Norma Lundholm'la ikinci evliliğinden) intihar etti. Bu olayı otobiyografisinde yazdı. Middlebrook'un yardımıyla Djerassi ölen sanatçıların resimlerini toplamaktansa yaşayan sanatçılara destek olmaya karar verdi. Yaddo ve MacDowell gibi sanatçı kolonilerini ziyaret etti ve kendi kolonisini, Djerassi Resident Artist Program, kurmaya karar verdi. İnek çiftliğini kapattı ve ağıl ile evleri sanatçılar için yaşam ve çalışma alanlarına döndürdü. Kendisi ve eşi San Francisco'da yeniledikleri bir gökdelen dairesine taşındı. Djerassi'nin oğlu Dale Djerassi (1953 doğumlu; Norma Lundholm'la ikinci evliliğinden) belgesel yapımcısı ve yatırımcı. Djerassi 30 Ocak 2015'te, 91 yaşında karaciğer ve kemik kanserinden kaynaklanan komplikasyonlardan dolayı hayatını kaybetti. Carl Djerassi oğlu Dale ve Dale'in (Isabel Maxwell'le sekiz yıllık evliliğinden) oğlu Alexander'den daha sonra öldü. Kfar Yona Kfar Yona (, ), İsrail'in Merkez Bölgesi'nde bulunan bir şehirdir. Şehir, Netanya'nın 7 km doğusunda yer almakta olup Guş Dan metropolitan alanının bir parçasıdır. Yüzölçümü 11,017 km² olan şehrin nüfusu 2018 yılı itibarıyla 23,060'tır. Kfar Yona, 1932 yılında kurulmuş olup şehrin ilk yerleşimcileri Nes Tsiyon'dan gelen çiftçilerdi. Adını Belçikalı siyonist Jean (Yona) Fischer'den almaktadır. 2014 yılında şehir statüsü aldı. Sveti Vlas Sveti Vlas, Bulgaristan'ın güneydoğusunda bir kasabadır . Burgaz İli, Nessebar ilçesinde yer almaktadır. Karadeniz Bölgesi (Bulgaristan)'nin önemli turizm merkezlerinden biridir. Saint Vlas, Karadeniz kıyısındaki Stara Planina'nın güney yamaçlarının eteklerinde yer almaktadır. Tarihi Nessebar kasabasına 10 km uzaklıktadır. Saint Vlas, Sunny Beach tatil beldesinin 3 km kuzeyinde ve Burgaz şehir merkezinin 35 km güneydedir. Sveti Vlas plajı güneye bakar. Kum ince ve altın rengindedir. Temiz dağ havası, deniz iklimi ve güzel doğanın eşsiz bir kombinasyonunu barındıran tatil beldesi Sveti Vlas, birçok yerli ve yabancının gözde tatil yeridir. Yaz günleri sessiz bir sabah ve nispeten serin bir öğleden sonra ile karakterizedir. Son yıllarda Aralık ayı ortasında 15 derecelik sıcaklıklar gözlemlenmiştir. Germaine Dulac Germaine Dulac ( French: ; Charlotte Elisabeth Germaine Saisset-Schneider doğumlu; 17 Kasım 1882 – 20 Temmuz 1942) 1882 Fransa doğumlu. Müzik ve opera eğitimi aldı. Döneminin öncü radikal feministlerinden biri olarak Fransız sufrajet hareketinin yayın organlarından La Française’in editörlüğünü yaptı. Tiyatro ve sinema eleştiri yazıları yazdı. 1925’te küçük bir yapım şirketi kurdu ve küçük bütçeli işler yaptı. Madame Beudet’in Gülüşü Fransız sinemasında empresyonizmin öncülerinden biri oldu. Deniz Kabuğu ve Rahip filmi ve diğer deneysel filmleriyle Fransız sinemasının ikinci avangard döneminin önemli isimlerinden biri oldu. 1920’lerin sonlarında Fransa’da sinema kulüplerinin kuruluşunda emeği vardır. 1930’dan ölümüne kadar Pathé ve Gaumont’ta çalıştı. Avangard sinemanın ve feminist sinemanın ilk örnekleri sayılan 37 film yaptı. Bugün en iyi izlenimci filmi "La Souriante Madame Beudet" ( "The Smiling Madam Beudet", 1922/23) ve Sürrealist deneyi "La Coquille et le Clergyman" ( "The Seashell and" "Clergyman", 1928) ile tanınır. Germaine Dulac, Amiens, Fransa'da dünyaya geldi. Babasının işi, ailenin küçük garnizon kasabaları arasında sık sık hareket etmesini gerektirdiği için Germaine, büyükannesi ile birlikte Paris'te yaşamaya gönderildi. Kısa süre sonra sanatla ilgilenmeye başladı ve müzik, resim ve tiyatro eğitimi aldı. Ebeveynlerinin ölümünden sonra Dulac Paris'e taşındı ve sosyalizm ve feminizme olan artan ilgisini gazetecilik kariyeriyle birleştirdi. 1905'te üst sınıf bir aileden gelen bir ziraat mühendisi olan Louis-Albert Dulac ile evlendi. Dört yıl sonra Jane Misme tarafından düzenlenen ve sonunda drama eleştirmeni olduğu feminist bir dergi olan "La Française" için yazmaya başladı. Dulac ayrıca zamanın radikal feminist dergisi "La Fronde'nin" editör kadrosunda çalışma zamanı buldu. Ayrıca film yapımına ilk girişinden önce hareketsiz fotoğrafçılığa olan ilgisini sürdürmeye başladı. Film yapımcılığı kariyerinden önce Dulac, 1900'den 1913'e kadar feminist dergi "La Fronde" için makaleler yazdı. Burada, Fransız toplumunda ve politikasında kadınların rollerini sağlamlaştırmak amacıyla Fransa'da çok sayıda kadın ile röportaj yaptı. Dulac 1914'te oyuncu arkadaşı Stacia Napierkowska aracılığıyla filmciliğe ilgi duymaya başladı . İki kadın I.Dünya Savaşı'ndan kısa bir süre önce İtalya'ya birlikte gitti. Napierkowska bir Film d'Art filminde rol alacaktı ve Dulac bu yolculuk sırasında filmlerin temellerini öğrendi. 1900'lü yılların başından 1920'lerin sonuna kadar Dulac, Fransız başkentinin modernliğini, filmlerinde yaygın bir ikilik olan kırsal Fransa'nın taşra doğasıyla sık sık karşılaştırdı. Fransa'ya döndükten kısa bir süre sonra bir film şirketi kurmaya karar verdi. Şirket, 1915-1920 yılları arasında hepsi Dulac'ın yönettiği ve Hillel-Erlanger'in yazdığı birkaç film çekti. Bunlar arasında "Les Sœurs ennemies" (1915/16; "Dulac'ın" ilk filmi), "Vénus victrix, ou Dans l'ouragan de la vie" (1917), "Géo, le mystérieux" ( "ou La vraie richesse", 1916) ve diğerleri bulunmakta. Dulac'ın ilk büyük başarısı, kendi yazdığı bir seri melodram olan "Âmes de fous" (1918) idi. film yapma kariyerine hem ticari filmlerle hem de karmaşık en ünlü eserlerinden ikisi gibi basit ticari filmler ve karmaşık ön-sürrealist anlatılar "üretti": "La Souriante Madame Beudet" ( "The Smiling Madame Beudet", 1922/23) ve "La Coquille et le Clergyman" ( "The Seashell) ve Din Adamı", 1928). Her iki film de Luis Buñuel ve Salvador Dalí tarafından çığır "açan Un Chien Andalou'dan" (1929) yayınlandı. "La Coquille et le Clergyman" tarafından ilk Sürrealist film olarak bahsedilir. Ancak, Ephraim Katz gibi bazı bilim adamları Dulac'ı her şeyden önce bir İzlenimci film yapımcısı olarak görürler. Dulac'ın " saf sinema " hedefi ve bazı çalışmaları Fransız Cinema pur film hareketine ilham verdi. Sesli filminin ortaya çıkmasıyla Dulac'ın kariyeri değişti. 1930'dan itibaren Pathé için ve daha sonra Gaumont için haber yayınları yaparak ticari işlere döndü. 20 Temmuz 1942'de Paris'te öldü. Dulac'ın çalışmalarının kesin kronolojisi henüz belirlenmemiştir. Fahri Kahraman Fahri Kahraman veya Fahri Lazoğlu (1931, Derecik, Arhavi, Artvin - 1997), 1984 yılında Wolfgang Feurstein ile birlikte halen daha kullanımda olan Laz alfabesini üreten yazar ve edebiyat öğretmeni. 1931'de dünyaya gelen Kahraman, liseye kadarki eğitimini Artvin'de, liseyi de Trabzon Öğretmen Okulu'nda tamamladı. Arhavi'de birkaç sene sınıf öğretmenliği yaptıktan sonra 29 yaşındayken Ankara Gazi Eğitim Enstitüsünün Türk Edebiyatı bölümünden mezun oldu. Sonrasında sırasıyla Mersin, Erzurum, Arhavi ve Rize'de edebiyat öğretmenliği yaptı. Daha sonraki dönemlerde köşe yazarlığı da yapan Kahraman, Alman filolog Wolfgang Feurstein ile beraber Lazca üzerine akademik çalışmalar yaptı. Batı Almanya'da Feurstein ile birlikte Latin kökenli Türk Alfabesine dayanan Laz alfabesini hazırladı. Alfabeye "Lazoğlu alfabesi" adı verildi. Evli olmayan Kahraman FransÄ±zca bilmekteydi. SÃ­lvia Munt Silvia Munt Quevedo, (Barcelona, 24 Mart 1957) İspanyol oyuncu ve film yönetmeni. İki Goya Ödülü sahibidir; "Alas de mariposa'daki" rolü ile "En İyi Kadın Oyuncu" ödülünü, kendisi tarafından yazılan ve yönetilen "Lalia" ile "En İyi Kısa Belgesel" ödülünü kazanmıştır. Bir kız kardeşi ve iki erkek kardeşi vardır. Oyuncu olarak YÃ¶netmen olarak Oyuncu olarak Yapımcı olarak 1987 yılında kendi şirketini kurmuştur. Oyuncu olarak YÃ¶netmen olarak Ä°zzet Ziya İzzet Ziya (d. 1883, İstanbul – ö. 1934, İstanbul) Akademik anlayıştaki yağlıboya portreleri ve pentür ağırlıklı figürlü kompozisyonlarıyla tanınan Türk ressam. Trablus Gümrük Nazırı, Bab-ı Âlî çevresinden Turnazade Ziya Bey’in oğlu olan İzzet Ziya, 12 Kasım 1883 yılında İstanbul’da doğdu. Bingazi Frerler Mektebi’nde ilk öğrenim, sonrasında 1897 yılında Sanayi-i Nefise Mektebi’ne başladı. Osman Hamdi Bey’in müdürlüğü döneminde Salvator Valeri ve Joseph Warnia Zarzecki’nin öğrencisi oldu. 1903 yılında Sanayi-i Nefise’yi birincilikle bitirerek Paris’e giti. Paris’te, Jöntürkler’den Galip Bahtiyar ile tanıştı. Mihri (Müşfik) Hanım’a da ders veren Galip Bey, İzzet Ziya’nın eğitiminde önemli bir yer aldı. Paris’ten İstanbul’a döndükten sonra, Osmanlı Sarayı’nda Mabeyn Katipliği’ne getirildi. Saray ressamı Fausto Zonaro’nun Trablusgarp Savaşı nedeni ile İstanbul’dan ayrılmasından sonra saray mimarı olan Vedat Bey’in (Tek) önerisiyle saray ressamlığına atandı. Ancak Trablusgarp Savaşı, Balkan Savaşları ve ardından I.Dünya Savaşı gibi birbirini izleyen savaşlar nedeniyle Saray’ın sanata olan yatırımı kesintiye uğradı. Fransızların Tarabya’daki yazlık sefarethanelerinde bulunan III.Selim Portresi’nin sefarethanede çıkan yangın sonucu yok olmasıyla Sultan Reşat, Fransızlara hediye etmek üzere İzzet Ziya’ya III.Selim Portresi siparişi verdi. Çok beğenilen portreden Osmanlı Ressamlar Cemiyeti Gazetesi ve Şehbal gibi dönemin yayınlarında İzzet Ziya’dan ve portresinden övgüyle söz edildi. Bu portre nedeniyle Ziya’ya Fransız hükümeti tarafından birinci dereceden maarif nişanı verildi ve Osmanlı hükümetine teşekkür yazısı yazıldı. 1934 yılında Rumelihisarı’ndaki evinde öldü. Resimleri birçok özel koleksiyonda bulunur. Akademik anlayıştaki yağlıboya portreleri ile pentür ağırlıklı figürlü kompozisyonlarıyla tanınır. Dergi kapaklarında tarihi konulu yazılara ve öykülere illüstrasyonlar yaptı. Cahit Uçuk, Edhem İzzet Benice, Ömer Rıza Doğrul, Mahmud Yesari, Sadri Ertem, Samizade Süreyya Erdoğan, Sezai Şadi gibi öykü ve romancıların yapıtlarını çizdi. Paris’te bulunduğu yıllarda Galip Bey sayesinde tanıştığı L.Sabattier ve Sem’in desen anlayışından etkilenen İzzet Ziya çok sayıda karikatür yaptı ancak bir bölümünü imzalamadı. İlk karikatürlerini “Kalem”de yayınlandı, bir dönem “Resimli Gazete”de çalıştı, daha sonra “Yeni Kitap”ta İstanbul kadınlarını konu edinen çizimler yaptı. Sanatçının, çağdaşı olan karikatürist Cemil Cem Bey’in de bir portresini yaptı. Türk resminin figürle pek karşılaşmadığımız ilk döneminde çıplak figürü konu edinmesiyle dikkat çeken İzzet Ziya, 1916 – 1922 yıllarında Galatasaray Sergileri'ne katıldı. Kırgızistan'da konuşulan diller Kırgızca, Türki dillerin Kıpçak koluna mensup,ve böylece Kazakça, Karakalpakça ve Nogayca ile yakından akraba bir dildir. Yirminci yüzyıla kadar Arap alfabesi ile yazılmışken 1928'de Latin alfabesine geçmiştir. 1941'de ise alfabe Stalin'in emri ile Kiril alfabesine değiştirilmiştir. Günümüzde Kırgızca için halen Kiril alfabesi kullanılmaktadır ve bağımsız Türki devletler arasında Latin alfabesine geçmemiş ya da geçmeyi planlamamış tek devlettir,fakat Latin alfabesine geçişi destekleyen milletvekilleri bulunmaktadır. 2009 Kırgızistan nüfus sayımına göre, 4.1 milyon kişinin ana dili veya ikinci dili Kırgızca iken 2.5 milyon kişinin ana dili veya ikinci dili Rusçadır. Kırgızca'dan sonra en çok konuşulan ana diller sırasıyla Özbekçe ve Rusça'dır. İkinci dil olarak en çok konuşulan diller sırasıyla Rusça,Kırgızca ve Özbekçedir. Bir çok ticari ve siyasi iş için hala Rusça kullanılır. Yakın zamanlara kadar Kırgızca resmi ortamlarda ya da diğer olaylarda kullanılmaktansa daha çok evde kullanılan bir dil olarak kalmıştır. Buna karşın günümüzdeki çoğu meclis oturumlarının dili Kırgızca'dır. Bu oturumlarda Kırgızca bilmeyenler için simültane çeviri yapılmaktadır. Bişkek'te ana dil halen Rusça'dır. Kırgızca özellikle genç nesil arasında kullanımdan düşmektedir. Herman Francis Mark Herman Francis Mark (3 Mayıs 1895, Viyana, Avusturya-Macaristan İmparatorluğu - 6 Nisan 1995, Austin, Teksas, ABD) polimer bilimine katkılarıyla tanınmış Avusturyalı-Amerikalı kimyager. Mark'ın fiberlerin moleküler yapısı üstüne X-ışını difraksiyonu çalışmaları polimer yapıların makromoleküler teorisine önemli kanıtlar sağladı. Houwnik ile günümüzde Mark-Houwnk veya Mark-Houwnik-Sakurada denklemi olarak bilinen denklemleri kurudu. Bu denklemler bir polimerin gerçek viskozitesini bağıl moleküler kütlesine bağlar. Uzun yıllar Brooklyn Polytechnic Enstitüsü'nde çalıştı. 1946'da "Journal of Polymer Science" dergisini kurdu. "Hermann Franz" Mark 1895'te Viyana'da doktor Hermann Carl Mark ve Lili Mueller'in oğlu olarak dünyaya geldi. Mark'ın babası evlendiğinde Hristiyanlık'a (Lüteran Kilisesi) geçmiş bir Yahudi'ydi. Herman Mark erken yaşlarında bilime yönelmeye başladı. Matematiği ve fiziği anlamasını sağlayan öğretmeni Franz Hlawaty'den çok etkilendi. On iki yaşında o ve arkadaşı Viyana Üniversitesi'nin laboratuvarlarını gezdi. Fen bilgisi dersleri veren babası geziyi ayarlamıştı. İki çocuk da geziden etkilendi ve yatak odalarını laboratuvara dönüştürdüler. İkisininden babaları aracılığıyla çeşitli kimyasallara erişimi vardı ve kısa sürede deney yapmaya başladılar. Mark I. Dünya Savaşı sırasında Avusturya-Macaristan Ordusu'nun elit k.k. Kaiserschützen Regiment Nr. II'de subay olarak görev aldı. Görevi boyunca pek çok madalya kazandı ve Haziran 1917'de alplerdeki Ortigata Dağı Muharebesi'nin kahramanı oldu. Mark X-ışını difraksiyonu üstüne çalıştı. Linus Pauling X-ışını difraksiyonunu Mark'tan öğrendi. Öğrendikleri ileride proteinlerin yapısı üstüne yapacağı çalışmalarını etkileyecekti. Albert Einstein, Mark ve çalışma arkadaşlarından laboratuvarlarındaki güçlü X-ışını tüplerini kullanarak Compton saçılmasını kanıtlamalarını istedi. Bu çalışma Einstein'a Nobel Fizik Ödülü'nü kazandıran ışık kuantum teorisinin en güçlü kanıtı oldu. 1926'da IG Farben'den Kurt Meyer, Mark'a şirketin laboratuvarlarının birinde müdür yardımcılığı pozisyonu teklifinde bulundu. Mark, Farben'de çalıştığı süre boyuncu polistiren, polivinil klorür, polivinil alkol ve ilk sentetik kauçuğun ticari üretimi üstüne ilk ciddi girişimlerde bulundu. Mark, Farben'in yeni polimerler ve ko-polimerlerin üretimi ve dağıtımı alanlarında lider olmasına yardımcı oldu. Nazilerin yönetime gelmesiyle Mark'ın fabrika müdürü Mark yabancı olduğu ve babası Yahudi olduğu için Mark'ın tehlikede olduğunu düşündü. Mark müdürünün tavsiyesine uydu ve Viyana Üniversitesi'nde kimya profesörlüğü işini kabul etti. Böylece büyüdüğü şehre döndü. Mark, Viyana'da geçirdiği 6 yıl boyunca çok başarılı oldu ve polimer kimyası üstüne yeni bir müfredat geliştirdi ve makromoleküller alanındaki çalışmalarını ilerletti. Eylül 1937'de Mark, Dresden'de Canadian Inernational Pulp and Paper Company'den C.B. Thorne ile buluştu. Thorne buluşmada Mark'a Hawkesbury, Ontario, Kanada'daki şirkette araştırma müdürlüğü teklif etti. Bu görevde rayon ipek, selüloz asetat ve selofan üretimi için kağıt hamuru üretiminin modernizasyonundan sorumlu olacaktı. Mark yoğun olduğunu ama bir sonraki yıl şirketin araştırma tesislerinin düzenlenmesine yardımcı olmak için Kanada'ya gelmeye çalışacağını söyledi. Mark 1938'in başlarında idari işlerini iş arkadaşlarına aktararak Avusturya'dan ayrılmaya hazırlandı. Aynı zamanda gizlice yaklaşık $50.000 değerinde platin tel alıyordu. Kendisi bu tellerden giysi askısı yaparken karısı kılıf örüyordu. Böylece askıları ülkeden çıkarabileceklerdi. Hitler'in askerleri Avusturya'yı işgal edip Anschluss (Almanya ve Avusturya'nın siyasi birliği) ilan edince Mark tutuklandı ve Gestapo hapishanesine atıldı. Uyarı ile serbest bırakıldı ve Yahudilerle görüşmemesi istendi. Pasaportuna da el konuldu. Bir yıllık maaşına eş değerde bir rüşvet vererek pasaportunu geri aldı ve Kanada'ya giriş vizesi ve İsviçre, Fransa ve İngiltere'den geçiş için transit vizeler aldı. Nisan'ın sonunda Mark ve ailesi arabalarının radyatörüne Nazi bayrağı asarak ve tavanına kayak ekipmanı takarak sınıra doğru yola çıktı. Ertesi gün Zürih'e ulaştılar. Buradan sonra aile Fransa üstünden İngiltere'ye gitti ve Eylül'de Mark ailesini geçici olarak arkasında bırakarak Montreal'e giden bir gemiye bindi. Mark Kanada'dan ABD'ye geçti ve burada Brooklyn Polytechnic Enstitüsü'ne girdi. Enstitüde sadece araştırma içermeyen, ayrıca ABD'de polimerler üstüne lisans eğitimi veren ilk polimer programını kurdu. Markın Brooklyn Polytechnic'teki ilk çalışmalarından bazıları suya kağıt hamuru veya pamuk karıştırarak buzun güçlendirilmesi üstüne oldu. 1942'de bu deneylerin sonuçları Mark'ın Viyana'dan öğrencisi olan ve İngiltere'de yaşayan Max Perutz'a aktarıldı. Max Perutz'un çalışmaları sonucunda Pykrete geliştirildi. 1946'da Mark Brooklyn Polytechnic Enstitüsü'nde ABD'de polimer araştırmalarına adanmış ilk enstitü olan Polimer Araştırma Enstitüsü'nü kurdu. Mark polimer bilimi için müfredat ve eğitim yöntemleri geliştirmesiyle de tanınır. 1950'de Amerikan Kimya Topluluğu'nun POLY bölümü kuruldu ve yaklaşık 8.000 üyesi ile topluluğun en büyük ikinci bölümü oldu. Herman Mark'ın iki oğlu oldu. Hans Mark Teksas Üniversitesi'nin eski rektörüdür. Peter Mark 1979'da ölene kadar Princeton Üniversitesi'nde elektrik mühendisliği profesörü olarak çalıştı. Herman Mark torunu Catherine Burdge ve torunun çocukları Lucy ve Peter Burdge'un doğumlarını gördü. 2003'te Amerikan Kimya Topluluğu, Polimer Araştırma Enstitüsü'nü Ulusal Kimya Tarihi Eseri ilan etti. İsrail'de yerel yönetim İsrail'de yerel yönetim (), İsrail'de İçişleri Bakanlığı'nın tüm topluluklar için ülkedeki her büyüklükteki topluluklar için düzenlemelerine göre, şehir planlaması, imar, içme suyu ve acil durum hizmetleri, eğitim ve kültür gibi hizmetler sunmakla görevli yerel yönetimlerdir. Yerel yönetimler, büyük bir belediyeyi yöneten şehir konseyleri, küçük bir belediyeyi yöneten yerel konseyler ve genellikle ancak zorunlu olarak kırsal nitelikte olmayan bir grup topluluğu yöneten bölgesel konseyler olmak üzere üçe ayrılmaktadırlar. Tüm yerel yönetimler güçlü bir belediye meclisi sistemi altında yönetilmektedir ve meclis üyeleriyle birlikte demokratik seçim süreci ile seçilen bir belediye başkanına sahiptirler. Eğer bir konseyin yönetimi ciddi bir mali kriz nedeniyle yönetilemez hale gelirse, İçişleri Bakanı bunu çözebilir, belediye başkanını görevden alabilir ve normalleşene kadar konseyi yürütmek için özel bir komisyon atayabilir. Konseyler, bölge sakinlerinin yaşam kalitesinin artırılması için tüzük yürürlüğe koyabilir ve doğrudan vergilerin artırılmasına ek olarak, İçişleri Bakanlığı aracılığıyla ulusal hükûmetten fon tahsis edilebilir. Şehir konseyleri ve yerel konseyler, 1938'de kurulan İsrail Yerel Yönetim Merkezi çerçevesinde birleştirilirken, bölgesel konseyler ise ayrı bir organda düzenlenir. 2020 yılı itibarı ile İsrail'de toplam 253 belediye bulunmaktadır. Celile Kontluğu Celile Kontluğu veya Celile Prinkepsliği, Kudüs Haçlı Krallığı'nın dört büyük fiefinden biriydi. Kontluğun doğrudan varlıkları, Celile'de Tiberya etrafında düzgün bir şekilde yerleşmişti, ancak tüm vassalleriyle, lordluk tüm Celile'yi (şimdi İsrail) ve güney Fenike'yi (bugün Lübnan) kapsıyordu. Beyrut, Nasıra ve Hayfa lordlukları Celile'nin vassallarıydı. Prenslik, en azından ismen, 1099 yılında Tancred'e Godfrey de Bouillon tarafından Tiberya, Hayfa, Bethsan verildiğinde kuruldu. Fakat 1101'de Boudouin Hayfa'yı Geldemar Carpenel'a vererek Tancred'in gücünü kısıtladı ve Tancred Antakya Kontluğuna vekalet etmeye zorlandı. Kontluk 1187 yılında Selahaddin Eyyubi tarafından ortadan kaldırıldı. Fakat Baronların Haçlı Seferi sonrasında bazı toprakları kısmen de olsa tekrar kazanıldı. Cumhuriyet, Karşıyaka Cumhuriyet, İzmir'in Karşıyaka ilçesine bağlı bir mahalle. 1965 yılında kuruldu. Şehir konseyi (İsrail) Şehir konseyi ( "İriya"), İsrail'in yerel yönetim sistemi içinde bir resmi şehir tanımlanmasıdır. Şehir statüsü, İçişleri Bakanı tarafından, nüfusu 20.000'i aşan ve karakteri kentsel olan bir belediyeye, konut, ticari ve endüstriyel alanlar gibi farklı arazi kullanımı için bölgelere ayrılmış alanlar olarak tanımlanan bir yerel konseye verilebilmektedir. Belediye başkanları ve şehir konseyleri üyeleri her beş yılda bir seçilmektedir. 2020 yılı itibarı ile İsrail'de 75 adet şehir bulunmaktadır. Zoran Lutovac Zoran Lutovac (Sırpça Kiril: Зоран Лутовац; 7 Ağustos 1964 doğumlu) Sırp politikacı, Demokrat Parti (Sırbistan) Başkanı ve eski diplomat. 2008-2013 yılları arasında Sırbistan'ın Karadağ Büyükelçisiydi. Zoran Lutovac 7 Ağustos 1964'te Belgrad, Sırbistan Sosyalist Cumhuriyeti, Yugoslavya Sosyalist Federal Cumhuriyeti'nde doğdu. Babası, Berane Karadağ'dandı. Zoran Lutovac, ilkokul ve liseyi Belgrad'da bitirdi. Liseden sonra Lutovac 1988 yılında Belgrad Üniversitesi Siyasal Bilgiler Fakültesi'nden mezun oldu. 1994 yılında aynı fakültede Magister derecesi aldı. Lutovac, Belgrad Siyasal Bilgiler Fakültesi'nde ve diğer birkaç üniversitede öğretim görevlisiydi. 2001 ve 2004 yılları arasında, Zavod za udžbenike (halka açık şirket okul ders kitapları veren) yönetim kurulu üyeliği ve Belgrad Avrupa Araştırmaları Enstitüsü yönetim kurulu başkanlığı yaptı. Lutovac, 2003 cumhurbaşkanlığı seçimleri için Dragoljub Mićunović'in başkanlık kampanyasında danışman olarak görev yaptı.Ve Sırbistan Başbakanı Zoran Đinđić'in siyasi danışmanıydı. Đinđić ve Živković kabinelerinde (2001-2004) farklı hükümet komitelerinde yer aldı. Lutovac, 2008-2013 yılları arasında Sırbistan'ın Karadağ büyükelçisiydi. Lutovac 1996'dan beri Demokrat Parti (Sırbistan) üyesidir. 1997-2003 yılları arasında etnik azınlıklarla ilgili Parti komitesinin başkanıydı. 2004-2008 yılları arasında Parti, insan ve azınlık hakları komitesi başkanıydı.1997-2008 yılları arasında ve yine 2013-2016 yılları arasında Konsey başkanlığına geldiğinde Demokrat Parti Siyasi Konseyinin üyesiydi. Lutovac, 2016 yılında parti seçiminde Demokrat Parti Başkanı adayı oldu ancak Dragan Šutanovac'a yenildi. Šutanovac'ın 2018'de istifa etmesinden sonra Lutovac, 2 Haziran 2018'de Demokrat Parti Başkanı seçildi. Yerel konsey (Ä°srail) Yerel konsey ( "Mo'atza Mekomit"), İsrail'in yerel yönetim sistemi içinde şehir ve bölgesel konsey arasında tanımlanan yerel yönetimlerdir. Yerel konsey statüsü, şehir ilan edilecek kadar büyük olmasa da bağımsız bir belediye birimini gerekli kılacak minimum bir eşik geçilerek belirlenir. Genel olarak nüfusu 2,000'den fazla olan tüm yerleşimleri için geçerlidir. 2020 yılı itibarı ile İsrail'de 124 adet yerel konsey bulunmaktadır. Trollz (şarkı) TROLLZ, Amerikalı rapçi 6ix9ine ve Trinidadlı-Amerikalı rapçi Nicki Minaj'ın 12 Haziran 2020 tarihinde yayınladığı şarkı. Bu şarkı, 6ix9ine ve Nicki Minaj'ın "Mama" ve "FEFE"den sonraki 3. beraber şarkısıdır. ""Gooba"" şarkısınının müzik videosuna benzer şekilde genelinde renkli, gökkuşağı temalı bir görünüme sahiptir. Bölgesel konsey (İsrail) Bölgesel konsey ( "Mo'atza Azorit"), İsrail'in yerel yönetim sistemi içinde şehir ve yerel konseylerin altında tanımlanan yerel yönetimlerdir. Bölgesel konseyler, genellikle birbirlerinin coğrafi çevresinde nispeten geniş bir alana yayılmış 3 ila 54 topluluğun herhangi bir yerinin temsil edilmesini içermektedir. Bölgesel bir konsey içindeki her topluluk genellikle nüfusu 2,000'i aşmaz ve yerel bir komite tarafından yönetilir. 2020 yılı itibarı ile İsrail'de 54 adet bölgesel konsey bulunmaktadır. A Capella Boğaziçi A Capella Boğaziçi, Türk a capella müzik grubudur. Grup üyeleri Canan Özgür (soprano), Cansın Hazan Bayrak (alto), Recep Gül (tenor), Fehmi Cesur Özdemir (bariton & beatbox) ve Ali Göktürk (bas)'tür. Grup çoğunlukla Recep Gül'ün düzenlediği eserleri seslendirmektedir. Grup, 2002’de Ali Göktürk, Recep Gül, Şebnem Uçar, F. Oya Aktaş ve A. Seren Akyoldaş tarafından Boğaziçi Singers adıyla İstanbul'da kuruldu. 2002 yılında İstanbul Kültür Sanat Vakfı tarafından düzenlenen 10. Uluslararası İstanbul Müzik Festivali Genç Caz Yarışması’na katıldı ve seçildi. 2002 yazında Şebnem Uçar'ın ve F. Oya Aktaş'ın gruptan ayrılmasının ardından Fundagül İnce, Ece Özbaylı ve İbrahim Halaçoğlu'nun gruba katılmasıyla 6 kişi olan grup A Capella Boğaziçi adını alarak yoluna devam etti. 2005 yılında Kerem Görsev prodüktörlüğünde ""A Capella Boğaziçi"" adlı ilk albümünü yayımmladı ve DMC etiketiyle yayımlanan bu albüm ile a capella caz alanında Türkiye’de bir ilki gerçekleştirdi. Yayımlanan ilk albümünün ardından DMC Jazz Label altında Tori Amos, Charlie Haden, Dianne Reeves, Elvis Costello ve Kerem Görsev gibi dünyaca ünlü sanatçıların da içinde bulunduğu, 12. İstanbul Caz Festivali albümünde yer aldı. 2006'dan itibaren grup üyelerinin lisansüstü eğitimlerini yurt dışında sürdürme kararı almasıyla 5 yıllık bir ara verdi. Grup, 2011'de Antalya Piyano Festivali'nde performans sergilemek üzere tekrar bir araya geldi. Fazıl Say'ın eserlerinin Recep Gül tarafından yapılan a capella düzenlemelerinden oluşan ""Eurasian Tales"" albümünü Babajim stüdyolarında kaydetti. Equinox etiketiyle yayımlanan albümünün lansman konseri, grubun temellerinin atıldığı Boğaziçi Üniversitesi'nde Albert Long Hall'de gerçekleşti. Freddy Cole Lionel Frederick "Freddy" Cole (15 Ekim 1931 - 27 Haziran 2020), Amerikalı siyahi caz şarkıcısı ve piyanist. Cole 15 Ekim 1931'de Şikago, Illinois'te doğdu. Müzik kariyeri 60 yılı aşkın süre sahne ve albüm çalışmalarıyla devam etti. Müzisyenler; Nat King Cole, Ike Cole, Lionel Cole'un kardeşi ve Natalie Cole, Timolin Cole ile Casey Cole'un amcasıdır. 1953'te "Whispering Grass" adlı çalışmasıyla iyi bir çıkış yaparak tanındı. Cole 1970'li yıllarda Avrupa ve İngiliz plak şirketleri bünyesinde için birçok albüm çıkardı. 2006'da "The Cole Nobody Knows" adlı belgesele konu oldu. Aynı yılın Haziran ayında Cole, "Steinway Artist" sanatçılar listesine eklendi. Cole 27 Haziran 2020'de Atlanta, Georgia'da geçirdiği kalp yetmezliğine bağlı sorunlardan 88 yaşında öldü. Roland TR-909 Roland TR-909 Rhythm Composer, Roland Corporation tarafından 1983'te tanıtılan davul makinesidir. Roland TR-808'in devamı niteliğinde olup ses örnekleri ve MIDI kullanan ilk Roland davul makinesidir. Ticari açıdan başarı yakalayamasa da tekno, house ve acid house gibi elektronik dans müziği tarzlarında büyük bir etkisi olmuştur. TR-909, Roland TB-303'ün de tasarımcısı olan Tadao Kikumoto tarafından tasarlanmıştır. Roland'ın başmühendisi Makoto Muroi, analog ve darbe kod modülasyonu ses devrelerinin tasarımcısı olarak "Mr Ou"yu ve yazılımının tasarımcısı olarak "Mr Hoshiai"yi göstermiştir. Öncülü TR-808 "boomy" bas sesleriyle bilindiği gibi, TR-909 da agresif ve "punchy" sesleriyle bilinir. Ses örnekleri kullanan ilk Roland davul makinesidir. Crash, ride ve hi-hat sesleri için ses örnekleri kullanılırken diğer sesler analog sentezleme yöntemiyle üretilir. El çırpma ve trampet sesleri aynı gürültü kaynağıyla oluşturulduğu için, ikisi aynı anda çalındığında bir fazlaşma efekti ortaya çıkar. TR-909 ayrıca MIDI kullanan ilk Roland davul makinesidir. MIDI sayesinde makine diğer cihazlarla senkronize edilebilir veya makinedeki sesler harici bir MIDI kontrolcüsü ile tetiklenebilir. Eski Roland davul makineleri, MIDI'nin öncüsü olan DIN sync girişi ile senkronize edilmekteydi. TR-909, 96 motif ve 896 ölçü kapasiteli bir sıralayıcıya ve karıştırma ve flam gibi kontrollere sahiptir. Kullanıcıların belirli vuruşları veya sesleri vurgulamasını sağlayan ve TR-808'den daha gelişmiş bir vurgu özelliğine sahiptir. Roland, TR-909'un satıldığı zaman aralığında makinedeki bazı sorunları düzeltmiş ve sesleri iyileştirmiştir. Bazı kullanıcılar makinelerinin seslerini eski sürüme geri döndürecek şekilde modifikasyonlar yapmışlardır. TR-909 1983'te $1.195 USD'lik perakende fiyatıyla piyasaya sürülmüştür. Rakibi LinnDrum'ın gerçekçi ses örnekleri müzisyenler arasında daha çok rağbet görmüş ve ticari açıdan başarısız olmuştur. Bir yıl sonra Roland, 10.000 adet ürettikten sonra makinenin üretimini sonlandırmıştır. 1984'te, bütün sesleri için sample'lar kullanan TR-707 piyasaya sürülmüştür. TR-808 hip hop müziğin gelişiminde etkiliyken TR-909, TB-303 ile birlikte tekno, house ve acid house gibi elektronik dans müziği tarzlarında etkili olmuştur. TR-909'un ilk ticari kullanımı Skinny Puppy'nin TR-909 piyasaya sürüldükten birkaç ay sonra yayımlanan "Remission" EP'si ile olmuştur. 1980'lerin sonlarında Derrick May, Frankie Knuckles ve Jeff Mills gibi Chicago ve Detroitli prodüktörlerin kullanımlarıyla popülerleşmiştir. Prodüktörler TR-909'un MIDI özelliğini Roland'ın beklemediği bir şekilde diğer makinelerle senkronize etmek ve onları sıralamak için kullandılar. İzlandalı şarkıcı Björk, TR-909'u 1997'de yayımladığı "Hunter" şarkısında perküsyonlara "militarist" bir özellik vermek için kullanmıştır. 2017'de Roland, TR-909'un minyatür versiyonu olan ve ek özelliklere sahip olan TR-09'u piyasaya sürmüştür. Paris Antlaşması (1898) 1898 Paris Antlaşması ( Filipince : "Kasunduan sa Paris ng 1898;" İspanyolca : "Tratado de París de 1898" ) İspanya ve Amerika Birleşik Devletleri tarafından 10 Aralık 1898'de İspanyol-Amerikan Savaşı'nı sona erdiren antlaşmadır. Anlaşmaya göre İspanya, Küba'ya bağımsızlığını verdi ve Porto Riko, Guam ve Filipinler'i Amerika Birleşik Devletleri'ne devretti. Filipinler'in ABD'ye devredilmesi için ABD İspanya'ya 20 milyon dolar tazminat ödedi. Anlaşma, onay belgeleri değiştirilerek 11 Nisan 1899'da yürürlüğe girdi. Bu, 1819 Adams-Onís Antlaşması'ndan bu yana iki hükûmet arasında müzakere edilen ilk antlaşma oldu. Paris Antlaşması bazı küçük bölgeler dışında fiilen İspanyol İmparatorluğu'nun sonunu getirirken. ABD güçlü bir devlet olarak görülmeye başlandı. Savaşın birçok destekçisi antlaşmaya karşı çıkarken, Demokrat William Jennings Bryan'ın da karşı çıkması, antlaşmayı 1900 ABD seçimlerinin önemli sorunlarından biri haline getirdi. Mevcut başkan William McKinley anlaşmayı destekledi ve bunun akabinde kolayca yeniden seçildi. George C. Pimentel George Claude Pimentel (2 Mayıs 1922 – 18 Haziran 1989), Amerikalı bilim insanı. Kimyasal lazerin mucididir. Ayrıca düşük sıcaklık kimyasında matris izolasyonu tekniğini geliştirmiştir. Teorik kimyada, günümüzde hipervalent moleküllerin en basit modeli olarak kabul edilen üç merkez dört elektron bağını önermiştir. 1960'ların sonunda Pimentel, Mars'ın yüzeyini ve atmosferini analiz eden Mars Mariner 6 ve 7 görevleri için kızılötesi spektrometresi tasarlayan Kaliforniya Üniversitesi ekibine liderlik etmiştir. Kaliforniya Üniversitesi, Los Angeles (B.S. 1943) ve Kaliforniya Üniversitesi, Berkeley'den (Ph.D. 1949) mezun olan Pimentel, 1949 yılında Berkeley'de öğretmenliğe başladı. 1989 yılında ölümüne kadar Washington'da Carter yönetimi altındaki Ulusal Bilim Vakfı'nda görev yaptı. Kimya Eğitiminde ACS Ödülü, 1989 yılında Pimentel'in onuruna Kimya Eğitiminde George C. Pimentel Ödülü olarak yeniden adlandırıldı. 1961'de, John C. Polanyi, titreşimsel uyarmaya dayalı kimyasal pompalama olasılığını ilk işaret eden kişiydi. Biri H + Cl reaksiyonu olan dört olası reaksiyon önerdi. Kızılötesi spektrometre kullanarak Jerome Kasper ve Pimentel, ilk kimyasal lazer olan iyotun fotodisosiyasasyonu ile üretilen kızılötesi darbeleri keşfetti. Eylül 1964'te, kimyasal lazerler hakkındaki ilk konferansta keşiflerini duyurdular, o zamana kadar 100'den fazla olası kimyasal reaksiyon ve 60 radyasyonla dağılabilen 60 fotodosinasyon reaksiyonu önerildi. Bununla birlikte, San Diego'daki sempozyumda, iyotun fotodisosiyasasyonu ile bağlanan sadece bir çalışan lazer bildirildi. 1965 yılında Kasper ve Pimentel, H / Cl sisteminin patlamasından kaynaklanan HCl lazer radyasyonunu keşfetti. 1967 yılında F + H reaksiyonuna dayanan lazerin keşfinden sonra, Pimentel laboratuvarı tarafından bulunan kimyasal lazerlerin sayısı hızla arttı. Böylece, Pimentel ilk olarak titreşimsel uyarım sonucu elde edilen kimyasal enerjiyi lazer radyasyonuna dönüştürdü. 1966'da, kimyasal lazer üzerindeki çalışmalar aktif olarak gerçekleştirildiğinde Pimentel, Ulusal Bilimler Akademisi'ne seçilmişti ve 1968 yılında Amerika Bilim ve Sanat Akademisi'ne seçildi. 1985, 1987 ve 1989 yıllarında Amerikalı Felsefe Topluluğu, Kraliyet Kimya Topluluğu (Büyük Britanya) ve Büyük Britanya Kraliyet Enstitüsü'nde onursal üye seçildi. Henri B. Kagan Henri Boris Kagan (d. 15 Aralık 1930), Fransız bilim insanı. Fransa'nın Paris-Sud Üniversitesi'nde Emeritus Profesörüdür. Asimetrik kataliz dalında öncü olarak tanınmaktadır. Keşiflerinin ilaç endüstrisi üzerinde geniş kapsamlı etkileri olmuştur. Sorbonne ve École nationale supérieure de chimie de Paris'ten mezun olan Kagan, doktorasını Collège de France'ta yaptı. Daha sonra A. Horeau ile araştırma görevlisi olarak çalıştı. Ardından Orsay'daki Paris-Sud Üniversitesi'ne gitti ve orada emeritus profesörü oldu. Araştırmalarındaki bir dönüm noktası C-simetrik ligandların, örneğin asimetrik kataliz için DIOP'un geliştirilmesiydi. Bu keşif, çeşitli pratik uygulamalarda kullanılan katalizörleri destekleyen birçok ilgili ligandın keşfedilmesine yol açtı. Dr Kagan, Fransız Bilimler Akademisi üyesidir ve şu alanlarda birçok ödül kazanmıştır: Fransız Ulusal Bilimsel Araştırma Merkezi Gümüş Madalyası, Prelog Madalyası, August-Wihelm-von Hoffman Madalyası, Nagoya Organik Kimya Madalyası, Tetrahedron Ödülü, Wolf Kimya Ödülü, Grand Prix de la Fondation de la Maison de la Chimie, Chevalier de la Légion d'honneur, Seçkin Bilim İnsanlarına JSPS Ödülü, Ryoji Noyori Ödülü ve 2005 Benjamin Franklin Madalyası. 2001 yılında St Louis, Missouri'deki katalitik asimetrik sentez üzerine çalışmak için La Jolla, Kaliforniya'daki Scripps Araştırma Enstitüsü'nden K. Barry Sharpless, Japonya'nın Nagoya Üniversitesi'nden Ryōji Noyori ve daha önce Monsanto Company'den William Knowles tarafından paylaşılan Nobel ödülü Kagan'a verilmediğinde tartışma yaşandı. Kagan'ın alanın öncülerinden biri olduğu için onurlandırılması gerektiği düşünülüyordu. Ancak, ödül en fazla üç kişiye verilebileceği için görevden ayrılmıştı. Tahlisiye MadalyasÄ± Tahlisiye Madalyası, Cankurtaran Madalyası veya Tahlis-i Can Madalyası, Sultan Abdulmecid döneminde Osmanlı İmparatorluğu tarafından verilmeye başlanan sivil madalyadır. Tahlis, kurtarmak anlamına gelen Arapça kökenli eski bir kelimedir. Bu isimdeki madalya ise boğulma, yangın gibi afetler sırasında hayatını tehlikeye atarak can kurtaran kişilere verilirdi. Madalya, başvuru esasıyla verilirdi ve başvuran kişinin canını tehlikeye atarak bir kişiyi kurtarması beklenirdi. Madalyayı olay yeri şahitlerin şahitliği ile alınırdı. Dört kademeli madalyanın ilk kademesi yeşil kurdele, ikinci kademesi kırmızı kurdele, üçüncü kademesi beyaz kurdele ve dördüncü kademesi bu üç rengin karışımdan oluşan renkli bir kurdeleye sahipti. Madalyayı ilk kez alan kişiler birinci kademe yeşil kurdeleli madalyayı alırken, zaten madalyası olan bir kişi tekrar can kurtarırsa bir üst kademedeki madalyayı almaya hak kazanırdı. Gümüşten yapılma tahlisiye madalyası, 36 mm boyunda ve 26 gram ağırlığındaydı. Madalyanın yazısı Naim Efendi tarafından yazılmış, tuğrası ise Hüsrev Efendi tarafından yapılmıştır. Ön yüzünde süslü bir çemberin içinde Abdülmecid'in tuğrası, arka yüzünde ise "İnsanlara tehlikeye düştüğü zaman yardım edenler, övgü ve takdirle anılırlar" anlamına gelen bir söz yazmaktaydı. Sözün Osmanlı Türkçesi karşılığı ise şu şekildedir: ""Halka düşdükçe edenler imdâd, Olunur midhat ü tahsîn ile yâd"" Madalyanın kimlere verileceği 1862 tarihli madalya nizamnamesinde şöyle anlatılmıştı: ""Can kurtarmak hususunda bilfiil gayret ve insaniyet gösterenlere mahsus olarak ihdas buyrulmuş olan tahlisiye madalyası, gümüşten imal edilmiş olup sahipleri, istedikleri zaman göğüslerine takabilirler. Yangın sırasında kendilerini kurtarmayı başaramayıp ateş içinde kalanların, kaza ile deniz, nehir ve göllere düşüp tehlikede bulunanların, ansızın yıkılan bina ve duvarların altında kalıp bizzat kurtulamayanların ve bu türden sair afetler meydana geldiğinde tehlikeye maruz kalanların canını kurtarmak maksadıyla kendilerini tehlikeye atarak gayret ve başarı gösterenler tahlisiye madalyasıyla taltif edilirler."" Tarihi kayıtlarda batmakta olan bir İtalyan vapuruyla çarpışan bir kayıktaki yolcuları kurtaran genç Alioğlu Ali, tren kazasındaki yaralanan çocukları kurtaran bir kişiye ve yangından insanları çıkaran kişilere verildiği bilinmektedir. Kuduz bir kurdu öldürmeyi başaran bir çoban bile bu madalyayı almıştır. Oględów Oględów [ɔˈɡlɛnduf], güney-orta Polonya'da, Świętokrzyskie Voyvodalığı'na bağlı bir köydür. Staszow'un yaklaşık 4 km batısında ve bölgesel başkent Kielce'nin 51 km güney doğusunda yer alır. Köyün nüfusu 435 kişidir. SteinhÃ¶fel Steinhöfel, Almanya'nın Brandenburg kentindeki Oder-Spree bölgesinde bir belediyedir. 2019'un başından beri "Amt Odervorland " kolektif belediyesine aittir. Shrivenham Shrivenham, Oxfordshire'daki Vale of White Horse'daki bir köy ve sivil cemaattir, Faringdon'un yaklaşık 8 km güneybatısında yer alır. Köy, Wiltshire ilçe sınırına yakındır ve Swindon'un yaklaşık 11 km doğu-kuzeydoğusundadır. 2011 nüfus sayımı bölge nüfusunu 2.347 olarak kaydetmiştir. Full İsviçre Askerî Müzesi Full İsviçre Askerî Müzesi veya Schweizerisches Militärmuseum Full, Full-Reuenthal, Aargau kantonunda yer alan İsviçre askeri müzesidir. Müze, İkinci Dünya Savaşı ve Soğuk Savaş dönemleri başta olmak üzere İsviçre ve yabancı silahlı kuvvetlerin çeşitli dönemlerden askeri donanım ve üniformalarını sergiliyor. İsviçre ordusu İsviçre Dışı Ordu Araçları Hava savunmasÄ± Eski Mowag Fabrika MÃ¼zesi Zincir dişlisi Zincir dişlisi, cer dişlisi veya tahrik dişlisi bir zincir, palet ya da diğer delikli ya da girintili maddeye hareket aktarmak üzere tasarlanmış, dişleri olan bir çark veya tekerlektir. 'Zincir dişlisi' adı genellikle radyal çıkıntılarının üzerinden geçen bir zincire geçtiği herhangi bir tekerleği tanımlar. Pürüzsüz olan makaralara kıyasla zincir dişlileri zincir veya paletle eşleşmesini sağlayan çıkıntılara sahiptir. Dişli çarklarden farklı olarak zincir dişlileri birbirleri ile doğrudan eşleşmezler. Zincir dişlileri bisikletler, motosikletler, arabalar, paletli araçlar ve diğer makinelerde, dişlilerin uygun olmadığı iki şaft arasındaki dönme hareketini iletmek veya bir parçaya, palete vb. doğrusal hareket uygulamak için kullanılır. Belki de en yaygın dişli şekli, pedal milinin, arka tekerleğin aksı üzerinde küçük bir dişliyi tahrik eden bir zinciri tahrik eden büyük bir dişli tekerleği taşıdığı bisiklette bulunabilir. İlk otomobiller, büyük ölçüde bisikletlerden kopyalanan bir uygulama olan dişli ve zincir mekanizması ile motor gücünü tekerleklere aktarmaktaydı. Araç zırhı Araç zırhı, tanklar, uçaklar ve gemiler gibi zırhlı savaş araçlarında araç mürettebatını şarapnel, mermi, füze veya top mermisi gibi düşman atışlarından korumak için kullanılan zırh türüdür. Sivil araçlar da zırhlı olabilir. Bu araçlar arasında devlet yöneticileri (örneğin başkanlık limuzinleri), muhabirler ve çatışma bölgelerinde veya şiddet içeren suçların yaygın olduğu yerlerde siviller tarafından kullanılan zırhlı otomobiller bulunmaktadır. Sivil zırhlı arabalar ayrıca güvenlik firmaları tarafından soygun veya yükün kaçırılması riskini azaltmak için para veya değerli eşya taşımakta kullanılır. Zırh, araçları kasıtlı saldırı dışındaki tehditlerden korunmak için de kullanılabilir. Bazı uzay araçları, mikrometeoroidlerden veya uzay çöplerinden gelecek darbelere karşı korunmak üzere özel bir zırh ile donatılmıştır. Jet motoru ile çalışan modern uçaklarda, kompresör veya fanın hasar görmesi durumunda uçak gövdesine gelecek hasarı önlemek için gaz türbin motorlarının etrafında fan muhafazası veya enkaz muhafaza duvarı olarak adlandırılan, aramid kompozit kevlardan bir tür zırh takılır. Aracın tasarımı ve amacı, taşınan zırh miktarını belirler. Zırh kaplamaları genellikle çok ağırdır ve aşırı miktarda zırh aracın hareket kabiliyetini kısıtlar. Bu sorunu azaltmak için buckypaper ve alüminyum köpük zırh plakalarını içeren bazı yeni malzemeler (nanomalzemeler) ve malzeme bileşimleri araştırılmaktadır. Tungsten karbÃ¼r Tungsten karbür (kimyasal formül : WC), eşit miktarda tungsten ve karbon atomu içeren kimyasal bir bileşiktir. En temel haliyle tungsten karbür ince gri bir tozdur, ancak endüstriyel makinelerde, kesme aletlerinde, aşındırıcılarda, zırh delici mermilerde ve mücevherlerde kullanım için sinterleme adı verilen bir işlemle preslenebilir ve şekillendirilebilir. Bir karbür olan tungsten karbür, çelikten yaklaşık iki kat daha serttir, Young katsayısı yaklaşık 530-700 GPa (77.000 ila 102.000 ksi) seviyesindedir ve çeliğin yoğunluğunun iki katıdır; çelik ile kurşun ve altın yoğunluklarının ortasındadır. Korindon (α- ) ile karşılaştırılabilir sertlikte ve sadece kübik bor nitrür ve elmas tozu gibi üstün sertlikte aşındırıcılardan yapılan tekerlekler ve bileşikler ile cilalanabilir. QF 17 libre top QF 17 libre top, orijinal adıyla Ordnance QF 17 pounder (veya sadece 17 pdr ) II. Dünya Savaşı sırasında İngiltere tarafından geliştirilen 76,2 mm (3 inç) çapında toptur. Savaş sırasında çekili versiyonu tanksavar topu olarak kullanıldı, ayrıca bir dizi İngiliz tankında ana silah olarak yer aldı. APDS mermiyle kullanıldığında, en kalın zırhlı olanlar hariç tüm Alman tanklarını delebiliyordu. İngiliz hizmetine giren bazı yabancı yapım tankların orijinal toplarına kıyasla daha üstün toplara sahip olması için kullanıldı; özellikle ABD yapımı M4 Sherman tankının Sherman Firefly varyantını üretmek için kullanıldı. QF 17 libre, İngiliz tank birliklerinde modern Alman tanklarına karşı yeterli ateş gücü sağlamaktaydı. Savaştan sonra tanksavar rolünde yerini 120 mm BAT geri tepmesiz tüfek, tank silahı olarak ile 84 mm'lik QF 20 pounder aldı. Keith Anderson Keith Anderson "CD" (28 Ekim 1944 -27 Mart 2020), sahne adıyla Bob Andy, Jamaikalı reggae şarkıcısı ve söz yazarı ve aktör. Andy 28 Ekim 1944'te Kingston, Jamaika'da doğdu. Reggae türünde müziğin en ünlü söz yazarlarından birisi olarak bilinir. En iyi çıkışını; "The Paragons" ile "Bob and Marcia" (Marcia Griffiths ile birlikte) adlı projelerle gerçekleştirdi. Andy ayrıca "The Mighty Quinn" adlı filmde rol aldı. Andy 27 Mart 2020 tarihinde doğum yeri Kingston, Jamaika'da 75 yaşında öldü. Baran bo Odar Baran bo Odar (doğum 18 Nisan 1978), Alman yönetmen ve senarist. Yönetmenliğini ve senaristliğini yaptığı "" filmi ile Almanya'da en çok izlenen film listesinde zirvede yerini aldı. Bu başarısından sonra 'En İyi Kurmaca Uzun Metraj Film' ve 'En İyi Senaryo' alanlarında, 'ne aday gösterildi. Odar birçok filmini, partneri olan Jantje Friese ile birlikte yapmıştır. İsviçre'de doğmuş olan Odar'ın babası Alman, annesinin annesi Türk, annesinin babası ise Rusya'dan göçmüş bir Rus doktordur. Yani yarı Alman, çeyrek Türk ve çeyrek Rus'dur. Sipondilokarpotarsal sinoztozis sendromu Sipondilokarpotarsal sinoztozis sendromu (spondylocarpotarsal synostosis; SCT), otosomal resesif yolla aktarılan kalıtsal bir sendromdur. İskelet sisteminin tümünü ilgilendiren anomalilerin yanı sıra, özellikle gövde ve omurga sisteminin gelişmesindeki gerilik nedeniyle kısa boy ve orantısız bir vücut yapısı vardır. Parmak eklemlerinde kaynaşmalar görülür. Skapula, sternum ve kaburga anomalileri izlenir; çok sayıdaki vertebta anomalileri nedeniyle skolyoz ve lordoz saptanır. Toraksı olumsuz biçimde etkileyen çevre kemik anomalilerinin yol açtığı restriktif akciğer hastalığına bağlı solunum sorunları yaşarlar. Uzun kemiklerin epifizleri gelişememiştir ve eklemleri gevşektir. Dirsek eklemi hareketleri çok kısıtlıdır. Kafatasındaki foramen magnum açıklığı yetersizdir. Yüz yuvarlak ve geniş, alın bombesi yüksek, hipertelorizm belirgindir. Gözlerdeki katarakt, retina pigmentasyonunun bozukluğu ve retina damarlanması yetersiz nedeniyle görme sorunları yaşarlar. Burun kısa, burun ucu köşelidir. İşitme sorunları vardır. Ağız içi incelemelerde yarık damak, dişlerde mine hipoplazisi ve sürekli dişlerin sürmesinde sorunlar belirlenir. Tabloya, kasık fıtıkları ve böbrek kistleri gibi bulgular eklenebilir. Spondylocarpotarsal synostosis syndrome Robert M. Laughlin Robert Moody Laughlin (29 Mayıs 1934 - 28 Mayıs 2020) Amerikalı antropolog, dilbilimci ve küratör. Smithsonian Enstitüsü'nde küratördü. Araştırmaları Chiapas, Meksika ve Tzotzil dilinin yerli Maya halklarına odaklandı. 1975'te 30.000 sözcük içeren "San Lorenzo Zinacantán'ın Büyük Tzotzil Sözlüğü'nü" yayınladı. Ayrıca halk hikayeleri ve etnobotanik gibi Tzotzil kültürünün diğer yönleri üzerine çalışmalar yayınladı ve yerel bir yazar kooperatifi Sna Jtz'ibajom ve bir tiyatro topluluğu kurmaya yardımcı oldu. Çalışmaları, Tzotzil dilinin nasıl yazıldığını standartlaştırmaya yardımcı olmak ve bölgedeki yerli dillere olan ilgiyi canlandırmaktır. Laughlin, Arlington, Virginia'da COVID-19 nedeniyle öldü. Wolfgang Feurstein Wolfgang Feurstein (1941, Mannheim, Almanya), Fahri Lazoğlu ile birlikte halen daha kullanımda olan Laz alfabesini üreten Alman etnograf ve kafkasolog. Lazlar başta olmak üzere Hemşinliler, Megreller ve Svanlar üzerine araştırmalar yapmıştır. Feurstein'e göre, Türkiye'nin asimilasyon politikaları sonucu kültürleri tehlike altında olan Lazlar, Türk ve Gürcülerden ayrı bir etnik kökenden gelmektedir ve Doğu Karadeniz'in otoktan halkıdır. Wolfgang Feurstein 1941 yılında Almanya'nın Mannheim şehrinde doğdu. 1965 yılında Türkiye'deki çay tarımıyla ilgili yüksek lisans tezi yazmak için Türkiye'ye geldi. Saha araştırması yaptığı Rize ve çevresinde Lazlar ile karşılaştı ve o tarihten sonraki akademik çalışmalarını Lazlar ve bölgedeki diğer halklar üzerine yaptı. Türkiye'deyken birkaç kez tutuklanması ve 1977'de sınır dışı edilmesine rağmen Lazlarla ilgili çalışmalarına Almanya'da devam etti. 1983'te Freiburg Üniversitesi'nde Lazların maddi kültürü üzerine yüksek lisans yaptıktan sonra Laz ve Megrellerin kültürel çalışmaları üzerine doktorasını yaptı. Feurstein, Laz dili ve kültürüyle ilgili çalışmaları yapan Almanya merkezli Lazebura'nın (Kaçkar Kültür Çevresi Lazebura Çalışma Grubu) yöneticiliğini yapmaktadır. Bazı Türk kaynaklarına göre, Feurstein "Kafkas Kültür Halkası" teorisi ile Lazları ayrıştırmaya çalışan bir Almanya Federal Haber Alma Servisi üyesidir. Başka bir Türk kaynağına göre, "Laz Ulusu Yaratma Projesi" için Feurstein'in eserleri Doğu Karadeniz'de dağıtılmaktadır. Jean-Michel Bokamba-Yangouma Jean-Michel Bokamba-Yangouma (ö. 23 Haziran 2020) Kongolu siyasetçi. Kongo Sendikalar Konfederasyonu'na başkanlık eden 1970'li ve 1990'lı yılların önde gelen siyasi figürüydü. Siyasi bir parti olan Kongo İnşaat Genel Hareketi'nin Başkanıydı. Jean Michel Bokamba-Yangouma, 23 Haziran 2020'de COVID-19 nedeniyle Brazzaville'de öldü, sağlık protokolüne uygun olarak, Brazzavile şehir merkezinin mezarlığına gömüldü. Seckel sendromu Seckel sendromu, 9 fenotipi olan, otosomal resesif yolla aktarılan kalıtsal bir sendromdur. Doğumdan önce (intrauterin dönem) belirlenen ve yaşam boyu süren, cücelik düzeyinde gelişme geriliği ile kuş kafasını andıran yüz görünümü, mikrosefali ve zeka geriliği saptanır (mikrosefalik cücelik). Alın dardır ve geriye çekilmiş gibidir. Gözler fırlaktır; iki taraflı optik atrofi nedeniyle görme sorunları yaşarlar; gözler çekiktir, kapaklarında yapışıklıklar vardır. Stabismus olabilir. Burun kuş gagasını çağrıştırır. Kulaklar biçimsizdir, kulak memesi yoktur ve işitme güçlüğü belirlenir. Asimetrik bir yüzde, altçene küçüktür ve geridedir (mikroretrognati), damak çukurdur ve yarık saptanır. Dişler küçüktür (mikrodonti) ve eksiktir (hipodonti); bu nedenlerle, çiğneme düzlemi bozuktur (maloklüzyon). Mine hipoplazisi belirgindir. Kaburga sayısı anomalisi, kalça çıkığı, skolyoz, radius ve fibula anomalileri, patella anomalisi, dirsek eklemi sorunları, kısa-kıvrık parmaklar gibi iskelet sistemi anomalileri görülür; kemiklerin tümünde gelişme geriliği vardır. Sinir sistemi incelendiğinde, serebellum vermisi hipoplazisi, bazal gangliyonların iri olduğu ve araknoidal kistlerin varlığı saptanır. Zeka geriliği ve epilepsi bulguları vardır. Kan incelemelerinde pansitopeni saptanır; bu nedenle, enfeksiyon riski yüksektir. Genital sistem malformasyonları ve Fallot tetralojisi bulunabilir. Akyurt, Hamur Akyurt, Ağrı ilinin Hamur ilçesine bağlı bir köydür. Köy daha önceleri Danakıran'a bağlı bir mahalleyken, 2019'da köy statüsü almıştır. Köy, Hamur ilçe merkezine 40 km uzaklıktadır. Danakıran köyü ile arasında 4 km'lik bir yol mevcuttur. Avarca (TÃ¼rk dili) Avarca Türk dillerine mensup olduğuna inanılan ölü dil. Dilin kalıntısı olarak, aralarında türlü benzerliklerin olduğu saptanan Hunca gösterilmektedir. "Gerçek Avarca"yı Türkçenin bir lehçesi olarak kabul eden Avarca adında geçmişte bir Türk dilinin yaşamış olduğunu, ancak zamanla baskın unsur olan Kafkas dillerinin Avarcanın yerini aldığını savunmaktadırlar. Marc Randolph Marc Bernays Randolph (doğum 29 Nisan 1958), Netflix'in iki kurucu ortağından biri ve ilk CEO'su olan Amerikalı teknoloji girişimcisi, konuşmacı ve çevre savunucusudur. "Macworld" dergisine, ABD baskısı ve bilgisayar posta sipariş işletmesi MacWarehouse ve için yardım eden seri girişimci Randolph, günümüzde ve Chubbies Şort panolarında hizmet veriyor. Daha önce Getable, Rafter, ReadyForce kurullarında görev yaptı. Randolph, Avusturya doğumlu bir Yahudi nükleer fizikçi olan Stephen Bernays Randolph ve Brooklyn, New York doğumlu Muriel Lipchik'in oğlu olarak 'ta doğdu ve psikanalizin öncüsü Sigmund Freud ile akrabalık bağları bulunmaktadır. Randolph'un büyük amcası da, halkla ilişkiler ve propagandanın öncüsü Edward Bernays'dı. Randolph, yaz zamanlarını lise ve kolejde Ulusal Açık Liderlik Okulu'nda çalışarak geçirdi ve en genç eğitmenlerinden biri oldu. New York'taki 'dan jeoloji alanında derece ile mezun oldu. TÃ¼rkiye'de kadÄ±n cinayeti Türkiye'de kadın cinayeti, Türkiye'deki kadın cinayetlerinin istatistiklerini kapsar. 2020 yılı Ocak ve Şubat aylarında toplam 49, Mart ayında 29, 2019 yılında ise 474 kadın öldürülmüştür. 2019, Türkiye'de son 10 yılda en fazla kadının öldürüldüğü yıl olmuştur. 2019 Kadın, Barış ve Güvenlik Endeksi araştırmasına göre; 167 ülke arasından kadınlar için yaşam kalitesinin en yüksek olduğu yer Norveç olurken, Türkiye 114. sırada yer almıştır. Küresel Cinsiyet Eşitsizliği raporuna göre de Türkiye 153 ülke arasında 130. olmuştur. 2008'de 80, 2009'da 109, 2010'da 180, 2011'de 121, 2012'de 210, 2013'te 237, 2014'te 294, 2015'te 303, 2016'da 328, 2017'de 409, 2018'de 440, 2019'da 474 olmak üzere toplam 3.185 kadın öldürülmüştür. 2019'da öldürülen 474 kadın cinayetinden 115'i şüpheli olarak kayıtlara geçmiş ve failleri bulunamamıştır. 2019'daki öldürülen kadınların 134'ü evli olduğu eşi tarafından, 25'i eskiden evli olduğu erkek tarafından, 51'i birlikte olduğu erkek tarafından, 8'i eskiden birlikte olduğu erkek tarafından, 29'u amcası, eniştesi, evli olduğu erkeğin babası, kardeşinin evli olduğu erkek gibi akrabalık ilişkileriyle bağlı olduğu kişiler tarafından, 19'u tanıdık, 15'i babası, 13'ü kardeşi, 25'i oğlu, komşusu, çocuğuyla aynı okulda veli olan kişi gibi tanıdığı kişiler tarafından, 3'ü de tanımadığı kişiler tarafından öldürüldü. 2019 yılında; 292 kadın evinde, 52 kadın ise sokak ortasında öldürülmüştür. 9’u arabada, 3’ü dükkanda, 2’si eğlence mekânında, 2’si hastanede, 6’sı iş yerinde, 1’i kafede, 1’i okulda, 5’i otelde, 5’i parkta, 1’i ise diğer bir kamusal alanda öldürülmüştür. Öldürülen kadınların 31’i göl, gölet, sulama kanalı, nehir, çay, dere, dere kenarı, deniz kenarı, sahil gibi su ve kenarı alanlarda öldürüldü veya cansız bedenleri bulundu. 32’si ise ormanlık alan, orman, mera, piknik alanı, bahçe, tarla gibi arazi alanlarında öldürüldü veya ölü bulundu. 3 kadın da ahır, metruk bina gibi ıssız yerlerde öldürüldü veya ölü bulundu. 29 kadının nerede öldürüldüğü tespit edilememiştir. 2019'da öldürülen 474 kadından 185'i ateşli silahlarla, 101'i kesici aletle, 29'u boğularak, 6'sı kimyasal ilaç içirilerek, 27'si darp edilerek, 6'sı yakılarak, 19'u yüksekten atılarak öldürüldü. 101'inin nasıl öldürüldüğü tespit edilememiştir. Fotogrametri Fotogrametri, fotoğrafik görüntüleri ve elektromanyetik radyant görüntü ve diğer fenomenlerin desenlerini kaydetme, ölçme ve yorumlama sürecinde fiziksel nesneler ve çevre hakkında güvenilir bilgi edinme bilim ve teknolojisidir. Fotogrametri 19. yüzyılın ortalarında, neredeyse aynı zamanda fotoğrafın kendisiyle ortaya çıktı. Topografik haritalar oluşturmak için fotoğrafların kullanılması ilk kez Fransız sörveyör Dominique F. Arago tarafından yaklaşık 1840 yılında önerildi. Fotogrametri terimi, 1867 tarihli "Die Photometrographie" adlı makalesini yayınlayan Prusyalı mimar Albrecht Meydenbauer tarafından üretildi. Fotogrametrinin birçok çeşidi vardır. Örnek olarak, iki boyutlu verilerden (yani görüntüler) üç boyutlu ölçümlerin çıkarılmasıdır; örneğin, fotoğrafik görüntü düzlemine paralel bir düzlemde yatan iki nokta arasındaki mesafe, eğer görüntünün ölçeği biliniyorsa, görüntü üzerindeki mesafeleri ölçülerek belirlenebilir. Başka doğru renk aralıkları ve albedo, speküler yansıma, metallicity veya ortam oklüzyon fiziksel tabanlı render amacıyla malzemelerin fotoğraflardan gibi miktarları temsil eden değerlerin ekstraksiyonudur. Yakın mesafeli fotogrametri, geleneksel hava (veya orbital) fotogrametrisinden daha kısa bir mesafeden fotoğraf koleksiyonunu ifade eder. Bir fotoğrafa fotogrametrik analiz uygulanabilir veya ölçümleri ve görüntü analizlerini artan doğrulukla art arda tahmin etmek amacıyla hesaplama modellerine besleyerek karmaşık 2D ve 3D hareket alanlarını tespit etmek, ölçmek ve kaydetmek için yüksek hızlı fotoğraf ve uzaktan algılama kullanabilir, gerçek, 3B göreli hareketler. Topografik haritalarda kontur çizgileri çizmek için kullanılan stereoplotlar ile başlangıcından beri, sonar, radar ve lidar gibi çok geniş bir kullanım yelpazesine sahiptir. Fotogrametri, optik ve projektif geometri dahil olmak üzere birçok disiplinin yöntemlerinden faydalanır. Dijital görüntü yakalama ve fotogrametrik işleme, nesnenin nihai ürün olarak 2D veya 3D dijital modellerinin oluşturulmasına izin veren birkaç iyi tanımlanmış aşama içerir. Sağdaki veri modeli, ne tür bilgilerin fotogrametrik yöntemlere girip çıkabileceğini göstermektedir. "3B koordinatlar" 3B boşluktaki nesne noktalarının konumlarını tanımlar. "Görüntü koordinatları," nesne noktalarının görüntülerinin film veya elektronik görüntüleme cihazındaki konumlarını tanımlar. Bir kameranın "dış yönü" , uzaydaki yerini ve görüş yönünü tanımlar. "İç yön", görüntüleme işleminin geometrik parametrelerini tanımlar. Bu öncelikle lensin odak uzaklığıdır, ancak mercek bozulmalarının tanımını da içerebilir. Daha fazla ek gözlemler önemli bir rol oynamaktadır: ölçek çubukları, temelde uzayda iki noktanın bilinen bir mesafesi veya bilinen düzeltme noktaları ile, temel ölçüm birimlerine bağlantı oluşturulur. Dört ana değişkenin her biri bir fotogrametrik yöntemin bir "girdisi" veya "çıktısı olabilir" . Fotogrametri için algoritmalar tipik olarak, referans noktalarının koordinatları ve bağıl yer değiştirmeleri üzerindeki hata karelerinin toplamını en aza indirmeye çalışır. Bu minimizasyon, demet ayarı olarak bilinir ve genellikle Levenberg-Marquardt algoritması kullanılarak gerçekleştirilir. Robert S. Langer Robert Samuel Langer, Jr. (29 Ağustos 1948), Amerikalı kimya mühendisi, bilim insanı, girişimci, mucit ve Massachusetts Teknoloji Enstitüsü'nde 12 Enstitü Profesöründen biri. Langer, 29 Ağustos 1948'de Albany, New York, ABD'de doğdu. Kimya mühendisliği alanında Cornell Üniversitesi'nden lisans derecesini aldı. Sc.D.'sini kazandı. 1974 yılında MIT'den kimya mühendisliği alanındaki tezini, Clark K. Colton yardımıyla tamamlandı ve "ATP'lerin enzimatik rejenerasyonu" adıyla yayımladı. 1974-1977 yılları arasında Boston Çocuk Hastanesi'nde ve Harvard Tıp Okulu'nda kanser araştırmacısı Judah Folkman için, doktora sonrası araştırmacı olarak çalıştı. Langer Folkman'ı fantastik bir rol modeli olarak gördüğünü söylemiştir. Langer ve eşi Laura'nın üç çocuğu var. Langer, tıp ve biyoteknolojiye yaptığı katkılardan dolayı büyük saygı görmektedir. Kontrollü ilaç alımı sistemleri ve transdermal uygulama sistemleri de dahil olmak üzere birçok yeni teknolojinin öncüsü olarak kabul edilir. Bu yeni yöntemler, ilaçların uygulanmasında ve vücuttan çıkarılmasında birçok kolaylık sunmaktadır. Langer, Amerikan Bilim Akademisi, Ulusal Bilimler Akademisi, Ulusal Mühendislik Akademisi ve Ulusal Mucitler Akademisi'ne üye olarak seçilmiştir. 2010 yılında, Kraliyet Mühendislik Akademisi'ne de seçilmiştir. Langer 220'den fazla ödül kazanmıştır. Hem ABD Ulusal Bilim Madalyası hem de Ulusal Teknoloji ve Yenilik Madalyası almış dört yaşayan kişiden biridir. Yukarıdaki listenin dışında, Gairdner Vakfı Uluslararası Ödülü (1996), "Buluş ve İnovasyon" Lemelson-MIT Ödülü (1998), Othmer Altın Madalyası (2002), Teknoloji, Ekonomi ve İstihdam kategorisinde Heinz Ödülü (2003), Bilim, Teknoloji ve İnsan Sağlığı Harvey Ödülü (2003), Dan David Ödülü (2005), Tıp ve Biyomedikal Araştırmalar Albany Tıp Merkezi Ödülü (2005), 2013 yılında, arkadaşı George M. Whitesides ile birlikte IRI Madalyası ile, endüstrinin gelişimine ve toplumun yararına geniş ölçüde katkıda bulunan üstün teknolojik başarılarından ötürü ödüllendirildi. Aynı yıl Rusnano Ödülü'nü de aldı. Langer, Harvard ve Yale dahil olmak üzere, dünyanın dört bir yanından, toplam 34 üniversiteden fahri doktora unvanına sahiptir. Robert Langer, birçok şirket kuruluşunda yer almıştır Daha yirmili yaşlarında, ortaklaşa kurduğu Polaris Partners, alanında çok tanınan bir firmaya dönüşmüştür. Kurduğu şirketler ve Langer'ın bu şirketlere olan katkısı, Harvard Business Review tarafından detaylandırılmış, sıralanmıştır; Başdeğirmen, Şarkikaraağaç Başdeğirmen, Isparta ilinin Şarkikaraağaç ilçesine bağlı bir köydür. Köyün adı, 1912 yılı kayıtlarında Oğras olarak geçmektedir. Köy; Isparta il merkezine 130 km, Şarkikaraağaç ilçe merkezine 10 km uzaklıktadır. Bu Åžehirde Kimse Yok Mu? Bu Şehirde Kimse Yok Mu? - Azerbaycanlı yazar, filozof-doğu bilimci, psikolog 26 kitabın yazarı Rövşen Abdullaoğlu’nun ilk romanı. Her şey, hayata bambaşka açılardan bakan iki insanın karşılaşmasıyla başladı. Eskiden çok başarılı bir sporcu olan, ancak şimdilerde kendi köşesine çekilmiş, temizlik görevlisi olarak çalışan Willy’yi yeniden hayata bağlamak, kendisi de ağır bir hastalıkla savaşan bir “meleğin” görevidir. Uzun bir yolculuktan sonra son durağı Anderson olan genç göçmen, Willy’yi hayata bağlamaya çalışırken kendi geçmişindeki düğümleri çözebilecek mi? Birbirlerinin yaralarına merhem olan iki yaralı ruhun sınırları aşan dokunaklı videodakı yazılan kitab hikâyesi okurların kalbinde kendine mutlaka bir yer bulacak. Çünkü hiç kimse kendi “meleğiyle” karşılaşmadan bu dünyadan göçmez. O melek ister bir insan olsun, ister bir kitap... 2016-2018 yıllarında Azerbaycan’da bestseller olan bu kitap binlerce insana umut vermiş, hayata tutunma sebebi olmuş, hatta pek çok kişiyi intiharın eşiğinden döndürmüştür. Bu Şehirde Kimse Yok Mu?, umudunu kaybetmeden kanserle ve hayatın zorluklarıyla savaşan herkese ithaf edilmiştir. Roman ilk defa 2015 yılında Bakü’de, Gadim Gala (Kadim Kale) Yayınevi tarafından Azerbaycan dilinde 376 sayfa olarak, 60x84 ebadında basılmıştır. Eser, 2016 yılında ""В Этом Городе Никого Нет"" adıyla Rusçaya çevrilerek Gadim Gala Yayınevi tarafından 400 sayfa olarak, 60x84 ebadında basılmıştır. 2018 yılında "The City İs Empty" adıyla İngilizceye çevrilmiş ve elektron versiyonu Amazon.com satış platformuna yerleştirilmiştir. 2020 yılında Türkiye’de Destek Yayınları tarafından Türkçe basılmıştır. Belceğiz, Şarkikaraağaç Belceğiz, Isparta ilinin Şarkikaraağaç ilçesine bağlı bir köydür. Köyün adı, 1912 yılı kayıtlarında Belciğez olarak geçmektedir. Isparta il merkezine 138 km, Şarkikaraağaç ilçe merkezine 18 km uzaklıktadır. Learjet 85 Learjet 85, Learjet tarafından hazırlanan bir ABD iş jeti projesiydi. Uçağın geliştirilmesine 30 Ekim 2007 tarihinde başlatıldı ve uçağın bir maketi Ekim 2008'de Orlando'daki NBAA gösterisinde tanıtıldı. İlk uçuşunu 9 Nisan 2014 tarihinde gerçekleştirdi. Learjet 85, pazarın orta ve süper orta segmentleri arasına sığacaktı. FAR-25 kapsamında tip sertifikası için tasarlanan, kompozit bir yapıya sahip ilk Bombardier iş jeti oldu. Uçağın, Mach 0.82'nin yüksek hızlı bir seyirine ve 5.600 km'ye kadar kıtalararası bir menzile sahip olması amaçlandı. 2015 yılının başında proje durduruldu ve aynı yılın Ekim ayında proje iptal edildi. Félix de Almeida Mendonça Félix de Almeida Mendonça, ya da Félix Mendonça (23 Mart 1928 - 26 Haziran 2020), Bahia eyaletinden Brezilyalı politikacı ve mühendis. Siyaset alanındaki kariyerinden önce, Bahia Federal Üniversitesi'nde Sivil mühendislik okudu (1951-1955). 1963-1966 arasında Itabuna Belediye Başkanlığı görevini yürüttü. 1966'da Yasama Meclisi Üyeliğine seçildi, 1971'e kadar bu görevde kaldı. 1982 yılında Bahia Milletvekilleri Odası üyeliğine seçildi. İlk dönemi 1983-1987 arasındaydı. 1986'da Brezilya Senatosu için yarıştı ancak yeterince oy alamadı. 1990'da tekrar Bahia'dan Federal Milletvekili seçildi. İkinci dönemi 1991-1995 arasındaydı. 1994, 1998, 2002 ve 2006 yıllarında arka arkaya dört kez yeniden seçildi. 2010 yılında, altı dönem ve yaklaşık yirmi beş yıldan sonra siyasetten emekli oldu. Mendonça, Maria Helena Mendonça ile evliydi ve iki kızı ve bir oğlu vardı. Oğlu , şu anda Bahia'dan Federal Milletvekili olarak üst üste üçüncü görevinde olan bir politikacıdır. 26 Haziran 2020'de Mendonça, COVID-19 komplikasyonları nedeniyle Salvador'da 92 yaşında öldü. Tarihin Ruhu Tarihin Ruhu, TRT