şıklık amacıyla kullanılır. Zaman zaman ökçe sözcüğü topuğun arka kısmı anlamında kullanılır. "Ökçe" sözcüğü eski Türkçede ayak topuğu anlamında kullanılırken zamanla günümüzdeki anlamında kullanılmaya başlanmıştır. Eski Türkçede "öşke" şeklindedir. Topuk ise yuvarlaklığına binaen Eski Türkçedeki "topık" (topçuk) sözcüğünden türemiştir. Chelsea FC teknik direktÃ¶rleri listesi Aşağıda, Chelsea FC'nin 1905'te kuruluşundan günümüze kadarki teknik direktörlerinin listesi yer almaktadır. Chelsea Futbol Kulübü'nün ilk başkanı 1905 yılında atandı. Kulübün en son teknik direktörü 21 Kasım 2012 yılında geçici olarak Rafael Benítez atanmıştır. Chelsea 26 yöneticiye (bunlardan dört de oyuncu-antrenör olarak görev almıştır), ve altı geçici olarak yöneticilik yapmıştır. O bir yıl sonra istifa edene kadar Chelsea'nin ilk yöneticisi kulüp oynamaya devam İskoç kanat oyuncusu John Robertson takımı yönetmiştir. David Calderhead 966 maçı kapsayan, 1907-1933 sezonları arasında, Chelsea'nin uzun süre görev yapan teknikdirektörü olmuştur. Chelsea'nin en kısa teknik direktörlük görevini 1974-75 sezonunda 31 maç takımın başında duran Ron Stuart'dur. Kulübün şimdiki sahibi Roman Abramovich, 2003'te kulübü satın almıştır. M = Oynanan maçlar; Y = Kazanılan maçlar; B = Berabere biten maçlar; K = Kaybedilen maçlar; F = Kaçırılan gol; A = Atılan gol Namus Düşmanı Namus Düşmanı, 1986 tarihli Zeki Alasya-Metin Akpınar filmi. Raymond Pellegrin Raymond Pellegrin (1 Ocak 1925 – 14 Ekim 2007) Fransız oyuncu. Pellegrin Nice'te doğmuştur. Sinema kariyerinin başlangıcını Naïs adlı bir Fransız yapımında oynadığı ufak bir rolle yapmıştır. Fransa'da Jean Marais'nin canlandırdığı Fantoma karakterine yaptığı dublajla tanınır. 12 Temmuz 1949'de oyuncu Dora Doll ile evlenmiştir. Çiftin Danielle adında bir kızları olmuş ve 1955'te boşanmışlardır. 8 Ekim 1955'te ise yine bir oyuncu olan Gisèle Pascal'la evlenmiştir. Pellegrin'in bu evliliğinden ise Pascale Pellegrin adında bir kızı olmuştur, kendisi de bir oyuncudur. Çift 12 Eylül 1962'de boşanmıştır. Filmlerinde bazen "Raymond Pellegrini" olarak tanıtılmıştır. Garons'da vefat etmiştir. Sinek'teki yıldızlar listesi Bu liste Sinek Takım Yıldızındaki dikkate değer yıldızlar listesi olup, azalan parlaklığa göre sıralanmıştır. İbrahim Kafesoğlu İbrahim Kafesoğlu (Ocak 1914; Tefenni - 18 Ağustos 1984, İstanbul), Türk tarihçi, Türkolog ve akademisyen. Türk-İslam sentezinin ideologlarındandır. Ocak 1914'te Burdur'da doğdu. Babasını I. Dünya Savaşı'nda Erzurum cephesinde kaybetti. Annesinin desteği ile eğitim öğretim hayatına başladı. İlk olarak Tefenni İlkokulu'nu bitirdi. Daha sonra İzmir Muallim Mektebi'ne eğitimine devam etti. 1932'deki mezuniyetinin ardından Afyon'da öğretmenliğe başladı. Daha sonra Ankara Üniversitesi Dil ve Tarih-Coğrafya Fakültesi'ne girdi ve 1940 yılında mezun olarak Macaristan'a gitti. 1945 yılında doktorasını tamamlayarak Türkiye'ye geri döndü mezun olduğu Ankara Üniversitesi Dil ve Tarih-Coğrafya Fakültesi'nde görev yaptı. Kısa bir süre sonra İstanbul Üniversitesi Edebiyat Fakültesi'ne “Orta Çağ Tarihi Kürsüsü Asistanı“ olarak tayin edildi. 1946 yılında Müzeyyen Hanım'la evlendi. İlerleyen dönemlerde Melikşah hakkındaki teziyle doktor, "Harzemşahlar Devleti Tarihi" adlı teziyle de doçent unvanını aldı. 1957 yılında açılan Atatürk Üniversitesi'nde ilk dersi veren kişi oldu. 1959 yılında ise profesör unvanı aldı ve İstanbul Üniversitesi Edebiyat Fakültesi Umumi Türk Tarihi Kürsüsü'ne atandı. Kültür Ocağı ve İstanbul Milliyetçi Öğretmenler Birliği gibi kurumlarda başkanlık da yaptı. Zeki Velidi Togan'ın ölümünden sonra Türk Tarih Kürsüsü'ne başkanlık eden isim oldu. Aydınlar Ocağı’nın kurucusu ve ilk genel başkanı da olan Kafesoğlu, 18 Ağustos 1984 tarihinde hayatını kaybetti. Kafesoğlu'nun ürettiği eserler şu şekildedir: Ruanda Krallığı Ruanda Krallığı, Afrika kıtasında 13. yy ile 20.yy 'nın ikinci yarısına kadar varlığını sürdüren, bugünkü Ruanda Cumhuriyeti topraklarının bulunduğu alanda kurulmuş krallık. Ruanda Krallığı, o bölgede var olan etnik bir grup olan Tutsiler tarafından kurulan, ilk başlarda yerel bir yöneticinin komşu evleri himayesine alarak genişleyen ve krallığı kadar giden bir yönetim biçimi olmuştur. Her ne kadar bünyesine kattığı topraklarda yaşayan Hutu etnik grubu belli bir dönem sonra nüfusun %85'ini oluştursa da, yönetim katında ve önemli görevlerde Tutsiler yer almıştır. İlerleyen dönemlerde Hutu etnik grubuna mensup kişiler, Tutsi grubuna mensup kişilerin hizmetine verilmiş, ilhak edilen topraklarda yaşayan kişiler de etnik grubuna bakılmaksızın Hutu olarak sınıflandırılmıştır. Krallık, 1885 yılından itibaren kademeli olarak Almanya sömürge sistemi Alman Doğu Afrikası'nın bir parçası olmuş ve bağımsızlığını kaybetmiştir. I. Dünya Savaşı sonrası bölgede kaybolan Almanya hükümdarlığı, Belçika tarafından doldurularak idare edilmiştir. Krallık, Burundi Krallığı ile birlikte oluşturulan Ruanda-Urundi sömürge bölgesine entegre edilerek iki ayrı krallıktan bir bölge oluşturulmuştur. Bu bölgeye 25 Temmuz 1956 yılında özerklik verilmesi ile Ruanda Krallığı'nın hakimiyet sürdüğü topraklar özerklik kazanmış, 1961 yılında Belçika tarafından sömürge ülkelerine verilen bağımsızlık ile krallıkta bağımsızlığına kavuşmuştur. Bağımsızlığa kavuştuktan sonra 1962 yılında yapılan halk referandumu sonucu, ülkede monarşi sistemini kaldırılarak cumhuriyete geçiş yönünde oy kullanılarak Ruanda Krallığı'nın fiilen sona erdirilmesini ve ardılı Ruanda Cumhuriyeti'nin kurulması sağlanmıştır. Birgitta Haukdal Birgitta Haukdal Brynjarsdóttir (28 Temmuz 1979, Húsavík), İzlandalı şarkıcı. 2003 Eurovision Şarkı Yarışması'nda İzlanda'yı "Open Your Heart" adlı şarkısıyla temsil etmiş, yarışmayı 81 puanla sekizinci olarak bitirmiştir. Haukdal daha sonra 2013 Eurovision Şarkı Yarışması'nda İzlanda'yı temsil etmek için "Söngvakeppni" adlı yarışmaya "Meðal Andanna" adlı şarkı ile katılmıştır. Haukdal, iki ödül kazanmıştır. Zamana Karşı Zamana Karşı, yönetmenliğini Andrew Niccol'ün yaptığı distopik aksiyon ve gerilim türünde bilimkurgu filmidir. Başrollerini Justin Timberlake ve Amanda Seyfried paylaşmaktadır. 28 Ekim 2011 tarihinde vizyona girdi. 25 yaşından sonra fiziksel yaşlanmanın olmadığı ve sadece zamanla yaşalanılabildiği bir dünyanın olduğu, kollarındaki yazan saat göstergesindeki kadar yaşanabilen bir dünya ve yaşam süresinin olmadığı yani paranın ve gücün, zaman olduğunu anlatan filmde yönetmen iki konu üzerinde durmaktadır. Birincisi yoksul bir bölgede kendini ve ailesini canlı tutmaya çalışan insanlar, diğeri ise zengin ve zamanı çok olan insanlar. Filmde her şey zamandır. Filmde, Will Salas'ın başından geçen hikâye anlatılır. Will Salas (Justin Timberlake), bir yanlışlık sonucu cinayetle suçlanır. Kurtulmak için tek şansı, zamanın gerçek anlamıyla para değerinde olduğu, zenginlerin sonsuza kadar genç kalarak yaşayıp, fakir ve güçsüz olanların ise bir gün daha hayatta kalabilmek adına zaman dilenip, ödünç alıp, bazen de çaldığı bu sistemi çökertmektir. Frisch Auf GÃ¶ppingen Turn- und Polizeisportgemeinschaft Frisch Auf Göppingen e.V., Göppingen, Almanya'da yer alan spor kulübü. Kulübün hentbol şubesi, FRISCH AUF! Göppingen, (1993'ten beri FRISCH AUF! Göppingen Management & Marketing GmbH tarafından organize edilmekte), Hentbol Bundesliga'da mücadele etmektedir. Kulübün bayan hentbol takımı Frisch Auf Frauen de, Almanya Hentbol 1. Ligi'nde (Handball-Bundesliga Frauen) mücadele etmektedir. Kulüp 1948'de Bernhard Kempa ve kardeşlerinin Silesia'dan Göppingen'e geçmesiyle daha da ünlendi. İlk önce oyuncu daha sonra da koç olarak, kulübü çoğu başarısında yöneten isim oldu. 1972'den beri -Kempa kulüpten ayrıldıktan 1 yıl sonra- Göppingen şampiyonluğu kazanamadı ve 1990'ı yılları 2. Lig'de geçirdi. Fakat, 2001 yılında tekrar Hentbol Bundesliga'ya yükseldiler. 1954, 1955, 1958, 1959, 1960, 1961, 1970, 1972 Frisch Auf Göppingen bayan takımı aynı zamanda Frisch Auf Frauen olarak da bilinmektedir. Aynı erkek takımı gibi bayan takımı da 1. Lig'de mücadele etmektedir. Takım ilk olarak 2006-07 sezonunda 1. Lig'de mücadele etti. 2008'den beri de 1. Lig'de mücadelesini sürdürmektedir. Takımın koçluğunu erkek takımının eski oyuncularından, Aleksandar Knežević yapmaktadır. 2009-10 yılında takım uluslararası alanda Bayanlar EHF Kupası'nda boy gösterdi. VfL Gummersbach VfL Gummersbach, Almanya kökenli hentbol takımı. VfL Gummersbach, Hentbol Bundesliga ve Hentbol Almanya Kupası'nda mücadele etmektedir. Gummersbach, en başarılı hentbol takımlarından biridir. TV Großwallstadt TV Grosswallstadt, Grosswallstadt, Almanya'da yer alan hentbol takımı. Takım, Hentbol Bundesliga ve Hentbol Almanya Kupası'nda mücadele etmektedir. Portogruaro Calcio ASD Calcio Portogruaro Summaga, 1990 yılında İtalya'nın Portogruaro şehrinde kurulmuş futbol kulübü. İç saha maçlarını 4,021 kişilik Stadio Piergiovanni Mecchia'de yapmaktadır. (c) Kanuni Anadolu Lisesi Kanuni Anadolu Lisesi (, , "Trapezous College") 1889 yılında Mühendis Kakudilis tarafından inşa edilmiştir. Günümüzde Türkiye Cumhuriyeti Milli Eğitim Bakanlığı’na bağlı bir lise olarak hizmet vermektedir. Bina, görkemiyle ve tarihe tanıklık etmesiyle Trabzon’un tarihi ve estetik açıdan en değerli yapılarından biridir. Ayrıca bina Trabzon şehrinin en etkileyici Rum eseri olarak kabul edilmektedir . Trabzon, Bizans İmparatorluğunun ardından kurulan ortaçağ imparatorluklarından biri olan Trebizond İmparatorluğunun başkentiydi. Bu şehir 1461 yılında Fatih Sultan Mehmet tarafından fethedildi. Fetihten itibaren Rum nüfus güçlü kültürleriyle aynı topraklarda hayatını sürdürdü..Yüzyıllar boyunca bu bölgede Türkler, rumlar ve Ermeniler bir arada yaşadılar. Phrontisterion ,1682/3 yılında Osmanlı İmparatorluğu döneminde Trabzon’da bir Rum eğitim kurumu olarak kurulmuştur. 1817 yılında Savvas Triantafyllidis eğitim kurumunun müdürü olmuştur. Bu dönemde okul yüksek bir eğitim standartını yakalamıştır.. Özellikle 1856 yılından itibaren Osmanlı Devleti yönetimi Atina’dan Yunan öğretmenlerin gelip , Phronstisterion kurumunda eğitim vermelerine izin vermiştir. O dönemde okula gelen öğretmenlerden biri de Savvas Triantafyllidis ‘in oğlu Periklis Triantafyllidis dir. Preklis Phronstisterion’da Klasik Psikoloji eğitimi vermiş ve bölgede konuşulan Rumca lehçesini (Pontus rumçası) kayıt altına alan çalışmalar yapmıştır. 1889 yılında bugünkü binanın inşa edilmesinin ardından, Phrontisterion 1902 yılında yeni binasına taşınmıştır. Mühendis Kakudilis tarafından 16000 altın lira maliyetle inşa edilen görkemli 3 katlı bina o tarihte 36 sınıfa sahipti ve sahilde denize nazır olarak sonradan yıkılan Rum Ortodox Kilisesi “Nyssa’lı Gregori” nin ve Ermeni Kilisesinin yakınında yer alıyordu. 1916 yılı Rus İşgali’ne kadar bina Dar'ul-Muallimin olarak ortaokullara öğretmen yetiştiren bir okul olarak hizmet vermiştir. Tanzimat fermanı ile birlikte modern eğitimin örneği olan Rüşdiyelerin dönemin Osmanlı topraklarında birçok şehirde hızla açılmasıyla birlikte doğan öğretmen ihtiyacını karşılamak için Dar’ul Muallimin’ler kurulmaya başlanmıştır. Trabzon’da kurulan Dar’ul Muallimin de bu zincirin bir parçası olmuştur. 1918 yılı itibarıyla Kurtuluş Savaşı’nın ardından , işgalden kurtulan birçok bölgemizden öğrenciler eğitimlerine başlamak için ya da tamamlamak için bu okula gelmişlerdir. 1934 yılında , Trabzon Lisesi’nde başlayan tadilat faaliyetleri sebebiyle, 2 okul birleştirilmiştir. Ardından bina Trabzon Lisesi olarak hizmet vermeye başlamıştır. 1940 yılı ile birlikte bina, 9 yıl süreyle Erkek İlkokulu olarak kullanılmıştır. 1949 yılından 1978 yılına kadar Öğretmen Okulu olarak kullanılan bina, 1978 yılında Fatih Yüksek Öğretmen Okulu adı altında KTÜ’ye bağlanarak üniversite eğitimi vermeye başlamıştır. 1982 yılındaki Kuruluşunda orman müdürlüğü binasında bulunan Trabzon Anadolu Lisesi,1984-1985 eğitim öğretim yılına frontisterionun hemen yanında bulunan eski yatakhane binasında başlamış,tadilatların sona ermesiyle 1985 yılının hemen başında ikinci sömestrde ünlü tarihi binasına taşınarak hizmet vermeye başlamıştır. 1999 yılında okul Kanuni Anadolu Lisesi unvanını almıştır. Kanuni Anadolu Lisesi 2015-2016 öğretim yılını 66 öğretmeni, 2 rehber öğretmeni 817 öğrencisiyle bitirmiştir. Toplam 30 derslik, 3 fen laboratuvarı, 1 Bilgisayar laboratuvarı, 1 müzik sınıfı, 1 resim sınıfı vardır. Ayrıca okul 1 spor salonu, 1 yemekhane, 1 kütüphane, 1 Konferans salonu ve de 1 kantine sahiptir. Okul tam gün eğitim vermektedir. Isınma şekli kömür kaloriferdir. Abel Camará Abel Issa Camará (d. 6 Ocak 1990), Belenenses takımında forvet pozisyonunda görev yapan Gine-Bissaulu millî futbolcudur. Profesyonel kariyerine Belenenses kulübünde başladı. Daha sonra sırasıyla Estrela Amadora, Beira-Mar, Petrolul Ploiești, Al-Faisaly kulüplerinde oynadı. İlk maçına 16 Kasım 2010'da Cape Verde karşısıda çıkmıştır. 2013 Avrupa U-21 Şampiyonası'nda Portekiz U-21 formasını giymiştir. AndrÃ© Dias AndrÃ© Dias (d. 18 Nisan 1992), Portekizli futbolcudur. Rio Ave FC'de forma giymektedir. Diego Lopes Diego Lopes (d. 3 Mayıs 1994), Brezilyalı futbolcudur. SL Benfica'da forma giymektedir. İlk Yılları Brezilya'nın Sao Paulo şehrin'de dünyaya gelen Lopes, 2008 senesin'de Palmerias takımın'da futbola başladı. Benfica'nın antrenörü, Bernardo Silva Lopes'i Benfica'ya aldı. Profesyonel Kariyeri Aynı zaman'da Benfica takımının altyapısın'da bulunan Lopes, Benfica'da profesyonelleşti. 10 Haziran 2012'de Rio Ave takımın'a kiralık olarak gitti ve ilk maçı berabere bitti. Rio Ave takımın'a kiralık olarak giden Lopes', Rio Ave takımı 2 yıllığın'a transfer etti. Takım'da en iyi perfomansını sergiledi ve Benfica'ya geri döndü. 17 Temmuz 2015 tarihinde, Kayserispor ile sözleşme imzaladı. Luís Leal (futbolcu) Luís Leal (tam adı "Luís Leal dos Anjos") (d. 29 Mayıs 1987), Portekiz asıllı São Tomé ve Príncipeli futbolcudur. Gaziantepspor'da forma giymektedir. Nazmi Faiz Nazmi Faiz (d. 16 Ağustos 1994), Malezyalı millî futbolcudur. Beira Mar'da forma giymektedir. Futbol yaşamına Bukit Jalil Sports School'da başlayan oyuncu 2011-2012'de Harimau Muda B'de forma giymiştir. 2012'de Harimau Muda A takımına yükselen oyuncu 2012'de SC Beira-Mar'a transfer olmuştur. Nazmi Faiz Portekiz ve Avrupa'da forma giyen ilk Malezya'lı futbolcudur. Nikola Vujadinović Nikola Vujadinović (d. 31 Temmuz 1986), Karadağlı futbolcudur. SK Sturm Graz'da forma giymektedir. Nivaldo Nivaldo tam adı "Nivaldo Batista Santana" (d. 23 Haziran 1990), Brezilyalı futbolcudur. Rio Ave FC'de forma giymektedir. Tijani Beliad Tijani Beliad (d. 6 EylÃ¼l 1987), Tunuslu futbolcudur. Lokomotiv Plovdiv'de forma giymektedir. Paris FC'den Internazionale'e gitmiştir.Internazionale takımıyla tek maçına 2004-2005 sezonunda Reggiana karşısında çıkmıştır. 2007'de PSV'ye kiralık olarak gtmiş fakat forma şansı bulamayınca Slavia Praha'a kiralık olarak gönderilmiştir. Slavia Prag'da 15 maçta 4 gol kaydedince Slavia Prag yönetimince transfer edilmiştir. 2011'de Hull City'ye gitmiştir. Fakat buradaki uyum sorunu yüzünden 2011-2012'de APOEL'e transfer olmuştur. 2012'de Union Berlin'e tranfser olmuştur. 2012'nin sezon arasında Moreirense FC'ye gelmiştir. Tunus U-17 formasıyla Eylül 2005'te Fransa U-17'ye karşı oynamıştır. Burundi Krallığı Burundi Krallığı, Afrika kıtasının doğusunda 15.yy ile 20.yy ortalarına kadar belli dönemlerde statüsü değişmiş olan ve günümüzde Burundi Cumhuriyeti'nin kurulu olduğu topraklar üzerinde hakimiyet sürmüş krallık. Her ne kadar 15. yüzyıldan itibaren bölge üzerinde hakimiyet kurulmuş olsa da, ilk olarak I. Ntare Rushatsi krallığı döneminde devlet yapısı içerisine bürünmüştür. Hükümdarların büyük bir oranda Tutsi etnik grubundan olan krallık, tarihi Urundi bölgesinde var olmuş, 19.yy sonlarında batılı ülkelerin Afrika'da oluşturduğu sömürge sistemlerinin bir parçası olarak Almanya'nın sömürge ülkesi konumuna getirilerek, Alman Doğu Afrikası sömürge sistemine entegre edilmiştir. Alman İmparatorluğu bölge üzerinde "dolaylı yönetim" sistemini uygulamış, bu kapsamda var olan yapıyı büyük çoğunlukla koruyarak kralları görevi başında bırakmış, kendilerinden sadece Alman egemenliğini kabul etmeleri talep edilmiştir. Belçika orduları I.Dünya Savaşı'nın devam ettiği bir dönemde Almanları herhangi bir direniş ile karşılaşmadan bölgeden uzaklaştırarak Ruanda ve Burundi'yi işgal etmişlerdir. I.Dünya Savaşı'nın sona ermesi ile birlikte Burundi Krallığı ve Ruanda Krallığı'nın "Ruanda-Urundi" adı altında tümüyle Milletler Cemiyeti manda bölgesi olarak Belçika'ya bağlanmıştır. 1925 yılında bölge manda yönetim statüsüne bağlı kalınmak şartı ile Belçika Kongosu'nun yedinci ili olarak bu koloni bölgesinden yönetilmeye başlanmıştır. Yönetimi ele alması ile birlikte bir önceki Almanya sömürge döneminin aksine varlığını tüm alanlarda kesin bir şekilde hissettiren Belçika sömürge yönetimi, 1933 yılından itibaren ırk ayrımını devreye almış, belirlenen dış özellikler ile birlikte yaşam biçimlerine göre ırklara ayırdığı halka kimlik kartlarını da buna göre dağıtarak yapay olarak farklı sınıflar yaratmıştır. 1946 yılında Milletler Cemiyeti'nin manda yönetimi sonlandırılarak bölge yine Belçika idaresinde Birleşmiş Milletler Güvenli Bölge ilan edilmiştir. 21 Aralık 1961 yılında kazanılan özerkliği, 1962 yılında bağımsızlığın kazanılması takip etmiş ve krallık Ruanda-Urundi bölgesinden ayrılarak bağımsız Burundi Krallığı'nı oluşturmuştur. 1966 yılında monarşinin de kaldırılması ile günümüzde de varlığını sürdüren ardıl devleti Burundi Cumhuriyeti kurulmuştur. Diasporalar Koordinasyon Komitesi Diasporalar Koordinasyon Komitesi, 20 Ocak 2013 tarihinde, Azerbaycan'ın beşkenti Bakü'deki Türk Konseyi Diaspora İşlerinden Sorumlu Bakanlar ve Kuruluş Başkanları Birinci Toplantısı'nda kurulmuş bir kurumdur. Türk dili konuşan ülkelerin diasporaları bu komite altında birleşmiştir. Amacı "Türk diasporaları arasındaki düzeni, iletişimi ve bağlılığı sağlamak" olarak açıklanmıştır. Türk Dili Konuşan Ülkeler İşbirliği Konseyi Genel Sekreteri Halil Akıncı yaptığı açıklamada, ""İlk önce çalışma grubu kurulacak. Dünyanın her yerinde diasporamız var ve milyonlarca insan tarafından temsil ediliyoruz. Bunların güçleri birleşecek ve bunların hepsinin çalışmalarını koordine edeceğiz. Temas grubu da ilk toplantısını Nisan’da gerçekleştirecek ve sonrasında bakanlar toplanacak. Toplantı sonucunda da devlet başkanlarına raporlar verilecek"" demiştir. Kongo Halk Cumhuriyeti Kongo Halk Cumhuriyeti, 1969 yılından 1992 yılına kadar bugünkü Kongo Cumhuriyeti sınırları içerisinde kurulan devlet. Afrika kıtasında bulunan öncel devleti Kongo Cumhuriyeti'nde gerçekleştirilen sistem değişikliği ile oluşturulan ve sosyalist (komünist) bir devlet konumuna bürünen Kongo Halk Cumhuriyeti mevcudiyetini ardılı Kongo Cumhuriyeti tekrar kurulana dek sürdürmüştür. KHC, Afrika kıtasında resmi olarak sosyalist düzene geçen ilk ülke unvanına sahiptir. 4 Eylül 1968 yılında sol görüşlü militanlar tarafından gerçekleştirilen darbe sonucu batı yanlısı hükûmeti düşürerek Marien Ngouabi yönetiminde iktidara gelen "Parti du Travail Congolais (PCT)" partisi, 31 Aralık 1969 yılında ülkenin isminde, bayrağında ve armasında değişikliğe giderek sistem değişikliğini bu alanlarda da göstermiştir. Tek partili, komünist sistem içerisinde diğer tüm sosyalist ülkelerin olduğu gibi Sovyetler Birliği ile iyi ilişkiler içerisinde bulunmuş ve Doğu Bloku'nun bir parçası olmuştur. 10 Haziran 1991 yılına kadar mevcudiyetini sürdüren ülke, bu tarihte ülke isminden "Halk" ibaresinin kaldırılmasıyla, bayrak ve armada yapılan değişiklikler ile yeniden günümüzde de varlığını sürdüren Kongo Cumhuriyeti ismini alarak, komünist düzenden tekrar demokratik bir yapıya geçmiştir. Bağlarbaşı Meydanı Bağlarbaşı Meydanı Bursa'nın Osmangazi ilçesinde yer alan meydandır. 2012 yılında yapılmış olup bordür, tretuvar gibi onarım işleri ve çevre düzenlemeleri yapılmıştır. Dine hakaret Dine hakaret, dini faaliyetlere, dinsel ögelere veya dini açıdan kutsal sayılan kişilere hakaret veya saygısızlık anlamına gelir. Bazı ülkelerde dine hakaret cezalandırılır, bazı ülkelerde ise dine hakaret manevi tazminat gerekliliği getirebilir. Bazı ülkelerde, kanun gereği dine hakaret yasaklanmıştır. Keskin ifadeler içerse de din eleştirisi ile dine hakaret ayrı kategorilerde değerlendirilmelidir. Navy Mark IV Navy Mark IV veya Merküri uzay giysisi, Goodrich Corporation tarafından geliştirilen ve Birleşik Devletler Deniz Kuvvetleri tarafından savaş uçakları operasyonlarında giyilen bir basınç elbisesiydi. Bütün insanlı Merkür projelerinde de giyilmiştir. 12 Çeşit La La - 12 Ways to La La 12 Çeşit La La - 12 Ways to La La, Almanya doğumlu Türk şarkıcı Aynur Aydın'ın ilk stüdyo albümü. Seyhan Müzik etiketiyle 24 Kasım 2011'de yayınlanmıştır. İki CD'den oluşur. İlk CD olan "12 Çeşit La La", on iki Türkçe şarkı ve bir bonus şarkıdan oluşurken ikinci CD "12 Ways to La La", bu şarkıların İngilizce hâllerinden oluşur. Ağcık'taki yıldızlar listesi Bu liste Ağcık Takım Yıldızındaki dikkate değer yıldızlar listesi olup, azalan parlaklığa göre sıralanmıştır. Valpreda apartmanÄ± Valpreda Apartmanı (İtalyan Apartmanı), Türkiye'de, İstanbul ilinin Kadıköy ilçesindeki Yeldeğirmeni semtinde İskele Sokak üzerinde yer alan tarihi apartman. 1909 yılında, Levi Kehribarcı tarafından yaptırılan yedi katlı, 14 daireli bina, İstanbul tarihinde konut olarak yapılan ilk apartmanlardandır. Haydarpaşa Garı’nın yapımında çalışan Alman mühendisler tarafından İtalyan taş işçilerinin kalması için yapılmıştır; günümüzde daha çok "İtalyan Apartmanı" olarak bilinir. Dönemin hakim tarzı olan art nouveau etkisi ile inşa edilmiştir. Bakımsız durumdaki bina apartman olarak işlevini sürdürmektedir. 2009 yılında Türk televizyon kanallarında yayınlanan Melekler Korusun adlı gençlik dizisi, apartmanın 9 numaralı dairesinde çekilmiştir. Tibet mastifi Tibet mastifi kökeni Tibet olduğu sanılan büyük iri ve güçlü bir köpek türüdür. Tibet mastiflerinin boynunda aslanınkine benzer yele vardır. Tibet mastifi dünyanin en pahalı köpeği unvanına sahiptir. Tibet Mastifi, Hindistan, Çin, Nepal ve Tibet'teki yerel kabileler tarafından kendi koyunları leoparlardan korumak için kullanılmaktadır. "Tibet mastifi" adı aslında yanlış bir isimdir çünkü bu gerçek bir mastif değildir. Mastif adı bu köpeğe büyüklüğünden dolayı Tibet'e gelen ilk Avrupalı ziyaretçiler tarafından verilmiştir. Tibet dağ köpeği ya da Himalaya dağ köpeği bu cins için daha doğru bir isim olurdu. MOL Programı NASA İnsanlı Yörünge Laboratuvarı, ("ing": Manned Orbiting Laboratory, (MOL)) veya MOL Programı, başlangıçta ABD Hava Kuvvetleri'nin uzay programının bir parçası olması için tasarlanan ama hayata geçirilmeyen bir uzay laboratuvarı tasarısıydı. Uzay ortamındaki askeri görevlerde kullanılmak için geliştirilmesi düşünülen bir platform olarak laboratuvar 10 Aralık 1963 tarihinde kamuoyuna ilan edilmişti. MOL Programı için kullanılacak tek modüllü bir laboratuvar tasarlanıp öncülü geliştirildi. İlk zamanlarda projeler için NASA'ya keşif amaçlı kullanılan insanlı uzay istasyonları geliştirildi. MOL Programı için yüklenici Douglas şirketi oldu. NASA'nın Gemini aracına benzeyen donanımda birkaç değişiklik yapıldı ve ısı kalkanı ile dairesel bir kapak eklenerek uzay aracı ve laboratuvar arasında geçişe izin verecek şekilde tasarlandı. Program 1969'da iptal edildi. Proje ile ilgili yapılan araştırmalarda Boeing X-20 Dyna-Soar askeri keşif uzay gemisi projesi iptal edildi. 1970'lerde Sovyetler Birliği tarafından da birçok Almaz askeri uzay istasyonu fırlatıldı. Hedefleri NASA programının çok benzeri idi ama onların da 1977'de askeri programı iptal edildi. Akrep'teki yıldızlar listesi Bu liste Akrep Takım Yıldızındaki dikkate değer yıldızlar listesi olup, azalan parlaklığa göre sıralanmıştır. TÃ¼rkiye biteyi, Primula Türkiye biteyinde, Primula cinsine bağlı toplam 13 takson bulunmaktadır. Bunlar 9 tür ve 7 alt türe ayrılır. Endemik takson sayısı 2'dir. Türkçede Primula cinsi üyelerine Çuha çiçeği adı verilmektedir. Bu liste son halidir. Chris Brown'ın kazandığı ve aday gösterildiği ödüller listesi Chris Brownın kazandığı ve aday gösterildiği ödüller listesi; Amerikalı şarkıcı ve aktör Chris Brown'ın kariyeri boyunca kazandığı ve aday gösterildiği ödülleri barındıran bir liste. Brown, 15 yaşındayken Jive Records ile bir albüm anlaşması imzaladı. İlk stüdyo albümü "Chris Brown"ı 29 Kasım 2005'te yayınladı. Albümün single şarkıları olan "Run It!", "Yo (Excuse Me Miss)", "Gimme That", "Say Goodbye" ve "Poppin'", "Billboard" Hot 100 listesine girmeyi başardı. Satış rakamı sayesinde Amerika Kayıt Endüstrisi Birliğinden (RIAA) platin sertifika kazandı. İkinci stüdyo albümü "Exclusive", 6 Kasım 2007'de satışa sunuldu. Albümdeki "Wall to Wall", "Kiss Kiss", "With You" ve "Take You Down" şarkıları "Billboard" Hot 100e girdi. Albümünün deluxe baskısı, "Exclusive: The Forever Edition" adıyla 3 Haziran 2008'de piyasaya sürüldü. Bu baskıda yer alan "Forever" ve "Superhuman" şarkıları, single olarak da yayınlandı. Albüm, RIAA tarafından iki platin sertifika ile ödüllendirdi. Üçüncü stüdyo albümü "Graffiti", 8 Aralık 2009'da satışa sunuldu. "I Can Transform Ya" ve "Crawl" şarkıları, albümün single şarkıları oldu. 22 Mart 2011'de dördüncü stüdyo albümü "F.A.M.E."i piyasaya sürdü. "F.A.M.E." kendisinin "Billboard" 200 listesinde zirveye yükselen ilk albümü oldu; RIAA tarafından altın sertifika ile ödüllendirildi. Beşinci stüdyo albümü "Fortune", 29 Haziran 2012'de yayınlandı. Albümdeki "Turn Up the Music" ve "Don't Wake Me Up" şarkıları "Billboard" Hot 100 listesinin ilk on sıralaması içinde yer aldı. Brown, 2006'da yılı içinde düzenlenen ödül törenlerinden yirmi üç adaylık ve dokuz ödül elde etti; BET Ödülleri'nden En İyi Yeni Sanatçı, Billboard Müzik Ödülleri'nden Yılın Erkek Sanatçısı, NAACP Image Ödülleri'nden Üstün Yeni Sanatçı, Soul Train Müzik Ödülleri'nden En İyi Yeni R&B/Soul Sanatçısı, Teen Choice Ödülleri'nden Choice Breakout Male ve TRL Ödülleri'nden Sahte Kimlik Ödülü kazandı. "Run It!" şarkısının video klibi, MTV Avustralya Ödülleri tarafından En İyi R&B Video Klibi seçildi. 2007 yılında yirmi kez adaylık aldı fakat herhangi bir ödül kazanamadı. Bir sonraki yıl ise kırk bir adaylık ve on altı ödül elde etti; Amerikan Müzik Ödülleri'nden Favori Soul/R&B Erkek Sanatçı, BET Ödülleri'nden En İyi Erkek R&B Sanatçısı, Billboard Müzik Ödülleri'nden Yılın Sanatçısı, Dünya Müzik Ödülleri'nden Dünya'nın En İyi Erkek R&B Sanatçısı, MOBO Ödülleri'nden En İyi R&B/Soul Sanatçısı, Nickelodeon Kids' Choice Ödülleri'nden Favori Erkek Şarkıcı, Ozone Ödülleri'nden En İyi R&B Sanatçısı dalında ödül kazandı. 2012'de, "F.A.M.E." albümü ile ilk Grammy ödülünü kazandı. Toplamda 52 ödül ve 147 adaylık elde etti. Amerikan Müzik Ödülleri 1973'ten bu yana dağıtılan ödüllerdir. İlk defa Dick Clark tarafından dağıtılmıştır. Brown'ın bu ödüllerde üç ödülü ve dokuz adaylığı bulunmaktadır. ARIA Müzik Ödülleri, Australian Recording Industry Association tarafından 1987'den bu yana dağıtılan ödüllerdir. Brown'ın bu ödüllerden kazandığı bir ödülü bulunmaktadır. BET Ödülleri, 2001'den bu yana Black Entertainment Television tarafından dağıtılan ödüllerdir. Her yıl, Afrika asıllı Amerikaların ve diğer azınlıkların müzik, oyunculuk, spor ve diğer eğlence alanlarındaki başarılarını ödüllendirmek amacıyla düzenlenmektedir. Brown'ın bu ödüllerde 11 ödülü ve 20 adaylığı bulunmaktadır. BET Pre-Ödülleri 2001'den bu yana Black Entertainment Television tarafından dağıtılan ödüllerdir. Her yıl, Afrika asıllı Amerikaların ve diğer azınlıkların müzik, oyunculuk, spor ve diğer eğlence alanlarındaki başarılarını ödüllendirmek amacıyla düzenlenmektedir. Brown'ın bu ödüllerden kazandığı bir ödülü bulunmaktadır. BET Hip Hop Ödülleri, Black Entertainment Television tarafından her yıl hip hop müzik alanında dağıtılan ödüllerdir. Brown'ın bu ödüllerde iki adaylığı ve üç ödülü bulunmaktadır. Billboard Müzik Ödülleri her yıl "Billboard" dergisi tarafından dağıtılan, satışlara ve "Billboard" listelerine dayanan bir müzik ödülüdür Brown'ın bu ödüllerden kazandığı dört ödülü bulunmaktadır. Billboard R&B/Hip-Hop Ödülleri, en iyi R&B/Hip-Hop tarzındaki şarkıları ödüllendiren bir ödül töreni. Brown, bu ödüllerde üç kez aday gösterildi. Dünya Müzik Ödülleri, 1989'dan bu yana International Federation of the Phonographic Industry tarafından kaydedilen albüm satış rakamlarından yüksek olanlarını ödüllendirmek amacıyla düzenlenen ödüllerdir. Brown'ın buradan kazandığı bir ödülü bulunmaktadır. Grammy Ödülleri, National Academy of Recording Arts and Sciences tarafından dağıtılan ödüllerdir. Brown'ın bu ödüllerde elde ettiği on iki adaylığı ve bir ödülü bulunmaktadır. International Dance Music Ödülleri, elektronik ve dans müzik tarzlarını barındıran şarkıları ödüllendirmek amacıyla düzenlenen ödüllerdir. Brown'ın buradan elde ettiği üç adaylığı bulunmaktadır. MOBO (Music of Black Origin) Ödülleri, ilk kez 1995 yılında Kanya King ve Andy Ruffell tarafından düzenlenen ödüllerdir. Irk ve ulus ayrımı yapılmaksızın, siyah müziği yapanların başarılarını desteklemek amacıyla, her yıl Birleşik Krallık'ta sunulur. Brown'ın buradan elde ettiği iki ödülü ve iki adaylığı bulunmaktadır. MTV Film Ödülleri veya orijinal adıyla MTV Movie Awards, 1992'den bu yana MTV tarafından dağıtılan film ödülleridir. Brown, bu ödüllerde bir kez aday gösterilmiştir. MTV Video Müzik Ödülleri 1984 yılında MTV tarafından yılın en iyi müzik videolarını ödüllendirmek için dağıtılmaya başlanmış ödüllerdir. Brown'ın buradan kazandığı üç ödülü ve on iki adaylığı bulunmaktadır. MTV Avustralya Ödülleri, 2005'ten bu yana düzenlenen, Avustralya'da yerel ve uluslararası sanatçıların ödüllendirildiği ilk ödül törenidir. Brown'ın buradan elde ettiği dört adaylığı ve bir ödülü bulunmaktadır. MTV Avrupa Müzik Ödülleri, 1994'ten bu yana Avrupa'nın en popüler video kliplerini ödüllendirmek amacıyla MTV Avrupa tarafından dağıtılan ödüllerdir. Brown'ın buradan elde ettiği dört adaylığı bulunmaktadır. MTV Video Müzik Ödülleri Japonya, MTV Video Müzik Ödülleri'nin Japon versiyonudur. Brown'ın buradan elde ettiği üç adaylığı bulunmaktadır. MuchMusic Video Ödülleri, Kanadalı müzik kanalı MuchMusic tarafından yılın en iyi video kliplerini ödüllendirmek amacıyla dağıtılır. Brown'ın buradan elde ettiği iki adaylığı bulunmaktadır. NAACP Image Ödülleri, National Association for the Advancement of Colored People (NAACP) tarafından her yıl siyahların sinema, televizyon, müzik ve edebiyat alanındaki başarılarını ödüllendirmek için dağıtılır. Brown'ın buradan elde ettiği altı adaylığı ve iki ödülü bulunmaktadır. Nickelodeon Kids' Choice Ödülleri, 1988'den bu yana Nickelodeon televizyon kanalı tarafından düzenlenen ödüllerdir. Brown'ın buradan elde ettiği bir ödülü bulunmaktadır. Nickelodeon UK Kids Choice Ödülleri, Nickelodeon Kids' Choice Ödülleri'nin Birleşik Krallık'ta düzenlenen sürümüdür. Brown'ın buradan elde ettiği bir ödülü bulunmaktadır. Ozone Ödülleri, güneyli müzisyenleri ödüllendiren bir ödül töreni. Brown'ın buradan kazandığı bir ödülü bulunmaktadır. People's Choice Ödülleri 1975'ten bu yana müzik, film ve televizyon alanında dağıtılan ödüllerdir. Brown'ın buradan elde ettiği iki ödülü bulunmaktadır. Soul Train Müzik Ödülleri, 1987'den bu yana siyah müziğinin en iyi çalışmalarını ödüllendirmek amacıyla düzenlenen ödüllerdir. Brown'ın buradan elde ettiği iki ödülü bulunmaktadır. Teen Choice Ödülleri 1999'dan bu yana müzik, sinema, televizyon ve spor alanında yılın en büyük başarı gösteren isimleri ödüllendirmek amacıyla dağıtılan ödüllerdir. Ödül sahipleri, 13-19 yaş arası gençlerin oylarıyla seçilmektedir. Brown'ın buradan kazandığı yedi ödülü bulunmaktadır. TRL Ödülleri, 2006'dan bu yana MTV İtalya tarafından düzenlenen ödüllerdir. Brown'ın buradan kazandığı bir ödülü bulunmaktadır. VEVO Certified Ödülleri, YouTube'da 100 milyondan fazla izlenen video kliplere verilen bir ödüldür. Feldherrnhalle Feldherrnhalle (bazen de "Feldherrenhalle" yazılır, "Feld Mareşallerin Konağı"), Almanya'nın Münih kentindeki bir anıtsal sundurma. Hofgarten Palais Preysing ve doğu yanındaki Münih Ludwigstrasse'nin en güney ucunda, 1841 ve 1844 yılları arasında inşa edilmiştir. Feldherrnhalle Bavyera Ordusu'nun bir onur sembolü idi. Feldherrnhalle, Askeri liderler Johann Tilly ve Karl Philipp von Wrede'nin heykellerini içerir. Merkez heykel grubu Fransa-Prusya Savaşı'ndan sonra 1882 yılında eklendi. 9 Kasım 1923'te Cuma sabahı, Feldherrnhalle Bavyera Eyalet Polisi ve yasa dışı organize yürüyüşü yapan Adolf Hitler'in takipçilerinin arasındaki çatışmaya sahne oldu. Polis onlara durdurmaları emretmesine rağmen yürüyüş sürdürüldü; Eyalet Polisi ateş açmakla tehdit etti ve Dört polis ve on altı yürüyüşçü öldürüldü ve Hermann Göring de dahil olmak çok sayıda kişi yaralandı. Sonuç olarak, Hitler tutuklandı ve hapis cezasına çarptırıldı. Bu genellikle Birahane darbesi olarak adlandırılan, Bavyera Eyaletini devralıp iktidara geçmek isteyen Nazilerin yapılan çabalardan biriydi. 25 Nisan 1995 tarihinde Reinhold Elstner adlı II. Dünya Savaşı gazisi "Alman halkına ve Alman askerlerine süregelen resmi iftira ve şeytanlaştırılmasını" protesto etmek için Feldhernhalle önünde üzerine benzin döküp yakarak intihar etmiş, ertesi gün hastanede ölmüştür. Feldherrnhalle'deki bir kabartma resimde Nazi Partisi'nin Kan Emri madalyası görünmektedir. "Feldherrnhalle" Ä°ngilizce Wikipedia maddesi Edmund Lawrence Sir Edmund Wickham Lawrence(d.1935) Saint Kitts ve Nevis'in eski Genel Valisidir. Mesleği bir ekonomist olan Sir Edmund, St Kitts-Nevis-Anguilla National Bank'ın kurucusu ve yönetici direktörüdür. Apollo/Skylab A7L A7L Apollo & Skylab uzay giysisiApollo projesinde NASA astronotları tarafından giyilen birincil basınç elbisesidir.1975 te Apollo programının bitiminde ve 1968 deki Apollo-Soyuz Test Projesi aşamasında ,3 insanlı Skylab uçuşlarında aynı zamanda kullanılmıştır.A7Lde ILC dover tarafından yapılan ve tasarlanan 7. Apollo uzay giysisidir.A7L ILC nin ilk tasarımı olan A5L ve A6L nin devamıdır.öyle ki entegre termal ve mikrometeor kapak katmanı vardır.Apollo 1 in ölümcül yangınından sonra,giysi yangına dayanıklı olması için geliştirildi ve A7L yerini aldı. Javier FernÃ¡ndez Javier Fernández López (doğum 15 Nisan 1991; Madrid, İspanya) İspanyol buz patenci. Tek erkekler kategorisinde 2013 Avrupa Şampiyonu ve 2011 Grand Prix Finali üçüncüsüdür. 2010 Kış Olimpiyatları'nda İspanya'yı temsil etmiştir. San CristÃ³bal de La Laguna Katedrali San Cristóbal de La Laguna Katedrali () San Cristóbal de La Laguna'da (Tenerife, İspanya) bulunan bir Katolik katedralidir. Neo-gotik ve neoklasik tarzda yapılmıştır. 15. yüzyılda Tenerife adasının fatihi ve şehrin kurucusu Alonso Fernández de Lugo'nun mezarı katedralde bulunmaktadır. Katedralin bulunduğu yerin adanın eski sakinleri olan Guançelerin bir nekropolü olduğuna ilişkin belirtiler bulunmaktadır. 1511 yılında Meryem Ana'ya adanmış bir şapel buraya inşa edilmiş, daha sonra 1515 yılında daha büyük bir tapınak ile değiştirmek için karar verilmiştir. San Cristóbal de La Laguna Piskoposluk bölgeleri oluşturulduğu 1819 yılında Papa VII. Pius tarafından Katedral olarak ilan edilmiştir. Katedral 1904-1915 arasında yeniden inşa edilmiştir. Katedral, ""Virgen de los Remedios"" yerel adıyla anılan Meryem Ana'ya adanmıştır. Katedralin içinde çeşitli sanat eserleri vardır. Bir Katolik kilisesi olmasına rağmen, Katedral'in içinde bir İkon Müzesi bulunmaktadır. Bu müze, İspanya'nın en geniş Bizans İkonu koleksiyonu sahiptir, bir kısmı 300 yıllık 160 parça eser bulunmaktadır. 2013 Avrupa Artistik Patinaj Şampiyonası 2013 Avrupa Artistik Patinaj Şampiyonası 2012/2013 artistik patinaj sezonunda Avrupa'nın en iyi patencilerini belirlemek amacıyla düzenlenen Avrupa Artistik Patinaj Şampiyonasıdır. Sporcular kadınlar, erkekler, çiftler ve buz dansında yarışır. Şampiyona, 23–27 Ocak 2012 tarihleri arasında Zagreb, Hırvatistan'da yapılmıştır. Advanced Crew Escape Suit Advanced Crew Escape Suit (ACES) veya balkabağı giysisi, uçuşta giriş ve çıkış bölümleri için STS 65'ten sonra uzay mekiği mürettebatı tarafından giyilen bir basınç giysisi. Giysi SR-71 Blackbird uçuş mürettebatı ile U-2 ve X-15 Gemini pilot ve astronotları tarafından giyilen ABD Hava Kuvvetleri yüksek irtifa basınç giysisinin bir devamıdır. Giysi, Worcester, Massachusetts merkezli David Clark Şirketi tarafından üretilmiştir. ACES ilk olarak 1994'te kullanıldı. Joan Brossa Joan Brossa (d. 19 Ocak 1919, Barselona – ö. 30 Aralik 1998, Barselona), Katalan yazar, şair, oyun yazari, grafik tasarimci ve sanatçi. Tüm onun büyük edebi eser, istisnasız, Katalan yazılmıştır. O gerçekyeniüstü tarzında şiir Yaklaşık elli kitap, tiyatro üç yüz elli eser ve nesir dört kitap yazdı. Görsel şiir aşkın beş yüz eser ona şöhret verdi. Georges Marchais Georges Marchais, (d. 7 Haziran 1920, La Hoguette (Calvados) - ö. 16 Kasım 1997, Paris) Fransız komünist siyasetçi. İşçi olarak fabrikalarda çalışmıştır. Sendikal hareketlerde bulunmuş, 1947 yılında Fransız Komünist Partisi'ne üye olmuştur. Aralık 1972'de Parti Genel Sekreterliğine seçilmiş ve 1994 yılında kadar bu görevi sürdürmüştür. 1973-1997 yılları arasında Val-de-Marne milletvekilliği yapmıştır. 1981 Fransa cumhurbaşkanlığı seçimlerinde aday olmuş ancak %15 oy alıp ilk turda elenmiş ve ikinci turda François Mitterrand'ı desteklemiştir. 1981-1984 yılları arasında oluşan hükümetlere destek vermiştir. 1941-1959 yılları arasında yaptığı evlilikten Michèle, Monique ve Claudine adlı 3 kızı olmuştur. 1977 yılında yaptığı evlilikten de Olivier adlı bir oğlu olmuştur. Avrupa Parlamentosu Meclis Aynışah Hatun Aynışah Hatun, II. Bayezid'in Şirin Hatun'dan doğan kızıdır. Akkoyunlu hükümdarı Ahmed Göde ile 1490 yılında evlenmiştir. Mezarı Bursa'daki Şirin Hatun Türbesi'ndedir. İstanbul'da Beşir Ağa Medresesi yanında bir mektep yaptırmıştır. Vakfiyesini 1506 yılında tanzim ettirmiştir. Jacques Dacqmine Jacques Dacqmine (d. 30 Kasım 1923, La Madeleine (Kuzey) – ö. 29 Mart 2010, Calvados) Fransız oyuncu ve senarist. James Mason ve George Sanders gibi birçok ünlü fransız aktörün dublörlüğünü yapmıştır. Isabelle Pia Isabelle Pia (gerçek adı Geneviève Boussageon), Fransız oyuncu. Pia 13 Temmuz 1931'de Mulhouse'da doğmuş; 10 Temmuz 2008'de Paris'te (7. bölge) vefat etmiştir. Kara Mayınlarının Yasaklanması için Uluslararası Kampanya Kara Mayınlarının Yasaklanması için Uluslararası Kampanya anti personel mayınları ve misket bombalarından arınmış bir dünya için çalışan sivil toplum kuruluşlarının birleşmesidir. Birleşme, İnsan Hakları İzleme Örgütü, Medico International, Handicap International, Physicians for Human Rights, Vietnam Veterans of America Foundation ve Mines Advisory Group'tan oluşan benzer amaçlı altı topluluğun ortak hedefleri üzerinde iş birliği yapmada anlaştıkları yıl, 1992'de oluşturuldu. 2011'de, Kara Mayınlarının Yasaklanması için Uluslararası Kampanya (ICBL) ve Misket Bombaları Koalisyonu (CMC) işletimsel verimliliği gerçekleştirmek ve tamamlayıcı çalışmaları güçlendirmek amacıyla bir araya gelerek şu an ICBL-CMC olarak bilinen bir bünyede toplandı. Akıl Kültü Akıl Kültü (Fransızca: "Culte de la Raison"), Fransız İhtilali sırasında 1792-1794 yılları arasındaki belirsizlik döneminde Jacques Hébert ve devrimci arkadaşları tarafından seküler ve tanrıyı reddeden bir görüş olarak geliştirildi. Bu dönemde Katolik ayinleri yasaklanarak kiliseler "akıl tapınaklarına" dönüştürüldü. Cyperus Cyperus (Siperus) Papirüsgiller familyasından, çok yıllık, otsu gövdeli, Madagaskar menşeli, 2.500'ü aşkın türü bulunan, 1-2 metreye kadar boylanabilen bir bitki türüdür. İnce uzun duyarlı saplarının ucunda şeritler halinde ve şemsiye gibi dairesel şekilde çevresine açılan yaprakları vardır. Bu yaprakların merkezinde, Japon şemsiyesinin yaz ayları boyunca açan sarı yeşil renkli küçük ve gösterişsiz çiçekleri yer alır. Aşağı yukarı 600 türü bulunmaktadır. Örnek olarak, "Cyperus hillebrandii", "Cyperus aquatilis", "Cyperus decompositus", "Cyperus laevigatus", ve "Cyperus virens" verilebilir. Bitkinin duyarlı sapları kırılgan olduğundan özenle korunmaları gerekir. Bahçe bitkisi olarak çok zarif bir görüntüye sahip olan Japon şemsiyeleri, havuz kenarları ya da kendilerine ayrılan özel tarhlarda çok güzel durur, ayrıca evlerde ve balkonlarda saksı içinde de yetiştirilir. Yazın susuz bırakılmamalı, kışın ise 13-15 derecenin altında bir sıcaklığa konulmamalıdır. Vejetatif olarak tepe çelikleri ile üretilir. Mutlak Varlık Kültü Mutlak Varlık Kültü veya Yüce Varlık Kültü (Fransızca: "Culte de l'Être suprême"), Maximilien Robespierre tarafından deist görüşlere dayalı bir devlet dini olarak yerleştirilmeye çalışılan inanç. Bu yeni inanç, din özgürlüğüne izin vermediği için halkın tepkisini çekmiştir. Nurettin Canikli Nurettin Canikli (d. 15 Mayıs 1960, Alucra, Giresun), Türk siyasetçi. 24 Mayıs 2016 tarihinde Binali Yıldırım tarafından kurulan 65. Türkiye Hükûmeti'nde önce Başbakan Yardımcısı, daha sonra da Millî Savunma Bakanı olarak atandı. Adalet ve Kalkınma Partisi'nden 2002, 2007, 2011, Kasım 2015 genel seçimlerinde Giresun; 2018 genel seçimlerinde İstanbul milletvekili olarak meclise girdi. 15 Mayıs 1960 tarihinde Şevket ve Aişe çiftinin çocuğu olarak Giresun'un Alucra ilçesinde doğdu. İlk ve orta öğrenimini burada tamamladı. Ardından 1974 yılında yapılan Devlet Parasız Yatılı Okulları (DPYO) sınavına girerek Giresun İmam Hatip Lisesi'ni kazandı ve lise öğrenimini orada tamamladı. 1978 yılında ilk tercihi olan Ankara Üniversitesi Siyasal Bilgiler Fakültesi'ni kazandı ve 1982 yılında Ekonomi Bölümü'nden mezun oldu. Yüksek Lisansını Birleşik Krallık'ta bulunan Sheffield Üniversitesi'nde Para-Banka-Finansman alanında tamamladı. 1993 yılında Maliye Başmüfettişliğine atandı. Aynı yıl Gelirler Daire Başkanlığı ve 1996 yılında Genel Müdür Yardımcılığı görevini üstlendi. Ocak 1997 tarihinde İstanbul Defterdarlığına atandı. 54. Türkiye Hükûmeti'nin düşmesi sonucu Temmuz 1997 tarihinde görevinden alınınca memuriyetinden istifa etti. Yeminli mali müşavirlik şirketinin ortağı olarak faaliyette bulundu. Ayrıca 5 yıl "Yeni Şafak" gazetesinde ekonomi ve finans konularında köşe yazarlığı yaptı. 2001 yılında kurulan Adalet ve Kalkınma Partisi'nin (AK Parti) kurucu üyeleri arasında yer aldı. İlk defa 2002 Türkiye genel seçimleri'nde AK Parti Giresun milletvekili olarak meclise girdi. Türkiye Büyük Millet Meclisi (TBMM) Kamu İktisadî Teşebbüsleri Komisyonu Başkanı ve Avrupa Akdeniz Parlamenter Asamblesi Üyesi görevlerini sürdürdü. 2007 ve 2011 Türkiye genel seçimleri'nde tekrar Giresun milletvekili olarak meclise girdi. Recep Tayyip Erdoğan'ın 2014 Türkiye cumhurbaşkanlığı seçimi'nde Cumhurbaşkanı seçilmesinin ardından Ahmet Davutoğlu tarafından kurulan 62. Türkiye Hükûmeti'nde Gümrük ve Ticaret Bakanı olarak yer aldı. Haziran 2015 Türkiye genel seçimleri'nde partisi AK Parti'den aday gösterilmedi. Kasım 2015 Türkiye genel seçimleri'nde AK Parti milletvekili olarak meclise girdi. Davutoğlu'nun Başbakanlık görevinden istifa etmesinin ardından Binali Yıldırım tarafından 24 Mayıs 2016 tarihinde kurulan 65. Türkiye Hükûmeti'nde Başbakan Yardımcısı olarak görevlendirildi. 19 Temmuz 2017 tarihinde yapılan kabine revizyonu değişikliği sonrasında Milli Savunma Bakanlığı'na atandı. Evli ve dört çocuk babasıdır. Brüno Brüno 2009 yapımı Amerikan komedi filmi. Larry Charles tarafından yönetilen ve Sacha Baron Cohen'in oyunculuğuyla çekilen film Avusturyalı gey bir moda yazarı Brüno'nun hayatını anlatmaktadır. Baron Cohen'in 3. filmi olan Brüno, birçok silinen sahneye ve sansüre maruz kalmıştır. Extravehicular Mobility Unit Extravehicular Mobility Unit (EMU), (), Çevresel koruma sağlayan insan biçiminde bağımsız bir uzay giysisidir. Giysi hareket sağlama, yaşam desteği, yörüngede astronotların iletişimi ve araç dışı teknik işlemlerde destek işlevini görmektedir. İlk kez 1981'de tanıtılmıştır. Yarı sert giysi iki parçadan oluşmaktaydı. Bir tanesi UUİ'nin görevlerinde Uzay taşıtı dışı etkinlik için kullanılmaktadır. Bir diğeri Rus Orlan uzay giysisi ile hareketlilik ünitesi 2011'deki Mekik Programı sonunda Amerikan Uzay Mekiği Astronotları tarafından kullanıldı. Bruno Üç Halka Yirmibeş Üç Halka 25, Muzaffer İzgü'nün aynı adlı eserinin 1986 tarihli sinema uyarlaması. Filmin başrollerini Hülya Avşar ve Hakan Balamir paylaşmıştır. Emmelie de Forest Emmelie Charlotte-Victoria de Forest (d. 28 Şubat 1993, Randers), Danimarkalı şarkıcı, besteci ve şarkı sözü yazarı. İsveç'in Malmö şehrinde gerçekleştirilen 2013 Eurovision Şarkı Yarışması'nda Danimarka'yı "Only Teardrops" isimli şarkı ile temsil etmiş ve birinci olmuştur. "Only Teardrops" isimli ilk albümü, Universal Music etiketi ile 6 Mayıs 2013 tarihinde yayınlanmıştır. De Forest, şarkı söylemeye dokuz yaşında iken annesi ile birlikte Steve Cameron Gospel Korosu'nda başladı. On dört yaşından sonra İskoç müzisyen Fraser Neill ile müzik festivallerinde sahne almaya başladı ve bir ikili olarak, yalnızca yüz kopya satan "Emmelié de Forest and Fraser Neill" isimli bir albüm yayınladılar. De Forest, on sekiz yaşına geldiğinde Neill ile süren müzikal işbirliğine son verdi ve Complete Vocal Institute'e katılmak üzere Kopenhag'a taşındı. "Only Teardrops" (Lise Cabble, Julia Fabrin ve Thomas Stengaard tarafından yazılan) isimli şarkı ile De Forest, İsveç'in Malmö şehrinde gerçekleştirilen 2013 Eurovision Şarkı Yarışması'nda Danimarka'yı temsil etmek üzere aday olan on şarkıcıdan biri idi ve 26 Ocak 2013 tarihinde gerçekleştirilen ulusal finali kazandı. 14 Nisan 2013 tarihinde "Only Teardrops" isimli ilk albümünün, Eurovision Şarkı Yarışması'nda sahne almadan bir hafta önce, 6 Mayıs 2013 tarihinde yayınlanacağını açıkladı. Albümde "Only Teardrops"un orijinal ve senfonik versiyonu ile birlikte on iki şarkı bulunuyordu. De Forest yarışmaya, 14 Mayıs 2013 tarihinde gerçekleştirilen birinci yarı finalden başladı ve 167 puan ile birinci sırada finale yükseldi. Britanyalı bahisçilere göre yarışmayı kazanacak en büyük favori olan De Forest, 18 Mayıs 2013 tarihinde gerçekleştirilen yarışma finalini 281 puan ile birinci sırada tamamladı. 7 Şubat 2014 tarihinde De Forest, "Rainmaker" isimli üçüncü teklisinin ön izlemesi ve şarkıyı tanımladığı bir video yayınladı. Söz konusu şarkı daha sonra B&W Hallerne, Kopenhag'da gerçekleştirilen 2014 Eurovision Şarkı Yarışması'nın resmi tema müziği olarak açıklanacaktı. Emmelie de Forest, Danimarka'da gerçekleştirilen 2014 yarışmasının ilk yarı finalinde ve finalinin ara gösterisinde sahne aldı. "Rainmaker", yarışmada seslendirilmesinin ardından pek çok katılımcı ülkenin listelerine giriş yaptı ve Danimarka listelerinde birinci sıraya kadar yükseldi. De Forest, pek çok defa bir önceki yıl aldığı zaferinin tadını çıkarmakta olduğunu ve "rüyasını yaşamakta" olduğunu dile getirdi. Bir önceki yılın galibi olarak De Forest, pek çok katılımcı ülkenin ulusal finalinde de bir konuk olarak yer aldı, nitekim "Rainmaker" isimli yeni şarkısının prömiyeri Malta ulusal finalinde gerçekleştirildi. 2014 yılının Mayıs ayında De Forest, ikinci stüdyo albümü üzerinde çalıştığını dile getirdi. 3 Ağustos 2014 tarihinde sosyal medya üzerinden, Amsterdam LGBT Onur Haftası'nda söz konusu albümden (18 Ağustos 2014 tarihinde yayınlanacak) "Drunk Tonight" isimli ilk teklisini seslendireceğini bildirdi. De Forest, Danimarkalı bir anne ve İsveçli bir babanın, Ingvar de Forest (1938–2010), çocuğu olarak Danimarka'nın Randers şehrinde doğdu. Ebeveynlerinin boşanmasından sonra, annesi ile birlikte Danimarka'nın Mariager şehrine taşındı ve burada büyüdü. De Forest'ın açıklamalarına göre, büyük dedesi VII. Edward'ın gayrimeşru bir çocuğu idi; dolayısıyla kendisi Kraliçe Victoria'nın soyundan geliyordu. Danimarka'nın kamusal yayın kuruluşu Danmarks Radio, Dansk Melodi Grand Prix sırasında kendisini bu şekilde tanıtmasına izin verdi ancak Eurovision Şarkı Yarışması'ndan önce, çeşitli tarihçilerin açıklamaları doğrultusunda, bu iddia ya da aksinin kanıtlanamayacağını kamuoyuna bildirdi. Sami Frey Sami Frey, doğum Samuel Frei (13 Ekim 1937, Paris) Polonyalı - Yahudi kökenli Fransız oyuncu. 1937 yılında doğan Frey'in ailesi II. Dünya Savaşı sırasında Polonya'dan Fransa'ya göç etmişlerdir. Frey'in anne ve babası savaş sırasında yahudi olmaları nedeniyle nazi kamplarına alınmış ve burada vefat etmişlerdir. Brigitte Bardot'ya göre, Frey'in güvendiği bir arkadaşıydı, Frey bir çamaşır sepetine saklanarak nazi kamplarına götürülmekten kurtulmuştu. Frey kariyeri açısından kilit rolünü, René Simon'nun öğrencisi olarak, 1960'ta Henri-Georges Clouzot'nun çok konuşulan filmi La Vérité'de Brigitte Bardot'nun karşısında oynayamıştır. Filmin çekimleri sırasında o sırada Jacques Charrier'yle evli olan partneri Bardot'yla kısa süreli bir ilişki yaşamıştır. 1966- 1968 yılları arası Claude Régy tarafından yönetilen Théâtre Antoine (Antoine Tiyatrosu) 'nda birçok rolde oynamıştır ve Fransa'da dönemin çağdaş ingiliz tiyatrosunun kabul görmesine katkıda bulunmuştur. Kariyerinin ilerleyen yıllarında komedyen Delphine Seyrig'e sahnede eşlik etmeye başladı. Uzun Bir Gece (film, 1986) Uzun Bir Gece, Necati Cumalı'nın aynı adlı eserinin 1986 tarihli sinema uyarlaması. Henri-Georges Clouzot Henri-Georges Clouzot (; – ) Fransız film yönetmeni, senarist ve yapımcı. En çok gerilim tarzındaki "Le Salaire de la Peur" ve "Les Diaboliques" filmleriyle tanınır. Bu filmler birçok eleştirmen tarafından 1950'lerin en iyi filmleri olarak nitelendirilmektedir. Clouzot ayrıca Fransız hükûmeti tarafından ulusal hazine ilan edilmiş "Le mystère Picasso" gibi birçok belgesel filmi de çekmiştir. Only Teardrops "Only Teardrops" (), Danimarkalı şarkıcı Emmelie de Forest tarafından seslendirilen İngilizce şarkıdır. Sözleri Lise Cabble, Julia Fabrin Jakobsen ve Thomas Stengaard tarafından yazılan ve bestelenen şarkının yapımcılığını Frederik Thaae üstlenmiştir. 27 Ocak 2013 tarihinde Danimarka'nın "Dansk Melodi Grand Prix 2013" isimli ulusal finalinin galibi olmuştur ve İsveç'in Malmö şehrinde gerçekleştirilen 2013 Eurovision Şarkı Yarışması'nda Danimarka'yı temsil etmeye hak kazanmıştır. Yarışmaya 14 Mayıs 2013 tarihinde gerçekleştirilen birinci yarı finalden başlayan şarkı, 167 puan ile birinci sırada finale yükselmiş ve 18 Mayıs 2013 tarihinde gerçekleştirilen finali 281 puan ile birinci sırada tamamlamıştır. Danimarka ulusal finalini kazandıktan sonra, Danimarka'nın iTunes'unda en çok satan şarkılar listesi ve Danimarka'nın en çok dinlenen kırk single'ının yayınlandığı Tracklisten'e ikinci sıradan giriş yapmıştır (Eurovision galibiyetinin ardından birinci sıraya yükselmiştir). "Only Teardrops", Lise Cabble'nin, Dansk Melodi Grand Prix'te yarışan on ikinci (1995'ten 2013'e dek) ve ulusal finali kazanan üçüncü şarkısıdır. Cabble'nin besteci ve söz yazarı olarak yapımında yer aldığı her iki şarkı da Eurovision Şarkı Yarışması'nda ilk beşte yer almıştır (1995 ve 2011). Besteciler De Forest'a, Anders Fredslund-Hansen tarafından kurulan ve Dansk Melodi Grand Prix için şarkılar sağlayan "Good Songs Publishing" isimli şirket aracılığıyla ulaştılar. Şarkı, 2012 yılının Ağustos ayında kaydedildi ve yılın, yaklaşık, son iki buçuk ayında De Forest, ses tellerini büyük ölçüde etkileyen bir hastalıktan muzdarip oldu. 2012 yılının Aralık ayında Danmarks Radio (DR), Danimarka ulusal finalinde yarışacak on şarkı ve yarışmacıyı seçti ve isimler 16 Ocak 2013 tarihinde kamuoyuna duyuruldu. 27 Ocak 2013 tarihinde şarkı, Danimarka'nın "Dansk Melodi Grand Prix 2013" isimli ulusal finalinin galibi olmuş ve İsveç'in Malmö şehrinde gerçekleştirilen 2013 Eurovision Şarkı Yarışması'nda Danimarka'yı temsil etmeye hak kazanmış; yarışma finalini, 281 puan ile birinci sırada tamamlamıştır. Danimarka ulusal finalinden önce De Forest, şarkının güzel bir melodi ve tempoya sahip olduğunu düşündüğünü dile getirmiştir. Şarkı, teneke düdük ile başlar ve sonlanır, nakaratında vurmalı çalgılar öne çıkar; teneke düdük başta olmak üzere, İskoç ve Kuzey Avrupa halk müziği öğeleri ağır basmaktadır. De Forest'ın dramatik soprano vokaline, şarkıda çok seslilik sağlayan bir koro eşlik eder. "Gaffa" isimli Danimarkalı müzik dergisi şarkıyı, "tek bir kafanın içinde sıkışmış olan milyon dolarlık bir koro" olarak tanımlamıştır. Emmelie de Forest başta olmak üzere şarkının besteci ve söz yazarları ile birlikte yapımcısı; şarkı sözlerinin, savaşmakta olan iki tarafla ilgili olduğunu belirtmiştir. Danimarkalı gazeteci ve şair Kristen Bjørnkjær, şarkının ilk dizesi ("the sky is red tonight"; Türkçe: ""gökyüzü bu gece kırmızı"") üzerine; akşamüzeri güneş batarken ortaya çıkan ve kızıla çalan turuncu renkten söz edilmediğini düşündüğünü, gökyüzünün kan renginde olduğunu dile getirmiştir. De Forest, Danimarka ulusal finalinden önce, "Ancak birbirimizi ve dünyayı nasıl daha iyi kılmak için çalışırsak kendimize bir şeyler katabiliriz. Bu melankolik ancak gelecek için umut vermektedir," demiştir. Ayrıca, şarkı sözlerinin nakarat ("only teardrops"; Türkçe: ""yalnızca gözyaşları"") dışında kalan kısmı tamamen sorulardan oluşmaktadır. Metnin verdiği mesaja rağmen "Only Teardrops", daha önce 1982 Eurovision Şarkı Yarışması'nı Almanya adına kazanan Nicole'ün "Ein bißchen frieden" isimli şarkısı gibi, alışılagelmiş barış içerikli sözlere sahip bir balad değil; halk müziği ile vurmalı çalgıların ön plana çıktığı, popüler tarzda ve yüksek tempolu bir şarkıdır. De Forest'in 18 Mayıs 2013 tarihindeki zaferinin hemen ardından NOS isimli Hollandalı gazete, şarkının K-otic isimli Hollandalı müzik grubunun 2002 tarihli "I Surrender" isimli şarkısından kopyalandığını iddia etti. K-otic grubunun üyelerinden birisi, şarkılar arasında büyük ölçüde bir benzerlik olduğunu kabul etti fakat bunun bir intihal olarak nitelendirilemeyecek ölçüde küçük bir benzerlikten ibaret olduğunu dile getirdi. Hollandalı yapımcı ve yetenek şovu jürisi Eric van Tijn konuyla ilgili olarak, "Eurovision şarkıları tamamen yeni şarkılar olmalıdır. Her iki şarkıdaki flüt melodisi birebir aynı, bu görmezden gelinemez. Lakin, bunun oldukça büyük bir kopyalama olmadığını söyleyebilir çünkü yalnızca şarkıların başlangıçlarında büyük ölçüde bir benzerlik söz konusu," dedi. Avrupa Yayın Birliği çalışanı Sietse Bakker ise "İntihal ile şarkıların birbirine benzemesi arasında büyük bir fark var. Bu tür iddialar her yıl yapılıyor. Bence, her iki şarkı birbirine oldukça benziyor; bir intihal söz konusu değil," dedi. Emmelie de Forest, DR veya şarkının bestecileri ise bu iddialara karşı hiçbir resmi açıklamada bulunmadı. Alt覺l覺k'taki y覺ld覺zlar listesi Bu liste Altılık Takım Yıldızındaki dikkate değer yıldızlar listesi olup, azalan parlaklığa göre sıralanmıştır. Tutku (film, 1984) Tutku, Necati Cumalı'nın ilk baskısı 1962 yılında yayınlanmış olan "Susuz Yaz" adlı hikâye kitabında yer alan "Öç" adlı eserinin 1984 tarihli sinema uyarlamasıdır. Ancak filmin finali kitaptaki sondan farklıdır. Dumlupınar, Buca Dumlupınar , İzmir ilinin Buca ilçesine bağlı merkez mahallesidir. Özellikle de tarihi Yanıkkahveler semti ile tanınır. İdari sınırlarına bakıldığında ise Kuzeyinde Yaylacık Mahallesi, Güneyinde Kozağaç Mahallesi, Doğusunda Adatepe Mahallesi, Batısında ise Vali Rahmi Bey Mahallesi yer almaktadır. Palikot Hareketi Palikot Hareketi (Lehçe: "Ruch Palikota", RP), Polonya'da Janusz Palikot liderliğindeki sol eğilimli, Kilise karşıtı siyasî parti. 1 Haziran 2011 tarihinde kuruldu. Parti, kürtajın yasallaşması, eşcinsel evliliğe izin verilmesi ve esrar içiminin serbest bırakılması için kampanya yürütmektedir. Devlet okullarındaki dini eğitime son verilmesini isteyen Palikot Hareketi, din adamlarının Polonya siyasetinden tamamen el çekmesini talep etmektedir. 2011 senesinde Polonya'da seçilen ilk eşcinsel milletvekilleri Palikot Hareketi'nin siyasetçilerindendir. Bulut Atlası (film) Bulut Atlası (özgün adı: Cloud Atlas) 2012 Alman-Amerikan ortak yapımı Wachowski kardeşler ve Tom Tkywer tarafından yazılan ve yönetilen dram ve bilimkurgu filmi. David Mitchell 2004 yılında yayımlanan filmle aynı ismi taşıyan romanından sinemaya uyarlanmıştır. Film sıra dışı geriye dönüş ve ileriye atlama teknikleriyle farklı dönemlerde yaşamış altı ayrı karakterin öyküsünü anlatır. 4 yıllık yapım süreci boyunca bir takım mali sorunlarla karşılaşan film, 102 milyon dolarlık bütçesiyle tüm zamanların en maliyetli bağımsız filmlerinden biridir. Yapımı 2011 yılının Eylül ayında, Almanya'da bulunan Babelsberg Stüdyolarında başlanmıştır. Filmin galası 9 Eylül 2012'de Toronto Uluslararası Film Festivalinde yapıldı. 26 Ekim 2012'de ise Türkiye, Avrupa ve Kuzey Amerika'da gösterime girdi. Eleştirmenleri kutuplaştıran film, birçok En İyi Film ve En Kötü Film listesinde yer aldı. 2013 yılı Altın Küre Ödüllerine En İyi Müzik dalında aday gösterildi. Bulut Atlası'nın konsepti resmi olarak şöyle açıklanmıştır: BM Ciudad Real Balonmano Ciudad Real (), Ciudad Real, Castilla La Mancha'da yer almış hentbol kulübü. BM Ciudad Real, Liga ASOBAL'de mücadele etmekteydi. 2009 EHF Şampiyonlar Ligi'ni finalde THW Kiel'i yenerek kazanmışlardı. Temmuz 1983'te Ciudad Real şehrinde "Asociación Deportiva Cultural Caserío Vigón" adıyla hentbol kulübü olarak kuruldu. 1993'te Ciudad Real şehrinin diğer takım olan "Asociación Deportiva Cultural Ciudad Realin haklarını "ADC Caserío Vigónun almasıyla birlikte kulübün adı Balonmano Ciudad Real oldu. BM Ciudad Real, 2011-12 sezonunda Madrid'e yerleşti ve yeni adı BM. At. de Madrid oldu. İsim değişikliği finansal durumlardan kaynaklanmaktaydı. TBV Lemgo TBV Lemgo, Lemgo, Almanya'da yer alan hentbol takımı. 1911'den 1942'ye kadarki dönemde kulübün adı Ballsportverein Lemgo 1911 şeklindeydi. TBV Lemgo, 2013 yılı itibarıyla, Hentbol Bundesliga'da mücadele etmektedir. SG Flensburg-Handewitt SG Flensburg-Handewitt, Almanya'da yer alan hentbol kulübü. SG Flensburg-Handewitt, 2012-13 sezonunda Hentbol Bundesliga'da mücadelesini sürdürmektedir. TuS N-LÃ¼bbecke TuS Nettelstedt-Lübbecke, Lübbecke, Almanya'da yer alan hentbol kulübü. TuS Nettelstedt-Lübbecke, 2012-13 sezonu itibarıyla Hentbol Bundesliga'da mücadele etmektedir. İtalyan kapriçyosu İtalyan kapriçyosu, Pyotr İlyiç Çaykovski'nin 1880 yılında italya'da kaldığı otelde orkestra için bestelediği Op. 45 numaralı bir fantezi müzik eseri. (Kiril alfabesi: Итальянское каприччио) Ziya Åžakir Soku Ziya Şakir Soku, (d. 1883, İstanbul - ö. 22 Aralık 1959), Türk gazeteci, tarihçi, yazar. Cumhuriyet döneminde en çok eser bırakan yazarlarından birisi olan Ziya Şakir Bey, çeşitli gazetelerde tefrika ettiği tarihsel yapıtlarla tanındı. Yakın tarih, din ve polisiye gibi birçok alanda 280 civarında eseri vardır. Eserlerinin çoğunu "Hüseyin Servet, M. Ziya, Hamid Nuri, Bahtiyar, Emekligil, Z. Melek, Abdülmüheymin" gibi takma isimler altında vermiştir. Hayatı boyunca bir eylem adamı olan Ziya Şakir Bey, Jön Türk hareketin katılmış; Balkan Savaşı'nda, I. Dünya Savaşı'nda, Türk Kurtuluş Savaşı'nda çarpışmıştı. Tanıklıklarını kaleme aldığı yapıtlarıyla Cumhuriyet döneminin ilk büyük sözlü tarih yazarı ve araştırmacı gazeteciliğin öncülerinden birisi oldu. Türk Tarih Kurumu Başkanlığı görevinde bulunan Prof. Dr. Ali Birinci'ye göre Ziya Şakir, Cumhuriyet devrinin ilk büyük sözlü tarih yazarıdır. 1883 yılında İstanbul'da, Ayasofya yakınlarında bir evde doğdu. Babası Sivas ili Divriği ilçesine bağlı Bahtiyar köyünden, annesi ise Konyalı Hayriye hanımdır. Babasını I. Dünya Savaşı'nda kaybetti. Babasının görevi nedeniyle gittikleri Bursa'da başladığı lise öğrenimine İstanbul'da Vefa Lisesi'nde devam etti. Bursa'da yaşadığı dönemde Mehmed Baha ve kardeşi Hakkı Baha Bey (Pars kardeşler) ile arkadaşlık etti. Başta Pars Kardeşler olmak üzere edebiyat çevresinin içinde bulunmasından ötürü ilk yazarlık deneyimini bu dönemde yaşadı. Vefa Lisesi'nde Süleyman Sadi ve Mithat Cemal Kuntay sıra arkadaşı oldu ve yazma tutkusu devam etti. Yayımlanan ilk eseri "Köylü Kızı" başlıklı manzumedir. Bu manzumenin 1899 yılında "İrtikâ" dergisinde yayımlanmasıyla on altı yaşında yazı hayatına başladı. Şiir ve şarkılarını "İrtikâ, Musavver-i Fennî, Edeb ve Terakkî" dergilerinde yayımlamayı sürdürdü. Okul idaresi tarafından yazıları nedeniyle uyarılması üzerine "Hüseyin Servet", "M. Ziya", "Hamid Nuri" gibi takma adlar kullanmaya başladı Genç yaşta "Jöntürk" olarak mimlenince Halep Jandarma Alayı’na tayin edilmiş olan babası ile birlikte Halep'e gitti ve idadi eğitimini Halep İdadisi'nde tamamladı. İdadiyi bitirdikten sonra hukuk öğrenimine başladıysa da yarım bıraktı, gazetelerde çalıştı. Terakki gazetesi ile Hanımlara Mahsus Gazete ve Çocuklara Mahsus Gazete'de başyazarlık yaptı. Ahmet Muhtar Paşa'nın onu İstanbul'un fethini araştırmaya yönlendirmesi ile araştırma ve tarih aşkı ortaya çıktı. Tarihe olan ilgili nedeniyle "Cemiyet-i İnkılabiye" derneğine üye oldu ve derneğin "Mecmua-i İnkılap" adlı yayın organını kendi evinde bastı. bu cemiyette yazarken "Abdül Müheymen" mahlasını kullandı. II. Meşrutiyet'in ilanından sonra vatani piyesler yazdı. 1910 yılında Suphi Nuri İleri ile birlikte "Genç Türk Gazetesi"'ni (Le Jeune Turc) çıkartmaya başladı. Dahiliye Nazırı Talat Paşa'yı istifaya davet eden bir yazısı nedeniyle Mısır'a kaçmak zorunda kaldı.e Mısır'da bulunduğu yıllarda sinemayla ilgilendi. İtalyanların Trablusgarb'a saldırmaları üzerine geri İstanbul'a döndü. Divan-ı Harp'te yargılanarak Kastamonu ve Sinop'a sürüldü. Talat Paşa bir süre sonra kendisini İstanbul'a getirip barışma ve devlet memurluğu teklif ettiyse de kabul etmedi. Bir süre Süleyman Nazif'in çıkardığı ""Hak"" gazetesinde yazarlık yaptıktan sonra eve kapandı. I. Balkan Savaşı başlayınca küçük kardeşi Kazım Şakir ile birlikte gönüllü olarak Bursa Taburu'na katıldı. Savaşta yaralandı, hastanede tedavi görürken esir düştü. II. Balkan Savaşı öncesinde kaçmayı başararak Edirne'nin kurtuluşuna katılan Ziya Şakir Bey, Balkan Savaşı'nda tuttuğu detaylı notları önce dizi yazı olarak yayımlamış, sonra da Balkan Savaşı'na dair iki cilt kitap yazmıştır. I. Dünya Savaşı başladığında Bursa taburundaki görevi devam ettiğinden yeniden Bursa'ya gitti. Ertuğrul gazetesini yönetmek üzere Talat Paşa tarafından görevlendirilmişti. Savaş boyunca bir taraftan inzibat görevi yaparken, diğer yandan Ertuğrul gazetesini çıkardı. 1910 yılında İttihat Terakki'yi desteklemek amacıyla bir grup aydın tarafından çıkarılmaya başlamış olan bu gazeteyi 1914 yılı başından, 1920 yılının sonuna kadar yönetti. Bursa valisi Gümülcineli İsmail'in 1919 yılı Nisan ayında aralarında Ziya Şakir'in de bulunduğu 13 kuvay-ı milliyeci için tutuklanma karar vermesi üzerine İngilizler tarafından tutuklandı. Cezaevinde karşılaştığı "Püskülsüz İsmail" adlı eski eşkiyanın maceralarını daha sonra kitap olarak yayımlamıştır. Kurtuluş Savaşı boyunca Mustafa Kemal ve Heyet-i Temsiliye'nin resmi temsilcisi gibi yayın yapan Ertuğrul gazetesini yönetmeyi sürdüren Ziya Şakir, Bursa Müdafaa-i Hukuk örgütünde de propaganda ve istihbarat sorumlusu olarak görevlendirilmişti. 1920'de Yunan ilerleyişini önlemek üzere, Bursa Kuvay-ı Milliye milisleri ile birlikte, Soma cephesinde savaşmaya gitti ancak Bursa'nın işgalini önlemek mümkün olmadı. Ziya Şakir, işgal öncesinde Ertuğrul gazetesinin son sayısını çıkarıp Bursa'yı terk etti; mücadeleyi Anadolu'nun işgal altında olmayan yerlerinde sürdürdü. Kurtuluş Savaşı'ndan sonra gazetecilik ve yazarlığa İstanbul'da devam etti. 1928 tarihinden itibaren yaklaşık 140 tane yapıtı Son Posta, Yeni Gün, Tan, Son Telgraf, İkdam, Kitap, Köroğlu ve Vatan'da tefrika edildi ve bunlardan bazıları da kitap halinde yayımlandı. İlk tefrikası ve tanınmasını sağlayan ilk eseri olan ""Meçhul Asker" adlı eseri 1912'de Edirne'de gönüllü olarak katıldığı Balkan Harbi'ni anlatır; 1929'da Vakit gazetesinde yayımlanan bu hikâyedeki kahramanlar kendisi ve kardeşidir.. Eser, daha sonra yeni harflerle de basıldığı için eser kalıcı oldu. Soyadı Kanunu'ndan sonra "Soku" soyadını alan Ziya Şakir Bey, soyadını kitaplarında kullanmadı. Yaşamı boyunca yaklaşık olarak 300 civarında eser oluşturdu; eserlerinden üçü filme çekilmiştir. İlki, ""Allah'ın Cenneti"" adlı romanından kendisinin senaryoya uyarladığı ve 1939 yılında Muhsin Ertuğrul tarafından çekilen aynı adlı filmdir. Ayrıca 1954 yılında bir eseri Hayri Esen tarafından senaryolaştırıp 1954 yılında ""İstiklal Harbi/Ruhların Mucizesi"" (1954) adıyla; ertesi yıl bir diğer eseri Turgut Etingü tarafından senaryolaştırılıp ""Ebediyete Kadar"" adıyla filme çekildi. Ziya Şakir Soku, 22 Aralık 1959'da İstanbul'da öldü. Alcides PeÃ±a Alcides Peña Jiménez, (d. 14 Ocak 1989), Bolivyalı millî futbolcudur. Oriente Petrolero'da forma giymektedir. Carlos Erwin Arias Carlos Erwin Arias (d. 27 Nisan 1980), Bolivya'lı millî futbolcudur. Oriente Petrolero'de forma giymektedir. Christian Vargas Christian Vargas (d. 8 Eylül 1983), Bolivyalı millî futbolcudur. San José'de forma giymektedir. Edivaldo Hermoza Edivaldo Rojas Hermoza (d. 17 Kasım 1985), Bolivya'lı millî futbolcudur. Shonan Bellmare'de forma giymektedir. Muangthong United Jaime Robles CÃ©spedes Jaime Robles Céspedes (d. 1 Ocak 1995), Bolivya'lı millî futbolcudur. Aurora'da forma giymektedir. Liban Abdi Ali Liban Abdi (d. 5 Ekim 1988), Somali doğumlu Norveçli futbolcudur. Forvet pozisyonunda görev almakta olup, Eliteserien takımlarından Haugesund'da forma giymektedir. Liban Abdi 5 Ekim 1988 tarihinde Somali'de dünyaya geldi. Burada fakirlik içinde büyüyen Abdi, ilerleyen senelerde ailesiyle Norveç'in Oslo şehrine göç etti. Abdi eğitimini de burada devam ettirdi. Liban geçinmek için futbola başladı ve ağabeylerinin önerisiyle Vålerenga kulübünde amatör olarak oynamaya başladı. Daha sonra ülkenin bir diğer ekibi Skeid takımına transfer oldu. Burada oynadığı dönemde attığı goller sebebiyle dikkat çekti ve birçok scout tarafından takibe alındı. Tarihler 2004 yılını gösterdiğinde ise Abdi İngiliz ekibi Sheffield United tarafından denenmeye alındı. Bu takım ile denenen Abdi, sözleşme imzaladı. Böylelikle bu takımın tarihindeki ilk Somalili oyuncu oldu. Çalışma izninin çıkmasıyla tam 3 sene altyapıda oynayan Liban, 2007 yılında ise A takıma yükseldi. 2008 yazında ise 2 yıllık profesyonel sözleşme imzaladı. Bu takımla sözleşme imzaladıktan sonra birkaç hazırlık maçında forma giydi ve takımın Budapeşte'deki kardeş kulübü Ferencvárosi takımına kiralandı. Burada ilk profesyonel maçlarına çıkan Abdi, 10 maça çıktı ve 1 tanede gol attı. 2010 yılında bu takıma dönse de A takıma alınmadı ve serbest bırakıldı. 2010-11 sezonu önesinde ise 2 sene kiralık oynadığı Budapeşte ekibi Ferencvárosi tarafından bonservisi alındı. Bu takım tarafından bonservisi alındıktan sonra ise ilk maçına 30 Temmuz'da Paksi FC karşısında çıktı. İlk golünü ise sonraki hafta Kecskeméti TE maçında attı. Bu maçta takım arkadaşı Marek Heinz ile en çok beğenilen isim oldu. Sezon boyunca şans bulan Abdi, ligin son haftasında ise Lombard Pepa maçında 3 asist birden yaptı ve artık A takımın değişilmez oyuncusu olduğunu kanıtladı. O sezon ligde 17 maç 1 gol, 4 asist ve Kupa'da 2 maç ile oynadı. 2011-12 sezonunda ise ilk maçına Ulisses karşısında UEFA Avrupa Ligi maçında çıktı ve bu onun ilk Avrupa maçı oldu. Aynı maçta 1 asist yapan Abdi, rövanş maçında da gol atarak takımın üst tura yükselmesinde pay sahibi oldu. Bir sonraki turda da Aalesunds FK takımına gol atan oyuncu, takımının yenilmesini engelleyemedi. O sezon ligde ise sakatlığı nedeniyle sadece 12 maça çıkan oyuncu, ilk ve tek golünü 2. haftada Diósgyör aplarına yolladı. 1 asist yaptı. Kupada ise 3 maça çıktı. 2012-13 sezonunda ise Portekiz ekibi Olhanense'ye transfer oldu. Bu takımla ilk maçında asist yapan Abdi, 3.haftada ise FC Porto maçında ilk golünü attı ancak takımı 3-2 maplup oldu. Devre arasında Süper Lig ve diğer liglerden teklif alan Abdi, kulübünde kaldı. O sezon toplamda 16 maça çıkan Abdi, 4 gol ve 4 asist istatistiğiyle oynasa da yaşadığı kasık kemiği iltihabı nedeniyle uzun süre sahalardan uzak kaldı. O sezon Taça da Liga da 2 maç ve Taça de Portugal da ise 1 maç 1 gol performansıyla oynadı. 2013-14 sezonu öncesinde ise adı Çaykur Rizespor ile anılsa da aynı lig ekiplerinden Coimbra takımına transfer oldu. Bu takım ile ilk maçına 3. haftada Estoril karşısında çıktı. O sezonun ilk yarısında 11 maça çıkan oyuncu skora etki edemedi. 2013-14 devre arasında ise Mutumba, Engin Baytar, Aykut Akgün ve Lomana LuaLua gibi isimleri kadrosunda katan Çaykur Rizespor'a 500.000 Euro bonservis bedeli ile 4,5 yıllığına transfer oldu. Takımla hazırlık kampına katılan oyuncu, 20 numaralı formayı tercih etti. İlk maçına ise Ligin ikinci yarısının ilk maçı olan Gençlerbirliği maçında çıktı ve etkili performans gösterdi ancak takımı galip gelemedi. Bu maçta 60 dakika sahada kaldı. Bu maç ile birlikte Rıza Çalımbay'ın takımının değişilmez oyuncusu oldu ancak 90 dakika forma giyemedi. 14 Şubat 2014 tarihinde oynanan Gaziantepspor maçında ise Çalımbay'ın istifasının ardından Leonard Kweuke'nin golünün asistini yaptı ve 5-1 sonuçlanan maçta bir de çok estetik bir gol kaydetti. Mario Rondón Mario Junior Rondón Fernández (d. 26 Mart 1986), Venezuela'lı millî futbolcudur. Nacional'de forma giymektedir. Mateus Galiano da Costa Mateus (Tam adıyla Mateus Galiano da Costa; d. 19 Haziran 1984), Angolalı futbolcudur. Nacional'de forma giymektedir. Mexer Edson André Sitoe ya da Mexer (d. 8 Eylül 1987), Mozambikli millî futbolcudur. Nacional'da forma giymektedir. Vladan Giljen Vladan Giljen (d. 7 Aralık 1989), Karadağlı kaleci. Nacional'de forma giymektedir. 2006-2008 arasında FK Sutjeska Nikšic'da futbola başlamıştır. 2008-2010'da ise FK Sutjeska Nikšic ile profesyonel sözleşme imzalayarak futbola başlamıştır. 2010'da Nacional'e transfer olmuştur. Bizim Okul Bizim Okul, 2 Şubat 2013 yılında Türkiye'de yayına girmiş bir televizyon dizisidir. Atv'de yayınlanmıştır. Oyuncularının büyük bölümü Akasya Durağı'nda oynamıştır. Dizinin konusu internet sitesinde şöyle anlatılır: ""Bizim Okul; öğrencilerin derslerde yeni bilgiler öğrenirken, aynı zamanda birlikte eğlenmeyi, sağlam dostluklar kurmayı, zor zamanlarında arkadaşlarının yanında olmayı öğrendiği bir hayat okulu… Okulun haylaz öğrencilerinin bir araya geldiği 10-A sınıfı ise öğretmenlerin korkulu rüyası..."" Dizi 23 Mart 2013 tarihinde televizyon hayatına final bölümüyle son vermiştir. Toplamda 7 bölüm yayınlanan dizi televizyon hayatına veda etmiştir. TaÅŸhoron Kilisesi Taşhoron Kilisesi, Malatya ili Yeşilyurt ilçesi Çavuşoğlu mahallesinde yer alan 18. yüzyılın ikinci yarısında Ermeniler tarafından yapılan kilisedir. 1335 m bir alanda kurulu ve taştan yapılmadır. 2013 yılı içerisinde restore edilmeye başlanmıştır. Huawei Ascend D2 Huawei Ascend D2 Çinli teknoloji üreticisi Huawei tarafından CES 2013 fuarı kapsamında Las Vegas, Amerika Birleşik Devletleri'nde tanıtılan akıllı telefon modeli. 2013 yılı Ocak ayında tanıtılan bu model Android işletim sistemi ile çalışmaktadır. TAKM Avrasya Askeri Statülü Kolluk Kuvvetleri Teşkilatı (; : Türkçe Avrasya Askeri Statülü Kolluk Koruma Teşkilatı), 25 Ocak 2013 tarihinde Azerbaycan'ın başkenti Bakü'de kurulmuş uluslararası resmi bir örgüttür. Türkiye, Azerbaycan, Kırgızistan ve Mogolistan kurucu üyeleridir. Kısaltma adı TAKM olarak dört ülkenin baş harflerinden oluşur. Teşkilatın temelleri 2011 yılında Ankara'da atılmıştır. Teşkilatın ana karargâhı Ankara’dadır. Kuruluş amacı, "Askeri statülü kolluk kuvvetleri arasındaki iş birliği ve dayanışmayı geliştirmek" olarak açıklanmıştır. Mart 2014 ayı içinde Moğolistan’ın askerî statülerini kaybetmelerini gerekçe göstererek Mutabakat Muhtırasını imzalamaması nedeniyle imzalanan anlaşma geçersiz olmuş, kuruluş süreci yeniden başlatılmıştır. Daha önceki çalışmaların tamamında yer alan ancak teşkilatındaki yapısal değişiklik ve iç prosedürlerini yetiştiremedikleri için Mutabakat Muhtırasını imzalayamayan Kazakistan’ın yeniden müracaatı sonucu, TAKM teşkilatının Türkiye, Azerbaycan, Kırgızistan ve Kazakistan arasında yeniden oluşturulması planlanmıştır. Bu kapsamda yürütülen çalışmalar devam etmektedir. TAKM Teşkilâtına, Avrasya bölgesinde, karşılıklı iş birliğini geliştirmek isteyen diğer tüm ülkelerin Askeri Statülü Kolluk Kuvvetleri ve Jandarmaları üye olmak için başvurabilirler. TAKM Teşkilâtı, hiçbir ülke ve kuruluşa karşı oluşturulmamış olup sadece barışa hizmet etmeyi ve vatandaşlarına insan odaklı çağdaş kolluk hizmeti vermeyi hedeflemiştir. Avrasya Askerî Statülü Kolluk Kuvvetleri Teşkilâtı (TAKM), Jandarma Genel Komutanlığının öncülüğünde Kafkaslar ve Orta Asya’da bulunan askerî statülü kolluk kuvvetleri arasında bilgi ve tecrübe değişimini sağlamak maksadıyla kurulmak istenen uluslararası bir organizasyondur. Türkiye’de, 07-10 Haziran 2011 tarihleri arasında, Azerbaycan Dâhilî Koşunlar Komutanlığı, Kırgızistan ve Moğolistan İç Kuvvetler Komutanlıklarının katılımıyla düzenlenen Komutanlar Toplantısında, Avrasya Askerî Statülü Kolluk Kuvvetleri Teşkilâtının kurulmasına yönelik iradeyi ortaya koyan “Niyet Beyanı” nın imzalanmasıyla başlayan kuruluş süreci, gelinen aşamada Türkiye, Azerbaycan ve Kazakistan arasında sürdürülen Mutabakat Muhtırası hazırlanması çalışmaları ile devam etmektedir. - Dönem Başkanlığı, - Sekreterya, - Genel Komutan/Direktörler Konseyi, - Komisyonlar; * Harekât ve Teşkilâtlanma, * Suçla Mücadele, * Personel ve Eğitim İşbirliği, * Lojistik, Teknoloji ve Araştırma Geliştirme. TAKM’da daimi bir sekreterya ve başkanlık sistemi mevcut değildir. Bu görevler üye ülkeler arasında dönüşümlü olarak yürütülmektedir. Dönem başkanlığı ve sekreterya görevleri her yıl Mayıs ayında yapılan Genel Komutanların katıldığı Konsey Toplantısı ile başlamaktadır. Bu görevleri yürüten teşkilât, başkanlık ve sekreterya görevlerini ülkesinde düzenlediği Konsey Toplantısı ile kendinden sonraki teşkilâta devretmektedir. Teşkilâtın Dönem Başkanlığı, 1 yıl süre ile üye ülkeler arasında sıra ile yapılmaktadır. Dönem Başkanlığı görevini yürüten ülke, her yıl Mayıs ayında düzenlenen Konsey toplantılarının yanı sıra, hazırlık faaliyetlerini düzenlemekten ve toplantılara ev sahipliği yapmaktan sorumludur. Dönem Başkanı; TAKM’ı temsil etmekte, Konseyin belirlediği programları koordine ve kontrol etmektedir. Başkanlık sırası gelen teşkilat, bir yıllık dönem için, kendi karargâhında konuşlu bir Başkanlık Sekretaryası kurar. Bu sekretarya: * Mutabakat muhtırasının öngördüğü faaliyetleri yürütür, * Komisyonlar arasındaki iletişimi sağlar, * Her teşkilât bünyesindeki dış ilişkilerden sorumlu birimlerde görev yapan İrtibat Subayları arasında bağlantı vazifesi görür, * Gerekli dokümanları hazırlar, * Konsey Hazırlık ve Komisyon toplantıları gibi müşterek faaliyetleri koordine ve organize eder, * Raporların ve bilgilerin toplanması ve dağıtılması amacıyla bir irtibat noktası görevi yapar, * Konsey kararlarını, ortak açıklamasını ve toplantı tutanaklarını hazırlar, * Komisyonlarda alınan kararları, toplantılara her yıl ev sahipliği eden üyelerden alacağı raporlar vasıtasıyla takip eder, * Tarafların sunduğu genel veya özel teklifleri ve istekleri inceler, * Üçüncü ülke teşkilâtlarından yapılan başvuruları kabul eder. Yukarıda belirtilen faaliyetlerin zamanında yapılması için, birliğe üye Askerî Statülü Kolluk Kuvvetlerinin irtibat subayları arasında internet ve telefon bağlantıları sağlanır. Faaliyet alanlarında iş birliğini başlatmak, tecrübe değişimi ile ortak mirası geliştirmek, yapılacak girişimlerin planlanmasını sağlamak ve müşterek faaliyetleri geliştirmek amacıyla, dört komisyon oluşturulmuştur; * Harekât ve Teşkilâtlanma, * Suçla Mücadele, * Personel ve Eğitim İşbirliği, * Lojistik, Teknoloji ve Araştırma Geliştirme. Başkanlığı yürüten ülke bir Toplantı Başkanı belirler. Komisyonlara Toplantı Başkanı başkanlık eder. Her üye ülke, önceden belirlenmiş takvime göre dönüşümlü olarak komisyon toplantısına ev sahipliği yapar. Gelecek dönemde yapılacak Komisyon Toplantılarının tarihleri, yerleri ve konuları, her yıl düzenlenen Konseyde belirlenir. Başkanlık Sekretaryası tarafından, Komisyon Toplantı Sonuçları her yılın sonunda Konseye onay için sunulur. Komisyon toplantılarının devamlılığını ve düzenini arttırmak maksadıyla bir çalışma protokolü hazırlanır. Harekât ve Teşkilatlanma Konuları Komisyonu bilgi ve tecrübe değişimi vasıtasıyla aşağıdaki alanlarda iş birliğinin geliştirilmesini sağlar: * Kanun, tüzük, yönetmelik, yönerge ve uygulamalar, * Görev alanları ile ilgili teşkilât ile taktik ve teknikler, * Terörle Mücadele Harekâtı, * Toplumsal Olaylara Müdahale, * Sınır koruma, * Barışı Destekleme ve Koruma Harekâtı, * Halkla ilişkiler ve bu kapsamdaki diğer alanlar. Suçla Mücadele Komisyonu bilgi ve tecrübe değişimi vasıtasıyla aşağıdaki alanlarda iş birliğinin geliştirilmesini sağlar: * Kamu düzeninin korunması çalışmalarını yönetme ve organize etmede kullanılan yöntemleri standart hale getirmek amacıyla, bu konuda yaşanan sorunların incelenmesi ve değerlendirilmesi, * Terörle mücadele ile Narkotik ve Psikotrop madde kaçakçılığı, organize suç örgütleri, yasadışı göç ile mücadele alanlarında periyodik ziyaretler yapılması ile kurs ve seminerler organize etme, * Bilimsel soruşturma, * Patlayıcı maddelerin etkisiz hale getirilmesi ve sabotaja karşı mücadele edilmesi, * Çevre ve kültürel varlıkların korunması ve bu kapsamdaki diğer alanlar. Personel ve Eğitim