sinirlendiğnde pek de nazik davranmaz. Amy en yakın dostudur. Aynı Sonic ile Tails gibi. Ama İngilizce versiyonunda Cream'in en iyi arkadaşı Blaze, Sol zümrütlerin koruyucusu. Cream, chaolarla iletişim kurabiliyor ve Cheese adında bir chaosu var. Kendisi Sonic Adventure DX'te cameo görünüm yapmıştır. Chaosunu çok iyi eğiten Cream düşmanlara saldırması için onu eğitmiştir. Sadece Sonic Heroes'de Cream savaş alanında tek kalınca saldırısını kullanabilir. Cream'in bir de annesi vardır. Vanilla çok temiz kalpli bir annedir. Bir de Vector biraz yaşı yüksek olduğu için kendisi Cream'in annesine aşık olmuştur.Kertenkele Espio ve Charmy bu olayla çok dalga geçmektedir.Ve ayrıca savaş alanında tek kaldığında ki saldırısını yaptığında normalden güçlü olur. Cream aktif olarak oynatılabildiği veya hikâyede olduğu son oyun Sonic Generations'dur. Tavşan Vanilla(Annesidir,çok iyi geçinirler) Chao Cheese(Evcil Chao,dost) Amy Rose(Kardeş kadar yakınlardır) Kirpi Sonic(Kahramanı) Kedi Blaze(Dost) Miles "Tails" Prower (Dostu) Ekidne Knuckles Chao Chocola Kedi Big Bukalemun Espio Timsah Vector ArÄ± Charmy Dr. Robotnik (Eggman)(En kötü düşmanı) Metal Sonic Eggman Nega Emerl Emperor Echidna Ix Cubot ve Orbot(Sonic Colors DS) İç Mimarlar Odası İçmimarlar Odası etkinliklerine 1954 yılında dernek olarak başlamıştır. 1976 yılında oda durumuna geçmiştir. Dünya'da oda durumuna geçen ilk içmimarlık meslek kuruluşudur. TMMOB İçmimarlar Odası, dernek olarak 1954 yılında faaliyetlerine başlamış, 1976 yılında oda statüsüne geçmiş olup, dünyada oda statüsüne geçen ilk içmimarlık meslek kuruluşlarından biridir. 2011 Yılı itibari tam yetkili üye sıfatı ile katıldığı mesleğin küresel ve en büyük örgütü olan IFI (International Federation of Interior Architects / Designers) Uluslararası İçmimarlar / İçmekan Tasarımcıları Federasyonu’nda 2011-2013 dönemi yönetim kurulunda Türkiye içmimarlarını temsil etmektedir. Türkiye'de içmimarlık eğitimi, Sanayi-i Nefise Mektebî’nde Dahilî Tezyinat dersleri ile 1926’da başlamış, Avusturyalı eğitimci Philip Ginther başkanlığında "Dahilî Tezyinat Atölyesi" 1929’da resmi olarak onaylanmıştır. 1883 yılında eğitime başlayan, resmi adı Mekteb-i Sanayi-i Nefise-i Şâhâne olan Sanayi-i Nefise Mektebî 1928’de Güzel Sanatlar Akademisi adını almış bugün Mimar Sinan Güzel Sanatlar Üniversitesi adı ile eğitim vermektedir. Bugün Türkiye'de 52, KKTC’de 5 olmak üzere toplam 57 üniversitede içmimarlık eğitimi verilmekte ve her yıl İçmimar, İçmimar ve Çevre Tasarımcısı olarak yetiştirilmek üzere, 3000 civarında kontenjan açılmaktadır. Orman Mühendisleri Odası Orman Mühendisleri Odası, 7300 sayılı yasa ile değişik, 6235 sayılı Yasa, 66 ve 85 sayılı Kanun Hükmünde Kararname ile kurulan Türk Mimar Mühendis Odaları Birliği'ne bağlı tüzel kişiliğe sahip bir kuruluştur. Metalurji ve Malzeme Mühendisleri Odası Metalurji Mühendisleri Odası, 1970 yılında kurulmuştur. 3.100 üyesi, İstanbul’da bir şubesi ve tüm yurtta yaklaşık 50 işyeri temsilciliği vardır. Kimya Mühendisleri Odası Kimya Mühendisleri Odası (KMO), 27 Ocak 1954 tarihinde 6235 sayılı TMMOB yasası uyarınca kurulmuştur. TMMOB'un 23 odasından biridir. Türkiye’de mühendislik ve mimarlık mesleklerini icra etmek isteyen her kişi uygun bir odaya kaydolmak ve üyeliğini korumak zorundadır (7303 Sayılı Yasa Ve 66 İle 85 Sayılı Kanun Hükmünde Kararnamelerle Değişik 6235 Sayılı TMMOB Kanunu, Madde 33). Kamu kurum ve kuruluşlarında çalışan mühendis ve mimarların odaya kaydolmaları isteğe bağlıdır. 15.07.2008 tarihli KMO yazısına göre odanın amacı: "...ülkenin ve kamunun çıkarlarının gözetilmesinde, yurdun yeraltı ve yer üstü doğal kaynaklarının bulunması, korunması ve işletilmesinde, tarımsal ve sınai üretimin arttırılmasında, ülkenin sosyal, ekonomik, kültürel ve teknolojik kalkınmasında, çevrenin ve tüketicinin korunmasında, kimya mühendisliği mesleğinin gelişmesinde, mesleğin ülke, toplum ve üyelerinin yararları doğrultusunda uygulanması ve geliştirilmesinde, üyelerinin mesleki çıkar, hak ve yetki, onur ve ortak çıkarlarının korunmasında ve emeklerinin değerlendirilmesinde, üyeleri arasında dayanışmanın sağlanmasında, diğer meslek odaları üyeleri ve halkla ilişkilerinde dürüstlüğün ve ahlakın korunmasında, haksız rekabetin önlenmesinde, uzmanlık alanında ülkenin ve üyenin çıkarlarına uygun politikalar üretilmesinde, oda etkinliklerini ilgilendiren yasa, tüzük ve yönetmeliklerin hazırlanması, geliştirilmesi, değerlendirilmesinde, gerekli önlemleri almak, yurt içinde ve yurt dışında üyelerini temsil etmek ve başlıca aşağıdaki amaçların gerçekleştirilmesini sağlamaktır." 27-30 Mayıs 2004’te TMMOB 38. Olağan Genel Kurulu’nda biyomühendislerin Kimya Mühendisleri Odası (KMO)’na kaydolmalarına ilişkin karar alınmıştır. Bu kararla birlikte biyomühendisler, KMO çatısı altında meslek örgütlenmelerine başlamışlardır. 2009 yılında, TMMOB KMO Ege Bölge Şubesi'nde Biyomühendislik Çalışma Grubu kurulmuştur. Maden Mühendisleri Odası Maden Mühendisleri Odası, 1954 yılında 6235 Sayılı Türk Mühendis ve Mimar Odaları Birliği (TMMOB) Kanunu ve Ana Yönetmeliği hükümlerine uygun olarak kurulan kamu tüzel kişiliğine sahip, Anayasa'nın 135. Maddesinde tanımlanan, kamu kurumu niteliğinde bir meslek kuruluşudur. Genel merkezi Ankara'da bulunmaktadır. Harita ve Kadastro Mühendisleri Odası Harita ve Kadastro Mühendisleri Odası, Türkiye'de 6235 (7303) sayılı yasalarla kurulmuş olan kamu kurumu niteliğinde bir meslek örgütüdür. Mezun olan her serbest harita mühendisinin üye olması zorunlu olan oda 4 Nisan 1955 günü kurulmuştur. Kısa adı HKMO'dur. Åžubeler: Gemi Makina İşletme Mühendisleri Odası Gemi Makineleri İşletme Mühendisliği Odası, üniversitelerin Gemi Makineleri İşletme Mühendisliği programından mezun olmuş mühendisleri bir çatı altında toplamayı amaçlayan TMMOB çatısı altında yer alan, kamu tüzel kişiliğine sahip bir odadır. Peyzaj Mimarları Odası Peyzaj Mimarlığı Örgütü süreci, ilk kez 1966 yılında Ankara'da kurulan "Peyzaj Mimarisi Derneği" ile başlamış; 13 Mayıs 1994 yılı TMMOB 33. Genel Kurulunda odalaşma kararının çıkması ile Peyzaj Mimarları Odası kurulmuştur. İzleyen süreçte; Adana, Antalya, İstanbul ve İzmir bölge şubeleri; Aydın, Balıkesir, Bartın, Bursa, Denizli, Erzurum, Eskişehir, Gaziantep, Kahramanmaraş, Kayseri, Kocaeli, Konya, Malatya, Mersin, Muğla, Tekirdağ, Trabzon ve Yalova İl temsilcilikleri, Alanya ve Manavgat ilçe temsilcilikleri kurularak, hızlı bir örgütlenme dönemine girilmiştir. Bugün, Peyzaj Mimarları Odası; 6235 (7303) sayılı yasa hükümlerine göre TMMOB topluluğu içinde kurulan ve Türkiye sınırları içinde meslek ve sanatlarını uygulamaya yasayla yetkili olup, mesleki etkinlikte bulunan peyzaj mimarlarını örgütü içinde toplayan, tüzel kişiliğe sahip olup, ülkedeki 5.000 dolayında peyzaj mimarının "Kamu Kuruluşu" niteliğindeki tek meslek örgütüdür ve PMO Yönetmelik hükümlerine bağlıdır. Oda merkezi Ankara'dadır. Kısa adı PMO'dur. Tekstil Mühendisleri Odası Tekstil Mühendisleri Odası, anayasa'nın 135. maddesinde tanımlanan, kamu kurumu niteliğinde bir meslek kuruluşudur. Ziraat Mühendisleri Odası Ziraat Mühendisleri Odası. 1954 yılında kurulup, 'Türk Mühendis ve Mimar Odaları Birliği'ne bağlı olarak etkinlik gösteren TMMOB Ziraat Mühendisleri Odası; TMMOB Yasası; 7472 sayılı ziraat mühendisliği yasası, oda tüzüğü ve ziraat mühendislerinin görev ve yetkilerine ilişkin tüzük hükümleri doğrultusunda mesleki etkinlikte bulunmaktadır. Genel merkezi Ankara'da olan Ziraat Mühendisleri Odası'nın halen tüm ülke ölçeğine yayılan 22 Şubesi, 58 il temsilciliği vardır. Main Main ÅŸu anlamlara gelebilir: Hülagü Hülagü bir isim olup şu manalara gelebilir: Main (nehir) Main Nehri, orta Almanya'da 527 km uzunluğunda batıdan doğuya doğru akan ve Ren Nehri ile Tuna Nehrini bağlayan nehirdir. Main Nehri, Bavyera ve Baden-Württemberg eyaletleri boyunca akar. Frankfurt kenti, nehrin geçtiği şehirlerin içinde en büyüğüdür. Friedrichshafen Friedrichshafen Konstanz Gölünün kuzey sahilinde bir kenttir. Konstanz'dan sonra Konstanz gölünün çevresinde ikinci büyük kenttir. Ravensburg ve Weingarten ile birlikte Friedrichshafen Baden-Württemberg eyaletinde 14 merkezden biridir. 1 Nisan 1956'dan itibaren Friedrichshafen, bir nevi ilçe merkezi (Große Kreisstadt) unvanına sahiptir. Nüfusu 31 Aralık 2015 itibarı ile 59.108 kişidir. Çevrimiçi oyun Bilgisayar ve bazı taşınabilir çoklu ortam aygıtları ile, bir ya da birden fazla kişinin, genel ağa (internet) bağlanarak bilgisayar oyunları oynanması paylaşımına "çevrimiçi oyun" denir. Modem aracılığıyla oynanan, çok düşük veri akışının yeterli olduğu metin tabanlı oyunlar veya satranç gibi oyunlardır. Örnek olarak dama, okey, pişti, poker verilebilir. Yerel alan ağı (LAN) iletişim kuralının yaygınlaşmasıyla başlayan Doom benzeri oyunlardır. Ã–rnek olarak "Counter-Strike" verilebilir. Oyuncuların birbirlerine karşı oynadıkları strateji oyunlarıdır. Yapay zekaya karşı oynamaktan daha zevkli olduğu için hemen hemen tüm strateji oyunları çevrim içi oyunu desteklemektedir. Tarayıcıların ve ağ teknolojisinin gelişim göstermesiyle yaygınlaşan bir türdür. Etkileşimli sayfaların kullanılması gibi, Java veya Flash tabanlı tarayıcıyla bütünleşmiş oyunlar da bulunur. Ayrıca Web tabanlı oyunlar olarak da tanınmaktadır. Geniş bant genel ağ hizmetinin Dünya'da yayılmasıyla aynı anda on binlerce oyuncunun bağlanabildiği ve karşılıklı oynayabildiği sunucular oluşmuştur. Tristan ve Ä°solde Tristan ve İsolde 12. yüzyıldan beri birçok varyasyonla yeniden anlatılan bir romantizm hikâyesidir. Hikâye, Kernevek şövalyesi Tristan (Tristram, vb.) ve İrlandalı prenses Iseult (Isolde, Yseult, vb.) arasındaki zinalı aşkları hakkında bir trajedidir. Anlatı, Lancelot ve Guinevere'nin Kral Arthur romantizminden önce gelir. Batı sanatı ve edebiyatı üzerinde önemli bir etkisi olmuştur. Hikâyenin ayrıntıları bir yazardan diğerine farklılık gösterse de genel konu yapısı hemen hemen aynıdır. İlk defa 1210 yılında Gottfried von Strasburg tarafından derlenen Kelt kökenli İngiliz destanı. Dünya edebiyatının en güzel destanlarından biridir. Daha sonra 1300 yıllarında 3344 dizeyle Sir Tristram adıyla da yazılmış fakat en önemli çalışmaları Sir Walter Scott yapmıştır. Annesi Blanchefleur'le, babası Kral Rivalen'i kaybeden şövalye Tristan, İngiltere Kralı olan amcası Marke'a yollanır. Şövalye ruhu taşıyan cesur Tristan burada amcasının sempatisini ve güvenini kazanır. Kral Marke (Marc Cornaouailles), İrlanda Kralının kızı Altın Saçlı İsolde ile evlenmek ister. Bu siyasi evliliğe aracılık etmesi amacıyla şövalye Tristan'ı yollar. Siyasi evliliğinden haberdar edilen İsolde buna karşı çıkmaz fakat müstakbel kocasının kendisine aşık olmasını da ister. Bunun için annesine bir iksir hazırlattırır. İsolde bu iksirin başkalarının ele geçmemesi için onu en yakın arkadaşı Brangane'e verir. Kadın bunu bir şarap şişesine boşaltır. İngiltere'ye deniz ötesi yolculuk başlar. Gemide Brangane'nin yanlarından ayrıldığı bir vakitte, İsolde'yi korumak ve ona moral vermek amacıyla yanında bulunan Tristan, ona şarap ikram etmek ister. Şarap bulamayınca Brangane'nin çantasındaki şişeyi fark eder. Bunun bir Aşk İksiri olduğunu bilmeyen Tristan bundan bir kadeh İsolde'ye de verir. İşte ünlü aşkları bu şekilde başlamıştır. İçeri giren Brangane bunu fark eder fakat artık elinden bir şey gelmez. İsolde Tristan'a vurulmuştur. Hayatlarının tehlikeye girmemesi için bu aşk gizli tutulur. Tristan ve İsolde gizli gizli buluşmaya başlarlar. Onlar buluşurken bazı dedikodular İsolde'nin kocası Kral Marke'a ulaşır. Kral onların buluştuğu göl kıyısını öğrenir ve oraya gizlice saklanır. İsolde ve Tristan orada buluşurlar fakat ağaçların arasındaki gölgeyi fark edince doğaçlama bir tiyatro oynamaya başlarlar. İsolde Tristran'a bu şekilde Kral ile olan evliliklerinin tehlikeye girebileceğini, kem göz taşıyanların bunu yanlış anlayabileceğini söyler. Kral bunu duyunca vicdan azabından kahrolur ve onlara daha iyi davranmaya başlar. Dedikodular gittikçe artmaktadır ve bunlar Kralın içindeki şüpheleri körüklemektedirler. Kral en sonunda ikisinden sarayı terketmelerini rica eder. İkisi sarayı terk edip bir ormana girerler. Ormanda geceyi geçirmek için bir mağara bulurlar ve orada uyurlar. Onları takip eden gözcüler mağarayı krala haber verirler ve kral mağaraya gizlice girer. Gördüklerine inanamamıştır çünkü Tristan ve İsolde ayrı yerlerde yatıyorlar ve aralarında bir kılıç duruyordur. Yatan iki kişinin arasına konan kılıç orada namusu sembol etmektedir. Kral bunun üzerine onları saraya tekrar davet eder. Törenle saraya yerleşirler. Bu gizli buluşmalar devam ediyor, birçok köylü de onları görüyordur. En sonunda kral kendisi de bunları fark eder ve öfkeyle cezalandırır. Korkunç son gelmiştir. Tristan ve İsolde ayrı ülkelere sürgüne gönderilirler. Strasburg'un derlemesi burada bitmektedir. Buraya kadar yazılan bölüm yirmi iki bin dizeden oluşmaktadır. Bu konuda birçok farklı anlatı vardır. Bunlardan en çok anlatılanı kralın Tristan ve İsolde'yi sürgünde de rahat bırakmayıp zehirletmek istemesi, Tristan'ın zehirlenmesi fakat İsolde'nin kurtulmasıdır. İsolde hikâyeye göre Tristan ölmek üzere iken yanına gelir fakat Tristan onu göremeden ölmüştür. İsolde onun yanında ölür. Diğer bir anlatıya göre Tristan sürgünde iken evlenmiş fakat yeni karısı onun sönmeyen aşkını öğrenmiştir. Tristan İsolde'yi yanına çağırmış, gemisine beyaz yelken çekmesini dilemiştir. Bunu da duyan karısı Tristan'ı zehirlemiş, ufukta bir gemi gören Tristan'a onun kara yelkenli olduğunu söylemiş ve Tristan son nefesini vermiştir. Beyaz yelkenli gemi gelince İsolde Tristan'ı ölü bulmuş ve o da onun yanında can vermiştir. Bunu duyan Kral pişman olmuş ve ikisine bir mezar yaptırmıştır. Sir Walter Scott'un da ayrı bir son yazdığı biliniyor. Keltik destanın birçok hikâyeden etkilendiği bilinmektedir. Tristan efsanesinin baş kahramanı ve sevgilisinin isimleri. Lancelot ve Guinevere ya da Aragorn ve Arwen ikililerine benzetilmektedir. Fransız Marie de France bu hikâyeyi Chevrefoil adıyla Fransızcaya empoze etmiştir. Başka bir düzenleme de Tristan et Iseult adındadır. Tristrams kvæði, Saga Af Tristram ok Ísodd adıyla düzenlemiştir. Tristan adıyla 130 dizelik bir şiir Viyana Ulusal Kütüphanesinde bulunmaktadır. "Carta enviada por Hiseo la Brunda a Tristán; Respuesta de Tristán" adıyla iki hayali aşık arasındaki mektuplaşma biçiminde yayınlanmıştır. Ayrıca Cervantes Saavedra'nın Don Kişot adlı eserinde "Tristan ve Iseo" şeklinde, bu hikâyeye telmih yapılır. İtalya'da oldukça popüler olan destan aşağıdaki isimlerle yayınlanmıştır: Povest Trychane adıyla 1560 yılında düzenlenmiştir. 2006 Yapımı Tristan and Isolde adını taşıyan Kevin Reynolds filmi. Filmde, efsanenin aksine, aşkın başlangıç nedeni tam olarak gerekçelendirilmez. Tristan'ın öldüğünü zanneden İngilizler, onu bir tekneye koyup denize bırakırlar. İrlanda sahillerine ulaşan tekneyi İsolde ve yardımcısı bulur. İsolde, zehirlere meraklı genç bir kadındır. Gözlerden uzak bir kulübede panzehiri uygulayıp, Tristan'ı hayata döndürür. Aşkları bu şekilde başlar. Kısaca, efsanedekinin aksine, "aşk iksiri" gibi öğeler ortadan kaldırılır. Tristan kralına sadık bir aşık olarak resmedilir. İsolde'a aşık olmasına rağmen, kralına sadakatinden vazgeçmeyerek Kral Marke ile evlenmesine göz yumar. Çağdaş uyarlamada, İsolde, kral ile iyi anlaşmasına rağmen Tristan ile yaşadığı tutkudan da vazgeçemez. Kroket Kroket, ilk kez 18. yüzyılda Fransa’da oynanan ve 1850’lerde İngiltere’de yaygınlaşan bir açık hava oyunudur. İkişer kişilik iki takım ya da iki kişi arasında, dört tahta topa uzun saplı tokmaklarla vurularak oynanır. Mavi ve siyah toplar bir takımın, kırmızı ve sarı toplar rakip takımındır. Kortun iki ucundaki başlangıç çizgilerinden yapılan vuruşlarla toplar sırayla oyuna sokulur. Amaç topları belirli bir sırayla kalelerden geçirdikten sonra kazığa çarptırmaktır. Sırası gelen oyuncu bir vuruş yapar. Eğer bu vuruşla topu bir kaleden geçirirse, bir vuruş hakkı kazanır. Vurulan topun başka bir topa çarptırılmasına "roket" denir. Roket yapan oyuncu iki vuruş hakkı daha kazanır. Bu haklardan ilkinde topunu daha önce vurmuş olduğu topun yanına koyar ve her iki topu birden hareket ettirecek biçimde vuruşunu yapar. Usta bir oyuncu bu vuruşla her iki topuda istediği yönlere gönderebilir. Bir oyuncu topunu öbür toplara vurdurarak ve kalelerden arka arkaya geçirerek kazandığı vuruşlarla rakiplerine sıra vermeden birçok sayı kazanabileceği gibi, topu bütün kalelerden geçirmeyi de başarabilir. Her iki topu da sırayla bütün kalelerden geçiren ve sonunda ortadaki kazığa çarptıran takım oyunu kazanır. Topu altı kaleden sırayla geçirdikten sonra kazığa atmadan önce bütün kalelerden bir de ters yönde geçirmek gereklidir. 32 metre uzunluğunda ve 26 metre genişliğinde olan çim kaplı kortta 6 küçük kale ve 1 kazık vardır. Bunun yarısı büyüklüğündeki kortlarda da oynanabilir. Damızlık Kızın Öyküsü Damızlık Kızın Öyküsü (İngilizcesi: "The Handmaid's Tale"), Margaret Atwood'un bir romanıdır. Atwood, bu romanı Batı Berlin ve Alabama'da 1980'lerin ortalarında yazmıştır ve roman 1985'te basılmıştır. Atwood romanında distopyanın güçlü feminist yönünü göstermiştir. Romanında kadın haklarının bugünkü halinin tersine döndüğünde çıkacak sonucu incelemiştir. Zeytinlik, Bakırköy Zeytinlik, İstanbul'un Bakırköy ilçesinde bir mahalledir. Bakırköy'ün en küçük ve tenha mahallelerinden biri olan Zeytinlik, Bakırköy'ün kuruluşundan bu yana varlığını sürdürmektedir. Önceleri bahçeli müstakil evlerden oluşan Zeytinlik, bir dönem İstanbul'un sayfiye yerlerinden biri olarak kullanıldı. Kartaltepe, Cevizlik, Ataköy 7., 8., 9., 10. kısımlarıyla komşudur. Bakırköy Tren İstasyonu, Askerlik Şubesi ve Kızılay bu mahallededir. Eskiye göre nüfusu hayli azalan mahallede orta ve üzerindeki yaş grupları nüfus çoğunluğunu oluşturmaktadır. Mahalledeki tek okul Dadyan Ermeni Okulu'dur. Mahalle sakinlerinin çocukları komşu mahalleler olan Ataköy 1. Kısım ile Kartaltepe gibi daha büyük nüfusa sahip olan mahallelerin okullarında eğitim-öğretim görmektedirler. Python Imaging Library Python Imaging Library (kısaca PIL), Python programlama dili için geliştirilen, açık kaynak kodlu grafik işleme kütüphanesidir. Bu kütüphane, içinde barındırdığı hazır fonksiyonlar sayesinde programcıya üstün bir grafik işleme imkânı sunar. Birçok grafik türünü açıp kaydetme yeteneği ile birlikte çizim, düzenleme, filtreleme gibi işlemlerde kullanılabilecek fonksiyonlara sahiptir. Mavi Trenin EsrarÄ± Mavi Trenin Esrarı Agatha Christie'nin yazmış olduğu polisiye romanlarından biridir. Romandaki olaylar zengin bir ailenin kızı olan Ruth Kettering'in mavi trende vahşi bir şekilde öldürülmesiyle başlar. Hem de Ruth'un babasının Ruth'a hediye etmiş olduğu yakutlar çalınmıştır. Ceset tanınmaz bir vaziyettedir. Ortadaki tek şüpheli de Ruth'un boşanmak üzere olduğu kocası Bay Kettering'dir. Ancak bu şüpheli cinayetin olduğu esnada trende bulunan dedektif Hercule Poirot 'yu tatmin etmemektedir. Mesudiye (zırhlı) Mesudiye (Osmanlı Türkçesi: ﻣﺴﻌﻮﺩ یه, Anlamı: Mutluluk), Osmanlı Donanması için 1871-1875 yılları arasında İngiltere'deki Thames Ironworks'te inşa edilmiş merkezî bataryalı savaş gemisi. Zırhlı korvet türünde yapılmış en büyük iki gemiden biriydi. "Mesudiye"'nin "Hamidiye" adında bir kardeş gemisi olması planlanmıştı, ancak bu gemi Kraliyet Donanması tarafından satın alındı ve HMS "Superb" adıyla görevlendirildi. Ana silahları merkezi zırhlı bir bataryada yer alan on iki 250 mm toptu. "Mesudiye", 1877-1878 Osmanlı-Rus Savaşı ve 1897 Osmanlı-Yunan Savaşı arasındaki yirmi yıllık dönem de dahil olmak üzere kariyerinin çoğunda yetersiz bakım gördü. Sonuç olarak, 1890'ların sonlarında çok kötü bir durumdaydı, Cenova'da modernize edilerek ön dretnot tasarımlarına benzer şekilde büyük bir ölçüde yeniden inşa edildi. Bu yeniden inşada geminin silahları elden geçirildi, ancak 230 mm silah taretlerinin topları hiçbir zaman monte edilmedi. Ayrıca gemi performansını önemli ölçüde artıran yeni bir tahrik sistemi de kuruldu. Gemi, 1912-1913'teki Birinci Balkan Savaşı sırasında Aralık 1912 İmroz Muharebesi ve ve Ocak 1913'teki Mondros Muharebesi de dahil olmak üzere çok sayıda görevde yer aldı. İkinci angajman sırasında, bir Yunan topçu mermisinden önemli hasar aldı ve geri çekilmek zorunda kaldı. 1914'te I. Dünya Savaşı'nın patlak vermesinin ardından "Mesudiye", önemli ateş gücüne sahip olması nedeniyle Çanakkale Boğazı'na girişi engelleyen mayın tarlalarını koruması ve karadaki istihkâmlara yardımcı olması için yüzer tabya olarak için Nara Burnu'nda, Sarısığılar mevkiinde sığ suda demirledi. Savaşın hemen başında, 13 Aralık 1914 sabahı teğmen Norman Douglas Holbrook emrindeki İngiliz denizaltısı mayın tarlalarından geçti ve "Mesudiye"yi torpidoladı. Gemi hızla battı ve 598 kişilik mürettebatından 10 subay ve 15 er öldü, ancak mürettebatın çoğu hayatta kaldı. Gemideki silahlarının birçoğu kurtarılarak Çanakkale Boğazı'nın savunmasını güçlendirmek için kullanıldı. Geminin onuruna Mesudiye Tabyası olarak adlandırılan bu batarya, Mart 1915'te Fransız zırhlısı "Bouvet"in batırılmasına yardımcı oldu. Rus filosunun Sinop'ta tüm Osmanlı filosunu tahrip ettiği Kırım Savaşı sonrasında Osmanlı İmparatorluğu bir donanma inşa programına başladı. Program, Osmanlı ekonomisinin kronik zayıflığı nedeniyle sınırlı büyüklükteydi. 1860'larda ve 1870'lerde başta İngiliz ve Fransız tersanelerinden olmak üzere çeşitli zırhlı savaş gemileri sipariş edildi. Fon sıkıntısına rağmen 1870'lerin sonlarına doğru Osmanlılar, on üç büyük zırhlı ve dokuz küçük zırhlı savaş gemisinden oluşan bir filo satın almıştı. "Mesudiye" Edward Reed tarafından yakın zamanda inşa edilen İngiliz zırhlısı HMS "Hercules" temel alınarak tasarlanmıştı. "Mesudiye" 101,02 m uzunlukta ve 17,98 m genişlikteydi, su çekimi ise 7,9 metreydi. İlk inşa edildiği haliyle deplasmanı 8.938 metrik tondu. Gövdesi demirden yapılmıştı ve burunda bir mahmuz taşıyordu. Mürettebatı 700 subay ve denizciden oluşuyordu. Gemi gücünü tek bir yatay, iki silindirli bileşik buhar motorundan alıyordu, buhar ise kömürle çalışan sekiz kutu kazan tarafından sağlanıyordu. Kazanlar geminin ortasında yer alan bir çift bacaya bağlıydı. Motorlar 7.431 indike beygir gücü (5.541 kW) olarak derecelendirilmişti ve gemiyi en çok saatte 13,7 deniz mili (25,4 km/sa) hıza ulaştırabiliyordu. 1884 yılına gelindiğinde, on yıllık kötü bakımın ardından en yüksek hız saatte 10 deniz miline (19 km/sa) düşmüştü. Gemi 600 metrik ton kömür taşıyabiliyordu. Her ne kadar öncelikli olarak buharlı bir gemi olsa da "Mesudiye" ayrıca üç direkli bir barka yelken teçhizatı da taşıyordu. "Mesudiye", hepsi merkezi bir bataryaya monte edilmiş on iki RML 10 inç 18 ton toplardan oluşan bir ana batarya ile silahlandırıldı. Her iki tarafta altışar top yer alıyordu; her yandaki altı toptan dördü borda ateşi için yanlara bakacak şekildeyken, biri başa, biri ise kıça doğru açılıydı. Ayrıca, üst güvertede iki ileriye ve bir kıça doğru konumlandırılmış üç RML 7 inçlik top yer alıyordu. 1891'de altı 76 mm ve altı 25,4 mm seri ateşli top monte edildi. Zırh koruması demir plakalardan oluşuyordu; zırhlı kemerin maksimum kalınlığı makine ve mühimmatın yer aldığı orta kısımda 305 mm iken, uçlara doğru önce 127 mm, sonra 76 mm kalınlığa düşüyordu. Kemerin en kalın kısmı su hattının 1,5 m altına ve 1,2 m üstüne dek devam ediyordu ve üç zırhlı plakadan oluşuyordu. Ortadaki en kalın plaka 254 mm kalınlığındaydı, alt plaka ise 230 mm'den 150 mm'ye inceliyordu. Topçu bataryası iki zırh plakasıyla korunuyordu, alt plaka 254 mm iken üst plaka 178 mm kalınlığındaydı. "Mesudiye", 1871 yılında sipariş edildi ve ertesi yıl Londra'daki Thames Ironworks tersanesinde inşasına başlandı. 28 Ekim 1874'te denize indirildi, Aralık 1875'te deniz denemelerine çıktı. Kardeş gemi olarak planlanan "Mahmûdiye", yapım aşamasındayken "Hamidiye" olarak yeniden adlandırıldı; ancak gemi tamamlanmadan önce Birleşik Krallık tarafından satın alındı ve Kraliyet Donanması'nda HMS "Superb" adıyla hizmete girdi. "Mesudiye" ve "Superb", şimdiye kadar yapılmış en büyük kazamatlı zırhlı korvetlerdir. Eylül 1876'da "Mesudiye" Osmanlı Karadeniz Filosunun amiral gemisi oldu, ancak Nisan 1877'de patlak veren 93 Harbi'nde bir çatışmaya girmedi. 93 Harbi'ndeki Osmanlı yenilgisinden sonra filo Haliç'e çekildi ve sonraki yirmi yıl boyunca büyük ölçüde gözetimsiz bırakıldı. Bu hareketsizlik döneminde "Mesudiye", Haliç'teki Tersâne-i Âmire'de küçük bir modernizasyon geçirdi. Şubat 1897'de Osmanlı-Yunan Savaşı'nın başlangıcında, "Mesudiye"nin, filodaki diğer büyük savaş gemilerinin çoğu gibi savaşa hazır olmadığı görüldü. 15 Mayıs'ta "Mesudiye" ve diğer birkaç savaş gemisi daha çok mürettebat moralini arttırmayı amaçlayan bir eğitim tatbikatı düzenledi. Savaşın sona ermesinin ardından hükümet, bir donanma yeniden yapılanma programı başlatmaya karar verdi. Programın ilk aşaması "Mesudiye" de dahil olmak üzere eski zırhlı savaş gemilerinin modernizasyonu için teklif toplamaktı. Teklif istekleri yabancı tersanelere gönderildi. Ekim 1898'de Cenova'daki Gio. Ansaldo & C. tersanesi "Mesudiye" ve "Asar-ı Tevfik" gemilerini inceleme izni istedi. Her iki gemi de Ocak 1899'da Cenova'ya gönderildi ve 28 Ocak'ta vardılar, ancak Ansaldo sadece "Mesudiye"nin modernizasyon ihalesini aldı. "Mesudiye", burada ön dretnot tipte bir gemi olacak şekilde yeniden inşa edildi. Modernizasyon, gövdenin radikal bir şekilde yeniden inşasını içeriyordu; gövdenin burun ve kıç kısımları kesilerek birer adet 230 mm 40 kalibre Vickers top taşıyan iki taret monte edildi. Taretlerin ön yüzleri 230 mm kalınlığında zırh sahipti, ancak topları hiçbir zaman monte edilmedi; bunun yerine taretlere tahtadan sahte toplar yerleştirildi. Eski namludan dolma topların yerine on iki adet 150 milimetre QF toptan oluşan bir ana batarya takıldı; ayrıca on altı 76 mm QF top üst bataryaya monte edildi. Gemiye ayrıca on adet 57 mm top ve iki adet 47 mm top da eklendi. Geminin ortasına büyük bir üstyapı ve 200 mm zırha sahip yeni bir kumanda kulesi inşa edildi. Geminin deplasmanı normal yükte 9.120 metrik ton, tam yükte ise 9.710 metrik tona yükseldi. Geminin güç sistemi de tamamen değiştirildi. On altı kömür yakıtlı Niclausse kazan tarafından beslenen iki adet üçlü genleşme motoru kuruldu. Geminin iki pervanesi birbiriyle örtüşecek şekilde, iskele pervanesi sancak pervanesinin biraz önünde kalacak şekilde yerleştirildi. Motor gücü seviyesine yükseltildi; bu sayede geminin son hızı seviyesine ulaştı. Modifikasyonlar sonucunda mürettebatı 800 kişiye yükseldi. "Mesudiye", 15 Mart 1904'te deniz denemelerini tamamladı ve ardından İstanbul'a döndü. 1909'da "Mesudiye", yirmi yıldır Osmanlı donanması tarafından yürütülen ilk filo manevrasına katıldı. Temmuz 1911'den başlayarak "Mesudiye", Beyrut'a yapılan rutin yaz gezisinde doruğa çıkan bir dizi egzersiz için dört muhrip, ön dretnotlar "Barbaros Hayreddin" ve "Turgut Reis" ile bir torpido botuna katıldı. Filo, 29 Eylül 1911'de İtalya Trablusgarp Savaşı'nı ilan ettiğinde İstanbul'a dönüyordu. "Mesudiye" ve filonun geri kalanı 2 Ekim'de Nara Burnu'nda demirledi ve ertesi gün İstanbul'a döndü. Daha sonra "Mesudiye", yeniden inşa edilen zırhlı korvet "Asar-ı Tevfik" ve torpido kruvazörü "Berk-i Satvet" ile beraber yedek tümene atandı. Osmanlı donanması savaşı limanda geçirdiğinden herhangi bir çatışmaya girmedi. Bu kısmen Balkan Savaşları öncesinde Balkanlardaki artan gerilimlerden kaynaklanıyordu; Osmanlılar filolarını limanda tutarak kaçınılmaz çatışmaya hazırlık yapıyorlardı. Ekim 1912'de Balkan Birliği, Trablusgarp Savaşı'nın sona ermesinden bir ay önce Osmanlılara savaş ilan etti. Savaş ilan edildiği esnada "Mesudiye", İstanbul'da Büyükdere'de torpido botlar "Hamidâbad" ve "Kütahya" ile beraber bekçi gemisi olarak görevlendirilmişti. Aralık ayında, Osmanlı filosu yeniden düzenlendi, "Mesudiye" Ramiz Naman Bey komutasında yeni kurulan Savaş Gemisi Tümeni'ne katıldı. Bölümde ayrıca "Barbaros Hayreddin", "Turgut Reis" ve "Asar-ı Tevfik de vardı". Gemi, 15 Kasım'da Büyükçekmece'ye giderek filonun geri kalanına katıldı. İki gün sonra "Mesudiye" ve "Barbaros Hayreddin", Çatalca Hattı'nı tutan Osmanlı birliklerini desteklemek için kıyı bombardımanları düzenledi; bombardımanlar saldıran Bulgarlara önemli bir maddi zarar vermedi, ancak Osmanlı moralini artırdı. Gemiler, 16 Aralık 1912'de 93 Harbi'nden bu yana büyük savaş gemilerini içeren ilk Osmanlı deniz çatışması olan İmroz Deniz Muharebesi'ne katıldı. Osmanlı donanması saat 09.30'da Çanakkale Boğazı'ndan ayrıldı; küçük gemiler Boğaz çıkışında kaldı, zırhlılar ise kıyıyı takip ederek kuzeye doğru yola çıktı. Limni adasından kalkan zırhlı kruvazör "Georgios Averof" ve üç "Hydra" sınıfı zırhlı korvet içeren Yunan filosu, Osmanlı savaş gemilerinin ilerlemesini engellemek için kuzeydoğuya doğru yön değiştirdi. Osmanlı gemileri 09.40'ta 14.000 metre mesafeden Yunanlar ateş açtı. Beş dakika sonra, "Georgios Averof" Osmanlı filosunun diğer tarafına geçti ve Osmanlıları her iki taraftan da ateş altında kaldıkları elverişsiz bir pozisyonuna düşürdü. Saat 09.50'de Yunan filosunun yoğun baskısı altında, Osmanlı gemileri rotalarını tersine çeviren 16 noktalık bir dönüşü tamamladı ve boğazların güvenliğine yöneldi. Dönüş başarısız bir şekilde yürütülmüştü, gemiler formasyonu kaybederek birbirlerinin ateş alanlarını engelleyen pozisyonlarda kaldılar. "Barbaros Hayreddin", "Turgut Reis" ve "Mesudiye" çatışma sırasında birkaç isabet aldı, ancak sadece "Barbaros Hayreddin" önemli ölçüde hasar gördü. 10.17'de her iki taraf ateş etmeyi bıraktı ve Osmanlı donanması Çanakkale Boğazı'na çekildi. Boğazlara yaklaştıklarında, "Mesudiye" ve "Asar-ı Tevfik", hasar gören ön dretnotların geri çekilmesini koruyacak şekilde pozisyon aldı. Gemiler saat 13.00'te limana ulaştı ve yaralılarını hastane gemisi "Reşit Paşa"ya nakletti. Aralık ayı sonlarında Osmanlılar, son zamanlarda Yunanlar tarafından ele geçirilen adalara karşı Ege Denizi'nde baskın ve devriye operasyonları başlattı. Osmanlı Ordusu, Aralık ayının sonunda Yunanistan'ın savaşta daha önce ele geçirdiği Bozcaada'ya çıkartma yapmayı planlamaya başladı. "Mesudiye" ve Savaş Gemisi Tümeni'nin geri kalanı 4 Ocak 1913 sabahı Çanakkale Boğazı'ndan ayrıldı, ancak Yunan filosunun gözlemlenmesinin ardından operasyon durduruldu. 10 Ocak'ta filo başka bir saldırı operasyonu başlattı, bu sefer Gökçeada'ya bir baskın düzenledi. Yunan muhripleriyle kısa ve sonuçsuz bir çatışmadan sonra filo tekrar Çanakkale Boğazı'nın güvenliğine çekildi. Sekiz gün sonra, savaşın ikinci büyük deniz çatışması olan Mondros Deniz Muharebesi'ne yol açan başka bir filo operasyonu başladı. Osmanlıların planı, hızlı "Georgios Averof"u Çanakkale Boğazı'ndan uzağa çekmeyi içeriyordu. Bu amaçla "Hamidiye" kruvazörü, Yunan ablukasını atlatarak Ege Denizi'ne çıktı ve Yunan kruvazörünü kendisini takip etmeye zorlamaya çalıştı. Kruvazörün tehdidine rağmen, Yunan komutanı "Georgios Averof"u filodan ayırmayı reddetti. Osmanlı donanması 18 Ocak sabahı saat 08.20'de Çanakkale Boğazı'ndan ayrıldı ve hızda Lemnos adasına doğru yola çıktı. "Barbaros Hayreddin", formasyonun her iki tarafında bir torpido botu filosuyla savaş gemilerine liderlik etti. 11:55 civarında Osmanlı filosunun 8.000 metre menzilde ateş açması ile iki saat sürecek uzun menzilli topçu düellosu başladı. Osmanlı filosu atışlarını "Georgios Averof'a" yoğunlaştırdılar, Yunan gemisi 12.00'de karşı ateş açtı. 12.50'de Yunanlar Osmanlı filosuna karşı T geçişi manevrası yapmaya çalıştı, ancak "Barbaros Hayreddin" Yunan manevrasını engellemek için kuzeye döndü. O sırada "Mesudiye", 15 cm'lik toplarından üçünü hizmet dışı bırakan bir ciddi bir isabet aldı. Bu hasar, kazan sıkıntısıyla birleşince Osmanlı komutanının gemiyi filodan ayırmasına ve limana geri göndermesine yol açtı. 5 Şubat'ta "Mesudiye," Marmara Denizi'ndeki Şarköy operasyonlarını destekleyerek şehri işgal eden Bulgar birliklerini bombaladı. Bu, gemi tarafından yapılan son savaş zamanı operasyonuydu; üç gün sonra Şarköy'e yapılan amfibi saldırıya katılmadı. Osmanlı donanması, savaşın kalan aylarını limanda geçirdi. Nisan ayında ilan edilen ateşkes ile çatışmalar sona erdi. Temmuz 1914'ün sonlarında Avrupa'da I. Dünya Savaşı patlak verdi. Osmanlılar savaşın ilk döneminde tarafsız kaldı. 6 Eylül 1914'te "Mesudiye", Çanakkale Boğazı'nın girişinde yer alan mayın tarlalarını korumak üzere mayın gemisi "Nusret" ve römorkör "İntibah" desteğinde Nara Burnu'na gönderildi. Osmanlılar ve Çanakkale Boğazı'na girişte devriye gezen bir İngiliz filosu arasındaki gerilim, İngiltere ve Fransa'nın Osmanlı İmparatorluğu'na savaş ilan ettiği 5 Kasım'a kadar giderek arttı. 13 Aralık sabahı Teğmen Norman Holbrook komutasındaki Birleşik Krallık denizaltısı , Çanakkale Boğazı'na girdi. 11.30 civarında demirlemiş halde olan "Mesudiye"yi gözlemledi ve 750 metre mesafeden tek bir torpido ateşledi. Torpido geminin kıç tarafına çarptı ve ciddi hasara yol açtı; "Mesudiye"nin topları kısa bir süre "B11"in periskopuna ateş açtı. "Mesudiye", aldığı yara sonucu alabora olarak sığ suda battı. Bu arada "B11", Çanakkale Boğazı'ndan başarıyla çıkarak limana döndü. Mürettebatta kayıplar görece hafifti, 10 subay ve 27 bahriyeli hayatını kaybetti. Bir kurtarma çabası ile 150 mm ve 76 mm toplar sökülerek Çanakkale'nin savunmasını güçlendirmek için kullanıldı. B11'in kaptanı Holbrook, "Mesudiye'yi" batırdığı için Victoria Haçı ile ödüllendirildi. "Mesudiye"den kurtarılan 150 mm toplar, Çanakkale'de kıyıya yerleştirilerek "Mesudiye Tabyası" kuruldu. Bu silahlar, 18 Mart 1915'te Çanakkale Deniz Savaşı'nda önemli bir rol oynadı. Tabya, Fransız savaş "Bouvet"e sekiz kez isabet sağladı, bu isabetlerden biri geminin ön taretini devre dışı bıraktı. "Bouvet" daha sonra bir mayına çarparak battı, mürettebatının büyük kısmı öldü. Luis GarcÃ­a Luis García veya Luis Garcia aşağıdaki kişileri tanımlayabilir: Norveç'teki göller listesi Norveç'te en az 450,000 tane tatlı su gölü bulunmaktadır. 400'den biraz fazlası 5 kilometrekareden büyüktür. En büyük göllerin listesini burada bulabilirsiniz. Norveç'teki göllerin toplam alanı yaklaşık 17,100 km², hacmi ise 1,200 km3'tür. Avrupa'daki en derin 4 göl de Norveç'tedir. Bunlar: Hornindalsvatnet (514 m), Salsvatnet (464 m), Tinnsjø (460 m) ve Mjøsa (449 m). Stephen Hendry Stephen Hendry tam adı Stephen Gordon Hendry (d. 13 Ocak 1969, South Queensferry, Edinburgh) 1990'lı yıllara damgasını vurmuş İskoçyalı snooker eski oyuncusudur. 2012 Dünya Şampiyonası Çeyrek Finalinde Stephen Maguire karşısında aldığı 13-2'lik ağır yenilgi sonrası snookerı bıraktığını açıklamıştır. 1990, 1992, 1993, 1994, 1995, 1996 ve 1999 yıllarında Dünya Snooker Şampiyonası'nı kazandı ve şu an en çok kez "Dünya Snooker Şampiyonu" olma unvanını elinde bulundurmaktadır. 1990 yılında henüz 21 yaşındayken kazandığı şampiyonlukla kendisi aynı zamanda "Dünya'nın En Genç Snooker Şampiyonu" oldu. Son yıllarda formdan düşmesine rağmen, hala dünya sıralamasında ilk 3 arasındadır. Ancak geçici sıralamada bir hayli geridedir. Snooker dünyasında, kontrollü oyunu ve uzun maçlardaki başarısıyla tanınır. En önemli özelliklerinden biri "kayıpsız atış"ı (shot to nothing) çok az kullanmasıyla bilinir. "Break building"(seri inşası) konusundaki başarısı ile öne çıkan Hendry, 700 den fazla 100'lük seri (century break) yapmıştır. Serinin devamı için kırmızıları dağıtırken, maviyi kullanan ilk oyuncudur. 2014'e kadar Ronnie O'Sullivan ile birlikte, en çok 147 yapan oyuncu unvanını paylaşan Hendry, 2014 Galler Açık'ta bu unvanını kaybetmiştir. Son 147sini 2012 Dünya Şampiyonası 1.tur mücadelesinde Stuart Bingham karşısında yapmıştır. Stephen Hendry en çok sıralama turnuvası kazanan oyuncu unvanınıysa hâlen korumaktadır. Modern snookerın Joe Davis'i olarak gösterilmektedir. Lakabı Iceman'dir. 2012 Dünya Snooker Şampiyonası'nda çeyrek final maçında Stephen Maguire'a 13-2 kaybettikten hemen sonra emekliliğini açıklamıştır. Stephen Hendry'nin bütün sıralama oyunlarındaki sonuçları ve bu sezondaki davetli olduğu turnuvaları. Ä°ncinme İncinme, eklemlerin birisini burkarak ve aşındırarak veya kas dokusunda oluşan zedelenme. İncinme kendini ağrı, kızarıklık, şişkinlik veya çürükle belirtir. Hasta yaralı bölgeyi hareket etmekte zorlanır. İncinme oluştuktan sonra parmağın düz bir yerde yani atelde kalması gerekebilir. Eklem 2 hafta sonra çalışmaya devam edebilir. İlk 24 saat içinde yük taşımaya devam edebilir. Sovyetler Birliği tankları listesi Bu liste Sovyetler Birliği tarafından üretilen tankların listesidir. BT "Bystrokhodny Tank" (hızlı tank) anlamına gelmektedir. X-Seed 4000 X-Seed 4000, diğer adı "Ocean City" 1980 yılında planlanmasına başlanmış bir gökdelen projesidir. Milyonlarca insanın oturabileceği ev, iş merkezleri ve eğlence merkezleri içeren bir yapı olarak planlanmaktadır. Kraliçe (anlam ayrımı) Kraliçe şu anlamlara gelebilir: Mısır üniversiteleri listesi Bu liste Mısır'daki üniversitelerin listesidir. Bangladeş ırmakları listesi Aşağıdaki liste Bangladeş'teki büyük ırmakların listesidir. Out of the Silent Planet Out of the Silent Planet Iron Maiden'ın "Brave New World" albümünden çıkan bir single'dır. 23 Ekim 2000 tarihinde yayımlanmıştır. Şarkı 1956 yılı yapımı Forbidden Planet adlı bilimkurgu filminden esinlenilerek yazılmıştır. 7 Saniye 7 Seconds, bir ABD aksiyon filmi. Direkt piyasaya sürülmüştür. Jack Tuliver (Wesley Snipes) artık normal işleri bırakmıştır.Artık o profesyonel bir hırsızdır. Tolliver ve ekibi yeni bir iş için hazırlanırlar. Bu sefer çok pahalı Van Gogh çalacaklardır. Fakat eski Delta Gücü Komandosu olan Jackin işleri tamamen yanlış gider. Ve işe Rus gangsteride karışmıştır. Bu da yetmezmiş gibi Jack yanlışlıkla arabasını kullandığı bir çavuşa rastlar. Daha sonra çavuşdan onunla iş birliğinde olduğundan dolayı polisler şüphelenirler ve Tuliveri bir cinayet ile suçlarlar. Fakat Çavuş Kelly Anders kendisini kurtarmak için çalışır ve Tolliverinde o cinayeti işlemediğini kanıtlamaya çalışır. 13 yaş ve üzerine tavsiye olunmaktadır.(Cinsellik, şiddet ve küfürler) Jack Tuliver Suza Çavuş Kelly Anders Filmin çekimleri 00:07'de başlamıştı ve filmin ismini "7 saniye" koymak bu anda akıllarına geldi. Silistre Kuşatması Silistre Kuşatması (14 Nisan - 23 Haziran 1854) Kırım Savaşı'nda Rus Ordusu'nun Tuna'yı geçerek Silistre'yi kuşatmasıyla başlayan, ön çatışmalar dışında 41 gün boyunca devam eden kuşatma sonucunda Rus Ordusu'nun geri çekilmesiyle sonuçlanan kuşatmadır. Huruç hareketi ile Rus Ordusu'nun geri çekilmesini sağlayan Serdar-ı Ekrem Müşir Ömer Lütfi Paşa komutasındaki Osmanlı Ordusu, taarruza geçerek Bükreş ve İbriş şehirlerine girdi. General İvan Paskeviç komutasındaki Rus ordusu, Tuna üzerinde Silistre kalesindeki Osmanlı güçlerini kuşatarak 70 gün boyunca yoğun bir baskı altına aldı. General Paskeviç'in yardımcısı bir topçu subayı olan Prens Mihail Dmitrieviç Gorçakov'du. Kuşatma harekatı, 14 Nisan günü Tuna'nın kuzey kıyısında Rus topçu bataryalarının konuşlandırılmasıyla başladı. Başlangıçta Rus ordusunun mevcudu 50.000'den giderek 80.000'e kadar yükseldi. Silistre kale komutanı Topçu Feriki (Tümgeneral) Musa Hulusi Paşa'ydı. Kentin savunma tahkimatının planlarını, bir Prusyalı olan Albay (Baron) Grach yapmıştı. Merkezde yarım daire şeklindeki taş bir yapı olan Mecidiye Tabyası ve çevresinde onu koruyan 140 m uzunluğunda Arap Tabya adı verilen bir toprak Tabya yer alıyordu. Kent, bunun yanındaki Yılanlı Tabya ve diğer tabyaları birbirine bağlayan toprak siperlerden oluşan bir savunma hattı boyunca 10.000 civarında Osmanlı askeri tarafından savunulmaktaydı. İki hafta içinde Rus topçusu kuzeyde Tuna üzerinde bir adada ve güney batıda Arap Tabya ile Yılanlı Tabya karşısında konuşlanmıştı. Üçüncü haftanın sonunda kentin etrafındaki çember kapandı. Karşılıklı topçu ateşi ve piyade saldırıları birbirini kovaladı. Karargahı ve yığınağı güneyde Şumnu'da olan Osmanlı Başkomutanı Serdar-ı Ekrem Ömer Paşa kuşatmayı kırmak için hemen harekete geçmedi. İngiliz ve Fransız Başkomutanlarını Şumnu'ya davet etti. Yapılan değerlendirmede, müttefiklerin Varna limanına çıkmalarına karar verildi. 28 Mayıs'ta müttefik birlikler İstanbul'dan gemiye binmeye başladılar. Zamanın daraldığını gören Rus ordusu baskıyı arttırdı. Kale muhafızları da yüksek bir direnç gösterdiler. Çarpışmalar giderek sertleşti. Haziran başında Musa Paşa'nın şehit düştüğü haberi geldi (ölümünden kısa bir süre önce Müşir, yani Mareşal, rütbesine yükseltilmişti). Ardından 10 Haziran'da General Paskeviç yaralanarak komutayı Prens Gorçakov'a bıraktı. Gorçakov 22 Haziran'da son ve büyük bir saldırı planladı. Bu saldırıda Gorçakov ve yardımcısı ağır yaralandı. 23 Haziran gecesi ani bir emirle Rus ordusu çekilmeye başladı. Silistre kuşatması Osmanlı Devleti için stratejik ve moral bir zaferle sonuçlandı. "Silistre Müdafaası" üzerine destanlar ve marşlar (Dikran Çuhacıyan Efendi) ve bir de önemli tiyatro eseri (Vatan, Yahut Silistre) yazıldı. Çarpışma diplomatik ve askeri sonuçlar da doğurdu. Avusturya, Balkanlar'dan çekilmesi için Rusya'ya nota verdi. Müttefik güçleri stratejik hedef olan Sivastopol'e hamle yapmak üzere Varna'da yığınağa başladılar. Come as You Are "Come As You Are" Amerikan grunge grubu Nirvana'nın bir şarkısı. 1991 yılındaki albümleri "Nevermind" 'ın üçüncü şarkısı ve ikinci teklisidir. Albümün "Smells Like Teen Spirit"'ten sonraki en başarılı teklisidir. Bu iki şarkı Nirvana'nın ve grunge müziğinin popülerleşmesini sağlamışlardır. Nevermind albümünün 2. video klibi olan Come As You Are ilginç görüntülere sahip gizemli bir videodur. Cobain klipte grup üyelerinin yüzlerinin anlaşılması güç ve silik olması konusunda ısrar etmiştir. Grubun geri kalanınında bir girişi vardır ve yönetmen Kevin Kerslake gruptaki sanatsal beceriden çok etkilenmiştir. Klip, Nevermind'daki su temasıyla birlikte su altında duran silahlarla, denizatlarıyla, spermlerle, merdivenden aşağıya akan sularla ve su buharıyla grubu anlaşılmaz hale getirmiştir. Klibin bir sahnesi için Cobain bir avizede bir saat boyunca asılı kalmış aralarda merdivende dinlenmiştir. Uyusturucuyu birakmak için Courtney ile birlikte girdikleri, ama avustralya/japonya turnesi için yarida birakmak zorunda kaldigi detoks tedavisinin akabinde cekilmistir klip. kurt için bu donem hayli zorlu gectiginden klipte kurt'un suratini hic net bir sekilde goremeyiz, kendi istegidir. Klibin geri kalanı Hollywood Hills'de bir parkta güneşli günlerde çekilmiştir. Fenerbahçe (futbol takımı) 2002-03 sezonu Fenerbahçe (futbol takımı) 2002-03 sezonu, Fenerbahçe'nin kuruluşundan itibaren 96. ve ulusal ligdeki 45. sezonudur. Ben Nevis Ben Nevis (Galce: "Beinn Nibheis") , 1.344 metrelik irtifasıyla Büyük Britanya adalarının en yüksek dağı. İskoçya'da, Grampian Dağları'nın batı ucunda, Lochaber yöresinde, sahil kasabası Fort William yakınlarında yer alır. Halk arasında "The Ben" olarak anılan dağ, yılda yaklaşık 100.000 turist çeker. Bunların yaklaşık üçte ikisi dağın güney yamacındaki Glen Nevis vadisinden yükselen keçi yolunu kullanarak çıkar. Dağcılar ve kaya tırmanışçıları için dağın asıl çekici yönü kuzey cephesindeki 700 metre yükseklikteki uçurumdur: Bu, Britanya'daki en yüksek kaya duvarlarından birdir ve farklı zorluklarda çok sayıda kaya tırmanışı rotası ile buz tırmanışı imkânı sağlar. Zirvede 1883 ila 1904 arasında faaliyet gösteren bir rasathanenin kalıntıları bulunmaktadır. Bu rasathanede toplanan meteorolojik veriler, günümüzde İskoçya dağlarının hava durumunu anlamak için hâlâ değerli sayılmaktadır. C.T.R. Wilson, Bulut Odasını bu rasathanede bir ay çalıştıktan sonra bulmuştur. Reaktans Reaktans, matematiksel analizde türev ifadesi içeren kondansatör ve endüktans gibi elemanların AC gerilime karşı gösterdikleri dirençtir. Reaktans, saf omik direncin akım akışına karşı gösterdiği tepkiden daha farklıdır ve empedansın sanal kısmını oluşturur. Empedans aşağıdaki gibi yazılabilirken, empedansın iki kısmının ismi şöyledir. Reaktif güç Elektriksel gücün tanımı aşağıdaki gibidir. Bu ifadede dikkatimizi çeken şey, faz farkının formülasyonun bir kısmında formula_2 fonksiyonunun içinde, bir diğer kısmında ise formula_3 fonksiyonunun içinde gelmesidir. Şebekeye iade edilen enerjiye reaktif güç denilir. Diğer bir ifadeyle, endüktif yüklü devrelerde, manyetik devrenin uyartımı için çekilip bir sonraki cyclede iade edilen güçtür. “Q” harfi ile gösterilir. Bu güç endüktif yük üzerinde harcanmaz, sadece depo edilir ve tekrar kaynağa gönderilir.Dolayısıyla, kaynakla endüktif yük arasında sürekli olarak reaktif güç alışverişi yapılır.Bu durum ise, sistemdeki iletkenlerden geçen akımın artmasına sebep olur. Formülü: formula_6 formülü ile bulunur. Birimi (volt-amper-reaktifdir (var). Kondansatör veya bobin bulunan tüm elektrik devreleri reaktif güç çıkışı verir. Kondansatörler voltaj sinüsüne göre erken davranan bir şekilde güç çekerken, bobinli devreler voltaj sinüsüne göre geç kalan bir güç çeker. Geri reaktif güç veren yükler aşağıda verilmiştir: Sinüzoidal güç kullanımı yapan sistemler için Reaktif güç formülü formula_7’dir. Buna göre devrenin reaktif gücünü bulabilmek için alıcının veya alıcıların çektiği akımı, gerilim düşümünü ve akım ile gerilim arasındaki faz açısının formula_8 bilinmesi gerekir formula_8 bilindiği takdirde trigonometrik cetvel yardımıyla formula_5 bulunabilir. Hesap makinelerinin trigonometrik kısımları daha net sonuç vermektedir. Diğer bir yol ise görünür ve aktif güçlerin bilinmesi reaktif gücü bulmaya yeterlidir. Yani P, S ve Q güçlerinden herhangi ikisinin bulunması diğerinin bulunmasına yardımcı olur. Aktif güç formula_11 ile reaktif güç formula_12 ile gösterilir. Görünür gücün simgesi ise formula_13'dir. Görünür güç şebeke ve kablolar üzerindeki yük anlamına gelir ve bu sistemlerin dizaynı için kullanılır. Güç ifadesi, elemandan geçen akımla elemanın uçları arasındaki gerilimin çarpımından oluştuğu daha önce belirtilmişti. Empedans kavramının verdiği bilgiler eşiğinde aşağıdaki eşitlikler sağlanır. Akım fazörünün üstündeki yıldız formula_18, fazörün transpozesinin alındığını, daha basit anlamıyla genliğinin sabit kalması şartıyla faz açısının terse dönüp formula_19 işaret almasını anlatır. Ayrıca fazörlerin altında bulunan formula_20 ifadesi de fazörlerin efektif yani etkin değerlerinin alındığını gösterir. Sinüsoidal bir dalgada efektif değer, genliğin 2'nin kareköküne bölünmüş halidir. Matematiksel olarak aşağıdaki ifadeler kullanılabilir. Bu formüller ışığında reaktif gücün aşağıdaki gibi olduğu bulunabilir: Durmitor Durmitor Ulusal Parkı yaklaşık 390 km'lik bir alana sahiptir. Durmitor Ulusal Parkı içerisinde Avrupa'nın en büyük aynı zamanda dünyanın 2. büyük kanyonu yer almaktadır. ABD'deki Büyük Kanyon'dan sonra 2. sırada gelen kanyonun adı Tara Kanyonu'dur ("Tara River Canyon"). Bu kanyon Tara Nehri rafting rotasında da bulunur. Durmitor Ulusal Parkı Dünya Mirası Alanları listesinde de yer almaktadır. Durmitor Dağı'nda 16 buzul göl vardır. En bilinen buzul göl Crno Gölü ("Crno Lake") olarak bilinenidir. Mustafa Üstündağ (siyasetçi) Mustafa Üstündağ (1933, Seydişehir, Konya, Türkiye - 30 Haziran 1983), Türk siyasetçi. İvriz (Konya) Köy Enstitüsü'nü, Ankara Gazi Eğitim Enstitüsü Pedagoji Bölümü'nü ve ABD Wisconsin Üniversitesi Eğitim Fakültesi'ni bitirdi. Hacettepe Üniversitesi İdari Bilimler Fakültesi'nde öğretim görevlisi olarak çalıştı. Öğretim üyesiyken siyasetle ilgilenmeye başladı. XIV., XV. ve XVI. dönem TBMM Konya milletvekilliği yaptı. 1969 genel seçimlerinde Cumhuriyet Halk Partisi'nin (CHP) Konya adayı olarak TBMM'ye girdi. 12 Eylül Darbesi'ne (1980) kadar sürdürdüğü yasama görevi sırasında iki kez 1974 ve 1977 yıllarında Bülent Ecevit hükûmetlerinde Milli Eğitim bakanlığı yaptı. 1978 ile 1980 arasında CHP Genel Sekreterliği, 12 Eylül 1980 askeri darbesinden sonra da Bülent Ecevit'in genel başkanlıktan ayrılması (30 Ekim 1980) üzerine CHP genel başkan vekilliği görevlerinde bulundu. 30 Haziran 1983 tarihinde arabasıyla Ulukışla-Konya karayolunda geçirdiği trafik kazasında yaşamını yitirdi. Memleketi Konya'da toprağa verildi. Evli ve 3 çocuk babasıydı. Scafell Pike Scafell Pike, 978 metre irtifayla İngiltere'nin en yüksek zirvesi. Cumbria'da Lake District Milli Parkı'nda yer alır. Ülkelerinde yüksek zirve bulunmayan İngilizler, çoğu Türk tarafından "tepe" olarak nitelenebilecek bu yükseltiye "dağ" demektedir. Zirve, bir tepeler grubu içinde yer almaktadır. İsmiyle ilgili bir karışıklık da vardır: Hemen yanında Mickledore boynuyla bağlandığı ve kendisinden biraz daha alçak olan Sca Fell adında farklı bir zirve daha vardır. Bu zirve, çoğu açıdan daha yüksek göründüğünden, eskiden çevresindeki Scafell Pike, Ill Crag ve Broad Crag zirveleri onun alt yükseltileri olarak kabul edilir ve toplu halde "Pikes of Sca Fell" ("Sca Fell'in tepeleri") denirdi. 978 rakımlı tepeye Scafell Pike adının verilmesi başlangıçta Birleşik Krallık haritacılık kurumu olan Ordonance Survey'in bir hatası sonucu gerçekleşti, ancak günümüzde standart hale geldi. Tepenin bulunduğu arazi, Birleşik Krallık'ta doğayı ve tarihi eserleri korumakla görevli bir vakıf olan National Trust'ın malıdır. Arazi 1920'de bu vakfa Lord Leconfield tarafından Lake District'teki I. Dünya Savaşı şehitlerinin adına bağışlanmıştır. Scafell Pike, Britanya'daki Üç Doruklar Yarışı'nda tırmanılan zirvelerden biridir. Mehmet Salih Yıldız Mehmet Salih Yıldız (1925, Hakkâri, Türkiye - 10 Ocak 1986), Türk siyasetçi. İstanbul Üniversitesi Hukuk Fakültesi'ni bitirdi. Hâkimlik, Serbest Avukatlık, 2.(XIII), 3.(XIV), 4.(XV) ve 5.(XVI) Dönem Van Milletvekilliği, TBMM İdare Amirliği ile Devlet ve Sosyal Güvenlik Bakanlıkları yaptı. Evli ve dört çocuk babasıdır. Orhan Alp Orhan Alp (1919, Isparta, Türkiye - 21 Ocak 2010), Türk siyasetçi. Yabancı ülkelerde burslu öğrenci olma imtihanını kazanarak mühendislik eğitimi için Almanya'ya gönderildi. Berlin Teknik Üniversitesi'ni bitirdi. Türkiye'ye geri döndüğünde TCDD'nda çalışmaya başladı. Uzun yıllar TCDD Fabrikalar Dairesi Başkanlığı görevinde bulundu. ABD'den satın alınacak dizel lokomotifler dolayısıyla bu kurum yüksek yönetimi ile ayrılığa düşerek TCDD'den istifa etti. ODTÜ'de Öğretim Görevlisi olarak çalıştı. 2.(XIII), 3.(XIV), 4.(XV) ve 5.(XVI) Dönem Ankara Milletvekilliği ile Dışarıdan Bayındırlık Bakanlığı ve Sanayi ve Teknoloji Bakanlığı yaptı. Evli ve üç çocuk babasıdır. Adalet Partisi'nden ayrılarak Bülent Ecevit ile bakanlık karşılığı hükûmet kuran 11 milletvekilinden biridir. 21 Ocak 2010 vefat etmiş, Cebeci Asri Mezarlığında toprağa verilmiştir. Güneş Öngüt Güneş Öngüt (1933, Dinar, Afyonkarahisar, Türkiye - 25 Ekim, 1992), Türk siyasetçi. Ankara Üniversitesi Hukuk Fakültesi'ni bitirdi. Serbest Avukatlık, Dinar Ziraat Odası ve Pancar Kooperatifi Başkanlıkları, 5.(XVI) Dönem Afyonkarahisar Milletvekilliği ile Ulaştırma Bakanlığı yaptı. Evli ve üç çocuk babasıydı. Adalet Partisi'nden ayrılarak Bülent Ecevit ile bakanlık karşılığı hükûmet kuran 11 milletvekilinden biridir. (Güneş Motel Olayı) Mustafa Kılıç Mustafa Kılıç (d. 1925, Hilvan, Şanlıurfa) - (ö. 22 Aralık 2004), Türk siyasetçi. Şanlıurfa Belediye Başkanlığı, Demokratik Parti Kurucu Üyeliği, 4.(XV) Dönem Şanlıurfa, 5.(XVI) Dönem Ankara Milletvekilliği ile Devlet Bakanlığı yaptı. Evli ve iki çocuk babasıdır. Adalet Partisi'nden ayrılarak Bülent Ecevit ile bakanlık karşılığı hükûmet kuran 11 milletvekilinden biridir. (Güneş Motel Olayı) Ahmet Karaaslan Ahmet Karaaslan (1935, Pütürge, Malatya - 2017) Türk siyasetçi. Ankara Üniversitesi Siyasal Bilgiler Fakültesi'ni bitirdi. Kozluk Kaymakamlığı, 3.(XIV), 4.(XV) ve 5.(XVI) Dönem Malatya Milletvekilliği ile İmar ve İskân Bakanlığı yaptı. Evli ve iki çocuk babasıdır. OYDER, KAREV, Pütürge Eğitim Vakfı ve Malatya Sivil Toplum Örgütleri Birliği Derneği gibi birçok vakıf ve derneğin kuruculuğunu ve başkanlığını yapmıştır. İrfan Özaydınlı İrfan Özaydınlı (1924, Aydın, Türkiye - 1 Ağustos 1999, İstanbul), Türk asker, siyasetçi, eski Türkiye İçişleri Bakanı. Aydın'da 1924'te dünyaya gelen Özaydınlı, ilk ve ortaöğrenimini aynı ilde bitirdikten sonra 1939 yılında Kuleli Askeri Lisesi'ne girerek askerlik hayatına başladı. 1943 yılında Harp Okulunu bitirdikten sonra İngiltere'ye 2 yıllık pilotaj eğitimi için gitti. Türk Hava Kuvvetlerinin değişik kademelerinde, uçucu, uçuş öğretmenliği, birlik komutanlıkları görevlerinde bulundu. Napoli, NATO Airsouth Karargâhında Harp Subaylığı, İzmir 6. ATAF Harekat Plan ve Türk Kıdemli subaylığı görevlerinde bulundu. Hava Harp Akademisi ve Millî Savunma Akademisi eğitimlerini tamamladı. 1964 yılında Merzifon Ana Jet Üs komutanı iken Generalliğe terfi etti. General rütbesinde, Ana Jet Üs komutanlığı, Hava Kuvvetleri Harekat Başkanlığı, Taktik Hava Kuvvet Komutanlığı, Genelkurmay Lojistik Başkanlığı, 1. Taktik Hava Kuvvet Komutanlığı, 12 Mart Muhtırası döneminde Eskişehir ve civar İller Sıkı Yönetim Komutanlığı, Hava Kuvvetleri Kurmay Başkanlığı yaptı. 1976’da Hava Kuvvetleri Komutanı Orgeneral Emin Alpkaya'nın Lockheed rüşvet soruşturması nedeniyle istifa etmesi (5 Mart) üzerine Hava Kuvvetleri Komutanlığı’na Org. İrfan Özaydınlı’nın atanması için kararname hazırlandı. Ancak Başbakan Süleyman Demirel'in, Özaydınlı'nın Hava Kuvvetleri Komutanlığı'na getirilmesini onaylamaması üzerine kararname geri çekildi. 24 Nisan’da orgeneral rütbesinde olmadığı halde Korgeneral Cemal Engin Hava Kuvvetleri Komutanlığı’na atandı. Ancak orgeneral rütbesinde bulunan Özaydınlı, atamanın iptali için dava açtı. Dava 16 Temmuz’da sonuçlandı. Askeri Yüksek İdare Mahkemesi, Korgeneral Engin’in atamasını iptal etti. Hükûmet, Özaydınlı’yı atamamakta direndi ve 23 Temmuz’da Org. Ethem Ayan Hava Kuvvetleri Komutanı oldu. Özaydınlı, Orgeneral rütbesi ile Yüksek Askeri Şura üyesi iken kendi isteği ile Türk Silahlı Kuvvetleri'nden ayrıldı (6 Nisan 1977). 1977 genel seçimleri'nde Balıkesir'den Cumhuriyet Halk Partisi (CHP) milletvekili seçildi. 1978 yılında kurulan Bülent Ecevit Hükümeti'nde İçişleri Bakanı olarak görev yaptı. Aralık 1978'de meydana gelen Kahramanmaraş olaylarından sonra İçişleri Bakanlığından istifa etti. Bakanlıktan ayrıldıktan sonra 1979-1982 yıllarında NATO Kuzey Atlantik Assamblesi Türk Parlamento Heyeti Başkanlığı görevinde bulundu. 1 Ağustos 1999 tarihinde İstanbul'da yaşamını kaybetti. Nihal Özaydınlı ile evli olan Özaydınlı, Koç Holding eski icra başkanı, Migros Türk A.Ş. Yönetim Kurulu Başkanı Bülend Özaydınlı ve eski Fenerbahçe Spor Kulübü Asbaşkanı ve Refsan Refrakter San. ve Tic. A.Ş.ve Pyrotek A.Ş. yönetim Kurulu Başkanı Murat Özaydınlı'nın babasıdır. Salernitana Calcio 1919 Salernitana Sport, İtalya'nın Salerno şehrinin takımıdır. 1919 yılında kurulmuştur. Renkleri kırmızı-beyazdır. Bir dönem, İtalya futbolunun en üst kademesi olan Serie A'da da yer almıştır. Şu anda Serie B'de mücadele eden Salernitana'nın Serie A'da en son yer aldığı 1998-1999 sezonunda Rigobert Song da bu kulüpte forma giymiştir. "31 Ağustos 2012 itibarıyla" Mustafa Ã–zkan (futbolcu) Mustafa Özkan (d. 21 Şubat 1975, Perchheim), eski Türkiye millî futbol takımı futbolcusudur. En son 31 Mayıs 2010 tarihine kadar Çaykur Rizespor kulübünün formasını giymiştir. Türkiye'de Çaykur Rizespor, Diyarbakirspor, Antalyaspor, MKE Ankaragücü, Beşiktaş, Denizlispor, Gençlerbirliği, Bursaspor ve Göztepe gibi kulüplerde forma giymiştir. En başarılı sezonunu 2002-2003 yılında UEFA Avrupa kupalarında çeyrek final oynayan Denizlispor da geçirmiştir. UEFA kupası maçlarında toplamda 8 maçta 6 gol atmıştır. UEFA kupasında ertesi yıl Gençlerbirliği formasıyla boy göstermiştir. Toplamda 8 maçta 2 gol atıp bir penaltı kaçırıp bir de kırmızı kart görmüştür. 16 kez millî takımlara çağrılan Mustafa Özkan, 15 kez Türkiye U-21, 1 kez de Türkiye A millî takım forması olmak üzere toplam 16 kez millî formayı giymiştir. Türkiye 21 yaş altı millî futbol takımı ile 1997 yılında oynanan Akdeniz Oyunları katıldı ve final müsabakasında İtalya Olimpik millî futbol takımına yenilerek ikincilik kazanan kadroda bulundu. A millî takım formasını ise ilk ve tek kez 12 Şubat 2003'te Denizlispor' da oynarken Ukrayna ya karşı giymiştir. Maça yedek başlayan futbolcu, Arif Erdem ve Fatih Tekke ile birlikte 78. dakikada oyuna dahil olmuştur. Enver Akova Enver Akova (d. 1935, Gemerek, Sivas, Türkiye) Türk siyasetçi. İstanbul Yüksek İslâm Enstitüsü'nü bitirdi. Sivas Müftülüğü, 3.(XIV), 4.(XV) ve 5.(XVI) Dönem Sivas Milletvekilliği, TBMM Divanı Kâtip Üyeliği ile Devlet Bakanlığı yaptı. Evli ve iki çocuk babasıdır. Adalet Partisi'nden ayrılarak Bülent Ecevit ile bakanlık karşılığı hükûmet kuran 11 milletvekilinden biridir. (Güneş Motel Olayı) Augustine Ahinful Augustine Ahinful (d. 30 Kasım 1974, Akra), Ganalı eski futbolcudur. forvet bölgesinde görev yapmıştır. En son MKE Ankaragücü kulübünde forma giymiştir. Daha önce Borussia Dortmund, Grasshopper, União Desportiva de Leiria, Boavista, Venezia ve Trabzonspor kulüplerinin formasını giydi. Gana millî futbol takımı formasıyla 1996 Yaz Olimpiyatları'nda ve 2000 Afrika Uluslar Kupası'nda mücadele etti. Metin KaÃ§an Metin Kaçan (15 Kasım 1961, İncesu - 6 Ocak 2013, İstanbul), Türk yazar ve senarist. Ailesi, Metin Kaçan altı aylıkken İstanbul'a geldi. Kasımpaşa Lisesi'ni 2. sınıfta bıraktı. Mizah dergilerinde yazılar yazmaya başladı. İlk makalesi 1985 yılında Gırgır dergisinde yayınlandı. Kısa öykülerle, edebiyat dünyasına Jak Laban ve Andante takma isimleri ile yazılar yazdı. Daha sonra 'Ağır Roman' piyasaya çıktı ve senaryolaştırılarak, filme alındı. Ardından tiner kullanan sokak çocuklarının yaşamının anlatıldığı 'İstedikleri Yere Gidenler' isimli kitabı Kemal Aratan ile birlikte hazırladı. Ağır Roman 2003 yılında, Fındık Sekiz 2008 yılında Almanca'ya çevrildi. Fransızca'ya çevrilen Ağır Roman 2012 yılında Actes Sud Yayınevi tarafından yayımlandı. Ağabeyi karikatürist Hasan Kaçan, küçük kardeşi aktör Fatih Kaçan'dır. Şubat 1995'te Alp Buğdaycı ile birlikte Güneş K. isimli kadına 3 saat süren anal yoldan tecavüz ve işkence suçlamalarıyla hüküm giydiler, hapis cezası aldılar. Kaçan cezaevinde kaldığı süre boyunca şişlendi ve kulağı kesildi. Metin Kaçan 6 Ocak 2013'te bindiği taksiyi durdurduktan sonra Boğaziçi Köprüsü'nden atlayarak intihar etti. Hasan Kaçan, 28 Şubat sürecinde kendisi ile ilgili yürütülen linç kampanyası nedeniyle kardeşinin bu duruma düştüğünü bunun sorumlusunun o döneminin medyası olduğunu ifade etti. Cenazesi ölümünden 16 gün sonra Beylikdüzü sahilinde bulundu ve ailesi tarafından tespit edildi, Edirnekapı Şehitliği'nde aile kabrine defnedildi. Türk Hava Kuvvetleri komutanları listesi Bu liste Türk Silahlı Kuvvetleri'nin Hava Kuvvetleri komutanları listesini içermektedir. Susamak Susamak, vücudun suya ihtiyacı olduğunu gösteren bir durumdur. Ter ile vücuttaki su dışarı atılır. Ve insan terleyince suya ihtiyaç duyar. Özellikle bir aktivite ile uğraşırken suya ihtiyaç duyulur. Yaz aylarında çok terlendiği için de çok susanır. Kış ayında ise susamak nadirendir. Bir insan su içmezse dehidratasyon olur. Ali Tahsin Şahinkaya (1925, Merzifon - 9 Temmuz 2015, İstanbul), Türk asker. Çankırı Piyade Atış Okulu'nda piyadecilik stajını tamamlayarak Eskişehir Hava Okulu'nda uçuş eğitimine başladı. 1944 yılında pilotaj eğitimi için ABD'ye Uçuş Okulu'na gönderildi. Burada özel keşif kursunu da bitirerek uçucu Teğmen olarak 1946 yılında Türkiye'ye döndü ve Eskişehir Hava Okulu'na atandı. 1949 yılında tekrar ABD'ye gönderildi. Dönüşte Eskişehir'de Hava Fotoğraf Okulu'nu kurdu ve 1955 yılında girdiği Hava Harp Akademisi'nden 1957 yılında mezun oldu ve 3. Hava Kuvveti İstihbarat Başkanlığı Foto Kıymetlendirme Subaylığına atandı. 1964 yılında Napoli Airsouth karargahına Eğitim Tatbikat ve Kıyı Daire Başkanı olarak atandı. 1965 yılında Tuğgeneral rütbesine terfi ederek 6. Ana Jet Üs Komutanlığı'na atandı. 1966 yılında Türkiye'ye döndü. 1969 yılında Tümgeneral rütbesine terfi etti. Bu rütbedeyken Hava Harp Akademisi Komutanlığı'na, 1971 yılında Hava Kuvvetleri Harekât Daire Başkanlığı'na, 1972 yılında Hava Harp Okulu Komutanlığı'na atandı. 1973 yılında Korgeneral rütbesine terfi etti. Bu rütbedeyken Hava Kuvvetleri İdari Kurmay Yarbaşkanlığı, 1. Taktik Hava Kuvveti Komutanlığı ve CENTO Türk Askerî Temsil Heyeti Başkanlığı görevlerinde bulundu, 1977 yılında Orgeneral rütbesine terfi ederek Millî Güvenlik Kurulu Genel Sekreterliği'ne atandı. 21 Ağustos 1978 tarihinde Hava Kuvvetleri Komutanlığı'na atandı. 12 Eylül 1980 tarihinde içinde bulunduğu cuntanın gerçekleştirdiği darbeden sonra, aynı zamanda Millî Güvenlik Konseyi üyeliği görevini de yürüttü. 6 Aralık 1983 tarihinde kendi isteği ile emekli oldu. Evli ve 2 çocuk babasıydı. 9 Temmuz 2015 tarihinde organ yetmezliği nedeniyle hayatını kaybetti. Cenazesi Karacaahmet Mezarlığı'na defnedildi. Tahsin Şahinkaya "Time" dergisi tarafından dünyanın en zengin 50 generalinden biri olarak gösterildiği iddia edilse de Profesör Dr. Celal Şengör bu konuyu araştırdığını, anılan dergide böyle bir yayın olmadığını savunmaktadır. Mal varlığının 20 milyon dolar civarında olduğu ve bu mal varlığını 1980 sonrası F-16 uçaklarının alımında oluşturduğu iddia edilmiştir. Ancak Şahinkaya, hakkındaki bu iddiaları kesin bir şekilde reddetmiştir. 1986 yılında Lockheed Martin firması da uçak alımları için Türkiye’nin de aralarında bulunduğu bazı ülkelerde rüşvet verildiğini kabul etmiş ancak kimlere ve ne kadar verildiğini açıklamamıştı. 12 Eylül Darbesi'nin sorumlularının yargılanmasını engelleyen anayasanın geçici 15. maddesinin 2010 Türkiye anayasa değişikliği referandumu ile kaldırılması sonucu Ankara Cumhuriyet Başsavcılığı tarafından Kenan Evren ve Tahsin Şahinkaya'ya dava açıldı. Anayasal düzeni ortadan kaldırmakla suçlanan Şahinkaya hakkında ağırlaştırılmış müebbet hapis cezası istendi. Şahinkaya'nın ve Evren'in ölümü üzerine dava düştü. Türk Deniz Kuvvetleri komutanları listesi Türk Deniz Kuvvetleri, Mondros Ateşkes Antlaşması'ndan sonra Osmanlı Donanması'nın İtilaf Devletleri gözetiminde tutulması üzerine Türk Kurtuluş Savaşı için gerekli olan deniz nakliyatını muhafaza etmek üzere 10 Temmuz 1920 tarihinde Umur-ı Bahriye Müdürlüğü (Deniz İşleri Müdürlüğü) adıyla kurulmuştur. Bu müdürlük, modern Türk Deniz Kuvvetleri'nin temeli sayılmaktadır. 1 Mart 1921'de Bahriye Dairesi Reisliği adını alan müdürlük, Karadeniz üzerinden gelen Sovyet Rusya yardımlarını korumak ve karaya ulaştırmakla sorumlu tutulmuştur. Mudanya Ateşkes Antlaşması'nın ardından İstanbul Bahriye Kumandanlığı kuruldu ve Osmanlı'dan kalan bazı hafif tonajlı savaş gemileri onarılarak harekâta hazır edildi. Mustafa Kemal Atatürk'ün 11-24 Eylül 1924 tarihleri arasında çıktığı Karadeniz seyahati, modern donanmaya bağlı "Hamidiye" kruvazörü ile yapıldı. "Hamidiye", modern donanmanın denize açılan ilk savaş gemisiydi. 1 Kasım 1924 tarihli konuşmasında Atatürk, donanmanın geliştirilmesi gerektiğini söyledi. Kısa bir süre sonra Bahriye Vekaleti (Denizcilik Bakanlığı) kuruldu ve Genelkurmay'a bağlandı. Bahriye Vekaletinin öncelikli amacı eldeki gemileri onarmak ve hazır hale getirmek idi. Bu kapsamda "Yavuz"un onarılması için Gölcük'te bir Alman şirketi tarafından yüzer havuz yapılmıştır, onarım çalışmalarını ise bir Fransız şirketi üstlenmiştir. Gölcük'te donanmanın ihtiyaçlarını karşılamak için onarım atölyeleri; mayın, akümülatör ve torpido fabrikaları ile barakalar kuruldu. Gölcük, donanmanın onarım ve geliştirme merkezi haline geldi. 27 Aralık 1927 tarihinde Bahriye Vekaleti lağvedildi, 16 Ocak 1928'de Deniz Müsteşarlığı kuruldu. Donanma, Osmanlı'dan kalan savaş gemilerinden oluşuyordu; donanma yenileme çalışmalarından sonra Hollanda'ya iki adet denizaltı sipariş edildi ve 1928 yılında iki modern denizaltı donanmaya katıldı. 1931 yılına kadar Avrupalı devletlerden sipariş edilen çeşitli savaş gemileri ve denizaltılar donanmaya katıldı, TBMM'nin kararı ile 1933 yılında Gölcük donanma ana üssü oldu. II. Dünya Savaşı'nın başlaması üzerine 1939 yılında İngiltere'ye 4 muhrip, 2 mayın gemisi ve 4 denizaltı sipariş edildi. Almanya'da inşa edilen "Saldıray" denizaltısı ise donanmaya katıldı. 1949 yılında Deniz Müsteşarlığı, Deniz Kuvvetleri Komutanlığı adını aldı. 1952'de NATO'ya üye olunduktan sonra donanma birçok açıdan iyileştirildi. 1960'lı yıllarda Kıbrıs Sorunu sebebiyle amfibik gemi ihtiyacı giderilmeye çalışıldı ve 1974'te donanmanın aktif katılımıyla Kıbrıs Barış Harekatı yapıldı. Bundan sonraki dönemde Türk Deniz Kuvvetleri, Türkiye'nin yerli malı üretimiyle veya başka devletlere edilen siparişlerle çeşitli savaş gemilerini envanterina katmıştır. Günümüzde Türk Deniz Kuvvetleri, donanma komutanlığı, kuzey deniz saha komutanlığı, güney deniz saha komutanlığı ile deniz eğitim ve öğretim komutanlığı olmak üzere dört komutanlıktan oluşmaktadır. 22 Ağustos 2017 tarihi itibarıyla Türk Deniz Kuvvetleri'nin komutanı Adnan Özbal'dır. Deniz kuvvetlerine uygun personel yetiştirme ve hazırlama görevi deniz eğitim ve öğretim komutanlığının görevidir. Bölgesel operasyonlara destek verme ise kuzey saha komutanlığı ile güney saha komutanlığının görevleri arasındadır. Türk Deniz Kuvvetleri, Atatürkçü düşünce temelinde ilke ve inkılapları resmen temel değer olarak saymaktadır. Nejat TÃ¼mer Nejat Tümer (1924, İstanbul - 29 Mayıs 2011, İstanbul) Türk asker. 10. Deniz Kuvvetleri Komutanı'dır. 1944’te Deniz Harp Okulu’nu bitirdi. 1955'te Harp Akademisi'ni bitirdi. Türk Silahlı Kuvvetleri'nde çeşitli kademelerde görev yaptıktan sonra 1967-1970 yılları arasında tuğamiral, 1970-1974 yılları arasında Tümamiral, 1974-1978 yılları arasında Koramiral, 1978-1983 yılları arasında oramiral rütbesiyle hizmet gördü. 12 Eylül Darbesi'nden sonra, aynı zamanda Millî Güvenlik Konseyi üyeliği görevini de yürüttü. 6 Aralık 1983 tarihinde kendi isteği ile emekli oldu. 1983-1989 arasında Cumhurbaşkanlığı Konseyi üyeliği yaptı. 29 Mayıs 2011 tarihinde böbrek kanseri tedavisi gördüğü Haydarpaşa GATA'da hayatını kaybetti. Naaşı Selimiye Camii'nden kaldırılarak Zincirlikuyu Mezarlığı'na defnedildi. Evli ve 2 çocuk babasıydı. Fenerbahçe (futbol takımı) 2003-04 sezonu Fenerbahçe (futbol takımı) 2003-04 sezonu, Fenerbahçe'nin kuruluşundan itibaren 97. ve ulusal ligdeki 46. sezonudur. Not: 8 Kasım'da oynanan maçın hakem Ali Aydın'ın yaptığı kural hatası nedeniyle tekrarına karar verildi. İptal edilen maç 1 - 1 bitmişti. Ali Aydın'ın yaptığı kural hatası ise Çaykur Rizespor'lu Victoria'ya ikinci sarı kartı gösterip, kırmızı kartı göstermemesiydi. Not: Lider Beşiktaş'ın aynı gün İstanbulspor'a yenilmesiyle Fenerbahçe averajla liderliğe oturdu ve sezon sonuna kadar koltuğu bırakmadı. Not: 76 puana ulaşan Fenerbahçe, 33. haftaya 2 puan geride giren Trabzonspor'un kendi evinde Galatasaray'a yenilmesiyle puan farkını 5'e çıkarmış ve maç sonrasında 15. şampiyonluğunu ilan etmiştir. Kaleciler : 1 Robert Enke, 14 Recep Biler, 22 Volkan Demirel. Savunma : 2 Fábio Luciano, 3 İsmail Güldüren, 4 Fatih Akyel, 5 Ümit Özat, 6 Stjepan Tomas, 16 Mahmut Hanefi Erdoğdu, 19 Ivaylo Petkov, 25 Mehmet Alper Akıcı, 26 Can Arat, 28 Servet Çetin. Orta Saha : 7 Hakan Bayraktar, 8 Erhan Albayrak, 13 Mehmet Yozgatlı, 15 Aurélio, 20 Yusuf Şimşek, 21 Selçuk Şahin, 27 Kemal Aslan, 29 Olcan Adın, 30 Ali Güneş. Hücum : 9 Serhat Akın, 10 Tuncay Şanlı, 11 Mert Nobre, 17 Pierre van Hooijdonk, 18 Sergiy Rebrov, 23 Semih Şentürk. Teknik direktÃ¶r : Christoph Daum GÃ¼ven Erkaya Güven Erkaya (1938, Salihli, Manisa - 24 Haziran 2000, İstanbul) Türk asker. 16. Deniz Kuvvetleri Komutanı'dır. 1952 yılında Deniz Lisesi'ne girdi. 1957 yılında Deniz Harp Okulu'ndan mezun oldu. Mezuniyeti müteakip TCG Gaziantep Muhribinde Uçaksavar Subaylığı, Atış Kontrol Subaylığı, Seyir Harekat Subaylığı ve II. Komutanlık görevlerini yaptı. 1968 yılında Deniz Harp Akademisi'nden, 1970 yılında Silahlı Kuvvetler Akademisi'nden, 1972 yılında İngiliz Kraliyet Deniz Kurmay Koleji'nden mezun oldu. 1973-1974 yılları arasında Kıbrıs Harekatı'nda Türk savaş uçakları tarafından yanlışlıkla vurularak batırılan Muhribi Komutanı olarak görev yaptı. 1978-1980 yılları arasında II. Muhrip Filotilla Komodorluğu görevini yürüttü. Genelkurmay ve Deniz Kuvvetleri karargahlarında çeşitli görevlerde bulundu. 1970 yılında Genelkurmay Genel Plan Prensipler Başkanlığında Plan Subayı, 1973 yılında Deniz Kuvvetleri Personel Başkanlığı'nda Şube Müdürü, 1974-1977 yılları arasında BRÜKSEL NATO Karargahı Türk Askeri Temsilciliği'nde Plan Subayı, 1977-1978 yıllarında Genelkurmay Genel Plan Prensipler Başkanlığı Şube Müdürü olarak görev yaptı. 30 Ağustos 1980 tarihinde Tuğamiral rütbesine terfi etti. 1980-1987 yılları arasında Eğitim Daire Başkanlığı, 1987-1988 yılları arasında da Mayın Filosu Komutanlığı görevini yürüttü. 30 Ağustos 1988 tarihinde Koramiral rütbesine terfi etti. Koramiral rütbesine terfi ettikten sonra 1988-1990 yıllarında Genelkurmay Genel Plan Prensipler Başkanlığı, 1990-1991 yılları arasında Deniz Kuvvetleri Kurmay Başkanlığı ve 1991-1992 yılları arasında ise Güney Deniz Saha Komutanlığı görevlerinde bulundu. 18 Ağustos 1992 tarihinde Donanma Komutanlığı görevine atandı ve 30 Ağustos 1992 tarihinde Oramiral rütbesine terfi etti. 18 Ağustos 1995 tarihinde Deniz Kuvvetleri Komutanlığı görevine atandı. 29 Ağustos 1997 tarihinde emekli oldu. 24 Haziran 2000 tarihinde kolon (bağırsak) kanseri ve multipl organ metastası teşhisiyle tedavi gördüğü Kasımpaşa Deniz Hastanesi'nde vefat etti. Zincirlikuyu Mezarlığına defnedildi. Evli ve 2 çocuk babasıydı. 28 Şubat Süreci'nde Deniz Kuvvetleri Komutanlığı yapmaktaydı. Ahmet Çörekçi Ahmet Çörekçi (1932, Osmancık, Çorum) Türk asker. Eski Türk Hava Kuvvetleri komutanı. 1955 yılında Hava Harp Okulu'ndan Asteğmen rütbesi ile mezun oldu. 1955-1957 yılları arasında Kanada'da pilotaj ve av pilotluğu eğitimini tamamladı ve Merzifon 4. Ana Jet Üs Komutanlığı'na, 1960 yılında da 1. Ana Jet Üs Komutanlığı'na av pilotu olarak atandı. 1966 yılında girdiği Hava Harp Akademisi'nden 1968 yılında mezun oldu ve Hava Kuvvetleri Harekât Başkanlığı'na Hava Hareket Subayı olarak atandı. 1969 yılında 6. Ana Jet Üs Hareket Subaylığı, 1970 yılında aynı üste 162. Filo Komutanlığı yaptı. 1972-1974 yılları arasında Napoli'deki NATO Airsouth karargâhında Plan Şube Müdürlüğü görevinde bulundu. 1974 yılında 6. Ana Jet Üs Harekât Komutanlığı'na, 1976 yılında Hava Kuvvetleri Eğitim Daire Başkanlığı Uçuş Eğitim Şube Müdürlüğü görevlerine atandı 1978 yılında Tuğgeneral rütbesine terfi etti ve 4. Ana Jet Üs Komutanlığı'na atandı. 1981 yılında Hava Kuvvetleri İkmal Daire Başkanlığı görevine atandı. 1982 yılında Tümgeneral rütbesine terfi etti. Bu rütbede Hava Harp Okulu Komutanlığı görevini yürüttü. 1986 yılında Korgeneral rütbesine terfi etti. Bu rütbede 6. NATO ATAF Komutanlığı, 1988 yılında 2. Taktik Hava Kuvveti Komutanlığı ve 1990 yılında Hava Eğitim Komutanlığı görevlerine atandı. 1992 yılında Orgeneral rütbesine terfi etti ve Millî Güvenlik Kurulu Genel Sekreterliği'ne atandı. 1993 yılında Genelkurmay II. Başkanlığı'na, 18 Ağustos 1995 tarihinde Hava Kuvvetleri Komutanlığı'na atandı. 30 Ağustos 1997 tarihinde emekli oldu. TSK Üstün Hizmet Madalyası'na ve Pakistan Askerî İmtiyaz Nişanı'na sahiptir. İngilizce bilmektedir. Evli ve 2 çocuk babası olup, emeklilikten sonra resim sanatıyla ilgilenmeye başladı, karma ve kişisel sergilerde bulundu. 28 Şubat süreci'nde Hava Kuvvetleri Komutanlığı yapmaktaydı. 28 Şubat soruşturması kapsamında yargılanarak tutuklandı ve Hasdal Cezaevi'ne konuldu. Eylül 2013'te mahkeme kararıyla tutuksuz yargılanmasına karar verildi. Ã‡evik Bir Çevik Bir (1939, Buca, İzmir), Türk asker. 28 Şubat sürecinde muhafazakâr kesime karşı uygulanan ayrımcı uygulamaların takibi için kurulan "Batı Çalışma Grubu" ile anıldı. 1958 yılında Kara Harp Okulundan İstihkam subayı olarak mezun oldu. Çeşitli istihkam birliklerinde Takım ve Bölük Komutanlığı görevlerinde bulundu. 1970 yılında Kara Harp Akademisinden mezun oldu. 1971'de ise Silahlı Kuvvetler Akademisini tamamladı. 1973 yılında da NATO Savunma Koleji'ni bitirdi. Tümen ve Genelkurmay Karargahı'nda Harekat ile ilgili görevlerde bulundu. 1973-1976 yılları arasında Avrupa Müttefik Kuvvetleri Yüksek Karargâhı'nda (SHAPE) Proje Subayı olarak görev yaptı. Kara Kuvvetleri Komutanlığı Harekat Başkanlığında NATO Plan Subayı olarak çalıştı. Daha sonra Genelkurmay Başkanı Özel Kalem Müdürlüğü, Milli Güvenlik Konseyi Başkanı Başyaverliği, Devlet Başkanı Başyaverliği ve Cumhurbaşkanlığı Muhafız Alay Komutanlığı görevlerini yerine getirdi. 1983'te Tuğgeneral rütbesine terfi etti. Tuğgeneral rütbesiyle 1983-1985 döneminde NATO Avrupa Müttefik Komutanlık Karargahı'nda (SHAPE) Lojistik ve İfrastrüktür Daire Başkanlığı ve 1985-1987 arasında da 4. Zırhlı Tugay Komutanlığı görevlerinde bulundu. 1987 yılında Tümgeneral rütbesine, 1991 yılında da Korgeneral rütbesine terfi etti. Korgeneral rütbesinde 1991-1993 yılları arasında Genelkurmay Harekât Başkanlığı, 1993-1994 yılları arasında da Somali Birleşmiş Milletler Barış Gücü Komutanlığı (UNUSOM-II) ve Kara Kuvvetleri Denetleme ve Değerlendirme Başkanlığı görevlerinde bulundu. 16 Ağustos 1994 tarihinde Genelkurmay Harekât Başkanlığı'na atandı. 30 Ağustos 1995 tarihinde Orgeneral rütbesine terfi etti. Orgeneral rütbesinde 1995-1998 yılları arasında Genelkurmay II. Başkanlığı görevinde bulundu. 30 Ağustos 1998 tarihinde 1. Ordu Komutanı olarak atandı. 30 Ağustos 1999 tarihinde emekli oldu. Evli ve bir çocuk babası olup İngilizce bilmektedir. Ordu içinde faaliyet gösteren "Batı Çalışma Grubu" ile medyanın gündemine geldi. İlk olarak 12 Nisan 2012 tarihinde 28 Şubat darbe soruşturması kapsamında göz altına alınarak Ankara'ya gönderildi. 15 Nisan 2012'de ise tutuklandı. 19 Aralık 2013'te, 13. Ağır Ceza Mahkemesi Başkanı Tayyar Köksal tarafından tahliyesine karar verildi. 28 Şubat sürecinde "Türkiye Cumhuriyeti Hükûmetini cebren devirmeye, düşürmeye iştirak"la suçlanan 103 sanık hakkında yapılan 28 Şubat soruşturması kapsamında 12 Nisan 2012 tarihinde Ankara 11. Ağır Ceza Mahkemesi Nöbetçi Hakimliği tarafından tutuklanarak Sincan Cezaevine konuldu. 19 Aralık 2013 tarihinde Ankara 13. Ağır Ceza Mahkemesi tarafından adli kontrol şartıyla tutuksuz yargılanmak üzere serbest bırakıldı. 13 Nisan 2018 kararını açıklayan mahkeme heyeti, "Türkiye Cumhuriyeti icra vekilleri heyetini cebren ıskat veya vazife görmekten men" suçlamasıyla kendisi dahil 21 sanığa ağırlaştırılmış müebbet hapis cezası verdi. Arakne Arakne, mitolojide Örgü Masalı ile ünlü Lidyalı kız. Tanrıça Athena'dan daha üstün bir dokuma yeteneğine sahip olduğunu iddia ederek Athena'yı kızdırır. Athena, Arakne'yi uyarmak için yaşlı bir kadın kılığına girerek Arakne'ye tanrıları kızdırmamasını öğütler. Arakne hiç aldırmaz ve Athena'dan kat kat güzel dokuduğunu tekrar dile getirerek bir dokuma yarışması olsa şüphesiz kazanacağını söyler. Athena yaşlı kadın görüntüsünü bırakır ve yarışma başlar. Athena, Atina (Athens) kentine kendi adını verdiren Poseidon'u yendiği savaşın bir sahnesini dokur. Arakne ise Zeus hakkında bir dokuma yapar: Zeus'un Ledayla, Europa'yla ve Danae'yle Hera'yı aldatan sahneleri. Athena, Arakne'nin dokumasının kusursuz olduğunu kabul eder ama konu seçimi onu çok kızdırır. Sinirden kendini kaybederek, onun dokumasını yok eder ve ona saldırır. Arakne karşısındakinin Athena olduğunu anlar ve çok utanır. Arakne kaçar ve kendini asar. Athena, Arakne'ye acır ve onu bir örümcek şeklinde geri getirir. Athena insanların yaptığı bütün sanatların ve işlerin, özellikle kadınların yaptıkları ince nakışların işlemelerin koruyucusu idi. Hera'nın gelinliğini kendi elleri ile hazırlamıştı. Bu gibi işlerde oldukça başarılı olan Yunan kadınlar sanatlarını Athena'yı çalışırken seyrederek öğrendiklerini, onun öğütlerini dinlediklerini söyleyerek övünürlerdi. Fakat iyi kalpli yumuşak Athena'nın da zaman zaman öfkeye kapılıp kalp kırdığı, intikam aldığı olurdu. Efsaneye göre Lidyalı güzel bir kız olan Arakne gergef işlemekte, oya yapmakta o kadar başarılıymış ki arada sırada Nympha'lar bile, ormanlardan ve su başlarından ayrılarak onu izlemeye gelirlerdi. Bir gün periler ona bu güzel sanatı "Bu kadar hoş gergef işlemeyi sana Zeka Tanrıçası mı öğretti" diye sordular. Arakne ise "O kim benimle boy ölçüşebilir, ben bu işte herkesi hatta Athena'yı bile geride bırakırım " diye karşılık verdi. Athena bütün bunları duymuştu. İhtiyar bir kadın şekline girerek Arakne'nin yanına geldi. "Kızım " dedi " İhtiyarlık insana yalnız keder ve üzüntü getirmez, tecrübe de getirir. Öğütlerimi yabana atma, evet sen sanatında