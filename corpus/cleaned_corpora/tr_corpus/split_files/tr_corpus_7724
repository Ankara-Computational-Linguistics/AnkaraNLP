geri bırakılması karşılığında Rusya'nın Türkiye'ye altın ve silah göndermesi hususunda anlaşıldı. Bu malzemelerin Ankara'ya taşınması görevi de, o sırada Batum'da yaşamakta olan Halil Kut tarafından organize edildi. Kafkasya'da adında üç yeni bağımsız devlet, Azerbaycan Demokratik Cumhuriyeti, Gürcistan Demokratik Cumhuriyeti ve Ermenistan Demokratik Cumhuriyeti kurulmuştu. İki yıl sonra Rusya Sovyet Federatif Sosyalist Cumhuriyeti'nin (Rusya SFSC) Kafkasya’ya girmesiyle, üç bölge devleti Sovyetler Birliği ismini alan yeni Sovyet rejiminin egemenliğine girdi. Sakarya Meydan Muharebesi'nin Ankara Hükûmeti'nin zaferiyle sonuçlanmasından sonra Rusya SFSC’nin aracılığıyla üç Sovyet Cumhuriyeti Azerbaycan, Gürcistan ve Ermenistan sovyet cumhuriyetleri ile Doğu Cephesi Komutanı Kâzım Karabekir'in temsil ettiği BMM Hükûmeti arasında 13 Ekim 1921 tarihinde Kars Antlaşması imzalandı. BMM Hükûmeti'ni Karabekir'in dışında temsil eden diğer delegeler Veli (Saltıkgil), Ahmet Muhtar (Cilli) ve Memduh Şevket (Esendal) idi. Diğer tarafta ise, Rusya SFSC Büyükelçisi Yakov Ganetsky ve Jak Halski, Ermenistan SSC Dışişleri Bakanı Aşkanaz Mravyan ve İçişleri Bakanı Boğuz Makizyan, Azerbaycan SSC Devlet Bakanı Behbud Şah Tahtinski, Gürcistan SSC Savunma Bakanı Şalva Eliava ile Ekonomi ve Dışişleri Bakanı Aleksandr Svanidze antlaşmayı imzalayanlar arasındaydılar. Bu anlaşmaya göre her üç Sovyet cumhuriyeti, 16 Mart 1921 tarihinde imzalanmış olan Moskova Antlaşması'nın geçerliliğini kabul ettiler. Böylece Türkiye’nin Doğu sınırı kesinleşmiş oldu. Antlaşma aynı zamanda o döneme kadar gündemde olan Ermeni Sorunu'nun da uzun bir süreliğine gündemden kalkmasına neden oldu. 2 Ocak 1922 tarihinde Ukrayna Sovyet Sosyalist Cumhuriyeti ile Türkiye-Ukrayna Dostluk ve Kardeşlik Antlaşması imza edildi. Antlaşmayı Ankara Hükûmeti adına Dışişleri Bakanı Yusuf Kemal (Tengirşenk), Ukrayna SSC adına daha önce Ukrayna'nın Ankara büyükelçiliği de yapmış olan SSCB Merkez Komitesi üyesi Mihail Frunze imzaladı. O dönemde Ukrayna SSC dışişlerinde bağımsız politika izleyebiliyordu. Antlaşmanın, iki devletin karşılıklı olarak birbirini tanıması, Karadeniz'e kıyısı olan devletlerin katıldığı konferansta Karadeniz’in ve içine dökülen nehirlerin uluslararası statüsünün belirlenmesi, Karadeniz ülkelerinin onayı olmadan İstanbul ve Çanakkale boğazlarında özel bir rejimin uygulanmaması, diplomatik ilişkilerin kurulması gibi maddeleri vardı. Türk Kurtuluş Savaşı'nın tamamlanmasının tescili anlamına da gelen Lozan Barış Antlaşması'nın imzalanmasıyla sonuçlanan Lozan Barış Konferansı'na Sovyetler Birliği aktif olarak katılmıyordu. Yalnızca Boğazlar Sözleşmesi ile ilgili görüşmelere katılması için davet edilmişti. Ancak Sovyetler Birliği dolaylı olarak konferans üzerinde etkili olmuştur. Sovyet heyetine yine Dışişleri Bakanı Çiçerin başkanlık ediyordu. Konferansın başında iki öneride bulundu. Öncelikle konferansın yalnız Boğazlar Sorunu kısmına değil tüm görüşmelere katılmayı talep ettiler. Ayrıca Boğazların, savaş ve barışta, Türkiye dışındaki tüm ülkelerin savaş gemilerine ve uçaklara kapatılmasını önerdiler. Her iki öneri de reddedildi. Sovyet protestosu da göz ardı edildi. Konferasta kapitülasyonların kaldırılması, İstanbul'un boşaltılması ve Musul Sorunu gibi önemli konular üzerinde anlaşma sağlanamadığından 4 Şubat 1923 tarihinde görüşmelere son verilmişti. Savaş ihtimalini yeniden gündeme gelmiş, Başkomutan Mustafa Kemal Türkiye ordusuna savaş hazırlıklarının başlamasını emretmiştir. Bu gergin ortamda Sovyetler Birliği, eğer tekrar savaş çıkarsa bu kez Türkiye'nin yanında savaşa gireceğini duyurmuştur. Yeni bir savaşı ve kamuoyu tepkisini göze alamayan İtilaf Devletleri, barış görüşmelerini tekrar başlatmak için Türkiye'yi tekrar Lozan'a çağırmıştır. Taraflar arasında karşılıklı verilen tavizler ile görüşmeler 23 Nisan 1923 tarihinde tekrar başlamış ve bu süreç 24 Temmuz 1923 tarihinde Lozan Barış Antlaşması'nın imzalanması ile sonuçlanmıştır. 7 Aralık 1925 tarihinde Türkiye ile SSCB arasında Paris'te imzalanmıştır. Antlaşmaya göre, taraflardan biri saldırıya uğrarsa, diğeri tarafsızlığını koruyacak; her iki taraf, diğer devletlerle, birbiri aleyhine bir ittifak ya da siyasi içerikli bir anlaşma yapmayacak ve diğer devletlerle imzacı ülkelerden birine karşı girişilmiş düşmanca bir eyleme katılmayacaktı. Üç yıl için geçerli olan antlaşma, daha sonra 1929 ve 1931 yıllarında imzalanan protokollerle sürdürüldü; 7 Kasım 1935'te on yıl süreyle son kez uzatıldı. Ancak henüz II. Dünya Savaşı bitmeden SSCB, 19 Mart 1945 tarihinde Türkiye'ye bir nota vererek, 7 Kasım 1945'te süresi bitecek olan antlaşmanın bu tarihten sonra geçersiz olacağını bildirdi. 11 Mart 1927 tarihinde Ankara'da ticari iş birliğinin geliştirilmesi amacıyla Ticaret ve Seyrisefain (deniz ulaşımı) Antlaşması imzalanmıştır. Çanakkale ve İstanbul Boğazlarından geçiş rejimini ve boğazlar bölgesinin güvenliği konularını düzenleyen sözleşme tarihinde imzalanmıştır. 1923'te Lozan Antlaşması ile birlikte imzalanan Boğazlar Sözleşmesinin yerine geçmiştir. 20 Temmuz 1936 tarihinde Türkiye, Bulgaristan, Fransa, Büyük Britanya, Avustralya, Yunanistan, Japonya, Romanya, Sovyetler Birliği ve Yugoslavya tarafından imzalanan antlaşmayla Türkiye'nin kısıtlanmış hakları iade edilmiş ve boğazlar bölgesinin egemenliği Türkiye'ye geçmiştir. Bu sözleşme Türk-İngiliz ve Türk-Sovyet ilişkilerinde bir dönüm noktası olmuştur. Türk-İngiliz yakınlaşması bu konferansta en önemli gelişmesini kaydetmiştir. İngiltere'nin yardımıyla Türkiye Boğazlar Rejimi'ni bu derece kendi lehine değiştirebildi. İngiltere'nin Türkiye'ye yardımının nedeni İtalya'nın Doğu Akdeniz bölgesinde ortaya çıkardığı tehditten doğmuştu. Böyle bir tehdite karşı İngiltere Türkiye'yi kendine dayanak görmüştür. Bu tür tehditler karşısında Türkiye, askerî güç bakımından nispeten zayıf bir Sovyetler Birliği yerine, özellikle denizlerde kuvvetli olan İngiltere ile birlikte davranmaya başladı. Nitekim Montrö'den sonra Türk-İngiliz ilişkileri daha hızlı gelişmeye başladı. Sovyet Rusya savaşın sonunda komünizm rejimini Anadolu'ya ihraç edememiş olsa da, temel güvenlik hedefini gerçekleştirmişti. Zira, Türkiye'nin zaferi Sovyetler Birliği'nin güvenlik ve geleceğini çok yakından ilgilendiriyordu. Şayet Türkiye yenilseydi Anadolu büyük Yunanistan ve Ermenistan devletleri yoluyla İngilizlerin nüfuzuna girecek ve İngiltere Yakın Doğu'daki hakimiyetini arttıracak, Sovyetleri güneyden kuşatacaktı. Millî mücadelenin ihtiyaç duyduğu dış kaynağı Batı'da bulma olanağı olmaması gerçeği, Ankara Hükûmeti'ni Rusya ile ilişki kurmaya zorlamıştır. Nitekim Mustafa Kemal durumu şöyle açıklamıştır: Türk Kurtuluş Savaşı TBMM Hükûmeti'nin zaferiyle sona erip Türkiye Cumhuriyet rejime geçtikten sonra da iki ülke arasında olumlu gelişmeler devam etti. Türk Kurtuluş Savaşı yıllarında geliştirilen iyi ilişkiler, Sovyetler Birliği ile Türkiye'nin uzun yıllar stratejik olarak dost iki komşu devlet olmalarının başlıca temelini oluşturmuştur. Türkiye'de işçi sınıfı çok az gelişmişti. Hatta burjuva sınıfı bile henüz güçlenememişti. Dolayısıyla Almanya ve İngiltere gibi gelişmiş ülkelerin aksine genç Türkiye devletinde komünizmin yerleşebilmesi bir yana, komünist fikirlerin güçlenebilmesi için bile koşullar elverişli değildi. Bu nedenle, Sovyetler Birliği'nin komünizm rejimini Türkiye'ye ihraç etme isteği, bazı çabalar olsa da, sınırlı kalmak durumundaydı. Bu da ortak hasım devletlere karşı iki devletin birlikte hareket etmelerinde kolaylık sağlamaktaydı. Zaten Sovyetler Birliği'nin önceliği Anadolu'da hasım bir devlet veya emperyalist işgal altında bir uydu devlet kurulmamasıydı. Musul Sorunu, İngiltere'nin Milletler Cemiyeti üzerindeki etkisiyle Türkiye aleyhine sonuçlandırıldı. Musul çevresinin Irak'a ait olduğu karar altına alındı. Kararın ardından Türkiye ile Batılı ülkeler arasındaki gerilim yeniden tırmandı. İngiltere ve İtalya tehdit mesajları vermeye başlamıştı. Bir yandan da 16 Ekim 1925 tarihinde Almanya'nın da eski düşmanlarıyla birlikte olduğu 7 Batılı ülke, saldırmazlık maddesini de içeren Locarno Antlaşması'nı imza ettiler. Bu gelişmeler iki yalnızlaşan ülke olan SSCB ve Türkiye'nin birbirine daha da yakınlaşmasına neden oldu. İki ülkenin bu gelişmelere dolaylı yanıtı, Paris'te Sovyet Dışişleri Bakanı Çiçerin ile Türkiye Dışişleri Bakanı Dr. Tevfik Rüştü (Aras) tarafından imzalanan yeni bir dostluk antlaşması ile oldu. İki ülke arasındaki dostluk spor alanına da yansıdı. Her ikisi de 1920'li yıllarda kurulan millî futbol takımlarından Sovyetler Birliği millî futbol takımı ilk maçını Türkiye millî futbol takımı ile 16 Kasım 1924 yılında Moskova'da oynamış, maç Sovyetler Birliği'nin 3-0'lık galibiyeti ile sona ermiştir. Mustafa Kemal'in komünüzme karşı olduğunun bilinmesine rağmen 1925 yılında Tevfik Rüştü Aras ve Georgiy Çiçerin tarafından imzalanan 20 yıllık bir dostluk ve işbirliği antlaşması daha yapıldı. Antlaşmayla ekonomik ilişkilerin geliştirilmesi sağlandı. Türkiye'nin sanayileşme programına ilk kredi ve teknik yardımlar Sovyetlerden gelmiştir. İlk Sovyet bankası olan Ruskombank (Türkçe: Rus Ticaret Bankası) Türkiye’ye geldi. 1929 yılındaki Dostluk Antlaşmasını, 1934 ve 1937 yıllarındaki ticaret antlaşmaları izledi. 1930'lu yıllarda Türkiye ve Sovyetler Birliği ile Türkiye arasında diplomatik yakınlaşma sürmekteydi. Başbakan İsmet İnönü 25 Nisan - 10 Mayıs 1932 tarihleri tarihleri arasında bulunduğu Rusya'da Josef Stalin ve diğer yöneticilerle görüşmeler yaptı. Siyasi yönünün yanında iktisadi ve sanayi yönü de bulunan seyahat heyetinde Dışişleri Bakanı Tevfik Rüştü Aras, CHP Genel Sekreteri Recep Peker, Ziraat uzmanı sıfatıyla Yozgat Milletvekili Tahsin Çoşkan, İstanbul Milletvekili Alaettin Cemil Topçubaşı, İktisat Vekâleti Sanayi Umum Müdürü (eski milletvekili) Ahmet Şerif Önay, Maarif Vekâleti Millî Talim ve Terbiye Dairesi Reisi İhsan Bey ve Uşak Şeker Fabrikası müdürü Remzi Bey bulunuyordu. İnönü Moskova'ya gitme amacını şu şekilde izah etmektedir; 1932 yılında gerçekleştirilen Başbakan İsmet İnönü dönemindeki bu temas sonrasında, Türkiye Sovyetler Birliği'nden 10 milyon dolar karşılığında 14 milyon TL tutarında bir kredi aldı. Üstelik bu kredi hem faizsizdi, hem geri ödemesi 20 yıllık uzun bir dönem içine yayılmıştı, hem de Türkiye'den Sovyetlere ihraç edilecek mallarla ödenecekti. Bu kredi öncelikle Sümerbank'ın kurulması için kullanıldı. Yine 1932 yılında Türkiye'nin Milletler Cemiyeti'ne üye olma sürecinde de dolaylı yönden Sovyetler Birliği'nin olumlu etkisi görülecekti. 1933 yılında SSCB İcra Komiserleri Başkanı Vyaçeslav Mihayloviç Molotov'un Ankara'yı ziyareti kararlaştırılmıştı. Ancak Molotov'un hastalanması ve doktorların seyahatine izin vermemeleri üzerine vekili olarak yine önemli bir Sovyet olan Kızıl Ordu Başkumandanı Harbiye Komiseri Kliment Yefromoviç Voroşilov heyete başkanlık etti. Heyette Voroşilov'un dışında Dışişleri Halk Komiser Yardımcısı Lev Karahan, Eğitim Halk Komiseri Bubrov, Eğitim Halk Komiser Yardımcısı Krijanovski, SSCB Süvari Kuvvetleri Komutanı ve Devrimci Askeri Sovyet Üyesi Semyon Budyonni bulunuyordu. Gerek devlet adamlarının karşılıklı nekazet ve övgü dolu telgrafları, gerek basına verilen demeçler ve bunların yanı sıra Türkiye'deki faaliyet yürüten gazetelerdeki köşe yazıları, dostluk ve kardeşlik vurgusunu açıkça gösteriyordu. Dünyada da yankı uyandıran ziyaret, İstanbul'dan başlayıp, Ankara, Kayseri, Eskişehir, Bursa üzerinden İzmir'de sonlanan 13 günlük kapsamlı biçimde düzenlenmişti. Bu ziyaretin en somut sonuçlarından biri Kayseri'de bir bez fabrikasının kurulması oldu. Ayrıca bu ziyaretin anısına Sovyet Hükûmeti Türkiye ordusuna dört adet teyyare hediye etmişti. 29 Ekim günü yapılan merasim ve şenliklere katıldıktan sonra heyet o geceki baloya da katılır. Baloy birlikte gelen iki devlet adamından Voroşilov'un Rus Halk danslarından Kazaska yapması üzerine Atatürk de zeybek oynar. Gecede dünyanın yeni bir savaşın eşiğinde olduğu konusunda görüş alış verişleri yapılır. Bunun üzerine Voroşilov Atatürk'e tarihi sözünü söyler: Türkiye Cumhuriyeti'nin 10. kuruluş yıldönümü dolayısıyla Atatürk'ün isteği üzerine Sovyetler Birliği'ne ısmarlanan ve Sovyet yönetmenlerce bir yıl sonra 1934 yılında yapımı tamamlanan "Türkiye'nin Kalbi Ankara" belgeseli çekilmiştir. İki devlet arasındaki işbirliği II. Dünya Savaşı’na kadar devam etmiştir. Her iki genç devletin siyaset ve stratejilerindeki farklılıklar, çok zaman geçmeden ihtilafların çoğalmasına neden oldu. Hatta anlaşmazlıklar II. Dünya Savaşı sonlarına doğru Sovyetler Birliği'nin Türkiye üzerindeki toprak iddialarına kadar vardı. Sonunda Türkiye 1952 yılında NATO'ya da katılınca iki devlet tam anlamıyla karşı kutuplar içinde yer almaya başladı. Ertesi yıl yılında Stalin’in ölümünün ardından, Sovyet Hükûmeti ABD’ye, Türkiye ile dostluk ilişkilerini geliştirmenin bir parçası olarak, Türkiye üzerindeki toprak taleplerinden vazgeçtiğini açıkladı. 1933 yılında Türkiye Hükûmeti, ikili ilişkilerin kurulması ve geliştirilmesine verilen hizmetlerinden dolayı İzmir şehrinin bir sokağına Kliment Voroşilov'un adının verilmesine karar vermiştir. Voroşilov'un İzmir ziyareti anısına belediye meclisinin kararıyla İzmir'deki büyük bir caddeye Kasım 1933'te "Voroşilof Caddesi" adını verdi. Caddenin daha sonra günümüzdeki Plevne Bulvarı olarak değiştirilmiştir. Ayrıca Voroşilov'a İzmir'in fahri hemşehrisi unvanı verildi. İstanbul Taksim Meydanı'nda 8 Ağustos 1928 tarihinde açılan Taksim Cumhuriyet Anıtının güney yüzünde sivil giysileri ile Mustafa Kemal Atatürk yanında İsmet İnönü ve Fevzi Çakmak, askerler ve halkla birlikte betimlenerek genç Türkiye'nin kuruluşu canlandırılmaktadır. Atatürk'ün ardında bulunan Sovyet general Mihail Frunze ve Kliment Voroşilov'un heykeli, Türk Kurtuluş Savaşı sırasında Türkiye'ye yapılan Sovyet yardımına duyulan minnettarlığı simgeler. İki genç heykeltıraş Hadi (Bara) Bey ve Sabiha (Bengütaş) Hanım'ın yardımıyla İtalyan heykeltıraş Pietro Canonica tarafından taş ve bronz kullanılarak gerçekleştirilen heykelin yapımı iki buçuk yıl sürmüş, mali kaynak için halktan bağış toplanmıştır. Ağırlığı 84 tonu bulan anıt Roma'dan İstanbul'a gemi ile getirilmiştir. Anıttaki bu iki heykelin sözü edilen iki Sovyet vatandaşına ait olmadıkları iddiası da bulunmaktadır. Yeni kurulan Türkiye Cumhuriyeti'nin ilk yıllarına ait önemli görsel materyallerinden biri olan Türkiye'nin Kalbi Ankara belgeseli 1933 yılında Türkiye Cumhuriyeti'nin 10. kuruluş yıldönümü dolayısıyla Mustafa Kemal Atatürk'ün isteği üzerine Sovyetler Birliği'ne ısmarlanmıştır. Sovyet yönetmenlerce bir yıl sonra 1934 yılında yapımı tamamlanan siyah beyaz belgesel filmin yönetmen ve senaristleri Sergey Yutkeviç ve Lev Arnştam idi. Belgesel, Sovyetler Birliği Milli Savunma Bakanı Kliment Voroşilov’un başkanlığını yaptığı bir Sovyet delegasyonunun Türkiye'nin Moskova büyükelçisinin eşliğinde vapurla önce İzmir sonra da İstanbul'a gelişleri sırasında halk tarafından coşkulu karşılanış görüntüleriyle başlar. Ardından bozkırın ortasında henüz inşa hâlindeki başkent Ankara’ya ilişkin görüntüler yer alır. Filmin Ankara bölümü görüntülerinde ağırlıklı olarak onuncu yıl kutlamaları vardır. Anadolu bozkırının dört bir yanından Ankara’ya doğru yürüyen izciler, askerler, gaziler, köylüler, hipodromdaki coşkulu geçit resmî , ayrıca Mustafa Kemal Atatürk, İsmet İnönü ve Fevzi Çakmak da görüntülenirler. Kurtuluş Savaşı sırasında Türkiye-Sovyetler Birliği dayanışmasının da vurgulandığı filmin ara yazıları Rusçadır. Ham hali 134 dakika olan filmin kurgusu Moskova'da yapılmış ve kurgu sonrası filmin süresi 56 dakikaya inmiştir. Filmin Türk bestecileri arasında Ekrem Zeki Ün ve Cemal Reşit Rey de vardır. Filmin müzikleri Leningrad Filarmoni Orkestrası ve Ankara Konservatuvarı Orkestra ve Korosu seslendirmiştir. Filmde İstiklâl Marşı'nın yanı sıra Enternasyonal Marşı da birkaç sahnede yer alır. Belgesel film, Cumhurbaşkanlığı Arşivi'nin izni ve İstanbul Araştırmaları Vakfı'nın katkılarıyla NTV Tarih dergisi tarafından VCD formatına dönüştürülerek, derginin Ağustos 2010 sayısıyla birlikte dağıtılmıştır. Film ayrıca Ağustos 2008 tarihinde Cumhurbaşkanlığı web sitesine de eklenmiştir. Tren makinisti Tren makinisti, bir treni işleten kişidir. Makinist, bir trenin sürülmesinden ve mekanik çalışmasından, tren hızının ve tüm trenin idare edilmesinden sorumludur. Rolls-Royce Phantom I Rolls-Royce Phantom I, Rolls-Royce tarafından 1925-1931 yılları arasında üretilen bir lüks otomobil modelidir. Araç, ilk olarak "New Phantom" adıyla tanıtılmış olup Silver Ghost ile aynı şasiye sahipti. Bununla birlikte Phantom daha büyük bir üstten subaplı motora sahipti ve İngiliz ve Amerikan modelleri arasında farklılıklar bulunmaktaydı. 1929'da yerini Phantom II'ye bıraktı. Rolls-Royce Phantom II Rolls-Royce Phantom II, Rolls-Royce tarafından 1929-1936 yılları arasında üretilen bir lüks otomobil modelidir. Araç, önceki Phantom I'in motorunun geliştirilmiş bir versiyonuna ve yepyeni bir şasiye sahipti. Kısa bir dingil mesafesine ve sert yaylara sahip bir "Continental" versiyonu da üretilmiştir. Rolls-Royce Phantom III Rolls-Royce Phantom III, Rolls-Royce tarafından 1936-1939 yılları arasında üretilen bir lüks otomobil modelidir. Phantom III, II. Dünya Savaşı öncesi üretilen son Phantom'dur ve 1998 yılında çıkan Silver Seraph modeline kadar üretilen son V12 motorlu Rolls-Royce modelidir. Toplam 727 adet üretilmiştir. Kol Kalesi Kol Kalesi ( Gürcüce: ყუელისციხე ya da ყველისციხე; translit.: "q'uelistsih'e" ya da "q'uelisstih'e") bugün Türkiye sınırları içinde bulunan Yalnızçam Dağları'nın eşi bulunmayan zirvesinde, Kolköy köyünde bulunan Orta Çağ Gürcü kalesidir. Kveli Kalesi veya Kuveli Kalesi olarak da bilinir. Türkçe "Kol" adı "Kveli" ya da "Kueli"den gelir. İlk kez 10. yüzyılın başlarındaki Gürcü kaynaklarında ortaya çıkan Kol Kalesi, 16. yüzyılda Osmanlı İmparatorluğu tarafından ele geçirilene kadar Samtshe eyaletinin temel tahkimatıydı. Kveli Kalesi ya da Kueli Kalesi ismi kelimenin tam anlamıyla, Gürcistan'dan Yunanca eşdeğer Tyrokastron'un (Τυρόχαστρον) bir kaynağı olan bir "Peynir Kalesi" olarak söz eder: Konstantinos Porfirogennetos'un De Administrando Imperio. Kol Kalesi, artık büyük ölçüde harap olup, günümüzde Gürcistan sınırına yakın olan Türkiye'nin kuzeydoğusundaki Ardahan ilinin Posof ilçesinde Kolköy köyündedir. İlk kez 10. yüzyılın başlarında Gürcüce yazılan haber metninde Stepane Mtbevari'nin Gürcü kaynaklarından Azerbaycan Emiri Yusuf Ibn Abi'l-Saj-Abu l'K'asim'in işgal ordusuna direniş yeri olarak Gobron'un tutkusu bahsedilir. Bu kaynağa göre, Kol Kalesi 28 günlük kuşatma sonrasında düştü ve ayrıcalıklı bir Hristiyan olan Gürcü komutanı Gobron, İslam'a geçmeyi reddettiği için öldürüldü. Kol Kalesi, 920'li yıllara gelindiğinde, Constantine Porphyrogennetos'un (VII. Konstantin) De Ceremoniis'inde Kouel (Κουελ) olarak adlandırılan ve kaleden sonra adlandırılan bir Gürcü dükkanı olan 'nin baş kalesi olarak ortaya çıkmıştı. Bu pasajda VII. Konstantin, Profesör Cyril Toumanoff'a göre Gürcistan Prensi olabilecek "Kouel'in Arkonu" na atıfta bulunmaktadır. Kol Kalesi, başka yerlerde VII. Konstantin tarafından Yunan Tyrokastron eşdeğeri tarafından anılır ve daha sonra David'in uzaktan kuzeni, sahip olur. II.Gurgen, daha sonra Kol Kalesi ve Acara Özerk Cumhuriyeti'ni kayın babası 'a Klarceti'nin karşılığında verdi ve daha sonra onu da bu durumdan mahrum etti. II. Gurgen 941'de öldükten sonra Kol Kalesi, kuzenlerine geçti ve sonuçta 1008'de Gürcistan Krallığı'ın ilk kralı olan III. Bagrat tarafından diğer Bagrat sülalesine miras kaldı. Stratejik konumu nedeniyle Kol Kalesi, tarih boyunca birçok askeri çatışmalara savaşlara ve kuşatmalar gördü. Kol Kalesi 1040'lar da, isyancı Gürcü savaş ağası IV. Liparit'in kontrolü altına girdi. IV. Liparit, sonunda 1059 yılında Gürcistan Kralı IV. Bagrat tarafından yok edildi. Görünen o ki, görünüşte kaleye Murvan Cakeli Hanedanı sahipti. 1060'lar da Kol Kalesi'nin Eristavisi ( Paradan sorumlu kişi). 1065 yılında Gürcistan kampanyaları sırasında Selçuklular Sultanı Alp Arslan tarafından ele geçildi. 1080'de, Muhtemelen Memlûk Sultanlığından mezarlı Amir tarafından yönetilen Türkler, Kol Kalesi'ndeki Gürcistan Kralı II. Giorgi'yi şaşırtmış ve mağlup etmiştir. 16. yüzyılda, Kol Kalesi, güneybatı Gürcistan'ın çoğuyla birlikte Osmanlı yönetimine girmiş ve geçmiş önemini yitirmiştir. Ermeni Soykırımı anıtları listesi Ermeni Soykırımı anıtları listesi, Ermeni Kırımı sırasında hayatını kaybedenlerin anısına yapılmış anıtlar. Aşağıdaki tabloda, soykırım kurbanlarının anısına ithaf edilen dünyanın birçok yerindeki önemli anıtlar sıralanmıştır. David Foster David Walter Foster, OC, OBC (d. 1 Kasım 1949), Kanadalı müzisyen, kayıt yapımcısı, besteci, şarkı yazarı ve aranjör. Alice Cooper, Christina Aguilera, Andrea Bocelli, Toni Braxton, Michael Bublé, Chicago, Natalie Cole, Céline Dion, Kenny G, Josh Groban, Whitney Houston, Jennifer Lopez, Kenny Rogers, Seal, Rod Stewart, Donna Summer, Olivia Newton-John, Madonna, Mary J. Blige ve Barbra Streisand dahil olmak üzere birçok sanatçıyla prodüktör olarak iş birliği yaptı. 47 kez aday gösterildiği Grammy Ödülleri'nden 16 tanesini kazandı. 2012 ile 2016 arasındaki dönemde Verve Records'un genel başkanlığını yaptı. Foster, Victoria, Britanya Kolumbiyası'nda tersane idare memuru Maurice (Morry) Foster ve ev hanımı Eleanor May (Vantreight) Foster'ın oğlu olarak dünyaya geldi. 1963'te 13 yaşındayken Washington Üniversitesi'nin müzik programına kaydoldu. 1966'da Chuck Berry'nin arka grubuna katıldı. Ergenlik yıllarında Victoria'lı rock grubu The Stranglers ile İngiltere'ye taşındı. Sonrasında Toronto'ya dönerek Ronnie Hawkins ile çalmya başladı. 1974'te o dönemki grubu Skylark ile Los Angeles'a yerleşti. Foster, Eirik Wangberg tarafından keşfedilen pop müzik grubu Skylark'ın klavyecisiydi. Grubun şarkısı "Wildflower" 1973'te bir top-ten hiti oldu. Grup dağılınca Foster, Los Angeles'ta kalmayı sürdürdü ve Jay Graydon ile beraber Airplay grubunu kurdu ve aynı isimde çıkardıkları albümle önemli bir west-coast AOR saygınlığı kazandı. 1975'te George Harrison'ın "Extra Texture" albümünde çaldı. Bir yıl sonra yine sanatçının "Thirty Three & 1/3" albümünde Fender Rhodes ve klavinet çaldı. 1976'da, Ringo Starr gibi sanatçılarla beraber Guthrie Thomas ile Thomas'ın "Lies and Alibis" albümünde iş birliği yaptı. Foster, 1979 çıkışlı Earth, Wind and Fire albümü "I Am"de önemli roller üstlendi. Stüdyo performansçısı ve aranjör olarak çalıştığı bu albümdeki altı şarkının da yardımcı yazarlığını yaptı. Bunlardan en kayda değer olanı 1980'de En İyi R&B Şarkısı Grammy Ödülü kazanan "After the Love Has Gone" oldu. Foster, The Tubes grubu için albüm yapımcısı olarak çalıştı: 1981'de "The Completion Backward Principle" ve 1983'te "Outside Inside". Sanatçı "Talk to Ya Later", "Don't Want to Wait Anymore" ve ABD'de top-10 hiti olan "She's a Beauty"nin yardımcı yazarlığını üstlendi. 1980 çıkışlı Boz Scaggs albümü "Middle Man" dahilinde Scaggs'in en başarılı şarkıları olan "Breakdown Dead Ahead", "Jojo", "Simone" ve "Look What You've Done to Me" gibi şarkılarda yardımcı yazarlık ve klavye enstrümancısı oldu. Foster, 1980'ler başında ve ortalarında Chicago'nun önemli bir iş birlikçisi oldu ve "Chicago 16" (1982), en çok satan albümleri "Chicago 17" (1984) ve "Chicago 18"da (1986) albüm yapımcısı olarak çalıştı. ABD'de bir numaraya yükselen "Hard to Say I'm Sorry" şarkısının yanında "Love Me Tomorrow", "Stay the Night" ve "You're the Inspiration" gibi liste başarıları elde eden şarkıların söz yazarlığında yer aldı. Bu dört şarkı grubun ana vokalisti Peter Cetera ile ortak yazıldı. Foster, Cetera'ya ABD'de bir numarayı gören solo hit şarkısı "Glory of Love"ı (1986) yazmasında yardım etti. Foster, Kenny Loggins'in "Forever" (1985) ve "Heart to Heart" (1982) şarkılarını yazmasına yardım etti. Bunun yanında country müzik sanatçısı Kenny Rogers ile çok satan albümler olan "What About Me?" (1984) ve "The Heart of the Matter" (1985) için iş birliği yaptı. 1985'te "Rolling Stone" dergisi Foster'ı "ağdalı pop kitsch ustası" olarak atfetti. Aynı yıl "St. Elmo's Fire" filminin müziklerini besteleyen sanatçı, sonraki yıllarda da film müzikleri yazmaya devam etti. Bunlar arasında Michael J. Fox komedisi "The Secret of My Success" (1987) ve Jodie Foster-Mark Harmon filmi "Stealing Home" (1988) da yer alır. O sıralar karısı olan Linda Thompson ile, daha sonra 1992 filmi "The Bodyguard" filminde Whitney Houston tarafından seslendirilen "I Have Nothing" şarkısı üzerinde çalışan Foster, karısıyla filmin Oscar sahnesinde kondüktör olarak ve Akademi üyesi olarak yer aldı. Foster, Calgary, Alberta'da düzenlenen 1988 Kış Olimpiyatları için "Winter Games" tema müziğini besteledi. "Winter Games", aynı zamanda Las Vegas'taki ünlü Bellagio otel ve kumarhanesindeki havuz gösterilerinin de müziği oldu. 1995'te Warner Brothers ile bir anlaşma imzalayarak Warner ile ortaklaşa 143 Records adlı butik kayıt şirketini kurdu. Foster, o sıradaki menajeri Brian Avnet'yi şirketin başına geçirdi. Şirketin ilk anlaştığı gruplar arasında ilk albümünün prodüksiyonu bizzat Foster tarafından üstlenilen İrlandalı folk-rock grubu The Corrs yer almaktaydı. 1997'de Amerikan piyasasında 143 gibi logo etiketlerin kötü bir potansiyele sahip olduğunu düşünen Foster, şirketi Warner'a tekrar satarak bu şirkette kıdemli asbaşkan olarak çalışmaya devam etti. Foster, Kenneth "Babyface" Edmonds ile beraber 1996 Yaz Olimpiyatları resmî şarkısı "The Power of the Dream"i besteledi. Foster, Josh Groban (2001), Michael Bublé (2003), Renee Olstead (2004) ve Charice'in (2010) çıkış albümlerinin prodüksiyonunu üstlendi ve bu albümler 143 Records etiketiyle çıktı. 2001'de, Vancouver Senfoni Orkestrası ve Lara Fabian ile iş birliği yapan Foster, Kanada hükümeti için ülkenin milli marşı "O Canada"yı İngilizce, Fransızca ve İngilizce/Fransızca şeklinde kaydetti. O sıradaki karısı Thompson ile beraber 2002 Kış Olimpiyatları için LeAnn Rimes tarafından söylenen "Light the Fire Within" şarkısını besteledi. 2003'te "Dünya Çocuk Günü Konseri" için Sıradışı Müzik ve Şarkı Sözü dalında Emmy Ödülü kazandı. Katharine McPhee ile beraber söylediği "I Will Be There with You" adlı şarkı, Japan Airlines'ın ABD uçuşlarına eklediği yeni uçakları tanıttığı reklamlarda kullanıldı. Robert De Niro ve Marlon Brando'nun rol aldığı 2001 filmi "The Score"da, Foster'ın kızı Amy Foster-Gilles ile beraber bestelediği, Diana Krall tarafından seslendirilen "I'll Make it Up as I Go" şarkısı kullanıldı. 2005'te Foster, kızı Amy Foster-Gillies ve Beyoncé, birlikte Dünya Çocuk Günü adına "Stand Up for Love" adlı şarkıyı besteledi. 2009'da Foster şarkı yazarı Diane Warren ile Whitney Houston'ın dönüş albümünü yapmak üzere bir araya geldi ve çıkış teklisi olarak Foster'ın yazdığı "I Didn't Know My Own Strength" teklisi düşünülmekteydi. 15 Aralık 2011'de Foster'ın Verve Music Group yönetim kurulu başkanlığına getirileceği açıklandı. 2013'te Mary J. Blige'ın ilk noel albümü "A Mary Christmas"ın yapımına katıldı. Swing tarzındaki "Rudolph the Red-Nosed Reindeer" gibi 12 klasik şarkının yer aldığı albümde Marc Anthony, Jessie J, The Clark Sisters, Barbra Streisand veChris Botti gibi isimler konuk oldu. Foster, Andrea Bocelli'nin "Passione" albümünde de prodüktörlük yaptı. Aşk şarkılarından oluşan albümde Jennifer Lopez, Nelly Furtado, Edith Piaf (sanal olarak) gibi isimlerin düetleri yer aldı. Foster, 2016'da kayıt şirketinin yeniden organize edilmesinin ardından Verve'i terk etti. 1993 başında Endonezya'ya giden Foster, ulusal kanal RCTI'de "David Foster's Twilight Orchestra" adlı TV şovunu çekti. 2001 başında yeni kız grubu seçmeyi amaçlayan ve WB'de yayınlanan reality serisi "Popstars"ta yer aldı. Yarışmada Nicole Scherzinger'in de dahil olduğu Eden's Crush galip geldi. Foster ve Linda Thompson ikilisi, grubun albümünde bazı şarkıları yazdı ve besteledi. 2005'te Linda Thompson ile beraber yaşadığı ev Fox'un düzenlediği reality TV şovu "The Princes of Malibu"da gösterildi. Programda Foster, aslen olimpik sporcu Caitlyn Jenner ve Thompson'ın çocukları olan bozulmuş üvey çocukları Brandon ve Brody Jenner'ı ayakları üzerinde durmak üzere eğitmeye çalışan bir baba olarak gösterildi. Nisan 2005 sonunda "American Idol" serisinde konuk rehber olarak yer aldı ve "Nashville Star"da konuk jüri üyeliği yaptı. 2006'da FOX TV gösterisi "Celebrity Duets"te konuk jüri olarak yer aldı. Los Angeles ve New York'ta seçmelerin olduğu ve geleceğin yeteneğini keşfetmeyi amaçlayan "Star Tomorrow"da göründü. Foster, Temmuz 2006'da "The View" serisinde Star Jones'un vokal koçu olarak küçük bir rol aldı. Aynı yıl Ağustos'ta JCPenney Jam'in "The Concert for American Kids" adlı projesinde müzik direktörlüğü yaptı. Aynı sene Andrea Bocelli'nin Las Vegas'ta çekilen konser albümü ve DVD'si "Under the Desert Sky"da yer alırken bir sonraki sene Bocelli'nin bir diğer konser albümü "Vivere Live in Tuscany"de de kendini gösterdi. Kasım 2007'de "The Oprah Winfrey Show"daki her yıl yapılan "Favorite Things" bölümünde yer alarak Josh Groban ile sahne aldı. Eylül 2008'de "The Oprah Winfrey Show"a katılan Foster ve Celine Dion ikilisine, şarkıcı Charice uydu aracılığıyla bağlandı. 31 Ekim'de aynı şova Andrea Bocelli ile tekrar katılan Foster, Bocelli'nin "gezegendeki favori şarkıcısı" olduğunu söyledi. Aralık 2008'de Foster, PBS özel programı "Hit Man: David Foster & Friends"te yer aldı ve bu programda Foster'ın konser kayıtları ile diğer bazı sanatçıların konser kayıtları yer aldı. 2011'de Bocelli'nin "" (veya diğer adıyla "Live in Central Park") albümünde ve Bocelli'nin dört PBS özel programında yer aldı. Bocelli de buna karşılık Foster'ın "Hit Man special" programında sahne aldı. 2012 sonunda "The Real Housewives of Beverly Hills"in bir bölümünde rol alırken, karısı Yolanda Foster, programın üçüncü sezonu oyuncuları arasına dahil oldu. 2015'te "Asia's Got Talent" jürileri arasında yerini aldı. 2016'da Polonyalı diva Edyta Górniak ile iş birliği yaptı. Foster, prodüksiyonunu üstlendiği çok satan Noel albümleriyle bilinir. Celine Dion'ın "These Are Special Times" (1998), Josh Groban'in "Noël" (2007), Andrea Bocelli'nin "My Christmas" (2009), Michael Bublé'nin "Christmas" (2011), Rod Stewart'ın "Merry Christmas, Baby" (2012), Mary J. Blige'ın "A Mary Christmas" (2013) ve Jordan Smith'in "'Tis the Season" (2016) albümlerinin arkasındaki isim David Foster'dır. 1998, 2007–09 ve 2011–12 yıllarında en çok satan Noel albümlerine imza atmıştır. Albümlerden dördü, müzik tarihinin en çok satan on beş Noel albümü arasında yer alır. Bunların dışında sanatçı "Grown-Up Christmas List"i (1990) bestelemesiyle bilinir. Foster, organ nakli bekleyen çocukları desteklemek üzere kurulan David Foster Derneği'ni kurmuştur. Foster dört kez evlendi ve beş biyolojik çocuk, yedi de torun sahibi oldu (4 kız, 3 erkek). İlk çocuğu Allison Jones Foster (d. 1970) David 20 yaşındayken içinde bulunduğu bir ilişkiden dünyaya geldi. Onu evlatlık olarak verdi ve Allison 30 yaşındayken onunla tekrar iletişime geçti. İlk evliliğini, o sırada halihazırda Tamre Winger adı da bir kızı olan şarkıcı/yazar B.J. Cook ile yaptı. Cook ve Foster beraber şarkı yazarı kızları Amy Foster-Gillies'i (d. 1973) dünyaya getirdi. 27 Ekim 1982'de ikinci karısı Rebecca Dyer ile evlendi ve 1986'da boşandı. Bu ilişkiden üç kızları oldu: Sara Foster (d. 1981), Erin Foster (d. 1982) ve Jordan Foster (d. 1986). Sara, profesyonel tenis oyuncusu Tommy Haas ile evlidir. Üçüncü karısı aktris Linda Thompson ile 1991'de evlendi. Beraber şarkı yazarı ikilisi oldular ve bazı şarkılara beraber imza attıktan sonra 2005'te boşandılar. Foster, evli kaldıkları süre içinde, Linda'nın olimpiyat sporcusu eski eşi Bruce Jenner'dan (daha sonra ciniyet değiştirerek Caitlyn Jenner oldu) olan çocukları Brody Jenner ve Brandon Jenner'a üvey babalık yaptı ve çocuklar Foster'ın Malibu evinde büyüdüler. Her iki Jenner da "The Princes of Malibu" adında kısa süren TV reality şovunda anneleri ve üvey babaları Foster ile beraber yer aldılar. Foster, 11 Kasım 2011'de Beverly Hills'te 11/11/11 temalı bir gösteriyle Hollandalı manken Yolanda Hadid ile evlendi. Yolanda Foster'ın önceki Mohamed Hadid ile evliliğinden iki kızı bir oğlu vardır: Jelena "Gigi" Noura (d. 1995), Isabella "Bella" Khair (d. 1996) ve Anwar Hadid (d. 1999). 1 Aralık 2015'te Foster, dokuz yıllık birliktelikten ve dört yıllık evlilikten sonra Yolanda ile yollarını ayırmaya karar verdiklerini açıkladı. Boşanma Mayıs 2017'de sonuçlandı. Kız kardeşi prodüktör Jaymes Foster, Clay Aiken'in oğlu Parker Foster Aiken'in annesidir. Bunun dışında yarış arabası sürücüsü Billy Foster'ın kuzenidir. 1992'de, Pasifik Sahili Otobanı'nda Chevrolet Suburban aracını sürmekte olan Foster, o sırada Malibu evinin yakınında yer alan otobanın kenarında yürüyen aktör/dansçı Ben Vereen'e çarptı. Vereen çok kritik yaralar alsa da, fizik tedavi sonucunda iyileşti. Foster 2008 Amerika Birleşik Devletleri başkanlık seçimleri sırasında Barack Obama'yı destekledi. 23 Eylül 2012'de ise Beverly Hills'teki özel bir bağış toplama etkinliğinde Mitt Romney'i övdü. Prodüksiyonunu üstlendiği birçok albümün yanı sıra, aşağıda kendi solo veya grup kayıtları yer almaktadır: Foster, 16 Grammy Ödülü, toplamda 47 Grammy adaylığı sahibidir. Kazandığı Grammy'lerden üçü Yılın Prodüktörü'dür. Üç kere En İyi Özgün Şarkı Akademi Ödülü'ne aday gösterilirken 1999'da Andrea Bocelli ve Celine Dion tarafından seslendirilen "The Prayer" şarkısı için En İyi Şarkı Altın Küre Ödülü elde etti. BMI'nin "Yılın Şarkı Yazarı" unvanını da kazandı. HuÅŸartsan Huşartsan (Ermenice: Հուշարձան) veya İstanbul Ermeni Soykırımı Anıtı (Ermenice: Ստամբուլի Հայոց Ցեղասպանության զոհերի հուշահամալիր), 1915'teki katliam ve işkenceler sonrası hayatını kaybeden kurbanlara ithaf edilen ilk anıt olan mermer bir anıttı. 1919 yılında Osmanlı İmparatorluğu sınırları içerisindeki İstanbul'da Taksim Meydanı yakınındaki Pangaltı Ermeni Mezarlığı'nda yapılmıştır ve 1922'de İstanbul'un işgali sırasında sökülüp kaybolmuştur. Ermeni Kırımı'nda hayatını kaybedenlerin anısına anıt inşa edilmesi için bir komite kuruldu. Komitenin çalışmaları sonrası anıt 1919'da inşa edildi ve 1930'lu yıllarda yıkılarak arazisine el konulan, bugün İstanbul'da Taksim Meydanı'ndaki Gezi Parkı yakınlarında bulunan Pangaltı Ermeni Mezarlığı içerisine yerleştirildi. Anıt, Ermeni Kırımı kurbanlarına ithaf edilen ilk anıt olmuştur. Anıt, 1922 yılında Pangaltı Ermeni Mezarlığı'ndan sökülmüş ve kaybolmuştur. Tarihçi Kevork Pamukçuyan'a göre, anıtın tabanı en son İstanbul Askeri Müzesi'ne ev sahipliği yapan Harbiye Askeri Kışlası bahçesinde görüldü. Rolls-Royce Phantom IV Rolls-Royce Phantom IV, Rolls-Royce tarafından 1950-1956 yılları arasında üretilen bir lüks otomobil modelidir. Yalnızca 18 adet üretilmiştir ve çoğunlukla kraliyet aileleri ve devlet başkanlarına satılmıştır. Phantom IV'ün ünlü kullanıcıları arasında Kraliçe II. Elizabeth, İspanya lideri Francisco Franco, Kuveyt Emiri Abdullah el-Salim el-Sabah ve İran Şahı Muhammed Rıza Pehlevi bulunmaktadır. Rolls-Royce Phantom V Rolls-Royce Phantom V, Rolls-Royce tarafından 1959-1968 yılları arasında üretilen bir lüks otomobil modelidir. Araç, Rolls-Royce Silver Cloud temellidir ve toplam 516 adet üretilmiştir. Rolls-Royce Phantom VI Rolls-Royce Phantom VI, Rolls-Royce tarafından 1968-1990 yılları arasında üretilen bir üst sınıf lüks otomobil modelidir. Araç, genel olarak limuzin ve birkaç adet landaulet olarak toplam 374 adet üretilmiştir. Meyan (ÅŸeker) Meyankökü şekerlemesinin temel bileşenleri, meyan kökü özütü, şeker ve bağlayıcıdır. Genel ilaveler tipik olarak nişasta / un, arap zamkı, jelatin veya bunların kombinasyonudur. Ek maddeler, ekstra lezzet vericiler, parlayan bir yüzey için balmumu, amonyum klorür, pekmez veya melasdir. Amonyum klorür ağırlıklı olarak yüzde 8'e kadar konsantrasyonlarda tuzlu meyankökü şekerinde kullanılır. Bununla birlikte, normal likör şekerinin bile daha fazla şeker konsantrasyonu yaratması nedeniyle ürün lezzeti az olan yüzde 2'ye kadar amonyum klorür içerebilir. Bazı meyankökü şekerlemesi meyan kökü ekstresi ile kombinasyon halindedir, bunun yerine anason yağı ile tatlandırılır. Birçok ülkede bazen kırmızı meyan kökü de bulunuyor. Meyan kökü çizgilerini andıran bir şekilde ekstrüzyon yapılır, ancak çilek, kiraz, ahududu veya tarçın gibi tatlandırıcılarla yapılır. Daha yakın zamanlarda, elma, mango, siyah frenk üzümü ve karpuz dahil daha geniş renk ve tat çeşitleriyle tanıtıldı. Bu şekerlemenin ortak adı şimdi "kırmızı meyankökü" ya da çoğunlukla "meyan kökü" haline geldi, ancak geleneksel siyah meyankökü tadına sahip değildir. Kırmızı meyan Kuzey Amerika'da bir retronim haline gelmiştir. Rolls-Royce Phantom (2003) Rolls-Royce Phantom, Rolls-Royce tarafından 2003-2016 yılları arasında üretilen bir üretilen bir üst sınıf lüks otomobil modelidir. Araç, ilk Rolls-Royce'nin BMW'ye geçmesinin ardından üretilen ilk modelidir. Park freni Park freni veya el freni, genellikle bir aracı sabit tutmak için kullanılan mandallı bir fren sistemidir. Otomobil el freni genellikle bir ucunda fren mekanizmasına doğrudan bağlı bir kablo ile sürücü tarafındaki bir kola veya pedala bağlanır. Mekanizma çoğunlukla, elle kumanda edilen bir koldur, ancak yeni elektronik park frenlerinde tek bir düğmeyle kumanda edilmektedir. Valerian ve Bin Gezegen İmparatorluğu Valerian ve Bin Gezegen İmparatorluğu (Fransızca: "Valérian et la Cité des mille planètes"), Luc Besson tarafından yazılan ve yönetilen, bilimkurgu, aksiyon ve macera türündeki Fransa yapımı İngilizce film. Filmin başrollerinde Dane DeHaan, Cara Delevingne, Clive Owen, Rihanna, Ethan Hawke, Herbie Hancock, Kris Wu ve Rutger Hauer yer almaktadır. Acer beTouch E100/E101 Acer beTouch E100/E101 Acer tarafından tasarlanan bir Windows Mobile sistemli akıllı telefondur. Windows Mobile 6.5 işletim sistemini çalıştırıyor. 528 MHz CPU ile güçlendirilmiştir. Ekim 2009'da serbest bırakıldı. Acer beTouch E100 / 101 modelleri, Windows Mobile sistemli (6.5) dokunmatik ekranlı bir telefondur. Her ikisi de 3.2 inç WQVGA dokunmatik ekran, 2 megapiksel kamera, GPS ve HSDPA şebekelerini destekliyor. Ana ekran, önceden kurulu olarak gelen Facebook, Google Arama ve YouTube uygulamaları gibi bir dizi uygulama yazılımı ve widget ile özelleştirilebilir. BeTouch E100, yüksek hız 3G + ağlarıyla uyumlu olsa da, beTouch E101 EGPRS'da çalışmaz. Model AKU ile güncellenir. Windows Marketplace'nin mobil versiyonu olan Windows Marketplace for Mobile uygulamalar mağazası vardır. Acer DX900 Acer DX900 Acer tarafından üretilen bir Windows Mobile akıllı telefonudur. Acer Tempo Akıllı Telefon Serisi olarak etiketlenen beş mobil telefon şirketinin lider cihazıydı. Şubat 2009'da Mobil Dünya Kongresi'nde ilan edildi. Windows Mobile 6.1 Professional sistemi'nde çalışır. AKU ile güncellenir. DX900, profesyonel kullanıcılar için 2G / 3G dört bantlı Windows Mobile aygıtıdır. İş dünyası ve kişisel telefon kullanımını bölmek isteyen kullanıcılar için çift SIM özelliklerine sahipler. Kullanıcılar ülkelerinde bir SIM kart ve seyahatte bir SIM kullanıyorlar. Önemli olarak SIM'lerden biri üç bantlı UMTS / HSDPA ve dört bantlı GSM desteği, diğerinin ise 2G üç bantlı GSM ile 3G / veri için derecelendirildi. Cihaz, kalemle çalıştırılan 2.8 inç, 640 x 480 dokunmatik ekrana sahiptir. Görüntülü görüşme için öne monte bir VGA kamera ve 3MP otomatik odaklama arkadan monte kamera var. Dahili sensörler bir ivmeölçer ve bir ışık sensörü içerir. Konum tabanlı hizmetler SiRFstarIII GPS tarafından sağlanmaktadır. Bekleme süresi 150 saattir, konuşma süresi en fazla beş saattir. Aygıt Windows Mobile 6.1 Professional yazılım paketi, Outlook Mobile e-posta istemcisinin yanı sıra Internet Explorer, MSN Messenger, Windows Live ve Windows Media Player 10 mobil sürümlerine erişimi de içerir. Hitachi SH-G1000 Hitachi SH-G1000 Hitachi tarafından tanıtılan ilk ve en büyük akıllı telefonlardan biriydi. Ağustos 2003'ten itibaren yeni birimler satın alınabiliyordu. Tam bir QWERTY (Q klavye) klavyesi ve geniş bir 250x360x65546 TFT ekranı bulunuyordu. Aygıt tek bantlı bir telefondu ve Sprint Corporation tarafından PCS 1xRTT veri ağında kullanılmak üzere taşındı. Pocket PC 2000 değil, Pocket PC 2002 işletim sistemi ve yazılımını çalıştırdı. Cihaz bir bilgisayarla senkronize etmek için USB beşiği ile geldi. Sprint, Windows Mobile 2003 sistemi'nin popülaritesini artırmasıyla bu telefonu satmayı bıraktı; bu, G1000'e yükseltilemezdi. Aygıt Microsoft Pocket PC 2002'nin tüm özelliklerinin üstünde gelişmiş bir "Today" ekranı özellikli idi. Cihazda Windows Mobile 5.0 Today ekranına benzer şekilde, Microsoft Office belgelerini bir masaüstü bilgisayarda göründüğü gibi görüntülemek için Clearvue ofis görüntüleyicisi ve Hitachi Data Backup uygulaması bulunuyordu. Semmering Demiryolu Semmering Demiryolu (Almanca: "Semmeringbahn"), Avusturya'da, Gloggnitz'den başlayan ve Semmering Geçidi üzerinden Mürzzuschlag'a giden, Avrupa'daki standart ölçülerde inşa edilmiş ilk dağ demiryoludur. Çok zor arazi ve inşaat şartlarının hakim olduğu önemli yükseklik farkı göz önüne alındığında, yaygın olarak dünyanın ilk gerçek dağ demiryolu olarak nitelendirilir. Avusturya Federal Demiryolları tarafından işletilen Güney Demiryolunun bir parçası olarak hizmet vermektedir. Semmering demiryolu, projenin tasarımcısı ve yöneticisi Carl von Ghega tarafından 1848-1854 yılları arasında yaklaşık 20.000 işçi tarafından inşa edildi. Yapıda 14 tünel, 16 viyadük (bazıları iki katlı) ve 100'den fazla kavisli taş köprü ve 11 küçük demir köprü bulunmaktadır. 1998 yılında UNESCO tarafından Dünya Mirası olarak ilan edilmiştir. Wachau Wachau, Tuna Nehri tarafından oluşturulan pitoresk bir peyzaja sahip bir Avusturya vadisidir. Melk ve Krems-Donau kasabaları arasında yer alan ve yüksek kaliteli şarapları ile de dikkat çeken, Aşağı Avusturya'nın en ünlü turistik yerlerinden biridir. Uzunluğu 40 kilometre (25 mil) olan vadi, tarihöncesi çağlardan beri yerleşim görmüştür. Vadinin meşhur noktalarından birisi de Aslan Yürekli Richard'ın V. Leupold tarafından esir tutulduğu Dürnstein'dır. Eski manastırların (Melk Abbey ve Göttweig Manastırı) mimari güzelliği, kale ve harabeleri ile birlikte kent ve köylerinin mimarisi ve önemli bir tarım ürünü olan asma yetiştiriciliği vadinin baskın özellikleri arasında gösterilmektedir. Wachau, Aralık 2000'de UNESCO tarafından "Wachau Kültürel Peyzajı" adı ile bir Dünya Mirası olarak ilan edilmiştir. Acer beTouch E200 Acer beTouch E200 Acer tarafından tasarlanan bir Windows Mobile akıllı telefondur. Windows Mobile 6.5 işletim sistemini çalıştırıyor. Ekim 2009'da serbest bırakıldı. Acer beTouch E200, tamamen çekici bir genel tasarım sergiliyor. Telefonun her iki tarafı da gri, metalik bir renge sahiptir. Ekran kilidi, hacim külbütü ve miniUSB bağlantı noktası sol tarafta, kalem bölmesi sol üsttedir. Kaydıraklı mekanizması kırılgan veya titreklik hissetmiyor. Arka yüz ayrıca 3,2 megapiksel kameraya ve bir hoparlöre ev sahipliği yapıyor. Dirençli dokunmatik ekran, 240x320 piksel çözünürlüğe sahiptir ve geliştirilmiş Internet Explorer Mobile tarayıcısı vardır. Cihaz 256 MB RAM, 512 MB dahili bellek + microSD Hafıza Kartına sahiptir. Telefon 110 x 53.5 x 15.4 mm ölçülerinde, 146 g ağırlıkdadır. 1140 mAh Lityum İyon Pille çalışmakdadır. AKU ile güncellenir. Windows Marketplace'nin mobil versiyonu olan Windows Marketplace for Mobile uygulamalar mağazası vardır. Acer X960 Acer X960 Acer tarafından üretilen bir Windows Mobile akıllı telefonudur. Şubat 2009'da Mobil Dünya Kongresi'nde açıklanan X960, Acer'ın ilk beş cep telefonundan biridir ve Acer Tempo Smartphone Serisi olarak etiketlenmiştir. X960, stylus ile çalıştırılan 2.8 inç, 640 x 480 dokunmatik ekrana ve beş yönlü navigasyon düğmesine sahip bir 3.5G dört bant Windows Mobile aygıtıdır. Mesajlaşma özelliğini etkinleştirmek için "Acer Kolay Klavye" kullanırken, daha genel olarak arayüz Acer 2.0 yazılımını kullanıyor. Windows Mobile 6.1 Professional sistemi'nde çalışır. AKU ile güncellenir. Cihazda, flaşlı 3.2MP otomatik odaklı arka kamera ve görüntülü görüşme için ön tarafa bakan bir VGA kamera var. Konum tabanlı hizmetler SiRFstarIII GPS tarafından sağlanmaktadır. Bekleme süresi en fazla 275 saat, konuşma süresi en fazla altı saatdır. Windows Mobile 6.1 Professional yazılım paketi, Outlook Mobile e-posta istemcisinin yanı sıra Internet Explorer, MSN Messenger, Windows Live ve Windows Media Player 10 mobil sürümlerine erişimi de içerir. Kader Bağlayınca Kader Bağlayınca ile şu maddeler kastedilmiş olabilir: Alplerin çevresinde yer alan Tarihöncesi Kazık Evler Alplerin çevresinde yer alan Tarihöncesi Kazık Evler, M.Ö. 5000 - M.Ö. 500 yılları arasında Alplerde ve çevresindeki göllerin, nehirlerin veya sulak alanların kenarlarında inşa edilmiş bir dizi tarih öncesi kazık konut (veya yapay ev) yerleşimleridir. 2011 yılında UNESCO Dünya Mirasları listesi'ne Avusturya'da (5 bölge), Fransa'da (11), Almanya'da (18), İtalya'da (19), Slovenya'da (2) ve İsviçre'de (56) bulunan 111 site eklendi. Ayrıca, bu Dünya Mirası alanı, Slovenya'da listelenen ilk kültürel dünya mirası oldu. Sadece bazı bölgelerde yürütülen kazılar, Alpin Avrupa'daki Neolitik Çağ ve Bronz Çağı boyunca tarih öncesi çağlardaki yaşam hakkında fikir veren ve toplulukların çevreleriyle nasıl etkileşime girdiğini ortaya koyan kanıtlar ortaya çıkarmıştır. Adaylığın belirttiği gibi yerleşimler, bölgedeki erken dönem tarım toplumlarının incelenmesinde en önemli kaynaklardan birini oluşturan son derece iyi korunmuş ve kültürel açıdan zengin arkeolojik alanların eşsiz bir bileşimidir. Popüler inancın aksine, evler su üzerinde değil, bataklık topraklarında inşa edildi. Ara sıra meydana gelen sellerden korunmak için kazıklar üzerine kuruldu. Göller zamanla büyüdüklerinden orijinal kazıkların birçoğu şimdi su altındadır ve modern gözlemcilere her zaman bu şekilde oldukları yönünde yanlış bir izlenim bırakmaktadır. No More Mr. Nice Guy No More Mr. Nice Guy, Amerikalı hip hop grubu Gang Starr'ın ilk stüdyo albümü. 6 Haziran 1989'da Wild Pitch Records etiketiyle yayınlandı. Grand Place Grand Place ("Büyük Meydan") veya Grote Markt, Brüksel'in merkezi meydanıdır. Birçok idari bina ve iki büyük yapı, şehirdeki Belediye Binası ve Brüksel Kenti Müzesini içeren Breadhouse (Fransızca: "Maison du Roi", Felemenkçe: "Broodhuis") binası ile çevrilidir. Meydan, Brüksel'deki en önemli turistik yer ve şehrin simgesidir. Meydan 68x110 metre ölçülerindedir ve 1998 yılında UNESCO tarafından Dünya Mirası olarak ilan edilmiştir. Abdülaziz Alü'ş-Şeyh Abdülaziz bin Abdullah bin Muhammed Alü'ş-Şeyh et-Temimi, Abdülaziz Âl-i Şeyh veya Abdülaziz el-Şeyh (Arapça: عبد العزيز بن عبد الله بن محمد آل الشيخ التميمي; d. 30 Kasım 1943, Mekke), Suudi Arabistan başmüftüsü. Vehhabîlik hareketinin kurucusu Muhammed bin Abdülvehhâb'ın soyundan gelen Alü'ş-Şeyh ailesindendir. Haziran 1999'da Abdülaziz bin Baz'ın ardından Fehd bin Abdülaziz el-Suud tarafından Suudi Arabistan Başmüftüsü tayin edildi. Step in the Arena Step in the Arena, Amerikalı hip hop grubu Gang Starr'ın ikinci stüdyo albümü. 15 Ocak 1991'de Chrysalis Records etiketiyle yayınlandı. 1998 yılında "The Source" dergisinin hazırladığı En İyi 100 Hip Hop Albümü listesinde yer aldı. 2007 yılında "IGN" tarafından tüm zamanların en iyi hip hop albümü seçildi. "Step in the Arena", "Ölmeden Önce Dinlemeniz Gereken 1001 Albüm" kitabında da yer almaktadır. Canal du Centre'deki gemi asansÃ¶rleri Canal du Centre'daki gemi asansörleri, UNESCO tarafından Dünya Mirası olarak ilan edilen, Belçika'nın La Louvière şehri yakınlarındaki dört hidrolik tekne kaldıracı serisidir. Dört asansör, Belçika'nın tarihi "sillon industriel" endüstriyel bandında bulunan Canal du Centre'da bulunmaktadır. Daily Operation Daily Operation, Amerikalı hip hop grubu Gang Starr'ın üçüncü stüdyo albümü. 5 Mayıs 1992'de Chrysalis Records etiketiyle yayınlandı. 1998 yılında "The Source" dergisinin hazırladığı En İyi 100 Hip Hop Albümü listesinde yer aldı. Hard to Earn Hard to Earn, Amerikalı hip hop grubu Gang Starr'ın dördüncü stüdyo albümü. 8 Mart 1994'te Chrysalis Records etiketiyle yayınlandı. Grubun Parental Advisory etiketi taşıyan ilk albümüdür. Peter Schieder Peter Schieder (d. 20 Ağustos 1941, Viyana - ö. 11 Ekim 2013, Viyana) Avusturyalı siyasetçi. Viyana Üniversitesi'nde hukuk eğitimi almıştır. Daha sonra kısa bir süre film eleştirmenliği ve uzun bir dönem gazetecilik ve televizyon yöneticiliği yapmıştır. 1964-1972 yıllarında Avusturyalı Genç Sosyalistler'in başkanı olmuş, aynı yıllarda Uluslararası Sosyalist Gençlik Birliği (IUSY) yönetim kurulu üyesi, 1969-1971 yıllarında Dünya Gençlik Birliği (WAY) başkanı, 1974-1985 yıllarında Avrupa Konseyi Bölgesel ve Yerel Otoriteler Kongresi üyesi, Avusturya Sosyal Demokrat Partisi'nin (SPÖ) 1984-1988 yıllarında genel sekreteri, 1995-2002 yılları arasında ise Viyana-Penzing SPÖ teşkilat başkanı olarak görev yürütmüştür. 1970-1973 ve 1984-2006 yıllarında Ulusal Konseyi'nde milletvekilliği yapmıştır. 1971-1973 yıllarında Avrupa Konseyi Parlamenter Meclisi yedek üyesi, 1973-1974 yılları ile 1987-2007 yılları arasında Avrupa Konseyi Parlamenter Meclisi asıl üyesi, 1991-2002 yıllarında Avrupa Konseyi Parlamenter Meclisi Sosyalist Grup Başkanı, 1992-1999 yılları arasında Avrupa Güvenlik ve İşbirliği Teşkilatı Parlamenter Asamblesi üyesi olarak görev üstlenmiştir. 1995-2001 yılları arasında Avrupa Sosyalistler Partisi yönetim kurulu üyesi, 1998-2006 yılları arasında Parlamentolar Arası Birlik üyesi, 2002-2005 yılları arasında ise AKPM Başkanı olmuştur. Balast (demiryolu) Balast, demiryolu platformunun üzerine serilen ve taşıdığı travers cinsi ile gelen yüke göre belli bir tabaka kalınlığı olan kırılmış, keskin köşeli ve kenarlı taşlardır. Balastlar, demiryolu bağlantılarının yükünü taşımak, suyun boşaltılmasını kolaylaştırmak ve yol yapısına müdahale edebilecek bitki örtüsünü azaltmak için kullanılır. Travers Travers, demiryolu raylarındaki raylar için dikdörtgen şeklinde bir destektir. Genellikle rayların altına dik olarak yerleştirilirler. Traversler, geleneksel olarak ahşaptan yapıldıysalar da günümüzde daha çok öngerilmeli betondan yapılmaktadırlar. Car Mechanic Simulator 2014 Car Mechanic Simulator 2014 bir simülasyon oyunudur. Oyun araba mekaniği ile ilgilidir. Ocak 2014'te PC, ve akıllı telefonlar için çıkışını gerçekleştirmiştir. Car Mechanic Simulator 2015'ün selefidir. Oyun birinci şahıs nişancı perspektifinden oynanmaktadır. Oyuncu, tamirhanede serbestçe dolaşabilmektedir. Seviyeler yerine oyun "iş"lere bölünmüştür. Müşterilerinin araçlarının sorunlarını listede verildiği gibi, liste verilmeyince ise aracı deneyerek çözmelidir. Tamirat esnasında aracın parçalarını sökmeli, incelemeli ve uygun görünce yenilemelidir. Araç yenilendiğinde ise, sahibine verilmeden önce test sürüşüne çıkarılabilmektedir. Oyun ortalama tepkiler almıştır, Metacritic'te ise karışık incelemeler bulunmaktadır. Oyun 2 adet indirilebilir içerik sunmuştur: Ã–ngerilmeli beton Öngerilmeli beton, inşaatta kullanılan, detveytinin ötesinde herhangi bir yükü desteklemeden önce sıkıştırılarak oluşturulan bir beton türüdür. Ahmaklar Neden Aşık Olur? Ahmaklar Neden Aşık Olur? (Orijinal adı: Why Do Fools Fall in Love), 1998 ABD yapımı romantik drama filmi. Gregory Nava'nın yönettiği film, Warner Bros. Pictures tarafından yayımlandı. Film, Frankie Lymon & the Teenagers grubunun ana vokali olan R&B/rock and roll şarkıcısı Frankie Lymon'un kısa ama yoğun hayatına dönük biyografik bir bakış sunar. Buna ek olarak, filmde şarkıcının hayatındaki üç kadına da vurgu yapılır. Bu üç kadın da Lymon ile evlendiğini iddia ederek mirası üzerinde hak iddia ederler. Tina Andrews tarafından yazılan filmde Halle Berry, Vivica A. Fox, Lela Rochon ve Lymon'u canlandıran Larenz Tate rol alır. Little Richard da filmde kendisi rolünde oynar. Filmin senaryosu eski bir aktris olan senarist Tina Andrews tarafından yazıldı ve yapımı on beş yıl aldı. Yönetmen Gregory Nava, önceki filmi "Selena"daki teknik çalışanların çoğunu bu filmde de kullandı. Filmin çekim yerleri Jacksonville, Florida, Los Angeles ve Starke, Florida'dır. İlk defa New York'taki Urbanworld Film Festivali kapsamında 8 Ağustos 1998'de gösterilen film, 28 Ağustos 1998'de genel izleyiciyle buluştu. İlk haftasında 1369 salonda gösterildi ve gösterime girdiği haftasonu satışlar 3,946,382 doları buldu. ABD'de sekiz hafta (66 gün) gösterimde kaldı ve bu süreçte ülkede 12,506,676 dolarlık bir hasılat elde etti. En popüler olduğu hafta 1377 ekranda gösterildi. Filmin tanıtımı için yapımcılar tarafından kullanılan reklam sloganları şöyledir: Lymon, Frankie Lymon & the Teenagers grubu radyolarda 1956 hit şarkısı "Why Do Fools Fall in Love?" popülerken 13 yaşındadır ve "Rock, Rock, Rock" (1956) adlı filmde oynamıştır. "Mr. Rock and Roll"un (1957) ardından Lymon solo kariyere girişse de tutunamaz. 18 yaşına geldiğindeyse kariyeri çoktan bitmiştir ve yedi yıl sonra eroin doz aşımından ölecektir. 1950'lerden 1960'lara atlayan film, mahkeme salonundan bir dizi geçmişe dönüş sahneleriyle Lymon'un (Larenz Tate) yükselişini ve düşüşünü anlatır. Üç kadın mahkemede Lymon'un mal varlığı üzerinde hak iddia eder: R&B grubu The Platters'tan Zola Taylor (Halle Berry); evcil köpeğini (Lymon bu köpeği bir tartışma sırasında pencereden atmakla tehdit ederken elini ısırınca yanlışlıkla öldürmüştür) çok seven ve Lymon'un uyuşturucu bağımlılığından kurtulmak için tedavi masraflarını karşılamak üzere fuhuşa başlamak zorunda kalan Elizabeth Waters (Vivica A. Fox); ve okul öğretmeni Emira Eagle (Lela Rochon). Filmin sonunda mal varlığı Emira'nın olurken, Elizabeth, Lymon'un resmî makamlardaki dul karısı olarak belirlenir. Filmin bitişinde gerçek Frankie Lymon, "Goody Goody" şarkısını söylerken görülür. Little Richard mahkemedeki sahnelerde kendisi rolünde oynarken, 1950'lerde geçen sahnelerde onu Miguel A. Nunez, Jr. canlandırır. "Chicago Sun-Times" için yazan film eleştirmeni Roger Ebert, senaryo ve Nava'nın yönetmenliği karşısında hayal kırıklığına uğradığını belirtti ve şunları yazdı: "Bu materyalin ele alınması için farklı açılar var, ve yönetmen Gregory Nava bunlardan hiçbirine değinmeden bazılarını deniyor. Filmin sonunda destekleyebileceğimiz bir kişiyle bile karşı karşıya bırakılmıyoruz; ufak bir şaşkınlıkla, mahkeme kararını beklerken, kimin kazanacağının umrumuzda dahi olmadığını fark ediyoruz." Ancak film eleştirmeni Peter Stack filmi beğendiğini belirterek, yönetmen Nava'nın filmde birçok ögeyle hokkabazlık yaptığına inandığını belirtti ve şunu yazdı: ""Ahmaklar Neden Aşık Olur?", Amerikan şov sektöründen trajik bir hikâyeyi alıp komik, sıcak ve oldukça eğlenceli bir hale getirmek üzerine taze, aydınlatıcı bir örnek...[o] neşeli bir ruhla ve kısık komediyle dolu...[ve film] ustaca şaşırtan sayıda ögeyi elinde hokkabazlık yaparak çeviriyor, ve hepsi de işliyor." Kazandıkları Aday gÃ¶sterildikleri Warner Music Group tarafından film için iki soundtrack albümü piyasaya sürüldü. "Why Do Fools Fall in Love: Original Versions from the Movie", Rhino Records tarafından 8 Eylül 1998'de piyasaya sürüldü. Bu albümde beşi Frankie Lymon & the Teenagers'ın orijinal kayıtlarından oluşan on dört şarkı yer aldı. Bunun yanında Little Richard, The Platters, The Shirelles, Otis Redding ve diğer bazı sanatçıların orijinal kayıtları bulunmaktaydı. "Why Do Fools Fall in Love: Music from and Inspired by the Motion Picture" adlı ikinci albüm de diğeriyle aynı tarihte yayımlansa da, diğeriden farklı olarak Warner'ın East West Records etiketine sahipti. Eski bir Little Richard şarkısı haricinde, asıl filmle hemen hemen pek alakası olmayan (The Teenagers'ın aynı adlı hit şarkısına gönderme yapan Gina Thompson'ın "Why Do Fools Fall in Love" şarkısı hariç) hip-hop ve çağdaş R&B kayıtları yer almaktaydı. Çoğunluğunun yapımcılığını Missy Elliott ve Timbaland'ın üstlendiği soundtrack albümünde, Elliott, Busta Rhymes, En Vogue, Destiny's Child, Coko ve solo çıkışını yapan Spice Girls üyesi Melanie B yer aldı. Louis Jung Louis Jung (d. 18 Şubat 1917, Zollingen (Bas-Rhin) - ö. 22 Ekim 2015, Strazburg) Fransız merkez siyasetçi. II. Dünya Savaşı sırasında ciddi şekilde yaralanmıştır. Öğretmen Okulu'nu bitirdikten sonra, öğretmen olarak çalışmaya başlamıştır. Avrupa taraftarı olup, Robert Schuman'a yakınlığıyla bilinir. 1991'de Robert Schuman Vakfı'nın kurucu başkanı olmuştur. 1953-1959 yıllarında Altwiller, 1959-1995 yıllarında Harskirchen belediye başkanı, 1955-1979 yıllarında Bas-Rhin genel konseyi üyesi (ayrıca genel konsey başkan yardımcılığı) 1959-1995 yıllarında Bas-Rhin senatörü, 1986-1989 yılları arasında AKPM başkanı olmuştur. Cumhuriyetçi Halk Hareketi, Demokrat Merkez ve Sosyal Demokratların Merkezi gibi Hristiyan Demokrat merkez çizgideki partilerde siyaset yapmış olup, Fransa Senatosu'nda Merkezci Birlik grubunda görev yapmıştır. Fransa-Almanya parlamentolararası dostluk grubunun senato kanadının başkanlığını yürütmüştür. İnançlı bir protestan olup, kendisini Alsaslı olarak nitelendirmiştir. 1967'deki Doğum Kontrol Kanunu'nu (Neuwirth, 1974'te çıkarılan Yasal çoğunluk yaşının 18'de sabitlenmesine dair kanunu, 1975'teki Kürtaj Kanunu'nu (Veil Kanunu), 1975 yılındaki Boşanma Reformu Kanunu'nu, 1980'deki Özgürlük ve Güvenlik Kanunu'nu (Peyrefitte), 1981'de Ölüm Cezası'nı kaldıran kanunu (Badinter Kanunu) desteklemiştir. Ericsson Mediaroom Microsoft, WebTV Networks (daha sonra MSN TV olarak yeniden adlandırıldı) tarafından edinilen teknolojiyi temel alarak Ekim 2000'de DirecTV'den bir UltimateTV hizmeti sundu. Yazılım "Microsoft TV" platformu olarak anıldı. Mountain View, California'daki UltimateTV geliştiricileri 2002 başında elendi. IPTV platformu Haziran 2007'de NXTcomm konferansında Microsoft Mediaroom olarak değiştirildi. Microsoft Mediaroom da Microsoft TV'nın bir parçası idi. Ocak 2010'da, Microsoft Mediaroom 2.0, Uluslararası Tüketici Elektroniği Fuarı'nda ilan edildi. Microsoft ve Ericsson, 8 Nisan 2013'te Ericsson'un Mediaroom'u satın alması için planlar yaptığını açıkladı. Satış 5 Eylül 2013 tarihinde tamamlandı ve platform resmi olarak "Ericsson Mediaroom" adını aldı. 6 Şubat 2014'te Ericsson, çok ekranlı video platformu şirketi Azuki Systems'i satın almak için bir anlaşma imzaladığını açıkladı. Azuki Systems, "Ericsson Mediaroom Erişimi" olarak yeniden adlandırıldı. Ericsson Mediaroom'un portföyündeki en önemli ürünler arasında Ericsson Mediaroom, Mediaroom Reach ve MediaFirst TV Platformu yer alıyor. Haziran 2016'dan itibaren Ericsson Mediaroom TV, 34 ülkede 65 ticari dağıtımda kullanıldı ve 30 milyondan fazla cihazla 16 milyondan fazla yerlere servis sağladı. Ericsson Mediaroom TV platformları, AT & T, CenturyLink, Telus, Bell Canada, Hargray, Singtel, Telefónica SA, Cross Telephone ve Portugal Telekom dahil olmak üzere 90 operatör tarafından Sunuluyor. Andreapol Andreapol (), Batı Dvina Nehri'nin solunda bulunan Valdai Hills'de bulunan Tver Oblastı'daki Andreapolsky Bölgesi'nin idari kasabadır. Günümüzde Andreapol'un bir parçası olan Dubna Volost, kroniklerinde 1489 yılında belirtilmiştir. Moskova'yla Litvanya arasında yaşanan birkaç savaştan sonra bölge Litvanya'yaya geri verildi. Bölge 1508 yılında tekrar Moskova'ya verildi. 1708 yılında I. Petro tarafından idari reform gerçekleştirilirken, bölge Ingermanlandia Valiliği'ne (1710 yılından bu yana Saint Petersburg Valiliği olarak da bilinir) dahil edildi ve Novgorod Valiliği'nden ayrıldı. 1772'de Polonya'nın ilk bölgeselleşmesi sonucunda Pskov Valiliğ kuruldu ve Batı Dvina'nın sağ kıyısındaki alan Andreapol, Pskov Valiliği'ne dahil edildi. 1777'de Pskov Valiliği'nin adı Pskov Genel Valiliği'ne değiştirildi. 1810-1843 yılları arasında Andreapol'da ilk defa bir spa merkezi işletiliyordu. 1904-1907 yılları arasında bölgeden geçen bir demiryolu hattı yapılmıştır. 1906'da Andreapol tren İstasyonu açıldı ve Dubna, Andreyano Pole ve Gorka köylerini içeren Andreapol selosu kuruldu. Andreapol ismi Andreyano Pole'un uyarlamasıdır. 1 Ağustos 1927'de Pskov Valisi kaldırıldı ve yerine Leningrad Oblast kuruldu. 1 Ağustos 1927'de ayrıca Toropetsky Uyezd de kaldırıldı ve Leninsky Bölgesi, Khotilitsy'nin selosundaki yönetim merkezi kuruldu. 1928'de ilçe merkezi Andreapol'a taşındı. 17 Haziran 1929'da bölge Batı Oblastı'ya devredildi. 29 Ocak 1935'te Kalinin Oblast kuruldu ve Leninsky Bölgesi, Kalinin Oblastına devredildi. 1938'de Andreapol'a kent statüsü verildi. Eylül 1941 ile Ocak 1942 arasında, 2. Dünya Savaşı sırasında Andreapol, Alman birlikleri tarafından işgal edildi. 2 Ekim 1957'de Luki Oblastı kaldırıldı ve Leninsky Bölgesi, Kalinin Oblastına geri gönderildi. Şubat 1963'te, Leninsky Bölgesi, Nikita Kruşçev'in kürtaj idari reformu sırasında Toropetsky Bölgesi ile birleştirildi. 12 Ocak 1965'te daha önce Toropetsky ve Ostashkovsky bölgelerinde bulunan Andreapolsky Bölgesi kuruldu. 1967'de Andreapol'a şehir statüsü verildi. 1990 yılında Kalinin Oblast'ın adı, Tver Oblast olarak değiştirildi. Within the framework of administrative divisions, Andreapol serves as the administrative center of Andreapolsky District. As an administrative division, it is incorporated within Andreapolsky District as Andreapol Urban Settlement. As a municipal division, this administrative unit also has urban settlement status and is a part of Andreapolsky Municipal District. İlçe sınırlarının yaklaşık %70'i ormanlarla kaplıdır. Bunun sonucunda, günlük sanayi, kasaba için önemli gelir sağlamaktadır. Andreapol'da büyük bir odun fabrikası ve porselen fabrikası bulunmaktadır. Tarım da kasaba ekonomisinde önem taşımaktadır. Bölgede Bologoye ve Velikiye Luki'yi birbirini bağlayan ve Andreapol'dan geçen bir Demiryolu hattı vardır. Demiryolunda seyrek yolcu trafiği vardır. Bölgede Ostashkov'u Zapadnaya Dvina ile Peno'yu birbirine bağlayan ve Andreapol'dan geçen asfalt bir yol bulunmaktadır. Ayrıca yerel yollar da bulunmaktadır. İlçedeki otobüslerde yoğun yolcu trafiği vardır. Kasaba, Moskova'yı korumak için önemli bir müdahale uçağı üssü olan, Andreapol Hava Üssü'ne ev sahipliği yapmaktadır. Andreapol, yerel önemi olan üç kültürel anıt içermektedir. Bunlardan ikisi II. Dünya Savaşı'nda askerlerler için yapılmış anıtlar ve üçüncüsü arkeolojik bir anıttır. Ve ayrıca Andreapol'da yerel bir müze vardır. Belçika ve Fransa'daki Çan Kuleleri Belçika ve Fransa'nın Çan Kuleleri, UNESCO tarafından Dünya Mirası olarak belirlenen, tarihi Flandra'da ve komşu Burgundiya Düklüğü bölgelerinde feodal ve dini etkilerden dolayı ortaya çıkan, sivil bağımsızlığın mimari bir tezahürü olarak tanınan 56 tarihi yapı grubudur. UNESCO, 1999 yılında 32 kuleyi, Flandre ve Valon'daki Çan Kuleleri adı altında listeledi. 2005 yılında Belçika'nın Valon Bölgesi'ndeki Gembloux'un çan kulesi ve Fransa'nın kuzey ucundaki Nord-Pas-de-Calais ve Picardie bölgelerinden 23 çan kulesi yeniden adlandırılan siteye eklendi. Brüksel Belediye Sarayı çan kulesi, Grand Place Dünya Mirası Alanının bir parçası olduğu için listedeki dikkate değer bir eksikliktir. Demiryolu hattı Demiryolu hattı, raylar, bağlantı elemanları, traversler ve balast ile alttaki alt kattan oluşan bir yapıdır. Demiryolu hattı, raylı taşıtların tekerlekleri üzerinde dönebilecekleri güvenilir bir yüzey sağlayarak hareket etmesini sağlar. Elektrikli trenlerin veya elektrikli tramvayların geçtiği şeritler, üstten elektrik güç hattı veya ilave elektrikli ray gibi bir elektrifikasyon sistemi ile donatılmıştır. Mimar Victor Horta'nın Major Kenti Evleri Mimar Victor Horta'nın Major Kenti Evleri, Belçika'nın Brüksel şehrinde yer alan dört evdir ve 2000 yılından beri UNESCO Dünya Mirasları Listesi'nde yer almaktadır. Dört evin tamamı, 1890'larda Art Nouveau sanat akımına öncülük etmiş olan Belçikalı mimar Victor Horta (1861-1947) tarafından tasarlanmış ve inşa edilmiştir. UNESCO tarafından listelenen dört ev bulunmaktadır. Horta'nın Art Nouveau tarzında inşa ettiği ancak UNESCO tarafından listelenmeyen eserler de bulunmaktadır: Hôtel Max Hallet (1902) ve Magasins Waucquez (1908). Elektrikli lokomotif Elektrikli lokomotif, katener, üçüncü ray, batarya veya yakıt hücresinden aldığı elektrikle çalışan bir lokomotiftir. Spiennes'deki Neolitik Çakmaktaşı Madenleri Spiennes'deki Neolitik Çakmaktaşı Madenleri, Belçika'nın Mons şehrinin güneydoğusundaki Valon Bölgesi'ndeki Spiennes yakınlarında yer alır ve kuzey-batı Avrupa'da yer alan en büyük ve en eski Neolitik çakmak taşı madenlerinden birisidir. Madenler, MÖ 4.300 ve MÖ 200 yılları arasında Orta ve Geç Neolitik dönemde aktifti. 2000 yılı UNESCO tarafından sit alanı ve çevresi, "maden çıkarmak için kullanılan teknolojik çeşitliliği açısından dikkat çekici" olduğu için Dünya Mirası olarak ilan edildi. Tournai Katedrali Tournai Katedrali veya Our Lady Katedrali (Fransızca: "Notre-Dame de Tournai", Felemenkçe: "Onze-Lieve-Vrouw van Doornik"), bir Roma Katolik kilisesi olup, Tournai, Belçika'daki Tournai Piskoposluklarına bakmaktadır. Hem Valonya'nın 1936'dan beri önemli mirası hem de 2000 yılından beri bir Dünya Mirası alanıdır. Elektrikli Ã§oklu birim Elektrikli çoklu birim (EMU), elektrik enerjisini itici güç olarak kullanarak kendinden tahrikli vagonlardan oluşan bir çoklu birim trenidir. Elektrikli çoklu birimler, elektrikli cer motorları bir veya birkaç sayıda vagon içine dahil edildiğinden ayrı bir lokomotif gerektirmez. Çoğu elektrikli çoklu birim, yolcu trenleri için kullanılır, ancak bazıları posta veya yük taşımak veya buz çözücü trenler gibi özel roller için de kullanılmaktadır. EMU'lar, hızlı ivme ve temiz çalışması nedeniyle, banliyö ağlarında yaygın olarak kullanılmaktadır. Ã‡oklu birim Çoklu birim (MU), aynı veya benzer tipteki diğer birimlerle bağlantı kurabilen ve bir sürücü kabininden kontrol edilebilen kendinden tahrikli tren vagonlarıdır. Genellikle birden fazla vagondan oluşan yolcu tren setidir. Çoklu birimler, elektrikli çoklu birim (EMU) veya dizel çoklu birim (DMU) olmak üzere ikiye ana türe ayrılırlar. Valon Bölgesi'ndeki Ana Maden Sahaları Valon Bölgesi'ndeki Ana Maden Sahaları, Belçika'nın güneyindeki Valon Bölgesi'nde 19. ve 20. yüzyıllardaki Belçika kömür madenciliği endüstrisiyle bağlantılı dört maden içeren UNESCO Dünya Mirası alanıdır. Dizel Ã§oklu birim Dizel çoklu birim (DMU), dizel motor ile çalışan ve kendinden tahrikli vagonlardan oluşan bir çoklu birim trenidir. Dizel çoklu birimler, cer motorları bir veya birkaç sayıda vagon içine dahil edildiğinden ayrı bir lokomotif gerektirmez. Dizel çoklu birimler, dizel–elektrik (DEMU), dizel–mekanik (DMMU) veya dizel–hidrolik (DHMU) olmak üzere birçok türe ayrılırlar. 2017 Avrupa Amatör Boks Şampiyonası Erkekler 2017 Avrupa Amatör Boks Şampiyonası, 16-24 Haziran 2017 tarihleri ​​arasında Ukrayna'nın Harkov kentinde "Lokomotiv" Spor Sarayı'nda gerçekleştirildi. Amatör boksun Avrupa yönetim organı olan Avrupa Boks Konfederasyonu (EUBC) tarafından iki yılda bir düzenlenen yarışmanın 42. organizasyonudur. Madalya kazananlar: Şampiyonanın son madalya tablosu aşağıdadır. Mumbai metrosu Mumbai metrosu (), Hindistan'ın Mumbai kentinde bulunan bir metro ağıdır. Mumbai metrosu 8 Haziran 2014 tarihinde açılmıştır. Sistem 11.4 km uzunlukta olup bir hat ve 12 istasyona sahiptir. Kalküta metrosu Kalküta metrosu (), Hindistan'ın Kalküta kentinde bulunan bir metro ağıdır. Kalküta metrosu 24 Ekim 1984 tarihinde açılmış olup ülkenin ilk metro sistemidir. Sistem 27.22 km uzunlukta olup bir hat ve 24 istasyona sahiptir. Sora Amamiya Sora Amamiya ( "Amamiya Sora"; 28 Ağustos 1993, Tokyo), Japon seslendirme sanatçısı ve şarkıcı. SEPTA Southeastern Pennsylvania Transportation Authority (SEPTA), Amerika Birleşik Devletleri'nin Philadelphia kentine ve çevresindeki Delaware Vadisi'ne hizmet veren bir toplu taşıma işletmecisidir. 1965 yılında kurulmuş olup otobüs, metro ve katlı demiryolu, banliyö demiryolu, hafif raylı sistem ve troleybüs gibi çeşitli toplu taşıma hizmetlerini işletmektedir. SEPTA, 2014 yılı itibarı ile Philadelphia ve çevresinde yılda yaklaşık 330 milyon yolcu taşımaktadır. SEPTA, 117 otobüs, dokuz hafif raylı, üç troleybüs, iki metro ve 12 banliyö hattına sahiptir. Moment of Truth Moment of Truth, Amerikalı hip hop grubu Gang Starr'ın beşinci stüdyo albümü. 31 Mart 1998'de Noo Trybe Records ve Virgin Records etiketiyle yayınlandı. "Billboard" R&B/hip hop listelerinde zirveye yerleşen ve 500 binlik satış rakamını aşarak altın plak kazanan "Moment of Truth", grubun en başarılı albümü olmayı başardı. The Ownerz The Ownerz, Amerikalı hip hop grubu Gang Starr'ın altıncı stüdyo albümü. 24 Haziran 2003'te Virgin Records etiketiyle yayınlandı. Tyne ve Wear metrosu Tyne ve Wear metrosu (), Birleşik Krallık'ın Newcastle kentinde bulunan bir hafif raylı sistemdir. Tyne ve Wear metrosu 11 Ağustos 1980 tarihinde açılmıştır. Sistem 77.5 km uzunlukta olup 2 hat (yeşil ve sarı) ve 60 istasyona sahiptir. Durham Kalesi Durham Kalesi, Durham, İngiltere'de yer alan bir Norman kalesi olup, 1840 yılından beri tamamen University College, Durham tarafından kullanılmaktadır. Kalenin ziyaret edilmesi belirli zamanlarda gerçekleştirilmektedir, çünkü kale bir çalışma binası olarak kullanılmaktadır ve 100 öğrenciye ev sahipliği yapmaktadır. Durham Katedrali'nin karşısında, Durham yarımadasında River Wear üzerindeki bir tepenin üzerinde yer almaktadır. Durham Kalesi, Palace Green ve yakınlarında bulunan Durham Katedrali ile birlikte UNESCO tarafından Dünya Mirası olarak listelenmiştir. SÃ¼rekli sinyal Sürekli sinyal, tanım kümesi içerisindeki tüm değerleri içeren sinyale verilen isimdir. Örneğin; 0 ve 10 saniye arasında değişen bir sıcaklık değerinin sinyali düşünüldüğünde, tüm zamanda değişen sinyalin tümü sürekli sinyaldir. Durham Katedrali Durham'daki Aziz Cuthbert, Kutsal Bakire Meryem ve Mesih'in Katedral Kilisesi, genellikle Durham Katedrali olarak da bilinir, ve Aziz Cuthbert Tapınağı, Durham, İngiltere'de, Durham Anglikan Piskoposluğuna bağlı bir katedral. Piskoposluk 995 yılında, katedral 1093 yılında kurulmuştur. Katedral, Norman mimarisinin en güzel örneklerinden biri olarak kabul edilmekte ve yakınlardaki Durham Kalesi ve Palace Green ile birlikte UNESCO Dünya Mirası olarak ilan edilmiştir. Palace Green Palace Green, Durham'ın merkezinde, Durham Katedrali ve Durham Kalesi ile çevrili çimenlik bir alandır. Durham Katedrali ve Durham Kalesi birlikte Dünya Mirası alanını oluşturmaktadır. Başlangıçta Dünya Mirası alanının bir parçası olmasa da, Palace Green, 2008 yılında UNESCO sitesine eklendi. Ironbridge Vadisi Ironbridge Vadisi (İngilizce: "Ironbridge Gorge"), Shropshire, İngiltere'deki Severn Nehri üzerinde yer alan bir derin vadidir. Son buzul çağının sonunda, buzulların eriyip Lapworth Gölü'nden taşması sonucu oluştu. Bu vadi oluşumu, endüstriyel devrimin erken dönemlerinde bölgenin hızlı ekonomik gelişimini sağlayan kömür, demir, kireç taşı gibi madenlerin bölgeden çıkarılmasını sağladı. Başlangıçta Severn Vadisi (Severn Gorge) olarak adlandırılan bu vadi adını, dünyada türünün ilk örneği olan ünlü demir köprü Iron Bridge'den ve oradan başlayan endüstriye ait bir anıttan almaktadır. Köprü, 1779 yılında endüstriyel kasaba olan Broseley ile Madeley'in küçük madencilik kasabası ve Coalbrookdale'in büyüyen sanayi merkezi arasında bağlantıyı kurmak için inşa edildi. Tramlink Tramlink, Birleşik Krallık'ın başkenti Londra'da bulunan bir tramvay hattıdır. Tramlink, Mayıs 2000 tarihinde açılmıştır. Sistem 28 km uzunlukta olup dört hat ve 39 durağa sahiptir. Docklands Light Railway Docklands Light Railway, Birleşik Krallık'ın başkenti Londra'da bulunan bir hafif metro ağıdır. Docklands Light Railway, 31 Ağustos 1987 tarihinde açılmış olup Londra'nın Docklands bölgesine hizmet vermektedir. Sistem 38 km uzunlukta olup dört hat ve 45 istasyona sahiptir. Golf (anlam ayrımı) Golf, bir tÃ¼r spordur. Golf ayrıca şu anlamlara gelebilir: Elizabeth HattÄ± Elizabeth Hattı, Birleşik Krallık'ın başkenti Londra ve banliyölerine hizmet verecek olan inşaat halinde bir banliyö hattıdır. Hat, başlangıçta Crossrail olarak adlandırılmış olup Aralık 2018 tarihinde açıldığında Kraliçe II. Elizabeth'in adına Elizabeth Hattı adını alacaktır. Hattın 118 km uzunluğunda ve 40 istasyona sahip olması planlanmaktadır. Crossrail'in inşaat maaliyeti yaklaşık 16 milyar sterlin olup Avrupa'nın en büyük altyapı inşaat projelerinden biri olarak kabul edilmektedir. Docklands Docklands, Birleşik Krallık'ın başkenti Londra'da bulunan bir bölgedir. Bölge, Londra'nın doğu ve güneydoğusunda yer almaktadır ve Southwark, Tower Hamlets, Lewisham, Newham ve Greenwich semtlerinin bir bölümünü oluşturur. Bölgede bulunan limanlar bir zamanlar dünyanın en büyük limanı olan Londra Limanı'nın bir parçasıydı. Günümüzde bölge iş ve konut kullanımı amacıyla yeniden inşa edildi. National Rail National Rail, Birleşik Krallık merkezli Rail Delivery Group tarafından kullanılan bir ticari markadır. İlk olarak 1999 yılında ATOC (Association of Train Operating Companies) tarafından kullanılmaya başlandı ve aynı yılda 26 Eylül'de geçerli olan baskıda ülke kamuoyu çizelgesinde ilk kez kullanıldı. Fountains ManastÄ±rÄ± Fountains Manastırı, İngiltere'nin en büyük ve en iyi korunmuş Sistersiyen manastırlarından biridir. North Yorkshire'daki Ripon'un yaklaşık 3 mil (5 kilometre) güneybatısında, Aldfield köyüne yakın bir konumdadır. 1132'de kurulan manastır, VIII. Henry'nin Manastırların Feshi'ni emrettiği 1539 yılına kadar, 400 yıldan uzun bir süre faaliyet göstermiştir. Manastır, "National Trust" tarafından sahip olunan 1. Derece bir binadır ve Studley Kraliyet Parkı ile birlikte UNESCO Dünya Mirasları Listesi'nde yer almaktadır. Subaru XT Subaru XT, Subaru tarafından 1985-1991 yılları arasında üretilen bir spor otomobil modelidir. Araç, Japonya'da Alcyone ve Avustralya ile Yeni Zelanda'da Vortex adlarıyla satılmıştır. Toplam 98,918 adet üretilmiştir. Stonehenge, Avebury ve Bağlantılı Siteler Stonehenge, Avebury ve Bağlantılı Siteler, Wiltshire, İngiltere'de bulunan bir UNESCO Dünya Mirası alanıdır. Dünya Mirası alanı, belirli bir anıt veya bina yerine yaklaşık 30 mil (48 km) uzaklıkta bulunan iki geniş araziyi kapsamaktadır. Siteler 1986 yılında listelenmiştir. Bölgede 700'den fazla arkeolojik varlık tespit edilmiştir. Kuala Lumpur havarayÄ± Kuala Lumpur havarayı (KL Monorail), Malezya'nın başkenti Kuala Lumpur'da bulunan bir havaray hattıdır. Kuala Lumpur havarayı, 31 Ağustos 2003 tarihinde açılmış olup RapidKL'in 8. hattıdır. Sistem 8.6 km uzunlukta olup 11 istasyona sahiptir. Gwynedd'deki Kral Edward'ın Kaleleri ve Kent Surları Gwynedd'deki Kral Edward'ın Kaleleri ve Kent Surları, Gwynedd, Galler'de bulunan bir UNESCO Dünya Mirası alanıdır. Beaumaris ve Harlech kalelerini, Caernarfon ve Conwy'nin kaleleri ve kent surlarını içermektedir. UNESCO, bu siteleri, "13. yüzyılın sonu ve 14. yüzyılın başlarında Avrupa'daki askeri mimarinin en güzel örnekleri" olarak nitelemektedir. Azize Margaret Kilisesi Azize Margaret Kilisesi, Parlamento Meydanı'ndaki Westminster Manastırı'nın zemininde yer alır ve Londra'daki Avam Kamarası'nın Anglikan cemaat kilisesidir. Margaret the Virgin'e ithaf edilmiştir. Azize Margaret Kilisesi, 1987 yılında UNESCO tarafından Westminster Sarayı ve Westminster Manastırı ile birlikte Dünya Mirası olarak ilan edilmiştir. Limes Bir limes (Latince: ""), Antik Roma'nın sınır savunma veya sınır belirleme sistemiydi. Roma İmparatorluğu'nun sınırlarını ve illerini göstermekteydi. Latince bir sözcük olan "limes", bir dizi farklı anlamlara gelmektedir: bir tarlayı sınırlandıran patika veya çit, bir sınır çizgisi veya işareti, herhangi bir yol ya da patika, bir akarsu kanalı gibi herhangi bir kanal ya da herhangi bir fark. "Limes" sözcüğü, Latin yazarlar tarafından işaretlenmiş veya güçlendirilmiş bir sınırı tanımlamak için kullanıldı. Bu anlam, modern tarihçiler tarafından Roma İmparatorluğu'nun sınırlarına uyarlanmış ve genişletilmiştir; örneğin İngiltere'nin kuzeyindeki Hadrian Duvarı "Limes Britannicus", Arabia Petraea sınırına "Limes Arabicus". Roma İmparotluğu'nun Surları, 1987 yılında UNESCO tarafından Dünya Mirası olarak ilan edilmiştir. Gorham's Mağarası Gorham's Mağarası, Britanya Denizaşırı Toprakları arasında yer alan Cebelitarık'ta bulunan doğal bir deniz mağarasıdır. Neandertalların Avrupa'da bilinen en son yerleşim yerlerinden biri olduğu düşünülmektedir. Vanguard Mağarası, Hyaena Mağarası, Bennett Mağarası ve Gorham's Mağarası birleşerek Dünya