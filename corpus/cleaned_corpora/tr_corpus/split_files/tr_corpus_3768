Engizisyon Mahkemesi başkanı halkı diz çöküp dua etmeye çağırır ve böylece halkın kızgısını ortadan kaldırmaya ve düşeni korumaya muvaffak olur. "Ayışığında Saint_Just Manastırı" Elizabeth Sarlkent'in lathi önünde diz çöker. Kaderin kendine çizdiği yolu bulmak için Flandra'ya gitmekte olan Don Carlos'a her turlu desteği sağlamayı kendine hedef etmiştir. Fakat Elizabeth kendi için sadece olumun çözüm olacağına inanmıştır.(Arya: "Toi qui sous le néant" / "Tu che le vanità"). Carlos ayrılmadan gelir ve birbirlerine son bir daha veda ederler. (Ikili: "Au revoir dans un monde où la vie est meilleure" / "Ma lassù ci vedremo in un mondo migliore"). Filip ve Engizisyon Mahkeme başkanı girerler. Kral iki kurban bulunmakta olduğunu açıklar ve Engizisyon başkanı da Engizisyon'un gereken vazifeyi yapacağını teyit eder. Çok kısa bir mahkeme celsesi yapılır. Carlos, Tanrı'ya haykırarak, kendinin Engizisyon muhafızlarından korumak için kılıcını çeker. Tam bu sırada Sarlkent'in lathinden bir keşiş ortaya çıkar ve Carlos'u manastır dışında bir güvenceli yere götürüp onu Engizisyon elinden kurtarır. Filip ve Engizisyon Mahkeme başkanı bu keşişin gerçekten Sarlkent olduğuna inanırlar. Not: Kat": ses kayıt şirketinin kendi katalog numarası; "ASIN" : amazon.com urun referans sayısı. NGC 6826 NGC 6826 Kuğu takımyıldızında bulunan gezegenimsi bulutsu. Birçok bulutsunun "göz kırpar" gibi görünmesine rağmen bu bulutsu için yaygın olarak Göz Kırpan Bulutsu denir. Küçük bir teleskopla bakıldığı zaman, merkezdeki yıldız doğrudan gözü kaplar ve çevredeki bulutsunun görünmesini zorlaştırır. Frederick William Herschel tarafından 6 Eylül 1793 tarihinde keşfedilmiştir. Kerosen Kerosen, genellikle sanayide kullanılan bir petrol türevidir. Kerosen halk dilinde gazyağı diye geçen maddenin daha gelişmiş ve içerik olarak süzülmüş olanıdır. 150 °C ile 270 °C arasında petrolün çok ince bir şekilde damıtılmasıyla elde edilir. Parlama derecesi 40 °C'dir. Petrol ürünleri içinde yer alan benzin, gaz yağı, motorin gibi yakıtların içinde bulunan parafin özellikle dizel araçlarda düşük sıcaklıklarda sıvı akışkanlığını donduracak kadar sıvılık özelliğini kaybeder. Bu açıdan uçak motorlarında dizel yakıt kullanılamamaktadır. Parafin dizel yakıta göre az oranda da olsa benzin içinde de bulunur. Bu açıdan çok düşük sıcaklıklarda sıvının akışkanlığını kaybetmemesi için kerosen kullanılır. Yanıcılığının yanı sıra düşük sıcaklıklarda sıvılık özelliğini kaybetmediği için %20 oranında hava taşıtlarında kullanılan yakıtların içine karıştırılır. Benzinden daha zor alev alır ama benzinden daha fazla da ısı verir. Yanma açısından çok ince olan kerosen saf hâlde kullanıldığında yarattığı aşırı sıcaklık ile motorun yanmasına ya da pistonların yatak sarmasına sebebiyet verebilir. Kerosenin parlama derecesi olan 40 °C'nin altında herhangi bir ateş temasında yanmamasından ötürü “Uçak yakıtı” olarak da kullanılmaktadır. Böylece herhangi bir kaza/kırım anında yangın çıkartma riski asgari seviyeye indirgenmektedir. Kerosen yakıtının donma noktası -47 °C ila -49 °C olduğundan dolayı, içerisinde su yoksa, benzin tank manifoldlarından donmadan kolayca motora akar. Kerosen yakıtı havacılık alanında “ JET-A1” yakıtı olarak da bilinir. Daha teknik bir ifadeyle günümüzde jet motorlu uçaklarda kullanılan kerosen yakıtının bilinen diğer adları “JET-A, JET-A1, JET-B, JP-4, JP-5, JP-7 ve JP-8”dir. Yakıtın birim hacminin kütlesine yakıt yoğunluğu denir. Yakıt yoğunluğu sıcaklıkla ters orantılı olarak değişmektedir. Deniz seviyesinde standart yakıt yoğunluğu: Kullanım alanları: Rusya'da Yılın Futbolcusu (Sport-Ekspress) Rusya'da Yılın Futbolcusu , Rossiyskaya Premyer-Liga'da sezonun futbolcusuna Sport-Ekspress'in yılda bir kere verdiği ödüldür. Ödül gazetedeki anket sonuçlarına göre verilir. Çempionat Rossii po futboludaki her takımın 11 oyuncusu da oylama içerisinde yer alır. Brezilyalı Daniel Carvalho 2005 yılında bu ödülü kazanarak bunu başaran ilk yabancı oyuncu olmuştur. Sport-Ekspress Sport-Ekspress (Rusça:Спорт-Экспресс), Rusya'da çıkan günlük spor gazetesidir. Rusya'nın 31 kentinde, Letonya, Beyaz Rusya, Ukrayna, Kazakistan ve ABD'de basılır ve okuyucularına ulaşır. Rusya'da günlük 700.000 kişi tarafından okunan gazete, Rusya'nın en çok satan spor gazetesidir. Sport-Ekspress 1991 yılında faaliyete geçmiştir. Kocacık Kocacık, (Makedonca: Коџаџик "Kodžadžik" okunuşu: Kocacik) Makedonya'nın Debre yakınlarında Merkez Jupa’ya bağlı köy. Mustafa Kemal Atatürk’ün babası Ali Rıza Efendi’nin köyü olarak ünlenmiştir. Kocacık köyünde Ali Rıza Efendi’nin babası Kızıl Hafız Ahmet Efendi dünyaya gelmiştir. Köy, Osmanlı döneminde Manastır Vilayeti’nin Debre-i Bâlâ Sancağı’na bağlı olmuştur. Kocacık Yörükleri, Orta Asya'dan gelerek Anadolu'da Aydın/Söke Bölgesinde yaşayan "Kızıloğuz" Türkmenlerindendir. Atatürk'ün Dedesi Ahmet Efendi ve Amcası Hafız Mehmet Emin Efendi'nin taşıdıkları Kızıl lakabı da buradan gelmektedir. Kocacıklıların Balkanlar’a göçmeden önce Anadolu'da hangi bölgede oldukları ve geride kalan akrabaları ile ilgili arşiv kayıtları: Kocacık, Kocacıklı, Kocacıklu, Gocacık, Gocacıklı, Gocacıklu: Adana,Kars-ı-Meraş,-Karahisar-ı-Şarki-Sancağı Novak köyü, Kocacık köyüne yakın 400 haneli 1600 nüfusa sahip bir Türk köyüdür. Kocacik, meydana gelen göçten dolayı nüfusu bir hayli azalmıştır. Bugün Kocacık köyünün % 80'inden fazlası Novak köylülerinden oluşan Türklerdir. Bozok, Kayseri, Sivas, Akdağ, Adana, Maraş, Teke, Hamıd, Bolu, Tarsus, İçel, Karaman, Afyonkarahisar, Bolvadin -Dinar Şark-i Karaağaç, Karaman, Çerkeş, Gümülcine, Dimetoka, Kavala Üsküp, Hezargrad (Niğbolu), Vardar, Selanik, Silistre, Ustruga, Ohri, Manastır. Nazım biçimleri Nazım biçimleri, dize ve uyakların belli bir düzene göre sıralanmasıyla oluşur. Hiçbir manzumeye bağlı olmayan tek başına bir dize en küçük nazım şeklidir,buna azade mısra denir. I. Bentlerle Kurulan Nazım Biçimleri II. dörtlüklerle kurulan nazım biçimleri III. beyitlerle kurulan nazım biçimleri Sabata Vadiler Hakimi Sabata Vadiler Hakimi 1969 İtalya yapımı Spagetti Western filmidir. Özgün adı Ehi amico... c'è Sabata, hai chiuso! dur ve Türkçede "Hey ahbap, işte Sabata, işin bitti!" anlamına gelmektedir. Film birçok ülkede sadece Sabata adıyla gösterime sunulmuştu. Filmin yönetmeni, aynı zamanda bir senarist ve aktör olan İtalyan Gianfranco Parolini'dir. Daha çok çektiği Spagetti Westernlerle tanınan Gianfranco Parolini filmlerinde, aralarında Frank Kramer ve Robert F. Atkinson adlarının da olduğu 11 farklı Anglosakson adını daha kullanmaktadır. Parolini aynı zamanda senaryonun yazılmasında da Renato Izzo'ya yardımcı olmuştur. Filmin başrollerinde yine Spagetti Westernlerin vazgeçilmez oyuncularından Amerikalı aktör Lee Van Cleef ve Avusturyalı oyuncu William Berger oynamışlardır. Filmin geri kalan oyuncu kadrosu tümüyle İtalyan oyunculardan seçilmiştir. Muhtemelen ticari kaygılarla tanıtım yazılarında İtalyan oyuncuların çoğunun da adları Anglosakson adları ile değiştirilmiştir. Çekimleri İspanya ve İtalya'da yapılan "Sabata"'nın filmle aynı adı taşıyan tema müziğini Marcello Giombini bestelemiştir. Müziğinin neredeyse filmin de önüne geçtiği İyi, Kötü ve Çirkin benzeri Spagetti Westernlerde olduğu gibi, bu filmin müziği de gösterildiği yıllarda dillerden düşmemiş, soundtrack albümü Türkiye dahil birçok ülkede iyi satış rakamlarına ulaşmıştı. "Sabata Vadiler Hakimi", yönetmenin "Sabata Üçlemesi" adı verilen serisinin ilk filmidir. Üçlemeyi oluşturan diğer filmler Türkçe adlarıyla Elveda, Sabata (1971) ve Sabata Dönüyor (1971) Türkiye'de sırasıyla 1971 ve 1972 yıllarında gösterime sunulmuşlardı. "Elveda Sabata"'da Yul Brynner, "Sabata Dönüyor"'da da yine Lee Van Cleef başroldeydi. Büyük çapta bir banka soygununu açığa kavuşturmak için küçük Teksas kasabasına gelen silahşör Sabata'nın (Lee Van Cleef) bu soygunun arkasında kasabanın elitlerinin olduğunu öğrenmesi uzun sürmez. Filmde birçok renkli ve sıradışı karakterin yer almış olması, bolca görülen acayip silahlar (örneğin Banjo lakaplı haydutun (William Berger) yanından ayırmadığı müzik aleti banjosunun içinde özel bir silah taşıması gibi), mizahla harmanlanmış bolca aksiyon ve akıllara kolayca kazınan etkileyici tema müziği filme Avrupa'da belirli bir hayran kitlesi kazandırmıştı. İtalyan yönetmen Gianfranco Parolini'nin 1969 - 1971 yılları arasında çektiği üç Spagetti Western filmine "Sabata Üçlemesi" adı verilmektedir. Her üçü de kısa süre içinde Türkiye'de gösterime giren filmlerden ilki ve sonuncusunda Amerikalı aktör Lee Van Cleef rol almıştı. Üçlemenin ikinci filminin başrol oyuncusu ise Yul Brynner'dı. Sabata (anlam ayrımı) Besiyeri Besiyeri veya besiortamı, mikroorganizmaları veya hücreleri gelişimini desteklemek amacıyla laboratuvar ortamında hazırlanmış sıvı veya jel olan besleyici ortamlara verilen genel addır. Besiyerlerinin üretilmesi amaçlanan hücre türüne göre kullanılan farklı tipleri bulunmaktadır. Karayakup Karayakup ÅŸu anlamlara gelebilir; Etta James Etta James (asıl adıyla Jamesetta Hawkins, 25 Ocak 1938 - 20 Ocak 2012), Amerikalı blues, soul, R&B, Rock&Roll, gospel ve caz şarkıcısı. En büyük başarılarına 1950'ler ve 1960'larda blues ve R&B tarzlarında ulaştı. James en çok, Mack Gordon ile Harry Warren'in "At Last" adlı şarkısının kendisine ait versiyonuyla popüler oldu. James toplamda altı Grammy ve on yedi Blues Music Award kazandı. Obua Obua, nefesli çalgılar ailesinden bir müzik aletidir. 1170 yılından önce "hautbois" denilen obuanın sözcük kökeni Fransızca'dan İngilizce'ye geçen HAUT (""yüksek"") ve BOIS (ahşap nefesli çalgı) bileşik kelimesinden türetilmiştir. Obua, ağız ve hava basıncıyla çalınır. Ahşaptan yapılan Obua'nın üretiminde genellikle abanoz ya da gül ağacı tercih edilmekle birlikte şimşir ve sedir ağaçları da kullanılmaktadır. Diğer ahşap nefesli çalgılarla karşılaştırıldığında obua daha derinlemesine bir ses verir. Obuanın orta "la" sesi, diğer enstrümanların farklı uç seslerinin ortasıyla eşittir. Orkestralarda akort işlemi için "la" sesi obuadan alınır. Mezzosopranodan sopranoya uzanan bir yelpazede yer alır. Notaları sol anahtarı ile yazılır. Obua, 17. yüzyılda iki Fransız müzisyeni, Jean Hotteterre ve Michel Philidor tarafından icat edilmiştir. “Shawm” adı verilen bir enstrümanı “Hautbois” (obua) ya çevirdiler. “Hautbois” in Shawm’dan daha dar ve 3 parçalı bir gövdesi vardı. 18. yüzyılda çoğu orkesra bu enstrümanı bünyesine katmaya başlamıştı. Tarih boyunca bazı besteciler, obua için solo eserler bestelediler. Bunların arasında, George Frideric handel, Joseph Haydn, Wolfgang Amadeus Mozart ve Ludwig Van Beethoven vardır. 17. yüzyılda Fransa'da "Shawm" adıyla görülen obua şimşirden yapılmıştı, bir büyük ve iki yan tuştan oluşan üç anahtarı bulunmaktaydı. Yan tuşları genellikle doğru kullanımı kolaylaştıran sol el için iki delikti. Klasik dönemde tuş sayısı artarken, çapı giderek daralan bu enstrümana D♯, F, and G♯ notaları eklendi. Bu dönemde Johann Sebastian Bach, Johann Christian Fischer, Jan Antonín Koželuh, ve Ludwig August Lebrun gibi kompozitörlerin birçok bestesinde obua önemli rol oynadı. Viyana döneminde, özgün obua çap ve ton özellikleri çok az değişim göstererek günümüze kadar korunarak geldi. André Constantinides, Karl Rado, Guntram Wolf ve Yamaha gibi yapımcılar tarafından üretildi. 19. yüzyılda Paris'te Tirebert ailesi tarafından üretildi. Değişken formda büyük ses delikleri kullanılan obua, Avrupa'da bazı askeri bandolarda gelişme gösterdiyse de 20. yüzyıl boyunca genel özellikleri üzerinde temel bir değişiklik yaşamadı. Tahta dışında ebonit'ten üretilen modelleri de bulunan obua, üstten alta doğru genişleyen konik bir biçeme sahiptir. üst alt ve gövdelerle ""kalak"" denen orta bölüm olarak üç parçadan oluşur. En üstte bulunan ince ve küçük metal (gümüş ya da nikel) boruya takılan çift kamışlı bir ağızlığın üflenmesiyle çalınır. Bu ağızlık kamıştan iki parçanın balmumlu ince iple bağlanmasıyla birleştirilmiştir. Profesyonel obuacılar kendi ağızlıklarını kendileri hazırlamaktadır. Doğa koruma alanı Doğa koruma alanı ya da tabiatı koruma alanı, doğal çevrenin koruma ve inceleme amaçlarıyla korunduğu alan. Bu alanlar, bilim ve eğitim bakımından önem taşıyan, nadir bulunan, tehlikeye maruz kalan ve kaybolmaya yüz tutmuş ekosistemler, türler ve doğal olayların meydana getirdiği seçkin örnekleri içeren ve kesinlikle korunması gerekli olup, sadece bilimsel ve eğitsel amaçlarla kullanılmak üzere ayrılmış doğa parçalarıdır. Göksu Deltası Göksu Deltası, Göksu Nehri'nin, Mersin ili, Silifke ilçe sınırlarında Akdeniz'e döküldüğü alanda oluşturduğu deltadır. Türkiye için, Çukurova'dan sonra Akdeniz kıyısındaki ikinci büyük deltadır. 1994'te Ramsar alanı ilan edildi. Göksu Deltası, Orta Toroslar eteğinde bulunan Silifke ilçesinin güney kenarında, Göksu Irmağının oluşturduğu kıyı ovasıdır. Doğusunda Erdemli, batısında Gülnar, Güneyinde Akdeniz, Kuzeyinde Konya ile çevrili il merkezine 85 km uzaklıktadır. Delta, 10.000 km²'lik havzaya sahip Göksu Irmağı'nın Silifke-Taşucu arasında denize açıldığı bölgedir. Denizden yüksekliği 0–5 m arasında değişen Göksu Deltasının toplam alanı yaklaşık 15.000 hektardır. Deltada çeşitli büyüklükte birçok lagün, göl, tuzlu tatlı sulu bataklık, sazlıklar, kumullar, çayırlıklar ve tarım alanları bulunur. Deltanın kıyılarında kıyıya paralel 0–10 m yükseltiler arasında kumullar yer alır. Göksu Nehri'nin batısında dört lagün; Kuğu Gölü, Arapalanı Gölü, Paradeniz ve Akgöl yer alır. Paradeniz lagünü 492 hektar, Akgöl 820 hektar büyüklüğündedir. Mersin İl sınırları içerisinde, 36° 17' Kuzey, 33° 59' Doğu koordinatları arasında yer alır. Özel Çevre Koruma sınırları içerisinde on adet yerleşim yeri bulunmakta olup toplam koruma alanı 226 km² dir. Silifke ilçesine bağlı 11 mahalle delta üzerinde yer alır. Delta Türkiye'deki 122 önemli biti alanından birisidir. Tesbit edilen 384 taksondan 43'ü ülke açısından nadirdir. Kumul ekosistemindeki çeşitlilik, kumul habitatları, bozulmamış delta yapısı, ekosistemlerin dinamik işleyişi açısından Avrupa Kıyı Koruma Birliği tarafından Doğu Akdeniz'deki önemli alanlardan birisi olarak belirlemiştir. Delta; uygun iklimi, farklı habitatları, zengin besin kaynakları varlığı ile pek çok sukuşunun beslenme, üreme, konaklama ve kışlama alanıdır. Türkiye'de görülen 464 kuş türünden 332'si alanda da görülmüştür. Bu kuşlardan 70'i kesin, 20'si büyük ihtimalle deltada üremektedir. Erguvani balıkçıl, Alaca balıkçıl, Gece balıkçılı, Sazhorozu, Yaz ördeği, Pasbaş patka, Kocagöz, Bataklık kırlangıcı, Akça cılıbıt, Mahmuzlu kızkuşu, Küçük sumru, İzmir yalıçapkını, gibi kuşların alanda üremesi, deltaya önemli kuş alanı ve uluslararası öneme sahip sulakalan özelliği kazandırmaktadır. Marissa Castelli Marissa Castelli (d. 20 Ağustos, 1990 in Providence, Rhode Island) Amerikalı buz patenci. Partneri Simon Shnapir ile birlikte çiftlerde yarışmaktadır. İkili 2009 Dünya Gençler şampiyonasında ve 2009 ABD gençler şampiyonasında bronz madalya almıştır. Castelli & Shnapir 2008-2009 Junior Grand Prix Finale katılma hakkı elde eden tek ABD takımıdır. Çift Finalde 6. sırada yer aldı. Castelli, 2007-2008 sezonuna kadar teklerde de yarışmaktaydı. Castelli buz patenine 3 yaşında iken başlamıştır. Annesi buz pateni koçudur. Castelli ve Shnapir, 2010 Skate Canada International'da kısa programda kendi en iyi puanlarını yenileyerek 56.34 puanla ikinci sırayı almıştır. "(Shnapir ile birlikte)" Simon Shnapir Simon Shnapir (d. 20 Ağustos, 1987 in Providence, Rhode Island) Amerikalı buz patenci. Partneri Marissa Castelli ile birlikte çiftlerde yarışmaktadır. İkili 2009 Dünya Gençler şampiyonasında ve 2009 ABD gençler şampiyonasında bronz madalya almıştır. Castelli & Shnapir 2008-2009 Junior Grand Prix Finale katılma hakkı elde eden tek ABD takımıdır. Çift Finalde 6. sırada yer aldı. Shnapir buz patenine 6 yaşında iken başlamıştır. Castelli ve Shnapir, 2010 Skate Canada International'da kısa programda kendi en iyi puanlarını yenileyerek 56.34 puanla ikinci sırayı almıştır. "(Castelli ile birlikte)" Finlandiya'nın posta tarihi ve posta pulları Finlandiya, 1856 yılından itibaren kullanım için posta pullarını üretti. Rusya orduları 1808-1809 savaşında Finlandiya'yı ele geçirdi. Ülke eskiden İsveç'e aitti. 17 Eylül 1809'da Hamina Antlaşması'yla Rus İmparatorluğu'na eklendi. Böylece, Finlandiya Rusya İmparatorluğu'nun "Büyük Dük" özerkliği hâline geldi. Rus çarı I. Aleksandr (Rusya) (1801-1825), Finlandiya'nın dini varlığı, temel hukuk ve sosyal düzenini onayladığı sözünü verdi. Finlandiya'ya, kendi işlerini yönetmesine ve kendi sivil hizmetçilerini istihdam etmesine izin verildi (bir parlamento 1863 yılında toplanmaya başladı. Aynı yıl Fince resmi dil statüsünü aldı ve İsveç diliyle eşit hale geldi). 1865 yılında Finlandiya kendi para birimi olan pen ve mark'a sahip oldu. Para birimleri çok çabuk bir şekilde rubleden daha güçlü hale geldi. 1860 yılından itibaren ticaret bağlarında ithalat ve ihracat çabuk bir şekilde büyüdü. Nüfusu 1809 yılında 1 milyon iken I. Dünya Savaşı sonunda 3 milyonun üzerine çıktı. III. Aleksandr (Rusya) 1881 yılında tahta çıktığında Finlandiya'yı imparatorluğun bir parçası haline getirme işlemi başladı. Finlandiyalılara verilmiş olan özel haklar garantisinin kaldırılması için Rusya devletince birçok atak yapıldı. Bu küçük adımlar Fin postasını Rusçalaştırmaya öncülük etti. Anthems of Rebellion Anthems of Rebellion, İsveçli Melodik death metal grubu Arch Enemy'nin 2003 yılında yayınladığı beşinci stüdyo albümü. Arch Enemy'nin Angela Gossow ile kaydettiği ikinci albümüdür. Yapımcılığını Andy Sneap üstlenmiştir. Yıldızlararası madde Astronomide Yıldızlar arası ortam (ISM), bir galaksideki yıldız sistemleri arasında var olan maddedir. Bu madde iyonik, atomik ve moleküler formda gaz, toz ve kozmik ışınlar içerir. Yıldızlararası uzayı doldurur ve galaksiler arası uzaya iyi bir şekilde uyum sağlar. Aynı hacmi kaplayan elektromanyetik radyasyon şeklindeki enerji de yıldızlararası radyasyon alanıdır. Yıldızlar arası ortam birden çok fazdan oluşur. Çoğunlukla hidrojenden oluşur ve onu helyum, karbon, oksijen ve nitrojen takip eder. Bu fazların termal basıncı birbiri ile denge halindedir. Manyetik alanlar ve çalkantılı hareket ISM içinde basınç sağlar ve tipik olarak termal basınçtan daha önemlidir. Bütün fazlar ISM dünya standartlarına göre fazlasıyla seyrektir. ISM'in soğuk ve yoğun bölgelerinde madde genelde molekül formundadır ve cm³ içinde 1 milyon moleküle kadar ulaşır. Sıcak ve seyrek bölgelerinde ISM genel olarak iyonik durumdadır. Kütlesel olarak 99% ISM gaz formundadır ve numarasal olarak 91% olarak hidrojen atomu ve 9% olarak da helyum atomu bulunur. Kütlesel olarak bu 70% hidrojen, 28% helyum ve 1.5% daha ağır elementler olur. ISM astrofizikte yıldızsal ve galaktik durumlar arasındaki ortanca rolü nedeniyle çok önemli role sahiptir. Yıldızlar ISM'in en yoğun bölgelerinde oluşur ve ISM'i madde ve enerji ile değiştirir. Yıldızlar ve ISM arasındaki bu rol galaksilerin gaz içeriklerini ne oranda tükettiğini ve ömürlerini belilemekte yardımcı olur. NASA, Voyager 1'in Yıldızlararası ortama 25 Ağustos 2012'de ulaştığını 12 Eylül 2013'te resmi olarak duyurdu. Yıldızlararası plazma ve toz 2025'e kadar incelenecek. Tablo 1 Samanyolu galaksisinin yıldızlararası çevredeki bileşenlerinin özelliklerini göstermektedir. Field, Goldsmith ve Habing(1969) ISM'in gözlemlenen özelliklerini açıklamak için statik iki fazlı denge modelini önesürdüler. Model ISM soğuk ve yoğun bir fazla, nötr hidrojen molekülleri, ve sıcak bir bulutlararası fazdan oluşuyordu, nötr ve iyonlaştırılmış gazlar. Çok sıcak bir gazı temsil eden ve süpernova tarafından şok şeklinde ısıtılan dinamik üçüncü bir faz eklediler. Bu fazlar ısıtma ve soğutmanın dengelenebileceği sıcaklıktaydılar. Makaleleri 30 yıl boyunca başka çalışmalar için temel oluşturmuştur. . SM çalkantılıdır ve dolayısıyla tüm uzaysal boyutlardan yapılarla doludur. Yıldızlar büyük moleküler bulut komplekslerini içinde doğarlar ve genel olarak boyutları yalnızca birkaç parsekstir. Yaşamları ve ölümleri boyunca yıldızlar ISM ile fiziksel olarak etkileşir. Süpernova tarafından yaratılan şok dalgaları ve genç yıldızlardan gelen yıldızsal rüzgârlar çevrelerine çok büyük ölçülerde enerji verirler ve hipersonuk çalkantı yaratırlar. ISM güneş sisteminin gezegenlerarası çevresinin bittiği yerde başlar. Solar rüzgâr, yokedilme şokuyla ses hızından daha düşük hızlara yavaşlar. ISM ayrıca yok olma ve kızıllaşmadan, ışık yoğunluğunun düşmesi ve gözlemlenebilir dominant dalgaboyunun düşmesi, da sorumludur. Bu etkiler fotonların dağılması ve emilmesiyle oluşur ve ISM'in çıplak gözle gözlemlenebilmesine olanak tanır. Uzak ultraviyole ışık ISM'in nötr birleşenleri tarafından etkili bir şekilde emilebilir. Örneğin ; atomik hidrojenin tipik emilme dalga boyu yaklaşık 121.5 nano metredir. Bu nedenle bu dalga boyunda bir ışığın Dünya'dan birkaç yüz ışık yılı uzakta olmayan bir yıldız tarafından yayıldığını görmek neredeyse imkânsızdır. ISM genellikle termodinamik dengeden uzaktır. Ancak, yıldızlararası radyasyon alanları tipik olarak termodinamik dengelerden çok daha zayıftır. Yani, Boltzmann formülüne göre bir atom ya da molekülün bağlanma seviyesi nadiren doludur. Yoğunluk, ıscaklık ve ISM'in iyonizsyon durumuna bağlı olarak farklı ısıtma ve soğutma mekanizmaları gazın sıcaklığını etkiler. Düşük enerjiyle ısıtma Termal değişimle tanecik ısıtılması supernovada çok önemlidir. Tanecik- gaz çapışması yoluyla gaz ısıtımı devasa moleküler bulutlarda dominnattır. Uzak kızıl ötesi radyasyonu düşük optik derinlik nedeniyle delicidir. Bu radyasyonla ısıtılan toz tanecikleri gazla çarpışmaları esnasında termal enerji aktarabilir. T= Gaz sıcaklığı Td=Toz sıcaklığı T2= Gaz atomlarının çarpışma sonrası sıcaklığı 10 kHz ve 300 GHz arası radyo dalgaları yıldızlar arası uzayda dünya yüzeyinde olduğundan daha farklı yayılır. Dünyada olmayan birçok etki ve sinyal bozum kaynağı vardır. Yıldızlararası çevrenin doğası yüzyıllardır astronomların ve biliminsanlarının ilgisini çekmiştir ve ISM algısı gelişmiştir. Ancak, ilk olarak yıldızlararası uzay konseptinin temelini kabullenmek zorundadırlar. Terim yazılı olarak ilk defa Bacon tarafından kullanılmış olarak gözükmektedir. Daha sonra doğa filozofu Robert Boyle "cennetin yıldızlararası kısmını tartışmıştır" Modern elektromanyetik teoriden önce fizikçiler uminiferous aether 'ın ışık yayan bir ortam olarak varolduğunu düşünmüşlerdir. Bu aether'ın yıldızlararası uzaya uzandığı düşünülmüştür. Fotografik görüntülemedeki gelişmeler Edward Barnrd'a nebulanın ilk görüntülerini oluşturma imkânı tanımıştır. Yıldızlararası uzaydaki soğuk maddenin ilk tebiti 1904'te Johannes Hartman tarafından yapılmıştır. Delta takımyıldızlarının yörüngesinin ve spektrumunun tarihini çalışırken Hartmann ışığın bu yıldızdan geldiğini ve bir kısmının dünyay erişmeden emildiğini fark etmiştir. Hartmann kalsiyumun K çizgisindeki emilin " aşırı zayıf ancak neredeyse mükemmel keskinlikte olduğunu fark etmiştir. Çizginin statik doğası Hartmann'ı emilimden sorumlu olan gazın Delta takımyıldızı atmosferinde olmadığını , onun yerine yıldızın görüş açısınında bir yerlerde olduğunu öne sürmüştür. Bu keşif ISM çalışmalarını başlatmıştır. Bir seri çalışmalar sonucunda Viktor Ambartsumian şimdi genel olarak kabul edilmiş olan ISM'in bulutlar şeklinde varolduğu görüşünü ortaya koymuştur. Hartmann'ın yıldızlararası kalsiyum emilimi tanısından sonra yıldızlararası sodyum Heger tarafından, atomdaların statik D çizgilerinin Delta ve beta scorpii'ye doğru 589 ve 589.6 nanometrelik gözlemleriyle keşkefedilmiştir. Kalsiyumun H ve K çizgilerinin daha sonra Beals tarafından gözlemlenmesi epsilon ve zeta takımyıldızlarının çift ve asimetrik profillerini ortaya çıkarmıştır. Bunlar orion takımyıldızının görüş açısına yönelik çalışmaların başlangıcıydı. Asimetrik emilim çizgi profilleri birçok emilim çizgisinin üst üste gelmesinin sonucudur. Her bulut farklı bir hıza sahip olduğu için her bulut içindeki emilim çizgileri ya mavi ya da kırmızıdır. Bu gözlemler maddelerin homojen olarak dağılmadığını onayldı ve ISM içinde birçok bulut olduğunun ilk kanıtıdır. ISM varlığı konusunda giderek artan kanıtlar Pickering'i "yıldızlararası emilim çevresi basitçe ether olabilir ama seçilmiş emilimin karakteri bir gazın karakteristikleridir ve serbest gaz molekülleri kesinlikle orada" yorumunu yapmaya yönlendirmiştir. Aynı yıl Victor Hess'in kozmik ışınları keşfetmesi, diğerlerini bunların yıldızlararası uzayı istila edip etmediğini sorgulamaya yönlendirmiştir.Ertesi yıl Norveçli araştırmacı ve fizikçi Kristian Bikeland " bizim görüşümüzün doğal bir sonucu olarak uzay elektronlarla ve uçuşan iyonlarla dolu gözükmektedir. Her yıldız sistemi uzaya elektron yayar. Bu nedenle materyal kütlenin çoğunun yıldız sistemlerinde değil boş uzayda olduğunu varsaymak mantık dışı değildir" yazmıştır. 2012de NASA biliminsanları ISM koşullarına maruz bırakılan PAHlerin daha kompleks organiklere dönüştüğünü gözlemlemişlerdir. Ayrıca bu dönüşümlerin sonucu olarak PAHler spektroskopik özelliklerini kaybederler. " Şubat 2014'te NASA PAHleri takip etmek için büyük ölçüde geliştirlmiş bir veritabanı duyurdu. Biiliminsanlarına göre evrendeki karbonun 20% sinden fazlası PAHlerle alakalı olup yaşamın oluşmasındaki başlangıç materyalleri olabilir. PAHler büyük patlamadan hemen sonra oluşmuş gibi gözüküp evrene yayılmışlardır ve yeni yıldızlarla ve gezegenlerle ilişkilidirler.. HÄ±rdavat Hırdavat, genel olarak üretimde kullanılan her türlü alet, taşınabilir makine, sarf malzemelerine verilen isimdir. Sözlük anlamıyla "kilit, tel, çivi, vb. metal eşya" anlamına gelir. Rise of the Tyrant Rise of the Tyrant, İsveçli melodik death metal grubu Arch Enemy'nin 2007 yılında yayınlanan stüdyo albümü. Century Media Records tarafından 26 Eylül 2007 tarihinde yayınlanmıştır. Eksi Seksen Yalçın Didman tarafından yaratılmış olan çizgi roman kahramanı Ayılı Adam'ın ilk macerasının ismidir. Eksi Seksen ifadesi, arı suların herhangi bir hareketlenme sonucu ansızın donması şeklindeki enteresan tabiat olayının gerçekleştiği ısı düzeyine (ve bunun yaşandığı özel bir yeraltı mekanının ismine) referans verir. Nitekim, kitapta anlatılan olaylar, günümüz bilimsel gerçeklerinden hareketle tasarlanmış bir distopya içinde geçmektedir. Junges Klangforum Mitte Europa Junges Klangforum Mitte Europa (Orta Avrupa Genç Ses Forumu), Polonyalı, Çek ve Alman genç müzisyenlerin oluşturduğu bir Avrupa gençlik orkestrasıdır. Forumun amacı, Polonya, Çek Cumhuriyeti ve Almanya'nın kültürünü yeniden canlandırmak ve unutulmuş değerleri göz önüne çıkarmaktır. Orkestra önemli tarihi mekanlarda konserler vermek üzere, üç ulusun müzik dalında genç yeteneklerini bir araya getirmedir. Orkestra klasik repertuvarın yanı sıra, sosyalizm döneminde bestelenmiş ve nadiren çalınan eserlere de yer vermektedir. Orkestra üç ülkedeki halkların arasındaki barışa, kardeşliğe ve uzlaşıya müzik aracılığıyla katkıda bulunmayı hedeflemektedir. Orkestra 2002 yılında orkestra şefi Christoph Alstaedt ve 2002-2007 de genel müdür olan, kültür menajeri Holger Simon tarafında kuruldu. Bu birliktelik başlangıçta gençlik eyalet orkestrasının eski elemanlarından oluşuyordu ve "Junges Deutsches Klangforum" adı altında konserler verdi. Theresienstadt'ta yaşayan genç Çek müzisyenler ile ortaklaşa yürütülen bir projeden sonra, iki ulusun uzun vadeli müzikal ortaklığı fikri ortaya çıktı. Bunun üzerine Richard von Weizsäcker'in inisiyatifinde gelişen Junges Klangforum Mitte Europa kuruldu. Orkestranın en önemli şahsiyetleri de Richard von Weizsäcker, Lech Walesa ve Václav Havel'dir. Müzikal başarılarından ve toplumlar arasındaki uzlaşıya katkılarından dolayı, orkestra 2004'te Premium Imperiale "Genç Sanatçılar Ödülü", 2005'te Marion Dönhoff Preis ve 2006'da Avrupa Gençlik Orkestrası Ödülü'nü kazandı. Forumun sanat şefi Christoph Altstaedt'tir. Bunun dışında misafir orkestra şefleri Krzystof Pendereki, Sebastian Weigle ve Muhai Tang'dır. Junges Klangforum Mitte Europa resmi internet sitesi Altan Tan Altan Tan (11 Eylül 1958, Batman), Kürt asıllı Türk yazar ve siyasetçi. Aslen Mardinli olan Altan Tan, 11 Eylül 1958 tarihinde Batman'da doğdu. Ailesi Midyat'ın Narlı köyünden kan davası nedeniyle 1840'lı yıllarda Midyat-Estel'e göç etti. Dedesi Hacı Yusuf Tan 1948 yılında Estel'den ayrıldı. Ailenin bir kısmı Diyarbakır'a bir kısmı ise İstanbul'a yerleşti. Annesi Türk olan Tan'ın Kürt kökenli olan babası Bedii Tan 12 Eylül Darbesi sırasında Diyarbakır Askeri Cezaevi’nde işkence görerek hayatını kaybetti. Altan Tan 1969 yılında Diyarbakır Mehmetçik İlkokulu'ndan, 1976 yılında Diyarbakır Maarif Koleji'nden, 1981 yılında Ankara Devlet Mühendislik Mimarlık Akademisi İnşaat Fakültesi'nden mezun oldu. Askerliğini 1982-1984 yılları arasında İstanbul Tuzla Piyade Okulu, Manisa ve Ankara'da tamamladı. 1984-1985 yılları arasında yaklaşık 1 yıl Ankara Keçiören Belediyesi'nde Başkan yardımcılığı görevinde bulundu. 1990-1991 yıllarında Refah Partisi MKY'da görev yaptı. Aydın Menderes'in liderliğinde 1993 yılında kurulan Büyük Değişim Partisi'nin kurucu üyesi olan Tan, bu partinin Genel İdare Kurulu Üyeliğine seçildi. BDP'nin kendini feshetmesinden sonra Menderes'le birlikte Demokrat Parti'ye geçen Altan Tan 16 Ocak 1994 tarihinde Demokrat Parti Genel İdare Kurulu üyeliğine seçildi. 29 Temmuz 1995 tarihinde yapılan kongreyle yeniden GİK Üyeliğine seçilen Tan, Menderes'in Refah Partisi'ne katılımından sonra siyasete ara verdi. 2000 yılında siyasete yeniden dönen Altan Tan 2000-2002 yıllarında HADEP Parti Meclisi'nde görev yaptı. 12 Haziran 2011 tarihinde yapılan 24. Dönem Milletvekili Genel Seçimlerinde Emek, Demokrasi ve Özgürlük Bloğu Diyarbakır milletvekili adayı olmuş ve seçilmiştir. Türkiye-Angola Parlamentolararası Dostluk Grubu üyesidir. 25. Dönem Milletvekili Genel Seçimlerinde Diyarbakır milletvekili adayı olmuş ve seçilmiştir. 26. Dönem Milletvekili Genel Seçimlerinde Diyarbakır milletvekili adayı olmuş ve seçilmiştir. "Yeni Zemin", "Sözleşme" dergileri ile "Demokrasi", "Yeni Gündem", "Yeni Şafak", "Zaman", "Özgür Politika", "Özgün Duruş", "Star" gazetesinde yazıları yayınlandı. "Kürt Sorunu Ya Tam Kardeşlik Ya Hep Birlikte Kölelik" adlı kitabı 2009'da Timaş Yayınlarından çıktı. Kürtçe, Türkçe, İngilizce ve Arapça bilen Altan Tan evli ve 6 çocuk babasıdır. Yeniboğaziçi Yeniboğaziçi veya Aysergi, Gazimağusa'ya bağlı iki muhtarlıktan oluşan bir beldedir. 1958'e kadar nüfusunun çoğunluğu Rumlardan oluşmaktaydı. 1958'den sonra tamamı Rum nüfus olmuştur. 1974 Kıbrıs Barış Harekâtı ile Rum nüfus güney kesime göç etmiştir. Bugünkü Yeni Boğaziçi halkının çoğunluğunu Güney Kıbrıs'taki Boğaziçi köyünden buraya göç edenler oluşturmaktadır. Bunların dışında, Kıbrıs'ın değişik yerleri, Türkiye'den Karadeniz Bölgesi ve İngiltere'den kesin dönüş yapan aileler de bulunmaktadır. Toplam nüfusu 6.000 civarındadır. İtalya'da başlayıp dünyaya yayılan ve tabiatı, insanı, tüm canlıları doğal ve eko-yaşama yönlendirmeyi amaçlayan cittaslow (yavaşşehir) akımına KKTC'de seçilen tek beldedir. Boşluğun empedansı Boşluğun empedansı elektromanyetikte başta anten hesapları olmak üzere çeşitli hesaplarda kullanılan bir sabittir. MKS sisteminde birimi ohm dur. (Ω).Tanımı; olarak verilir. Burada E ve H sırasıyla elektrik ve manyetik alan şiddetidir. Bu iki parametre aşağıda açıklanmıştır. Manyetik akı yoğunluğu B simgesiyle gösterilir ve MKS sisteminde birimi Wb/m veya T ’dır. (Wb weber biriminin, T ise tesla biriminin kısaltmasıdır.) Kimi fizik kitaplarında bu büyüklük manyetik alan şiddeti olarak tanımlanır. Oysa manyetik alan şiddetinin geleneksel tanımı farklıdır. Manyetik alan şiddeti H simgesiyle gösterilir ve birimi de amper/m dir.Elektrik mühendisliğinde kullanılan tanım da bu olduğu için, burada bu tanım kullanılacaktır. Boşlukta manyetik akı yoğunluğu ve alan şiddeti arasında şu ilişki vardır. Burada μ manyetik geçirgenlik "(permeability)" olarak bilinen bir katsayıdır. Elektrik alan şiddeti herhangi bir elektrik yükün birim elektrik yük üzerindeki kuvveti olarak tanımlanır. Simgesi E ve birimi de volt/m dir. Elektrik alanı elektrik yüklerinin yanı sıra boşlukta elektromanyetik dalganın bir ürünü olarak da ortaya çıkar. Elektromanyetik dalganın gidiş yönüne dik olarak elektrik alanı oluşur. Elektromanyetik dalganın bir başka ürünü de hem gidiş yönüne hem de elektrik alanına dik olan manyetik akı yoğunluğudur. Elektrik alan ile manyetik akı yoğunluğu arasındaki ilişki: Burada c elektromanyetik dalgan覺n h覺z覺d覺r. Boşlukta elektromanyetik dalga hızı ölçülen bir sabittir. Boşluğun dielektrik sabiti ya da elektrik geçirgenliği ("permittivity") adını alan diğer bir sabit te elektromanyetik dalga hızına bağlıdır. ya da Boşluk empedansı elektromanyetik dalganın meydana getirdiği elektrik ve manyetik alanlar arasındaki orandır. Empedansın birimi için boyut analizi yapılacak olursa, (volt/m) / (amper/m) = volt/amper = ohm olarak bulunur. Bu oran yukarda verilen sabitler cinsinden de hesaplanabilir: Ancak anten hesapları vb için bu kadar duyarlılığa gerek yoktur.Sayısal değerler yaklaşık olarak alınabilir. Ulaş İnaç Ulaş Aslan İnan İnaç (d. 21 Temmuz 1972, Ankara), "Türev" filmiyle 'En İyi Film' dalında Altın Portakal kazanmış yönetmen ve senarist. Senarist bir anne ve hukukçu/yapımcı bir babanın çocuğu olan Ulaş İnaç, 1972 yılında Ankara'da doğdu. Solcu bir ailenin çocuğu olan İnaç, 12 Mart döneminde annesinin karnındayken hapishane ile tanıştı. İstanbul'da Saint Benoit'da liseyi okudu. Bu dönemde İstanbul Üniversitesi konservatuvarının keman bölümünde de eğitim aldı. Liseden sonra Fransa'ya fizik okumaya gitti . İlerleyen zamanlarda Paris Konservatuvarı'nda şan dersleri almaya başladı ve Paris Operasının açtığı sınavı kazanıp Paris Konservatuvarını bitirdi.daha sonra da Paris Operasında kadrolu olarak 7 sene çalıştıParis'te iken senaryo yazmaya ağırlık veren İnaç, bir Türk'ün gözüyle Fransa'yı hicvettiği "Picasso Kötüdür" adlı bir senaryo yazdı ve bu senaryo bir Fransız yapım şirketi trarafından satın alındı. Daha sonraki dönemlerde operadan istifa edip Türkiye'ye geri dönen İnaç, "Türev" filmini çekti. Bu filmiyle 'En İyi Film' dalında Altın Portakal kazandı.kendisi aynı zamanda ilk filmiyle altın portakal almış ilk yönetmendir. The Freshman (film, 1925) The Freshman, yönetmenliğini Fred C. Newmeyer ve Sam Taylor' un üstlendiği 1925, ABD yapımı bir Harold Lloyd filmidir. Koleje yeni başlayan ve orada popüler olmaya çalışan çaylak bir öğrencinin komik macerasının anlatıldığı bu sessiz filmde, başroldeki öğrenciyi canlandıran Lloyd'a Jobyna Ralston eşlik etmektedir. Lloyd' un en başarılı filmlerinden biri olarak kabul edilen The Freshman, 2000 yılında da Amerikan Film Enstitüsü tarafından oluşturulan "100 Yılın en komik filmleri" ("100 Years... 100 Laughs") sıralamasında 79. sırada gösterilmiştir. Samael Samael, 1987 yılında kurulmuş Sion, İsviçre kökenli endüstriyel black metal grubu. Bijan Kamkar Bijan Kamkar, 1949 doğumlu İranlı Kürt müzisyen. Kamkarha adlı yedi erkek ve bir kızkardeşten oluşan Kürt müzik grubunun bir üyesidir ve gurp için solo kariyerini bıraktı. Kamkar, tar, robab, tombak ve def gibi çalgıları çalmaktadır. Ayrıca müzisyen, Tahran Üniversitesi mezunudur. Çıkrıcak, Tavşanlı Çıkrıcak, Kütahya ilinin Tavşanlı ilçesine bağlı bir köydür. Köy bir yörük köyüdür. Köy Tavşanlı'nın en yüksek köyüdür. Geçim kaynağı hayvancılıktır. Tarımla da uğraşılır. Kütahya iline yaklaşık 65, Tavşanlı ilçesine 20 km uzaklıktadır. Restless (Within Temptation şarkısı) "Restless", Hollandalı senfonik rock altılısı Within Temptation'ın ilk teklisidir. Abe Lenstra Stadyumu Abe Lenstra Stadion Hollanda'da Heerenveen bölgesinde bir futbol stadyumu 'dur. Hollanda 1. Futbol Ligi Eredivisie ekiplerinden SC Heerenveen'e ev sahipliği yapmaktadır. Stadyum adını, Hollandalı eski futbolcu Abe Lenstra'dan almıştır. Stadyum 1993'te inşa edilmiştir. Başlangıçta 14.300 olan koltuk kapasitesi sonradan 26.100'e yükseltilmiştir. Yemen'deki Yahudilerin tarihi Temani (ya da Yemen Yahudileri) Arap Yarımadası'nın güney ucundaki Yemen'de yaşayan veya ataları yakın zaman kadar Yemen'de yaşamış olan Yahudilere denir. Sihirli Halı Operasyonu ("Operation Magic Carpet") ile Haziran 1949 ve Eylül 1950 tarihleri arasında hemen hemen bütün Yemen Yahudileri İsrail'e getirtilmiştir. Bugün Temaniler'in çoğunluğu İsrail'de yaşarken küçük bir kısmı da ABD ve diğer ülkelerde yaşamaktadır. Yemen'de yaşayan Yahudilerin sayısı ise diğer Yemen Yahudilerine kıyasla bir elin parmakları kadardır. Temaniler, geliştirdikleri kendilerine has gelenekleriyle Aşkenaz ve Sefarad Yahudilerin'den ayrılırlar. Birçok Mizrahi kültürünün Sefarad kültürüyle entegre olması ve Temaniler'in Sefarad kültürüyle tanışmış olmaması Temaniler'in Mizrahi olup olamayacağı konusunu tartışmaya açar. Toplumcu Demokrasi Partisi Toplumcu Demokrasi Partisi (TDP), 3 Haziran 2007 tarihinde Toplumcu Kurtuluş Partisi ile Barış ve Demokrasi Hareketi'nin kendilerini feshederek, birleşmeleri sonucu kurulan bir siyasi partidir. TDP'nin ilk Genel Başkanı Mehmet Çakıcı olmuştur. Genel Sekreterler ise sırasıyla Asım İdris, Meltem Onurkan Samani, Esat Varoğlu, Cemal Özyiğit ve Mehmet Harmancı’dır. TDP ilk seçimlerine 2009 yılında katılmıştır. %6.81 oy oranı alan TDP meclise 2 milletvekili göndermiştir. 2010 yılında ara seçimde tek milletvekilliği için yapılan seçimleri kazanan TDP, milletvekili sayısını 3'e çıkarmıştır. 2010 yılındaki Yerel Seçimlerde ise KKTC genelinde 2 olan belediye meclis üyesi sayısını 13'e yükseltmiştir. 2013 yılında Lefkoşa’da gerçekleştirilen ara seçiminde belediye başkanlığına aday olan Dr. Suphi Hüdaoğlu %14 oranında oy almıştır. 28 Temmuz 2013 erken genel seçimlerinde alınan %7.8 oy oranı ile TDP, şu anda Meclis'te 3 milletvekili ile temsil edilmektedir. Lefkoşa'da Mehmet Çakıcı, Girne'de Zeki Çeler, Mağusa'da Hüseyin Angolemli TDP milletvekilleri olarak seçildiler. Bu seçimlerin ardından 17 Kasım 2013 tarihinde gerçekleştirilen TDP 4. Olağanüstü kurultayında genel başkanlık görevine Cemal Özyiğit seçilmiştir. 29 Haziran 2014 yerel seçimlerinde Lefkoşa Türk Belediyesi başkanlığına Mehmet Harmancı oyların %38.5'ini alarak seçilmiştir. Manuel Marulanda Pedro Antonio Marín Marín (13 Mayıs 1930 – 26 Mart 2008) kod adı Manuel Marulanda Vélez yoldaşları tarafından takılan lakabı "Tirofijo" ("İspanyolca: Keskin nişancı") olan FARC-EP "(Fuerzas Armadas Revolucionarias de Colombia-Ejército del Pueblo)(Türkçesi: Kolombiya Devrimci Silahlı Kuvvetleri – Halkın Ordusu)" lideriydi.Kolombiya’nın batı-orta bölümündeki kahve yetiştirilen Quindio bölgesinde köylü bir ailenin çocuğu olarak dünyaya gelir. Ailesi Liberal Partiye eğilimli olsalar da Marulanda siyasi ve ideolojik olarak Kolombiya Komünist Partisine PCC eğilim gösterir.Liberal Parti lideri Jorge Eliécer Gaitán’ın öldürülmesiye başlayan şiddet dönemi (1948-58) yıllarında siyasi bilinci oluşur. Mart 2006’da ABD Başsavcısı Alberto Gonzalez Adalet Bakanlığı ile koordineli şekilde Manuel Marulanda’nın başına 5 milyon dolarlık ödül koydu. Ancak bütün çabalara karşın Trufio yakalanmadı ve 26 Mart 2008 günü kalp krizi yüzünden hayatını kaybetti. Örgütte onun yerine Alfonso Cano geçti. Marulanda ve ailesinin üyeleri, birçok Liberal Parti sempatizanı köylü ailede olduğu gibi Jorge Eliecer Gaitan’ın öldürüldüğü haberinin kendilerine ulaşmasıyla beraber silahlı olarak ayaklanacaktır. Kendilerini rakip Muhafazakâr Parti ile yerel polisten korumak amacındadırlar. Bu süreçte Marulanda ailesinden bazı kişilerle beraber gerilla savaşçısı olarak evden ayrılır ve komünistlerle beraber çarpışır. Partiye bağlı silahlı gruplar bu dönemde çok etkilidir. Bu sırada öldürülen bir sendika liderine atfen Manuel Marulanda kod adını alır. Marulanda bu dönemde Jacobo Arenas olarak da bilinen Luis Morantes ile yakınlaşacak ve dost olacaktır. Arenas Kolombiya Komünist Partisinin önde gelen yöneticilerindendir. Bu grubun üyeleri daha sonra Marquetalia olarak bilinen bölgeye yerleşecek silahlarını muhafza edeceklerdi. Kolombiya Ordusuna güvenmedikleri için teslim olmazlar. Bu durum 1953 yılında muhafazakâr cumhurbaşkanı Laureano Gómez’i deviren General Gustavo Rojas yönetiminde de değişmez. Rojas Liberal Parti sempatizanı silahlı milislere silahlarını bırakmaları için af çıkartsa da teslim olanların öldürüldüğü haberleri Marulanda ve yoldaşları arasında huzursuzluk yaratır, Kolombiya Komünist Partisinin şehir merkezlerindeki yönetimi de kararsız kalır. 1957 yılında Rojas’ın devrilmesiyle birlikte 1958 yılında ülkedeki iki esas parti arasında lusal Cephe antlaşması imzalanır. Yeni hükûmet bu dönemde en büyük tehlike olarak kendi kendine bağımsızlığını ilan etmiş olan ve silahlı gücü bulunan Marquetalia Cumhuriyetini görür. Muhafazakâr parti ve ABD arafından yeni hükûmete yapılan baskı sonucu bölgeye yoğnu askeri harekat yapılacak ve Mayıs 1964'te bölge ordu birliklerince ele geçirilir. Kolombiya Ordusunun saldırıları genelde başarısız olur, gerillalar saldırılarla dağıtılsa da neredeyse çoğu başka yerlerde bir araya gelecek ve "Bloque Sur" (Güney Bloku) adındaki grubu 27 Mayıs 1964 günü oluştururlar. Grup 1966 yılında kurulacak olan FARC örgütünün temelini oluşturacaktır. Marulanda ve Arenas yeni gerilla grubunun liderleri olacaklardır. 1982 yılında yeni seçilen devlet başkanı Belisario Betancur gerilla gruplarıyla uzlaşabilmek amacıyla bir barış açılımı hamlesi yapar. FARC ve diğer slahlı gruplarları barış görüşmeleri için davet eder.FARC bu daveti kabul eder ve görüşmelerin La Uribe bölgesinde yapılmasını ister. Aylar süren uzlaşma görüşmelerinin ardından FARC ve hükûmet La Uribe Kararlarını imzalar. Bu anlaşmanın ışığında "Yurtsever Birlik" ortaya çıkar. Birlik içerisinde gerilla grupları, sendikalar, insan hakları örgütleri bulunmaktadır. Anlaşma ve bu çerçevedeki ateşkes 1984 yılından başlayacak ve 1990 yılına kadar sürecektir. Ancak süreç içerisinde ateşkes her iki tarafça da sayısız kez ihlal edilecektir. 1990 yılında devlet başkanı Cesar Gaviria yeniden başlayan görüşmeler sırasında Casa Verde’deki FARC karagahına saldırır, FARC lider heyeti ormanlık bölgeye kaçar. Marulanda 1999 yılında Andrés Pastrana yönetimindeki muhafazakâr hükûmet ile yapılan barış görüşmelerinde FARC heyetinin başındadır. Pastrana hükûmeti FARC’ın önerisi olan beş eyalette silahsızlandırılmış bölge uygulamasını kabul eder. Beş eyalet San Vicente del Caguan etrafında sıralanan eyaletlerdi. FARC bu bölgenin de-facto hakimi durumundaydı, yerel hükûmet temsilcileri bölgeyi zamanında terk etmek zorunda kalmıştı. Anlaşmanın uygulanmasıyla beraber gerillalar bölgede açıkça falliyet göstermeye başladılar ve FARC günlük hayatın her alanında siyasi, idari, hukuki, eğitimsel başlıklarda önderlik ettiği için neredeyse özerk bir devlet kurulmuştu. FARC bölgede ileriki dönemler için ordusunu eğitmeye ve güçlendirmeye de başlar. Bölgedeki arazilerin kokain ve uyuşturucu imalatı için kullanıldığı iddiaları özellikle sol ideolojiye düşman Kolombiya hükûmetleri ve ABD tarafından sürekli olara dile getirilecek, örgütün siyasi progaramından çok bu yöne dikkat çekilmeye çalışılacaktır. Görüşmelerde daimi ateşkese dair bir konu konuşulmadıysa da çatışmalarda gözle görülür bir düşme yaşanmış, ara sıra iki tarafın da silaha başvurması ve bazı kaçırma olayları görüşmelerdeki elçileri zor durumda bırakmıştır. Barış görüşmelerinin sağladığı ortam Şubat 2002’de FARC’ın bir milletvekilini kaçırmak için uçak kaçırmasıyla sona erecektir. Pastrana hükûmeti için bu olay biçilmiş kaftan olacak ve görüşmeler kesilerek savaş hâline tekrar dönülecektir. Marulanda 26 Mart 2008 tarihinde kalp krizinden hayatını kaybeder. Ölümünün ilk haberi 24 Mayıs 2008 tarihli "Revista Semana" adlı Kolombiyalı magazin dergisinde Savunma Bakanı Juan Manuel Santos tarafından dile getirilir. Bakan bu bilgiyi FARC içerisindeki güvenilir bir kaynaktan aldığını da ekler. Bakan, Marulanda’nın kendi bombardımanları sonucu öldüğünü iddai etse de FARC Komuta Merkezinden Timoleón Jiménez teleSUR televizyon kanalına gönderilen video görüntüsünde Marulanda’nın kalp krizi sonucu öldüğünü 25 Mayıs günü açıklar. Celal Alkoç Celal Alkoç (1902, Manastır - 7 Ağustos 1973), Türk asker. 1921 yılında Piyade Asteğmen rütbesi ile Harp Okulu'nu bitirdi. Türk Kurtuluş Savaşı'na katıldı. 1931 yılında Harp Akademisi'ni, bitirerek kurmay subay oldu. 1952 yılında Tuğgeneral rütbesine terfi etti. Tuğgeneral rütbesi ile 48. Tümen Komutan Yardımcılığı yaptı. 1955 yılında Tümgeneral rütbesine terfi etti. Tümgeneral rütbesi ile 3. Ordu Kurmay Başkanlığı, İstanbul Sıkıyönetim Komutanlığı Kurmay Başkanlığı, 66. Tümen Komutanlığı yaptı. 1957 yılında Korgeneral rütbesine terfi etti. Korgeneral rütbesi ile 2. Ordu Komutan Vekilliği ve 3. Ordu Komutan Vekilliği yaptı. 3. Ordu Komutanı iken atandığı Kara Kuvvetleri Komutanlığı'ndan emekli oldu. Evli ve dört çocuk babasıdır. KaranlÄ±k nebula Karanlık Bulutsu, soğurma bulutsuları olarak da anılan bu yıldızlarası bulutlar, koyu renkli gaz ve toz topluluklarıdır ve sıklıkla içlerinde oluşmakta olan yıldızları barındırmaktadırlar. Karanlık bulutsular, parlak bir bulutsunun bir kısmını örttüklerinde (örneğin Atbaşı Bulutsusu) veya arka plandaki yıldızları örttüklerinde (örneğin Kömür Çuvalı Bulutsusu) görülebilirler. Işığın körlenmesi, büyük moleküler bulutların çok soğuk ve çok yoğun parçalarında yıldızlararası toza sebep olur. Kümeler ve karanlık bulutsuların büyük bileşimleri, dev moleküler bulutlarla ilişkilidir. Soyutlanmış küçük karanlık bulutsular, Bart damlacıkları olarak bilinir. Aşağıda, 2000 ışıkyılı içerisindeki birçok karanlık bulutsu bölgesinin, gökada düzlemi üzerinde gösterildiği bir tabloyu ve tıklanabilir haritayı bulabilirsiniz. Harita, Dutra ve Bica'nın listelediği 742 karanlık bulutsunun konumlarını göstermektedir. Ayrıca, birkaç parlak bulutsu da haritada işaretlenmiştir. Bu karanlık bulutsular, Avcı Kolu'nun bize yakın kısımlarında önemli yıldız oluşum bölgeleridir. Örneğin meşhur Ülker yıldız kümesi, Boğa Takımyıldızı'ndaki karanlık bulutların arasında oluşan sıcak, genç yıldızlardan meydana gelmiştir. Aşağıdaki harita, önemli molekül bulutlarının Samanyolu düzlemi boyunca nerelerde bulunabileceğini göstermektedir. En meşhur karanlık bulutsuların bir listesi aşağıda verilmiştir. Harita ve bilgiler: Atlas of the Universe Richard Powell Özgürlük ve Reform Partisi Özgürlük ve Reform Partisi (Özgür Parti), 2006 tarihinde Kuzey Kıbrıs Türk Cumhuriyeti'nde Ulusal Birlik Partisi'nden ayrılmış olan Turgay Avcı tarafından kurulmuş siyasi partidir. Partinin amblemi ise üst tarafındaki yapraklar ile genel görünümünü ağaç formu olarak tamamlayan kollarını açmış insan’dır. Turgay Avcı, 25 Eylül 2006 tarihinde oluşturulan CTP-BG ile Koalisyon Hükümetinde Başbakan Yardımcısı ve Dışişleri Bakanı olarak görev aldı ve 5 Mayıs 2009 tarihine kadar görevi sürdürdü. ÖRP'nin 18 Nisan 2010'da yapılan Cumhurbaşkanlığı seçimlerinde ikinci cumhurbaşkanı Mehmet Ali Talat'ı desteklemesi parti içerisindeki kesimlerde tepkilere yol açmış ve aralarında milletvekili adaylarının da olduğu bazı kişiler partiden istifa etmişlerdir. Parti 2010 yılında feshedildi ve üyeleri Ulusal Birlik Partisi'ne katıldı. Hayvan Çiftliği (oyun) Hayvan Çiftliği, George Orwell'in yazdığı aynı isimli romandan uyarlanan seyirlik oyun. 1945 yılında kaleme alınmasına karşın, yayınlandıktan sonra 1950 yılında tanınan yapıt, tiyatroya Peter Hall tarafından uyarlanmıştır. Türkçeye çevrilmesini Özge Kayakutlu'nun yaptığı "Hayvan Çiftliği", Trabzon Devlet Tiyatrosu (2003), Yıldız Teknik Üniversitesi Oyuncuları gibi topluluklarca da sahnelendi. Bir saat 20 dakika süren oyun, tek perde olarak sahnelenmekte olup, eserin filmi de çevrilmiştir. Oyunda SSCB'nin kuruluşundan itibaren Stalin döneminde gerçekleşen önemli olayları bir hayvan çiftliğinde geçen olaylar şekilde yergisel bir dille anlatılmaktadır. Acımasız bir çiftlik sahibinin emrinde köle gibi yaşamaya çalışan çiftlik hayvanları birleşerek isyan eder. Ancak yeni gelişen düzen amacından sapacaktır. Hastalık yapıcı mikrop teorisi Hastalık yapıcı mikrop teorisi veya sadece mikrop teorisi, mikroorganizmaların birçok hastalığın nedeni olduğunu savunmaktadır. İlk ortaya konulduğunda çok tartışılsa da, artık günümüzde antibiyotikler ve hijyen uygulamaları gibi birçok yeniliğe yol açan klinik mikrobiyoloji ve modern tıbbın kilometre taşıdır. Gazzeli Procopius Gazzeli Procopius (MS 465-528) Hristiyan bir sofist ve retorikçi, memleketi olan bu şehrin ünlü okulunun en önemli temsilcilerinden biriydi. Bütün hayatını burada öğretmenlik ve yazmakla geçirdi. Kendi zamanının hiçbir teolojik hareketinin içinde yer almadı. Kendisi hakkında bilinen çok az bilgi yazdığı mektuplardan ve öğrencilerinin ona dönük övgülerinden ve halefi olan Gazzeli Choricius'dan derlenmiştir. Kendisi çok sayıda retorik ve teoloji kitabı yazarıdır. Procopius Gazaeus, Opuscula rhetorica et oratoria, edidit E. Amato, Berlin-New York: de Gruyter, 2009 (coll. Bibliotheca Teubneriana). Rose di Gaza. Gli scritti retorico-sofistici e le Epistole di Procopio di Gaza, a cura di E. Amato, Alessandria: Edizioni dell'Orso, 2010 (coll. Hellenica). Ä°necik, Karaburun İnecik, İzmir'in Karaburun ilçesine bağlı bir mahalle. İnecik , ilçe merkezi Karaburun'a 13 km., şehir merkezi İzmir'e 87 km. uzaklıkta olan bir mahalledir. 6360 Sayılı Kanun'un yürürlüğe girmesi ile birlikte yeni yasal hükümlerle köy statüsü mahalle olarak değiştirilmiştir. Tarihi 1500'lü yıllara uzanır. Köyün yerleşimi ise, köyün tarihi camisinin olduğu meydana bağlı olan sokaklar istikametinde düzenlenmiştir. Caminin duvarında Hicri 1319 (Miladi 1901) tarihli bir levha bulunmaktadır. İnecik, Kösedere ve Eğlenhoca köyleri (mahalleleri) ile adeta bir sacayağı oluşturur. 1960 ve 1970'lerde ülke çapında köyden kente artan göç, İnecik Köyü'nü de etkilemiştir. Köyde devamlı ikamet edenlerin giderek azalması ile bu üç köy içine en az nüfusa sahip köy konumuna gerilemiştir. Köyün girişinde eski köy okulu binası da harap haldedir. Doğusundaki Değirmentepe, çam ağaçları ile kaplıdır. Tepenin doğusundaki Ayvaz boğazından Urla'ya bağlı Uzunada ve iç körfez gözükür. Tepenin batısında ise Ege Denizi uzanır. Köyün liman yerleşimi olan Kaynarpınar'daki Dombarcık ve Elemeci adlı koylarında temiz denize girilebilir. İnecik'in iskelesi olan Kaynarpınar, gerek Karaburun-İzmir yolu üzerinde oluşu gerekse deniz kıyısında olmanın faydasıyla çokça tanınmıştır. Yazlıkçı nüfusunun etkisiyle yaz aylarında köyde ve iskeledeki nüfus artar. Geçim kaynağı tarıma ve balıkçılığa dayanır. İpekçilik de gelişmektedir. Köy ve civarındaki bağlardan üretilen üzümler, sofralık üzüm ve pekmez yapımında değerlendirilir. Zeytin ve yemiş (incir) üretimi de önemli geçim kaynağıdır. Özellikle bölgede üretilen Bardacık cinsi incirler çok ünlüdür. Balıkçılık ise özellikle Kaynarpınar limanı sayesinde önemini korumaktadır. İnecik'e ve Kaynarpınar'a yönelik olarak artan yazlık gelişler, bölgede doğal dokuyu zedeleyen binaların inşa edilmesine neden olmaktadır. Bu tahribata rağmen köyün doğal varlığını ve mimari dokusunu korunmaya çalışılmaktadır. İnecik Köyü Kalkınma Ve Güzelleştirme Derneği kurulmuştur. 2007 yılında ilk kez İnecik Kültür ve Görsel Sanatlar Günleri adı altında fotoğraf, resim sergileri, saydam gösterileri, tiyatro oyunları ve klasik müzik dinletilerini içeren etkinlikler düzenlenmişitr. Kaynarpınar'da ise yöredeki kadınların yaptıkları çeşitli el işleri ile yöresel örnekler sergilenmiştir. Bu etkinlik her yıl Ağustos ayında düzenlenmeye devam etmektedir. Köydeki etkinlikler gerek yerel gerekse ulusal basının ilgisini de çekmektedir. Ege mutfağının pek çok özelliğini yansıtan İnecik'in yöresel yemekleri hayli çeşitlidir ve yörede bu yemek çeşitleri yaygındır. Masır böreği, Çullama, Zıngata, Bazına, Cizlembe, Kabak çiçeği dolması, Çiğ sarma, Etli Sıra, Pirinçli mantar böreği, Öküz köftesi, Peynirli pide, Katmer, Puf böreği, Körmen köftesi, Fırın böreği bu çeşitlerden bazılarıdır. Peynir çeşitlerinden Kupanisti, tatlılardan Sündürme (höşmerim), Damat tatlısı, Oklavadan sıyırma ve Ev baklavası sayılabilir. Bu yemek çeşitleri bölgede bulunan üç köyün ortak yemek kültürüne ait olan yiyeceklerdir. Hurma Zeytin yörenin özgün bir ürünüdür. Ekolojik şartlarda dalında tatlılaşan bir sofralık zeytin türüdür. Bazı kaynaklara göre dünyada sadece Karaburun Yarımadası'nda yetişmektedir. Ancak Türkiye'de sadece Karaburun'da yetişen ve dalında olgunlaşan zeytin türüdür. Lezzeti diğer tüm zeytin çeşitlerinden farklıdır. Dış görünümü hurmaya benzediği için hurma zeytini adıyla anılır. Kırsal alanda doğal olarak yetişen,yörede kullanılan ve yenilen birçok yöresel ot ve maki türü vardır. Bunlardan bazıları: Itırlı bitkiler Meyveleri yenilen ağaçsılar Simon Rolfes Simon Rolfes (d. 21 Ocak 1982, IbbenbÃ¼ren, Almanya); Alman eski futbolcudur. Rolfes profesyonel kariyerine Werder Bremen takımının gençlik akademisinde yetiştikten sonra yine aynı kulüpte başladı. Kulüpte tam olarak 100 maça çıktı ve defansif orta saha pozisyonunda oynamasına rağmen 18 gole imza attı. 2002-2003 sezonları arasında kiralık olarak SSV Reutlingen'de oynadı ve 13 maçta görev aldı. 2004 yılında transfer olduğu Alemannia Aachen takımındaki ilk ve tek sezonunda 28 maçta görev aldı. 2005 yılından beri de Bayer Leverkusen'de görev alan Rolfes takımıyla 113 maça çıkıp 19 gol atmıştır Etiyopyalı Yahudiler Beta Israel (İbranice: ביתא ישראל) bugün birçoğunun İsrail'de yaşadığı Etiyopyalı Yahudiler'in adıdır. Yahudi olmayan Etiyopyalılar tarafından Amharca "Sürgündekiler" ya da "Yabancılar" anlamına gelen aşağılayıcı bir kelime olan Falaşa sıfatının kullanıldığı da görülür. Beta Israel cemaatinin %85'i 120.000 kişilik nüfusuyla İsrail'de yaşamaktadır. İsrail hükûmetince hayata geçirilen 1984'teki Musa Operasyonu ("Operation Moses") ve 1991'deki Süleyman Operasyonu ("Operation Solomon") ile on binlerce Etiyopyalı Yahudi İsrail'e getirtilerek Etiyopya'daki iç savaş ve kıtlıktan kurtarılmıştır. Seneler itibarıyla Etiyopyalı Yahudilerin İsrail'e göç rakamları şöyledir: Buna bağlı olarak Falaşa Mura isimli cemaat "Beta Israel"den kopmuş ve Hristiyanlığa geçmiştir. Buna rağmen bu cemaatten bazılarının Yahudiliğe geri dönüş yaptığı ve Halaha'ya bağlı kaldıkları görülür. 1975 yılında İsrail hükûmetinde dönemin Başbakanı Menahem Begin, Sefarad hahambaşısı Ovadya Yosef'in hükmüyle Beta Israeli Kayıp On Kabile'nin torunlarından olduğunu resmen kabul etti; böylece Etiyopyalı Yahudiler de İsrail'in Geri Dönüş Yasasından faydalandılar. Beta Israel'in Yahudilikleri konusunda şaibeye yer bırakmamak için cemaat formalite icabı "din değiştirip" Yahudiliğe geçti. Küçük Bahçe Küçük Bahçe 1978 yılında Çetin Altan tarafından yazılmış bir romandır. Romanda bahsedilen asıl kahramanın adı "X" diye geçer. "X", hapishaneden çıktıktan sonra küçük bahçede bir şezlongta oturarak hayal etiği yaşamlara girip çıkan ama gerçekte bunların hiçbirini yaşamayan bir kişidir. Kendini halkın içinde buluveren "X", bir süre sonra bu yaşamdan kurtulup yine şezlongunda oturmaya devam etmektedir. Bazen bir hoca, bazen düşen uçaktaki yolculardan biri, bazen bir cadı, bazen bir burjuva kadının kocası, bazen bir emekçi grubun üyesi, bazen bir holding sahibi ya da bakanlardan birisi olup onlar gibi düşünüp yaşamaya başlar hayal gücüyle. Oysa hayat devam etmektedir. "X"'in en büyük üzüntüsü devam eden hayatta kendisinin yapayalnız olması ve kendisini bu hayata ait olarak görmemesidir. Kendini bir boşluğa ışınlanmış olarak görmektedir. Buna sebep olan şey de; insanların onun toplumla olan ilişkisini kesmeye çalışması ve onu bu yaşamdan bezdirip, tüm yaşam kapılarının kapanmasını ve intihar etmesini istemeleridir. "X" in bu hayallerinin arasına bazen başka yaşamlar girmektedir. Roman adını, "X" baş kahramanın küçük bir bahçede şezlongta oturmasından alır. Geleneksel roman tekniğinden çok farklıdır. Çetin Altan'da çok kısa bir zaman diliminden yola çıkarak bir romana dönüştürme cesareti görülür. Romanda bu yönüyle belli bir zaman ve mekân yoktur. Neredeyse bir gün ile sınırlandırılmış gibidir. Toplumdaki farklı kesimlerdeki insanların yaşamları gözler önüne serilmektedir. Her insanın yaşamı üzerinden ilerleyen bir zaman ve mekân tekniği söz konusudur. Musa Operasyonu Musa Operasyonu (İbranice: מבצע משה‎, "Mivtza Moşe", İngilizce: "Operation Moses") Beta Israel olarak bilinen Etiyopyalı Yahudiler'in 1984'te kıtlık yüzünden Sudan'dan İsrail'e gizlice getirilmesi için yapılan operasyondur. Adını Tora'da adı geçen Musa peygamberden alan bu operasyon İsrail Savunma Kuvvetleri, CIA, Hartum'daki ABD elçiliği ve Sudan güvenlik güçlerinin ortak çabalarıyla düzenlenmiştir. 21 Kasım 1984'te başlayan operasyon 8.000 Etiyopyalı Yahudi'nin uçak yoluyla Sudan'dan İsrail'e göç etmesi sağlandı ve 5 Ocak 1985'te son buldu. Binlerce Falaşa Etiyopya'yı yaya yoluyla terk edip Sudan'daki mülteci kamplarına yerleşti; bu göç esnasında yaklaşık 4.000 Falaşa hayatını kaybetti. Sudan gizlice İsrail'in mülteci kamplarını boşaltmasına izin verdi. Konu medyaya sızınca Sudan Arap ülkeleri tarafından operasyonun durdurulması için baskı gördü, sonuç olarak 1.000 Falaşa mülteci kamplarında mahsur kaldı. Bunların birçoğu ABD destekli Yeşu Operasyonu ("Operation Joshua") ile kurtarıldılar. İsrail'de, ailelerinin Afrika'da kalması sonucu 1.000'den fazla çocuk bir süre ebeveynsiz kaldı fakat 1991'de Süleyman Operasyonu ("Operation Solomon") ile 14.000 Falaşa daha İsrail'e getirilince çocuklar ailelerine kavuştu. Melekler Korusun Melekler Korusun, 2009 yılında Show TV'de yayınlanan dram gençlik dizisi. Özge Özpirinçci, Selin Şekerci, Rojda Demirer, Alper Saldıran, Ömer Köse, Hümeyra Akbay, Cansın Özyosun, Yıldız Kültür ve Taner Barlas'ın oynadığı dizi izleyiciler tarafından beğeniyle izlenmiştir. İpek Taşkır Balıkesir'in Ayvalık ilçesinde annesi ile birlikte yaşayan 17 yaşında bir genç kızdır. Kocası Kemal ve büyük kızı öldüğüden dolayı annesi Melek Taşkır için İpek’i korumak birinci amaç olmuştur. Melek kızını her türlü kötülükten korumaya çalışan otoriter bir annedir. Hemşirelik bölümünü kazanan İpek İstanbul 'a gidip oyunculuk okumak istemektedir. Önceleri izin vermeyen Melek kızının ısrarları sonucu İstanbula gitmeye razı olur. Melek ve İpek Balıkesir dışına hiç çıkmamıştır. Balıkesir’deki terzi dükkânını ve evini satan Melek İstanbul gibi büyük bir ilin kötülüklerle dolu olduğunu bildiği için kızı İpek'le birlikte İstanbula gelir. Tek amacı kızını kötülüklerden korumak ve onun okuldan mezun olduğunu görmektir. İstanbul'a gelip Kehribar Dibek ve onun kızı Mualla Dibek ile birlikte bir ev kiralarlar. Ev sahibi Salih Meneviş karşı komşularıdır. Salih karısından boşanmış, oğlu Deniz ile yaşayan birisidir. Çok iyi bir insan olan emekli öğretmen Salih zor durumlarında Melek ve İpek’e her zaman yardımcı olur. Üst komşuları olan öğrenci Esin Kömürcü ve Özgür Çelikli İpek’in en yakın arkadaşları ve sırdaşı olurlar. Aynı apartmanda oturan üniversiteden hocası Erkan Tülek'e aşık olan İpek onun arkadaşı Esinle çıkması üzerine çok üzülür. Aynı zamanda kendisine aşık olan Barış Üstünkaya ile de arkadaş kalmaya çalışır. Cansın Özyosun, dizinin Ağustos başında final yapacağını belirtmiştir. Dizinin Sonunda İpek'in Bebeği Doğdu ve Melek'in Son Cümlesi: 'Bütün anneler melektir, çocukları da﻿ melekler korur...' Kelimesiyle dizi Hümeyra'nın ninni şarkısı ile sonlandı... Tekrarları FOX (Türkiye) ve 360 (TV kanalı) da yayınlanmaktadır... Her hikâyenin bir sonu vardır. Sonun mutlu mu yoksa mutsuz mu olacağına ise geçmişi karar verir. İpek büyük bir heyecanla geldiği İstanbul'da büyük bir aşk, bir aile, tutkun olduğu bir meslek ve de bitmeyecek dostluklar edindi. Her zaman çalıştı, hayal etti ve kendi mucizesini yarattı. Şimdi hayattaki en büyük mucizeyi yaşamaya geldi sıra. Malta'nın posta tarihi ve posta pulları Malta'nın posta pulları Malta Cumhuriyeti'nin posta yönetimi tarafından basılır. MaltaPost p.l.c. bu pulları basar. 1860 tarihinde, Malta ilk pulunu yayımladı. Bu ülke Birleşik Krallık'ın bir kolonisiydi ve 21 Eylül 1964 yılında Birleşik Krallık'tan bağımsızlığını aldı. O zamandan beri 2006 yılına kadar 1400 pul yayımladı ve ayrıca Avrupa posta pulları, Dünya Doğayı Koruma Vakfı (WWF) ve SEPAC gibi çeşitli programlarda görev aldı. Malta'nın anı pulları onun bağımsızlığından sonra Malta'da olmuş olan önemli olaylara dayanır. Gerçekten, ilk anı pulu Malta'nın Birleşik Krallık'tan bağımsızlığından sonra bağımsızlık günü anısına basılmıştır. Daha sonra anı pulları Malta'nın Avrupa Birliği'ne girişi ile devam etti ve madeni paranın ondalık sisteminin tanıtımı ve daha sonra eure ayrıca basıldı. William Berger William Berger (d. 20 Haziran 1928 - ö. 2 Ekim 1993) Avusturya asıllı sinema oyuncusu. 1960'lı yıllardan 1990'lı yıllara uzanan meslek hayatı boyunca 140 kadar filmde rol almıştır. Başta İtalyan ve Fransız filmleri olmak üzere çeşitli Avrupa filmlerinde yer alan Berger, daha çok Spagetti Westernleri ve gezi belgeselleri ile tanınmıştır. 2 Ekim 1993'te Los Angeles, Kaliforniya'da prostat kanseri nedeniyle hayatını kaybetmiştir. Amerika Birleşik Devletleri Donanması fırkateynleri listesi ABD Deniz Kuvvetleri fırkateynler listesi (Buharlı fırkateynler hariç): "Diğer gemi sınıfları için ABD Deniz Kuvvetleri savaş gemileri listesi maddesine bakınız:" 2 FF gemi (1963): Meksika'ya devredilmiştir - ARM Bravo sınıfı 10 FF ve 1 AGFF gemisi (1964 - 1968): 46 FF gemi (1969 - 1974) 1 AGFF gemisi (1965) 6 FFG gemisi (1966 - 1968) 51 FFG gemisi (1977 - 1989) İlk tekne 2006'de hizmete girmiştir. Ãœnanimizm Ünanimizm, 20. yüzyılın başlarında Jules Romains tarafından kurulan, fertlere değer vermeyerek topluluğu meydana getiren tek ruhu konu olarak ele alan edebiyat akımıdır. Kökenlerini hayatın içine kadar ilerleten, onu tanımlayarak etkilemeye çalışan, hayatı bütünüyle ele alarak; çağdaş bir klasisizm meydana getirmek amacındadır. Temeli toplumsal bir mistisizme dayanmaktadır. Daha çok, romantizm ve sembolizmin etkisi altında kalmıştır. Bunun yanı sıra, Baudelaire, Whitman ve Durkheim gibi önemli isimlerden de etkilenmiştir. Toplumsal konuları işleyerek insan kardeşliğini dile getirir. Ayrıca, insanlığın ilk adımları, uygarlığın gelişimi, aile-insan sevgisi, evrensel bir cumhuriyet gibi konuları da ele alır. Amerika Birleşik Devletleri Donanması devriye fırkateynleri listesi ABD Deniz Kuvvetleri devriye fırkateynleri veya karakol fırkateyinleri (PF: Patrol Frigate) listesi: "Diğer gemi sınıfları için ABD Deniz Kuvvetleri savaş gemileri listesi maddesine bakınız:" Filogenetik ağacı Bir filogenetik ağaç veya evrim ağacı farklı biyolojik türler veya ortak bir atası olan diğer varlıkların arasındaki evrimsel ilişkileri gösteren bir grafik ağaçtır. Bir filogenetik ağaçta, iki dalın ayrıldığı her bir düğüm noktası altsoyların ortak atasını temsil etmektedir. Bazı ağaçların dal uzunlukları alt türlerin birbirinden evrimsel olarak ayrışma zamanı ile ilişkilidir. Her düğüm bir takson, yani bir taksonomi birimidir. İç düğümler geçmişte var olmuş taksonlara ait olup doğrudan gözlemlenemeyeceği için hipotetik taksonlar olarak adlandırılır. Yasemince (dizi, 1994) Yasemince, yönetmenliğini Mustafa Şevki Doğan ve Kartal Tibet'in yaptığı televizyon dizisi. 1993-2005 tarihleri arasında yayınlanan dizi hakkındaki en geniş çaplı ve en gerçek sezon ve kanal bilgilerini içeren sayfa için İnce İnce Yasemince sayfasına bakınız. Madaba HaritasÄ± Madaba Haritası (aynı zamanda Madaba Mozaik Haritası olarak da bilinmektedir) Ürdün Madaba'daki erken dönem Bizans mimari örneklerinden olan Aziz George kilisesinin tabanındaki mozaik çalışmasının bir parçasıdır. Madaba haritası Kutsal Topraklar, antik Filistin ve özellikle Kudüs'ün işlendiği günümüze ulaşan en eski özgün harita çalışmasıdır. Üzerinde tasvir edilen Kudüs simgesinde bulunan, I. Justinianus tarafından inşa ettirildiği bilinen Nea kilisesinden dolayı MS 6. yüzyıla tarihlendirilir. Madaba haritası, Necef Çölü'nde bulunan ve başka kaynaklarda geçmeyen yerlerin adları ile ayrıntılı bir Kudüs haritası vermesi nedeniyle büyük önem taşır. Eski yıkık kiliselerden birinin tabanında bulunan mozaik 1884'te ortaya çıkarılmıştır. 1896'da bilim adamlarının dikkatini çektiğinde büyük bölümü bozulmuş olan haritanın eldeki parçası antik Neapolis'ten (bugün Nablus) Mısır'a uzanan bölgeyi kapsar. Harita 1965-66 yıllarında Herbert Donner başkanlığında Alman arkeologlar tarafından restore edilmiştir. Madaba Mozaik Haritası doğuya doğru düzenlenmiştir. Haritaya bakıldığında bugün kuzey olarak anlaşılan üst kısım doğuyu göstermektedir. Bu durum ziyadesiyle normal kabul edilebilir çünkü mozaik bir kilisede bulunmuş ve bu kiliseler doğu yönüne bakacak şekilde inşa edilmişlerdir. Yani kiliseye giren ve mozaiği gören kişi yerde haritayı incelerken coğrafi olarak da doğru yerde bulunmuş ve haritaya batıdan doğuya doğru bakmış oluyor. Yazılar da buna uygun olacak şekilde doğuya bakan kişi tarafından okunacak bir biçimde düzenlenmişlerdir. Bu nedenden ötürü binaların hemen hemen hepsi batı cepheleriyle birlikte tasvir edilmiştir ki bu durum kiliselerin apsislerinin görünmemesine sebep olmuştur. Harita üzerinde doğu yönünden batıya akar biçimde tasvir edilen nehir, Nil nehridir. Kilisenin ve özellikle haritanın kaynaklarından birini oluşturan Eusebius'un eserlerinde de Nil nehri yanlış bir biçimde doğudan batıya akar biçimde tasvir edilmişlerdir. Hatch Up Your Troubles Hatch Up Your Troubles (Türkçe: Yumurtadan Çıkan Senin Belan) 1949 yılında gösterime girmiş Tom ve Jerry serisinin kısa konulu 41.çizgi animasyon filmidir. Technicolor tarafından üretilmiş, 14 Mayıs 1949 'da MGM tarafından gösterime sokulmuştur. Fred Quimby tarafından üretilmiş, William Hanna ve Joseph Barbera tarafından yönetilmiştir. "Hatch Up Your Troubles" ilk önce anne ağaçkakanın kısa bir öğle yemeği için yuvadan ayrılmasıyla başlar. Yumurta yuvadan zıplayarak yok olur ve yere düşer, inişli çıkışlı olarak Jerry'nin fare deliğinin içine girer ve yatağına düşer. Jerry uyanıp yumurtanın oturmasını bulur, yumurta kırılır. İçinden yavru ağaçkakan çıkar Jerry'i hemen görünce annesi sanır. Çok sevimlidir, ama doğal olarak acıktığından Jerry'nin mobilyalarını gagalamaya başlar. Jerry ağaçkakanı tekrar yuvasına götürür, ama küçük kuş Jerry'i izleyerek deliğine geri döner. En sonunda, Jerry ağaçkakanın geri dönmesini ister ve onu düzenlice dışarı bırakır. Bir yere gider, umutsuzluğa kapılarak bebek ağaçkakan bahçenin çevresine sapar, Tom karşıdakine şüphelenmez, şezlonguna oturur, bir şeyler içer ve "Saturday Evening Puss" adlı dergiyi okur. Ağaçkakan dikkatsizce şezlongun ayağını biraz gagalar. Tom sinirlenir ağaçkakanın üzerine içeceği döker, sonra şezlongun ayağının tamamını gagalayıp kazanç sağlar, bu nedenle şezlong katlanır Tom oturduğu yerde hareketsiz kalır. Tom kuşu yakalamaya başlar, oda acıyla bağırır "Mama! Mama! Mama! Mama!" (Türkçe: Anne!) Jerry fare deliğinden ortaya çıkar ve müdahale etmeye karar verir, Tom'u tırmıkla durdurur. Bununla birlikte Tom tırmığı tutup kontrolü ele alır, Jerry'i bir işlemle tuzağa düşürür, ordan kaçmaya çalışır. Ağaçkakan tırmığı gagalayarak bu işi bitirir, Jerry bırakılınca koşar, ve Tom geriye doğru posta kutusunun içine fırlar. Tom geriye kalan tırmık sapını Jerry'e ve kuşa fırlatır, ama kuş çabucak gagalayarak onu küçük bir sapa çevirir. Bunun sonucunda onları kovalar, Tom kuşu yutar. Kuş Tom'un midesini derince gagalar, sertçe titrer. Tom kovayla su içer, sadece bunun için vücudundaki küçük deliklerden su sızar. Ağaçkakan sonunda Tom'un dişini gagalayarak dışarı çıkar, ve Jerry'e koşar, o baltayı alarak koşar ve soğuk kanlılıkla vurur. Tom Jerry'i gövdesinden ayırmaya kalkışır, ağaçkakan süreklilikle kedinin kafasını gagalar. Tom ağaçkakanı eliyle yakalar ve şişe mantarıyla gagasını kapatır, kuş onu gagalasada işe yaramaz. Tom sonra ağaçkakanı telgraf direğine bağlar. Bununla birlikte, ağaçkakan kendiliğinden özgürlüğü kontrol eder, ve Jerry çok kısa zamanda kurtarmayı not eder, Tom'u durdurmak ve Jerry'i kurtarmak için düzenli karışık hesabını çabucak yapmaya koyulur. Ağaçkakan telgraf direğini gagalar Tom'un kafasının üzerine düşer, onu çekiçleyerek yerin içine düşürür. Jerry ağaçkakana yardım ettiği için memnundur. Bununla birlikte, anne ağaçkakan uçarak sahneye çıkar. Bebek ağaçkakan sonra onun annesi olduğunu anlar, ve annesine silkinir. Jerry bayanın çocuğu olduğunu anlar her şeye rağmen arkadaşı olur. Yalnız biraz sonra, bebek ağaçkakan Jerry'e geri uçarak gelir, ona büyük öpücük verir ve tekrar uçar gider, Jerry mutlulukla sallanır. Gianfranco Parolini Gianfranco Parolini (20 Şubat 1925 - 26 Nisan 2018), İtalyan sinema yönetmeni, senarist ve aktör. Daha çok yönettiği Spagetti Western filmleri ile hatırlanır. 1950'li yıllardan 1980'li yıllara kadar devam eden kariyeri boyunca 30 kadar filmi yöneten ve bir o kadar filme de senarist olarak imza atan Parolini bazı filmlerde de aktör olarak yer almış, birkaç filmin de yapımcılığını üstlenmişti. Uluslararası alanda en çok tanınan filmleri arasında Spagetti Western türünden olan "Sabata Üçlemesi"'ni oluşturan Sabata Vadiler Hakimi (1969), Elveda Sabata (1971) ve Sabata Dönüyor (1971) sayılabilir. Filmlerinde başta Frank Kramer (yönetmen) olmak üzere Robert F. Atkinson, John Eastwood, Cehett Grooper ve Frank Littleword gibi 11 ayrı takma isim kullanıyordu. Ecnadeyn Muharebesi Ecnadeyn Muharebesi, 30 Temmuz 634 tarihinde Bizans İmparatorluğu ve Dört Halife ordusu arasındaki gerçekleşen ilk büyük çaplı savaştır. Savaşın sonucu Müslümanların kesin zaferidir. Bu savaşın ayrıntıları en iyi biçimde Müslüman kaynaklarında, El Vakidi gibi yer almaktadır. Seat Cordoba 1993 yılında yollara çıkan Seat Cordoba Türkiye'ye 1.4 litre 75 HP ve 1.4 litre 100 HP'lik benzinli, 1.4 litre 75 HP,1.9 litre 101 HP ve 1.9 litre 130 HP'lik dizel motor seçenekleri ile ithal ediliyor.Cordoba'nın Avrupa'da bu motor seçenekleri dışında 1.2 litre 64 HP benzinli,1.9 litre 64 HP dizel motorversiyonları da bulunuyor.Cordoba Basic,Stella,Signo ve Sport donanım seçenekleri sunuyor.Otomatik şanzıman ise sadece 1.4 litre 75 HP'lik versiyonda opsiyonel olarak alınabiliyor. Cordoba'nın kalbinde Seat,VW ve Skoda modellerinde de kullanılan 1390 cc hacmindeki dört silindirli 6 supaplı bir motor görev yapıyor.6000 d/d'de 100 HP güç,4400 d/d'de 126 Nm tork üreten bu motor maksimum gücünü yüksek devirlerde vermesinden ötürü alt devirlerde cansız.Artan devirlerle birlikte bu görünüm ortadan kalkıyor. Cordoba 1.4 0'dan 100 km/s hıza 11.7 saniyede ulaşıyor.Ara hızlanma ölçümlerinde ise 60–100 km/s hızlanmasını dördüncü viteste 13.5, 90–120 km/s hızlanmasını beşinci viteste 22 saniyede tamamlanıyor.100 km'de ortalama 7.1 litre kurşunsuz benzin tüketebilen Cordoba 45 litrelik deposu ile 633 km'lik menzile sahip. The Trial (müzik grubu) The Trial deneysel bir Alman-Türk-İsviçreli-kökenli alternative grubudur. Müzikleri rock, pop, wave, industrial ve başka türleri kapsıyor. Grup 1985 yılında Berlin'de M. Strenge ve αlabay tarafından kuruldu. İkisi o sıralarda daha çok sosyal-eleştirel konularla ilgileniyorlardı. Müziksel arka plan başta αlabay tarafından gürültü ve deneysel ses kolajları şeklinde oluşturulmuştu. 1987'de ayrı yollardan devam etmeye karar verdiler ve αlabay, düzenli müzik yapmaya başladı. O zamanlar, herhangi bir müzik tarzına ait olma isteği yoktu, ama The Cure, Joy Division ve Sisters of Mercy gruplarının tesiri bayağı iz bırakmıştı. 1988'de αlabay Berlin'den ayrılıp, Almanya'nın güneybatısına yerleşti. 1989 ile 1995 arası konserli, aktif bir devirdi. 1998'den itibaren internet ve telefon yoluyla birkaç albüm oluştu, ama grup 1998 ile 2008 arası ancak iki kez sahneye çıktı. 2001 ile 2005 arası bir konsept-albümü yapıldı (Statements & Unanswered Questions). Bu eser, grubu kuran ikilinin 1986'da taslak olarak hazırlayıp, hayata geçirmediği bir albümdü. İki kurucu, bu albümü yeniden düzenledi. M. Strenge 1996'da ağır bir kaza geçirdiğinden, albümün konsepti olan sosyal-eleştirel konuların yepyeni açılardan yeniden yorumlanması mümkündü. 2006 yılında, yine daha çok grup çerçevesinde çalışma arzusu belirdi. Bu yıl bir dönüm noktasıdır, çünkü ilk kez tamamen Türkçe söylenmiş bir eser kaydedilmeye başlanır. O zamana kadar sadece birkaç parça Türkçe söylenmiştir. Bu karar kaynağını, 2005 yılında İzmir'e ve İstanbul yolculuklarında, Türkiye'de alternatif müziğin ne şekilde ilerlemiş ve tanınmış olduğunu görmekle buldu. Zamanla, Replikas, Mor ve Ötesi veya Duman gibi gruplar, yerli "hafif" müziğe new wave ve alternative havaları katmıştı. Bundan önce, alternatif müzik derken, akla daha çok crossover veya metal geliyordu. The Trial, 1980'lerin Berlin'inde kuruldu. O zamanlar, soğuk savaşın perspektifsizliğinin ve sosyal gerginliklerin tesiri altındaydı. Sözlerin itham eder, sosyal-eleştirel ve kötümser tarzı aynı anda, "etraf ile bir mahkeme duruşmasında bulunmak" hissini vermekteydi – the trial: (Kafka'nın Dava'sını ima ederek) mahkeme duruşmasında/dava anlamını taşıyor. Öte yandan, terimin çokanlamlı olması, müziğin deneysel olmasını karşılıyor. İlk başta, asıl sosyal-eleştirel olan M. Strenge idi, αlabay ise daha çok basit ve duygusal, tipik Wave/Pop sözleri yazıyordu. Grubun bir özelliği, parçaların sözlerinin tek bir dilde olmamasıydı. İngilizcenin yanında ilâveten Almanca, Fransızca ve Türkçe de bulunuyorlardı. Türkçe bu durumda özel bir konumdaydı, çünkü o zamanın alternatif müziğinde pek kullanılmıyordu. 2005/2006 senesinde αlabay, Türkçede, o şekilde ne İngilizcede ne de Almancada düşünülebilir veya hissedilebilir şeylerin, söylenebilindiğinin farkına vardı: Her şey az çok tercüme edilebilindiğinden, (birkaç) dil, tek bir dilin dilsel ve kültürel düşünce tarzının darlığını kırıp açabilir düşüncesi bu gelişimi kucaklamaktaydı. İlk kayıtlar, ele ne geçirilebiliyorsa, onunla yapılmıştı, akustik bir gitardan başlayıp, küçük bir Yamaha PSS-401'e kadar. 1988'den itibaren, daha egzotik çalgılar kullanma fırsatı belirdi: dulcimer, psalteriyon, monokor (yektar) gibilerinden ve benzeri. Bunlara bateri, piyano ve bas gitarı katılıyordu. Elektro gitar da 1987'den itibaren tek tük kullanılıyordu, ama rock müziğindeki tipik başrolü ancak 1989'dan itibaren oynamaya başladı. Bunların ardından, "normal" çalgılarla devam edilen yıllar belirdi. Zaman zaman keman veya saksafon da katıldı. 2000 senesinde önemli bir adım atıldı: müziğe ağırlıklı bir şekilde ana çalgı olarak saz eklendi. O zamandan beri müzikte, sazla bazı, bayağı manipüle edilmiş ve Türk rock müziğinde bu şekilde şu ana dek tanınmayan seslerle çalınan pasajlar oluşturuldu. Zamanla grup, bilgisayar, çöp tenekeleri, buz dolapları ve (yolda kayıt edilmiş) çevresel ses örnekleri de kullanmaya başladı. The Egg and Jerry The Egg and Jerry (Türkçe: Yumurta ve Jerry) Tom ve Jerry serisinin kısa konulu 99. çizgi animasyon filmidir, 1956'da yaratılmıştır, William Hanna ve Joseph Barbera , müziği yapan Scoott Bradley ile üretmiş ve yönetmişlerdir. 1949'daki "Hatch Up Your Troubles" adlı çizgi filmin sinemaskop yapılışıdır, ve CinemaScop yapılmış birkaç çizgi filmden biridir. Sadece çizgi filmin orijinal görünümü Geniş perdeyle formatlanmıştır, karakterlerin çevresi mürekkeple koyulaştırılmıştır, ve arka planı daha da biçimlendirilmiştir. Çizgi filmin başlığı roman kelimeleriyle oynatılmıştır ve The Egg and I filmden alınmıştır. "Hatch Up Your Troubles" ilk önce anne ağaçkakanın kısa bir öğle yemeği için yuvadan ayrılmasıyla başlar. Yumurta yuvadan zıplayarak yok olur ve yere düşer, inişli çıkışlı olarak Jerry'nin fare deliğinin içine girer ve yatağına düşer. Jerry uyanıp yumurtanın oturmasını bulur, yumurta kırılır. İçinden yavru ağaçkakan çıkar Jerry'i hemen görünce annesi sanır. Çok sevimlidir, ama doğal olarak acıktığından Jerry'nin mobilyalarını gagalamaya başlar. Jerry ağaçkakanı tekrar yuvasına götürür, ama küçük kuş Jerry'i izleyerek deliğine geri döner. En sonunda, Jerry ağaçkakanın geri dönmesini ister ve onu düzenlice dışarı bırakır. Bir yere gider, umutsuzluğa kapılarak bebek ağaçkakan bahçenin çevresine sapar, Tom karşıdakine şüphelenmez, şezlonguna oturur, bir şeyler içer ve "Saturday Evening Puss" adlı dergiyi okur. Ağaçkakan dikkatsizce şezlongun ayağını biraz gagalar. Tom sinirlenir ağaçkakanın üzerine içeceği döker, sonra şezlongun ayağının tamamını gagalayıp kazanç sağlar, bu nedenle şezlong katlanır Tom oturduğu yerde hareketsiz kalır. Tom kuşu yakalamaya başlar, oda acıyla bağırır "Mama! Mama! Mama! Mama!" (Türkçe: Anne!) Jerry fare deliğinden ortaya çıkar ve müdahale etmeye karar verir, Tom'u tırmıkla durdurur. Bununla birlikte Tom tırmığı tutup kontrolü ele alır, Jerry'i bir işlemle tuzağa düşürür, ordan kaçmaya çalışır. Ağaçkakan tırmığı gagalayarak bu işi bitirir, Jerry bırakılınca koşar,