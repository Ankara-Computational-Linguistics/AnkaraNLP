önce, 1909 yılı süresinde Girit'te yabancı ülkeler tarafından sürdürülen bir postane topluluğu içindeydi. Fransa Girit'teki kendi ilk posta pulunu 1902 ve 1903 yıllarında yayımladı. İlk set bir santimden beş franka kadar 15 değeri içeriyordu. Pulların dizaynı 1900 yılları Fransız pulu dizaynında olup, "CRETE" yazısını içeriyordu. Bu sadece geçici bir çözümdü, çünkü hala yerel para birimi olan kuruş geçerliydi. Bu nedenle 1903 yılında postane büyük değerli beş pulu bir kuruşdan yirmi kuruşa kadar değerlerle sürşarjladı. NGC 2022 NGC 2022 Avcı takımyıldızı yönünde bulunan en parlak gezegenimsi bulutsu. Frederick William Herschel tarafından 28 Aralık 1785 tarihinde keşfedilmiştir. Gine ve Yeşil Burun’un Bağımsızlığı için Afrika Partisi Gine ve Yeşil Burun’un Bağımsızlığı için Afrika Partisi ("Portekizcesi: Partido Africano da Independência da Guiné e Cabo Verde") veya PAIGC, Gine-Bissau’yu 1973 yılındaki bağımsızlığından 1990’lı yılların sonuna dek ve 2004 yılından 2005 yılına kadar iktidarda olan siyasi parti. Halihazırda parti Ulusal Halk Meclisinde çoğunluğa sahiptir. 2007 yılında iktidardaki koalisyonun bir parçası olmuş, 2008 yılında görevden ayrılana kadar PAIGC üyesi Martinho Ndafa Kabi başbakan olarak görev yapmıştır. 1956 parti Portekiz sömürgesi olan Gine’de Amilcar Cabral ve kardeşi Luis Cabral tarafından kuruldu. Parti, Gine ve Yeşil Burun’un Portekiz’den bağımsızlığını savunmaktaydı. 1950’li yıllarda Portekiz Ginesi Portekiz’in Afrika kıtasındaki en az gelişmiş sömürgesiydi. Konumu gereği Portekiz’in Angola ve Mozambik’deki sömürge toprakları için sıçrama noktası oluşturuyordu. 1959 yılında meydana gelen "Pijiguiti Katliamı" özellikle işçilerin ve halkın PAIGC örgütünü desteklemelerine yol açacaktır. Olayda eylem yapan liman işçilerine Portekiz askerlerince ateş açılacak ve 50 işçi hayatını kaybedecektir. Portekiz buna rağmen örgütü ciddiye almayacak ve bastırmaya bile çalışmayacaktır. 1961 yılında Mozambik’deki FRELIMO, Angola’daki MPLA ve Gine-Bissau’daki PAIGC Portekiz’e karşı yürüttükleri bağımsızlık mücadelelerini koordine edebilme için Portekiz Sömürgelerindeki Ulusal Örgütler Konferansını ("Portekizcesi: Conferência das Organizações Nacionalistas das Colónias Portuguesas") kurarlar. İlk başta Portekiz’in ülkeden çıkmasını barışçıl yollarla savunan PAIGC Porekiz rejiminin giderek silahlı kuvvetler başvurmasıyla beraber silahlı eylemlere başlayacaktır. Portekiz’e karşı silahlı mücadele Mart 1962’de Praia’da başlayacak, eylemler çoğunlukla Yeşil Burun Adalarından çok Gine’de yoğunlaşacaktır. Yeşil Burun’da PAIGC yeraltında örgütlenirken askeri saldırılarla zayiat alan örgüt bir süre sadece sabotaj eylemleri yapacaktır. 1963 Ocak ayında Amilcar Cabral Portekiz’e savaş ilan edecek ve Tite askeri üssüne saldırılacaktır. Kuzey bölgelerde yoğun çatışmalar yaşanır. Sürmekte olan Soğuk Savaş döneminde PAIGC gerillaları Sovyetler Birliği ve Küba’dan askeri silah ve cephane desteği alacak, bu ülkelere eğitim için gerilla gönderecektir. İlk parti kongresi Şubat 1964'te kurtarılmış Cassaca kentinde yapılır. Bu kongrede PAIGC örgütünün sİyasi ve askeri kanadı yeniden değerlendirilir ve örgütlenir. Gerilla kuvvetlerini desteklemek için yeni bir ordu ("Halkın Devrimci Silahlı Kuvvetleri FARP") kurulmasına karar verilir. Savaş boyunca Portekiz Ordusu oldukça başarısız olur. Uzun süre PAIGC ciddiye alınmaz, birlikler Angola ve Mozambik’deki çatışma bölgelerine kaydırılır. Durumun ciddiyetini anlamaya başlayınca ise iş işten geçmiştir. 1966 yılında Amilcar Cabral, Havana Küba’da yapılan "Tricontinental Konferansı"na katılacak ve Küba lideri Fidel Castro üzerinde olumlu bir etki bırakacak, bu sayede Küba, PAIGC örgütüne bağımsızlık mücadelesi için askeri danışmani doktor, teknisyen ve mühimmat yardımı yapacaktır. Gine-Bissau’ya gönderilen Küba delegasonunun başında Kübalı ünlü devrimci Victor Dreke bulunur. 1967 yılına gelindiğinde PAIGC Portekiz kışla ve karakollarına yüzlerce saldırı düzenlemiş ve ülkenin üçte ikisine hakim olmuş konumdadır. Ertesi yıl Portekiz yeni atanan General Antonio de Spinola önderliğinde yeni bir saldırı başlatır. Spinola gerillaların halk desteğini kırmak için ise büyük bir inşa süreci başlatır, okullar, hastaneler, yolların yapımına girişir. Portekiz Ordusu ABD’nin Vietnam’da kullandığı napalm ve biyolojik silahları kullanmaya başlar. Spinola’nın uyguladığı taktiklerle Portekiz Ordusu ilerlemeye başlayacaksa da PAIGC Sovyetler Birliği ve Küba’dan aldığı yeni silahların yardımıyla saldırılara kısa sürede yanıt üretecektir. Örgütün Ilyushin Il-14 bombardıman uçakları bile bulunmaktadır. Ocak 1973'te örgüte büyük bir darbe indirilir ve lideri Amilcar Cabral Portekiz gizli servisince öldürülür. Her şeye rağmen 24 Eylül 1973'te tek taraflı olarak ilan edilen bağımsızlık Birleşmiş Milletler Genel Kurulunda 93-7 oyla kabul edilir ve Portekiz’in ülkedeki silahlı varlığı yasadışı ilan edilir. Portekiz Ordusu askeri olarak ayakta olsa da Lizbon’daki Salazar rejimi sömürge savaşları sonucunda iflasın eşiğini gelen ekonomik yapı, rejimden memnuniyetsizliğini dile getiren sol kamuoyu ve düşük rütbeli subaylar ile sıradan askerlerin müdahalesi sonucu Karanfil Devrimi sonucu devrilecektir. Geçiş döneminde en güçlü siyasi özne olan Portekiz Komünist Partisinin sömürgelerle ilgili politikası olan koşulsuz bağımsızlık verilmesi Angola, Mozambik ve Gine-Bissau’da uygulanacak, 10 Eylülde bağımsızlığını kazanan Gine-Bissau’nun ilk devlet başkanı Amilcar’ın kardeşi Luis Cabral olacaktır. 11 yıllık savaşın sonunda ülkede bulunan 35,000 Portekiz askerinden 1,875 tanesi, PAIGC örgütünün 10,000 askerinden 6,000 tanesini hayatını kaybedecektir. Bağımsızlığın kazanılmasından sonra iktidara PAIGC geçecektir. Devlet başkanı Luis Cabral olacaktır. PAIGC, Gine-Bissau ve Yeşil Burunun birliğinden yana olsa da birlik 1980 yılında bozulacaktır. 1980 yılında Yeşil Burunlu olan Cabral’a yapılan askeri darbe sonucu iktidarı João Bernardo "Nino" Vieira alacaktır. Bu gelişme üzerine partinin Yeşil Burun örgütü ayrı bir parti olarak ayrılacaktır. Vierira yönetiminde PAIGC iktidarda kalacak, bu dönemde parti özellikle Sovyetler Birliğinin dağılma süreciyle beraber marksist-leninist ilkeleri terk edecektir. 1991 yılında ilk çok partili seçimler yapılacak, PAIGC oyların %46’sını alarak birinci parti olacaktır. Ülkede 1998 Haziran ayında başlayan iç savaş 1999 Mayısında Vieira’nın devrilmesiyle sonuçlanır. Parti Kongresinde ise Vieira “savaş çıkartmak için kışkırtıcılık” suçundan partiden atılır ve yerine eski başbakanlardan Manuel Saturnino da Costa getirilir. İktidardaki askeri cuntanın onayıyla devlet başkanlığı için aday olan PAIGC üyesi Francisco Benante devlet başkanı seçilir. Kasım ayında yapılan parlamento seçimlerinde ise PAIGC yine birinci parti olur. Parti 2004 Mayıs ayında yapılan seçimlerde %31 oyla birinci parti olur ve iktidardan devrildiği 1999 yılından itibaren ilk kez hükümete gelir. Parti lideri , Carlos Gomes Júnior başbakan olur. 2005 yılında yapılan devlet başkanlığı seçimlerinde ise PAIGC adayı, sürgünden dönen Vieira karşısında tutunamaz ve Vieira yeniden devlet başkanı seçilir. Seçildikten sonra Gomes’i görevden alır ve PAIGC içinde kendisi lehine muhalefet yapan Aristides Gomes’i başbakanlık görevine getirir. 2007 yılında ise güvenoyu alamayan Aristides görevden alınınca PAIGC’in de aralarında bulunduğu koalisyon başa gelir ve PAIGC liderlerinden Martinho Ndafa Kabi başbakan olur. Kabi ile partisi arasındaki çelişkiler 2008 yılında su yüzüne çıkar ve parti desteğini çekince Kabi görevi bırakmak zorunda kalır. Kjetil-Vidar Haraldstad Kjetil-Vidar Haraldstad (sahne adı Frost) 28 Haziran 1973'te Norveç'te doğdu ve şu anda Satyricon ve 1349 gruplarının bateristidir. Satyricon ve 1349'ın dışında, Gorgoroth, Zyklon-B, Gehenna ve Keep of Kalessin gibi gruplarla da çalışmıştır. Satyricon'a ilk kez "The Forest is My Throne" demosunun kayıtlarında geçici olarak çalışmış, daha sonra grubun kalıcı bir elemanı olmuştur. NGC 2346 NGC 2346, Tekboynuz takımyıldızı gök eşleği üzerinde bulunan gezegenimsi bulutsu. William Herschel tarafından 5 Mart 1790 tarihinde keşfedilmiştir. İki merkezi yıldızı vardır. Görünüşe göre yıldızlardan biri, daha şişkin olan diğeri tarafından yutulmadan önce gaz yaymıştır. Daha büyük olan yıldız tarafından yayılan maddeler, bir kelebek gibi görülen dev loplar şeklinde genişlemektedir. İkili yıldız'ın periyodu yaklaşık olarak 16 gündür ve değişkendir. Toz kendisini merkezi yıldızın sıcaklığıyla gösterir ve tayfın kızıl ötesi kısmında alışılmadık derecede parlaktır. Microtus Microtus, Cricetidae familyasından Kuzey Avrupa, Asya ve Kuzey Amerika'da bulunan sıçan türlerini içeren kemirici cinsi. Dünya üzerinde 62 türle temsil edilirler. Otlaklarda yaşarlar. Kulak, bacak ve kuyrukları kısa olan tıknaz yapılı kemiricilerdir. Yazın otlak ve sazlıklarda yeşil bitkileri diğer zamanlarda tahıl, tohum ve ağaç kabuklarını yerler. Kadın Kadındır Kadın Kadındır 1961 Fransa - İtalya ortak yapımı romantik müzikal komedi filmidir. Özgün adı Une femme est une femme olan film ABD'de A Woman Is a Woman adı ile gösterilmiştir. Senaryosunu Fransız Yeni Dalga sinema akımının öncü yönetmeni Jean-Luc Godard'ın yazıp yönettiği "Kadın Kadındır" yönetmenin ilk renkli filmidir. Godard'ın 1960 yılında çektiği ilk uzun metrajlı filmi olan Serseri Aşıklar'dan (À bout de souffle) sonraki ikinci uzun metrajlı filmidir. Film, yönetmenin kendi deyimiyle, her ne kadar çelişkili bir ifade şekli gibi gözükse de, ""Yeni Gerçekçi bir müzikal filmdir"". Godard'ın entelektüel sezgilerinin ürünü ince esprilerle örülmüş olan film, Amerikan müzikal komedi filmlerine yapılan muzipçe bir gönderme, bir selam duruşudur. Filmde striptiz dansçısı Angela'nın (Anna Karina) isteksiz aşığı Émile'den (Jean-Claude Brialy) ısrarla bir çocuk isterken, Émile ve onun yakın arkadaşı Alfred (Jean-Paul Belmondo) arasında seçim yapma durumunda kalması konu edilir. Yapımcılığını İtalya adına Carlo Ponti ve Fransa adına Georges de Beauregard'ın birlikte üstlendikleri filmin müziklerini Michel Legrand bestelemiş, önemli rollerinde ise Jean-Paul Belmondo, Anna Karina, Jean-Claude Brialy ve Henri Attal oynamışlardır. Filmde Jeanne Moreau'nun da bir cameo rolü vardır. Mankenlikten gelme Danimarka asıllı aktris Anna Karina aynı zamanda Jean-Luc Godard'ın eşiydi. "Serseri Aşıklar"'ın setinde tanışmış bu filmden hemen önce de evlenmişlerdi. Anna Karina Godard'ın tam sekiz filminde oynayacaktır. "Kadın Kadındır" CinemaScope geniş perde sisteminin Fransız versiyonu olan "Franscope" tekniği ile çekilmişti (CinemaScope'un sahibi Fox şirketine isim hakkı ödememek için Avrupa'da geliştirilmiş geniş perde sistemlerinden birine verilen isim de Franscope'tu). Filmin çekimleri tümüyle Paris'te yapılmıştır. Filmin Altın Ayı ödülüne aday gösterildiği Berlin Uluslararası Film Festivali'nde Anna Karina "En İyi Kadın Oyuncu" dalında, yönetmen Jean-Luc Godard da "Özel Dalda" Gümüş Ayı ödüllerini almışlardı. Angela Paris'te bir kulüpte gündüzleri striptiz dansçısı olarak çalışmaktadır. Birlikte aynı evi paylaştığı Émile Récamier'e (Jean-Claude Brialy) aşıktır ve ısrarla ondan bir bebek yapmak istediğini söyler ama kendisine karşı fazla ilgili gözükmeyen Émile buna pek istekli değildir. Komşuları Angela'ya Madam Récamier diye hitab ederler ama onlar henüz evli değillerdir. Émile evlenme planlarını da sürekli erteler. Bebek meselesi yüzünden sürekli didişirler. Bu arada ortak arkadaşları Alfred de (Jean-Paul Belmondo) Angela'ya aşıktır ve sürekli olarak ona kur yapar. Émile'den beklediği ilgiyi göremeyen ve istekleri sürekli reddedilen Angela Alfred'le yatar, ama tekrar Émile'e döner. Birbirlerini sevdiklerini anlarlar ve bebek yapmaya karar verirler. Fimdeki ilginç mizansenlerden biri de çiftin birbirlerine küsüp konuşmadıkları zaman, evdeki kitaplıktan aldıkları birkaç kitabın başlıklarından seçtikleri sözcükleri göstererek birbirlerine laf çaktırmalarıdır. Filmde Alfred Lubitsch (Jean-Paul Belmondo) barda ayakta içkisini yudumlayan bir kadına (Jeanne Moreau) yaklaşır ve "Jules ve Jim" nasıl gidiyor? diye sorar ve "eh işte, orta karar" anlamına gelen "moderato" cevabını alır. Bu sahnede Moreau misafir oyuncudur ve kendini oynamaktadır (cameo rol). O günlerde François Truffaut'nun yönettiği ve başrolünü Jeanne Moreau'nun oynadığı Jules et Jim adlı filmin çekimleri devam etmektedir, film ertesi yıl yani 1962'de gösterime verilecektir. Jeanne Moreau "moderato" cevabıyla aynı zamanda 1960 tarihli Moderato Cantabile filmine de bir gönderme yapmaktadır. Peter Brook'un yönettiği bu filmin başrollerini de yine Belmondo ve Moreau birlikte paylaşıyorlardı. (53. dakika). "Kadın Kadındır"'da birçoğu Fransız Yeni Dalga akımına ait olan birkaç filme göndermeler yapılır. Bu filmlerin bazılarında "Kadın Kadındır"'ın oyuncuları rol alıyorlardı. Gönderme yapılan filmler şunlardır: Filmin müziklerini Michel Legrand bestelemiştir. 5 şarkılık EP (Extended Play) şeklindeki soundtrack albümü Fransa'da filmle aynı yıl Philips firması tarafından piyasaya verilmişti.(Philips 432.595) Filmin önemli şarkılarından ikisi şunlardır: Soundtrack albümünde yer alan 5 şarkı ise şunlardır: NGC 2438 NGC 2438 Pupa takımyıldızında bulunan gezegenimsi bulutsu.William Herschel tarafından 19 Mart 1786 tarihinde keşfedilmiştir. NGC 2438, Messier 46 kümesiyle birlikte görülür, ancak M46'nın yarıçap hızını paylaşmadığından muhtemelen ilgili olmayabilir. Bu duruma benzer bir örnek olarak NGC 2818 gösterilebilir. Bulutsu merkezi yıldızının parlaklığı, 17,7'dir. Rutger Hauer Rutger Oelsen Hauer (d. 23 Ocak 1944- ö. 19 Temmuz 2019) Hollandalı, Altın Küre ödülü kazanmış aktördür. En çok "Blade Runner", "The Hitcher", "Ladyhawke", "The Blood of Heroes" ve "Batman Begins" filmlerindeki rolleri ile tanınır. Hauer, Hollanda'nın Breukelen kentinde doğdu. Anne-babası Arend ve Teunke'nin iksi de drama öğretmeniydi. Kendi kaiyerleri ile çok meşgul oldukarıda Rutger ve üç kızkardeşini dadıları büyüttü. Rutger 15 yaşında denize kaçtı ve ir yılının gemide yaşayarak geçirdi. Sonraki üç yılda elektrikçilik ve marangozluk gibi çeşitli işlerde çalıştı. "Floris" adlı 1969 yapımı televizyon dizisindeki rolü ile oyunculuğa başladı. Kariyerinin yönü, Paul Verhoeven'in "Turkish Delight" (1973) filminde başrolü alması ile değişti. 1981 yılında, Sylvester Stallone'nin başrolde oynadığı "Nighthawks" filmindeki psikopat ve soğukkanlı terörist Wolfgar rolünü oynadı ve ilk kez bir Amerikan yapımı filmde rol aldı. Ertesi yıl kült bilim kurgu filmi "Ölüm Takibi"'nde replicant Roy Batty'yi oynadı. Rutger Hauer sıkı bir çevreciydi. Hollandalı oyuncu Rutger Hauer 19 Temmuz 2019'da 75 yaşında yaşama veda etmiştir. I Love Rock 'n' Roll "I Love Rock 'n' Roll", pop şarkıcısı Britney Spears'ın üçüncü stüdyo albümü Britney'den Avrupa'da yayınlanan dördüncü uluslararası teklidir. Tekli, ABD'de yayımlanmamıştır. Şarkı 2002 yapımı "Crossroads" adlı filmde de kullanılmıştır. Filmde Spears'ın karakteri şarkıyı bir karaoke barda söylemektedir. Spears, şarkının orijinal versiyonunun favori şarkıları arasında yer aldığını belirtmiştir. Chris Applebaum'un yönettiği videoda Spears dar deri bir kıyafet içindedir. İlerleyen sahnelerde Spears büyük hoparlörler ve parıldayan ışıkların da yer aldığı kırmızı bir odada kendi müzik grubuyla şarkıyı seslendirirken gösterilir. Spears yerde sürünür ve gerçek bir gitarla hoparlörleri parçalamadan önce hayali bir gitarı çalıyormuş gibi yapar. Ayrıca dönen bir motorsikletin üzerinde dans eder ve konfeti ile kaplanır. "I Love Rock 'n' Roll", Spears'ın en büyük ticari başarısızlığı haline gelmiştir. Pek çok ülkede İlk 10'a girmeyi başaramamıştır. Fakat yine de pek çok ülkede İlk 30'a girmeyi başarmıştır. Şarkı, İngiltere listelerinde başarı göstermiştir. Listelerde 13. sıraya kadar yükselmeyi başarmıştır (Bu sırada, 2008'de Break the Ice yalnızca 15. sıraya kadar yükselmeyi başarabilene kadar, Spears'ın İngiltere'deki en başarısız liste performansıydı.). Tekli bu ülkede toplam 51.000 adet satmıştır. "I Love Rock 'n' Roll", Spears'Ä±n Eurochart Hot 100 Singles listesine giren ilk teklisidir. Food and Travel Türkiye'deki ilk sayısını 2008 yılının Eylül ayında vermiş, İngiltere kökenli aylık yeme-içme ve seyahat kültürü dergisi. Derginin aldığı ödüller arasında PPA (Periyodik Yayınlar Birliği Editoryal ve Baskı Mükemmelliği Ödülleri) 2008 Büyük Ödülü ve 2007 En İyi Editör Adayı, çeşitli kurumlar ve ülkeler tarafından verilen Yılın Dergisi, Yılın Muhabiri, Yılın Abonelik Dergisi, Yılın Yemek Yazarı Ödülleri ve En Merak Uyandıran Makale Özel Ödülü bulunuyor. Yeme-içme ve seyahat kültürünü birleştiren Food and Travel dergisi, dünyanın her köşesinden tatları ve yolculuk deneyimlerini konu ediniyor. Food and Travel dergisi, dünyadan ve Türkiye'den alışılmadık ve seçkin tatilleri, farklı yemekleri, gurme yolculukları, otel ve restoran tavsiyelerini, yeme-içme ve seyahat dünyasına dair değişik önerileri, dünyanın önde gelen yemek ve seyahat yazarlarının kaleminden fotoğraflarla sunmayı kendisine amaç ediniyor. Dergideki konular, Yeme-İçme (Yemek ve İçki olarak iki kategori halinde), Gurme Seyahat, Seyahat, Haberler ve Tarif Defteri olarak altı bölüme ayrılıyor. Resmi web sitesi: www.foodandtravel.com.tr Diğer: yemek tarifi Bir Diğer: yemek tarifleri Güneybatı Afrika Halk Örgütü Güneybatı Afrika Halk Örgütü (SWAPO) (, SWAPO; , SWAVO; , SWAVO), Namibya'da bulunan bir siyasi partidir. 1960 yılında dönemin Güney Afrika Cumhuriyeti'nde iş başında olan Apartheid yönetimine karşı gerçekleştirilen silahlı mücadele ile başlatılan kurtuluş harekatı, ülkenin 1990 yılında Namibya adı ile bağımsızlığa kavuşması ile sonuçlanmıştır. 1990 yılında elde edilen bağımsızlık sonrası SWAPO siyasi parti olarak hayatına devam etmiştir. Söz konusu yıldan bu yana SWAPO ülkede kurulan tüm hükumetlerde iktidar partisi olarak yer almıştır. Joanna Cassidy Joanna Cassidy ("d. 2 Ağustos 1945, Amerikalı kadın oyuncudur. Cassidy, Haddonfield, New Jersey'de Virginia ve Joe Caskey'in kızı olarak doğdu. " Mission: Impossible", "Falcon Crest", "Starsky & Hutch" ve "Fantasy Island" dizilerinde yan rolde yer almasının yanı sıra, "240-Robert", "Buffalo Bill", ve "Dallas" dizilerinde de başrolde oynadı. 1982 yapımı "Ölüm Takibi" filminde ilk kez bir sinema filminde canlandırdığı "Zhora" karakteriyle ilk kez büyük bir rolde yer aldı. Sonraki yıl Gene Hackman ve Nick Nolte ile "Under Fire" filminde oynadı. "Hollywood Wives" (1985), "The Fourth Protocol" (1987), "Who Framed Roger Rabbit" (1988), "The Package" (1989), "Don't Tell Mom the Babysitter's Dead" (1991), "Barbarians at the Gate" (1993), Stephen King uyarlaması "The Tommyknockers" ve Wes Craven'ın "Vampire in Brooklyn" (1995) filmlerinde oynadı. Superman'in 1990'lı yıllardaki animasyon dizisinde seslendirme yaptı. 1994 yılında "The Rockford Files: I Still Love L.A" adlı televizyon filminde oynadı. "Boston Legal" dizisinin ikinci sezonunda yer aldı. 1964 yılında evlendiği Dr. Kennard C. Kobrin ile bir kız çocuk ve bir erkek çocuk sahibi oldu. Çift 1974 yılında boşandı. NGC 2818 NGC 2818 güney takımyıldızı Kumpas yönünde bulunan bir gezegenimsi bulutsu. James Dunlop tarafından 28 Mayıs 1826 tarihinde keşfedilmiştir. Bu olağanüstü bulutsu, bir 5 milyar yıl daha çekirdeğinde bulunan hidrojeni, ardından da helyumu nükleer füzyon yakıtı olarak hiç durmaksızın kullanıp bitirdikten sonra, çekirdeğinin artıkları bir beyaz cüce olarak yaşamına devam edecek. NGC 2818 güney yarımküre takımyıldızlarından Kumpas (pusula) yönünde, yaklaşık 10.000 ışık yılı uzaklıkta bulunan ve bir açık yıldız kümesi olan NGC 2818A içerisinde yer alıyor gibi görünmektedir. Bulutsu, yıldız kümesinin bulunduğu mesafede yaklaşık 4 ışık yılı bir genişliğe sahiptir. Ancak yapılan hassas ölçümler, bulutsunun kendi hızının küme üyesi yıldızların hızından çok farklı olduğunu göstermektedir. Bu sonuç ise, NGC 2818'in sadece şans eseri yıldız kümesi ile aynı görüş açısı üzerinde yer alıyor olabileceği ve de kümenin uzaklığı veya yaşı ile bir ilgisi bulunmayabileceği konusunda güçlü bir kanıttır. Pardus Ağ Yöneticisi Ağ Yöneticisi, bir Linux dağıtımı olan Pardus'un bulunduğu fiziksel ortamdaki ağlara bağlanmasını sağlar. Pardus Ağ Yöneticisi yapımında Python ve QT sürüm 3.3.8 görsel arayüz hazırlama aracı kullanılmıştır. Ayrıca oluşturulan bağlantıların ayarları da değiştirilebilir. DHCP sunucunun size atadığı IP adresi, ağ geçidi bilgilerin dışında kendi belirleyeceğiniz sabit bir IP adresini, Alt ağ maskesini ve Ağ geçidini kullanabilirsiniz ya da İsim Servisi Ayarları penceresinden DNS sunucu ayarlarını değiştirebilirsiniz. Pardus'ta konsola (komut satırı) "network-manager" yazarak da kullanılabilir. Konsola network-manager—help yazdılığında ekrana basılan metin. Morgan Paull Morgan Paull, (d. 15 Aralık 1944 – 17 Temmuz 2012), en çok Ridley Scott'ın "Ölüm Takibi" filmindeki Holden rolü ile tanınan Amerikalı oyuncu. 1970 yapımı "Patton" filmindeki Yüzbaşı Richard N. Jenson rolü ile sinemaya adım atmıştır. Paull, Mide kanseri'dem Ashland, Orego'daki evinde 17 Temmuz 2012 tarihinde ölmüştür. 9th Wonders! 9th Wonders! ("9. Harika"), "Heroes" adlÄ± dizide kurgusal bir olgudur. Çizgi roman yazarı Isaac Mendez'in geleceği resmedebilme özelliğini keşfinden sonra bazı Heroes karakterlerinin gelecekte yaşayacakları olaylar ve diğerlerinin hayatı ile ilgili olayları içeren bir çizgi roman serisidir. Diziyle birlikte gerçek yaşama uyarlanmıştır. Panini Comics, NBC ve DC Comics iş birliği içerisinde 2008 yılında 34 hikâyeden oluşan tek ciltlik bir çizgi roman arşivi oluşturulmuştur. Yayıncısı Isaac Mendez, yayın şirketi Helix Comics'tir. Ciltte; romanın yazarı Masi Oka, dizinin yapımcısı Jeph Loeb, senaristleri Aron Eli Coleite ve Joe Pokaski ile söyleşilere de yer verilmiştir. Ciltte, bir dergide yayınlanan "Heroes" posteri de bulunmaktadır. Yeni Zelanda bayrağı Yeni Zelanda bayrağı günümüzde kullanıldığı hali ile 1869 yılından itibaren kullanılmaya başlanmış, "New Zealand Ensign Act" ile birlikte de 12 Haziran 1902 yılında göndere çekilerek ada ülkesinin resmi bayrağı olarak kullanılmaya başlanmıştır. Bayrak koyu mavi bir zeminden oluşmaktadır ve bayrağın göndere çekilen tarafında sol üst köşesinde bayrağın dörtte bir oranını kaplayacak şekilde mavi dikdörtgen konumlandırılmıştır. Bu dikdörtgen içerisinde ise "Union Jack" olarak adlandırılan Birleşik Krallık bayrağı yer almaktadır. Union Jack'in bayrakta kullanılması ile birlikte ada ülkesinin Büyük Britanya ile birlikte İngiliz Milletler Topluluğu'na olan bağlılık gösterilmektedir. Bayrağın dalgalanan ucunda bulunan beyaz çerçeveye sahip beş adet kırmızı beş köşeli yıldız ise Crux takım yıldızı ifade etmektedir. Bu takımyıldızının konumlandırılması ile ada ülkesinin güney yarıküredeki konumu simgelenmektedir. Yeni Zelanda'da son yıllarda bayrağın değiştirilip değiştirilmemesi ile ilgili tartışmalar yaşanmaktadır. Günümüzde kullanılan bayrağın Avustralya bayrağı ile benzerlik göstermesi ve bu benzerliğin karışıklıklara neden olmasının yanı sıra, bayrakta yer alan Union Jack'in Yeni Zelanda'nın bağımsızlığına gölge düşürdüğü, Büyük Britanya kolonisi ya da ona bağlı bir bölge intibası yarattığı gerekçesiyle yeni bir bayrağın kabul edilmesi yönünde fikirler sunulmaktadır. Bayrağın değiştirilmesi konusunda adımlar atan hükûmet bu doğrultuda bir komisyon oluşturmuş, söz konusu komisyon 16 Temmuz tarihine kadar olası yeni bayrak önerilerini toplamış ve bunları değerlendirmiştir. Komisyona ulaşan bayraklar 10 Ağustos 2015 tarihinde ilk önce 40'a, 1 Eylül 2015 tarihinde de finale kalacak şekilde 4'e düşürülmüştür. Söz konusu dört bayrak arasında 20 Kasım ile 11 Aralık tarihleri arasında yapılacak olan oylamada, en çok oyu alan bayrak son finale kalmıştır. Ülkenin bayrağı konusunda gerçekleştirilecek son oylama ise 3 ile 24 Mart 2016 tarihleri arasında gerçekleştirilmiş, halktan finale kalan yeni bayrak ile güncel olarak kullanılan Yeni Zelanda bayrağı arasında seçim yapmaları istenmiştir. Bu oylamada çıkan sonuca göre de ülke eski bayrağın kullanılmaya devam edilmesi yönünde karar vermiştir. Komisyon kendisine ulaşan binlerce bayrak modelleri içerisinde dört tanesini oylamaya sunmak üzere ön plana çıkarmıştır. Komisyon ilk önce dört adet bayrağın oylamaya sunulacağını açıklamış, bunun üzerine Aaron Dustin tarafından tarafından tasarlanan "kırmızı tepe" adını verdiği bayrak modelinin de oylamaya dahil edilmesi yönünde imza kampanyası düzenlenmiş, bu kampanya neticesinde de Yeni Zelanda başbakanı John Key 23 Eylül 2015'te yaptığı açıklamada söz konusu tasarımın (eğrelti otunu içermeyen tek tasarım olarak) oylamaya dahil edildiğini ifade etmiştir. Söz konusu bayraklar arasındaki seçim 20 Kasım 2015 ile 11 Aralık 2015 tarihleri arasında gerçekleştirilmiştir. 20 Kasım 2015 ile 11 Aralık 2015 tarihleri arasında gerçekleştirilen oylamada, halka finale kalan beş bayrağı beğeni önceliğine göre sıralamaları (1. - 2. - 3. - 4. - 5.) istenmiş ve alternatif oy uygulaması gerçekleştirilmiştir. Bu oy verme işlemine göre ilk beğeni sırasına göre en çok 1. sırada gelen bayraktan başlayarak bir sıralama yapılmış, ilk öncelik sıralaması neticesinde aday bayraklardan biri çoğunluğu elde edemediği için sonuncu gelen bayrak listeden çıkarılarak kalan dört bayrak arasında tekrar öncelik sıralaması yapılmıştır. Bu öncelik sıralaması çoğunluğa ulaşacak bayrak bulunana kadar yapılmış, en son iki bayrak kalmış ve son iki bayrak arasında da yapılan sayım sonucu aday bayraklardan biri öncelikli aday olarak %50'yi geçmesi ile ilk oylama sonuçlanmıştır ve sonuçlar da 15 Aralık 2015 tarihinde açıklanmıştır: Komisyon tarafından son beş bayrak olarak referanduma sunulan bayraklar arasında en çok oyu alan bayrak, güncel Yeni Zelanda bayrağı ile son finale çıkarak ülkenin yeni bayrağını belirlemek için seçenek olmaya hak kazanmıştır. Bu oylama 3 ile 24 Mart 2016 tarihleri arasında gerçekleştirilmiş olup, yapılan oylama sonucu nüfusun %56,6'sı eski bayrağın kalması yönünde oy kullanarak bayrağın değişmesine onay vermemiştir. Dönüm Noktası Crossroads (Dönüm Noktası) , başrolünü pop yıldızı Britney Spears'ın üstlendiği 2002 yapımı bir komedi-dram filmidir. Filmin yönetmenliğini Tamra Davis üstlenirken senaryo Shonda Rhimes'a aittir. Spears'a ilk beyazperde deneyiminde Kim Cattrall ve Dan Aykroyd da eşlik etmektedir. Filme cinsel içerik ve alkol tüketimi nedeniyle ABD'de yaş sınırlaması getirilmiştir. Film yayımlandığı dönemde eleştirmenlerce olumsuz karşılansa da zamanla Spears hayranları, genç kızlar ve eşcinseller arasında bir klasik haline gelmiştir. "Ana madde: Music from the Major Motion Picture Crossroads" Filmde Spears'ın kendi adını taşıyan albümünden üç şarkı yer aldı: "Overprotected", "I'm Not A Girl, Not Yet A Woman" ve "I Love Rock 'n' Roll". Ayrıca filmden yer alan altı şarkıdan oluşan orijinal bir soundtrack yayınlandı. "Crossroads", 15 Şubat 2002 tarihinde 2,380 sinema salonunda gösterilmeye başlandı. Açılış gününde $5.2 milyon gelir elde ederek Spears'ın rakibi Mariah Carey'nin filmi "Glitter"dan %80 daha fazla başarı gösterdi. "Crossroads" açılış haftasında $14,527,187 gelir elde ederek "Box Office" listelerine ikinci sıradan girdi. İkinci haftasında film 5. sıraya gerilerken, "Yahoo Movies"e göre tanıtımının az yapılması nedeniyle, üçüncü haftasında $4.1 milyon gelir elde ederek listeye dokuzuncu sıradan girdi. Dördüncü haftasında Crossroads ilk ona giremedi fakat $2.4 milyon gelir elde etmeyi başardı. Film gişe hayatı boyunca ABD'de $37,191,304, diğer ülkelerde $23,949,726 ve toplamda $61,141,030 gelir elde etti. Crossroads, eleştirmenler tarafından genellikle olumsuz karşılanmıştır. Eleştirmenler filmin, tahmin edilebilir ve amaçsız olduğunu ayrıca Spears'ın genç hayranları için uygun olmadığını belirtmişlerdir. Diğer yandan bazı olumlu eleştiriler de vardır. "E!", Spears'ın oyunculuğunun diğer pop yıldızı Mariah Carey'den daha başarılı olduğunu belirtmiştir. 2005'te "VH1"ın hazırladığı "Tüm Zamanların En İyi 100 Gençlik Filmi" listesinde "Crossroads" "Titanic" ve "Notebook"un hemen ardından üçüncü sırada geldi. Burnout Paradise Burnout Paradise (önceleri Burnout 5 olarak biliniyordu), Criterion Games tarafından geliştirilen Burnout bilgisayar oyunu serilerinin yedinci oyunudur. Ocak 2008'de PlayStation 3 ve Xbox 360; 5 Şubat 2009'da ise Microsoft Windows için satışa sunulmuştur. Oyun aynı zamanda Eylül 2008'de PlayStation Store için satışa sunulmuştur. Oyun Paradise City adında kurgusal bir şehre sahip.Oyundaki şehir olan 'Paradise City' ismini Guns N'Roses grubunun şarkısından almıştır. Paradise City şarkısı aynı zamanda oyun müziği olarak kullanılmıştır. Günah çıkarma Günah çıkarma - Barışma, Hristiyanlık inancına göre tövbekarların günahlarını bir din adamına itirafını müteakiben günahların bağışlanmasından oluşan uygulama. Music from the Major Motion Picture Crossroads "Music from the Major Motion Picture Crossroads", başrolünde Britney Spears'ın yer aldığı Crossroads filminin resmi soundtrack albümüdür. Yalnızca altı parçanın yer aldığı albüm çeşitli sanatçılara ait farklı şarkıların yanı sıra Spears'ın bazı şarkılarının daha önce yayınlanmamış düzenlemelerini içermektedir. Albüm, sadece filmin yayımlandığı ilk hafta sinema salonlarından ücretsiz olarak temin edilebilmiştir. Ticari olarak satışa sunulmayan albümden, bu yüzden herhangi bir resmi albüm listesinde yer almamıştır, ABD'deki sinema salonlarına 500.000 civarında dağıtılmıştır. Birleşik Krallık'ta da 200.000 civarında albüm dağıtılmıştır. Toplam dağıtılan albüm sayısı 1.000.000 civarındadır. HÃ¼manist Yahudilik Yahudilik'in bir alt kolu olan Hümanist Musevilik Tanrı'dan çok Yahudi kimliğinin bir parçası olan Yahudi kültürü ve tarihine önem verir. Felsefesi hümanizm ve Seküler hümanizm'den türemiş bu sektin ayin ve törenlerinde Tanrı'ya yakarış yoktur. İnançları özetle şunlardır: Laiklik Yahudiler arasında 19. yüzyılda "Haskala" denen "Yahudi Aydınlanması" ile yayıldı. Bu süreçte liderler geleneksel dini uygulamak yerine bilimsel metotlara önem verdiler. Bugünün anlayışıyla Hümanist Yahudilik reformist Yahudiler arasında eğitim görmüş haham Sherwin Wine tarafından 1963 yılında Michigan'da kuruldu. Bu cemaatte Yahudi tarihi, kültürü ve insan ahlakı üzerine odaklanılırken dua ve Tanrı'ya sığınmak konu dışında bırakılmıştır. 1969'da Hümanist cemaatler SHJ ("Society for Humanistic Judaism / Hümanist Yahudilik Cemaati") çatısı altında birleşmişlerdir. Uluslararası Seküler Hümanist Yahudiler Federasyonu ("International Federation of Secular Humanistic Jews") 1986'da kurulmuş ve 13 ülkede faaliyet göstermektedir; 20.000 üyesi vardır. Birçok yönden Yeniden yapılanmacı Musevilik'e benzeyen ilkeleri Yahudi kimliği ve bilimsel bakış açısına önem verir. Yeniden yapılanmacılığın kurucusu Mordechai Kaplan Tanrısal ve dini terimlere dünyevi anlamlar katıp geleneksel din dilini kullanırken Wine buna karşı çıkar ve insanların istediği terimleri kullanmasını savunur. Wine, felsefi açıdan istikrarlı ve Tanrı'nın adı geçmeyen törenler düzenlemeye gayret etti. Şabat, Roşaşana, Yom Kippur gibi önemli bayramları tekrar yorumlayarak Hümanist Yahudilik'e adapte etti. Hümanist Yahudilik, dindar olmayan Yahudiler'in Yahudi kültürel millyetçiliği, Yidişizm, Siyonizm gibi değerlerden kopması sorununa çözüm olarak geliştirilmiştir. Wine, böyle bir organizasyonun Teizm'den uzak Yahudiler'e cazip geleceğini düşünmüştür. Hümanist Yahudilik'te Yahudi kimliğinin en önemli noktası kişinin kendisini ne olarak hissettiğidir. Birçok Yahudi mezhebi asimile olma korkusu nedeniyle karışık evliliğe karşı çıkarken Wine karışık evlilik yapmak isteyen Yahudiler'e izin verilmezse bu Yahudiler'in de kimliklerinden uzaklaşacağını düşünüp karışık evliliğe izin verir. Hümanist Yahudilik'in görüşüne göre Yahudiliğin devamı isteniyorsa karışık evlilik yapmak isteyen Yahudilerin durumu inkar edilmemelidir. Hümanist Yahudilik, cinsiyet, Yahudiliği yaşama tarzı, cinsel yönelim gibi birçok konuda eşitlikçidir. Örneğin sadece erkek bebekleri ön plana çıkaran sünnet olayına karşı çıkıp hem erkek hem kız bebeklere İsim koyma töreni düzenlerler. Ayinleri kendini Yahudi olarak gören ya da görmeyen, veya cinsel yönelimi ne olursa olsun herkese açıktır. Adriana Nevaeh Adriana Nevaeh, 17 Şubat 1989'da Amerika Birleşik Devletleri'nin Bellevue; Vaşington kentinde doğan, Amerikalı pornografik film oyuncusu. 17 Şubat 1989'da Amerika Birleşik Devletleri'nin Bellevue, Vaşingtın kentinde doğdu. 2007'de 18 yaşındayken yetişkin video sektörüne girdi. Vaşingtın'da doğup büyüyen Adriana, sektöre dahil olduktan sonra Kaliforniya eyaletinin en büyük sinema yapım merkezlerinden biri olan Batı Hollywood'a taşındı. Sektöre girdiği yıl olan 2008'de 8 filmde oynadı. Bu filmlerde genel itibarıyla yüzüne tipi ilişkileri canlandırdı. Adam & Eve, Hustler Video, Vivid Entertainment, Digital Playground, Digital Sin, New Sensations, Northstar Associates, 3rd Degree ve Penthouse şimdiye kadar çalıştığı pornografik film şirketleri oldu. Brand New Faces 5, kariyerinin ilk filmi olup; şimdiye dek 11 büyük yapımda oynamıştır. Ice Queen Ice Queen, Hollandalı senfonik rock grubu Within Temptation'ın ""Mother Earth"" albümünden çıkan ikinci teklisidir. Mother Earth (Within Temptation şarkısı) Mother Earth, Hollandalı senfonik rock grubu Within Temptation'ın aynı adlı albümünden çıkan üçüncü ve son teklisidir. NGC 2440 NGC 2440 bizim gökadamızdaki birçok gezegenimsi bulutsudan birisidir. Merkezi yıldız, HD62166 muhtemelen en iyi bilinen beyaz cüce yıldızdır. Bulutsu, Pupa takımyıldızında bulunmaktadır. William Herschel tarafından 4 Mart 1790 tarihinde keşfedilmiştir. O, bulutsuyu şöyle tanımlamıştır " Parlaklık derecesi önemli, güzel bir gezegenimsi bulutsu." Bulutsu, Dünya'dan yaklaşık 4,000 ışık yılı uzaklıktadır. Bulutsu, evriminin beyaz cüce evresine giren Güneş benzeri bir yıldız tarafından fırlatılıp atılan malzemelerden meydana gelmiştir. Bulutsunun merkezinde yer alan yıldızdan uzağa doğru kıvrılmış yoğun katmanlar da dahil olmak üzere, NGC 2440'ın dikkat çekecek kadar karmaşık iç yapısının detayları ortaya çıkarılmaktadır. Görüntünün merkezi yakınında yer alan yıldızın kendisi, yaklaşık 200.000 kelvin derecelik yüzey sıcaklığı ile, bilinen en sıcak yıldızlardan biridir. Pupa (Puppis) takımyıldızı yönünde, Dünya gezegeninden yaklaşık olarak 4000 ışıkyılı uzaklıkta yer alan bulutsu, bir ışıkyılının üzerinde bir genişliğe sahiptir ve enerjisini merkezdeki yıldızdan gelen morötesi ışınlardan almaktadır. HD62166 yaklaşık 200.000 kelvin derecelik yüzey sıcaklığına ve Güneş'ten 1,100 kat fazla bir aydınlatma gücüne sahiptir Bu yoğun yıldız yaklaşık olarak 0.6 Güneş kütlesi ve 0.028 Güneş yarıçapı, görünür parlaklığı ise 18.9 olarak hesaplanmaktadır.. Kepler (uzay aracı) Kepler uzay aracı, NASA tarafından gökadamızdaki diğer yıldızların etrafında dolanan Dünya benzeri karasal gezegenleri bir ışıkölçer yardımı ile araştırma ve algılama amaçlı olarak tasarlanmış bir uzay teleskobudur. 3,5 yıl boyunca 100.000'in üzerindeki yıldızın parlaklıklarını gözlemleyecek ve olası gezegen geçiş hareketlerini saptamaya çalışacak. Görevin ismi ise Alman gökbilimci Johannes Kepler anısına adanmıştır. Kepler görevi NASA'nın Keşif Programı çerçevesinde düşük bütçeli ama odaklanmış bilimsel bir görevidir. Sistem tasarımı, görev etkinliği ve bilimsel veri çözümlemeleri NASA'nın Ames Araştırma Merkezi başkanlığı ve ev sahipliğinde, görev aşaması Jet Propulsion Laboratory (), uçuş sistemi ise Ball Uzay ve Teknolojileri Şirketi () denetiminde hazırlanmıştır. Kepler Uzay aracı UTC ile 7 Mart 2009 03:49 tarihinde Florida'daki Cape Canaveral Uzay Üssü'nden gönderildi. 9 yıllık görev süresinden sonra aracın iticilerinin yakıtı tükendi ve NASA 30 Ekim 2018'de görevi sonlandırdığını duyurdu. Keplerin ana bilimsel amacı gezegen sistemlerinin yapısı ve çeşitliliklerini incelemek olacak. Bunu yapması, birçok yıldızı aşağıdaki teknikleri kullanarak gözlemesiyle olacak: Şimdiye kadar Güneş sistemi dışında keşfedilen birçok gezegen, Jüpiter ve ondan daha büyük boyutlarda olmaktadır. Kepler bunlardan 30 - 600 kat arası daha az kütleli Dünya kütlesine yakın değere sahip gezegenleri saptayabilme amaçlı tasarlandı. Kullanılan teknik ise gökbilim dilinde gezegen geçiş tekniği; bir gezegen yıldız ile gözlemcinin arasından geçerken Dünya benzeri bir gezegen ise 1/1000 (binde bir %0.1) katları oranında bir algılanan ışık azalmasına neden olacaktır. Ulaşan ışık değerindeki bu azalmanın derecesi ölçülerek gezegenin kütlesi, geçişler arası süreler hesaplanarak ise gezegenin yörüngesi ve sıcaklığı hesaplanabilir. Bir gezegenin yörünge düzleminin gözlemci ile yıldız arasında olabilme olasılığı, yıldızın çapının, gezegenin yörünge dairesinin dolanım merkezine olan uzaklığına bölünerek hesaplanır. Örnek olarak Dünya benzeri bir gezegen, Güneş benzeri bir yıldızdan 1 Astronomik birim uzaklıkta olsun, hesapladığımızda oran 215'te 1 (%0.465)olarak çıkar. 0.72 Astronomik birim uzaklığında (Venüs'e ait yörünge uzaklığı) bu oran daha da artacaktır (%0.65). Ayrıca gezegenlerin bir yıldız etrafında birbirine çok yakın derece paralel yörünge düzlemlerde dolaştığını düşünürsek, keşfedilen bir gezegenin yanında aynı sistemde başka bir gezegenin keşfedilme olasılığı %12 olarak hesaplanabilir. Kepler Uzay Teleskobunun Dünya benzeri bir gezegeni bulunma şansı Hubble Uzay Teleskobu'na oranla çok daha fazla, çünkü çok daha geniş bir görüş alanına sahip (105 derece kare kadar: insan görüş açısıyla iki elinizi birleştirip en ileriye doğru uzattığınızda gökyüzünü kaplayan alan) ve gezegen geçişlerinin saptanması amaçlı tasarlandı. Hubble Uzay Teleskobu daha farklı, sadece belirli yıldız bölgerine uzun süre odaklanabilen bir gözlem aracı sadece. Kepler ise aynı anda 100,000'in üzerindeki yıldızı, her 30 dakikadaki ışık değişimlerinin verilerini kaydedebilir araçlara sahip. Bu bizlere bir gezegen geçişi görmemiz için daha büyük bir şans sağlıyor. 215'te 1 olasılık şu anlama geliyor, izlenen bütün yıldızlar Güneş benzeri ve etrafında Dünya benzeri bir gezegen olsun, böylece Kepler'in bunların arasından 465 tanesini bulma şansı olacaktır. Bu yüzden bu görev ayrıca diğer yıldızların etrafındaki Dünya benzeri gezegen bulunma sıklığını da araştırmaya yönelik olacak. Emin olmamız için, Kepler en az üç gezegen geçiş süreci ve yıldızdaki ışık azalmalarını yakalamalı, ancak büyük gezegenler daha büyük orantıda sinyaller yollacak olduğundan, ilk keşfedilebilecek gezegenlerin Jüpiter benzeri olması, teleskop yörüngesine yerleşip görevine başladıktan sonra birkaç ay içerisinde bekleniyor. Daha küçük gezegenlerin keşfi ise daha uzun sürelerde, Dünya benzeri olanların ise 3 yıl belki de daha uzun süre alabilme olasılığı var. Bu görevde elde edilecek veriler ayrıca değişken yıldıların, astrosismoloji araştırmalarında ve Güneş benzeri salınımları araştırmalarında kullanabilecek. Gözlem aracının gönderilişi 7 Mart 2009 tarihinde UTC ile saat 03:49:57'de Delta II roketi ile Florida'daki Cape Canaberal Uzay Üssü'nden fırlatılarak gerçekleşti. Kalkış ve sonraki 3 aşamı saat 04:55 UTC'de başarıyla tamamlandı. Uzay aracı bundan sonraki 60 gün boyunca konum ayarlaması ve gözlemsel işlemler öncesi denetleme aşamasını tamamlayacak. Ancak görev şu ana kadar iki defa bütçe kısıtlamaları ve mali sorunlar nedeniyle 1 yıllık ertelemeye neden oldu ve antenlerde ve mekanik çerçevedeki teknik bazı özellikler gözlemlemedeki tasarruf nedeniyle değişime uğradı. 30 Ekim 2018'de NASA görevi sonlandırdığını açıkladı. Kepler Dünya yörüngesinde değil ancak Dünya-takipli günmerkezli yörüngeye sahip olacak böylece Dünya, Kepler'in görüş alanını engellemeyecek ve atmosferden yansıyan ışığıyla aracın ışıkölçer üzerinde bir etkisi olmayacak. Ayrıca bu yörünge, Dünya yörüngesi tarafından oluşabilecek tedirginlik hareketlerine karşı etkisiz kalınmasını sağlayacak ve görüş alanına daha sabit bir bakış sağlanacak. Kuğu ve Şilyak takımyıldızlarının olduğu bölgenin seçilme nedeni ise ışıkölçerin yörüngesinde dolanırken Güneş'in ışığının fazlaca gelebileceği tutulum dairesinden uzak olması ve Kuğu takımyıldızı bölgesi teleskobun bakış açısında Kuiper kuşağı nesneleriyle de engellenmeyecek bir bölge. Seçimin artı bir yanı ise Kepler'in, Güneş sistemi gökada merkezi etrafında dolanırken yine merkeze neredeyse aynı uzaklıkta bir bölgeye bakacak olması, böylece yıldızların uzaklıkları zamanla fazla yer değiştirmeyecek şekilde gözlem yapılacak. Uzay aracının teknik özellikleri ise; kütlesi 1039 kg ve 0.95 m'lik bir açıklık ve 1,4 m'lik ayna çapına sahip, 105 derece karelik (12 derece çaplı) bir görüş alanı var. Işıkölçer ise keskin görüntüler elde etmek yerine daha iyi ışık ölçümleri için esnek odaklanmaya sahip. Odak düzleminde 42 adet 1024 × 2200 piksel çözünürlüğe sahip CCD bulunuyor, günümüz kameralarıyla karşılaştıracak olursak 96 milyon piksel çözünürlüğünde, şu ana kadar uzaya gönderilmiş en güçlü CCD'ye sahip araç olduğunu söyleyebiliriz. Bu birleşik alıcının soğutulması ise dışarıdan bir radyatöre bağlı soğutma borularıyla yapılacak. Gözlemler sonucu CCD'ye kaydedilen belirli verilerden sadece uygun olanlar Dünya'daki denetim merkezine iletilecek. Görevin 3,5 yıllık maliyeti 600 milyon ABD Doları olarak hesaplandı. Kepler görevi Boulder, Colorado'da bulunan Atmosferik ve Uzay Fiziği Laboratuvarı'ndan () yönetilecek. Güneş panelleri gündönümü ve dönencelerde Güneş'e doğru yöneltilecek ve ısıtma radyatörü ile birlikte en fazla verim alması sağlanacak. LASP ayrıca, görev planlaması ve verilerin elde edilip dağıtılması ile ilgilecenek. NASA, Kepler ile haftada iki defa komut ve durum güncellemeleri yapmak amacıyla X bandında iletişim kuracak. Bilimsel veriler ayda bir defa Ka bandı kullanılarak, araç ile en fazla 4.33 Megabit/s hızında bağlantı kurularak elde edilecek. Ancak Kepler kendi veri çözümlemelerini yapabilecek yeteneğe sahip bu yüzden sadece uygun görülen verilerin iletimini sağlayarak bantgenişliğinde gereksiz trafiği engellemek üzere ayarlandı. NGC 2867 NGC 2867 Karina takımyıldızında bulunan bir gezegenimsi bulutsu. John Herschel tarafından 1 Nisan 1834 tarihinde keşfedilmiştir. NGC 3242 NGC 3242 Suyılanı takımyıldızı yönünde bulunan bir gezegenimsi bulutsu. William Herschel tarafından 7 Şubat 1785 tarihinde keşfedilmiştir. Bulutsu, sık sık "Jüpiter'in Hayaleti", bazen de "Göz Bulutsusu" adıyla anılır. Amatör teleskoplarla kolayca gözlenebilir ve çoğu gözlemciye mavi yeşil görünür. Daha büyük teleskoplarla dış hâleyi ayırt edebilirsiniz. Bulutsu, William Herschel tarafından 7 Şubat 1785 tarihinde keşfedilmiştir. Narman Peribacaları Narman Peribacaları, Erzurum'un Narman ilçesinde bulunan jeolojik oluşuma verilen addır. Narman Peribacaları’nın meydana gelmesinde rüzgâr ve su erozyonunun milyonlarca yıl toprakları aşındırma özelliği büyük rol oynamıştır. İnsan faktörlerince değiştirilmeden tamamen doğa olayları sonucu oluşarak günümüze kadar şimdiki halini alarak gelmiştir. Narman Peribacaları'nın tanıtımında Atatürk Üniversitesi'nin düzenli bir şekilde gerçekleştirdiği şenlik ve sergi çalışmalarının önemli katkısı olmuştur. Yaz aylarında Yöresel Sanatçılar ve Bölgenin Ulusal Sanatçıları'nın (Örnek: İbrahim Erkal) katılımlarıyla Peri Bacaları şenlikleri düzenlenmektedir. İç turizme kazandırılması amacıyla tanıtım yönünde son yıllarda büyük atılımlar yapılmış olan Narman Peribacaları Türkiye'nin tüm bölgelerinden ziyaretçileri bölgeye çekmektedir. Narman ilçesi Erzurum'a 90 km uzaklıkta olup, Erzurum ilinin kuzeydoğusunda yer almaktadır. Coğrafi bölge olarak Doğu Karadeniz Bölgesi'nde yer alan Narman İlçesinin yüzölçümü 1275 km² olup, Oltu, Şenkaya, Sarıkamış, Horasan, Pasinler ve Tortum ilçeleri ile çevrelenmiştir. Narman Peribacaları ilçe merkezinin 7 km güneydoğusunda bulunmakta olup, Alacayar ve Yoldere Mahalleleri arasında yer almaktadır. Narman-Pasinler karayolunun hemen üzerindedir ve 6300 hektarlık bir alan kaplamaktadır. Bu karayolu üzerinde olmasından dolayı oldukça kolay ulaşılmaktadır. Doğa harikası peri bacaları, öncelikle alandaki ana materyalin su erozyonundan dolayı aşınması sonucu ortaya çıkmış ve ortaya çıkan oyuntular üzerinde rüzgâr erozyonun da etkisi ile değişik desenlerle oluşmuştur. Narman havzasında Neojen (Üst Miyosen) kumtaşı, çakıltaşı ve miltaşı tabakaları ve bu arazi üzerinde açılmış kanyon vadiler mevcuttur. Tortullardaki kırmızı renk demirin FeO şeklinde oksitlenmesinden ileri gelmektedir. Ürgüp-Avanos-Uçhisar vadilerinde, Şahinefendi-Ürgüp arasında, Çat civarında, Selime köyü (Aksaray), Türkiye'de peribacalarının yaygın olduğu yerlerdir. Peribacalarının sınırlı alanlarda bulunduğu yerler ise şunlardır: Özburun, Abacı Peribacaları (Ankara), Narman peribacaları, Çiftlik, Aşkale, Balıklı, Uzundere, Karakurt-Horasan arası, (Erzurum), Soğanlı, Yeşilhisar (Kayseri), Hasandede (Kırıkkale), Kayaağıl (Uşak), Durhasan, Yurtbaşı, Kula (Manisa), Yeniköy, Simav (Kütahya), Yavuz, Başkale (Van). Wunderland Harekâtı Wunderland Harekâtı (Almanca: Unternehmen Wunderland / "Harikalar Diyarı" Harekâtı), II. Dünya Savaşı sırasında Ağustos 1942'de Kriegsmarine'nin giriştiği ticaret akıncılık harekâtı. 16 Ağustos 1942'de Kommodore Wilhelm Meendsen-Bohlken komutasındaki Alman ağır kruvazör "Admiral Scheer" Narvik'ten ayrılarak Kara Denizine gitmek üzere Barents Denizine açılmıştır. Z4 "Richard Beitzen", Z15 "Erich Steinbrinck", Z16 "Friedrich Eckoldt" muhripleri "Admiral Scheer"i refakat etmişlerdir. Ardından U-601 ve U-251 denizaltları keşife çıkmışlardır. "Admiral Scheer" e bağlı Arado Ar 196 deniz uçağı 20 Ağustos'ta Mona Adalarından Kravkov Adasına doğru uçtığı sırada Sovyet "Lenin" ve "Krasin" buzkıran gemilerini bulmuştur. Ancak sis ve deniz buzu yüzünden yaklaşamamış ve Mona Adalarına ulaştığında Sovyet gemileri kaçıp gitmişlerdir. Bu tersilğe rağmen, 24 Ağustos'ta U-601 Sovyet "Kuybyshev" vapuru batırmıştır ve 25 Ağustos'ta "Admiral Scheer" Novaya Zemlya'nın Severni Adasının kuzey ucunda bulunan Zhelaniya Burunundaki meteoroloji merkezini imha etmiştir. "Admiral Scheer" Sovyetler tarafından kimliği sorulduğunda Japon gemisi "Shishiyama" diye yanıt vermiştir. Nordenskiöld Arşipelinin kuzey ucundaki Russky Adasının kuzey sahil açıklarında Sovyet buzkıranı SS "Aleksandr Sibiryakov" 'u batırmıştır. "Admiral Scheer" geminin burnunu tekrar Mona Adalarına doğru çevirmiştir. Fakat gemileri bulamayınca tekrar Nordenskiöld Arşipeli'ne doğru hareket etmiştir. Laptev Denizinden gelip Vilkitski Boğazından geçen iki konvoy rotasına hakim olmaya çalışmıştır. Burada da Sovyet gemileri bulamayınca Yenisey Nehri ağzında bulunan Dikson'a doğru hareket etmeyi karar vermiş ve 27 Ağustos'ta Dikson'u topa tutmuş ve limanda duran "Dezhnev" (SKR-19) ve "Revolutsioner" 'a hasar vermiştir. 30 Ağustos'ta "Admiral Scheer" Narvik'e dönmüştür. Jamie Lynn Spears Jamie Lynn Spears (d. 4 Nisan 1991), Amerikalı aktris ve pop yıldızı Britney Spears'ın küçük kız kardeşi. En bilinen rolü Nickelodeon'da yayınlanan Zoey 101 dizisinde canlandırdığı Zoey Brooks, dizinin ana karakteridir. Jamie Lynn Spears, 2001'de Total "Britney Live"ha ve 2002'de Clorox ve Pepsi reklamlarında rol aldı. Aynı yıl, Crossroads adlı filmde ana karakter Lucy Wagner'ın, ablası Britney Spears tarafından canlandırılan, çocukluğunu canlandırdı. İki sezon boyunca Spears, Nickelodeon'un komedi programı "All That"in kadrosunda yer aldı. Spears kadroda bulunduğu süre boyunca program için katıldığı seçmelerde canlandırdığı 84 yaşındaki bodyguard Thelma Stump da dahil pek çok karakteri canlandırdı. Aynı zamanda o ve ekibinin çeşitli iğrenç işler yapmasını gerektiren On-Air Dares'e (Fear Factor'ın Nickelodeon versiyonu) katıldı.All That'deki rolünü gençleri hedefleyen diğer bir Nickelodeon yapımı olan Zoey 101'de rol almak için bıraktı. Zoey 101'de Spears, daha önce sadece erkekleri kabul eden yatılı bir okul olan Pacific Coast Academy'ye girmeye hak kazanan sayılı kız öğrenciden birisi olan Zoey Brooks'u canlandırdı. Spears ayrıca sözleri Emily Bob ve ablası Britney'e ait olan dizinin açılış parçası "Follow Me"'yi de seslendirdi. Program Ocak 2005'te ilk kez yayınlandığında, kanalın son yedi sekiz yılda 9-14 yaş grubunda en fazla seyirci toplayan yapımı oldu... Zoey 101 2005'te Emmy'ye aday gösterildi. 2006'da Spears "Favori Televizyon Aktrisi" dalında "Nickelodeon Kids' Choice Awards" sahibi oldu. Özel yaşamı yüzünden kariyerine bir süre ara veren Jamie Lynn, şu sıralar müzik kariyerini sürdürmekte. Spears McComb, Missisippi'de doğdu. Eğitimine burada başladı. Okulda amigo kızdı ve çeşitli sporlarla ilgilendi. Eğitimini yine burada internet üzerinden tamamladı. Spears'ın kendisinden yaşça büyük bir erkek bir de kız kardeşi var (Britney Spears). Spears ortaöğretimi Şubat 2008'de tamamladı. Jamie Lynn, Haziran 2008'de Maddie Briann adında bir kız çocuğu dünyaya getirdi. Spears, Mart 2008'de Casey Aldridge ile nişanlandı ve kızları ile birlikte bir süre Liberty, Missisippi'de yaşadılar. Daha sonra nişanlısı ile 2009'da ayrılan Spears, Aldridge ile 2010'da tekrar bir beraberlik yaşadı ancak yine aynı yıl ayrıldılar. Böylece Jamie Lynn Spears müzik kariyeri için kızıyla beraber Tennessee'ye taşındı. Daha sonra Jamie Lynn, bir iş adamı olan Jamie Watson ile bir ilişki yaşamaya başladı. Mart 2013'te nişanlandıklarını açıklayan çift, 14 Mart 2014'te New Orleans'ta evlendi. 18 Aralık 2007'de OK! dergisine verdiği röportajda Spears hamile olduğunu açıkladı. Spears'ın rol aldığı diziyi yayınlayan Nickelodeon Spears'ın açıklamasının hemen ardından bir duyuru yayınladı: Bu duyarlı ve kişisel konuda Jamie Lynn'in sorumluluğu alma kararına saygı duyuyoruz. Bugünlerde yaşadıklarının o ve ailesi için oldukça güç olduğunu biliyoruz ve şu an için öncelikli kaygımız onun iyiliği. Spears'ın hamileliğinin açıklanması hayranlarında şok etkisi yarattı ve toplumda tartışma yarattı. Basın genç yaşta hamileliği özendirmekle suçlandı. Jamie Lynn'in hamileliği yüzünden Zoey 101'in yayından kaldırılacağına dair söylentiler çıksa da Nickelodeon adına konuşan bir görevli MTV News'a dizinin yayınının devam edeceğini bildirdi. Spears, çocuğunun babasının uzun süreli erkek arkadaşı, o sırada 18 yaşında olan, Casey Aldridge olduğunu açıkladı. Jamie Lynn Kaliforniya yasalarına göre henüz reşit olmadığı için, Aldridge'in tecavüzden yargılanıp yargılanamayacağı tartışma konusu oldu. Missisippi Motorlu Taşıtlar İdaresi, Aldridge'in Spears ile yaş farkının iki yıldan daha az olduğunu açıklaması Kaliforniya yasalarına göre, reşit olmayanlardan üç yaştan az büyük olan yetişkinler için bir istisnası olan, yalnızca cinsel istismarla suçlanabileceğini ortaya koydu. Jamie Lynn'in bebeğini emzirirken çekilen fotoğraflarının yayınlanması da hukuki tartışmaya neden oldu.. Haziran 2008'de, Spears ve Aldridge'i sürekli takip ettiği iddia edilen bir magazin muhabiri, Spears Ailesi'nin şikayeti üzerine Missisippi'de tutuklandı. Daha sonra serbest bırakılan muhabir suçlamaları reddetti. 19 Haziran 2008'de Jamie Lynn Spears, nişanlısı Casey Aldridge'den olan ilk çocuğu Maddie Briann'ı dünyaya getirdi. OK! dergisinin bebeğin ilk fotoğraflarını yayınlamak için Spears'a $2.000.000 ödediği iddia edildi. Be (Arap) Be ( ﺏ ), Arap alfabesinin ikinci harfi. İbranice muadili bet harfidir. Ebced hesabındaki değeri 2'dir. Kamerî harflerdendir. Be harfi sağdan ve soldan bitişebilen bir harftir. Be sesi dudak sessizlerinden olup dudaklar sıkılıp çabucak vurularak açılarak çıkarılır, ince seslerdendir. Türkçedeki Be sesinden biraz daha farklıdır. Kalkaleli, yankılı (patlamalı) bir sestir. "Rab" veya "tab" kelimesinin sonunda çıkırılan be sesi gibi okunur. NGC 346 NGC 346 Tukan takımyıldızında Küçük Macellan Bulutu içinde bulunan salma bulutsu. İskoç astronom James Dunlop tarafından 1 Ağustos 1826 tarihinde keşfedilmiştir. Güncel Hubble fotoğrafları, 5 milyon ile 4,5 milyar yıllık yaşlarda 70.000 civarında yıldız olduğunu göstermiştir. NGC 346'nın büyük kütleli yıldızları kısa ömürlü, ancak çok güçlüdür. Bu yıldız kümesi, yaklaşık 210.000 ışık yılı uzaklıkta yer alan Küçük Macellan Bulutu içerisinde bulunan en büyük yıldız oluşum bölgesi içinde gömülü durumdadır. Bunlardan gelen rüzgâr ve ışınımlar, çevrede yer alan yaklaşık 200 ışık yılı genişlikteki gaz ve toz bulutu içerisinde yıldızlararası bir mağara oymakta olup, bölgenin yoğun olan iç kenarlarını şekillendirmekte ve yıldız oluşumunu tetiklemektedir. N66 olarak kayıt altına alınmış olan bu yıldız oluşum bölgesi, aynı zamanda büyük bir yeni doğmuş yıldız nüfusuna da sahipmiş gibi görünmektedir. Yalnızca 3-5 milyon yaşında olan ve henüz çekirdeklerinde hidrojen yakmayan bu ön yıldızlar, gömülü yıldız kümesinin içerisine yayılmış durumdadır. Hubble Uzay Teleskobu'ndan alınan sağdaki yapay renklendirmeli görüntüde, görünür ve yakın kırmızı ötesi dalga boyundaki ışıklar mavi ve yeşil renklerde görülürken, atom hâlindeki hidrojen salımından gelen ışık ise kırmızı renkte görülmektedir. Te (harf) Te ( ت ), Arap alfabesinin üçüncü harfi. İbranice muadili Tav harfidir. Ebced hesabındaki değeri 400'dür. Şemsî harflerdendir. Te harfi sağdan ve soldan bitişebilen bir harftir. Te sesi diş sessizlerindendir. Dil, üst dişlerin yarısının biraz yukarısına yavaşça dokundurularak çıkarılır. İnce bir sestir ve neredeyse Türkçedeki "t" sesi gibi ses verir. Se (Arap) Se ( ﺙ ), Arap alfabesinin dördüncü harfi. Ebced hesabındaki değeri 500'dür. Şemsî harflerdendir. Se harfi sağdan ve soldan bitişebilen bir harftir. ث sesi diş sessizlerindendir. Dilin, üst ve alt dişlerin arasına sokulmasıyla çıkarılır. Yumuşak, ıslıklı, ince ve peltek bir sestir (Ť veya Š). Arapçadaki T harfinin peltek biçimidir. Aslında peltek S sesi ile aynıdır. Her iki peltek ses de (T̃ ve S̃) dilin dişlerin arasına değdirilmesiyle çıkarıldığı için aralarındaki farkı anlamak mümkün değildir ve hatta böyle bir fark yoktur. Örneğin: "Es̃er"... Bu sesin karşılığı Türkçede yoktur. Türkçedeki "se" sesi ile "te" sesi arasında, İngilizcedeki "think" kelimesindeki "th" ikilisinin verdiği sese yakın bir ses verir. Başkurt Kiril Alfabesinde "Ҫ" harfi ile gösterilir. Cim (harf) Cim ( ج ), Arap alfabesinin beşinci harfi. İbranice muadili gimel harfidir. Ebced hesabındaki değeri 3'tür. Kamerî harflerdendir. Cim harfi sağdan ve soldan bitişebilen bir harftir. Cim harfinin sesi, dilin, üst dişlerin az gerisinde damağa değdirilmesiyle çıkarılır, ince bir sestir. Türkçedeki "ce" sesi gibi olmayıp biraz daha "j" sesine yakındır. Kalkaleli seslerdendir. Se "Se", aşağıdaki anlamlara gelebilir: NGC 5307 NGC 5307 Erboğa takımyıldızında bulunan gezegenimsi bulutsu. John Herschel tarafından 15 Nisan 1836 tarihinde keşfedilmiştir. NGC 5315 NGC 5315 Pergel takımyıldızı yönünde yaklaşık olarak 7000 ışık yılı uzaklıkta bulunan bir gezegenimsi bulutsu. Ralph Copeland tarafından 4 Mayıs 1883 tarihinde keşfedilmiştir. NGC 6210 NGC 6210 Herkül takımyıldızı yönünde yaklaşık olarak 6,500 ışık yılı uzaklıkta bulunan bir gezegenimsi bulutsu. Friedrich Georg Wilhelm von Struve tarafından 1825 yılında keşfedilmiştir. Yüksek yüzey parlaklığına sahip NGC 6210, küçük teleskoplar için oldukça iyi bir hedeftir. Neredeyse benzer olan iki yıldız yakınında kolayca bulunabilir. 8 inç'ten küçük teleskoplarla, küçük, yuvarlak ve mavimsi-yeşil bir disk şeklinde görünür. Büyük teleskoplarda UHC veya OIII filtre kullanılarak zayıf bir şekilde dış kabuk gözlenebilir. Tuvia Bielski Tuvia Bielski (1906 - 1987), II. Dünya Savaşı sırasında gizlice Polonya ve Beyaz Rusya ormanlarında kamp kurarak 1.200 Yahudi'yi kurtaran ""Bielski kardeşler otriadı""nın partizan lideriydi. Tuvia, II. Dünya Savaşı'nda gettolara ev sahipliği yapan Lida ve Navahrudak şehirleri arasındaki Stankevichy (Stankiewicze) köyünde yaşayan tek Polonyalı Yahudi ailesi içinde büyüdü. David ve Beila Bielski çiftinin 10'u erkek olan 12 çocuğunun üçüncüsü olarak dünyaya geldi. Kardeşleri Asael, Alexander Zisel "Zus" ve Aron kurduğu partizan örgütün üyeleriydiler. Yidiş dilini konuşan Tuvia, I. Dünya Savaşı'nda Polonya ve Beyaz Rusya'yı işgal eden Alman askerlerle vakit geçirdi ve Almanca konuşmayı öğrendi. 1927'de Polonya ordusuna katıldı. Ordudaki görevi bittiğinde fakir ailesinin yanına döndü ve bir imalathane kiraladı. 23 yaşında, kendinden yaşlı olan market ve büyük bir ev sahibi Rifka isimli bir kadınla evlendi. II. Dünya Savaşı sırasında Polonya'da Almanya'nın işgali sırasında Nazilerden kaçan ve sayılarının binleri bulan insanların liderliğini yapan Bielski, kardeşleri Aron, Zus ve Asael ile birlikte 1200 kişiyi sağ olarak kurtarmıştır. 1941 yılının Aralık ayında aile fertlerinin öldürülmesi üzerine 3 kardeşini ve bazı komşularını yanına alan Tuvia gettodan kaçmayı başarmıştır. Savaş öncesi Polonya'ya ait olan şimdi Beyaz Rusya'nın Naliboki ormanlarında, Holokost'tan (Yahudi Soykırımı) kaçan Yahudileri örgütleyerek kamp kurmuştur. Başlangıçta 13 kişilik çekirdek savaşçı grubunu oluşturmuştur. 40 üyenin varlığıyla kurulan bu grup zamanla büyümüş %70'i kadın, çocuk ve yaşlı olan 1.230 kişiye ulaşmıştır. İki yıldan fazla süreyle ormanlarda yüzlerce insanla kamplar kurarak, oluşturdukları "Bielski kardeşler otriadı" ile soykırıma ve işgale karşı direnmiş, kamplarda okul, sağlık merkezi ve çocuk yuvaları oluşturarak sosyal yaşamın o koşullarda bile sürmesi için çaba göstermiştir. Her ne kadar bazı saldırılar olmuşsa da Tuvia'nin amacı Nazi'lere erzak taşıyan demir ve karayollarına saldırılar düzenlemekten ziyade Nazi zulmü altındaki Yahudileri kurtarmaktı. Tuvia, savaş sonrasında kardeşi Zus ile New York'a giderek küçük bir taşıma şirketi kurmuş, kampta tanıştığı Lilka ile evlenerek 30 yıl daha yaşamıştır. Yaptıkları için İsrail Savunma Bakanlığı'nca kendisine teklif edilen çok önemli işi reddeden Bielski kardeşler, "bir takdir beklemediklerini" belirtmişlerdir. Tuvia savaş sonrası önce Polonya'ya sonra bugünün İsrail'i olan Filistin'e ve ardından da ABD'ye taşınmıştır. Bugün Bielski kardeşlerden hayatta olan tek kişi Aron Bielski'dir ve Florida'da yaşamaktadır. Bielski kardeşlerin yaşamı, bir kitapta yazılmış ve yönetmenliğini Edward Zwick'in üstlendiği ve başrolünü Daniel Craig'in üstlendiği "Defiance" adlı filmde konu edilmiştir. Kenan dilleri Kenan dilleri (veya Kenanca) Sami dil ailesine ait Kenanlılar'ı, İsrailoğullarını, Fenikelileri ve Filistileri kapsayan Kenan topraklarındaki insanların konuştukları dillerdir. Anadil olarak bu dillerin hepsi birinci milenyumda nesli tükenmesine rağmen İbranice yazınsal ve dini bir dil olarak Yahudiler arasında hayatta kalmayı başardı ve 19. yüzyılda Eliezer Ben Yehuda'nın çabalarıyla tekrar günlük hayatta konuşulan bir dil haline getirildi. Fenike dili (özellikle Kartaca'daki Pön dili) Batı Akdeniz'e kadar yayıldı; bu dilin de nesli tükenmiş olmasına rağmen varlığı Fenike'nin varlığından daha uzun sürdü. 1993 NBA All-Star Maçı 1993 NBA All-Star Maçı, 21 Şubat 1993 tarihinde Salt Lake City, Utah'da bulunan Delta Center'da oynanan kırk üçüncü All-Star maçıdır. Utah Jazz'da oynayan yerel yıldızlar Karl Malone ve John Stockton maçın MVP ödülünün ortak sahibi oldular. Bir diğer yıldız oyuncu Orlando Magic'den Shaquille O'Neal ise ilk All-Star Maçı'na bu yıl çıktı. Doğu takımının koçluğunu New York Knicks takımından Pat Riley yaparken, Batı'nın koçluğunu ise Phoenix Suns takımından Paul Westphal yaptı. Maçı 19,459 biletli seyirci izledi. Maçtan bir gün önce, Cumartesi etkinlikleri içinde smaç yarışması (NBA Slam Dunk Contest) ve üçlük yarışması yer aldı. Sekizinci kez düzenlenen şut yarışmasını, Cleveland Cavaliers'den gard Mark Price, Terry Porter'ı finalde 18-17'lik sonuçla yenerek kazandı. Smaç yarışmasında ise, Miami Heat takımının "Baby Jordan" lakaplı oyuncusu Harold Miner finalde Clarence Weatherspoon ile bir önceki senenin kazananı Cedric Ceballos geçerek kazandı. NGC 1333 NGC 1333 Kahraman takımyıldızı yönünde bulunan bir yansıma bulutsusu. Eduard Schönfeld tarafından 1855 yılında keşfedilmiştir. Tozla kaplı NGC 1333, görünür ışıkta, tozdan yansıyan yıldız ışıklarının karakteristik özelliği olan mavimsi renklerin hakim olduğu, bir yansıma bulutsusu olarak görülür. Ama dalgaboyu daha uzun olan kızılötesi ışınımında, yıldızlararası tozun kendisi de parlamaktadır. Kendilerini meydana getiren toz bulutları tarafından gizlenen genç yıldızlar, tozu delip geçen kızılötesi görüntü ile ortaya çıkarılmaktadır. Ortaya çıkarılan diğer bir unsur da, bölgeyi çöplük gibi gösteren yeşilimsi çizgi ve beneklerdir. Bu yapılar, yeni doğan yıldızımsı nesnelerden fışkıran evrensel fıskiyelerin parıltısını izlemekte ve soğuk bulut malzemesini yarıp geçmektedir. Tamamına baktığınızda, bu karmakarışık ortam, büyük bir ihtimalle, kendi Güneşimizin 4,5 milyar yıl önce oluştuğu ortama benzemektedir. Luc Donckerwolke Luc Donckerwolke 19 Haziran 1965 doğumlu Belçikalı araba tasarımcısı. Şu anda Seat'ın tasarım başkanıdır. Donckerwolke Peru'nun Lima şehrinde doğmuştur. Güney Amerika'nın ve Afrika'nın çeşitli ülkelerinde okuduktan sonra Brüksel'de endüstri mühendisiliğini bitirmiştir. Daha sonra İsviçre Vevey'de otomotiv tasarımı okumuştur. Peru'da ve Brüksel'de evi bulunmaktadır. Hobileri araba yarışları, eski arabalar, farklı kültürleri ve yabancı dilleri öğrenmektir. İtalyanca, Fransızca, İspanyolca, İngilizce, Almanca, Felemenkçe ve Shavili dilini bilmektedir. Tasarım kariyerine 1990 yılında Fransa'da Peugeot için başlamıştır. 1992 yılında Ingolstadt'a gitmiş ve 2 yıl boyunca Audi için tasarımlar yapmıştır. 1994 ve 1996 yılları arasında ise Çek Cumhuriyeti'ndeki Mlada Boleslav'da Skoda için çalışmıştır. 1996 Skoda Octavia ve 1999 Skoda Fabia'nın tasarımlarına katkıda bulunmuştur. Skoda'da çalıştıktan sonra Audi'ye konsept geliştirme sorumlusu olarak dönmüştür. İlk yıl Ingolstadt'ta diğer yıl Münih'te bulunmuştur. Bu zamanda Audi A4 Avant ve Audi R8 Le Mans yarış arabası üzerinde çalışmıştır. 1998 yılında ise Lamborghini'ye tasarım şefi olarak gelmiştir. Burada 2001 Lamborghini Diablo VT 6.0, 2002 Lamborghini Murcielago ve 2004 Lamborghini Gallardo'dan sorumlu olmuştur. Bu çalışmalarından ötürü 2003'te Red Hot Tasarım ödülünü kazanmıştır. Ayrıca 2006 yılında Lamborghini Miura konsepti için Walter de'Silva ile birlikte çalışmıştır. 2005 eylülünde Donckerwolke Seat tasarım başkanlığına Walter de'Silva yönetimindeki tasarımları geliştirmek için getirilmiştir. Walter de'Silva'nın tüm modellerde benzerliğe yoğunlaşan anlayışını değiştirmesi ve zor durumda olanmarkanın saygınlığını ve satış rakamlarını arttırması istenmiştir. Seat'a ilk görünen katkısı 2007 yılında Frankfurt Otomobil Fuar'ında örtüsünü kaldırdığı Seat Tribu konseptidir. Ardından 2008 yılında satışa sunulan Seat Ibiza ile kendisinden istenileni yapmaya başlamıştır. Lee Iacocca Lido Anthony "Lee" Iacocca (15 Ekim 1924 Allentown, Pensilvanya- 2 Temmuz 2019; Los Angeles) Amerikalı iş adamıdır. Daha çok Chrysler şirketinin 1980'lerdeki yeniden doğuşundaki rolü ile bilinir. Chrysler'de 1979 yılına kadar başkan ve yönetici, 1979 yılında ise bunlara ilave olarak kurul başkanlığı yapmıştır. 1992 yılında emekli olmuştur. Kitaplar yazmış ve pek çok kitaba ilham vermiştir. Bunlara örnek olarak William Novak tarafından yazılmış biyorgrafisi ve kendi yazdığı ""Where all the leaders gone?"" gösterilebilir. Dünyanın en tanınmış iş adamlarından olan Lee Iacocca, 1980'lerde Amerikalı ihracatcıların savunuculuğunu hırslı bir şekilde üstlenmiştir. Camfrog Camfrog ağ üzerindeki kullanıcılarla iltişim kurulabilen bir video konferans yazılımıdır. Sesli ve görüntülü iletişim kurulabilen programda, bünyesinde barındırdığı kanal ve chat odaları sayesinde 1000 kullanıcıya kadar konferans konuşması yapabilmeye veya kullanıcının kendi chat odası üzerinden iletişim kurabilmesine olanak sağlamaktadır. Mauritius kırmızı tavuğu Mauritius kırmızı tavuğu ("Aphanapteryx bonasia"), sadece Mauritius'ta yaşamış olan, 1700 öncesi avlanma ve yaşam alanının tahrip olmasıyla nesli kaybolmuş küçük bir kırmızı kuş türü. Bu türden bugün hala kalmış olan kemiklerden ve az sayıdaki resimler sayesinde kuşun yaklaşık 50 cm kadar bir büyüklüğe ulaşabildiği sonucu çıkar. Bu resimlerden birinden ve zamana ait raporlardan, kuşun kırmızı ya da kızıl-kahve renginde olduğu ve tüylerinin daha çok kürkümsü olduğu sonucuna ulaşılır. Gagası kuştan kuşa farklı şekil gösterir. Bazısı belirgin olarak kavisli iken kimisi hemen hemen düzdür. Bunların dışında bugüne aktarılan bilgiler, kuşların özellikle kırmızı nesnelere karşı özel bir ilgi göstermesidir. Saldırmaya çalıştığı küçük bir değneğe bağlı kırmızı kumaş yem olarak kullanılarak kolayca elle yakalanmış ve avlanabilmiştir. Bu şekilde yakalanarak avlanan hayvanın o esnadaki bağırışı diğer türdeşlerini çekerek aynı şekilde yakalanmalarını sağlamıştır. Etinin lezzeti çok iyi olarak tasvir edilir. Böylece 1700 yılları civarında Mauritius kırmızı tavuğunun neslinin tükenmesi şaşırtıcı bir durum olmaz. Osmanlı İmparatorluğu'nda Fransız postaneleri Osmanlı İmparatorluğu'ndaki Fransız postaneleri 1812 ve 1923 yılları arasında Osmanlı İmparatorluğu'ndaki çeşitli şehirlerde Fransa tarafından işletilen postaneleri kapsar. Fransa, Osmanlı İmparatorluğu ile "Kapitilasyon"ları imzalamış olan dokuz devletten biriydi. Kapitülasyonlar bu ülkelere Osmanlı İmparatorluğunda ticari ilişkilerde çeşitli fırsatlar sağlıyordu. Mektuplaşmalarda ise çeşitli ülkelerin amacı ülkelerindeki ve Orta Doğu'da bulunan acentalar arasında haberleşmeleri kolaylaştırmaktı. Bu sistem 1923 yılında imzalanan Lozan Antlaşması ile sona erdi. Gerçekte postaneler Fransız posta pulunu kullanıyordu fakat bunlar yerel para birimi olan kuruş yerine santim ve frank para birimleriyledi. Bu nedenle 1885 yılı başlarında bazı Fransız pulları kuruş olarak süarşarjlandı. Değerleme oranı dört kuruş bir franka eşit şeklindeydi. 1902 yılı başlarında, Mersin serisi "LEVANT" tanımlamasıyla santim/frank değerlerinin her ikisiyle birlikte yayımlandı ve yüksek değerli pullar kuruş olarak sürşarjlandı. 1905 yılında Beyrut'ta 15c pul, "1 Piastre / Beyrouth" şeklinde sürşajlandı. I. Dünya Savaşı, 13 Ekim 1914 tarihinde bütün postaneleri kapanmaya zorluyordu. Savaş sonrası, sadece İstanbul'daki bürolar yeniden açıldı ve 1921 yılı Ağustos ayından Temmuz 1923 yılına kadar çalıştılar. Fransız pulları 30 para değerinden 75 kuruş değerleriyle tekrar sürşarjlandı. 1893 ve 1903 yılları arasında dört postane ayrıca kendi pullarını yayımladılar: Cavalle (günümüzde Kavala), Dedeağaç (günümüzde Aleksandrupolis), Porto Lagos ve Vathy (Sisam). Postaneler: Sheng Sheng, (Çince: ; Pinyin "shēng") Çin'de ortaya çıkan nefesli bir müzik aleti. Alman müzisyen Johann Wilde ve Fransız misyoner Jean Joseph Marie Amiot'un Çin'e seyahatleri sırasında bu enstrümanı 1740 ila 1777 yılları arasında Avrupa'ya da getirdikleri düşünülmektedir. Müzik aleti 1950'li yıllarda geliştirilmiş ve modern Çin orkestralarında da kullanılmıştır. Geleneksel sheng de Çin operalarında kullanılmaktaydı. Streptococcus mutans Streptococcus mutans çoğunlukla insan ağız boşluğunda bulunan gram-pozitif, fakültatif anaerobik bir bakteridir ve diş çürüğünün oluşumunda önemli bir etkendir. Mikroorganizma ilk kez 1924'te Clarke tarafından tanımlanmıştır. Gram pozitif bakteriler Gram boyamasında koyu mavi veya mor renkte boyanmaktadır. Bu durum, gram negatif bakterilerinin hücre duvarlarının mor boya kristallerinin tutamamasının tersine gram-pozitif bakterilerin hücre duvarlarının bu fiziksel özelliği taşımasına bağlıdır. "Streptokok" lar, Firmicutes bölümüne ve laktik asit bakteri grubuna bağlı olan halka şekilli bir gram-pozitif bakteri cinsidir. İnsan ağız florasının bir öğesi olan "S. mutans", büyük oranda diş çürüğünün ana etyolojik etkeni olarak kabul edilmektedir. Ağız boşluğu içindeki şartlar uç noktalarda hareket edecek kadar çok değişken ve karmaşıktır. Bu nedenden dolayı, ağız boşluğunda yaşamaya devam edebilmek için, "S. mutans", çok keskin çevresel değişimlere ve farklı toksik maddelere karşı dayanabilmelidir. Ne var ki, çürük yapıcı bu patojenin hayatta kalabildiği ve böylesi uç çevresel şartlar altında çoğalmaya devam edebildiği mekanizmalar bu konuyla ilgili çok az araştırma yapıldığı için büyük oranda bilinmemektedir. Oral "streptokok" ların 25 türü ağız boşluğunda yaşamaktadır. Her tür, farklı ağız bölgesinde koloni kurmak, rekabet içinde olduğu bakterilerle değişen koşullarda mücadele edebilmek ve dış saldırılar karşısında hayatta kalmak için farklı özgün özellikler geliştirmiştir. Mikrobik biotadaki dengesizlikler ağız hastalıklarına neden olabilir.Özel şartlar altında, komensal streptokoklar hastalık yapan ve konakçıya zarar veren fırsatçı patojenlere dönüşebilir. Ağızdaki streptokoklar arasında hem zararsız hem de zararlı bakteriler vardır. "Streptococcus mutans" diş çürüğüne eşlik eden en önemli bakteridir. Bu karmaşık bakterinin taksonomisi henüz deneme aşamasındadır. 1970 yılında yapılan bir çalışmada ağız boşluğundaki toplam streptokokların % 39'unu oluşturan s.mutans'ın çoğunlukla dişteki çürük alanlarında ve çatlaklarda olduğu bulgulandı. Daha az sayıda S.mutans'ın ise yanak yüzeyinde (% 2-9)olduğu gösterildi. Diş yüzeyinin ilk yerleşimcileri en yüksek oranda "Neisseria" spp. ve "S. mutans"'ı da içeren Streptokoklardır. Bu öncü türlerin sayısının artması ve metabolizmaları, diş bakteri plağını oluşturacak daha etkili organizmaların onlardan sonra buraya yerleşmesine neden olacak şekilde ortamın şartlarını (Ör:pH, birlikte kümelenme,substrat varlığı vb.) değiştirmektedir. "S. mutans", "S. sobrinus" ile sukroz'u "Glukansükraz" enzimi ile laktik aside dönüştürerek diş çürüğünde büyük bir rol oynar. Bu süreç ile ağız içinde oluşan bu asidik ortam, çürük için elverişli olan yüksek düzeyde mineralize olmuş diş minesinin meydana gelmesinin nedenidir. Alboka Alboka, çifte borulu Bask kökenli bir müzik aletidir. Alboka adı Arapça "al-bûq" (البوق) "(Boru-Trompet anlamında)" kelimesinin Baskça değiştirilmesinden gelmektedir. Bazı araştırmacılar enstrümanın kökeninin Asya olduğunu, Arap fetihleri sonucu İber yarımadasına ulaştığını düşünmektedir. Alboka, Bask müzisyen Ibon Koteron ve Alan Griffin tarafından kullanılmıştır. NGC 3918 NGC 3918 Erboğa takımyıldızı yönünde bulunan parlak bir gezegenimsi bulutsu, ayrıca "Mavi Gezegenimsi" "(Blue Planetary)" veya "Güneyli" "(The Southerner)" olarak da bilinir. Küçük teleskoplarla da kolayca gözlemlenebilen bulutsu, John Herschel tarafından Mart 1834 yılında keşfedilmiştir. NGC 5882 NGC 5882 Kurt takımyıldızında bulunan gezegenimsi bulutsu. John Herschel tarafından 27 Eylül 1834 tarihinde keşfedilmiştir. Oruç Reis (anlam ayrımı) Basra (anlam ayrımı) Saitama ili Saitama prefektörlüğü ( "Saitama-ken"), Japonya'nın prefektörlüklerinden biridir. Prefektörlük Kantō bölgesinde yer almaktadır. Prefektörlüğün yüzölçümü 3,798.08 km² olan prefektörlüğün nüfusu 1 Ekim 2014 tarihi itibarı ile 7,237,734'tür. Prefektörlüğün merkezi Saitama şehridir. Saitama prefektörlüğü Büyük Tokyo Metropolü'nün bir parçasıdır ve şehirlerinin çoğu Tokyo'nun banliyöleri olarak tanımlanmaktadır. Saitama prefektörlüğü, 40 şehir ile sekiz ilçeye (22 kasaba ile bir köy) ayrılmaktadır. David MacKenzie David MacKenzie ya da David Mackenzie isimleri için ansiklopedik kullanımlar: Maarif Teşkilatı Hakkında Kanun Maarif Teşkilatı Hakkında Kanun 2 Mart 1926 tarihinde Türkiye'de, ilkokul lise ve yüksek öğretimin belli esaslara göre düzenlenmesi için Maarif Teşkilatı Kanunu kabul edildi. Devletin izni olmadan okul açılamayacağı belirtilerek okullarda hangi derslerin ne şekilde okutulacağı belirlendi. Eğitim sistemi düzenlendi. Bugünkü eğitim sistemi ana çizgileri ile kuruldu. Okul açma yetkisi Milli Eğitim Bakanlığına verildi. Yabancı okullarda Türkçe, Tarih, Coğrafya ve Felsefe derslerinin Türk öğretmenler tarafından okutulması karara bağlandı. Tefsir ve Tefsir Tarihi, Hadis ve Hadis Tarihi, Fıkıh Tarihi, Kelâm Tarihi gibi dersler, müfredattan kaldırılmıştır.İlköğretimin ücretsiz ve zorunlu olduğu belirtildi. Karma eğitim ilkesi kabul edildi. David Neil MacKenzie David Neil MacKenzie (d. 8 Nisan 1926 - ö. 13 Ekim 2001) İran dillerinde uzman dilbilimci. 1926 yılında Londra'da doğdu. 17 yaşındayken İngiliz ordusuna kaydoldu. Peştucayı öğrendiği Britanya Hindistanı'nda 1945 ve 1946 yılları arasında asker olarak görev aldı. Böylece İran dillerini öğrenmiş oldu. [Londra Üniversitesi]'nde Orta Farsça, Eski Farsça'da master ve Yeni Farsça alanında lisans yaptı. Doktora tezini ise "Kürtçe Diyalekt Çalışmaları" (1961-1962) konusunda verdi. Romulus, My Father Romulus, My Father ("Babam, Romulus") Avustralyalı filozof Raimond Gaita'nın 1998 yılında yayımlamış olduğu biyografik anı kitabıdır. 1998 yılında Avustralya'da "Victoria Başbakanlık Edebiyat Ödülü"'nü kazanan kitap, yazarın 1922 - 1996 yılları arasında yaşamış olan babası Romulus Gaita'nın yaşamından ve kendi çocukluk anılarından kesitler aktarmaktadır. Kitabın yazarı Raimond Gaita, 1946 yılında Almanya'da doğmuştur. Babası Romanya'lı (Romulus Gaita) annesi ise Alman'dı. Gaita ailesi, 1950 yılında Raimond daha 4 yaşındayken Avustralya'ya göçtü. Gaita Avustralya Katolik Üniversitesinde felsefe dersleri vermektedir. Kitap 1960'lı yılların başlarında Romanya'dan Avustralya'ya göç etmiş bir ailenin dramını anlatır. Dürüst ve çalışkan bir insan olan baba Romulus bir yandan güç çalışma şartları içerisinde oğlu Raimond'u yetiştirmeye çalışırken diğer yandan aileyi sık sık terkeden ihmalkâr ve bunalmış karısı ile alışılageldik ahlak kurallarına pek de uymayan bir şekilde ilişkisini sürdürmeye devam eder. Küçük Raimond ailenin birliğini sağlamak için çırpınırken felaketlerin ardı arkası kesilmez. Kitap 2007 yılında Avustralya'lı tiyatro yönetmeni Richard Roxburgh tarafından sinemaya da aktarıldı. Başrolünde Eric Bana'nın oynadığı film çeşitli uluslararası yarışmalarda tam 25 ödül aldı. Film 28 Mart 2008 tarihinde Türkiye'de Babam, Romulus adıyla gösterime sunuldu. Bu tarihte henüz roman Türkçeye çevrilmemişti. Raimond Gaita anılarının çarpıtılıp basitleştirileceğinden çekinerek önceleri film haklarını satmak istememiş, ancak senaryo taslağını okuyunca ikna olmuştur. Beluçça Beluçça (بلوچی), İsa öncesinde Hazar ve komşu bölgelerinde hüküm süren Pers ve Med uygarlıkları ile bağı olan bir dildir. Hint-Avrupa dil ailesine bağlı bir kuzeybatı İran dili olan Beluçça aynı gruptan olan Farsçayla yakından ilişkilidir. Günümüzde Pakistan, Belucistan, doğu İran ve Afganistan'da konuşulmaktadır. Afganistan'da halkın bazı bölgelerde çoğunluğunun konuştuğu bölgesel dillerden biridir. Yoğun olarak konuşulduğu bölgeler için üçüncü resmi dil olarak kabul edilmektedir. Beluçça İran, Pakistan, Afganistan, Hindistan, İran Körfezi, Türkiye, Arap Yarımadası, Türkmenistan ve Doğu Afrika'da konuşulur. Hint-Avrupa dil ailesinin İran grubunun bir üyesi olarak sınıflandırılır. Bu yüzden Farsça, Peştuca, Kürtçe, Dari, Tacik, Osetya dilleriyle benzeşir. Doğu ve batı olmak üzere iki ana lehçesi vardır. Beluçça konuşanların toplam sayısı tahmin etmek zordur. Beluçça'nın bir lehçesi olan Batı Beluçça'yı konuşan kişi sayısı daha yaygındır. Dili altı milyon kadar insanın konuştuğu düşünülmektedir. Batı lehçesi içinde ise iki ayrı lehçe, Rakhşani ve Makrani vardır. Doğu Beluçça lehçeleri (Belucistan, Pencap ve Sindh'in kuzey-doğu bölgelerinde) konuşulduğu bölgelerde, yazılı olarak çok az kullanılması sonucu gelişememiştir. Franz Lehár Franz Lehar (d. 30 Nisan 1870 – 24 Ekim 1948) (Macarca Lehár Ferenc olarak bilinir), Macar asıllı Avusturya-Macaristan İmparatorluğu'da doğup genellikle Viyana'da yaşayıp bestecilik yapan bir müzisyendir. Genellikle operetleri ile ün yapmıştır. Lehar o zamanki Avusturya-Macaristan ülkesinin kuzeyinde "Komaron" (şimdi Slovakya'da bulunan Komarano) şehrinde doğmuştur. Babası Macar asıllı "Avusturya-Macar" ordusunun "50. Piyade Alayı" bando şefi idi. Franz "Prag Konservaturı"'nda keman ve kompozisyon dersleri aldı ve hocaları kemancı "Antonín Bennewitz" ve besteci Antonín Dvořák olmuştur. Bu okuldan diploma aldıktan sonra 1899da Franz Viyana'da babasının idare ettiği bir askeri bandoya yardımcı şef olarak girdi. 1902'de Franz Lehar Viyana'da ünlü Theater an der Wien'e orkestra şefi olarak atandı ve aynı yıl Kasım'da ilk bestelemiş olduğu opera eseri "Wiener Frauen" orada sahnelendi. Franz Lehar operet besteleri ile çok ünlüdür ve tüm opera ve operet eserlerinin sayısı 41 olarak gösterilmiştir. Bunlar arasında en ünlüsü "Şen Dul" (Die lustige Witwe) olarak kabul edilebilir. Bu operet eserlerinde bulunan tek şarkılar da çok popüler olmuşlardır. Bunlar arasında "Şen Dul" operetinde bulunan "Vilja Şarkısı" ve Tebessümler Diyarı operetindeki "Dein ist mein ganzes Herz" sayilabilir. Lehar operetleri Lehar'in arkadaşı olan opera tenörü Richard Tauber tarafından yorumlanmaları ile genellikle bilinmektedir. 1922'de "Frasquita" opereti ile başlayarak 1925-1936 döneminde Lehar'in yazdığı 6 operet Tauber'in sesinin özelliklerine göre kurulmuştur. Operetleri kadar ünlü olmamakla beraber Franz Lehar "sonatlar", "senfonik şiirler", "marşlar" ve "valsler" de bestelemiştir. Bunlardan bazıları kendi ünlü operetlerden uyarılmıştır. 1935de eserlerinin yapım haklarını kendi elinde kontrol edebilmek için "Glocken Verlag" adlı bir yayınevi kurmuştur. Müziksel eserleri Adolf Hitler ve Nazilerin çok beğendiği Richard Wagner'in eserlerinde çok değişik olmakla beraber, Franz Lehar'in operetleri Adolf Hitler tarafından çok beğenilmekte idi. 1940'ta Lehar'a Nazi Almanyası'inda Sanat Madalyası verilmiştir. Hâlbuki Lehar'in karısı Yahudi asıllı idi ve arkadaşı ve en iyi libretto yazarı olan "Fritz Löhner" Auschwitz Nazi toplama kampında öldürülmüştü. 1948'de Avusturya'da