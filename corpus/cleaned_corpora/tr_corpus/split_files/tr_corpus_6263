("Chelictinia riocourii"), atmacagiller (Accipitridae) familyasından yırtıcı bir kuş türü. Chelictinia cinsine monotipik'tir. Benin, Burkina Faso, Kamerun, Orta Afrika Cumhuriyeti, Çad, Fildişi Sahili, Cibuti, Eritre, Etiyopya, Gambiya, Gana, Kenya, Liberya, Mali, Moritanya, Nijer, Nijerya, Senegal, Somali, Sudan, Togo, Uganda, ve Yemen'de bulunur. Büyük Köpek Cüce Gökadası Büyük Köpek Cüce (Canis Major Dwarf) gökadası gökyüzünde Büyük Köpek takımyıldızıyla aynı bölgede yer alır. Gökada, çoğunluğu kırmızı dev yıldızlardan oluşan yaklaşık 1 milyar civarında yıldız içermektedir. Güneş sistemi'ne 25,000, Gökada merkezine 42,000 ışık yılı uzaklıkta yer alan gökada, düzensiz gökada olarak sınıflandırılır ve şimdilik Samanyolu'na en yakın komşu gökadadır. Gökada ilk olarak Kasım 2003'te Fransız, İngiliz, İtalyan ve Avustralyalı gökbilimcilerden oluşan uluslararası bir ekip tarafından keşfedilmiştir. Gökada merkezinden Dünya'ya daha yakın olmasına rağmen, yıldızlar, gaz ve tozun yoğun olduğu Samanyolu düzleminin arkasında yer aldığından tespit edilmesi oldukça zordu. Bütün bu zorlukların yanı sıra boyutunun küçük olması neden daha önce keşfedilemediğini açıklamaktadır. 2MASS'ın kızılötesi ışığı verileriyle kapsamlı bir çalışma yapan bir gökbilim ekibi tarafından keşfedilebilmiştir. Bu teknikten dolayı bilim adamları, Büyük Köpek takımyıldızı tarafından işgal edilen gökyüzünün bu parçasında M sınıfı dev yıldızların önemli bir yoğunluk oluşturduğunu bulabildi. Gökbilimciler, Büyük Köpek Cüce Gökadası'nın, daha büyük Samanyolu gökadasının yerçekimi alanı tarafından çekilmesi sürecinde olduğuna inanmaktadırlar. Gökadanın ana gövdesi aşırı derecede bozulmuştur. İnci çaylak İnci çaylak ("Gampsonyx swainsonii"), atmacagiller (Accipitridae) familyasından yırtıcı bir kuş türü. Gampsonyx cinsinin tek üyesidir. Bu küçücük çaylak Panama, Kolombiya and Venezuela Bolivya'nın güneyi ve doğu Arjantin'de doğurur. İnci çaylak 20.3–23 cm uzunluğunda ve 80-95 g ağırlığında, ayrıca Amerikalar'daki en küçük avcıdır. Genellikle kertenkelelerle beslenir. Aynı zamanda küçük kuşları ve böcekleri de yer. Kırlangıç kuyruklu çaylak Kırlangıç kuyruklu çaylak ("Elanoides forficatus"), atmacagiller (Accipitridae) familyasından yırtıcı bir kuş türü. Elanoides cinsinin tek üyesidir. Bu tür uzunluğundadır. Kanat açıklığı yaklaşık 'dir. Erkek ve dişi bireyler benzer görünür. Kırlangıç kuyruklu çaylaklar çoğunlukla ormanlık ve yuvalama yerleri yakınındaki sulak ormanlarda yaşamaktadır. Yuvaları ağaçtandır ve çoğunlukla su yakınındadır. Yuvaları erkek ve dişi birey beraber yaparlar. 1967 Mudurnu depremi 1967 Mudurnu Depremi ya da 1967 Sakarya Depremi, 22 Temmuz 1967 tarihinde yerel saatle 18:56'da Türkiye'de Bolu ilinin Mudurnu ilçesinde meydana gelen deprem. Büyüklüğü 6,8 M olan bu depremde 89 kişi öldü, 7116 bina hasar gördü. Bu depremin 1939 Erzincan Depremi'yle başlayan ve Kuzey Anadolu Fayı'nı takip ederek batıya yönelen deprem hareketliliğin bir parçası olduğu kabul edilmektedir. Bu deprem sırasında Kuzey Anadolu Fayı'nda 50 km'lik kırılma gözlendi. Bu bölgede, yine aynı fay hattı üzerinde 1957 yılında Abant Depremi olmuştu. Kaplıca su kaynaklarının da bulunduğu tektonik çöküntü özelliğine sahip bu bölgede tarih boyunca önemli depremler yaşandı. Deprem sırasında Sakarya'da elektrik ve telefon hatları kesildi, tren ve karayollarındaki kaymalar sebebiyle ulaşımda aksamalar yaşandı. Çok katlı binaların yıkılması ölü sayısının artmasına sebep oldu. Ölümlerin büyük kısmı Sakarya'da olmak üzere, Bolu, İstanbul, Kocaeli ve Bursa'da meydana geldi. Deprem, Eskişehir ve Ankara'da da hissedildi. İstanbul'un Çemberlitaş semtinde bulunan tarihi Vezirhan'ın bir kısmının çökmesi sonucu İstanbul'da bir kişi öldü. Şehirlerde beton yapılar zarar görürken kırsal bölgelerde ise yöreye özgü taş temelli ahşap karkas yapılar yıkıldı. Serhat Serhat, Serhad olarak da bilinir, Osmanlı Devleti'nin, komşu ülkelerle arasındaki sınır bölgesine verilen ad. Osmanlı Devleti'nin doğu ve batı komşularıyla olan sınırları kesin biçimde belirlenmemişti. Antlaşmalarda kent, kasaba ve köy adları, nehir ya da tepeler, köprü ve yollar belirtilerek sınır kabaca belirtilirdi. Serhat adı verilen bu sınır şeridine önceleri akıncılar, sonra serhadkulu (serhadli) denen askerler yerleştirildi. Sınıra yakın kalelerde muhafızlık yapan ve genellikle yerli halk arasından seçilen ulufeli askerler olan serhadkullarının bir kısmı ise tımarlıydı. Serhadkulları, 18. yüzyıl sonlarında ayrıntılı sınır protokollerinin imzalanması sonucu zamanla ortadan kalktı. Edward Henry Whinfield Edward Henry Whinfield (1836 - 1922) Fars edebiyatı'ndan İngilizce'ye çeviriler yapan bir Fars dili filoloğudur. İngilizce'nin ilk doğruHafız ve Mevlânâ çevirilerini yaptı. Ayrıca 1883'te Ömer Hayyam'ın Rubaiyat'ından 500 rubaiyi de İngilizce'ye çevirdi. Kitt Zirvesi Ulusal GÃ¶zlemevi Kitt Peak Millî Rasathanesi (İngilizce: Kitt Peak National Observatory, KPNO), ABD'nin Arizona eyaletinde bulunan bir rasathane. Sonora Çölü'ndeki Quinlan Dağları'nda Kitt Tepesi'nde bulunur. Tucson'ın 88 km güneybatısındadır. Asıl olarak Ulusal Görünür Astronomi Rasathanesi'ne ait olsa da bazı teleskoplar Arizona Üniversitesi gibi farklı kuruluşlara aittir. Nicholas U. Mayall Teleskobu, WIYN Teleskobu gibi 26 adet birbirinden bağımsız teleskoba ev sahipliği yapar. Bu özelliğiyle Dünya'nın en büyük ve en çeşitli astronomi aletleri topluluğudur. Işık demeti Işık demeti veya ışık huzmesi, ışığın ince bir demet halinde bir kaynaktan ışımasına verilen ad. Güneş ışığının kendisini engelleyen herhangi bir nesnenin (örneğin bulut) arasındaki bir delikten ince bir demet halinde ışıması buna örnektir. Işık demetini yapay olarak üretebilmek için bir lamba ve parabolik yansıtıcı kullanılır. LED'ler, spot ışıkları gibi pek çok alette bu teknoloji kullanılır. Lazer mümkün olan en az demet sapmasını sağlar, böylece neredeyse paralel demetler elde edilebilir. Pasadena Pasadena ABD'nin Kaliforniya eyaletinde bir kent. Güney Kaliforniya'da ve Los Angeles'ın kuzeydoğusunda yer alır. Bölgede Los Angeles'tan sonra gelen en eski şehirdir. Nüfusu (2010 itibarıyla) 137,122 kişidir. Kaliforniya eyalet olmadan önce Pasadena'ya Tongva yerlileri ve Meksikalı köylüler yerleşti. 1880'lerde Pasadena bir şehir oldu. Pacific Electric Railway şirketinin önemli merkezlerinden biriydi. 20. yüzyıl başlarında da Kaliforniya eyaletinin en büyük 8. şehri oldu. Pasadena'da birçok tarihi bina vardır. Gamble House, Blacker House ve Bungalow Heaven'daki tarihi evler bunlara örnektir. Kaliforniya Teknoloji Enstitüsü gibi çeşitli önemli eğitim kurumları da bu şehirde yer alır. Ayrıca Pasadena'nın sanat çevresi de geniştir. Birçok ünlü sanatçı Pasadena Şehir Konser Salonu'nda ve Pasadena Tiyatrosu'nda sahne alırken, resimlerini de Norton Simon Müzesi'nde sergileyebilir. Yenipazar, Boğazlıyan Yenipazar, Yozgat ilinin Boğazlıyan ilçesine bağlı bir beldedir. Yozgat iline 55 km, Boğazlıyan ilçesine 38 km uzaklıktadır. Magnitogorsk Uluslararası Havalimanı Magnitogorsk Uluslararası Havalimanı (Rusça:Международный аэропорт Магнитогорск) (IATA:MQF, ICAO:USCM) Rusya'nın Çelyabinsk Oblastı'nda bulunan Magnitogorsk kentindedir. Magnitogorsk'un 19 km. batısında, Başkurdistan'ın Ebyelil ili'nde yer alır. Orta büyüklükteki uçaklara hizmet vermektedir. 01/19 doğrultusunda bir adet pisti bulunmaktadır. Pistin yüzeyi betondur. Francesc de Paula Villar y Lozano Francesc de Paula Villar y Lozano ya da tam adıyla Francisco de Paula del Villar y Lozano, İspanyol mimar. Madrid'teki San Fernando Güzel Sanatlar Akademisi'nden 1852 yılında mimarlık diplomasını almıştır. 1854'teki kolera salgınına karşı bir dizi acil durum hastanesi projesinde yer aldı. San Fernando Güzel Sanatlar Akademisi'nde kütüphanecilik, anıtlar komitesi üyeliği, mimarlık birliği başkanlığı ve mimarlık okulu yöneticiliği yapmıştır. Piskoposluğun mimarı olarak, 1874'ten 1892'ye kadar Santa María del Pí Kilisesi, Santa María de Vilafranca Bazilikası ve La Casa de Misericordia restorasyonlarında çalıştı. Birçok cemaat kilisesinin de tasarımcıdır. Ayrıca Antoni Gaudí'nin tasarımcısı sıfatıyla Montserrat Manastırı'nın kubbesini tasarlamıştır. 1877 yılında, San Jose Dindarları Birliği'nce La Sagrada Familia'yı inşa etmek üzere görevlendirildi. 1883'te ise kendisini görevlendiren birliğin başkanı ile fikir ayrılığından dolayı bu işten ayrıldı. Kendisinden sonra ise projeyi Antoni Gaudí devraldı. Abakan Uluslararası Havalimanı Abakan Uluslararası Havalimanı (Rusça:Международный Аэропорт Абакан) (IATA:ABA, ICAO:UNAA) Rusya'nın Hakasya Cumhuriyeti'nin başkenti Abakan'da bulunmaktadır. Kente uzaklığı 4,5 km.'dir. 02/20 doğrultusunda bir adet pisti bulunmaktadır. Pistin yüzeyi asfalttır. UzunluÄŸu 3,250 metredir. Osmanlı unvanları Osmanlı İmparatorluğu'nda birçok soyluluk unvanı vardı. Batı uygarlıklarındaki geleneklerin aksine, birçok şark unvanlarında olduğu gibi, sınırlı yetkileri olan birçok devlet görevlisi de saltanata bağlı unvanlar alıyordu. Bu unvanlar kimi zaman birkaç kuşak boyunca babadan oğula geçebiliyordu. Genel olarak kullanılanlar Paşa, Bey, Efendi, Kaymakam, Vali ve Kaptan-ı Derya'ydı. Tüm devlette bulunan hiyerarşik sıraya göre, şu unvanlar mevcuttu: Osmanlı hükümdarının temel unvanları Türk, Arap ve Pers geleneklerinden esinlenerek Han, Sultan ve Padişah'tı. Tam unvanı ise uzun bir tarihsel birikimin, hükümdarın haklarını, görevlerini ve kimliğini belirten birçok ismin art arda dizilmesiyle oluşurdu. Son dönemlerdeki bir Osmanlı padişahı şu unvanları kullanırdı: Sultan (hükümdarlık adı) Han, Osman'ın hanedanının hükümdarı, Sultanlar Sultanı, Hakanlar Hakanı, Alemlerin Rabbi'nin Peygamberi'nin Halefi ve İnançlı Savaşçısı, Mukaddes Şehirler Mekke, Medine ve Kudüs'ün Muhafızı, Üç Şehir İstanbul, Edirne ve Bursa'nın, ve Şam ile Kahire Şehirleri'nin, tüm Azerbaycan'ın, Mağrib'in, Barka'nın, Kayrevan'ın, Haleb'in, Arap Irakı'nın ve Acem'in, Basra'nın, Lahsa'nın, Dilen'in, Raka'nın, Musul'un, İran'ın, Diyarbakır'ın, Kilikya'nın, Erzurum, Sivas, Adana, Karaman, Van, Berberiye, Habeşistan, Tunus, Trablus, Şam, Kıbrıs, Rodos, Girit Vilayetleri'nin, Mora Vilayeti'nin, Marmara Denizi'nin, Karadeniz'in ve tüm sahillerinin, Anadolu, Rumeli, Bağdat, Kürdistan, Yunanistan, Türkistan, Tataristan, Çekezistan'ın, Kabardey'in iki ülkesinin, Kıpçak düzlüklerinin, Tatarların bütün ülkesinin, Kefas'ın ve komşu diyarlarının, Bosna'nın ve tebalarının, Belgrad Kalesi'nin ve şehrinin, Sırbistan vilayetinin tüm kaleleri hisarları ve şehirleriyle, Arnavutluk'un, ve Eflâk ile Boğdan'ın, ve öbür tebaların ve sınırlarının, ve daha pek çok öbür ülkelerin ve şehirlerin İmparator'u. Osmanlı padişahları, sembolik olarak Kayser, Mısır Sultanı, Şah gibi diğer bazı meşruiyet unvanlarını da kullanırdı. Tahtın varisi için: "Devletlu Necabetlu Velî Ahd-ı-Saltanat (hükümdarlık adı) Efendi Hazretleri", ya da Veliaht, Batı uygarlıklarında Veliaht Prens. Diğer erkek ardıllara: "Devletlu Necabetlu Şehzade Sultan (hükümdarlık adı) Hazretleri Efendi", Batı uygarlıklarında Prens. Hanım Sultanların eşlerine: "Damad-ı-Şehyari (adı) Bey Efendi". Hanım Sultanların oğullarına: "Sultanzade (adı) Bey Efendi", batı uygarlıklarında Prens. Osmanlı tarihinde her bir görev için bir unvan var ise de, alfabetik olarak aşağıda sıralanan unvanlar bu topluluğun sadece bir kısmıdır. Alfabetik sıra ile yazılan unvanlar arasında 'takma isimler' de mevcuttur. Belgorod Uluslararası Havalimanı Belgorod Uluslararası Havalimanı (Rusça: Международный Аэропорт Белгород) (IATA: BGO, ICAO: UUOB), Rusya'nın Belgorod kentindedir. Belgorod'un 4 km kuzeyindedir. Orta büyüklükteki uçaklara hizmet vermektedir. 24 saat uçuş işlemleri yürütülmektedir. Havalimanı 1954 yılında yapılmıştır. Orenburg Tsentralny HavalimanÄ± Tsentralny Havalimanı (Rusça:Аэропорт Центральный) (IATA:REN, ICAO:UWOO) Rusya'nın Orenburg kentindedir. Orenburg'un 25 km. doğusundadır. 08/26 doğrultusunda bir adet pisti bulunmaktadır. Pistin yüzeyi betondur. Uzunluğu 2,501 metredir. Kemerovo Uluslararası Havalimanı Kemerovo Uluslararası Havalimanı (Rusça:Международный Аэропорт Кемерово) (IATA:KEJ, ICAO:UNEE) Rusya'nın Kemerovo kentindedir. Kemerovo Oblastı'ndaki iki büyük havalimanından biridir. Kemerovo'nun 10 km. güneydoğusundadır. Orta büyüklükteki uçaklara hizmet veren sivil bir havalimanı olmasının yanı sıra askeri amaçlar için de kullanılmaya uygundur. Osman Dinç Osman Dinç (d. 1948, Denizli), Türk heykeltıraş. 1948 yılında Denizli'nin Bozkurt ilçesinde doğdu. 1969 yılında Gazi Eğitim Enstitüsü Resim İş Bölümü'nden mezun oldu, Şavaştepe Öğretmen Okulu'nda resim öğretmenliği yaptı. 1972 yılında sanat eğitimi için gittiği Fransa'da Paris Güzel Sanatlar Akademisi'ne girdi ve 1975 yılında mezun oldu. Türkiye'ye dönerek 2 yıl Bursa Eğitim Enstitüsü'nde görev yaptı. 1977 yılından itiraben sanat yaşamında Paris'te devam etmiştir. Bourges Sanat Yüksek Okulu'nda (L’ecole Nationale Superieure D’art De Bourges) öğretim görevlisi olan Dinç 20'den fazlası yurt dışında olmak üzere 34 kişisel sergi düzenledi, 59 karma sergiye katıldı. Dinç ahşap ve metal malzemeyi değerlendirerek, kavramsal görüşler doğrultusunda eserlerini oluşturmaktadır. 1930 HakkÃ¢ri depremi 1930 Hakkâri Depremi, 7 Mayıs 1930 tarihinde Türkiye saatiyle 00.34'te Türkiye-İran sınırında meydana gelen deprem. Sınırın Türkiye tarafında Hakkâri bu depremden etkilendi. Büyüklüğü 7,2 M olan bu depremde 2514 kişi öldü, yaklaşık 3000 bina hasar gördü. Moldova leyi Moldova Leyi Moldova'nın resmî para birimidir. Moldova leyi banknotları iki emisyondur. İlk emisyon kısa ömürlüydü ve sadece 1, 5, ve 10 leyi içerirdi. Onuk Sazan Onuk Sazan, Askeri Hücum Botlar (MRTP- Multi Role Tactical Platform) ve Lüks Motoryat tasarımcısı ve üreticisi olan Onuk Firması'nın geliştirdiği bir otomobildir. ONUK Sazan'ın tasarımı Gökhan M. Akış, Eralp Noyan ve Ekber İ.N. Onuk tarafından yapılmıştır. Gökhan M. Akış, 2006 yılında tasarımı ve üretimi yapılan ve Monaco Yacht Show'da tüm ilgileri üzerine toplayan Onuk S23 Lüks Motoryatının tasarımını yapmıştır. Eralp Noyan ise aynı zamanda Otosan Anadol'un tasarımcılarındandır. Ön tamponun altındaki işlevsel olan hava kanalları nedeniyle McLaren ve Modena gibi arabalara benzetilir fakat detaylarına bakıldığında hiçbir ilgisi yoktur. Otomobilin ONUK Firması'nın uzmanlık alanı olan kompozit üretim şasisi yüksek teknoloji ürünüdür ve hatchback bir otomobil ağırlığındadır. Ağırlık güç dengesi birçok spor otomobilden daha iyidir. Prototipi üzerinde 505 hp @ 6200rpm üreten Chevrolet Corvette LS7 motor kullanılmıştır ve seri üretimde de kullanılmaya devam edilmesi planlanmaktadır. Opsiyonel olarak 3.8 V6 Biturbo beslemeli Nissan VR38DETT motoru kullanılacaktır. Ulaştığı son sürat 300+ km/s olarak belirlenmiştir. Enteresan bir hardtop sistemi ile hem spider hem de coupe olabilmektedir. Onuk Sazan Projesi, Dr. Ekber Onuk’un 1996 yılında bir trafik kazasında kaybettiği oğlu, İTÜ Uçak ve Uzay Mühendisliği öğrencisi Kaan N. Z. Onuk’un projesidir. Bu projeye Kaan N. Z. Onuk’un sazan balığı besleme sevdasından dolayı lakabı haline gelen Sazan ismi ad olarak verilmiştir. Otomobilin önündeki model yazısı olan Sazan İmzası da Kaan N. Z. Onuk’un el yazısından alınmadır. Onuk Sazan seri üretime geçtiğinde, fiyatının 300.000 € olacağı tahmin ediliyor. Tunoşna Havalimanı Tunoshna Havalimanı (Rusça:Аэропорт Туношна) (IATA:IAR, ICAO:UUDL) Rusya'nın Yaroslavl Oblastı'nın başkenti Yaroslavl kentinde bulunmaktadır. Yaroslavl'ın 18 km. güneydoğusundadır. Orta büyüklükteki uçaklara hizmet vermektedir. Düzenli olarak yapılan bir uçuş bulunmamaktadır. Soğuk Savaş boyunca önemli önleyici uçak üssü oldu. Matematiksel oyun Matematiksel oyun, kural, strateji ve sonuçları matematiksel dille açıklanabilen çok oyunculu oyun. Bir oyun kâğıt üzerinde matematiksel görünmese bile bu öbeğe dahil edilebilmektedir. Belirgin kuralları olmasına karşın matematikçiler tarafından çözümlenen Mankala ve Nim bu duruma örnek gösterilebilir. Gerçek zaman sistemleri Gerçek zaman sistemleri, yazılım ve donanım sistemlerinin zaman kısıtlamaları altında bir etkiye tepki verebilmesi için tasarlanan sistemlerdir. Hızla ilgili değildir. 1967 Pülümür depremi 1967 Pülümür Depremi, 26 Temmuz 1967 tarihinde Türkiye saatiyle 20:53'te Türkiye'de Tunceli'nin Pülümür ilçesinde meydana gelen deprem. Depremde 97 kişi öldü, 1282 bina yıkıldı veya hasar gördü. Depremin olduğu bölgede, Kuzey Anadolu Fayı ve çevresindeki etkin faylar nedeniyle 20. yüzyılda şiddetli depremler oldu. 1939 Erzincan Depremi bunların en büyüğüdür. 1966 tarihli Varto Depremi ve son olarak 1992 tarihli Erzincan Depremi Kuzey Anadolu Fayı'nı takip eden bu bölgedeki depremlerdir. 27 Ocak 2003 tarihinde Pülümür'de 6,5 büyüklüğünde bir deprem daha oldu. Cork Kontluğu Cork Kontluğu İrlanda'da bir ildir. Bu başkenti Cork şehridir. 2006 yılı verilerine göre nüfusu 481.295 kişidir. Rakımı 706 metredir. İrlanda Bağımsızlık Savaşı 1919 yılında başlamış ve Cork halkı savaşta önemli bir rol oynamıştır. Michael Collins Cork'ta 1890 yılında doğdu. Duranlar, YeÅŸilyurt Duranlar, Malatya ilinin Yeşilyurt ilçesine bağlı bir mahalledir. Duruldu, YeÅŸilyurt Duruldu, Malatya ilinin Yeşilyurt ilçesine bağlı bir mahalledir. TÃ¼rkmen mahallesidir. Mahallede konusulan dil Türkçedir. DÃ¼zyol, Battalgazi Düzyol, Malatya ilinin merkezine bağlı bir mahalledir. Köyun eski adı Hırıngu dur. Elmalı, Doğanşehir Elmalı, Malatya ilinin Doğanşehir ilçesine bağlı bir mahalledir. Fatih, YeÅŸilyurt Fatih, Malatya ilinin Yeşilyurt ilçesine bağlı bir mahalledir. Furuncu, Battalgazi Furuncu, Malatya ilinin merkezine bağlı bir mahalledir. Çığlık VI: Hilkat Garibeleri Çığlık VI: Hilkat Garibeleri (İngilizce: "Howling VI: The Freaks"), senaryosunu Kevin Rock'ın yazıp Hope Perello'nun yönettiği 1991 tarihli Birleşik Krallık yapımı korku filmidir. "Çığlık" filminin devam bölümlerinden biridir. Video filmi olduğu için sinemalarda gösterilmeden doğrudan video olarak yayınlanmıştır. Diğer "Çığlık" filmlerinde olduğu gibi konusu genel olarak Gary Brandner'ın yazdığı romanlara dayanan film bu romanların uyarlaması değildir. Ayrıca yazarın diğer kitabı "Howling III: Echoes" ile benzer özellikler göstermektedir. Mesela ucube gösterisine yer verilmektedir ve "Çığlık 3"'te olduğu gibi kurt adamın iyi yönleri sunulmaktadır. Filmin başrollerinde Brendan Hughes, Bruce Payne, Michele Matheson, Sean Gregory Sullivan ve Carol Lynley vardır. Artisan Home Entertainment ve Timeless Media Group, "" ile birlikte filmi DVD formatında yayınlamıştır. Türkiye'de Palermo şirketi tarafından filmin VCD'si çıkarılmış ve daha sonra Hürriyet Film Kulübü tarafından gazetenin yanında promosyon olarak verilmiştir. Türk televizyonlarında "Çığlık 6" ismiyle yayınlanmıştır. Ian sempatik fakat yeri yurdu olmayan biridir. Bir gün Canton Bluff adlı çorak bir kasabaya yolu düşer. Buranın yerel kilisesinde tamir işlerini üstlenir. İnsanlarla ilişki kurmaktan çekinen Ian'ın dolunay gecesi yaklaştıkça tedirginliğinin arttığı görülmektedir. Gezici bir karnavalın sahibi olan R.B. Harker, Ian'ın bir kurt adam olduğunu anladıktan sonra onu kaçırarak karnavalında diğer hilkat garibeleriyle çalışmaya zorlar. Harker'ın vampir olduğunun anlaşılmasıyla olaylar daha karmaşık bir hâl alır. Toni Kroos Toni Kroos (; (d. 4 Ocak 1990, Greifswald) Orta saha mevkiisinde görev yapan Alman millî futbolcu. Şu anda La Liga takımlarından Real Madrid'te forma giymektedir. Erkek kardeşi Union Berlin'de forma giyen Felix Kroos'tur. Kroos futbol hayatına Greifswalder SC'de başladı ve burada 5 yıl oynadıktan sonra Hansa Rostock altyapısına transfer oldu. 4 yıl da burada oynadıktan sonra FC Bayern München tarafından beğenildi ve 2006'da FC Bayern München altyapısına transfer oldu. 2007'de A takıma yükseldi ve yükseldiğinde 17 yaşındaydı. Kroos şaşırtıcı bir başlangıç yaparak, 26 Eylül 2007'de Energie Cottbus'u 5-0 yendikleri maçta 2 gol attı. Kroos ilk UEFA Kupası maçına Crvena Zvezda ile yaptıkları maçta çıktı. 81.dk' de Miroslav Klose'nin golündeki asistte onun imzası vardı. Ocak 2009'da Bayer 04 Leverkusen'e katıldı. İlk golünü 18 Nisan 2009'da VfL Wolfsburg'a lig maçında 2-1 yenildikleri maçta attı. 19 Aralık 2009'da, Borussia Mönchengladbach'a 2 gol atarak Bayer 04 Leverkusen'in 3-2 kazanmasını sağladı. Böylece sezonun ilk yarısını lider bitirdiler. Aralık 2009'da "Kicker" spor dergisi tarafından ayın futbolcusu seçildi. Bayer 04 Leverkusen onun bonservisini almak istedi ama, Bayern Münih'te kaldı. 2009'da Bayern Münih ile sözleşme imzaladı. İlk maçına Wolfsburg'a karşı çıktı. İkinci maçına Borussia Dortmund karşına çıktı ve 1 asist yaptı ve maç 2-1 bitti. İlk golünü ise Schalke 04 ile oynanan ve 3-1 biten maçta attı. 2010-11 sezonunda UEFA Şampiyonlar Ligi grup maçında ilk kez Şampiyonlar Liginde forma giydi. 2010-11 sezonunda 24 maç ve 11 gol 4 asist'lik performans sergiledi. 2011-12 sezonuna iyi başlayamadı çoğu maçta kadroya alınmadı ama sonra daha iyi oynamaya başladı. Hamburg maçında 3 gol attı maç 4-1 bitti. 2012-13 sezonunda fazla maça çıkmadı ama 10 maç 4 gol 2 asist performans sergiledi. 2013-14 sezonunda 22 maç 14 gol 9 asistlik performans sergiledi. Daha sonra Real Madrid ile anlaştı. 17 Temmuz 2014 günü Real Madrid resmi sitesinden futbolcuyla 6 yıllık anlaşmaya varıldığını açıkladı. Transferin bedeli tam olarak açıklanmasa da bazı yayın organlarında 25 Milyon Euro olduğu iddia edildi. Kross, Günter Netzer, Paul Breitner, Uli Stielike, Bernd Schuster, Bodo Illgner, Christoph Metzelder, Mesut Özil ve Sami Khedira'dan sonra Real Madrid tarihindeki dokuzuncu Alman oyuncu oldu. 2007 FIFA 17 Yaş Altı Dünya Kupası'nda, Kroos altın top ve attığı 5 golle bronz ayakkabı kazandı. Kroos Almanya U-21'deki ilk maçına 5 Eylül 2008'de 2009 UEFA U-21 Avrupa Şampiyonası elemelerinde Kuzey İrlanda'yı yendikleri maçta çıktı. 11.dakikada açılış golünü attı. Ocak 2010'da, Almanya A millîye çağrıldı. İlk maçına da 3 Mart 2010'da Arjantin ile yapılan hazırlık maçında çıktı. Joachim Löw 2010 FIFA Dünya Kupası için 23 kişilik kadroya çağırdı. FIFA Dünya Kupası'ndaki ilk maçı Gana ile yapılan grup maçı oldu. 80. dk.'de Bastian Schweinsteiger'in yerine girdi, o maçı Almanya 1-0 kazandı. O maçtan sonra Arjantin ile yapılan çeyrejk final maçına, İspanya ile yapılan yarı final maçına ve Uruguay ile yapılan üçüncülük maçına da çıktı. Felix adında bir erkek kardeşi vardır. SV Werder Bremen'de oynuyor ve forvettir. Babası Roland da Hansa Rostock U-17'yi çalıştırmaktadır. Bad Romance "Bad Romance", Amerikalı şarkıcı Lady Gaga'nın üçüncü EP'si "The Fame Monster"dan yayımlanan ilk single çalışmasıdır. Yapımı RedOne tarafından üstlenilen şarkı, Gaga'nın 2008 ile 2009 yılları arasındaki turne döneminde hissettiği paranoyadan esinlenilerek yazıldı. Şarkının demo sürümü internete sızdıktan sonra, Gaga şarkıyı 6 Ekim 2009'da Paris Moda Haftası kapsamında düzenlenen Alexander McQueen'in İlkbahar/Yaz 2010 defilesinde seslendirildi. Kısa süre sonra da tekli kapağı sızdı. "Bad Romance", konuşmalı bir geçiş bölümü ve birinin en yakın arkadaşına duyulan aşka değinen bir nakarat barındırır. Gaga'nın turnedeyken yazdığı şarkıda yoğun olarak Alman tekno-house müziğinden esintiler bulunmaktadır. Eleştirmenler genel olarak şarkıyı övdü ve çoğunluğu da şarkıyı Gaga'nın ikinci teklisi "Poker Face"e (2008) benzetti. Şarkı, Birleşik Krallık, İrlanda, Kanada, İsveç, Almanya, Avusturya ve Danimarka müzik listelerinin bir numarasına; ABD, Avustralya ve Yeni Zelanda müzik listelerinin iki numarasına yükselerek ticari başarılar elde etti. Şarkı için çekilen müzik videosu bir hamamda geçer. Burada Gaga'yı kaçırıp ona uyuşturucu veren süpermodeller, Gaga'yı seks kölesi olarak Rus Mafyası'na satar. Video, genel olarak yenilikçi ve sanatsal özelliği nedeniyle övülürken, eleştirmenler videodaki kışkırtıcı ve sembolik konuya olumlu yorumlar yaptı. Gaga, "Bad Romance"i "Saturday Night Live" ve "Gossip Girl" gibi programlarda ve 2009 Amerikan Müzik Ödülleri gibi ödül törenlerinde seslendirdi. Şarkı, sanatçının ikinci turnesi The Monster Ball Tour'un kapanış şarkısıdır. "Rolling Stone" dergisi, düzenlediği "2009'un En İyi 25 Şarkısı" listesinde şarkıyı dokuzuncu sıraya aldı. Lady Gaga ve Nadir "RedOne" Khayat tarafından yazılan "Bad Romance"in prodüktörlüğü Khayat tarafından yapıldı. Şarkı, Lon Angeles'taki Record Plant Studios'ta ve Amesterdam'daki FC Walvisch Recording Media Studios'ta kaydedildi. Gaga'nın ilk albümü "The Fame"i (2008) takip eden "The Fame Monster" (2009) EP'sinin çıkış single'ı olarak yayımlandı. Resmî olarak yayımlanmadan önce demo sürümü internete sızdı. Bunun üzerine Gaga, Twitter hesabı üzerinden "Şu sızan sıradaki single'ım kulaklarımı kanatıyor. Gerçek sürümü duyana kadar bekleyin." şeklinde bir yorum yaptı. 3 Ekim 2009'da Gaga, "Saturday Night Live" programına katıldı, "Poker Face" ve "LoveGame" şarkılarıyla beraber "Bad Romance"i de seslendirdi. "Bad Romance"in son sürümünü ise 6 Ekim 2009'da moda tasarımcısı Alexander McQueen'in 2010 Paris Moda Haftası defilesinin finalinde söyledi, ardından EP'de yer alacak sürümünü 19 Ekim 2009'da yayımladı. Gaga, "Bad Romance"i 2009'daki turne dönemi sırasında yazdığını belirtti. Şarkının kompozisyonu, Gaga'nın turne sırasında yüzleştiği "canavar"lar—paranoya metaforları—hakkındadır. Bunlardan "aşk canavarı", "Bad Romance"in altında yatan canavardır. Gaga, ilişkileri sırasında genellikle yalnız hissettiğini açıkladı ve erkekler tarafından cezbedilmiş olduğu, romantizmin kimlerle olursa olsun hiçbir zaman dışarı çıkmadığı sonucuna vardı. Bu nedenle "Bad Romance", erkeklerle olan bu yalnız ilişkilerini ve kötü seçimlerini araştırdı. Gaga, "Bad Romance"i Norveç'te turne otobüsündeyken yazdı. "Grazia" dergisine verdiği bir röportajda, şarkının yazım süreci ve altındaki ilhamı, "Önce Rusya'da, sonra Almanya'daydım, Doğu Avrupa'da çok fazla zaman geçirdim. Orada bu harika Alman house-tekno müziğinden bolca var. Böylelikle deneysel bir pop kaydı yapmak istedim. Seksenleri bir nebze terk etmek istedim ve nakarata doksanlar havası verdim. Şarkının söz yazımı sırasında şarkıya bir miktar viski karıştı. Şarkı, en yakın arkadaşa aşık olmak hakkında." sözleriyle açıkladı. "Bad Romance"in single kapağı 15 Ekim 2009'da yayımlandı. Kapakta Gaga, kırmızı bir elbise içinde başına aşağı doğru eğmiş şekilde, etrafı kırmızı kumaşlarla kaplı olarak görüldü. About.com sitesinden Bill Lamb, kapağı överek "Gaga, bu yaratıcı imajla, müziğine ve sahne sunumuna bir katkıda daha bulunuyor." yorumunu yaptı. "Bad Romance", house, new wave ve tekno etkilerinin görüldüğü bir dans-pop şarkısıdır. Sony/ATV Music Publishing'e ait olan Musicnotes.com'da yayımlanan nota bilgilerine göre "Bad Romance", adi ölçü kullanılarak, 119 bpm temposunda bestelenmiştir. A minör dizisi kullanılarak bestelenen şarkıda, Gaga'nın vokal aralığı E ile A arasında değişir. Şarkının akor düzeni, geçiş kısımlarında Am–C–F–C–G; nakaratta F–G–Am–C–F–G–E–Am şeklindedir. Açılışta Gaga, nakaratın bir kısmını söyler ve şarkı, "Rah-rah--ah-ah-ah, Roma-roma-ma, Gaga-ooh-la-la" hook'u ile devam eder. Bunu daha sonra vurmalılar ve klavye izler. İlk kısım söylendikten sonra gelen köprü bölümünde Gaga, "You know that I want you, And you know that I need you, I want your bad, your bad romance" (Türkçe: "Biliyorsun seni istiyorum, Ve biliyorsun sana ihtiyacım var, Kötü bir, kötü bir romantizm istiyorum") sözlerini sözler. Bu sözleri, nakaratta "I want your love, And I want your revenge, You and me could write a bad romance [...] Caught in a bad romance" (Türkçe: "Aşkını istiyorum, Ve kinini istiyorum, Sen ve ben kötü bir roman yazabiliriz [...] Kötü bir romantizme yakalandım) sözleri takip eder. MTV'den Gil Kauffman'e göre "Bad Romance", Gaga'nın önceki şarkılarından "Poker Face"e büyük benzerlikler göstermektedir. Slant Magazine'den Sal Cinquemani'ye göre ise şarkı boyunca 1980'lerin etkileri fark edilebilmektedir. About.com yazarlarından Bill Lamb'e göre şarkı, moda gösterileri ve defileler için oldukça uygundur. "The Independent"ten Simon Price ise şarkının nakaratındaki ve "I want your ugly, I want your disease" sözlerinin geçtiği ilk kısımdaki yoğun Boney M esintilerine dikkat çekmiştir. Şarkı sözleri genel olarak kötü bir ilişki içinde keşfedilen farklı beklentilere değinse de, bir bölümünden sonra "Walk, walk fashion baby, Work it move that bitch crazy." sözleriyle konu genel olarak modaya kayar. Gaga, şarkıdaki şu bölümle Alfred Hitchcock filmlerine değindiğini vurguladı: "I want your psycho, your vertigo stick, Want you in my rear window, Baby when you're sick." Daha sonra şu yorumu ekledi: "Gerçekten söylemeye çalıştığım şey, senin kimseyle paylaşmak istemediğin en derin, en karanlık, en hastalıklı yanlarını istiyorum, çünkü seni o kadar çok seviyorum." "Bad Romance", müzik eleştirmenlerinden karışık geri dönüşler aldı. 2011 yılında yayımlandığı yazıda "Rolling Stone", şarkıyı Gaga'nın diskografisindeki en iyi şarkı olarak ilan etti. Bill Lamb, "The Fame Monster"ın en iyi şarkılarından biri olarak göstermesinin yanı sıra, Gaga'nın vokalinin en üst düzeyde olduğunu iddia etti. MTV'den Gil Kaufman, "Şarkının minimal ritimleri genel olarak yavaş yavaş kaynıyor [...] daha sonra mutlu edici bir şekilde artışa geçiyor, sonra da Erasure-ımtrak kalp atışlarıyla nakarata süs veriyor." yorumunu yaptı. "The Guardian"dan Kitty Empire, "Bad Romance" tarzı şarkılarla, Gaga'nın Madonna'yla daha çok karşılaştırılabilir hale geldiğini belirtti. "Rolling Stone" dergisinden Jon Dolan, Gaga'nın yükselen popüleritesine atıfta bulunarak, "Bad Romance"in, şarkıcının adını "Töton ilahileri" arasına yazdırdığını söyledi. Aynı dergi için yazan Daniel Kreps, şarkının internete ilk sızan demosu hakkında yorum yaparken, "Poker Face"e çok benzediğini, ancak diğer şarkılarıyla benzerlik göstermediğini belirtti. "The Wall Street Journal" gazetesinden Christopher John Farley, şarkıdaki akılda kalıcı ezgileri [hookları] överken, MusicOMH sitesinden Michael Hubbard, nakaratın Gaga'nın o zamana kadar yaptığı en iyi nakarat olduğunu belirtti. Pitchfork Media, 2009 yılının en iyi yüz şarkısını sıraladığı bir listede, şarkıyı "yapım bakımından destansı" olarak niteleyerek otuz dokuzuncu sıraya koydu. Benzer bir şekilde, "USA Today"den Edna Gundersen'da şarkıyı "yırtıcı bir kulüp hiti" olarak tanımladı ve "pis bel altı içeriklerle" örüldüğünü ekledi. Boston Halk Sağlığı Komisyonu, 2009 sonunda hazırladığı "Sağlıksız İlişki İçerikli En İyi 10 Şarkı" listesinde "Bad Romance"i onuncu sıraya koydu. "Los Angeles Times"dan Mikale Wood, "Euro-soul" tarzındaki çıkış single'ının "turbo şarjlı" olduğunu yazarken, BBC eleştirmenlerinden Paul Lester sözleri "ucuz" olarak niteledi. "Billboard" dergi için yazan Monica Herrera, "Bad Romance"in, Gaga'nın önceki şarkıları gibi akılda kalıcı olmadığını, ancak yoğun olarak "yaramaz" cinsel cazibe içerdiğini söyledi. "L Magazine"den Jon Blistein, şarkının organizasyonu hakkında yazdı. Ayrıca "Rolling Stone", hazırladığı "2009'un En İyi 25 Şarkısı" listesinde "Bad Romance"e dokuzuncu sırada yer verdi. 13 Şubat 2011'de şarkı, En İyi Kadın Pop Vokal Performansı kategorisinde Grammy Ödülü kazandı. Amerika Birleşik Devletleri'nde "Bad Romance", 14 Kasım 2009 tarihli "Billboard" Hot 100 listesine dokuzuncu sıradan giriş yaparak Gaga'nın o zamana kadar bu listeye en yüksek sıradan giriş yapan şarkısı oldu. Yayımlandığı ilk haftasında 142.000 üzerinde kopya sattı. İki hafta sonrasında iki numaraya kadar yükseldi ve bu sıradan yukarıya çıkamadı. Bu sıradaki yerini Jay-Z ile Alicia Keys'in seslendirdiği "Empire State of Mind" ve Kesha'nın seslendirdiği "Tik Tok" şarkılarına kaptırsa da, ardışık olmayan yedi hafta boyunca ikinci sırada yer almaya devam etti. "Just Dance" ve "Poker Face" şarkılarından sonra, Gaga'nın Hot 100'daki en başarılı üçüncü single'ı oldu. Bir haftada 209,000 dijital kopya satışıyla, o haftanın dijital satışlarının %49'luk kısmını oluşturdu ve Hot Digital Songs listesinde bir numaraya yükseldi. Dört milyonun üzerinde single satışı sayesinde Amerika Kayıt Endüstrisi Birliği (RIAA) tarafından dört kez platin sertifika ile ödüllendirildi. Nielsen Soundscan verilerine göre, Ağustos 2013 itibarıyla Amerika'da 5,401,000 üzerinde dijital satış gerçekleştirdi ve bu durum Gaga'yı, dijital ortamda üç single'ı birden—diğer ikisi "Just Dance" ve "Poker Face"—beş milyon satış sınırını geçen ikinci şarkıcı yaptı. RIAA, sertifika verirken video akışını da esas almaya başladıktan sonra, satış ve akış rakamlarının toplamı on milyon oldu ve şarkı, elmas sertifika almaya hak kazandı. "Bad Romance", Pop Songs listesine otuz sekizinci sırasından listeye giriş yaptı ve bir numaraya kadar yükseldi, böylelikle Gaga'nın bu listede art arda bir numarada yer alan beşinci şarkısı oldu. Şarkı, ayrıca Hot Dance Club Songs listesinin de bir numarasına yükseldi. Nielsen Yayın Veri Sistemleri'ne göre, 130 radyoda 10,859 kez dinletilen "Bad Romance", Pop Songs listesinin on yedi senelik geçmişinde en çok dinlenen şarkı olma unvanını elde etti. Ancak bu rekor kısa bir süre sonra Kesha tarafından "Tik Tok" şarkısıyla kırıldı. Şarkı, Avustralya Single Listesi'ne 16, Yeni Zelanda Single Listesi'ne 33 numaradan giriş yaptı. İkinci haftasında Avustralya'da üç numaraya sıçradı. Yedinci haftasında ise Avustralya'da iki, Yeni Zelanda'da üç numaraya yükseldi ve ilkinde bu sıranın üstüne çıkamadı. 280,000 üzerinde kopya satması üzerine Avustralya Kayıt Endüstrisi Birliği (ARIA) tarafından dört kez platin sertifika ile ödüllendirildi. "Bad Romance", 29 Ekim 2009 tarihli İrlanda Single Listesi'ne yirminci sıradan girdi ve yedi hafta sonra bir numara oturdu. Kanada'da yayımlanan Canadian Hot 100 listesine 58 numaradan giriş yaptı, ikinci haftasında bir numaraya yükselerek Gaga'nın bu listede bir numarada yer alan üçüncü şarkısı oldu. Zirvede bir hafta kaldıktan sonra yerini Kesha'nın "Tik Tok" şarkısına kaptırsa da, bu şarkının iki hafta bir numarada kalmasından sonra tekrar bir numaraya yerleşti. "Bad Romance", Kanada'da 280,000 kopya satması sayesinde Kanada Kayıt Endüstrisi Birliği (CRIA) tarafından yedi kez platin sertifika ile ödüllendirildi. Birleşik Krallık'ta yayımlandıktan sonra "Bad Romance", ülkenin single listesine 14 numaradan giriş yaptı. Aralık 2009'da bir numaraya yükselerek Gaga'nın bu ülkede bir numaraya yükselen üçüncü şarkısı oldu. Bu durum, kendisini Birleşik Krallık'ta bir yıl içinde üç şarkısı birden bir numaraya yükselen ilk kadın yaptı. İki hafta sonra, 2010 yılının ilk haftasında tekrar bir numaraya yükselen "Bad Romance", Gaga'ya 21. yüzyılda Birleşik Krallık'ta iki ardışık olmayan hafta bir numaraya yükselen ikinci kadın unvanını da kazandırdı. 400,000 kopya satması sayesinde Britanya Fonogram Endüstrisi (BPI) tarafından altın sertifika ile ödüllendirildi. Ağustos 2013'te Gaga'nın üçüncü stüdyo albümü "ARTPOP"ın ilk single'ı "Applause"un yayımlanmasıyla birlikte "Bad Romance"in Birleşik Krallık'taki satışlarında artış gözlemlendi ve satışlar bir milyon sınırını geçti. Böylece Gaga, ülkede birden fazla single'ı bir milyon satışı geçen on altıncı sanatçı oldu. İsveç'te "Bad Romance", üç numradan listeye girdi ve iki hafta sonra zirveye yükseldi. Avrupa ülkelerinden Avusturya, Belçika (Flanders ve Valonya), Çek Cumhuriyeti, Danimarka, Finlandiya (2009 sonlarından 2011 başlarına kadar ilk 50 içinde 65 hafta boyunca kaldı), Hollanda, İsviçre ve Norveç ulusal listelerine giriş yaptı. Avrupa Hot 100 Single listesine kırkıncı sıradan dahil oldu ve 23 Ocak 2010'da bir numaraya yükselerek bu sırada iki hafta kaldı. Uluslararası Fonogram Endüstrisi Federasyonu'na göre "Bad Romance", dünya çapında 9,7 milyon kopya satışı gerçekleştirerek en çok satan single'lar arasında adını yazdırdı. "Rolling Stone" dergisine verdiği bir röportajda Gaga, "Bad Romance" video klibinin Francis Lawrence tarafından yönetildiğini açıkladı ve klibin son halinden etkilendiğini belirtti. Konuyla ilgili olarak "[Lawrence'ın] yeteneğinin, benim yapabileceğimden çok daha fazla olduğunu biliyordum." yorumunu yaptı. Klibin sanat yönetmenliğini Gaga'nın imaj tasarım ekibi "Haus of Gaga" üstlendi, ve 10 Kasım 2009'da son sürüm gösterilmeye başlandı. Gaga, Lawrence ile yaptığı bu iş birliği hakkında şu yorumu yaptı: Bir pop videosunun yapılışı hakkında derin bilgisi olan birini istiyordum, çünkü yönetmenlerle çalışırken yaşadığım en büyük sorun, benim yönetmen olmam, benim işlemleri ve moda tarzını yazmam ve konuyu belirleyenin yine ben olması. Sanatçının herhangi bir katkısını terk edecek yönetmen bulmak çok zor. [...] Ama Francis ve ben beraber çalıştık. [...] Her şey iş birliğine dayalıydı. O gerçek bir pop yönetmeni ve film yapımcısı. "Ben Efsaneyim" filmini yaptı ve ben büyük bir Will Smith hayranıyım. Bu yüzden ona verdiğim her tuhaf ve psikopat fikri doğru işleyip yansıtacağını biliyordum. [...] Ancak bunun izleyenlere hitap etmesi ve onlarla ilgili de olması gerekir. Video klibin konsepti, Gaga ve Lawrence iş birliği ile oluşturuldu. Başlangıçta, çekimler için New York'a gidilmesi ve açık hava dahil olmak üzere daha ayrıntılı setler kurulması planlandı. Ancak video için ayrılan bütçenin düşük olması ve ürün yerleştirmesinin olmaması sebebiyle fikir rafa kaldırıldı. Çekimler, Los Angeles'ta iki günlük bir süre içinde gerçekleştirildi. Lawrence, klip çekimi sırasında Gaga'nın iş ahlakını ve yaratıcılığını şöyle tarif etti: "O, video kliplerde sanatsal kalıpları seviyor ve gerçek bir yaratıcı ortağı, büyük fikirleri, çok güzel ve eşsiz zevkleri var. Hem de onun gerçekten olağanüstü olan bu giysilerini tasarlamak için çalıştığı büyük bir ekibi var. O çok çalışıyor [...] onunla çalışmak gerçekten eğlenceli oldu." Gaga, video klip için bir adet jilet görünümlü gözlük tasarladı—bu tasvirin sert bir kadın imajı ortaya koyduğuna inanmaktadır—ve bu durumu "Bazı zorlu piliçleri ve bazı kız arkadaşlarımı tasarlamak istedim. [...] Ağızlarının içlerinde jilet taşıyordu bunlar. [...] Bu sert kadın imajı, göstermek istediğim şeylerden biriydi. Bunun anlamı şuydu: 'Bu benim kalkanım, bu benim silahım, bu benim şöhret ruhum, bu benim canavarım.'" sözleriyle açıkladı. Ayrıca videoda "eğlence sektöründe insan ticaretinin nasıl yapıldığının mecazi bir yolla" anlatıldığını söyledi. Klipteki beyaz kauçuk elbise, "Arkadaşım Canavar" filmindeki kurt kostümünden esinlenilerek üretildi. Ayrıca Gaga, tasarımcı Alexander McQueen'in 30 inç (300 mm) uzunluğundaki topuklu ayakkabılarını ve ünlü "Uzaylı" ayakkabısını da giydi. Videonun ana teması, Gaga'yı uyuşturucu kullanıp Rus Mafyası'na satan süpermodeller üzerinde şekillenir. Mekân, floresan beyaz bir hamamdır. Video, Gaga'nın beyaz bir tahtta, altından yapılma kıyafetleri ve jiletli gözlükleriyle oturduğu sahneyle başlar. Gaga burada insanlarla ve bir çift Dalmaçyalı köpekle çevrilidir. Daha sonra elindeki elektronik cihazdan elini çeken Gaga, bu hamlesiyle şarkıyı başlatır. Bu sırada ışıklandırma görüntüleri yatay bir düzlemde takip edilir. Bu sıralarda "Bath Haus of GaGa" yazısı görüntülenir. Beyaz ve metalik görünümlü tabutlardan, gözleri kapalı parlak beyaz kıyafetli kadınlar çıkar. En ortada, üzerinde "Mons†er" yazılı tabuttan da Gaga çıkar ve bu grup dans etmeye başlar. Bu süreçte, aralıklarla siyah kıyafet, şapka ve güneş gözlükleriyle aynaya bakarak şarkı söyleyen Gaga da gösterilir. Şarkının nakaratı başladığında, iki kadın Gaga'yı küvetten çıkararak onun üstünü yırtıp ona zorla bir şişe vodka içirirler. İkinci geçiş bölümü başladığında Gaga, elmas işlemeli kıyafeti ve tacıyla, satılacağı erkeklerin önünde kışkırtıcı biçimde dans eder. Ayrıca Gaga, Slovenyalı model Jurij Bradač'ın oynadığı müşteri adamın bacağına oturur. Bundan sonra bu müşteri, en yüksek teklifi vererek Gaga'yı satın alır. Nakaratın üçüncü kez başladığı süreçte, Gaga yapma bir kutup ayısı ceketi giyerek, yatakta oturup soyunan adama doğru yürürken görünür. Bu sırada kırmızı kıyafetli ve daha farklı makyajlı Gaga ve arkasındaki kadınların dans ettiği sahneler görüntülenir. Videonun sonunda, Gaga, bir iskeletin yanında sigara içerken görüntülenir. Yatağın üzerindeki her şey yanmış ve küllerle kaplanmıştır. Gaga'nınsa, göğsündeki parlak ışık saçan piroteknik sütyeni görünür. "Entertainment Weekly" dergisinden Tim Stack, videodaki dans koreografilerinden bir kısmını, Michael Jackson'ın "Thriller"ı ile karşılaştırdı. Bu durum için Stack, şunları söyledi: "Gaga'nın daha soyunuk göründüğü yakın çekim görüntülerinden daha sevimli bir Gaga hatırlamıyorum." E! dergisinden Jennifer Cady de videodan etkilendiğini belirterek şu yorumu yaptı: "Bu müzik videosu, Gaga'nın pop müzik dünyasına getirdiği her şeye teşekkür etmemizi sağlıyor. Gaga'yı izlemek keyifli, süssüz ve basit. [...] Gaga gibi birinin bunu yapmasına ihtiyacımız vardı. Asıl görüşlerini ve özenini ürüne yansıtan, böylelikle ürünü canlı hissettiren biri." "Rolling Stone" dergisinden Daniel Kreps, videodaki sahnelerin, Stanley Kubrick'in işlerinden bir yansıma olduğunu öne sürdü. Buna ek olarak videonun, Gaga'nın en çılgın işi olduğunu belirtti. MTV'den Jocelyn Vena, videonun sembolik olduğuna inandığını belirterek, şu yoruma yer verdi: "Eski Gaga gitti, işte yepyeni bir Gaga: sınırları zorlamaktan zevk alan ve cinsel günahları keşfetmeye meyilli." Vena ayrıca videonun, Gaga'nın dehasına bir vasiyetname olduğunu öne sürdü ve şunları ekledi: "Yeni bir sanatçı olarak, videodaki sanatsal görünümü değiştirerek kendi sanatsal akışını değiştirdi." "The Wall Street Journal", Gaga'yı 1980'lerdeki Madonna ve Michael Jackson'la karşılaştırarak; günümüzde gösterişi, modayı, koreografiyi hep bir arada anlayan sayılı pop şarkıcısından biri olarak gösterdi. About.com'dan Bill Lamb, "şarkı gibi video da tüm duyularınıza hitap ediyor ve bir süre sonra müzikal ve görsel bir güç içinde boğulduğunuzu hissediyorsunuz." şeklinde bir yorum yaptı. 3 Ağustos 2010'da video 2010 MTV Video Müzik Ödülleri kapsamında on dalda aday gösterildi: En İyi Sinematografi, En İyi Düzenleme, En İyi Sanat Yönetmenliği, En İyi Özel Efektler, En İyi Koreografi, En İyi Yönetmenlik, En İyi Dans Videosu, En İyi Pop Videosu, En İyi Kadın Videosu ve Yılın Videosu. Bu sayıyla beraber şarkı, Peter Gabriel'in "Sledgehammer" şarkısıyla beraber, tek bir şarkı için en çok dalda MTV VMA adayı gösterilen şarkı oldu. Şarkının bir kısmı 3 Ekim 2009'da "Saturday Night Live"da seslendirildi. Gaga, Nasir Mazhar ve "Haus of Gaga" grubu tarafından tasarlanmış olan "The Orbit" adlı karmaşık bir kostüm giydi. Bu kostüm Gaga tarafından "moda tesisatı" adıyla nitelendirildi. Bunun yanında "Gossip Girl" dizisinin "The Last Days of Disco Stick" bölümünde şarkı Gaga tarafından seslendirildi. Gossip Girl'de yapımcı olan Stephanie Savage, şarkıya diziye özel birkaç söz yerleştirildiğini belirtti. "Bad Romance", bunun yanında 2009 Amerikan Müzik Ödülleri'nde, yine albümden bir diğer şarkı olan "Speechless" ile birlikte seslendirildi. "The Jay Leno Show"da Gaga siyah güneş gözlükleriyle ve siyah ceketiyle beraber seslendirdi. Bu gösteride Gaga'nın arka plan dansçıları S&M esinli başlıklar giydi. Yine iki şarkı, "The Ellen DeGeneres Show" kapsamında 25 Kasım 2009'da canlı olarak seslendirildi. Gaga ayrıca şarkıyı İngiliz "The X Factor" programında 6 Aralık 2009'da seslendirdi. "Bad Romance", Gaga'nın The Monster Ball Tour kapsamında seslendirilen son şarkı olarak belirlendi. Yapım görevlileri, "The Fame Monster" albüm kitapçığından alınmıştır. Boizenburg Boizenburg, Ludwigslust ilçesindeki belediyelerden biridir. Mecklenburg-Vorpommern şehrindendir. Elbe Nehri'nin sağ kıyısına yerleşmiştir. Ludwigslust'un 53 km batısında, Lüneburg'un 25 km doğusunda, Hamburg'un ise 50 km doğusundadır. Boizenburg, Doğu Almanya'nın merkezine sadece birkaç kilometre uzaklıktadır. Eski sınır kontrol noktası, şehrin birkaç kilometre batısında, Lauenburg yolundadır. Kasabanın eski tarafı, tipik Alman kasabaları ve köyleri ve öncelikli oturmaya elverişli bölgeler, kasabanın kuzeyinde hakim olan komünist yapılarındadır. 30 Nisan 1945'te, Boizenburg'da bir Nazi toplama kampı kurulmuştur. Otlakçı Otlakçı, Memduh Şevket Esendal'ın yazmış olduğu, 1946 yılında yayımlanan öykü kitabı. Kitapta yirmi beş öykü bulunmaktadır. Suluköy, Yeşilyurt Suluköy, Malatya'nın Yeşilyurt ilçesine bağlı bir mahalledir. Malatya merkezine 15 km uzaklıktadır. Tepeköy, Yeşilyurt Tepeköy, Malatya'nın Yeşilyurt ilçesine bağlı bir mahalledir. Malatya merkezine 15 km uzaklıktadır. Christian Gotthilf Salzmann Christian Gotthilf Salzmann (1 Haziran 1744, Sömmerda – 31 Ekim 1811, Schnepfenthal) bir Alman yazar, eğitimci, Protestan rahip ve pedagog. Salzmann Jena'da ilahiyat okudu ve 1768'de din adamı olarak kilisede çalışmaya başladı. Çeşitli hayırsever etkinliklerde bulunan Salzmann 1784'te Gotha'da hayırsever Schnepfenthal Yetiştirme Kurumu'nu kurdu. Fransız aydınlanma filozoflarından Rousseau'nun düşüncelerinden etkilenerek, bu okulda yeni eğitim modelleri denedi. Salzmann'ın mezarı Schnepfenthal'deki Waldfriedhof'tadır. Supikçe Supikçe ya da Supik dili (kendilerince "Sugcestun, Sugt'stun, Sugtestun, Alutiitstun", İngilizce "Alutiiq, Sugpiaq, Suk, Supik, Gulf Yupik, Pacific Gulf Yupik"), Güney Alaska'da Supikler tarafından konuşulan Yupik dilleri kolundan bir Eskimo dili. Alaska Yerli Dil Merkezine göre 3.500 kişilik Supik nüfustan 200 kadarı anadillerini konuşabiliyor. Alaska'yı Aleut Adalarından keşfe başlayan Rus kâşif, kürk tüccarı ve yerleşimciler tarafından Aleut (Rus. "Алеут") adı verilen yerliler, o zamanın Rusçasında bugünkü Aleutları ve Kodiak adasındaki Yupik Eskimolarını (İng. Alutiiq) kapsıyordu. Rusçadaki Aleut adının, keşifteki Sibirya halklarından (? Çukçi) kılavuzların dilinde "sahil sakini" anlamına gelen bir kelimeden çıktığı sanılıyor. Günümüzde Aleutlar için Alaska'da resmi ve akademik olarak Unangan adı tercih edilmektedir. İngilizcede "Kodiak Aleutları" ("Kodiak Aleuts") adı da Ruslardan kalan yanlış adlandırmanın sonucudur. Aleut adının bir varyetesi olan Alutiiq adı ise İngilizcede, Ruslardan kalma bir yanlış adlandırmanın devamı olarak, Supikler ve Supikçe için kullanılmaktadır. Alutiiq adı Supiklerin geneli için kullanıldığı gibi, yalnızca Batı Supikleri için de daraltılmıştır ve Doğu Supikleri için "Sugpiaq" ya da "Chugach" adı tercih edilir. Kodiak Adasındaki Supikler, Ruslaşmanın en yoğun olduğu Eskimo halkıdır ve Rusların yerliler için kullandığı Aleut adından bozma Alutiiq adını ikinci bir ad olarak kendileri için kullanırlar. Doğu Supikleri ("Chugach") ise Alutiiq adı yerine Sugpiaq adını kullanırlar. Bu ad Yupiklerin kendileri için kullandığı "Yup'ik" ya da "Yugpiaq" adının bir versiyonudur. Kelime olarak "Suk" ( = "Yuk" 'insan') ve "-pik" ya da "-piaq" ('gerçek') yapım ekinden ("postbase") kuruludur. Aynı ek, Alaska'daki tek İnuit kolundan Eskimo olan İnyupiklerin adında da ("Iñupiaq" < "Iñuk" 'insan' + "-piaq" 'gerçek') bulunur. Kodiak Adasındaki Supikler Unangan denilen Aleutlara "Taya'uq" adını verirler. Aleutlar (Unangan) da Supikleri (Alutiiq) "Kanaaĝin" adıyla anarlar. Kendilerini adlandırmaları gibi dillerini adlandırma biçimleri de ilginçtir: "Sugcestun" ('insana benzer'), "Alutiitstun" ('Aleuta benzer') Alaska'da 1980 ile 1992 yıllarında Eskimo-Aleut dilli halkların nüfusu ve anadillerini konuşabilenlerin sayısı Batı Supikçesi (Kodiak şivesi) ile Doğu Supikçesi ay adlarının karşılaştırması Batı Supikçesi (Kodiak şivesi) ile Doğu Supikçesi sayı adlarının ("nuumiraq") karşılaştırması Supikçenin ilk örnekleri Kodiak Adasında Ruslar tarafından Kiril yazısıyla kaleme alınmıştır. Bunlar daha çok yerli halk için dua gibi kilise metinleri ve incil ağırlıklı dini yazılardır. Günümüzde Kodiak adasındaki Batı Supikçesi için 26 harflik Latin alfabesi kullanılır. Batı Supikçesinde (Kodiak Adası) uzun ünlüler ( "aa, ii, uu" ) ile diftonglar ( "ai, au, ia, iu, ua, ui" ) da bulunur. Supikçe, Eskimo - Aleut dillerinin tipik görünümünü sergiler: isuwim suqaa : fok midesi Batı Supikçesine (Kodiak Adası şivesinde) örnek cümleler: Kodiak Adasında Rus Alaskası döneminde iki dilli olan ve dilleri Ruslarca yazıya geçirilip dini okullarda öğretilen Supikler, Alaska'yı 1867 yılında Ruslardan satın alan Amerika Birleşik Devletleri döneminde üç dilli konuma düştükleri gibi dillerinin kullanımı da büyük ölçüde kısıtlandı. O dönemde Supikçe genelde çocuklarca evde kullanılırken, Rus Ortodoks ayinlerinde Rusça, Amerikan misyoner ve devlet okullarında ise yalnızca İngilizce kullanmaya zorlandılar. Bu zorlamada Amerikan döneminde dayak en etkili yöntemlerden biri idi. Dayakla terbiye edilip dillerini kullanmaları kısıtlanan Supikler aşamalı olarak o zamandan günümüze dil kaybına uğradılar. Supikçenin özellikle Kodiak Adasında konuşulan biçimi soyu tehlikedeki dillerden olup tükenmeye karşı yaşlı neslin (Supikçe: "cuqlliq") kılavuzluğunda dilin yeniden kazanılmasına çalışılmaktadır. Kodiak Adasında dilin yeniden canlandırılması girişimleri olarak, seyahat broşürlerinde ve yerel gazetelerde "hoşgeldiniz" ya da "merhaba" tarzı kalıplaşmış Supikçe cümlecikler kullanma gibi fazla bir işe yaramayan pasif girişimleri bir yana bırakırsak, Kodiak'taki halk radyosu KMXT () tarafından Haftanın Supikçe Kelimesi ("Alutiiq Word of the Week") adlı program sesçe en etkili olanıdır. İnternet ortamındaki yayınlar arasında yazıca en etkilisi Supik Müzesi ("Alutiiq Museum" ) adlı sitedir. Rus Alaskası döneminde (1784 - 1864) Ruslarla ve Rusçayla karşılaşan Supiklerin dillerinde Rusça alıntılar günümüzde de canlılığını sürdürür. Supikler, Ruslaşmanın en yoğun görüldüğü Eskimolardır. Cainiq (< Rus. "чайник") 'çaydanlık', cayuq (< Rus. "чай") 'çay', caskaq (< Rus. "чашка") 'fincan', kaminaq (< Rus. "камин") 'soba', kelipaq (< Rus. "хлеб") 'ekmek', kuskaq (< Rus. "кошка") 'kedi', masla (< Rus. "масло") 'tereyağı', muRuk'uuq / muluk'uuq (< Rus. "молоко") 'süt', nehusiq (< Rus. "ножик") 'bıçak', paltuuk (< Rus. пальто) 'palto', piRuq (< Rus. "пирог") 'börek; turta', saalaq ( < Rus. "сало") 'yağ, içyağı', stakanaq (< Rus. "стакан") 'bardak', slaapaq (< Rus. "шляпа") 'şapka'. Amerikan döneminde de İngilizceden geçen alıntılar bulunur: haatkiik (< İng. "hotcake") 'krep, pankek', mastaq (< İng. "mustard") 'hardal', ... Yerli dillerden Eyakça ile Tlingitçeden de Supikçeye kelime geçmiştir. George Hammond (Yıldız Geçidi) George Hammond , "Stargate" serisindeki hayalî karakter. "Stargate SG-1" televizyon dizisinin ilk yedi sezonunda Yıldız Geçidi Komutanlığı (SGC)'nın komutanlığı yaptı. Don S. Davis tarafından canlandırıldı. Yedinci sezon finalinde buradaki görevinden alınarak sekizinci sezonun başlangıçında yeni kurulan Ana Dünya Güvenliği Komutanlığı'nın başına getirildi. Hammond'ın "SG-1"ın onuncu sezonunda emekliliğe ayrıldığı, "SG-1" dizisinin yan dizisi "Stargate Atlantis"in "Enemy at the Gate" bölümü ise ölümünden önce görüldüğü son sahneydi. Don S. Davis, "SG-1"ın yedinci sezonunda sağlık problemleri nedeniyle ayrılmasına rağmen "Stargate Atlantis"in birinci sezonunda göründü. Haziran 2008'de kalp krizinden ölmeden önce, 2008'de direkt DVD olarak yayınlanan "" filminde son kez göründü. Hammond karakteri ile "Heroes, Part 2" böülümündeki performansından dolayı Davis, 2004 Leo Ödülleri'nde "Dramatik Diziler: En İyi Destekleyici Erkek Performansı" kategorisinde aday gösterildi. Chiodo Kardeşler Chiodo Kardeşler (Stephen, Charles & Edward Chiodo, Bronx, New York'ta hepsi doğdu), bir grup özek efekt sanatçısıdır. En iyi bilinen filmleri "Killer Klowns from Outer Space" ve kendilerinin yaptığı kuklalar ve özel efektlerle çektikleri "Critters", "Ernest Scared Stupid" ve "" gibi filmleri vardır. Hardcore grubu Chiodos (orijinali The Chiodos Bros)'dan sonra övgü amaçlı bu şekilde adlıandırılırlar. Bağlarbaşı, Üsküdar Bağlarbaşı, İstanbul'un Anadolu Yakası'nda, Üsküdar ilçesi sınırlarında bulunan bir semttir. Genel olarak Muratreis, İcadiye, Altunizade ve Selamiali mahallelerine yayılan semt, Kadıköy ve Üsküdar gibi merkezler ile 15 Temmuz Şehitler Köprüsü'nün bağlantı yollarına yakınlığı nedeniyle Anadolu Yakası'nın en işlek semtlerindendir. Semtin ana eksenini oluşturan Nuhkuyusu Caddesi, Üsküdar'ın en bilinen caddelerindendir. Caddenin iki yakasında ve yakın çevresinde mütevazı apartmanlar bulunmaktadır. Semtte önemli oranda Rum ve Ermeni nüfusu vardır. Semtte bulunan azınlık okulları ve kiliseleri hâlen kullanılmaktadır. Capitol AVM, Marmara Üniversitesi İlahiyat Fakültesi, Üsküdar Üniversitesi, 29 Mayıs Üniversitesi ve Zeynep Kamil Kadın ve Çocuk Hastalıkları Eğitim ve Araştırma Hastanesi bu semtte bulunan önemli kuruluşlardır. Semtte Karacaahmet Mezarlığı, Bağlarbaşı Musevi Mezarlığı, Bağlarbaşı Rum Mezarlığı ve Bağlarbaşı Ermeni Mezarlığı gibi büyük mezarlık alanları bulunmaktadır. Ayrıca semtten M5(Üsküdar,Ümraniye,Çekmeköy) metrosu geçmektedir. Seyyid Ahmet Arvâsî Ahmet Arvasî (d. 15 Şubat 1932 - ö. 31 Aralık 1988), Kürt asıllı Türk milliyetçisi toplumbilimci, pedagog ve yazar. Ağrı'nın Doğubayazıt ilçesinde doğmuştur. Kendisine Seyyid derdi. 56 yaşındayken, İstanbul'un Erenköy ilçesindeki evinde, 31 Aralık 1988 günü, saat 11.00'da, daktilosu başında vefat etmiştir. Arvaslar neslindendir. Atalarının Anadolu'ya gelişini kendisi şöyle anlatmaktadır: "Arvasîler" olarak bilinen aile, Soyadı Kanunu'nun çıkmasıyla, "Arvâsî" soyadını almıştır. Babası, Abdülhakim Arvâsî'dir. Fakat, Necip Fazıl Kısakürek'in manevî hocası olarak bilinen Abdülhakîm Arvâsî ile aynı kişi değildir. Ahmet Arvâsî'nin babası olan Abdülhakim Arvâsî bu isim benzerliğini 18 Nisan 1980'de, Mehmet İlhan Bey'e yazmış olduğu bir mektupta şöyle anlatmaktadır: Ailenin altı çocuğundan birincisi olan S. Ahmed Arvasî, ilköğretime Van'da başlayıp Doğubayazıt'ta tamamladı. Ortaokulu Erzurum'da okudu ve sonrasında Erzurum Erkek Öğretmen Okulu'nu bitirdi. 1952 yılında Konya'nın Doğanhisar nahiyesinde ilkokul öğretmeni olarak göreve başlayan Arvasi, yurdun çeşitli yerlerinde öğretmenlik yaptı. Daha sonra Ankara Gazi Eğitim Enstitüsü - Pedagoji Bölümü'ne başladı ve buradan da 1958 yılında mezun oldu. Balıkesir, Bursa ve İstanbul'daki eğitim enstitülerinde hocalık yaptı. 1978 yılında İstanbul Atatürk Eğitim Enstitüsü'nden 24 arkadaşıyla birlikte siyasî amaçlar için sürgün edilen Arvâsî, 1979 yılında emekli olmak zorunda kaldı. Emekli olduğu yıl, Milliyetçi Hareket Partisi Olağan Kongresi'nde "Genel İdare Kurulu Üyesi" sıfatıyla aktif siyasete atıldı. Diğer yandan çeşitli gazete ve dergilerde yazdı. "Her Gün" gazetesinde, "Türk-İslam Ülküsü" başlığı ile günlük makaleleri yayımlandı. 12 Eylül 1980 darbesine kadar partideki görevini ve yazılarını sürdürdü. Darbenin ardından Mamak Cezaevi'ne hapsedildi. Burada işkencelere maruz kaldı ve ilk kalp krizini burada geçirdi. Tahliye olduktan sonra ülkücü gazete ve dergilerde yazdı. "Türkiye" gazetesinde Hasbihal başlığı ile makaleleri yayımlandı. Arvasî'nin Mamak'ta geçirdiği kalp krizini Alpaslan Türkeş şöyle anlatıyordu: Irak Savaşına karşı protestolar Irak Savaşına karşı protestolar, 2002 yılında başlayarak 2003 yılındaki Irak’ın işgali sırasında ve sonrasında dünya çapında eş zamanlı olarak düzenlenen kitlesel eylemlerdir. Savaş karşıtı gösteriler savaş karşıtı örgütler, sivil toplum kuruluşları, siyasi partiler ve devletler tarafından düzenlenmiştir. Gösterilerin kitlesel olarak yaşandığı Avrupa’da İtalya’nın başkenti Roma’da yapılan ve 3 milyon kişinin katıldığı gösteri tarihteki en büyük savaş karşıtı eylem olarak tarihe geçmiştir. Fransız akademisyen Dominique Reynié, 3 Ocak – 12 Nisan 2003 tarihleri arasında dünya çapında düzenlenen 3 bin savaş karşıtı gösteriye 36 milyon insanın katıldığını açıklamıştır. Irak’ın işgalinde öncü rol oynayan ABD’de savaş karşıtlığı küçümsenmeye çalışılsa da 26 Ağustos 2010 tarihinde yapılan Gallup anketine göre savaş karşıtlarının savaş yanlılarından çok olduğu ortaya çıkmıştır. Irak'taki muharip birliklerin Irak'tan çekilmesinin ardından Amerikalıların çoğu yeniden Irak'a dönülmesini istememektedir. Savaşın başlamasından önce yapılan savaş karşıtı gösteriler büyüklüğü ve kitleselliği ile Vietnam Savaşı döneminde büyük yankı yapan gösterilerle eş değer kabul edilmektedir. 12 Eylül 2002 tarihinde Amerika Birleşik Devletleri başkanı George W. Bush Birleşmiş Milletler Genel Kurulunda Irak’a silahlı müdahale edilmesi üzerine konuşma yaparken dışarıda yaklaşık 1000 kişi onu protesto ediyordu. 2 Ekim 2002 tarihinde Bush, ABD Kongresi tarafından savaşı onaylayan kararı imza ederken Chicago’da düzenlenen protestoda Jesse Jackson ve o dönem İllinois eyaleti senatörü olan Barack Obama birer konuşma yapacak ve eylemcilere seslenecektir. Obama’nın bu konuşması 2008 yılı başkanlık seçimlerinde savaş ile ilgili fikirlerinin doğrulanması bakımından kullanılacaktır. 7 Ekim 2002 tarihinde Cincinnati’de Irak’a müdahale edilmesi yönünde konuşma yapan Bush, toplanan 3 bin kişi tarafından protesto edilecek ve ancak atlı polisin müdahalesiyle dağıtılan kalabalık arasında tutuklananlar olacaktır. 26 Ekim 2002 Washington’da 100 bin, San Francisco’da ise 50 bin kişinin katıldığı gösteriler yapılır. 2003 yılı Ocak ayında San Francisco’daki eylemlere 200 bin kişi katılır. 24 Eylül 2002 tarihinde Irak’a askeri müdahale konusunda ABD’nin en yakın ortağı konumunda olan İngiltere Başbakanı Tony Blair Irak konusunda İngiltere’nin tutumunun açıklandığı bir belgeyi kamuoyuna sundu. Üç gün sonra İngiltere hükûmetinin savaş yanlısı tutumuna karşı yapılan Londra’daki eyleme 400 bin kişi katıldı. Londra’daki en büyük savaş karşıtı eylem 15 Şubat 2003 tarihinde yapıldı. 2 milyon kişinin Hyde Park’da toplanmasıyla başlayan eylemde Jesse Jackson’ın yanı sıra Londra Belediye Başkanı Ken Livingstone da söz aldı. 8 Mart 2003 günü Manchester’da en az 10 bin kişinin katılımıyla yapılan savaş karşıtı protesto eylemi şehirde 1819 yılındaki Peterloo Katliamından bu yana yapılan en kalabalık eylem olur. 19 Mart 2003 günü ise Birmingham’da en az 4 bin orta öğrenim öğrencisi Victoria Meydanında savaş karşıtı bir eylem yapar. 9 Kasım 2002’de Avrupa Sosyal Forumu toplantılarının yapıldığı İtalya’nın Floransa kenti yoğun gösterilere ev sahipliği yaptı. Eylemlere 500 bin ila 1 milyon kişinin katıldığı düşünülmektedir. 15 Mart 2003 tarihinde ise İspanya ve İtalya’da halk hükûmetlerinin savaş yanlısı tutumuna karşı çok güçlü bir şekilde alanlardaydı. Milano’da 400 bin, Barselona’da 300 bin, Madrid’de ise 120 bin kişi sokaklardaydı. Bunun yanı sıra Sevilla, Aranjuez, Palencia ve Kanarya Adaları da yoğun gösterilere sahne oldu. 16 Ocak 2003 günü Irak’ın işgaline karşı Türkiye, Mısır, Pakistan, Japonya, Belçika, Hollanda ve Arjantin’de kitlesel gösteriler düzenlendi.18 Ocak 2003 tarihinde dünya çapında büyük kentler başta olmak üzere çok sayıda eylem yapıldı. Eylem yapılan şehirler arasında Tokyo, Moskova, Paris, Londra, Dublin, Montreal, Ottawa, Toronto, Köln, Bonn, Göteborg, Floransa, Oslo, Rotterdam, İstanbul ve Kahire sayılabilir.15 Şubat 2003 günü ise İngiltere, İtalya, İspanya, Almanya, İsviçre, İrlanda, ABD, Kanada, Avustralya, Güney Afrika, Suriye, Hindistan, Rusya, Güney Kore, Japonya ve Antarktika’daki McMurdo İstasyonunda eylem yapıldı. Irak'ı işgale hazırlanan ABD Türkiye'den, bölgeye kuzeyden müdahale etmesine izin verecek bir cephe açmak için Türkiye topraklarını üs olarak kullanma izni ister. Bu kapsamda 60 ila 80 bin ABD askerinin Türkiye'ye gelmesi planlanır. Ancak Türkiye Büyük Millet Meclisi'nde 1 Mart 2003 günü yapılan oylamada kararın onaylanması gerekli çoğunluk sağlanamayınca tezkere reddedilir. Tezkere görüşmelerinde kabul oylarının ret oylarından çok olması Türkiye'nin ABD'ye tesadüfî dikbaşlılığı olarak nitelendirecek ve özellikle dünya kamuoyunda desteklenecektir. Olaydan yıllar sonra açıklama yapan dönemin Başbakanı Recep Tayyip Erdoğan ve 2006-2008 yılları arasında Genelkurmay Başkanı olan Yaşar Büyükanıt karardan dolayı memnun olmadıklarını dile getirmişlerdir. Irak işgalinin başladığı gün ve takip eden ilk günlerde tüm dünyada olduğu gibi ABD’de de yoğun gösteriler yaşanır. Özellikle Seattle, Portland, Chicago, Atlanta, San Francisco ve Los Angeles kentlerinde toplanan protestocular caddeleri ulaşıma kapatırlar. Boston’da Vietnam Savaşı döneminden bu yana düzenlenen en kalabalık gösteriye 50 bin kişi katılır. 2003 yılı Akademi Ödülleri ödül töreni canlı yayını sırasında çeşitli sanatçılar savaşı ve ABD Başkanı Bush'u protesto eder. Oyuncu Susan Sarandon sahnede barış işareti yaparken, yönetmen Michael Moore ise doğrudan Bush'u suçlayıcı bir konuşma yapar. Özellikle işgalin ilk günlerinde Montreal ve Toronto’da yoğun gösteriler yaşanır. Calgary’deki ABD Elçiliği ise eylemlerin hedefi haline gelir. Londra’da göstericiler Parlamento binası önünde kitlesel eylemler yaparken, Alman öğrencileri okulları boykot eder. Barselona’da 150 bin, Londra’da 100 bin, Paris’te 100 bin, Lizbon’da 90 bin, Bern’de 40 bin, Yunanistan’da ise 20 bin kişi savaş karşıtı eylemlerde yer alır. Napoli’deki Bagnoli NATO askeri üssü eylelerin hedefi olurken, Almanya’daki Munster ve Osnabrueck arasında 40 bin eylemcinin katıldığı insan zinciri oluşturulur. Moskova, Budapeşte, Varşova ve Dublin de yoğun gösterilere sahne olur. Yeni Zelanda’da Wellington kentinde, Avustralya’daki Brisbane ve Hobart kentlerinde yapılan eylemlerle şehirde hayat tamamen durur. Endonezya’nın başkenti Cakarta ve Japonya’da Okinawa’da göstericiler ABD üs ve temsilcilikleri önünde protesto gösterileri düzenler. Seul yoğun gösterilere sahne olurken, Kalküta’da ise genel grev hayatı felç eder. Afrika’daki müslümanların yoğun olduğu bölgelerde de protesto eylemleri görülür. Kenya’da Mombasa, Somali’de başkent Mogadişu protestolara sahne olur. Suriye'deki gösterilerde ise 100 bin kişi ABD, İngiltere ve İsrail’i protesto eder. Bangladeş’de 60 bin savaşa karşı sokaklara çıkar. Pekin, Bahreyn, Cezayir, Şili, Meksika, Kolombiya, Uruguay, Arjantin ve Venezuela’da kitlesel protestolar yaşanır. İşgalin tamamlanmasıyla beraber eylemlerin sıklığında azalma yaşansa da protesto gösterileri sürer. Özellikle kimi yıldönümlerinde ve özellikle ABD Başkanı Bush’un yabancı ülke ziyaretlerinde gösteriler yapılır. ABD içinde ise Irak’da süren işgale dair askerlerin ölüm haberleri, işkence skandalları ve sivillerin ölüm haberleri artmaya başlayınca askerlerin geri çekilmesi yönünde şiddetli bir muhalif hareket doğar. ABD’ye dönen Irak gazilerden bazıları da savaş karşıtı gösterilere katılarak Bush yönetimini eleştirecektir. Bu dönemde oğlu Casey’i Irak’da kaybeden asker annesi Cindy Sheehan savaş karşıtı uluslararası bir simge haline gelecektir. Sultan TarlacÄ± Sultan Tarlacı, 25 Kasım 1970'te Rize’de doğdu. 1995 yılında Tıp doktoru, 2000 yılında Nöroloji uzmanlığını aldı. 2000 yılında, Beyin Araştırmaları Derneği araştırma Teşvik Ödülü, 2001’de TÜBİTAK-Beyin Araştırmaları Derneği Araştırma Teşvik Ödülü ve 2003'te de Türkiye Gazeteciler Cemiyeti, Sedat Simavi, Sağlık Bilimleri Ödülü almıştır. 2014 yılında Tıp fakültesi, diş hekimliği, veterinerlik başta olmak üzere sağlık bilimleri öğrencilerini aynı sosyal çatı altında toplayan ve onları bilimsel araştırmalara yönlendiren Neocortex öğrenci topluluğu tarafından ödüle layık görüldü. Türk Nöroloji derneği altında hizmet veren, Nörolojik Yoğun Bakım ve Kognitif Nörobilim Grubu Çalışma Üyesidir. Yayınlanmış, Acil Nörolojik Hastalıklar: Güncel Tanı ve Tedavi adlı tıp kitabı vardır. Bunun dışında, Bilinç: Antikçağdan Bilincin Yeniden Keşfine ve Kuantum Beyin: Bilinç-Beyin Sorununa Yeni Bilimsel Yaklaşım adlı kitapları yeni yayınlanmıştır. 2003'te yayınlanmaya başlanan, NeuroQuantology Dergisinin (An Interdisciplinary Journal of Neuroscience and Quantum Physics) yayımcısı, isim babası ve baş editörüdür. Dergi Ocak 2008’de SCI (Scientific Citation Index) kabul edildi. Sinir biliminin değişik konularında, SCI’ye giren 20 üzerinde makalesi vardır. Bunun dışında, Popüler Bilim, Bilim ve Teknik’de popüler yazılar yazmıştır. Temel araştırma alanı yoğunlaşması, sinir sisteminde kuantum fiziği kurallarının işleyip işlemeyeceği üzerinedir. Halen özel bir hastanede, nöroloji uzmanı olarak çalışmakta ve NeuroQuantology dergisinin editörlüğünü sürdürmektedir. Soli Soli, aşağıdaki anlamlara gelebilir: Milano'da Mucize Milano'da Mucize, 1951 İtalya yapımı fantastik güldürü filmidir. Özgün adı Miracolo a Milano olan filmin uluslararası İngilizce adı Miracle in Milan'dır. Film için bazı Türkçe kaynaklarda Milano Mucizesi ve Milano'da Bir Mucize adları da kullanılmıştır, Film, Mart 1993'teki 12. Uluslararası İstanbul Film Festivali'nde ve Nisan 2002'deki 21. Uluslararası İstanbul Film Festivali'nde de gösterilmiştir. İtalyan Yeni Gerçekçiliği akımının önemli sinemacısı Vittorio De Sica'nın yönettiği, yapımcılığını üstlendiği ve senaryosunu da Cesare Zavattini'yle birlikte yazdığı film, yine Zavattini'nin 1943 tarihli "Totò il buono" ("İyi Yürekli Toto") adlı romanınından uyarlanmıştır. Zavattini de De Sica gibi Yeni Gerçekçi sinema akımının önemli bir temsilcisiydi ve başta Bisiklet Hırsızları (1948) ve Umberto D. (1951) olmak üzere türün birçok başyapıtına birlikte imza atmışlardı. Türün diğer filmlerinde yaptıkları gibi, "Milano'da Mucize"'de de II. Dünya Savaşı sonrasının harap ve yoksul İtalyasının bir panoramasını gözler önüne seren Zavattini-De Sica ikilisi, diğerlerinden farklı olarak bu filmde gerçekçiliğe fantastik bir boyut eklemiş, ortaya "yeni gerçekçi fabl" da denebilecek gerçeküstücü bir film ortaya çıkmıştır,her ne kadar bazıları "gerçekçilik"le "fantezi" kavramlarını bir arada kullanmanın bir tür oksimoron oluşturacağını söylese de. Vittorio De Sica’nın kariyerinin zirvesinde olduğu bir döneminin ürünü olan film sosyal konulara iyimser bir bakış açısıyla yaklaşmasıyla akıllara hemen Frank Capra'nın 1946 tarihli filmi "Şahane Hayat"la, Charlie Chaplin'in sessiz komedilerini getirmektedir. Milano'nun yoksul kenar mahallelerinden birinde kendi yaptıkları derme çatma kulübelerinde hayatta kalmaya çalışan iyi yürekli insanlarla, onları işgal ettikleri arazilerinden atmaya çalışan toprak sahipleri arasındaki çatışma güldürü ögelerinin ön plana çıktığı masalsı bir üslupla anlatılır. Mahalle halkı, filmin kahramanı Toto (Francesco Golisano)'nun kendilerine sürekli aşıladığı iyimserlik ve hayat sevinci ile ayakta kalırlarken, filmde mizahın altında yine ağır bir toplumsal eleştiri yapılır. Her masalın sonunda olduğu gibi, bu masal filminin sonunda da seyircilerden kıssadan hisse çıkarmaları beklenir, yani toplum düzeni hakkında düşünmeleri istenir. Çevrildiği yıl Cannes Film Festivali'de festivalin büyük ödülü olan Altın Palmiye'yi kazanan film (ödülü İsveç filmi Fröken Julie'yle paylaşmıştı), iki dalda da BAFTA ödülüne aday gösterilmişti. Film 1999 yılında kapsamlı bir restorasyondan geçirilmiştir. Mevcut DVD'leri restore edilmiş bu kopyadan üretilmişlerdir. Milanolu iyi yürekli yaşlı kadın Lolotta (Emma Gramatica) bir gün evinin bahçesindeki lahana öbeklerinin arasında terkedilmiş bir bebek bulur. Yalnız bir kadın olan Lolotta bu bebeği evlat edinir. Günler geçer ve Totò (Küçüklüğünü Gianni Branduani oynuyor) adını verdiği bu erkek çocuk büyür. Hayat dolu, şen ve enerjik bir kadın olan Lolotta'nın hayâl gücü de çok fazladır. Bu hoşgörülü, eksantrik kadın bir gün eve döndüğünde 6-7 yaşlarındaki Totò'nun ocağın üzerindeki sütü taşırdığını görür. Ona kızacağı veya hemen temizliğe girişeceği yerde, mutfağın zemininden bir dere gibi akan sütün etrafına oyuncak evleri, ağaçları yerleştirek mutfağını çabucak bir oyun alanı haline getirir ve oğluyla birlikte bu yapay su yolunun etrafında oyunlar oynamaya başlarlar. Yaşlı Lolotta birkaç yıl sonra ölünce küçük Totò bir yetimhaneye yerleştirilir. 18 yaşını doldurduğunda (Yetişkin Totò'yu Francesco Golisano oynuyor) yetimhaneden çıkartılan bu iyimser, mutlu ve coşkulu genç, dışarıdaki dünyanın hiç de dostane olmayan acı gerçekleriyle hemen yüz yüze gelir. İnsanlara verdiği iyi niyetli selâmları bile karşılıksız kalır. İş arar ama bulamaz. Bu arada çantasını çaldırır. Çantasını çalan serseriyi takip eder ve bulur. Çantayı geri istediğinde ağlamaya başlayan ve çantayı çok sevdiğini söyleyen yaşlı serseriye oracıkta çantayı hediye eder. Karşılığında da serseri, yatacak bir yeri olmayan Totò'yu evine davet eder. Ev denmesi lafın gelişidir. Yaşlı adamın konutu kartondan yapılmış, köpek kulübesi büyüklüğünde derme çatma bir yapıdır. Yaşadığı yerde tıpkı onunki gibi mukavvadan ve tahta parçalarından yapılmış derme çatma kulübelerde yaşayan yüzlerce insan daha vardır. Bastırılamaz bir coşkuyla çevresine yardım etmeye çalışan Totò hiç gülmeyen, küçük mutsuz kız Angelina'yı güldürmeyi başarır. Gecekondu sakinlerine her rüzgâr estiğinde savrulup giden evlerini nasıl sağlamlaştıracaklarını öğretir ve sonunda topluluğun gayriresmî lideri olur. Çöplükten buldukları kırık bir Yunan tanrıçası heykelini gecekondu mahallesinin sözde meydanına yerleştirerek bir anlamda yaşadıkları yere resmiyet kazandırır. Totò, kulübeleri tıpkı normal kentlerde olduğu gibi bloklar halinde organize eder, cadde ve sokaklar oluşturur. Aile oluşturmuş gecekonducularla bekârları ayrı ayrı bölgelerde iskân eder. Mahalleye yeni gelen bir ailenin hizmetçisi Edvige (Brunella Bovo) ile duygusal bir ilişkiye girer. Ama yeni gelen gecekonduculardan bir zenci erkek ve beyaz kadının birbirlerine olan ilgisi başlamadan biter (O yılların İtalyasında ırklar arası ilişkinin beyaz perdeye aktarılması, De Sica ve Zavattini için bile olanaksızdır). Bu gecekondu mahallesinin birbirinden sıradışı sakinleri, günlerini absürt uğraşılarla geçirirler. Küçük bir girişimci 1 liret karşılığında günün sonunda birkaç sıra halinde dizdiği sandalyelere oturttuğu mahalle sakinlerine tıpkı bir tiyatro gösterisini izlettirir gibi gün batımını izlettirir. Bir başkası kurduğu çadır tezgâhta yine küçük bir meblağ karşılığında insanlara kompliman satar, onlara haketmedikleri övgüler yağdırır, doldurulmuş olan müşteriler çadırdan mutlu ayrılırlar. Totò'nun aşıladığı iyimserlik rüzgârları kalantor Bay Mobbi (Guglielmo Barnabo)'nin ortaya çıkmasıyla hız keser. Çok zengin bir adam olan Mobbi, gecekonduların üzerinde bulunduğu araziye talip olmuştur. Ancak arazinin fiyatını istediği miktara indiremediği için, daha çok da üzerinde yaşayanları buradan atmanın zorluğunu düşünerek satın almaktan vazgeçer. Bu arada Totò'nun mahalle meydanına dikmeye çalıştığı direk topraktan petrol fışkırmasına neden olunca Mobbi araziyi hemen satın alır. Sonrasında ise Totò'nun önderliğindeki gecekondu sakinleriyle onları topraklarından atmaya çalışan Mobbi, Mobbi'nin avukatları ve özel polis güçleri arasında biteviye bir mücadele başlar. Olaylar, devreye müteveffa Lolotta'nın ruhu ve onun verdiği sihirli bir güvercinin girmesiyle daha da fantastik bir şekil alır. Yunan tanrıçası heykeli (Alba Arnova) canlanır, kekemeler düzgün konuşmaya başlar. Ahali sihirli güvercinin birçok şeye daha kadir olduğunu anlamakta gecikmez. Baştaki alçakgönüllü istekleri daha sonra tam bir açgözlülüğe dönüşür, kürkler, mücevherler, lüks giysiler, milyonlarca lira para vb isterler. Boylarının uzunluklarını, hattâ derilerinin renklerini bile değiştirirler. Birbirinden hoşlanan zenci erkek ve beyaz kadın birbirinden habersiz Totò'dan derilerinin rengini değiştirmesini isterler, istekleri yerine gelir ama bunun bir faydası olmaz, zira derilerinin renkleri yine birbirinden farklı kalmıştır. Totò sevgilisi Edvige için şafakta, önce Ay'ı sonra da Güneş'i yükselteceğine söz verir vb. Bir süre sonra sihirli güvercinin, bir ölümlü tarafından kullanılmasına itiraz eden iki melek tarafından geri alınmasıyla bu fantastik yaşantı sona erer. Polis nihai bir baskınla gecekonducuları işgal ettikleri topraklardan sürer. Direnenleri atların çektiği mahkûm arabalarına doldurup hapishaneye doğru yola çıkarlar. Yolda annesinin ruhu tekrar dünyaya geri dönerek güvercini son bir kez daha Totò'ya verir. Arabalar Milano'nun ünlü katedralinin önündeki meydandan geçerken güvercin onun son isteğini de yerine getirir. Totò kendisi ve dostları için özgürlük istemiştir. Tüm arabaların üstleri kendiliğinden açılır. Serbest kalan mahalleli meydanı süpürmekte olan temizlik işçilerinin süpürgelerini ellerinden alırlar. Film, mahalle halkının katedralin önündeki meydandan süpürgelerine binip hep birlikte neşe içinde gökyüzüne yükselişleri ile sona erer. Film biterken ekranda, ""Günaydın" sözcüğünün gerçekten "günaydın" anlamına geldiği bir aleme doğru.." yazısı belirir. Senarist Cesare Zavattini, 1939 yılında tanıştığı yönetmen Vittorio De Sica ile sıkı bir iş birliği içine girmişti. İtalyan Yeni Gerçekçiliği akımının önde gelen figürleri olan bu ikilinin iş birliğinden, aralarında bu türün başyapıtlarının da bulunduğu iki düzine kadar film ortaya çıktı. Bunlardan bazıları: Lefkara KatliamÄ± Lefkara Katliamı, 1570 yılında, Kıbrıs'ta, Venedikliler tarafından Lefkara köyünde gerçekleştirilen katliamdır. Lefkara (veya o dönemdeki bir başka adıyla Leiparus), o dönemde yaklaşık 400 nüfuslu bir Rum köyüydü. 1570 yılında adaya çıkan Osmanlı birlikleri, taşradaki halkın direnç gösterip göstermeyeceğini görmek üzere Lefkara köyünü işgal etmişler ve orada hoş karşılanmışlardır. Köy halkı, Osmanlıların ihtiyaçlarını karşılamıştır. Daha sonra ise Osmanlılar Venediklilere karşı savaşırken, Osmanlılara yardım etmişlerdi. Bunun bir sebebi de halkın Venediklilerin uyguladığı baskılardan sıkılmış olmasıydı. Bunu haber alan Venedik hükümeti, Dimitri Lascari'nin başı çektiği bir birliği köye yolladı. Birlikte yaklaşık 100 at bulunmaktaydı. Birlik, geceleyin köyü bastı ve ateşe verdi. Daha sonra köyün yaklaşık 400 kişilik halkını, başlarını keserek öldürdü. Öldürülenler arasında yaşlılar, çocuklar ve kadınlar da olduğu bilinmektedir. Daha sonra bir toplu mezar kazılarak köylüler içine gömülmüştür. GÃ¶ller, Battalgazi Göller, Malatya ilinin Battalgazi ilçesine bağlı bir mahalledir. Gölpınar, Akçadağ Gölpınar, Malatya ilinin Akçadağ ilçesine bağlı bir mahalledir. Malatya il merkezine 41, Akçadağ ilçesine 7 km uzaklıktadır. Cumhuriyet, Sultangazi İstanbul'un Avrupa Yakası'ndaki ilçesi Sultangazi'nin Sultançiftliği semtine bağlı bir mahalledir.Sultangazi ile birlikte Gaziosmanpaşa, Eyüpsultan, Bayrampaşa ve Arnavutköy'ün de bağlı olduğu İgdaş Bölge Müdürlüğü bu mahalededir. Uydu görüntülerinden bakıldığında kabaca bir dikdörtgen görümündedir. Kuzeyinde 50.Yıl Mahallesi, güneyinde Karadeniz Mahallesi ve Metris Mezarlığı, batısında Yunus Emre Mahallesi, doğusunda ise Askeriye vardır.Mahallenin kuzeyinden Çevreyolu, batısından Eski Edirne Asfaltı, doğusundan Ertuğrulgazi Caddesi, güneyinden ise Tem Otoyolu geçmektedir. Mahalle Gaziosmanpaşa Belediyesi tarafından belediye binası yapma isteğiyle evleri yıkılan insanların yerleşimiyle kurulmuştur. Mahallede lise bulunmazken mahallenin tek okulu Cumhuriyet İlköğretim Okulu 'dur. Topkapı - Habibler tramvay hattının açılmasıyla modern bir ulaşıma da sahip olmuştur. Mahallede muhtarlık binasının da bulunduğu binada Sağlık Ocağı ve Sultangazi Belediyesi Bilgi Evi vardır. İstanbul Büyükşehir Belediyesi-Hamza Yerlikaya Spor Kompleksi bu mahallededir. Başkanlığını Seyit Ateş'in yürüttüğü şu an Beşiktaş futbolcusu Muhammed Demirci'nin de yetiştiği amatör bir futbol kulübü olan İstanbul Gençlerbirliği Spor Kulübü'de bu mahallededir.Mahallenin ayrıca 2 adet Basketbol sahası vardır. Yüzölçümü ilçesinin diğer mahallelerine nazaran küçük olmasına karşın ilçenin site yapılanmalı tek mahallesidir. Mahallede gecekondu bulunmamaktadır. Mahallede Plevne ve Çamlık ismini taşıyan iki büyük park vardır. Ayrıca, cuma günleri semt pazarı kurulur. Mahallenin dört katlı büyük bir muhtarlık binası vardır. Bu binada sağlık ocağı da hizmet verilmektedir.Mahallenin çöpleri Sultangazi Belediyesi tarafından toplanmaktadır. Yolların bakımı ve yıkanması ise İstanbul Büyükşehir Belediyesi tarafından yapılmaktadır. Mahallenin toplam nüfusu 13.856'dır. codice_1 codice_2 Port-aux-FranÃ§ais Port-aux-Français, Fransa'nın denizaşırı bölgesi olan ve Hint Okyanusu'nun güneyinde bulunan Kerguelen Adaları'nın başkenti olan yerleşim. Morbihan Körfezi'nin kıyısında bulunur. Kışın yaklaşık 60 sakini vardır, bu sayı yazın 120'ye kadar yükselebilir. Yeri, hiç inşa edilmemiş olan bir pist için uygun olduğundan dolayı seçildi. 1944 yılında kurulmuştur. 1955-1957 yılları arasında Sidap adlı bir kesimhane şirketi, burada bir fokçuluk fabrikası inşa etti. 16 Aralık 1957 tarihinde adada gerçekleşen ilk evlilikten sonra fabrika açıldı. 1960'ta ise fabrika kapandı ve malzemeler 2005 yılında Réunion'a gönderildi. Port-aux-Français, sığ bir limana ve Marion Dufresne gibi erzak gemileri için bir iskeleye sahiptir. Yerleşim, bunlar için gereken lojistik malzemeyle birlikte bilimsel laboratuvarlara (biyoloji, jeofizik), teknik donanıma (meteoroloji, telekomünikasyon, uydu takibi vb.) ve küçük bir sağlık merkezine sahiptir. Port-aux-Français üssü, son zamanlarda yenilenmiş üç parçalı bir donanıma sahip olan bir deniz bilimi istasyonunu barındırır. İstasyonun sahip olduğu aletler aşağıdadır: Aletlerin işlediği veriler yerel bir sunucuya ve buradan da Argos uydu sistemi aracılığıyla saat başı internete aktarılır. Bölgenin iklimi kutupaltı okyanusal iklimdir ve bu özelliğiyle İzlanda'nın Reykjavik kentine veya Kodiak, Alaska'ya benzemektedir. Thomas Kraft Thomas Kraft (d. 22 Temmuz 1988, Kirchen) Bundesliga takımlarından Hertha Berlin'de forma giymektedir. 1