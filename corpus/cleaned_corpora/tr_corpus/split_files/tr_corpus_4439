Başlangıç kara deliklerinin kütle oranlarının 1014 kg ile 1023 kg arasında değiştiği ve karanlık madde olabilecekleri iddia edilmiştir. Bu ihtimal küçük kütlelerin de karanlık madde olabilme ya da karanlık madde gibi davranabilme ihtimalinin olduğu düşüncesini doğurmuştur. Bu düşünce, kara deliklerin kütlelerinin hemen hemen küçük gezegenlerin kütleleri büyüklüğünde olacağından bizim dönemimize kadar varlıklarını sürdüremediklerini ve kütle çekimsel mercek gözlemleri içinde çok büyük olduklarını söyler. Başlangıç kara deliklerini saptamanın başka bir yolu da Hawking ışınımıdır. Stephen Hawking 1974 yılında çok fazla sayıda eski ve nispeten küçük kara deliğin Samanyolu Galaksisi’nin ışık halkası bölgesinde bulunabileceğini kuramsallaştırmıştır. Bu kuramda, Stephen Hawking, tüm kara deliklerin kütleleri ile ters orantılı bir biçimde Hawking ışınımı yaydıklarını söylemiştir. Bu yayınım kütlelerine göre azaldığından, küçük kütleleli kara deliklerin çok küçük bir kaçış buharlaşması hissedeceği ve son fazda da megatonlarca hidrojen bombası patlamasına denk çok ağır bir ışınım patlaması yaratacakları söylenmiştir. Kurallara uygun bir kara delik (üç güneşsel kütleye denk kütleli), evrenin şu anki yaşı içerisinde tüm kütlesini kaybedemez. Ancak başlangıçtaki kara delikler yıldız çekirdeğinin çökmesiyle oluşmadığından boyutları her şey olabilir. 1011 kg kütleli bir kara deliğin yaşam süreci evrenin yaşına eşittir. Eğer bu kadar küçük kütleli bir kara delikler Büyük Patlama esnasında oluştuysa, Samanyolu Galaksisi’ne nispeten yakın olanları gözlemleyebilmemiz gerekirdi. NASA’nın 2008 Haziranında fırlattığı Fermi Gamma Işını Uzat Teleskop Uydusu, bu tür buharlaşan başlangıç kara deliklerini aramak için fırlatılmıştır. Ancak, eğer kuramsal Hawking ışınımı gerçekte yoksa, bu tür çok eski kara delikleri gözlemlemek aşırı derecede zor olur, ve eğer gözlemlemek mümkün değilse, bunun nedeni çok küçük boyutlarda olmalarının kütleçekimsel etkileşimi engellemesindendir. Bu konuda ise eğer Dünya’nın yakınından bir kara delik geçmiş olsaydı belirgin bir sinyal tespit edilmiş olacağı söylenmiştir. Kara deliğin küçük çapından dolayı, çekirdek parçacığı ile kıyaslandığında daha büyük bir hıza sahip olacağından, bu tür eski kara delikler Dünya’ya herhangi bir zarar vermeden ve çekirdek parçacığında sanal olarak engellenmemiş birkaç etki bırakarak geçip gidebilirler. Başlangıç kara deliklerini tespit etmenin başka bir yolu da, yıldızların yüzeylerindeki ufak dalgalanmaları izlemektir. Eğer bir kara delik yıldızın üzerinden geçerse, yoğunluğu gözlemlenebilir titreşimlere neden olur. Başlangıç kara deliklerinin buharlaşması için mümkün olan açıklamalardan biri gama ışını patlamasıdır. Ancak, bu açıklamanın mümkün olmadığı düşünülür. Başlangıç kara delikleri, kozmolojik tek kutup, kozmolojik bölgecik duvarı ve karanlık madde gibi problemler yüzünden de ortaya atılmıştır. Başlangıç kara deliği her boyutta olabileceğinden ve çok küçük olmak zorunda olmadığından, galaksilerin sonradan oluşumlarına da katkı sağlayabilir. Bu problemleri çözmeseler bile, başlangıç kara deliklerinin az bir miktarı (2010 itibarı ile sadece 2 orta derece kütleli kara delik duyurulmuştur) evrenin başlarındaki yoğunluk dalgalanmalarının tayfını kısıtlamalarında kozmologlara yardımcı olmuştur. Genel görelilik kuramı en küçük başlangıç karadeliğinin şimdiye kadar çoktan buharlaşmış olduğunu öngörür, ancak eğer dört tane uzaysal boyut varsa –sicim kuramında öngörüldüğü gibi- bu durum kütle çekiminin küçük ölçeklere etkisini ve “özündeki buharlaşmayı yavaşlatmayı” etkilerdi. Bu da galaksimizde binlerce kara delik olacağı anlamına gelebilir. Bunu, bilim insanları Fermi Gamma ışını Uzay Teleskobu’nu 11 Haziran 2008’de yörüngeye bırakarak test etmiştir. Eğer gama ışın patlamasında özel bir parazitlenme gözlemleselerdi bu sicim kuramı ve başlangıç kara delikleri için ilk dolaylı kanıt olabilirdi. Ä°ngilizce Vikipedi A Hero Sits Next Door "A Hero Sits Next Door" (), komedi dizisi Family Guy'ın birinci sezonunun beşinci bölümüdür ve Fox kanalında 'da yayımlandı. Daha sonra dizinin ana karakterlerinden birisi haline gelecek olan Joe Swanson ilk kez bu bölümde yer alır. Peter Griffin, yakında oynanacak bir beyzbol oyunu için kendisinin yaraladığı bir diğer oyuncunun yerine geçecek başka bir oyuncu bulmak zorundadır. Peter, daha önce lisede beyzbol takımında Joe'nun yer aldığını öğrendikten sonra onu maça katılması için ikna eder. Ertesi sabah Joe oyun alanına geldiğinde Peter, Joe'nun tekerlekli sandalyede olduğunun farkına varır ancak buna rağmen Joe, mükemmel bir oyun sergileyerek takımının oyunu kazanmasını sağlar. Peter, Joe'nun bu başarısını kıskanır ve bir kahraman olmaya çalışır. O sırada Meg, Joe'nun oğlu Kevin'in dikkatini çekmeye çalışır. "A Hero Sits Next Door" Monte Young tarafından yönetildi ve Mike Barker ve Matt Weitzman'ın yazar ekibi tarafından yazıldı. Bölümde oyuncu Suzie Plakson, artistik patinajcı Michelle Kwan, oyuncu Wally Wingert ve oyuncu Carlos Alazraqui'nin konuk oyunculuklarına yer verildi. Bölümün büyük çoğunluğu "Family Guy" ile özdeşleşmiş olan kesitler halinde gösterilen mizah örneklerinden oluşur ve "Super Friends", Pez, John F. Kennedy ve Robert F. Kennedy süikastleri gibi popüler kültür öğelerinden esinlenir. Bölüm, televizyon eleştirmenleri tarafından olumlu karşılandı. Eleştirmenler, Joe Swanson'ın diziye bu bölüm ile birlikte unutulmaz bir şekilde giriş yaptığını belirtirken, bazı eleştirmenler Joe ile The Grinch arasındaki kavga sahnesinden övgüyle bahsetti. Diğer bazı eleştirmenler ise bölümün kesit esprilerini ve bölümün konusunu "garip" ve "genel kanının aksine" oldukları gerekçesiyle olumsuz buldu. "Happy-Go-Lucky Oyuncak Fabrikası"'nda güvenlik müfettişliği yapan Peter Griffin'e patronu Bay Weed, şirketin her yıl düzenlenen beyzbol maçının bu yılki ayağını kazanmasına yardımcı olacak Guillermo'yu tanıtır. Evde Peter'ın eşi Lois, Peter'a yeni komşuları Swanson ailesini tanıtır ve ondan yeni komşuları ile arkadaşlık kurmasını ister. Peter buna pek yanaşmaz ve Brian ile birlikte beyzbol antrenmanına gider. Top atıcı antrenmana gelmemiştir ve bunun üzerine Peter onun yerini doldurur. Bir atış sırasında Guillermo'yu ciddî bir şekilde yaralar ve Bay Weed, Peter'dan onun yerine birisini bulmasını, eğer bulamazsa onu işten atacağını söyler. O sırada Lois, oğlu Stewie ile birlikte yeni komşuları ile tanışmaya gider. Lois'i kapıda Bonnie Swanson karşılar ve kısa bir sonra onun kocası Joe ile tanışır. Meg ise Joe ve Bonnie'nin oğulları Kevin'e aşık olur. Peter eve gelir ve Swansonlara kaba saba davranır. O gece ilerleyen saatlerde Peter, Guillermo'nun yerine kimin geçeceğini düşünürken Lois, Joe'nun üniversitede beyzbol oynadığını söyler. Peter ertesi gün Joe'yu bir sandalyede otururken görür ancak oturduğu sandalyenin bir tekerlekli sandalye olduğunu görmez. Peter, Joe'yu beyzbol maçında oynamaya davet eder. Ertesi sabah Peter ve Bay Weed oyun alanındadır. Joe oyun alanına gelir ve Peter ile Bay Weed, Joe'nun tekerlekli sandalyede olduğunu görünce dehşete kapılır. Tekerlekli sandalyede olmasına rağmen Joe mükemmel bir oyunculuk sergileyerek takımının maçı kazanmasını sağlar. O gece evindeki kutlama partisinde Joe, daha önce bir polis memuru olduğunu ve bir yetimhanenin çatısında The Grinch ile savaşırken sakatlandığını söyler ve bunun üzerine, Peter'ın ailesi de dahil olmak üzere komşuları arasında büyük bir popülerlik kazanır. Joe'nun popülerliği Peter'ın onu kıskanmasına neden olur. Bunun üzerine Peter da bir kahraman olmak ister. Joe'nun kahramanlığı ile yarışmak için bir banka soygununun önüne geçmeye çalışır ancak bu sırada Peter ve Brian esir alınır. Joe olay yerine gelerek hırsızları teslim olmaya ikna eder. O sırada olay yerinde bulunan halk, Joe'yu omuzlarına alarak tekerlekli sandalyenin boş kalmasına neden olur. Stewie, "tekerlekli sandalyenin gücünü" keşfetmeye çalışırken Lois onu tekerlekli sandalyeden alarak ağzına bir emzik tıkar ve bunun üzerine Stewie uykuya dalar. Esir alınma olayından sonra Peter hayâl kırıklığına uğrar ancak Peter'ın ailesi, onun kendilerinin bir kahramanı olduğunu söyleyerek avutur. "A Hero Sits Next Door", Mike Barker ve Matt Weitzman tarafından yazıldı. Bu bölüm, ikilinin dizi için yazdığı ilk bölüm oldu. Bölümün yönetmenliğini de yine "Family Guy" için ilk yönetmenlik denemesini yapmış olan Monte Young yaptı. Bölümün yapımı sırasında yazarlar, kendilerine "King of the Hill" yapım ekibi tarafından kiralanan bir ofiste çalıştı. MacFarlane, birinci sezonun yapımını bir üniversite projesine benzetti ve ikisinin arasındaki tek farkın, bu çalışmanın finanse edilmiş olması olarak gösterdi. Bölümün konuk oyuncuları arasında oyuncu Suzie Plakson, artistik patinajcı Michelle Kwan, oyuncu Wally Wingert ve oyuncu Carlos Alazraqui yer aldı. Dizinin tekerrür eden ses oyuncuları kadrosunda yazar ve karikatürist Butch Hartman yer aldı. "A Hero Sits Next Door", polis memuru ve Griffin ailesinin komşusu olan ve Patrick Warburton tarafından seslendirilen Joe Swanson karakterinin yanı sıra Jennifer Tilly tarafından seslendirilen Joe'nun eşi Bonnie ve Jon Cryer tarafından seslendirilen oğulları Kevin'in "Family Guy" dizisinde yer aldığı ilk bölüm oldu. Bölümün yapımı sırasında bölümün başlarında Joe'nun kullandığı tekerlekli sandalye, Joe'nun bulunduğu sahnelerde kendisinin belden yukarısının gösterilmesi yolu ile gizlendi. "A Hero Sits Next Door" ayrcıa bölüm isminde "ölüm" ve "cinayet" temalarının yer almadığı ilk bölüm ismi oldu. Bu bölümden önceki dört bölümün isimlendirmesi, dizinin yaratıcısı Seth MacFarlane'in 1930larda ve 1940larda popüler olan gerilim seçkilerinin yer aldığı programların, özellikle de "Suspense" isimli programın büyük bir fanatiği olması sebebiyle ölüm ve cinayet temalarını işliyordu ancak bölümlerin bu şekilde isimlendirilmesi onların birbirlerinden ayrıştırılmasını zorlaştırdığı gerekçesiyle bu tip isimlendirilmeye bu bölüm ile birlikte son verilmiş oldu. Joe'nun nasıl sakat kaldığını anlattığı hikâye, dizinin daha sonra yayımlanan Joe's Revenge () isimli bölümünde değiştirildi. O bölümde Joe'nın aslında bir uyuşturucu satıcısı tarafından sakatlandığı belirtildi. "A Hero Sits Next Door" isimli bu bölümün mizahı, "Family Guy"'ın diğer bölümlerinden aşinâ olunan, popüler kültür öğelerine kesitler şeklinde gösterilen sahneler aracılığı ile aktarılır. Bölümde Peter, Adalet Sarayı'nda çıplak poker oynadığı bir zamandan bahsederken Super Friends (süper kahramanların yer aldığı bir çizgi dizi) karakterleri belirir. Oyunu Wonder Woman kaybeder ve bunun sonucunda kıyafetlerini çıkarır. Robin, o sırada çıplak olan Wonder Woman yerine Peter'a bakar. Bölümde ayrıca bir çocuk, John F. Kennedy'nin kafasının şekline sahip bir Pez dağıtıcısını gösterir. Bu dağıtıcı daha sonra bir polisin kurşunu tarafından yok edilir. Bunun üzerine çocuk "En azından hâlâ Bobby Kennedy'nin Pez dağıtıcısına sahibim." der. Bu sahne, John ve Robert Kennedy suikastlerine bir referans niteliğindedir. "A Hero Sits Next Door", eleştirmenler tarafından olumlu karşılandı. 2008 yılındaki incelemesinde IGN yazarı Ahsan Haque, bölüme 10 üzerinden 7.9 puan verdi ve bölümün "Joe'nun mükemmel bir şekilde tanıtıldığı bir bölüm" olduğunu ve Joe ile Grinch arasındaki savaş sahnesinin "ileriki bölümlerde yer alacak olan pek çok aksiyon sahnesinin önünü açtığını" ifade etti. Haque ayrıca bölümün hikâyesinden de övgüyle bahsetti ve özellikle Super Friends karakterlerinin yer aldığı sahnenin, dizinin klasikleşmiş sahnelerinden birisi olduğunu dile getirdi. "The TV Critic" yazarı Robin Pierson ise bölüm hakkında karışık yorumlarda bulunarak bölüme 100 üzerinden 55 puan verdi. Bölümün konusunu garip bulan Pierson, bölümün genel olarak komik olmadığını, kesit sahnelerde gösterilen esprilerin kısa ve ortalama kalitede olduğunu düşündüğünü belirtti. Pierson, ayrıca Peter'ın yeni komşularının diziye katılmasının diziye yeni bir dinamik katacağını düşündüğünü sözlerine ekledi. Osman Yeltekin Osman Yeltekin (d. 1921, Maksutçuk, Kars) - (ö. 19 Aralık 2011), Türk siyasetçi. İstanbul Üniversitesi Hukuk Fakültesi mezunudur. Oltu, Araç ve Iğdır Sorgu Hâkimliği, Kars Ağır Ceza Mahkemesi Azalığı, Kiğı Hâkim Muavinliği, Serbest Avukatlık, İller Bankası Danışma Kurulu, Emlak Kredi Bankası Müdürler Kurulu Üyeliği, Et ve Balık Kurumu Yönetim Kurulu Üyeliği, TBMM XI., 2.(XIII), 3.(XIV) Dönem Kars Milletvekilliği yapmıştır. Evli ve dört çocuk babasıdır. 20 Aralık 2011 Salı Günü Karacaahmet Şakirin Camii'nde kılınan Öğlen Namazından sonra Karacaahmet mezarlığı'na defnedilmiştir. Ali Yeniaras Ali Yeniaras (d. 1918, Kars) - (ö. 23 Haziran 1990), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, Türkiye Büyük Millet Meclisi X. ve XI. Dönem Kars Milletvekilliği yapmıştır. Evli ve dört çocuk babasıdır. Suphi Nuri Ä°leri Suphi Nuri İleri (d. 1887, Gelibolu - ö. 1945, İstanbul), Türk siyasetçi ve yazar. İstanbul Hukuk Mektebi’ni, Paris Siyasal Bilimler Okulu’nu bitirdi. Ağabeyi Celal Nuri İleri’yle çıkardıkları "İleri" gazetesini yönetti. Türkiye Sosyalist Fırkası genel sekreterliği, Türkiye İşçi ve Çiftçi Sosyalist Fırkası üyeliği yaptı. Kurtuluş Savaşı sırasında hizmetleri görüldü, İkinci Lozan Konferansı’na danışman olarak katıldı. Cumhuriyet’in ilanından sonra "Müstakil" ve "Son Telgraf" adlı gazeteleri (1924) çıkardı. Elazığ İstiklal Mahkemesi’nde yargılandıysa da aklandı (1925). 1931-1945 arasında İstanbul Hukuk Fakültesi, Yüksek İktisat ve Ticaret Okulu’nda öğretim üyeliği yaptı. Sol içerikli yazılar yazdığı için hükümetçe görevlerine son verildi. Nezahat Tanyeri Nezahat Tanyeri (d. 1 Ocak 1917, İstanbul - ö. 5 Aralık 1986, İstanbul) Türk sinema oyuncusu. 69 yaşında İstanbulda vefat etmiştir. Nezahat Dilligil Ä°brahim Us İbrahim Us (d. 1921, Ardahan) - (ö. 6 Nisan 1981), Türk siyasetçi. İstanbul Üniversitesi Hukuk Fakültesi mezunudur. Oltu Hâkim Muavinliği, Türkiye Büyük Millet Meclisi X., ve XI. Dönem Kars Milletvekilliği yapmıştır. Evli ve sekiz çocuk babasıdır. MÃ¼stedrek el-Müstedrak alâ el-Sahîheyn (Arapça: المستدرك على الصحيحين) ya da kısaca Müstedrek, Hakim el-Nişaburi (ö. H 405) tarafından yazılan beş ciltlik Hadis-i Şerif derleme eseri. 72 yaşında iken H 393/M 1002-1003'de yazmıştır. 9045 adet hadis içermektedir. Bütün hadislerin Sahih-i Buhari veya Sahih-i Muslim'in şartlarına göre güvenilir olduklarını vurgulamıştır. Akdere, Pamukkale Akdere, Denizli'nin Pamukkale ilçesine bağlı bir mahalle. Mehmet Pak Mehmet Pak (d. 1950, Geyikçeli, Fatsa, Ordu) - (ö. 12 Eylül 2007), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, Ülkücü Hukukçular Derneği Genel Sekreterliği, TBMM XXI. Dönem İstanbul Milletvekilliği, İçişleri Komisyonu Başkanlığı yapmıştır. Evli ve üç çocuk babasıdır. 13 Eylül 2007 Şirinevler Ulu Camisinde kılınan öğle namazının ardından Büyükçekmece Gürpınar Mezarlığın'a defnedilmiştir. Geoteknik mühendisliği Geoteknik mühendisliği, inşaat mühendisliğin zemin ile ilgilenen branşıdır. İnşaat mühendisliği için önemli bir branş olmasının yanında İstihkâm, maden mühendisliği, petrol ve doğal gaz mühendisliği ve zemin yüzeyine veya altına inşa gerektiren diğer mühendisliklerde uygulamaları bulunmaktadır. Geoteknik mühendisliği; zeminin durumu ve içeriğini incelemek, bu içeriğin fiziksel ve kimyasal özelliklerini belirlemek ve doğal ve yapay şevlerin stabilitesini değerlendirmek için zemin mekaniği ile kaya mekaniği ilkelerini kullanır. Geoteknik mühendisliği, bilimsel bir disiplin olarak 20. yüzyılın başından beri inşaat mühendisliğinde yeralan bir bölümdür. “Zemin Mekaniği ve Temel Mühendisliği” uzmanlık alanının ortak adı olan “Geoteknik” inşaat mühendisliğinin en genç uzmanlık alanıdır . Kemal Kaya (siyasetçi) Kemal Kaya (d. 1920, Göle) - (ö. 7 Şubat 1985), Türk siyasetçi. İstanbul Üniversitesi Hukuk Fakültesi mezunudur. Gölköy, Ünye Nazilli Cumhuriyet Savcılığı, Serbest Avukatlık, Türkiye Büyük Millet Meclisi 1.(XII) ve 3.(XIV) Dönem Kars Milletvekilliği yapmıştır. Evli ve altı çocuk babasıdır. Musannaf Abdurrazzak Abdülrezzak'ın Musannafı, Abdulrezzak Sanânî tarafından toplanmış çok eski bir Hadis-i Şerif eseridir. Sadece İslam Peygamberi Muhammed'e doğrudan atfedilmiş muazzam bir adet hadis içermek ile kalmaz, ayrıca Sahabe-i Kiram ve ilk Müslüman alimler'den nakledilmiş hadisler içerir. Başlığın "Sınıflandırılmış" ismi hadis derlemesinin tabiatını tarif eder, ki Fıkıh kategorilerine göre düzenlenmiştir. Yuliya Guşçina Yuliya Aleksandrovna Guşçina (, d. 4 Mart 1983), Rus atlet. Kısa mesafe koşularında yarışmaktadır. Guşçina 2008 Pekin ve 2012 Londra Oyunları'nda ülkesini temsil etti. Rus sporcu Pekin'de 50.01'lik 400 metre performansıyla dördüncü oldu. Guşçina bayrak yarışlarında ise, 4x100 metre takımının 42.31'lik derecesiyle altın, 4x400 takımının 3:18.82'lik performansıyla ise gümüş madalya kazanmayı başardı. Böylece ilk olimpiyatından iki madalya ile ayrıldı. 2012 Londra'da 400 metre yarı finalinde 51.66'da kalan Guşçina finali göremedi. Rus sporu 4x400 takımında ise 3:20.23'le yine gümüş madalyanın sahibi oldu. 2008 Pekin'den yaklaşık 8 yıl sonra, 2016 Ağustos'unda, IOC 2008 ve 2012 Olimpiyatları'na yönelik yapılan geriye dönük testler sonucu Rusya takımından Yuliya Çermoşanskaya'nın doping yaptığını ve diskalifiye edildiğini açıkladı. Bunun üzerine 2008 4x100 altın madalyası Eylül 2016'da Belçika'ya verildi. Aynı şekilde 4x400 metrede ise Tatyana Firova diskalifiye edildi. Guşçina buradaki gümüş madalyasını da kaybetmiş oldu. IOC 1 Şubat 2017'de bu kez Antonina Krivoşapka'nın Londra 2012'de doping kullandığını duyurdu. Böylece Guşçina son Olimpiyat madalyasına da veda etti. Koşma Koşma sözcüğü ile şunlardan biri kastedilmiş olabilir: Son Umut Son Umut ÅŸu anlamlara gelebilir: 2015 Eurovision Şarkı Yarışması'nda Gürcistan Gürcistan, Avusturya'nın başkenti Viyana'da yapılacak 2015 Eurovision Şarkı Yarışması'na katılımını onaylamıştır. Gürcistan'ın şarkı ve temsilcisi, ülkenin kamusal yayın kuruluşu საქართველოს საზოგადოებრივი მაუწყებელი (GBP) tarafından düzenlenen ulusal final doğrultusunda belirlenmiştir. Ulusal final'in kazananı "Warrior" adlı şarkısıyla Nina Sublatti olmuştur. 2015 yarışması'ndan önce, Gürcistan Eurovision Şarkı Yarışması'na Yedi kez katılmış, ilk katılımını 2007 yılında gerçekleştirmiştir. Gürcistan günümüze dek hiç kazanamamıştır. En iyi sonuçlarını 2010 yılında "Shine" adlı şarkısıyla Sopo Nijaradze ve 2011 yılında "One More Day" adlı şarkısıyla Eldrine grubu dokuzuncu olmuştur. Ülke, 2009 yılında Avrupa Yayın Birliği tarafından diskalife edilmiştir. Çünkü gönderdikleri "We Don't Wanna Put In" adlı şarkı dönemin Rusya Başbakanı Vladimir Putin'e hakaret içeren sözler içeriyordu. EBU'nun Gürcistan'a şarkı değiştirin çağrılarına rağmen Gürcistan, Rusya ile yapılan 2008 Güney Osetya Savaşı nedeniyle Ev sahibi Rusya'nın gerçekleştirdiği 2009 yılında çekilmiştir. 2014 yılında Gürcistan'ı The Shin ve Mariko Ebralidze ikilisi'nin seslendirdiği "Three Minutes to Earth" adlı şarkı ile katılmış, katıldığı Yarı final'de sonuncu olmuştur. Bu sonuç Gürcistan'ın tarihinde aldığı en kötü sonuçtur. 10 Eylül 2014 tarihinde Gürcü kanalı GBP, Gürcistan'ın 2015 Eurovision Şarkı Yarışması'nda katılımını onayladıklarını açıklamıştır. GBP kanalı, Gürcü katılımcıyı seçmek için Görevlendirme ve Ulusal final seçeneklerini düşünmüştür. ülke, 2013 ve 2014 yıllarında temsilcilerini Görevlendirme yöntemi ile belirlemiştir. 3 Aralık 2014 tarihinde GBP kanalı 2 yıl aradan sonra Ulusal Final düzenleyeceklerini açıklamıştır. Gürcistan'ın 2015 Eurovision Şarkı Yarışması'na temsilci seçmek için GBP kanalı tarafından oluşturulan Ulusal finaldir. Yarışma 14 Ocak 2015 tarihinde gerçekleştirilecektir. kazanan şarkı %50 Halk oylaması ve %50 Uluslararası jüri oylamaları sonucunda belli olacaktır. Katılımcılar 3 Aralık, 20 Aralık 2014 tarihleri arasında ilgili kanala iletmişlerdir. 23 Aralık 2014 tarihinde Ulusal Final için oluşturulan komisyon Ulusal final'de yarışacak beş katılımcıyı belirlediğini açıklamıştır. Katılımcılar şarkılarını 31 Aralık 2014 tarihinde tanıtacak, tanıtılan şarkılar 1 Ocak'tan 14 Ocak'a kadar Halk tarafından oylanabilecektir. Nina Sublatti, "Warrior" adlı şarkısıyla uluslararası jüri ve halk oylamaları sonucunda ulusal finalin kazananı olmuştur. Uluslararası jüri 2013 Eurovision Şarkı Yarışması kazananı Emmelie de Forest, Eugen Eliu, , Marco Brey ve Ralf Reinink. Bütün ülkelerin dışında Big 5 ülkeleri (Almanya, Birleşik Krallık, Fransa, İspanya ve İtalya) ve Ev sahibi ülkenin hangi yarı finalde oy kullanacağı belirlenmiş ve Yarı finalde yarışacak ülkeleri beş fanusa koyarak hangi yarı finalde yarışacağı belirlenmiştir. 26 Ocak 2015 tarihinde Viyana Belediye Binası'nda gerçekleştirilen yarı final kuraları sırasında, Gürcistan'ın birinci yarı finalin ikinci kısmında yarışacağı belirlenmiştir. Yarışmanın yapımcıları, Gürcistan'nın birinci yarı finalde Romanya'dan sonra on altıncı sırada sahne almasına karar verdiler. Yarışmanın finalinde Gürcistan'ın oyları Natia Bunturi tarafından okunmuştur. Birinci yarÄ± finalde verilen puanlar: Finalde verilen puanlar: Beş kişiden oluşan Gürcü jüriler şunlardır: 50% jüri oylaması ve 50% halk oylaması ile kombine edilmiş Gürcistan oyları sonuçları. %50 jüri oylaması ve %50 halk oylaması ile kombine edilmiş Gürcistan oyları sonuçları: Elde Elde () Almanya'ın kuzeyinde bulunan bir nehir ve Löcknitz Nehri'in sağ kolu. Toplam uzunluğu 220 km'dir. Mao Chi-kuo Mao Chi-kuo (; d. 4 Ekim 1948), Çin Cumhuriyeti'nin eski Premieri (Başbakan) ve Genel Yuan (ROC) Başkan Yardımcısı. Mao, Çin Cumhuriyeti'nde, Fenghua, Chekiang'da, 1948 yılında doğdu. 1971 yılında Tainan Ulusal Cheng Kung Üniversitesi inşaat mühendisliği lisans derecesini aldı. 1975 yılında Tayland'da Asya Teknoloji Enstitüsü İktisat Master eğitimini ilerletti ve sonra Doktorasını 1982 yılında, Amerika Birleşik Devletleri'nde Massachusetts Teknoloji Enstitüsünde yaptı. 1982-1987 yılında Hsinchu City Ulusal Chiao Tung Üniversitesi (NCTU) doçent, profesör ve Direktörü oldu. 2003-2006 yıllarında NCTU Yönetimi Koleji Başkanı Profesörü ve 2006-2008 yılında fakültenin dekan ve profesörü oldu. Mao'nun ilk hizmeti 1993'ten 2000 yılına kadar Cumhurbaşkanı Lee Teng-hui'nin altında İdari Bakan Yardımcısı oldu. 2008 den 2013 yılına kadar Cumhurbaşkanı Ma Ying-jeou'nun idaresi altında Çin Cumhuriyeti Ulaştırma ve Haberleşme Bakanı olarak görev yaptı. Ağustos 2012 yılında Kinmen ve Xiamen'ı bağlayan ilk çapraz-boğaz denizaltı haberleşme kablosunun Kinmen'de tamamlanması töreninde konuşan Mao, denizaltı kablosunun gelecekte çapraz-boğaz kablo projelerinin yapımını kolaylaştıracağını söyledi. Cabadbaran Cabadbaran Filipinler'in Agusan del Norte ilinin başkenti. 2015'te yapılan nüfus sayımına göre nüfusu 73.639 kişidir. Kuyucuk Gölü Kuyucuk Gölü, Kars ili Arpaçay ilçesi sınırlarında Türkiye'nin 13. Ramsar alanı olan kuş cenneti. Kars-Akkaya güzergâhı üzerinde, Kars merkeze 40 km uzaklıkta, Akyaka'ya 15 km, göle adını veren Kuyucuk köyüne 1 km uzaklığındadır. Gölü çevreleyen Kuyucuk, Carcıoğlu, Duraklı köylerinde 163 hane bulunur. Alanın, 416 hektarı ramsar alanı, bununda 245 hektarı göl yüzeyidir. Göl denizden 1627 m yüksekliğinde ve 13 m derinliğindedir. Alanda Kafkas üniversitesi biyoloji bölümü ve Kuzey Doğa Derneği kuş halkalama çalışması yapmaktadır. Alanda karasal iklim hakimdir. Doğal bitki örtüsünün bozkır olduğu çevrede, tahıllar ve yem bitkileri yetiştirilir. Sığ olan göl Avrasya-Afrika göç yolunun üzerinde bulunmasından dolayı kuş çeşidi fazladır. Göl çevresinde nesli tehlikede olan 7 tür, tehlikeye girmeye yakın 9 tür kuş gözlenmektedir. Gölü turizme kazandırmak amacıyla etkinlikler yapılmaktadır. Aşağı kafkasya ekolojik bölgesinde yer alır. Alpin çayırlar ve sulak alan ekosistemi yaygındır. Göl kıyılarında hasır otu ve saz toplulukları görülür. Uzunbacak, Angıt, Sakarmeke, Kara boyunlu batağan, dikkuyruk, Sığırcık, Boz kaz kuşları alanda bulunan bazı türlerdir. Alan Doğu Anadolunun en önemli kuş cennetidir. Asit miktarının yüksek olduğu gölde balık yaşamaz. Nesli tehlike de olan angıtların 20.000 adeti (dünya nüfusunun %12'si) gölde bir günde gözlenmiştir. Gece kurbağası, su kurbağası ve Kars kertenkelesi alanda yaşayan sürüngenlerdir. Alanda şu memeli türleri görülür: Tilki, tarla faresi, Anadolu kör faresi, alaca sansar. Malezya'nın vize politikası Vizeden muaf ülkelerden birinden veya ülkeye varışta vize almaya uygun ülkelerden birinden gelinmediği sürece Malezya ziyaretçilerinin Malezya diplomatik temsilciliklerinden vize almak zorundadır. Tüm ziyaretçilerin en az 6 ay geçerli bir pasaporta sahip olmaları gerekmektedir. IATA'ya göre Aşağıdaki pasaport hamilleri vizesiz Malezya'ya girebilirler. Aşağıdaki 58 ülkenin pasaport hamillerine 90 gün süreyle Malezya'ya vizesiz giriş verilir. Aşağıdaki 99 ülkenin pasaport hamillerine 30 gün süreyle Malezya'ya vizesiz giriş verilir. Buna ek olarak, Macao Özel İdari Bölge Seyahat İzinleri sahiplerine 14 gün süreyle vizesiz giriş hakkı verilmektedir. Bangladeş, Çin ve Hindistan'ın diplomatik veya resmi / hizmet pasaport sahipleri sırasıyla 30 gün ve 3 aylık bir vize talep edilmez, ancak herhangi bir giriş göçmenlik kontrol noktasında giriş izni almak zorundadırlar. Malezya'ya seyahat için geçerli olan "MYS" kodunu içeren bir APEC İş Seyahat Kartına (ABTC) sahip aşağıdaki ülkeler tarafından düzenlenen pasaport sahipleri, 60 güne kadar iş gezileri için vizesiz girebilirler. ABTC'ler aşağıdaki ülke vatandaşlarına verilir: 1 Mart 2016'da, Malezya hükümeti, turizmi kolaylaştırmak için Elektronik Vizeye (eVisa) ve Elektronik Seyahat Kayıt ve Bilgi (eNTRI) başvurularını kabul etmek için yeni bir online vize başvuru sistemi oluşturdu. Ağustos 2016'dan itibaren eVisa başvuruları, aşağıda listelenen bazı ülkelerde, Bangladeş, Çin, Hindistan, Myanmar, Nepal ve Sri Lanka vatandaşları için geçerlidir; eNTRI başvuruları yalnızca Çin pasaportu sahipleri için geçerlidir. Aşağıdaki ülkelerin vatandaşları Malezya'ya girmek için Uluslararası Aşı Sertifikası talep etmektedir: Fen lisesi Fen lisesi, üstün yetenekli öğrencilerin nitelikli eğitim almaları için açılan ve fen programlarıyla desteklenen liseler. İlk olarak Ford Vakfı'nın destekleriyle 1962'de Ankara'da açıldı. Süreç içerisinde İstanbul, İzmir ve Gaziantep gibi büyük şehirler ile yaygınlaştı. Linas Linkevicius (d. 6 Ocak 1961, Vilnius) Litvanyalı siyasetçi, Litvanya Sosyal Demokrat Partisi üyesi ve 2012 yılı itibarıyla Dışişleri Bakanı. Kaunas Teknoloji Üniversitesi'ni bitirmiştir. 1991'de Litvanya Demokratik İşçi Partisi'ne girmiş, 1992'de milletvekili seçilmiş, 1993'te 32 yaşında Milli Savunma Bakanı olmuş, 1996'ya kadar bu bakanlıkta kalmıştır. 1997'de Litvanya'nın NATO daimi temsilcisi olmuş, 2000 yılında tekrar Milli Savunma Bakanlığı'na getirilmiştir, daha sonra Litvanya Sosyal Demokrat Partisi'ne üye olmuş ve 2004 seçimleri ardından bakanlıktan ayrılmıştır. 2005'te tekrar NATO daimi temsilciliğine atanmış, 2011'de Beyaz Rusya büyükelçiliğine atanmıştır. 2012 yılı itibarıyla Dışişleri Bakanıdır. K覺z覺l覺rmak Deltas覺 Kızılırmak Deltası (Bafra Ovası), Kızılırmak Nehri’nin Karadeniz'e döküldüğü yerde, taşıdığı alüvyonlarla oluşturduğu, delta ovası ve sulak alanlar kompleksidir. Samsun ilinde Ondokuzmayıs, Bafra ve Alaçam ilçeleri sınırlarındadır. 56.000 hektarlık alanıyla Türkiye'nin en büyük deltalarındandır. Toplam alanı 56.000 hektar olan deltanın yaklaşık 11.600 hektarını sulak alan ekosistemleri ve bu sistemlerle ilişkili habitatların bulunduğu doğal ve yarı doğal alanlar oluşturmaktadır. Bu alanların 11.580 hektarını açık su yüzeyleri, tatlı ve tuzlu su bataklıları, ıslak çayırlar ve mera alanları, 2.330 hektarını kumsallar ve kıyı kumulları, 3.100 hektarlık orman alanının ise 1.850 hektarını subasar ormanı, 1.250 hektarını geniş yapraklı orman alanları oluşturmaktadır. Deniz, ırmak, göl, sazlık, bataklık, çayır, mera, orman, kumul ve tarım alanları gibi farklı yaşam alanlarını (habitatları) bir arada bulundurması, deltanın eşine az rastlanır derecede önemli biyolojik çeşitliliğe sahip olmasını sağlamıştır. Delta'nın kıyı kesiminde 200-300 metre uzunluk ve 7–8 m yüksekliğe ulaşan kumullar bulunur. Delta özelliğini kaybetmemiş Karadeniz kıyısında bulunan tek sulak alandır. Alanın 22.000 hektarı 1998 yılında Ramsar alanı ilan edilmiştir. 5174 hektarı Yaban hayatı geliştirme sahası ilan edilmiştir. 1994 yılında su kuşları yaşam alanı olduğu belirlenmiştir. Kızılırmak Nehri, Sivas İli, İmranlı İlçesinin doğusunda yer alan Kızıldağ’dan (3025 m.) doğarak, Sivas, Kayseri, Nevşehir, Kırşehir, Kırıkkale, Çankırı ve Samsun il sınırları içinde yaklaşık 1.355 km yol kat ettikten sonra Bafra Burnu’ndan Karadeniz’e ulaşır. Anadolu'nun içlerinden Karadeniz'e taşıdığı alüvyonlarla Delta'yı oluşturan Kızılırmak Nehri, ülkemizdeki Fırat Nehri'nden sonra ikinci en büyük drenaj havzasına (82.180 km²) sahiptir. Nehrin 1962 - 2006 yılları arasındaki ortalama debisi 188,08 m³/sn'dir. Kızılırmak Deltası'nın da içinde bulunduğu Bafra Ovası ve yakın çevresi 1.810,84 km²’lik drenaj alanına sahip olup hidrolojik olarak sekiz tane alt havzadan oluşmaktadır. Kızılırmak Nehri dışında deltadaki sürekli akarsular, Bafra Ovası’nın doğusundaki Engiz ve Piliç Çayı ile Darboğaz ve Mera dereleri, batısındaki İlyaslı Çayı ile Bedeş, Gökçesu, Söğüt­lük, Gökçeboğaz ve Uluçay (Alaçam) dereleridir. Uluçay Deresi’nin ortalama debisi 2.304 m³, Engiz Çayı ve Boytar kanalının ortalama debisi ise sırasıyla 2.317 m³ ve 6.963 m tür. Kızılırmak Deltası’nın batı ve doğu sahilinde, delta ve kıyı oluşumunu meydana getiren do­ğal şartlar, farklı büyüklüklerde göllerin meydana gelmesini sağlamıştır. Kızılırmak Deltası’nın doğu sahilinde, Balık Gölü, Uzun Göl, Gıcı Göl, Tatlı Göl, Altınlı Göl, Paralı Göl, Cernek Gölü, Liman Gölü, Tuzlu Göl ve Sülüklü Gölü yer alırken batı sahilinde ise Karaboğaz Gölü ve Mülk Gölü yer almaktadır. Deltadaki sulak alan ekosistemleri geçmişte Kızılırmak Nehri'nin düzenli taşkınları ve deniz bağlantılarından giren sularla beslenirken, nehir üzerine yapılan barajlar ve taşkın önleme seddeleri nedeniyle taşkınlar önlenmiş ve doğal beslenimleri durmuştur. Özellikle kuşaklama kanallarının inşasından sonra ve drenaj sularının da iletim kanalıyla denize tahliye edilmesi, yeterli beslenememeden dolayı zamanla göllerdeki suyun çekilmesine ve kuruma riskinin artmasına sebep olmuştur. Kızılırmak Deltası’nın iklimi, Samsun ikliminin tüm özelliklerini taşımaktadır. Genellikle ılıman bir iklime sahip olan Samsun’da iç kesimler ve sahil şeridinde iklim iki ayrı özellik göstermektedir. İç kesimlerde Akdağ ve Canik Dağları’nın etkisi izlenmektedir. Sahil şeridi boyunca (Şehir merkezi, Terme, Çarşamba, Bafra, Alaçam, Ondokuz Mayıs, Tekkeköy ve Yakakent) Karadeniz ikliminin etkileri görülür. Bunun için sahil şeridinde, yazlar sıcak ve kurak, kışlar ılık ve yağışlı, ilkbahar ise sisli ve yağışlı geçmektedir. Kızılırmak Deltası ve yakın çevresinin jeomorfolojik birimlerini üç temel grupta toplamak mümkündür. Bunlar; Güncel delta düzlüğü (Bafra kıyı ovası); eski (Pleyistosen) delta seviyeleri ve güneydeki plato yüzeyleri olarak özetlenebilir. Kabaca 0–25 m yükselti aralığında, ortalama % 0,8 eğime sahip erken ve geç Pleyistosen ile Holosen alüvyonlarından oluşan güncel delta düzlüğü, yüzölçümü (561 km²) itibarı ile Anadolu yarımadası üzerindeki üçüncü büyük kıyı ovası niteliğindedir. Eski Kuvaterner delta çökelleri Kızılırmak Nehri’nin deltaya girdiği Bafra Boğazında, doğu ve batı yakalardaki taraçaları olarak tanımlanırlar. Geç Kuvaterner yaşlı birimler ise güncel çökeller olup, sulak alanları da içine alan ve kıyıya kadar devam eden düzlükler olarak dikkati çeker. Güncel delta düzlüğü ya da Bafra kıyı ovası olarak tanımlanan bu morfolojik birim, Holosen yaşlıdır. Deltanın güncel şeklini alması, son Buzul Çağı sonrası MÖ 5600 tarihlerinde Karadeniz’in günümüz seviyesine ulaşmasından sonra gerçekleşmiştir. Kaynağını 3025 m yükseltiye sahip Kızıldağ’dan alan, 1355 km uzunluğa sahip ve kabaca 78650 km²'lik alanı drene eden Kızılırmak, bu delta ovasının oluşumundaki temel hidrografik faktördür. Özellikle deltanın kök kısmında örgülü karakteri gösteren Kızılırmak, birkaç metrelik leveleri (taşkın setleri) ile dikkati çekmektedir. Ayrıca, batıdan itibaren; Alaçam Deresi, Gökçeboğaz Deresi, Mandra Çayı, Bedaş Çayı ve Kızılrmak doğusunda ise Andarallı Dere, Kumsal Çayı, Karaköy Deresi, Fındıcak Dere, Beylik Dere, Karadere Çayı deltanın oluşumunda katkıda bulunan diğer dere ve çaylardır. Kıyı ovasının batısında Karaboğaz Gölü, doğusunda ise Liman Gölü, ve Gernek Gölü ve Balık Gölü lagün gölleri, önemli morfolojik öğelerdendir. Bu göller, Kızılırmak Nehri tarafından getirilen ince kırıntılı malzemenin (alüvyon) kıyı boyuna akıntılarla doğuya doğru depolanması sonucu kıyı ardı kum setlerinin ilerlemesi ile oluşmuştur. Karaboğaz Gölü lagününü Marda ve Bedaş Çayları besler. Deltanın doğusundaki Liman, Gernek ve Balık Gölleri ise aslında bir tek sulak ortamın lagünleri olup, bu sulak ortam içinde, mevsime bağlı olarak irili ufaklı başka göller de bulunur. Andarallı Dere, Kumsal Çayı, Karaköy Deresi bu sulak ortamın önemli besleyenleridir. Delta'nın kıyı kesiminde 200-300 metre uzunluk ve 7–8 m yüksekliğe ulaşan kumullar bulunur. Bu kumullar lagünler ile kıyı alanını birbirinden ayırmaktadır. Kızılırmak Deltası ve yakın çevresindeki diğer belirgin morfolojik ünite ise “Eski Delta Seviyeleri”dir. Bu ünite gerek yükselti değerleri ve gerekse çökel dokuları dikkate alındığında farklı yükseltilerdeki bölümden oluştuğu anlaşılmaktadır. 25–35 m, 50–60 m ve 90–120 m yükselti kademeleri olarak ayırtlanabilen bu morfolojik birimler Kızılırmak boyunda akarsu taraçaları olarak, deltanın kök kısmında ise eski delta yüksek seviyeleri olarak tanımlanabilir. Bu birim genel olarak killi, kumlu ve çakıllı malzemelerden oluşmuş olup, akarsu taraçası niteliğindeki örnekleri daha fazla yuvarlak çakıl ve kum, kaba kum vb. taneli malzemeler içermektedir. 25–35 m yükseltilerdeki alçak seviyeler genel olarak değişik boyutlardaki kumlar ile beraber kil ve benzeri ince taneli çökeller ile karışık bir çökel dokuya sahiptir. Daha yüksek kademeler ise kil, kum ve çakıllarla birlikte, bu birimleri yer yer örten ya da karışık olarak bulunan güneydeki eosen karbonatlı ve magmatik birimlerin kırıntılarının da yer aldığı farklı yükseltilerdeki seviyelerdir.. Kızılırmak Deltası ve yakın çevresindeki üçüncü belirgin morfolojik birim ise deltanın güneyindeki platoluk alandır. Genel olarak; 150–350 m yükselti seviyelerindeki alçak plato yüzeyleri ile 500–800 m yükselti değerlerine sahip daha yüksek plato yüzeyleri olarak sınıflandırılabilir. Deltanın güneyindeki alt-orta Eosen yaşlı magmatikler ve karbonatlı çökeller ile daha yüksek seviyeleri temsil eden Üst Kretase yaşlı magmatik ve karbonatlı çökellerin kayaç gruplarını oluşturduğu bu yüksek saha, Kızılırmak ve kolları ile diğer kısa boylu dere ve kolları tarafından yarılarak parçalanmıştır.. Kızılırmak Deltası’nda Bern Sözleşmesi kriterlerine göre tehdit altında üç ana habitat tipi bulunmaktadır. Bunlar, Öksin tuzcul bataklıkları, Güney Karadeniz sabit kumulları, Güneydoğu Avrupa dişbudak, meşe, kızılağaç ormanlarıdır. Kızılırmak Deltası Yönetim Planı Alt Projesi kapsamında yapılan çalışmalar sonrasında delta kapsamında 14 habitat tipi belirlenmiştir. Kızılırmak Deltasında, 355 bitki türü tespit edilmiştir. Bunlardan "Rhaponticum serratuloides" (Asteraceae), "Ambrosia maritima" (Asteraceae) ve "Pancratium maritimum" (Amaryllidaceae)" " IUCN kategorilerine göre ulusal ölçekte nesli tehlike altında (EN), "Jurinea kilaea" (Astaraceae), "Galanthus rizehensis" (Amaryllidaceae), "Leucojum aestivum" (Amaryllidaceae) ve "" (Thelypteridaceae) ise ulusal ölçekte hassas (VU) bitki türleridir. "Rhaponticum serratuloides", Kızılırmak Deltası dışında ülkemizde yalnızca Sakarya Nehri vadisinde bulunmaktadır. Kızılırmak Deltası "Thelypteris palustris" bitkisinin ülkemizdeki 3. kaydının yapıldığı alandır. Diğer iki kayıt Bolu ve Sakarya civarındandır. "Galanthus rizehensis" bitkisinin ülkemizden bilinen diğer noktası Trabzon'dur. "Jurinea kilaea" ise Karadeniz kıyılarında (İstanbul, Sakarya ve Kırklareli illerinde) birkaç lokalitede bulunmaktadır. Akdeniz ve Batı Karadeniz kıyı kumullarında geniş yayılım göstermesine rağmen soğanlarının toplanması ve kumulların turistik faaliyete açılması yüzünden nesli “Tehlike altında” (EN) olan kum zambağı (Pancratium maritimum) da Kızıl­ırmak Deltası’nda bulunan önemli bitki türleri arasındadır. Tıbbi öneme sahip olan ve ticareti yapılan göl soğanı (Leucojum aestivum), Kızılırmak Deltası’ndaki önemli türler arasındadır. Kızılırmak Deltası yukarıda belirtilen nesli tehlikede ve nadir bitki türlerin barındırmasından dolayı ülkemizdeki Türkiye'nin Önemli Bitki Alanlarının tespiti çalışmasında 122 Önemli Bitki Alanı’ndan biri olarak değerlendirilmiştir. Kızılırmak Deltası, uzun yıllardan beri kuş varlığı açısından son derece önemli bir alan olmuştur. Alanda bugüne kadar 352 kuş türü gözlenmiştir. Bu, 465 kuş türü tespit edilen ülkemiz kuşlarının yaklaşık % 76’üne karşılık gelmektedir. Bu sayı bugüne kadar bir alanda tespit edilmiş en yüksek sayıdır. Delta, ender ya da nesli tehlikede kuş türlerini barındırmanın yanı sıra özellikle göç sırasında Karadeniz'i doğrudan aşan kuş türleri yönünden büyük önem taşımaktadır. Sonbaharda Karadeniz'i aşarken neredeyse tüm enerjisini tüketen ve bitkin düşen kuşların sığınabileceği ve uzun göç yolculuklarına devam edebilmeleri için yeniden enerji depolayabilecekleri Karadeniz'in güneyindeki en önemli alandır. Aynı şekilde İlkbahar göçlerinde kuzeye yuvalama alanlarına dönen kuş türleri için zorlu Karadeniz yolculuğuna çıkmadan önce dinlenebildikleri ve enerji depolayabildikleri en önemli beslenme ve barınma alanıdır. Delta, temsil ettiği bölgede (Batı Palearktik Bölge) tespit edilen kuş türleri ve yoğunlukları bakımından çok özel bir yere sahiptir. Ilıman iklim koşulları, zengin besin varlığı ve korunaklı alanlara sahip olması nedeniyle kalabalık su kuşu grupları kışı deltada geçirmektedir. Bölgede göç sırasında önemli sayılarda küçük karabatak (Phalacrocorax pygmeus, en fazla 88), küçük akbalıkçıl (Egretta garzetta, en fazla 3200), çeltikçi (Plegadis falcinellus, en fazla 590), dikkuyruk (Oxyura leucocephala, en fazla 1246), küçük martı (Larus minutus, en fazla 41.000) ve akkanatlı sumru (Chlidonias leucopterus, en fazla 3000) izlenebilir. Aynca 10.000’den fazla kıyı kuşu da delta üzerinden göç etmektedir. Kış aylarında yaklaşık olarak 50.000-100.000 adet su kuşu Delta'da barınmaktadır. 1992 yılı araştırması sonucunda tüm deltada yaklaşık 88’i kesin olmak üzere 140 kuş türü­nün kuluçkaya yattığı belirlenmiştir 2006 ve 2007 yıllarında yapılan araştırmada tespit edilen 214 kuş türünden 80 türün Deltada kesin ürediği saptanmıştır. 28 türün yüksek üreme olasılığı ve 90 türün ise üreme olasılığı olduğu gözlemlenmiştir. Deltada görülen 109 türün ise alanda üre­mediği tespit edilmiştir Alanda üreyen önemli kuş türleri balaban ("Botaurus stellaris"), erguvani balıkçıl ("Ardea pupurea") karaleylek ("Ciconia nigra"), kaşıkçı ("Platalea leucorodia"), boz ördek ("Anas strepera"), çıkrıkcın ("Anas querquedula"), Macar ördeği ("Netta rufina"), elmabaş patka ("Aythya ferina"), pasbaş patka, ("Aythya nyoca"), küçük orman kartalı ("Aquila pomarina"), turna ("Grus grus"), saz horozu ("Porphyrio porphyrio"), uzunbacak ("Himantopus himantopus") kocagöz ("Burhinus oedicnemus"), bataklık kırlangıcı ("Glareola pratincola"), çizgili ötleğendir ("Sylvia nisoria"). Kızılırmak Deltası leyleklerin ülkemizde koloni halinde kuluçkaya yattığı birkaç alandan biridir. Yine Geleriç Ormanı ve Sarıköy yakınlarındaki orman alanı balıkçıllar için ülkemizdeki önemli kuluçka alanlarındandır. Kızılırmak Deltası’nda yaban hayatı ve yaşam alanlarını korumaya yönelik çeşitli sınırlara sahip farklı koruma statüleri belirlenmiştir. Alanda Doğal Sit, Yaban Hayatı Geliştirme Sahası ve Ramsar alanı statüleri bulunmaktadır. Kızılırmak Deltası'nın en önemli yaban hayatı yaşam alanlarından biri Cernek Gölü ve çevresini kapsayan yaklaşık 4.000 hektarlık alan 1979 yılında Yaban Hayatı Koruma Sahası olarak koruma altına alınmıştır. 2005 yılında statü değiştirilmiş ve 5.174 hektarlık alan olarak Yaban Hayatı Geliştirme Sahası haline getirilmiştir. Yaban Hayatı Geliştirme Sahaları 4915 sayılı Kara Avcılığı Kanunu'nun 4. maddesine dayanılarak çıkarılan ‘Yaban Hayatı Koruma ve Geliştirme Yönetmeliği’ne tabidir. Kızılırmak Deltası’nın büyük bir kısmı 21.04.1994 tarihinde I. Derece ve kısmen de III. Derece olmak üzere Doğal Sit ilan edilmiştir. 1996 yılında yapılan 1/25.000 ölçekli Çevre Düzeni Planında, sulak alan ekosistemi ve sistemle ilişkili habitatlar dikkate alınarak, sulak alan koruma bölgeleri (mutlak koruma, ekolojik etkilenme ve tampon bölgeler) belirlenmiş, her bir bölge için koruma ve kullanım esaslarını düzenleyen özel plan kararları geliştirilmiştir. 15 Nisan 1998 tarihinde ise Sulak Alanların Korunması (Ramsar) Sözleşmesi Listesine dahil edilerek alanın ekolojik karakterinin aynen korunacağı uluslararası düzeyde de taahhüt edilmiştir. Sulak alan ekosisteminin tamamı ile sistemle ilişkili doğal karakteri korunmuş habitatları da kapsayan 21.700 hektarlık alan 15 Nisan 1998 tarihinde Sulak Alanların Korunması (Ramsar) Sözleşmesi Listesine dahil edilerek alanın ekolojik karakterinin aynen korunacağı uluslararası düzeyde taahhüt edilmiştir. Kızılırmak Deltası uluslararası öneme sahip sulak alan belirlenmesi için geliştirilmiş kriterlerden tamamına yakınını karşılamaktadır. Kızılırmak Deltası 2016 yılında UNESCO Dünya Mirası (DM) Geçici listesine alınmıştır, asıl listeye dahil olması için Samsun Büyükşehir Belediyesi, Samsun Valiliği, UNESCO Türkiye Millî Komisyonu ve diğer ilgili kurumların yoğun çabası sürmektedir. Bu çabaların olumlu sonuçlanması durumunda, Kızılırmak Deltası doğal özellikleri bakımından ülkemizden Dünya Mirası Listesine giren ilk bölge olma özelliğine kavuşacaktır. Margrethe Vestager Margrethe Vestager (d. 13 Nisan 1968, Glostrup) Danimarkalı siyasetçi, eski bakan, 2014 yılı itibarıyla Avrupa Komiseri. Kopenhag Üniversitesi'nde siyaset bilimi alanında eğitim görmüş ve 1993'te mezun olmuş, ardından maliye bakanlığında 5 yıl boyunca çalışıp mesleki kariyerini sonlandırmış, 1998'de merkez sol çizgideki hükümette eğitim ve dini işler bakanı olarak görevlendirilmiştir. 2000 yılındaki kabine revizyonu ile beraber sadece eğitim bakanlığı görevini sürdürmüş, 2001 seçimlerinde meclise girmiş ancak merkez sağ çoğunluğu sağlayınca muhalefette yer almıştır. 2011 yılında merkez sol ittifak seçimleri kazanınca, 2011-2014 yıllarında ekonomi ve içişleri bakanlığı yapmıştır. Parti YÃ¶netimi Hükümet Avrupa Komisyonu Selman MÃ¼mtaz Selman Mümtaz (; d. 20 Mayıs, 1884; ö. 6 Eylül, 1941) Azerî edebiyat araştırmacısı ve şairi, halk edebiyatı bilicisi, Azerî edebiyati tarihçisi, ilim adami. 1887'de babasının vefatindan sonra Aşkabat'daki dayısının himayesinde büyümüş ve orada tahsiline başlamıştır. Burada Mirze Esedullah adlı bir hocadan Arapça ve Farsça yanında Urduca da ögrenmiştir. Kuvvetli bir hafizaya sahip oldugu için birçok şiiri ezberlemişti. Islâm halklarının dillerini bilmesi onda Doğu edebiyatlarına karşı bir ilgi uyandırdı. Tiflis'te "Molla Nasreddin" dergisi çıkandan sonra Selman Mümtaz da bu satirik derginin yazarları arasında yer aldı. Aynı zamanda klasik tarzada şiirler de yazıyordu. Aşkabat'ta arkadaşlarıyal birlikte edebi bir meclis kurmuştu. 1908-1909 arasında başta Molla Nasreddin olmak üzere Azeri matbuat organlarında yayınladığı satirik şiirler ve yazılarla dikkati çekti. Bu gibi eserlerinde vatan, millet sevgisini yüceltiyor, sosyal hayattaki bozuklukları teshir ve ifşa ediyordu. Kavsî Tabrizi'nin divanını ilk defa eksik olarak Selman Mümtaz yayımlamıştır (Bakü 1925). 1925'te Vagıf'ın şiirlerini ayrı bir kitap hâline getirir. Selman Mümtaz Habîbi, Fuzûlî, İmadeddin Nesimî, Şah İsmail Hatai kibi Azeri şairlerle ilgili ilk çalışmaları yapmıştır. Hatai'nin yazdığı "Dih-nâme"yi ilk defa ele alan Selman Mümtaz'dır ("Maarif ve Medeniyet" mecmuasının Bakû 1924 tarihli, 4-5, 8-9, 10-11 sayılarında). Azerbaycan Yazmalar Fonu'nda Hatai'nin divanın XVII. Yüzyıla ait nüshasının bir kopyası bulunmaktadır. Bakü'de yayınlanan Şah ismail Divanı'nın baskıları buna dayanmaktadır. Bu nüshadan ilk yararlanan Selman Mümtaz olmuştur. Hatâ'î'nin divanının ilk neşri de Selman Mümtaz'a aittir. Vazeh'in şiirlerinden ve onların elyazmalarından örnekler ilk defa Selman Mümtaz tarafından "Mirza Şefi Vazeh Kitabı, Bakü, 1926" adıyla neşredilmiş. Emrah'tan, yurt dışında ilk söz açan araştırmacı Selman Mümtaz'dır. Emrah'ın iki şiirini yayınlıyan Selman Mümtaz, Emrah'ın yaşadığı yerin belli olmadığını yazmaktadır. "Temizleme" kurbanı kim 1937'de hapse atılmış, 1941'de Rusya'nın Oryol şehrinde kurşuna dizilerek infaz edilmiştir. "Temizleme" kurbanları arasında Vezir Çimenzeminli, Sanili, Atababa Musahanlı, Ali Nazım, Tagı Şehbazi, Seyid Huseyn, Talibli ve Ali Razi gibi değerli araştırmacı, münekkit, şair ve yazarın da adları vardır. AkÃ§ay (nehir) Akçay, Büyük Menderes Nehrinin kollarından biri. Muğlanın kuzeydoğusundaki dağlık alanlardan doğar. Tavas yönünden gelen Yenidere'yi alır. Derin ve dar vadisinde akış hızı fazladır. Yenipazar civarında Büyük Menderes ile birleşir. Uzunluğu 116 km'dir. Karacaören, Doğançay ve Mortuma çayı Akçay'ın önemli kollarıdır. Ortalama debisi 18.51 m²/sn olan çayın suları yazın çok azalır. Minimum debi 0.004 m²/sn, en fazla akım 467 m²/sn'dir. Akarsu üzerine taşkın koruma, enerji üretme ve sulama amacıyla 1.210 ha Kemer Barajı ve Hidroelektrik Santrali kurulmuştur. 1954-58 yılları arasında yapılan baraj beton gövdeye sahiptir. Akarsu üzerine Akçay, Akçay I, Akçay II adıyla üç yeni baraj kurma planlanarı yapılmaktadır. Ağır metaller açısından değerlendirilen Akçay sınıf II, az kirlenmiş su olduğu tespit edilmiştir. Çayda yaşayan balıklar şunlardır: Anguilla anguilla, Ladigesocypris mermere, Barbus pergamonensis, Aphanius anatoliae, Gambusia holbrooki. Serena Shim Serena Shim (, doğum adı : Serena Ali Suhaim; d. 1984 ; ö. 19 Ekim 2014) , Lübnan asıllı Amerikalı gazeteci ve muhabir. Shim, yaptığı açıklamada kendisinin ajanlıkla suçlandığını söylemişti. İran televizyonu Press TV’nin muhabiri Serena Shim iki çocuk annesiydi. IŞİD ve YPG güçlerinin Kobani'deki çatışmalarını takip etmek amacıyla bölgede bulunan Lübnan asıllı Amerikalı gazeteci Serana Shim, geçirdiği trafik kazasında hayatını kaybetti. Crazy Dance Crazy Dance, dönen bir eksen üzerinde araba şeklindeki koltuklardan oluşan eğlence aracıdır. Her araba 2 kişi kapasitelidir ve 4 tane arabayı 1 motor kontrol eder. Toplamda ana ekseni döndüren 1 motor ve 4 küçük motor bulunmaktadır. Ayrıca araçta tüm küçük motorları havaya kaldıracak 4 hidrolik sistem bulunmaktadır. Aracın ilk ismi Breakdance'dir ve 1985 yılında ilk defa Almanya'nın Bremen şehrinde Huss Park Attractions firması tarafından üretilmiştir. Yaklaşık 20 Ton olan bu eğlence aracı 85 kW kontrol ünitesi 30 kW ışıklar olmak üzere saatte 115 kW enerji harcamaktadır. Bir sürüş yaklaşık 5 dakika sürmektedir. Saatte 640 kişi kapasitelidir. Kontrol ünitesinde motorlar, ışıklar, flaşör ve sis makinesi kontrol edilmektedir. Genellikle Hollanda, Polonya ve Türkiye gibi ülkeler tarafından tercih edilmektedir. Zablon Simintov Zablon Simintov (d. 1959, Türkmenistan) Afgan bir halı taciri ve restoran işletmecisidir. Afganistan'daki son Yahudi olduğu düşünülüyor. Kâbil'deki son sinagogun bakıcılığını yapmaktadır. Simintov, Afganistandaki sondan ikinci Yahudi, İşak Levin, ile beraber Kâbil'de yaşıyordu. Levin 26 Ocak 2005'te, yaklaşık 80 yaşında vefatt etti. Levin ile Simintov'un çekişmesi, İngiliz bir tiyatro oyununa kaynak olmuştur. Siminatov, İngiliz bir gazeteci ile yaptığı bir röportaj'da Levin'e karşı soğuk hisler beslediğini ifade etti. Levin ilk başta Siminatov'u hoş karşılamıştı, ama Simintov Levin'e Afganistan'daki diğer Yahudiler gibi İsrail'e taşınmasına yardım etmeyi önerdiğinde araları hiçbir zaman düzelmeyecek şekilde bozulmuştur. Simintov bunun tek sebebinin Kâbil'in yaşlı adam için fazla soğuk olduğunu düşünmesi olduğunu iddia etse de, Levin, Simintov'un aslında sinagog yönetimini ele geçirmek istediğine inanıyordu. Bu çekişme Levin'in ölümüne kadar devam etmiştir. İki adam birbirini, kanıt olmadığı halde, otoritelere genel ev işletmekten dinsel objeleri kötüye kullanmaya kadar varan suçlara şikayet edince, Taliban da çekişmeye dahil oldu. Simintov tek başına ibadet etmenin zor olduğunu söylüyor. Ancak, Taşkent, Özbekistan'da bulunan en yakın haham'dan aldığı özel izin ile kendi etini koşer kanunlarına uyarak kesiyor. Bu normalde sadece özel eğitimle Yahudi kasaplar tarafından yaplıyor. Simintov Kâbil'de eski bir sinagogun yanındaki küçük bir dairede kalıyor. Dünya Yahudilerinden ve kendisine sempati besleyen yerel müslümanlardan aldığı yardımlarla yaşıyor. Karısı ve iki kızı İsrail'de yaşıyor. Bir röportajda İsrail'e taşınmak isteyip istemediği sorulduğunda, "İsrail'e gitmek mi? Ne işim var benim İsrail'de ? Neden buradan ayrılayım ?" cevabını verdi. Ancak Al-Jazeera'ya verdiği bir video röportajda kızlarına katılmak için İsrail'e taşınmayı düşünebileceğini söyledi. Hamursuz Bayramı'nda New York'ta yaşayan Afgan Yahudilerinden özel koşer paketleri aldığını söylüyor. Bazen yabancı Yahudilerin dini günlerde kendisine ziyarete geldiğini söylüyor. Yahudi kimliğini kaybetmek istemediğini söylüyor. "Babam bir hahamdı, büyük babam bir hahamdı. Büyük, dindar bir aileydik..." diyor. Ancak kippasını halk içinde takmıyor ve 'evim' dediği sinagoga yabancıları almaktan çekiniyor. Caddesindeki dükkân sahipleri kendisini pek iyi tanımıyorlar ama geçerken selam veriyorlar. Ondan 'Yahudi Zablon' diye bahsediyorlar. Kasım 2013'te , Mart'ta restoranını kapatacağını açıklamıştır. Sebep olarak insanların artık dışarıya yemeğe çıkmaması ve otel siparişlerinin azalması olduğunu söyledi. The Librarians The Librarians Kütüphaneciler 7 Aralık 2014'te başlayan TNT'de yayınlanan Amerikan televizyon dizisi, Kütüphaneci film serisi ile bağlantılı bir yan dizidir. Dünyanın dört bir yanından dört sıradan insanlar kütüphane, doğaüstü gizemleri çözme ve hepimizin çevresinde gizli büyülü dünyadan masum korumaya adanmış antik bir güç için çalışmaya seçilir. Serisi Flynn CARSEN (Noah Wyle) tarafından seçilen dört kişi, imkânsız gizemleri çözmek için Kütüphaneciler yeni bir ekip haline gelip güçlü eserler kurtarmak ve Yılan Kardeşler, liderliğindeki doğaüstü tehditlerden, özellikle gizemli ölümsüz Dulaque güçlerine karşı savaşmak için toplanmışlardır. TNT Noah Wyle, Bob Newhart, ve Jane Curtin, yanı sıra Kütüphanesi için çalışan dört yeni karakterler içeren orijinal döküm sonrasında Kütüphaneci on bölümlük haftalık serisi versiyonunu emretti. Seriyi, Portland Oregon film yapacaktır.Serisi 7 Aralık 2014 tarihinde prömiyeri yayınlanacaktır. Jenkins (Yuhanna Larroquette) Quartet isteksiz, bazen huysuz bekçi olarak görev yapacak; o ve antik irfan geniş bilgiye sahip "herkes bilir daha uzun süre" Kütüphane şube ofisinde çalıştı. Yılan Kardeşliği, gizemli ölümsüz Dulac, Matt Frewer tarafından oynanan bir yinelenen karakter liderliğindeki bir kült dörtlü savaşacaklar. Frans Timmermans Frans Timmermans (d. 6 Mayıs 1961, Maastricht) Hollandalı siyasetçi, eski dışişleri bakanı, 2014 yılı itibarıyla Avrupa Komiseri. Nijmegen Radboud Üniversitesi'ne girmiş ve 5 yıl Fransız Edebiyatı alanında eğitim görmüştür. Ardından Nancy Üniversitesi'nde AB Hukuku, Tarih ve Fransız Edebiyatı alanında çalışmıştır. 1987'de Dışişleri Bakanlığına girip entegrasyon yönetiminde çalışmıştır. 1990'da Moskova büyükelçiliği ikinci katibi olmuş 3 yıl sonra Hollanda'ya dönüp İşbirliği ve Kalkınma Bakanlığı genel yönetiminde görev almıştır. 1994'te Belçika'da Avrupa Komiseri Hans van den Broek'in asistanlığını üstlenmiş, 1995'te AGİT ulusal azınlıklardan sorumlu yüksek komiseri Max van der Stoel'in danışmanı ve özel sekreteri olmuştur. 1985'te kısa bir süre Demokratlar 66 (D66) üyesi olmuş, 1990'dan itibaren ise İşçi Partisi'nin üyesidir. 1998'de ilk milletvekilliğine seçilmiş, 2002, 2003 ve 2006'da tekrar milletvekili seçilmiştir. 22 Kasım 2006 erken seçimlerinin ardından Hristiyan demokrat Jan Peter Balkenende'in resmen 22 Şubat 2007'de oluşturduğu hükûmette yer almış ve Avrupa İşlerinden sorumlu Devlet Sekreterliği görevini üstlenmiştir. Afganistan Savaşı nedeniyle hükûmetteki görüş ayrılığı nedeniyle Hükümetin İşçi Partisi kanadı tümden görevlerinden çekilince devlet sekreterliği görevi de son bulmuştur. 9 Haziran 2010 erken genel seçimlerinde tekrar milletvekili seçilmiş ve 2012 erken genel seçimlerinin ardından Dışişleri Bakanı olmuştur. Jean-Claude Juncker'in başkanlığındaki Avrupa Komisyonu'nda görev almış ve Komisyon başkan yardımcısı olmuştur. Meclis Hükümet Avrupa Komisyonu Abbas Ali Ã‡etin Abbas Ali Çetin (1914, Revan - 26 Ağustos 1975), Türk siyasetçi. Ankara Hukuk Fakültesi mezunudur. Maliye Tahsil Müfettişliğliği, Ankara ve Kars Mahkemeleri Kâtipliği, Yıldızeli, Kağızman Hâkim Yardımcılığı, Kağızman Sorgu Hâkimliği, Kars Ceza Hâkimliği, Pötürge Yargıçlığı, Erzincan Cumhuriyet Savcı Yardımcılığı, Diyarbakır Ağır Ceza Mahkemesi Üyeliği, Yozgat Sulh Yargıçlığı, Serbest Avukatlık, Hazine Avukatlığı, T.C. Emekli Sandığı İdare Meclis Başkanlığı, T.C. Devlet Demiryoları Genel Müdürlüğü Hukuk Müşavirliği, TBMM IX. ve 2.(XIII) Dönem Kars Milletvekilliği yapmıştır. Evli ve dört çocuk babasıdır. Cengiz Ekinci Ali Cengiz Ekinci (d. 1919, Gümrü) - (ö. 13 Aralık 1999), Türk siyasetçi. Ankara Üniversitesi Hukuk Fakültesi mezunudur. T.C. Devlet Demiryolları Genel Müdürlüğü Memurluğu, Gazetecilik, Serbest Avukatlık, Basın Şeref Kartı sahipliği, TBMM 2.(XIII) Dönem Kars, 3.(XIV) Ordu Milletvekilliği yapmıştır. Evli ve iki çocuk babasıdır. İsmail Hakkı Alaca İsmail Hakkı Alaca (d. 1907, Alaca, Kars) - (ö. 8 Kasım 1977), Türk siyasetçi. İstanbul Üniversitesi Hukuk Fakültesi mezunudur. İstanbul Muallim Mektebi, Pertevniyal Lisesi Ders Aletleri Memurluğu, Palu Sorgu Hâkimliği, Garzan ve Kağızman Savcılığı, Bolu Savcı Yardımcılığı, Burdur Asliye Ceza Hâkimliği, Serbest Avukatlık, Kars Belediye Başkanlığı, TBMM 3.(XIV) Dönem Kars Milletvekilliği yapmıştır. Evli ve dört çocuk babasıdır. Turgut ArtaÃ§ Turgut Artaç (d. 1920, Pazarcık/Digor, Kars) - (ö. 29 Nisan 2004), Türk siyasetçi. Ankara Üniversitesi Hukuk Fakültesi mezunudur. Çayıralan, İmroz ve Mesudiye Hâkimliği, Serbest Avukatlık, Ereğli Demir Çelik İşletmeleri Yönetim Kurulu Üyeliği, TBMM 3.(XIV) ve 5.(XVI) Dönem Kars Milletvekilliği yapmıştır. Evli ve dört çocuk babasıdır Doğan Araslı Ali Doğan Araslı (1936, Kars - 31 Aralık 1989), Türk siyasetçi. Ankara Üniversitesi Dil ve Tarih-Coğrafya Fakültesi mezunudur. Ulus Gazetesi Parlamento Muhabirliği, TBMM 15.(XV) ve 16.(XVI) Dönem Kars Milletvekilliği yapmıştır. Evlidir. Hasan Yıldırım (1931 doğumlu siyasetçi) Hasan Yıldırım (d. 1931, Germeli/Selim, Kars), Türk siyasetçi. Ankara Üniversitesi Hukuk Fakültesi mezunudur. Reşadiye Hâkimliği, Sivas Cumhuriyet Savcı Yardımcılığı, Ardahan Ağır Ceza Başkanlığı, Serbest Avukatlık, TBMM 4.(XV) ve 5.(XVI) Dönem Kars Milletvekilliği yapmıştır. Evli ve üç çocuk babasıdır. Musa Öğün Musa Öğün (d. 1917, Sarıkamış) - (ö. 14 Ağustos 2007), Türk siyasetçi. Kara Harp Okulu ve Kara Harp Akademisi mezunudur. SSCB Moskova Askerî Ataşeliği ve Silahlı Kuvvetler Ataşeliği, Genelkurmay Başkanlığı Karargâhı Muhabere Elektronik Başkanlığı, 9. Kolordu Komutanlığı, Türkiye Radyo Televizyon Kurumu Genel Müdürlüğü, Türk Uçak Sanayi AŞ Yönetim Kurulu Üyeliği, Milliyetçi Demokrasi Partisi Kurucu Üyeliği, TBMM XVII. Dönem Kars Milletvekilliği yapmıştır. Evli ve iki çocuk babasıdır. Mehmet Sabri GÃ¼ner Mehmet Sabri Güner (d. 1949, Kağızman), Türk siyasetçi. Ankara İktisadi ve Ticari İlimler Akademisi Kamu Yönetimi Bölümü mezunudur. Aynı Akademide İdari Bilimler Enstitüsü'nde Kamu Yönetimi Masterı yapmıştır. Türkiye Elektronik Sanayi ve Ticaret AŞ Müdürlüğü, Grup Başkanlığı, Mali İşler ve Muhasebe Daire Başkanlığı, TBMM XIX. ve XX. Dönem Kars Milletvekilliği yapmıştır. Evli ve üç çocuk babasıdır. Ã‡etin Bilgir Çetin Bilgir (d. 1961, Sivas), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, Kars, Ardahan Bölge Barosu Başkanlığı, Türkiye Büyük Millet Meclisi XX. ve XXI. Dönem Kars Milletvekilliği yapmıştır. Evli ve iki çocuk babasıdır. Yusuf Selahattin Beyribey Yusuf Selahattin Beyribey (d. 1955, Kars), Türk siyasetçi. Ankara Üniversitesi Tıp Fakültesi mezunudur. Üroloji Uzmanıdır. Ankara Numune Hastanesi Üroloji Kliniği Başasistanlığı ve 2. Üroloji Kliniği Şef Muavinliği, Ankara Sosyal Sigortalar Kurumu İhtisas Hastanesi Üroloji Uzmanlığı, Sosyal Sigortalar Kurumu İhtisas Hastanesi Başhekimliği, Kars Kalkındırma Vakfı Kurucu Üyeliği, TBMM XX. ve XXII. Dönem Kars Milletvekilliği yapmıştır. Evli ve iki çocuk babasıdır. 2015 Genel seçimlerinde Adalet ve Kalkınma Partisi Kars 2.sıra Milletvekili adayı olarak açıklanmıştır. 1 Kasım seçimlerinde Kars Milletvekili seçilerek 3.kez TBMM'ye girmiştir. Hidrolik kÄ±rma Hidrolik kırma (İngilizce: "Hydraulic fracturing" veya "Fracking"), belli bir hidrolik sıvının yerin binlerce metre altındaki tabakalara tazyikli bir biçimde pompalanarak, daha önce mümkün görülmeyen kaya gazı ve türevlerinin çıkarılmasını esas alan mevcut bir tekniğin sadece geliştirilmiş hali. Bu teknik çoğunlukla kömür gazı, kum gazı, kaya gazı ve kaya petrolü gibi kaynakları çıkarmak amacıyla kullanılmaktadır. Çikanlılar Dersim Tarihi incelendiğinde 1886 Yılında Osmanlı tutanaklarında Çikan ismi ilk kez duyulur. Anadolu Ermenilerinin Dersim'deki Ermeni yurttaşlara verdikleri isim olarak bilinen Çikız kelimesi anlam olarak Zazaca'da 'Ateş Parçası' veya 'Ateş Külü' anlamına gelmektedir. Çikan Aşiresi Dersim içerisinde kendi içine kapanık, Siyasi ve kültürel olaylardan alakasız gelişim göstermiştir. Aşiretin son Ağası olarak bilinen Hüşen Ağa'nın oğlunun olmaması ve tek kızını da Yusufhan Aşireti Ağası ile evlendirmesi sonucu Çikan Aşireti dolaylı yollarla başka bir aşiretin etkisi ve yönetimi altına girmiştir. Çikan Aşireti etnik bakımdan farkli olduğundan Dersim Aşiretleri tarafından dikkat çekicidir. Dersim Ermeni Soylarının başlangıcı kabul edilen bu aşiretin Ermenistan'ın bugünkü Lori şehrinde doğduğu ve Anadoluya geldiği düşünülmektedir. 1930lu yıllarda aşirete mensup üye sayısının on bin civarında olduğu söylenmektedir. Dersim'de bu dönemde en kalabalık aşiretlerden biri olan Yusufhan Aşireti'ne hatırı sayılır bu kalabalık aşiretin dolaylı yollarla katılması önemli bir güç aktarımı olmuştur. Çikan Aşireti Dersim Ermeni Kültürü'nü yaşatan tek Dersim Aşiretidir. Aşiretten 1946 yılına kadar sadece 300 kişinin kaldığı düşünülmektedir. 1938 Dersim Olaylarında aşirete mensup yaklaşık 7 bin üyenin katledildiği bölge halkı tarafından dile getirilir. Ayrıca kahramanlıkları ile bugünkü Tunceli ilinde efsaneleşen öyküleri bulunan bu aşiret Tarihin derinliklerinde kaybolmakla karşı karşıyadır. Aşirete mensup üyelerin çoğu Tunceli, Almanya, Fransa, Ermenistan ve Yunanistan'da yaşamaktadır. Aşiret hakkında Erivan Üniversitesi Tarih Bölümü ilk kez 6 Kasım 2014'te araştırma konusu olarak işlemiş ve aşireti yeniden gündeme getirmiştir. Kahire Mevlevihanesi Kahire Mevlevihanesi veya diğer kullanımıyla Mısır Mevlevihanesi, Mısır'ın başkenti Kahire'de yer alan eski bir mevlevihane. Günümüzde müze olarak hizmet vermektedir. Hasan Atakan Hasan Atakan (d. 1889, Maşukiye, Kocaeli) - (ö. 12 Ağustos 1979), Türk siyasetçi. Harp Okulu ve Harp Akademisi mezunudur. 13. Tümen Nişancı Taburu, 29. Tümen 87. Alay, Genelkurmay Harekât Kurulu Topografya Kısmı, Eskişehir Seferi Sevk Komisyonu, Afgan Sefer Kuvveti Subaylığı, Tahran Askerî Ataşeliği Refakat Subaylığı, 13. Kolordu Komutanlığı Subaylığı, 6. Kolordu Komutanlığı Emir Subaylığı, 6. Ordu Komutan Yaverliği, Harp Okulu Alay Komutan Yaverliği, Batı Cephesi 1. Şube, 1. Ordu 1. Şube Mülhaklığı, Mürettep 3. Levazım Tümeni Kurmay Başkanlığı, 7. Tümen Kurmay Başkanlığı, 7. Kolordu 1. Şube Müdürlüğü, 1. Tümen 5. Alay Tabur Komutanlığı, 1. Ordu müfettişliği Kurmay Subaylığı, 1. Tümen 5. Alay Komutan Yardımcılığı, 4. Kolordu Kurmay Komutanlığı Kurmay Başkanlığı, 3. Tümen 11. Piyade Alayı Komutanlığı, 8. Tümen Piyade Tugayı, 9. Kolordu Trabzon Bölge, 48. Tümen ve Kars Müstahkem Mevki Komutanlığı, 2. Ordu Müfettişliği Kurmay Başkanlığı, 5. Kolordu ve 3. Ordu Komutanlığı, Millî Savunma Bakanlığı İstanbul Tetkik Kurulu Üyeliği, Cumhuriyet Senatosu Cumhurbaşkanınca Seçilen Üyeliği (22 Ocak 1964 – 5 .06.1966) yapmıştır. Takdirname ve İstiklal Madalyası sahibidir. Evli ve iki çocuk babasıdır. 2 Haziran 1968´deki yerel seçimlerde İzmit belediye başkanı seçilen Leyla Atakan kızıdır. Şebib Karamullaoğlu Şebib Karamullaoğlu (d. 1922, Gürün, Sivas) - (ö. 4 Haziran 1989), Türk bürokrat. Siyasal Bilgiler Fakültesi ve Ankara Üniversitesi Hukuk Fakültesi mezunudur. Sivas İl Maiyet Memurluğu, Erdek Kaymakamlığı, Çorum, Malatya, Samsun, Bursa, Adana, İzmir Emniyet Müdürlüğü, Ankara 4. Şube Müdürlüğü, Serbest Avukatlık, Cumhuriyet Senatosu Bursa Üyeliği (12 Ekim 1975 – 12 Eylül 1980) yapmıştır. Fevzi Hakkı Esatoğlu Fevzi Hakkı Esatoğlu, (d. 1921, Ürgüp) - (ö. 18 Ocak 2009), Türk siyasetçi. Ankara Üniversitesi Hukuk Fakültesi mezunudur. Adalet Bakanlığı Ceza ve Tevkif Evleri ve Zatişleri Genel Müdürlüğü Memurluğu, Muş Hâkim Yardımcılığı, Araç, Konya Ereğlisi Hukuk Hâkimliği, Zeytinburnu Hâkimliği, Serbest Avukatlık, Cumhuriyet Senatosu İstanbul Üyeliği (14 Ekim 1973 – 14 Ekim 1979), Cumhuriyet Senatosu Başkanvekilliği yapmıştır. Evli ve beş çocuk babasıdır. TBMM 2.(XIII) ve 3.(XIV) Dönem Nevşehir Milletvekili Selahattin Hakkı Esatoğlu'nun ağabeyidir. Ayrıca CHP eski grup başkanvekili Hakkı Suha Okay'ın dayısıdır. This War of Mine This War of Mine 2014 yapımı, savaşta hayatta kalma video oyunudur. 11 bit studios tarafından yapılmıştır. Oyun 1992-96 arasındaki Bosna Savaşı sırasında gerçekleşen Saraybosna Kuşatması'ndan esinlenmiştir. Ancak oyunda Müslüman unsurlar bulunmaz. Savaş mağdurları hristiyan olarak gösterilmiştir. Çoğu savaş oyununun aksine, savaşın sivil yanlarına odaklanmıştır. Oyuncu bir grup sivili kontrol ederek savaş sırasında hayatta kalmaya çalışır. Şehir savaş ile yıkılmıştır. Kaynaklar kısıtlıdır. Oyuncu, fare ile 2 boyutlu bir görünümde karakterleri savaşın sonuna ulaştırmaya çabalamaktadır. Oyun satışa sunulduğu ilk iki günde yapım maliyetini kazandı. Armutlu Yarımadası Armutlu Yarımadası, Marmara denizinin doğusunda, İzmit körfezi ile Gemlik körfezinin arasında uzanır. Yarımadanın doğu sınırı tartışmalı olsa da Yalova-Orhangazi-Gemlik yolu genel kabul görmektedir. Yarımadanın uzunluğu 32 km, en geniş yeri Kapaklı burnu ile Kalem burnu arasında 21 km'dir. Yalova ilinin tamamı yarımada üzerindedir. Ayrıca, kuzeyde Kocaeli, güneyde Bursa ilinin toprakları yarımada üzerindedir. Yarımadanın güneyinde İznik gölü yer alır. Yarımadanın oluşumunda Kuzey Anadolu Fay Hattı neden olmuştur. Samanlı dağlarının doğusunda iki kola ayrılan fay hattı kuzeyde ve güneyde çek-ayır alanlarında çukurlar oluşturmuştur. Yarımada bir Horst görünümündedir . İzmit körfezi, Gemlik körfezi, İznik gölü, Sapanca Gölü bu çukurların sularla dolmasıyla oluşmuştur. Fayın kuzey kolu Adapazarı-İzmit arasında doğu batı yönünde uzanır. Fay hattının güney kolu Mudurnu-İznik gölü arasında yarımadanın güneyinden geçer. Samanlı dağları yarımadanın ana kütlesini oluşturur. En yüksek yeri Keltepe 1999 metredir. Fay hatlarıyla çevrili alanda termal kaynaklar bulunur. Kuzeyde Yalova'da ve batıda Armutlu'da bulunan termal kaynaklar daha sıcaktır (60-70C). Güney kısımlarda Keramet, Gemlik, Orhangazi termal kaynaklar fazla sıcak değildir (20-30C). Yarımadanın kıyıları yüksek kıyı tipindedir. Alçak ve dar kumsal alanlar dere ağızlarında görülür. Kısa ve eğimli akarsular taşıdıkları alüvyonlarla kıyı ovalarını oluşturmuştur. Armutlu yarımadası canlı hayatı açısından Önemli doğa Alanı (ÖDA) kabul edilir. Yerleşmenin yoğun olmadığı alan kumullar, maki ve ılıman ormanlarla kaplıdır. Alanda Marmara tipi Akdeniz iklimi etkindir. Yörede Çatalca peygamber çiçeği ve Ümraniye çiğdemi gibi endemik bitki türleri bulunur. Nadir hayvan türlerinden Ortanca ağaçkakan, Kara ağaçkakan alanda yaşar. Küresel ölçüde nesli tehlikede olan Şeritli Engerek ile Sarı Lekeli Zıpzıp'ın yaşam alanıdır. Halk yörede ormancılığın yanında tarım ve hayvancılık yapar. İkinci konut ve turizm baskısı doğal hayat üzerinde tehdit oluşturur. Saint Helena, Ascension ve Tristan da Cunha Saint Helena, Ascension ve Tristan da Cunha, Saint Helena ve Ascension Adası ile Tristan da Cunha adalar grubunun oluşturduğu İngiliz Denizaşırı Bölgesidir. 12 Eylül 1922 tarihinde Ascension, 12 Ocak 1938 tarihinde de Tristan da Cunha Saint Helena'ya bağlanmıştır. Dolayısıyla Saint Helena Valisi Ascension ve Tristan da Cunha'nın da valiliğini yapar. Bunun yanı sıra Ascension Adası ve Tristan da Cunha birer yönetici tarafından temsil edilir. DÃ¼z sahil Düz sahil, düz bir sahilin olduğu yerlerde veya düz bir kıyı şeridine sahip olduğu alanlarda, toprak yavaş bir hareket göstererek denize doğru iner. Düz sahiller, ya denizin hafifçe meyilli araziye ilerlemesi ya da gevşek kayanın aşınması sonucu meydana gelebilirler. Temel olarak iki paralel şeride ayrılabilirler: -kıyı yüzeyi, -plaj. Yassı sahillerin ana maddeleri kumlar ve çakıllar gibi gevşek malzemelerdir. Rüzgâr ise kumulların üzerindeki ince kum tanelerini taşır. Deniz, kum ve çakılları elekten geçirerek sahilden uzak bir yere döker. -Düz sahil kıyı serisi- Deniz tarafından oluşturulan tipik yerşekilleri dizisi "littoral seriler" olarak tanımlanmaktadır. Düz bir sahilin kıyı şeridi serisi, sürekli sular altında kalan sığ su bölgesinde veya kıyı yüzeyinde, kum veya çakıl resifi diğer bir adıyla bara da olarak kullanılır ve bu şekilde başlar. Uzun kıyı barı, birçok düz kıyıdaki sörf bölgesinde kıyıya paralel olarak bulunan uzun bir kum sırtıdır. Kıyı boyunca mevcut olan malzemeye bağlı olarak esas ana maddesi kum veya çakıldan oluşur. Kum çubuğunun kenarları sakince düşer. Kum çubuğu ile kıyı bölgesi arasındaki havzaya tünel denir. Bir çubuğun varlığı demek, dalgaların hareketinin deniz tabanına malzeme taşıdığının göstergesidir. Boyuna eksenlerinde ise sahile paralel uzanan ve eşit paralel kanallar veya derelerle ayrılan birkaç çubuk olabilir. Gelgit düzlüklerindeki drenaj olukları da kıyıya paralel uzanmaktadır. Sahil ve plaj; Düz kıyılardaki kıyı yüzeyi (veya su altı platformu), dar su içinde, hareketli suyun sürekli etkisine maruz kalan alanı kapsamaktadır. Bu, kıyı yüzeyi ve plaj arasındaki kara sınırının ortalama düşük su işaretinin çizgisi olduğu anlamına gelir. Ancak bu tanım evrensel değildir ve literatürde sıklıkla yazardan yazara değişir. Bazıları sahili, düşük su işaretinden en yüksek su işaretine, yani sadece periyodik veya epizodik olarak (fırtına dalgalanmasından sonra) sular altında kalan bölgeye doğru kara yüzeyine geçiş olarak tanımlarken; diğer yazarlar "sahil" terimini düz bir sahilin karasal unsuru olarak kullanmazlar. Gelgitlerin ortalama düşük su işareti ile gelgitlerin ortalama yüksek su işareti arasındaki bölgeyi intertidal bölge veya suların çektiği kıyı olarak ve ortalama yüksek su işaretinin üzerindeki alanı supratidal bölge veya sadece su tarafından doğrudan saldırıya uğrayan kıyı olarak tanımlarlar. Kıyıdaki bu bölümü de gerçek plaj olarak kabul edilebilir. Fırtına dalgalanmalarıyla ulaşılan iç kısımdaki en uzak nokta, taşkınların bir kum tepesi oluşturabileceği bir kumul kemeri ile sınırlıdır. kısacası sahil için karanın deniz, göl, ırmak boyunca uzanan genel olarak ince kumlarla kaplı, turizm amaçlı kullanılan bölümü de diyebiliriz. Berm; En kaba anlamıyla berm, omuz veya yol kenarı; bir kanalın kenarı; dar çıkıntı; duvarın dibine yerleştirilmiş toprak höyüğü olarak tanımlanır, omuz veya yol kenarı; bir kanalın kenarı; dar çıkıntı; duvarın dibine yerleştirilmiş toprak höyüğü olarak tanımlanırken bunun yanında: Plajda sık sık kıyı şeridine paralel bir kum bankı veya çakıl sırtı berm olarak bilinirken bunların yaklaşık 10 cm kadar yükseklikleri vardır. Kara tarafında, genellikle sığ bir pist vardır. Berm, ortalama deniz seviyesinin ötesine atılan kopma dalgaları tarafından taşınan malzeme tarafından oluşturulur. Artık geri yıkama ile yıkanamayan kaba taneli malzeme geride kalır. Bermin yeri ve büyüklüğü mevsimsel değişikliklere tabidir. Örneğin, kışın fırtına dalgalanmalarıyla atılan bir kış bermi, sahildeki yaz gelgitlerinin oluşturduğu bermlerden genellikle çok daha belirgindir ve daha yüksektir. Plaj kayıpları ve kazançları Plajlar genellikle fırtına dalgalanmaları sırasında aşırı derecede aşınır ve plaj profili oluşurken, düz kıyılarda normal dalga hareketi sahili büyütme eğilimindedir. Nadiren olmamaakla beraber birbiri ardında bir dizi paralel berm oluşur. Sonuç olarak, zaman içinde kıyı şeridinin denize doğru ilerlemesi sonucu yükseklik kademeli olarak artmaktadır. Toprak şekillendirme sistemlerine çarpıcı bir örnek olarak, Danimarka'nın en kuzeyindeki Vendsyssel'in kuzey ucundaki Skagen Odde'dir. Erozyona karşı kıyı savunmaları, dalgakıran görevi gören groynes, taş duvarlar veya tetrapodlardır. Kum tepelerini kolonileştiren ilk bitkiler arasında deniz topalak veya rüzgar erozyonunu önleyen plaj otu bulunur. Yeniden yapılandırılabilir bilişim Yeniden yapılandırılabilir bilişim, yazılımların esnekliğiyle donanımın yüksek performansını, Alanda Programlanabilir Kapı Dizileri (FPGA) gibi çok esnek ve çok hızlı işlem yapılarını işleyerek birleştiren bir bilgisayar mimarisidir. Sıradan mikroişlemcilerle karşılaştırıldığında temel fark, kontrol akışına ek olarak veriyolunun kendisinde de önemli değişiklikler yapabilme yeteneğidir. Öte yandan Uygulamaya Özel Tümleşik Devre (ASIC) gibi özel donanımlardan temel farkı çalışma zamanı sırasında yeniden yapılandırılabilir yapı üzerine yeni bir devreyi yükleyerek donanımı uyarlayabilme olasılığıdır. Yeniden yapılandırılabilir bilişim kavramı 1960'larda Gerald Estrin'in standart bir işlemci ve bir dizi yeniden yapılandırılabilir donanımdan oluşan bir bilgisayar kavramı öneren meşhur makalesinden beridir var olmuştur. Ana işlemci, yeniden yapılandırılabilir donanımın davranışını kontrol edecekti. Daha sonra yeniden yapılandırılabilir donanım, görüntü işleme, desen eşleştirme gibi özel bir görevi, donanımın adanmış özel bir parçası kadar hızlı bir şekilde gerçekleştirmek için uygun hale getirilecekti. Bir kez görev yapıldıktan sonra, donanım başka görevler yapmak için ayarlanabilecekti. Bu, yazılımın esnekliği ile donanımın hızını birleştiren melez bir bilgisayar yapısıyla sonuçlandı; ne yazık ki bu fikir gerekli elektronik teknolojisi açısından zamanının çok ilerisindeydi. 1980'ler ve 1990'larda bu alanda bir canlanma oldu ve araştırmalarla birlikte önerilen Copacobana, Matrix, GARP, Elixent, PACT XPP, Silicon Hive, Montium, Pleiades, Morphosys, PiCoGA gibi birçok yeniden yapılandırılabilir mimari sanayi ve akademi tarafından geliştirildi. Bu tür tasarımlar, silikon teknolojisindeki sürekli ilerlemenin tek bir çip üzerinde karmaşık tasarımlar gerçekleştirmeye imkân vermesiyle mümkün olmuştur. Dünyanın ilk ticari yeniden yapılandırılabilir bilgisayarı 1991'de tamamlanan Algotronix CHS2X4'dur. Bu bilgisayar ticari bir başarı elde edemedi ama FPGA'nın mucidi olan Xilinx'in bu teknolojiyi satın almasına ve Algotronix personelini çalışanları arasına katmaya yetecek kadar umut verici oldu. Doctor Who (9. sezon) İngiliz bilimkurgu dizisi Doctor Who'nun modern serisinin dokuzuncu sezonu. Çekimler Ocak 2015'te başlamıştır. Sezon, 2005 yılında modern serinin başlangıcından itibaren dokuzuncu, klasik seriden itibaren otuz beşinci sezondur. Sezon 19 Eylül 2015 tarihinde "The Magician's Apprentice" bölümüyle başlamış, 5 Aralık 2015 tarihinde "Hell Bent" bölümüyle sona ermiştir. Sezonun yürütücü yapımcıları, baş yazar Steven Moffat ve Brian Minchin olmuştur. Nikki Wilson, Peter Bennett ve Derek Ritchie sezon boyunca yapımcılığı üstlenmiştir. Dışarıdan bir İngiliz polis kulübesine benzeyen TARDIS'le uzay ve zamanda seyahat eden bir Zaman Lordu olan Doktor'un on ikinci yüzünü oynayan Peter Capaldi'nin ikinci, Doktor'un yol arkadaşı Clara Oswald rolüyle geri dönen Jenna Coleman'ın üçüncü ve son sezonudur. Ayrıca Maisie Williams'ın oynadığı, Doktor tarafından ölümsüz yapılan bir Viking kızı olan Ashildr, Doktor ile her karşılaştığında önemli olaylara yol açarak sezonun en önemli karakterlerinden birisi olmuştur. Sezonun ana konusu iki büyük savaşçı ırkın karışımından oluşan gizemli bir Melez olmuştur. Doktor, araştırmaları sonucunda gezegeni olan Gallifrey'ye dönmüştür. Steven Moffat yazdığı altı bölümün ikisinde yardımcı senarist olmuştur. Sezonun diğer senaristleri ise Toby Whithouse, Jamie Mathieson, Catherine Tregenna, Peter Harness, Mark Gatiss ve Sarah Dollard'dır. Daha önce Moffat'la çalışan yönetmenler ve yenileri sezon boyunca yönetmenlik yapmıştır. Sezon, 2011 yılındaki altıncı sezondan beri ilk kez iki parçalı bölümle başlamıştır. 2005 yılında modern serinin başlamasıyla yarısı çoklu bölüm olan ilk sezondur. On iki bölümün altısı, üç adet ikili bölümden oluşmuştur. Dokuzuncu sezonda Peter Capaldi, Doktor'un on ikinci yüzünü oynamaya devam edecektir. Jenna Coleman, Doktor'un yol arkadaşı Clara Oswald rolüne devam edecektir. "Doctor Who Dergisi"nde, Michelle Gomez, 8. sezonda Usta olduğu ortaya çıkan Hanım'ın 9. sezonda döneceğini söylemiştir. Şubat 2015'te Hanım'ın dokuzuncu sezonun açılış bölümünde yer alacağı BBC tarafından açıklanmıştır. Ocak 2015'te, Paul Kaye'in ilk prodüksiyon bloğunda bir rol aldığı açıklanmıştır. Daha sonra ilk blokta konuk oyuncu olarak Arsher Ali, Morven Christie, Neil Fingleton, Colin McFarlane ve Steven Robertson'ın yer alacağı açıklanmıştır. India Ria Amarteifio, Dasharn Anderson, Harki Bhambra, Daniel Hoffmann-Gill, Aaron Neil, Demi Papaminas, Joey Price ve Jami Reid-Quarrell'ın konuk oyuncu olarak yer alacağı açıklanmıştır. 30 Mart 2015 tarihinde Maisie Williams, Rufus Hound, Tom Stourton, Ariyon Bakare, Simon Lipkin, Ian Conningham, Murray McArthur, Barnaby Kay, John Voce ve Struan Rodger'ın rol aldıkları açıklanmıştır. Jemma Redgrave konuk oyuncu olarak Kate Lethbridge-Stewart rolüyle geri dönecektir. Ayrıca Kelly Hunter, Jaye Griffiths ve Clare Higgins'in aynı bölümde yer alacağı açıklanmıştır. Hunter daha önce "The Stolen Earth" Gölge Bildirisi'nde Gölge Mimarı rolünü oynamıştır. Higgins ise "The Night of the Doctor" adlı bölümde Karn Kardeşliği'nin Baş Rahibesi Ohila rolüyle görünmüştür. 8 Mayıs 2015 tarihinde Ingrid Oliver'ın, bir önceki sezonda ölmesine rağmen Osgood rolüyle "The Zygon Invasion" / "The Zygon Inversion" bölümlerinde Redgrave ile beraber yer alacağı açıklanmıştır. Ayrıca Zygonlar da geri dönmüştür. 4 Haziran 2015 tarihinde Capaldi'nin de başrolde oynadığı "The Thick of It" dizisinde oynayan Rebecca Front'un "The Zygon Invasion" bölümünde yer alacağı açıklanmıştır. 10 Haziran 2015 tarihinde, daha önce "Flatline" bölümünde oynayan Joivan Wade'in, Rigsy rolüyle geri döndüğü açıklanmıştır. Daha önce klasik seride 1981 yılında yayınlanan "The Keeper of Traken" öyküsünde Luvic rolünde oynayan Robin Soans, "Face the Raven" bölümünde Chronolock Guy rolünde oynamıştır. 5. sezondaki The Lodger bölümünde Sandra rolünü oynayan Karen Seacombe "The Woman Who Lived" bölümünde Meg rolünü oynamıştır. 5 Ağustos 2015 tarihinde Reece Shearsmith, Elaine Tan, Neet Mohan, Bethany Black ve Paul Courtenay Hyu'nun "Sleep No More" bölümünde rol aldığı açıklanmıştır. En son 2008 yılında "The Stolen Earth" / "Journey's End" bölümünde Davros'u oynayan Julian Bleach aynı rolle geri dönmüştür. Ayrıca Joey Price, Davros'un çocuk versiyonunu oynamıştır. 28 Eylül 2015 tarihinde, ağır metal grubu Slipknot'ın solisti Corey Taylor'ın "Before the Flood" bölümünde uzaylı diktatör Balıkçı Kral'ın çağrısı rolünde oynadığı açıklanmıştır. Steven Moffat iki parçalı bir açılış bölümü yazmıştır. Daha önce "Doctor Who" yan dizisi "Torchwood"da senaristlik yapan Catherine Tregenna'nın bir bölüm yazdığı açıklanmıştır. 8. sezon başlamadan önce Moffat, 9. sezonda çoklu bir bölüm olacağını söylemiştir. Sezon, modern serinin 10. yılına denk geldiği için BBC, eski yürütücü yapımcı ve baş yazar Steven Moffat ile her yıl beraber çalışması için Russell T. Davies'den dönmesini istemiştir. Davies, kibarca bunu reddettiğini açıklamıştır. Bir BBC kaynağına göre Davies, dönmek için isteksiz olmasına rağmen hâlâ modern seriyle ilgili bir planının olduğunu söylemiştir. Ancak kovulduğu için bunun şimdilik imkânsız olduğunu söylemiştir. "Radio Times"ın bu açıklamalarına rağmen bir hafta sonra BBC Radio 2 ile yapılan bir röportajda Davies, özel bir "Doctor Who" filmi için senaryo yazabileceğini söylemiştir. Ocak 2015'te "Doctor Who" Twitter sayfası, daha önce "School Reunion",