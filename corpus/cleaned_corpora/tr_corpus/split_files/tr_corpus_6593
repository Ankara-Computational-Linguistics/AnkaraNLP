Fenerli Rum ailesi olan Mavrokordatos ailesi'ydi. Nikolas'ın babası Aleksandros Mavrokordatos uzun yıllar Osmanlı Devletinin baş tercümanı olarak görev yapmıştı. Nikolas Mavrokordatos 1697 yılında babasının yerine baş tercüman oldu. 1709 yılında baş tercümanlığı oğlu Yannis Mavrokordatos'a bırakarak Boğdan beyliğine atandı. 1 yıl sonra yerini Dimitri Kantemiroğlu'ya bırakmak zorunda kalmasına rağmen, Dimitri Kantemiroğlu'nun isyanı üzerine 1711 yılında tekrar Boğdan beyliğine atandı. 4 yıl Boğdan beyliği yaptıktan sonra Eflak beyliğine atandı. 1730 yılındaki ölümine kadar kendisi ve oğlu Yanni defalarca Eflak ve Boğdan beyliği görevinde bulundular. Osmanlı padişahı III. Ahmet'in zamanına kadar Eflak ve Boğdan bölgenin asil ailelerinden seçilen beylerle yönetiliyordu. Ancak Dimitri Kantemiroğlu ve diğer voyvodaların Ruslarla işbirliği yaparak Osmanlı Devleti'ne isyan etmeleri yüzünden Osmanlılar bölgenin asillerine olan güvenlerini yitirdiler ve İstanbul'un Fenerli Rum aileleri arasında seçtikleri kişileri Eflak ve Boğdan'a bey olarak göndermeğe başladılar. Nikolas Mavrokordatos III. Ahmet tarafından bölgeye gönderilen ilk Fenerli Rum Bey idi. Bundan sonra 18. yüzyıl boyunca Fenerli Rumların Eflak ve Boğdan beyliği yapmaları bir gelenek haline geldi. Bochum Bochum, Almanya'nın Kuzey Ren-Vestfalya eyaletinde, Ruhr bölgesinin merkez şehridir. Bölgenin en önemli şehirlerinden biri olmakla birlikte, 397.000'lik nüfusuyla Kuzey Ren Vestfalya'nın en büyük 6. şehridir, ayrıca Bochum Almanya'nın en büyük 20 şehri arasında yer alır. Bochum'da 6 yüksekokul bulunmaktadır. Bochum'da 1962'de kurulmuş olan ve Almanya'nın en büyük üniversitelerinden biri olan Ruhr Üniversitesi'nde 30.000'den fazla öğrenci okumaktadır. Şehirde bulunan Alman Madencilik Müzesi kentin görülmeye değer yerleri arasındadır. Yine şehirde 1964 yılında kurulmuş olan Bochum Zeiss Planetaryumu, dünyanın en modern ve büyük gezegen evleri arasında yer alır. Bochum Şehir Tiyatrosu köklü tarihi ve yüksek oyun sayısıyla Almanya'nın değerli tiyatroları arasında yer alır. Şehirde 1988 yılından beri oynanmakta olan Starlight Express müzikali, 12 milyondan fazla izleyicisiyle dünyanın tek noktada en çok izlenen ve böylece en başarılı müzikalidir. Ruhr bölgesinin ile Bochum 2010 Avrupa Kültür Merkezi'dir. Bochum alışveriş yönünden zengin bir şehirdir. Şehir merkezindeki birçok kapalı alışveriş merkezinin yanında 113.000 metrekare alışveriş alanı, 6.500 otopark kapasitesi ve içinde bulundurduğu alışveriş merkezleriyle Almanya'nın en büyük alışveriş köyü olan Ruhr Park'ta bu şehirde bulunmaktadır. Şehir tren istasyonuna oldukça yakın bir konumda bulunan ve üçgen formundan dolayı 'Bermuda Üçgeni' (Bermudadreieck) olarak adlandırılmış olan 2 km² alanlı bölge şehrin önemli buluşma noktalarından biridir. Yaklaşık 60 bar, restoran ve sinemaya ev sahipliği yapan bu bölgeyi yılda yaklaşık 3 milyon misafir ziyaret etmekte, bu rakam yaz akşamlarında 30 bine kadar çıkmaktadır. Şehirde 1848 yılında kurulmuş olan VfL Bochum futbol kulübü, ülkenin en köklü spor kulüplerinden biridir. Profesiyonel futbol takımı şu sıralarda Almanya İkinci Futbol Ligi 2. Bundesliga'da mücadele eden ekip, tarihinde 2 kez UEFA kupasına katılma başarısı göstermiştir. Millî futbolcu Yıldıray Baştürk profesyonel futbol hayatına bu ekipte başlamıştır. Diğer bir millî futbolcu Fatih Akyel bir süre bu kulüpte oynamıştır. Sinan Kaloğlu, 2008-2009 sezonunda VfL Bochum formasıyla 18 maça çıkmış ve 3 gol kaydetmiştir. Almanya'daki en yoğun Türk nüfusunun bulunduğu bölge olan Ruhr bölgesinin bir şehri olan Bochum'da yaklaşık 30 bin Türk yaşamaktadır. Şehirde toplam 12 camii bulunmaktadır. Ruhr Ãœniversitesi Bruce Davidson Bruce Davidson (5 Eylül 1933), Amerikalı fotoğraf sanatçısı ve film yapımcısı. 1933 yılında ABD'nin Illinois eyaletinin Oak Park şehrinde doğan Davidson, fotoğraf çekmeye 10 yaşında başlar. 16 yaşında Ulusal Kodak Liseler Arası Fotoğraf Yarışması'nda birinci gelir. Yükseköğrenimini Rochester Teknoloji Enstitüsü ve Yale Üniversitesi'nde tamamlayan Davidson'ın üniversiteyi bitirme tezi olarak okul futbol takımının fotoğraflarını çektiği çalışması 1955 yılında Life dergisinde yayınlanır. Askerlik hizmeti için bulunduğu Paris'te Magnum Fotoğraf Ajansı'nın kurucularından Henri Cartier-Bresson ile tanışır. 1957'de Life Dergisi için fotoğrafçı olarak çalışmaya başlar ve 1958'de Magnum Photos'a üye olarak katılır. Doris Lessing Doris Lessing (doğum adıyla Doris May Tayler, 22 Ekim 1919, Kirmanşah - 17 Kasım 2013, Londra), Nobel Edebiyat Ödülü sahibi Britanyalı yazar. 1919'da babasının bir bankanın yöneticiliğini yaptığı İran'da doğdu. Beş yaşında ailesiyle birlikte Rodezya (bugünkü adıyla Zimbabve) sınırları içinde bulunan bir çiftliğe taşındı. Salisbury'de bir Katolik okulunda eğitim gördü. 14 yaşındayken ailesine isyan ederek okulu bıraktı ve sırasıyla hemşirelik, telefon operatörlüğü ve katibelik yaptı. 18 yaşında Rodezya parlamentosunda çalışmaya başladı ve ülkede ırkçılık karşıtı bir sol partinin kurulmasında rol aldı. 1943'te sona eren ilk evliliğinin ardından Komünist Parti'ye katıldı ve Alman siyasi eylemci Gottfried Lessing ile evlendi. 1949'da eşinden ve Rodezya'dan ayrılıp oğluyla birlikte Londra'ya geldi. O tarihten sonra yaşamını profesyonel bir yazar olarak Londra'da sürdürdü ve 17 Kasım 2013 tarihinde burada öldü. Lessing çok sayıda romanı ve kısa hikâyesinde, daha çok 20. yüzyılın toplumsal ve siyasi karmaşasına yakalanmış bireylerin yaşamlarını ele alıyor. Eserlerinin başlıca temalarının feminizm, cinsiyetler arası savaş ve bütünlük peşinde koşan bireyler olduğu söylenebilir. Lessing'in çoğunlukla Afrika'nın güneyinde ya da İngiltere'de geçen eserlerindeki solcu, bağımsızlığına son derece düşkün ve feminist kadın kahramanlar, tıpkı yazarları gibi, içinde yaşadıkları toplumların kültürel kısıtlamalarına karşı başkaldırıyor. En çok okunan ve en çok çevrilmiş romanı "Altın Defter" (1962), kadın hareketinin köşetaşlarından biri olarak görülüyor. 11 Ekim 2007 günü Nobel Edebiyat Ödülü'nü kazanmıştır. Bu ödüle layık görülen en yaşlı kişidir. Türkçeye çevrilmiş eserleri arasından şunlar sayılabilir: Kolonya Kolonya, etil alkol, su ve limon, çiçek veya tütün esansı gibi hoş koku veren maddelerin karışımından oluşan bir tür parfüm. Tüm zamanların en yaygın kullanılan tuvalet malzemesi olarak da bilinen kolonya, ilk kez 1709 yılında İtalyan Giovanni Paolo Feminis tarafından Köln’de üretilmiştir. Cilde sürüldükten sonra içerisinde bulunan alkolün hızla buharlaşması ve bu sırada buharlaşan alkol moleküllerinin çevrelerinden ısı çekmesi nedeniyle kullanan kişiye bir serinlik verir ve genelde ferahlamak için kullanılır. Bunun dışında keskin kokusu sebebi ile ayıltıcı özelliği vardır. Bir efsaneye göre "Macar Suyu" olarak bilinen ve ilk defa bir keşiş tarafından Macaristan Kraliçesi Elizabeth için üretilmiş olan koku, kolonyanın atasıdır. Floransa'daki Santa Maria Manastırı rahibelerinin "aqua reginae" adıyla 14. yüzyıldan itibaren üretmekte oldukları bu koku bir teoriye göre 17. yüzyılda bir gezgin olarak Floransa'da bulunan İtalyan parfümcü Giovanni Paolo Feminis’in ilgisini çekmiş ve baş rahibeden formülünü öğrenmiştir. Köln’de yaşayan Feminis Floransa’dan döndüğünde bu kokunun içine bergamot, limon ve portakal esansı katarak bugün kolonya denilen kokuyu geliştirdi; önce "Eau Admirable"" (Hayranlık verici su), daha sonra da "Eau de Cologne" ("Köln suyu", Almanca “"Kölnisch Wasser"”) olarak pazarlamaya başladı. Artan talep üzerine Feminis’nin yardıma çağırdığı Giovanni Maria Farina adlı bir başka İtalyan parfümcü 1709’da Köln’de kurduğu fabrikada üretime devam etti. Köln Tıp Fakültesi'nin bu kokuyu tıbbi ürün olarak onaylamasının ardından kolonya Avrupa'da yaygınlaştı. Kolonya ilk geliştirildiği yıllarda tıbbi amaçla kullanılıyordu. O günlerdeki formülüyle biberiye, portakal çiçeği, bergamot ile limondan oluşan ve ferahlatıcı özelliği yüzünden rağbet gören karışım, sindirim sistemi rahatsızlıklarında şeker üzerine damlatılarak alınıyor ya da şaraba karıştırılarak içiliyordu. Antiseptik özelliğinden ötürü ağız çalkalamada, yara temizliğinde kullanılıyor, kas ve eklem ağrıları için harika bir friksiyon solüsyonu oluyordu. Uzun yıllar tedavi edici özelliğinden yararlanılan bu sıvı, tuvalet amacıyla kullanılmaya başlandıktan sonra bir devrim yüzyılı olan 18. yüzyılda adeta bir çığır açtı. Sınıf savaşının en keskin biçimde yaşandığı yıllarda yükselen burjuvazi karşısında, ağır ve pahalı parfümlerle özdeşleşen aristokrasi yenik düşünce, ağır kokuların da itibarı azalmıştı. Kolonya gibi hafif ve ferahlatıcı kokular sadeliğin, saflığın simgesi haline geldi ve burjuvazinin gözdesi oldu. Köln’de 1799’da üretilmeye başlanan “"4711"” adlı kolonya markası, üretimi günümüzde de devam eden en eski kolonya markasıdır. Sapienza Deniz Muharebesi (1499) Sapienza Deniz Muharebesi, Zonchio Deniz Muharebesi, Birinci İnebahtı Deniz Muharebesi ya da Burak Reis Adası Deniz Savaşı olarak da bilinmektedir. Bu deniz savaşı 1499 yılında dört ayrı günde (12 Ağustos, 20 Ağustos, 22 Ağustos, ve 25 Ağustos) Sultan II. Bayezid saltanat yıllarında Kaptan-ı Derya Küçük Davut Paşa komutasındaki Osmanlı donanması ile Kaptan-General Antonio Grimani komutasındaki Venedik arasında yapılan bir deniz savaşıdır. Osmanlı donanmasının büyük bir taktik ve stratejik zaferi ile sona eren bir deniz savaşıdır. Tarihte ilk defa gemilerde top kullanılan ilk savaştır. Osmanlı donanması 67si kadırga (ki bunların çoğu hem yelkenli hem de kürekli 'göke/ göge/kuka' tipte idi) ve 20 adet Haliçte yeni geliştirilen üç direkli yelkenli kalyon olmak üzere irili ufaklı 260 parça gemiden oluşmuştu. Kemal Reis ve Burak Reis kendi gökeleri ile bu donanmaya katılmışlardı. Bu donanma 63 bin bindirilmiş deniz piyadesi (azap?) de ihtiva etmekte idi. Venedik donanması ise 170 parça gemiden oluşuyordu. Sapienza Deniz Savaşı 4 ayrı günde (12, 20, 22 ve 25 Ağustos'ta) iki donanmanin gemilerinin karşılıklı yakın savaşa girmeleri şeklinde gelişti. Venedik kaynaklarına göre (Malipiero, Gravius) her ayrı günde yapılan karşılıklı savaşta Venedik gemileri büyük cesaretle Osmanlı gemilerine saldırmışlar ve gemiler arası yekyek yakın savaşa geçmişlerdi. Bu yakın gemi savaşlarında bazı Venedikli kaptanlar büyük kahramanlık göstermişlerdi. Malipiero, gönüllü olarak savaşa iştirak eden Korfu adası valisi Andrea Loredan'ı, gemisiyle Türk donanma hattına tek başına hücuma geçen ve iki saat boyunca devamlı savaş yapıp ortalığı karmakarışık eden Vicenzo Polani'yi ve Alvise Mercello'yu örnek kahraman kaptanlar olarak isimlendirmektedir. Malipiero'ya göre Marcello "bütün Türk gemilerini esir alabilecek secadet göstermisti. Ama İsa aşkından yoksun olanlar, memleketini sevmeyenler, cesaretleri olmayanlar, disiplinsizler ve şöhretsizler dolayısıyla Venedik donanmasının eline geçen fırsatlar tekrar tekrar yitirilmişti." Osmanlı donanmasının teknik üstünlüklerinden ve donanma personellinin kabiliyetliğinden Venedik kaynakları hiç bahis etmemektedirler. Özellikle Venedik gemilerinden örnek alınarak geliştirilen manevra ve ateş kabiliyetleri yüksek 'göke/göge/kuka' tipi kadırgaların bu savaşta uzun menzilli topları ile çok etkin oldukları bilinmektedir. Haliç tersanelerinde Sultan II. Bayezid zamanında geliştirilen üç direkli yelkenli olan yeni kalyon tipteki gemiler de bu savaşta kendilerini göstermişlerdir. En nihayette bütün Akdenizde ün kazanmış olan kendi gökeleri ile bu savaşa iştirak eden Kemal Reis ve Burak Reis'in savaş tecrübeli girişimleri bu arada sayılması gerekir. Venedikliler bu savaş sonunda tam bir büyük bozguna uğramışlar ve savaş alanından kaçmaya zorlanmışlardır. Venedik donanması böylece ikinci bir defa daha Sapienza adası civarında bir deniz savaşını kaybetmiş; çok sayıda gemileri batırılmış veya Osmanlı güçlerinin eline geçmişti. Filotalanın Venedikliler ellerinde kalan gemileri dağılmış ve elde kalan gemiler Adriyatik denizinin her tarafındaki Venediklilere açık limanlara yayılmak zorunda kalmışlardı. Venedik donanmasının Osmanlı donanması karşısında uğradığı bu büyük yenilgi Venedikliler tarafından büyük bir utançlık nedeni ve kibir kırılması meselesi olarak görüldü. Özellikle Venedik'e gelen ilk haberlere göre, bu hezimet Venedik devletinin çok iyi tanınmış ve 40 yıldan daha çok yıllar ülkesine sadıkane hizmet etmiş bir Kaptan-Generalin terreddüdlü komutası ve hatta korkaklığından ortaya çıkmıştı. Venedik kanal ve sokaklarında ahali yenik donanma komutanının canını istemeye başlamışlardı ve "Antonio Grimani, ruina de'Cristiani (Antonio Grimani Hristiyanları tahrib edici)" diye kafiyeli bir slogan her yeri alıp sarmıştı. Venedik Senatosu hemen Zenta adasına sığınmış olan donanma komutanını görevinden azledip Venedik'e geri çağırdı. Grimani'nin dört yetişmiş oğlundan biri Zenta'ya giderek babasının Venedik şehrine geri dönmesini sağladı. Grimani şehre daha girmeden onu karşılayan bir diğer oğlu onu tutuklayarak ayaklarına zincir ayakbağı taktırdı. Grimani Venedik'e geldiğinde Katolik kilisesinde Kardinal olan bir diğer oğlu ise babasını hapishaneye götürüp kendi eliyle prangaya bağladı. Hemen Grimani Büyük Konsey tarafından yargılamaya tabi tutuldu ve yargılama çok uzun ve yorucu oldu. Sonunda Grimani darağacından kendini savunmak maksadıyla yaptığı sözlü müdafaların çok etkin olması nedeniyle kurtuldu. Dalmaçya sahillerinde Cherso adasında sürgüne mahkûm edildi. Ama bir zaman sonra Antonio Grimani sürgünden dönüp 1521 yılında Venedik Dükü (Doçe) olarak seçilmiş ve ölümüne kadar bu yüksek görevi ifa etmiştir. Bu Sapienza Deniz Savaşı galibiyeti hem yeniden denizde hem de karada Osmanlı kuvvetlerinin taktik ve stratejik başarılarına neden olmuştur. Bu deniz savaşında büyük gayret gösteren Kemal Reis, Osmanlı Sultanı II. Beyazid tarafından savaş sonucunda esir alınan 10 Venedik kadırgasının verilmesi suretiyle odülendirildi. Osmanlı akıncı birlikleri karadan ta kuzey İtalya'da Friuli yörelerini bastılar ve hatta ta Vicenza şehrinin yakınlarına gelebildiler. Bütün Kuzey İtalya halkı, özellikle doğu Lombardiya, Türk akınlarından korkmaya başladı. Savaş galibi Osmanlı donanması ise önce Kefalonya açıklarına çekildi. Sonradan karadan ulaşan Osmanlı kara güçleri ile birlikte İnebahtı kalesi denizden ve karadan kuşatıldı ve İnebahtı kalesi Osmanlı kuvvetlerinin eline geçti. Bu nedenle bazı tarihçiler bu deniz savaşına Birinci İnebahtı Deniz Savaşı adını vermektedirler. Venedikliler elçi gönderip ateşkes istemelerine rağmen Sultan II. Bayezid'ın istediği şartı, yani Venediklilerin bütün Mora sahillerini terk etmesini, Venedik otoriteleri kabul etmedi. Bunun üzerine ertesi yıl, 1500de Sultan II. Bayezid komutasındaki Osmanlı kara kuvvetleri Venedik'in Mora yarımadasındaki en önemli üssü olan Modon kalesini kuşattılar. Bütün direnme gücünü yitiren Venedik garnizonu, şehri ve kaleyi yakıp yıktıktan sonra, teslim oldular. Aynı seferde Venedik'in Mora'da diğer üsleri olan Koron ve Navarin kaleleri de fethedildi. Ayni yıl Kemal Reis komutası altındaki Osmanlı donanması ile Venedik deniz güçleri arasında Modon Deniz Muharebesi veya "İkinci İnebahtı Muharebesi" adı verilen diğer bir deniz muharebesi de olmuş ve Osmanlı deniz gücü yine Venedik deniz gücünü yenilgiye uğratmıştır. Böylelikle Osmanlılarca daha önce barış için istenen ve Venedik tarafından reddilen barış şartı olan, Venedik'in yıllarca elinde bulundurduğu Mora sahillerinden ayrılması, Osmanlı deniz ve kara askerî güçleri üstünlüğü ile gerçekleştirildi. Venedik İspanyol yardımı ile İyonya Denizi üzerinde olan Kefelonia adası ve İthaka adasına asker çıkarıp bu adaları egemenliği altına aldı ise de, Mora yarımadasındaki üslerin kaybını bu arazi kazançları hiçbir zaman telafi edememiştir. Gerçekten Sapienza Deniz Savaşı Osmanlı donanmasının 16. yüzyıldaki katı üstünlüğüne ve Akdeniz'in bir Osmanlı gölü haline girişinin en iyi bir müjdesicidir denilebilir. 20 Şubat 1500 de İstanbul Venedik Balyosu Alvise Manetti'nin raporuna göre Osmanlı sadrazamı kendisine şunu söylemiştir: "Venedik iderecisi olan Signoria'ya şunu söyle: Artık Venedik'in denizle evlenmesini bıraksınlar; denizi komuta için artık bizim sıramız gelmiştir." Ama hatırlamak lazımdır ki 1499 yalnız Sapienza Deniz Savaşı'nın tarihi değildir: Portekizli kaptan Vasko do Gama Afrika'nın etrafından dolaşarak eriştiği Hindistan'dan Portekiz'e 9 Eylül 1499'da dönmüştür. 14 Aralık 1502 de Osmanlı-Venedik Savaşına son veren ateşkes anlaşması imzalanmıştır. Mayıs 1503'te tasdik edilen anlaşma ile Venedik eskisi gibi Osmanlı hükümetine yılda 10.000 düka altın vergi ödeyen bir devlet sıfatına tekrar bürünmüştür. Osmanlı donanması ise doğu Akdeniz ve Ege Denizinde egemenliğini artırmakla beraber, Venedik elinde bulunan Kıbrıs ve Girit adaları ve korsan Saint Jean şövalyelerin elinde bulunan Rodos dolayısıyla bu egemenlik ta 17. yüzyıla kadar tüm olamamıştır. Sapienza Deniz Muharebesi Dutar İran ve Orta Asya'nın birçok yerinde kullanılan Dutar; Fars, Uygur, Özbek ve Türkmen halklarıyla adeta özdeşleşmiştir. Tar tel anlamına gelir ki Dutar, iki telli, setar üç telli, çahar tar dört telli saz demektir. Dutar, "Dütar", "Dotar", "Dotar-i Mayda" gibi imlâlarla yazılabilmektedir. Dutar'ın gövde ve sap uzunluğu.100–120 cm kadardır. Dombra gibi asıl gövde armudi biçimde ağaç oyma veya yapıştırma olabilir. Anadolu 'da buna benzer İki Telli adında bir saz vardır. Yine Anadolu'da Irızva, Ruzba veya Dede Sazı adı verilen ve iki grup telle çalınan sazlarla Dutar'ın tarihi bağlantısının olduğu ortadadır. Ancak bugünkü Anadolu ikitellileri denilen en küçük boylardır. Arnavutluk'ta Çiftelia adıyla bilinen bu çalgının çalım tekniği de Anadoludakiler'le hemen hemen aynıdır. Vitruvius Adamı Vitruvius Adamı (ya da "Vitruvian Adam"), ünlü ressam Leonardo da Vinci'nin günlüklerinin birinde bulunan, aldığı notların yanında çizdiği bir eskizdir. 1492 yılında yapıldığı düşünülmektedir. Antik Romalı ünlü mimar ve yazar Marcus Vitruvius Pollio'nun (MÖ.80-15) "De Architectura" adlı eserinde açıkladığı oranlardan esinlenerek yapıldığından, "Vitruvius Adamı" olarak anılır. Resim, iç içe geçmiş bir daire ve bir karenin ortasına çizilmiş, uzuvları açık ve kapalı pozisyonda üst üste geçen bir çıplak erkeği betimler. Bu çizim ve yanındaki notlar sıkça "Oranların Kanunu" ya da daha az sık olarak "İnsanın oranları" olarak anılır. Venedik'te bulunan Gallerie dell'Accademia'da sergilenmektedir. Leonardo da Vinci'nin "Vitruvius Adamı", Rönesans döneminde yapılmış örnek bir bilim ve sanat eseri olma özelliğini taşır. Leonardo'nun oranlara duyduğu ilgi ve merakın bir kanıtıdır. Bunun yanında resim, Leonardo'nun insan ve doğayı birbiri ile ilgilendirme-bütünleştirme çalışması için de bir dönüm noktasıdır. Britannica Ansiklopedisi'ne göre Leonardo ""insan vücudunun evrenin işleyişinin bir analojisi olduğunu"" düşünüyordu. Bununla birlikte Leonardo'nun maddesel varlığı kare, ruhsal varlığı ise daire ile sembolize ettiği ve insanoğlunun iki yönünü çizimde bu şekilde ifade ettiği sanılmaktadır. Vitruvius Marcus Vitruvius Pollio (d. MÖ 80-70, ö. MÖ 15 sonra), Romalı yazar, mimar ve mühendis. "Mimarlık Hakkında On Kitap" ("De architectura libri decem") ile bilinir. MÖ 1. yüzyılda yaşamiş olan Romalı mimar Vitruvius "De Architectura" adlı kitabında başarılı bir mimarlık için "Utilitas, Firmitas, Venustas" (kullanışlılık, sağlamlık, güzellik) etmenlerinin gerekli olduğunu ileri sürmüştür. Rönesans'ta bu tanım, "Comodita, perpetuita, bellezza" (kullanışlılık, süreklilik- kalıcılık, güzellik) olarak benimsenmiştir. 1581'de bir İngiliz yazarı mimarlığı "yapı bilimi" olarak tanımlarken 19. yüzyılda İngiliz eleştirmen John Ruskin mimarlığın "yapılara uygulanan süslemeden başka bir şey olmadığı" nı ileri sürüyordu. Amatör bir eleştirici olan Sir Henri Watton "The Elements of Architecture" (1624) adlı kitabında mimarlığın üç koşula (kullanılışlılık, sağlamlık, güzellik) yanıt vermesi gerektiğini belirtir. F.L. Wright'a göre de "mimarlık biçim haline gelmiş yaşamdır." RulmanlÄ± yatak Fransızca'da "yuvarlanma" anlamındaki "Roulement" kelimesi, zamanla Türkçede "rulman" olarak kullanılmıştır. Rulmanlı yatak ya da "yuvarlanmalı yatak" (İngilizce "rolling bearing", Almanca "wälzlager"), iç ve dış bilezikleri arasında bulunan yuvarlanma elemanları (rulmanlar) sayesinde minimum sürtünme ile millerin veya aksların istenen yöndeki hareketlerine müsaade eden, istenmeyen yönlerdeki hareketlerini de engelleyen, yataklardır. Rulmanlı yataklar; iç bilezik, kafes, rulmanlar (bilya, makara, masura veya iğne olabilir) ve dış bilezikten oluşur. Rulmanlı yataklar da kaymalı yataklar gibi öncelikle radyal yataklar ve eksenel yataklar olmak üzere ikiye ayrılır. Ancak radyal rulmanlı yatakların bazı çeşitleri bir miktar eksenel yük de taşıyabilmektedir. Knight Errant Knight Errant, 1993 yılında kurulmuş Türk senfonik metal grubu. Şarkı sözlerinin çoğu İngilizcedir. Şarkılarında yoğun şekilde keman kullanırlar. "Maceracı, gezgin şövalye" anlamına gelen Knight Errant günümüz dünyasında hayata karşı bir idealist bir duruşu ifade etmektedir. Knight Errant ilk konserini 1994 yılında İstanbul Cazibe Bar'da verdi. Kemanla birleşen melodik heavy metal figürlerine sahip bir müzik yapıyorlardı. 1999 Temmuz ayında grup ilk debut albümü "KE"'yi Kod Müzik/Trak Müzik aracılığıyla yayımladı. Grup 2001 yılında Almanya'da 35 bin seyircinin ve 60 grubun katıldığı Wacken Open Air Festivali'ne katılarak, bu festivale katılan ilk Türk grubu oldu ve birçok Alman müzik dergisinde yer aldı. 21 Aralık 2005'te "Divan" adlı ikinci albümlerini çıkardılar. 2007 Temmuz ayında Almanya'da Headbangers Open Air Festivali'nde sahne aldılar. "Ruhların Büyük Göçü" isimli üçüncü albümlerini, 25 Haziran 1993 tarihindeki kuruluşlarından tam 27 yıl sonra, 25 Haziran 2020 tarihinde yayımladılar. Dallı darı Dallı darı ("Panicum virgatum"), bir ılık mevsim bitkisidir. Yüksek ot verimi, iyi düzeydeki yem değeri, biyoenerji kaynağı teşkil etmesi, derin kök sistemi geliştirmesi, toprağı iyileştirmesi, kurağa dayanıklı olması ve nispeten fakir yetişme ortamlarında gelişebilmesi gibi özellikleri nedeni ile önemli bir yem bitkisi türüdür. Dallı darının kökleri uygun yetişme ortamlarında 3.3 m. derine kadar inebilmektedir. Yıllık toprak üstü net biyokütle üretimi hektarda 17 ile 35 ton arasında değişmektedir. Ancak bu değer uygun olmayan yetişme ortamlarında 8-10 ton/ha’a kadar düşebilmektedir. Yıllık net toprak altı biyokütle üretimi yaklaşık 8 ton/ha civarında olabilmekte, bu değer kurak ve fakir yetişme ortamlarında 15 ton/ha’a kadar çıkabilmektedir. Dallı darı Kuzey Amerika’da doğal olarak yetişen önemli yem bitkilerinden bir tanesidir. Bu tür 1–3 m ye kadar boylanabilmekte, gövdeleri çok dallı olup, yeşil renkli ve çıplaktır. Bitkiler rizom meydana getirmektedir. Yapraklar tüysüz, 10–60 cm uzunluğunda, başakçıklar sivri uçlu ve alt dış kavuz iç kısmı oyuk sivri uçlu kayık şeklindedir. Meyve dar yumurta şeklinde ve iç kavuzun kenarları alt kısmına incelmiş uç kısmı sivri fakat küttür . Sıcak yaz mevsiminde büyüyebilme kapasitesine sahip olması dallı darıyı Ortabatı eyaletleri'nde en önemli yem bitkilerinden biri yapmıştır. Doğal yayılış alanı Amerika Birleşik Devletleri'ni, Meksika'yı ve Kanada’nın güney kısımlarını kapsamaktadır. Açık ormanlık alanlar, sulak alanların kenarları ve çayırlık alanlar gibi değişik ortamlarda yetişebilmektedir. Hem yem bitkisi olarak kullanılması hem de yüksek biyoenerji kapasitesine sahip olması nedeniyle dallı darı, Amerikan Biyoenerji Programı tarafından 37 bitki arasından model tür olarak seçilmiştir. Ortalama yıllık ot verimi sulanmayan parsellerde hektarda 16 ton civarında olmakta, bu verim hektarda 37 ton’a kadar çıkabilmektedir. Ayrıca dallı darının çok yıllık bir yem bitkisi oluşu ve fakir yetişme ortamlarında gelişebilmesi onu diğer çayır türleri arasında ayrıcalıklı kılmaktadır. Dallı darının çok yıllık bir çayır türü oluşu ekolojik, ekonomik ve toprak koruma açısından onu en önemli kılan özelliklerin başındadır. Dikim yapıldıktan sonra dallı darı herhangi bir toprak işlemeye ihtiyaç duymadan birçok yıl verim verebilmektedir. Her yıl ekilen yıllık yem türleri çoğu zaman erozyona ve toprak yapısının bozulmasına sebep olmaktadırlar. Dallı darı derin ve iyi gelişmiş kök sistemine ve yüksek toprak altı biyokütle üretimine sahiptir. Bu onu bitki besin elementlerinin ve suyun topraktan emilmesi, toprak altına gerekli enerji depolanması, kurak yıllarda verim düşüşünün olmaması ve toprak organik maddesini artırması bakımından önemli kılmaktadır. Özellikle toprak organik maddesini artırması tek başına çok önemli sayılmaktadır. Çünkü artan organik madde toprağın aşınıma karşı direncini, su tutma kapasitesini ve bitki besin maddesi miktarını artırmakta, kimyasal gübrelerin yıkanarak dere sularına karışmasını ve yüzeysel akışı azaltmaktadır. Toprak aşınımı, toprak ve su kalitesini etkileyen en önemli problemlerin başındadır. Türkiye'de aşınımla yılda kaybedilen toprak miktarının 500 milyon ton olduğu ileri sürülmektedir . ABD'de bu miktar yılda yaklaşık 3 milyar ton civarındadır. Türkiye toprakları 2000 yıldan beri işlenmekte olup organik maddece oldukça fakir bulunmaktadır. Bunun başlıca nedeni anızın yakılması ve yeterince organik maddenin topraklara verilmemesidir. Toprak organik maddesinin azalması toprağın su tutma kapasitesini, besin maddesi miktarını, mikroorganizma faaliyetini, aşınım direncini ve toprağın agregatlaşmasını (kümelenme, topaklanma) azaltmaktadır. Çok yıllık bir bitki olan dallı darı gerek aşınımı önlemesi ve gerekse toprağın organik maddesini toprak üstü ve altı yüksek üretimle artırması bakımından iyi bir alternatif teşkil etmektedir. Son zamanlarda Amerika Birleşik Devletleri'nin Ortabatı eyaletlerinde yapılan çalışmalara göre çok yıllık çayır bitkileri toprağa yılda 1.1 ton/ha karbon kazandırmaktadırlar. Bu miktar tarımla aynı alandan kaybedilen karbonun % 23 ünü oluşturmaktadır. Ayrıca ince ve kılcal köklerin faaliyeti ve ölümü sonucu yılda 3 ton/ha kadar karbon ilave edilmekte ve toplam miktar yaklaşık 4 ton/ha karbon olmaktadır . TepekÃ¶y Tepeköy aşağıdaki anlamlara gelebilir: Dost Kazanma ve İnsanları Etkileme Sanatı (kitap) Dost Kazanma ve İnsanları Etkileme Sanatı (İngilizce: "How to Win Friends and Influence People"), ilk defa 1937'de sadece beş bin adet olarak basılmıştır. Dale Carnegie de yayıncı Simon and Schuster da kitabın bu miktardan fazla satmasını beklemiyorlardı. Fakat kitap, onları şaşırtacak bir şekilde, birdenbire büyük bir sansasyon yaratmış ve artan talebi karşılayabilmek için baskı üstüne baskı yapılmıştır. Dost Kazanma ve İnsanları Etkileme Sanatı, tüm zamanların uluslararası alanda en çok satan kitaplarından biri olarak yayıncılık tarihindeki yerini almıştır. Dale Carnegie'ye göre, İngilizce'ye bir deyim yerleştirmek, bir milyon dolar kazanmaktan daha zordur. "Dost Kazanma ve İnsanları Etkileme Sanatı" böyle bir deyim olmuş, tekrarlanmış, yorumlanmış, uyarlanmış, siyasi karikatür bantlarından romanlara kadar sayısız eserde kullanılmıştır. Kitap, neredeyse bilinen her yazılı dile çevrilmiştir. Her kuşak onu yeni bir şey olarak keşfetmiş ve kendiyle ilgili bulmuştur. Bu kitapta yer alan, geçerliliği zaman içinde kanıtlanmış öğütler, elli yıldır binlerce ünlü insanı hem iş hem de özel yaşamlarında başarı merdiveninin zirvesine taşımıştır. İnsanlar bu kitabı okuduklarında; diğer insanların onlardan hoşlanmalarını ve onlarla fikir birliğine varmalarını sağlamanın, onları kırıp incitmeden değiştirmenin yollarını öğrenecekler, yaşamın onlar için daha kolay hale geldiğini göreceklerdir. İnsanlar, hayal ettikleri işin peşine düşerse bu işi elde edebilirler. Şu anki işlerinde daha iyi olmak isterseler bunu da başarabilirler. İçinde bulundukları koşulları değiştirip lehlerine çevirmek onların elindedir! Dost Kazanma ve İnsanları Etkileme Sanatı, 2000'li yılların rekabeti ve karmaşası içindeki okuyucuların da potansiyellerinin doruk noktasına ulaşmalarını sağlamak için gözden geçirilmiş ve günümüze uyarlanmıştır. Afşar Timuçin Afşar Timuçin, (d. 1939; Akhisar, Manisa), Azeri kökenli Türk felsefeci, şair, yazar, çevirmen. Afşar Timuçin, 1939 yılında Manisa ilinin Akhisar ilçesinde doğdu. Kökenleri Bakü ve Batum'a dayanan Timuçin, baba tarafından Azeri, anne tarafından ise Gürcü asıllıdır. Yüksek öğrenimine İstanbul Üniversitesi Edebiyat Fakültesi Fransız Dili ve Edebiyatı Bölümünde başladı. 1967 yılında, eğitimini tamamlamak üzere Kanada'ya gitti. 1967'de Montreal Üniversitesi Felsefe Bölümü'nde lisans eğitimini, 1970'te İstanbul Üniversitesi'nde doktorasını tamamladı. 1968–1970 yılları arasında Fransızca okutmanlığı yaptı. 1981 yılında doçent, 1992 yılında profesör oldu. Bir süre Kocaeli Üniversitesi Felsefe Bölümü başkanlığı görevini yürüttü. Kocaeli Üniversitesi'nden 2006 yılında emekliye ayrıldı. Ataç, Dönem, Milliyet Sanat, Papirüs, Soyut, Yazko, Yelken, Yeni Edebiyat, Yeni Ufuklar, Varlık dergilerinde şiirleri yayımlanmıştır. Afşar Timuçin, Tuncer Tuğcu ile birlikte hazırladıkları, ilk sayısı 1972 yılının Ekim ayında çıkan Felsefe Dergisi'nin sorumlu yönetmenidir. Mısır firavunları listesi Bu makale Antik Mısır'ın erken hanedanlık döneminden (MÖ 3050), Roma işgaline (MÖ 30) kadar Mısır'ı yönetmiş olan bilinen firavunlarının bir listesidir. Verilen tarihler yaklaşık tahminler olarak alınmalıdır. Çeşitli kaynaklarda kullanılan sistem ve alınan varsayımlara göre farklı tarihlemeler bulunabilir. Emre AydÄ±n Emre Aydın (d. 2 Şubat 1981, Isparta), Türk şarkıcı-şarkı yazarı. Emre Aydın kariyerine barlarda canlı müzik yaparak başlamıştır. Bornova Küçükpark'ta çıktığı barlarda sevilen Emre Aydın 2002 yılında, Onur Ela ile beraber 6. Cadde isimli kurdukları müzik grubu ile Türkiye çapında düzenlenen "Sing Your Song" beste yarışmasında 1574 adayı geride bırakarak "Dönersen" adlı parçası ile birinci olmuştur. 2006 yılında çıkardığı Hareket Vakti şarkısı dışında tüm söz ve müziklerinin Emre Aydın'a ait olduğu Afili Yalnızlık adlı ilk solo albümünü yayınlayan Aydın, Yalnızlık temasını işlediği albüm performansı ile büyük beğeni toplamıştır. Bu albümle yakaladığı başarısını "Yılın En İyi Rock Müzik Sanatçısı", "Yılın En İyi Çıkış Yapan Sanatçısı", ‘’Yılın En İyi Parçası’’, ‘’Yılın En İyi Albümü’’, ‘’Yılın En İyi Video Klibi’’gibi 50’ye yakın ödülle, ve dinleyicileriyle buluştuğu 400’e yakın konserle devam ettiren sanatçı, 2008 yılında MTV tarafından her sene düzenlenen Avrupa Müzik Ödülleri (EMA)’nde “Türkiye’nin En İyi Sanatçısı” ardından Liverpool‘da yapılan finalde 21 ülkenin birincisini geride bırakarak “Avrupa’nın En İyi Sanatçısı” ödüllerine layık görülmüştür. Bu albümünde 5 şarkısını kliplendiren sanatçı 2007 yılında Gripin adlı müzik grubunun kendi adlarını verdikleri albümde "Sensiz İstanbul'a Düşmanım" isimli şarkıya düet yapmıştır. Bu şarkının büyük beğeni toplamasının ardından Emre Aydın, Gripin'le birlikte turneye çıkmıştır. Emre Aydın'ın 2010 yılında çıkardığı Falling Down isimli İngilizce teklisi, Türkiye ve yurt dışında dijital ortamda satışa sunulmuştur. Sony Music ile albüm yapım ve menajerlik hizmetleri anlaşması imzalayarak tüm çalışmalarına sadece Sony Music bünyesinde devam etme kararı alan Emre Aydın yeni albümünün habericisi olan “Bu Yağmurlar” adlı şarkısını radyolar ve dijital ortam üzerinden müzik severlerle buluşturdu. Bu Yağmurlar, TTNET Müzik servisinin internet sitesinde en çok indirilen ve dinlenilen şarkılar arasında yer almayı başardı. Albüm çıkışından hemen önce Çatalca’da 20 saatlik bir çalışma ile Murad Küçük yönetmenliğinde kliplendirilen “Bu Yağmurlar” adlı şarkı radyolar ve müzik kanallarında en çok yayımlanan şarkı olarak zirvedeki yerini aldı. 1 Nisan 2010 tarihinde ise 4 yıllık bir aradan sonra 10 şarkıdan oluşan Kağıt Evler adlı ikinci stüdyo albümünü dinleyicilerinin beğenisine sunmuştur. Sanatçı yeni albümü Kağıt Evler'i, İsveç’te Kelly Clarkson, Eagle Eye Cherry, Sinead O'Connor ve Santana gibi sanatçıların albüm kayıtlarını yaptığı "Mr Radar Music Stüdyoları"nda, Mats Valentin prodüktörlüğünde hazırladı. Cemali’ nin "Duymak İstiyorum" adlı parçası hariç, albümde yer alan tüm söz ve besteler Emre Aydın'a aittir. Bu albümde 6 parçaya klip çekilmiştir. Müzik piyasasındaki yerini sağlamlaştıran ve müzik çevrelerince olumlu eleştiriler alan Kağıt Evler albümü 65.000 satış rakamını geçerek önemli bir başarıya imza atmıştır. Sanatçı bu başarısının sonucu olarak 17. Kral TV Müzik Ödülleri'nde En İyi Erkek Sanatçı, "Hoşçakal" adlı şarkısıyla da En İyi Şarkı Sözü ve En İyi Beste kategorilerinde aday olmuş ancak ödül kazanamamıştır. 38. Altın Kelebek Ödülleri'nde ise En İyi Klip ödülünü Serdar Ferit yönetmenliğinde "Son Defa" isimli şarkısına çektiği kliple kazanmıştır. 2012 yılı şubat ayında Sony Music 'den ayrılıp menajeri Fadıl Dinçer ile birlikte 565 Yapım adında kendi müzik şirketini kurmuştur. Mart ayında bu şirketten DMC Müzik ile ortak yapım olarak Beni Biraz Böyle Hatırla isimli single çalışmasını yayınlamıştır. Albümde sözü kendisine müziği Nikos Papadopoulos'a ait olan "Beni Biraz Böyle Hatırla" ve söz ve müziği Gülden Mutlu'ya ait olan "Soğuk Odalar" isimli parçayı Gülden Mutlu ile düet yaparak seslendirmiştir. Bu çalışma TTNET Müzik'te yayınlandıktan 5 gün sonra en çok indirilen albüm olurken ve "Soğuk Odalar" da en çok indirilen şarkı listesinde bir numaraya yerleşmiş ve resmi müzik listelerinde 4 hafta üst üste olmak üzere toplamda 6 hafta zirvenin sahibi olmuştur. Single'ın diğer parçası "Beni Biraz Böyle Hatırla" da kliplendirilmesinin hemen sonrasında listelerde bir numarayı çıkmayı başarmıştır. 19 Eylül 2012'de kliplenen şarkı 2 hafta listelerin bir numarasında kalmayı başarmıştır. Ardından 2012 yazında Fanta Gençlik Festivali'nde ünlü sanatçı Tarkan'la birlikte 16 şehirde konser verdi. Emre Aydın'ın Mats Valentin ve Mustafa Ceceli prodüktörlüğünde hazırlanan üçüncü solo albümü "Eylül Geldi Sonra" 17 Aralık 2013 tarihinde yayınlandı. Çalışmaları İsveç (Stockholm) ve İstanbul'da tamamlanan albümde "zaman" temasını ele alan Emre Aydın, söz ve müziği kendisine ait şarkıların yanı sıra; Sezen Aksu ve Zülfü Livaneli'nin "Belalım" ve Nazan Öncel'in "Geceler Kara Tren" şarkılarına da albümünde yer verdi. Albümün ilk video klibini "Eyvah" adlı şarkısına çeken Emre Aydın, yayınlanmasının hemen ardından dijital ve fiziki satış listelerinde hızla zirveye yükselen albümü sonrası tanıtım projeleri ve konserlerine devam etmektedir. Albümün çıkmasını takip eden haftalarda dijital müzik dinleme platformu TTNET Müzik'te albümün tüm şarkıları en çok indirilen şarkılar listesinde ilk 10'u alarak büyük bir başarı yakaladı. Bir Pazar Kahvaltısı, ünlü Türk pop/rock sanatçısı Emre Aydın ile ünlü pop/rock grubu Model'in ortaklaşa hazırladığı DMC etiketiyle piyasaya sürülen tekli çalışmasıdır. 21 Kasım tarihinde klip teaser'ı yayınlanan tekli 24 Kasım tarihinde klibiyle birlikte piyasaya sürülmüştür. Söz ve müziği Can Temiz'e ait olan şarkının düzenlemesini Ozan Çolakoğlu yaparken klip yönetmenliğini Emre Aydın üstlenmiştir. Karbon-14 Karbon-14, C, veya radyokarbon, 27 Şubat, 1940'ta Martin Kamen ve Sam Ruben tarafından Berkeley'deki Kaliforniya Üniversitesi Radyasyon Laboratuarında keşfedilen karbonun bir radyoaktif izotopudur. Atomik çekirdeğinde 6 proton ve 8 nötron bulunur. Organik madddelerde bulunması arkeolojik, jeolojik ve hidrojeolojik örneklerin tarihlendirilmesinde kullanılan radyokarbon tarihleme yöntemi için temel oluşturmaktadır. Demokrasi Yolunda (kitap) Demokrasi yolunda, Ord. Prof. Ali Fuat Başgil'in 1944 -1959 tarihleri arasında değişik dergi ve gazetelerde yayınlanan makale ve konferanslarının yer aldığı eserin adıdır. Birinci baskısı, Yağmur yayınları tarafından 1961 yılında yapılmıştır. Başgil, bu eserinin önsözünde, demokrasi terbiyesinin ahlâkî formülü şudur: "İyilik ve adaleti sevecek, kötülük ve zulümden nefret edeceksin. Yalnız nefret edip durmayacaksın, hem de onunla mücadele edeceksin. Bahtiyar o memlekettir ki, vatandaşları bu terbiye ile bezenmiştir" ifadelerine yer verir. Nesne tabanlÄ± programlama dili Nesne tabanlı programlama dili, nesne kullanımını destekleyen ve sarma ilkesine uyan programlama dillerini tanımlar. Ancak nesne tabanlı programlama dilleri, kalıtım gibi nesne yönelimli programlama dillerine özel özellikleri taşımazlar. Bu durumda nesne tabanlı programlama dilleri nesne yönelimli programlama dillerinin altkümesini oluşturur. Nesne yönelimli olan nesne tabanlı programlama dillerinden ABAP/4, C#, C++ (nesne modeli Simula'ya dayanır), Eiffel, Java, Object Pascal, Objective-C (nesne modeli Simula'ya dayanır), PHP, Python, REALbasic (nesne yönelimli bir BASIC lehçesi), Ruby, Simula, Smalltalk ve Visual Basic .NET'i sayabiliriz. Nesne tabanlı olup da nesne yönelimli olmayan programlama dili olarak Ada, JavaScript (JS) ve Visual Basic (VB), nesne ve sınıfları desteklese de kalıtımdan yoksun olmasından dolayı iyi bir örnek teşkil etmektedir. PostgreSQL PostgreSQL, veritabanları için ilişkisel modeli kullanan ve SQL standart sorgu dilini destekleyen bir veritabanı yönetim sistemidir. PostgreSQL aynı zamanda iyi performans veren, güvenli ve geniş özellikleri olan bir Veri Tabanı Yönetim Sistemi'dir. Hemen hemen tüm UNIX ya da Unix türevi (GNU/Linux, FreeBSD gibi) işletim sistemlerinde çalışır. Ayrıca NT çekirdekli tüm Windows sistemlerde de çalıştırılabilir. PostgreSQL ücretsiz ve açık kodludur. PostgreSQL’in geliştirilmesi; 1977 de Berkeley üniversitesinde Ingres adındaki ilişkisel veritabanı geliştirilmeye başlanmasına dayanır. 1986-1994 yılları arasında bu VTYS Postgres adını aldı ve Illustra tarafından satın alınıp Informix olarak geliştirilmeye devam edildi. 1994'te SQL özelliklerinin eklenmesiyle Postgres95 adını aldı. 1996 yılında kod geliştirilmesi için e-posta listesi açıldı ve birçok gönüllü Postgres95'i geliştirmek için çalışmaya başladı. 1996 yılında Sql standartlarını desteklemesiyle PostgreSQL adını aldı. PostgreSQL in sınırları (9.3.2 Sürümü) Max veritabanı büyüklüğü Sınırsız Max tablo büyüklüğü 32 TB Max satır büyüklüğü 1.6 TB Max kolon büyüklüğü 1 GB Max satır sayısı Sınırsız Bir tabloda max kolon sayısı 250-1600 (kolon tipine göre) Tablo başına max index sayısı Sınırsız PostgreSQL diğer ticari ya da açık kodlu veritabanlarında bulabileceğiniz özelliklerin hemen hemen hepsini (ya da daha fazlasını) kapsar. PostgreSQL özellikleri (PostgreSQL FAQ’da listelendiği gibi): PostgreSQL'in güvenilirliği kanıtlanmıştır. Her bir sürümü defalarca kontrollerden geçirilmiş ve her bir beta sürümü en az bir aylık testlere tabi tutulmuştur. Geniş kullanıcı grubu ve kaynak koduna dünyanın her yerinden erişilebilir olması nedeniyle olası hatalar çok çabuk kapatılmaktadır. PostgreSQL'in başarımı her yeni sürümle birlikte artmaktadır. Son çalışmalar, PostgreSQL’ in belirli koşullarda diğer ticari veritabanları ile aynı performansı verdiğini göstermektedir. The Gathering Görgü (anlam ayrımı) Görgü Görgü bir toplum içinde var olan ve uyulması gereken saygı ve incelik kurallarının genel adıdır. Toplumda bireyler arasındaki ilişkilerin düzenlenmesinden doğan töre, adet, gelenek ve görenekler, din kuralları gibi görgü kuralları da yazılı olmayan normlardandır. Örf ve adetlerin (geleneklerin) basit biçimi olarak da kabul edilmektedir. Görgü, bir kimsenin belirli bir olay karşısında nasıl davranması gerektiğini gösterir. Örneğin; bir toplantıda konuşurken, bir davette yemek yerken veya bir törene katılırkenki davranış biçimlerini belirler. Farklı sosyal çevrelerde ortama göre değişen basit davranış kalıplarıdır. Bu kurallar kişinin toplum içinde nasıl davranması gerektiğini düzenler. Selamlaşma, yemek yeme kuralları, saygılı davranma gibi. Uyulmadığında karşılaşılacak tepki hafiftir. Bu tepki çoğunlukla Ayıplama şeklindedir. Görgü ve buna bağlı olarak ortaya çıkan görgü kuralları bazen her toplumda geçerli, evrensel bir nitelik taşıyabileceği gibi, toplumdan topluma farklılık da gösterebilir. İşrakilik İşrakîlik, kelime anlamı olarak "ışığın çılması" ya da "güneşin doğması" anlamındaki işrak kelimesinden gelmektedir: Hakikatin direkt olarak ortaya çıkması, açılması anlamındadır. Hem felsefi hem de mistik boyutları olan bir akım olarak varlığını sürdürmüştür. Miladi 12. yüzyılda öldürülmüş olduğu ve söz konusu akım daha sonra ardılları tarafından kurulduğu için okulun öncüsü Maktül Şahabeddin Sühreverdi kabul edilir. İşrakî felsefe, islam felsefe tarihi içinde büyük akımlardan biridir ve yaygınlığı ya da kabul edilirliği diğerleri kadar olmasa da, en özgün felsefi akımlardan biri sayılır. Kendisini çekemeyen çevrelerin jurnalleriyle yönetim tarafından tehlike görüldüğü için idam edilerek öldürülen ve bu sebeple Sühreverdilik tarikatının kurucusu diğer Sühreverdi'den ayırt edilmek için adının arkasına Maktül ibaresi konulan Şihabüddin Sühreverdi çok genç yaşta felsefe ile ilgilenmiş, Aristo'nun ve Meşşailerin ve Sufi büyüklerin eserlerini tetkik etmiş ve akıl yoluyla sezgi yolunu bir araya getirerek uyumlu bir birlik oluşturmaya çalıştığı gnostik İşrakilik akımının temellerini atmıştır. Ne yazık ki pek çok eseri günümüze gelememiş ancak İran, Türkiye ve Hindistan kütüphanelerinde bazı eserleri kalabilmiştir. Bu eserlerin en önemlilerinden ve İşrakiliğin temel kitaplarından biri onun "Hikmet'ül İşrak" adlı eseridir. Bu akımın tarihçesi ve felsefi çerçevesi hakkında temel bilgi, önemli bir İşrakî düşünürü olan (hatta Sehrüverdi'nin ögrencisi olarak İşrakiliği resmi anlamda kuran odur) Şemseddin Şehrezuri tarafından yazılan eserlden gelmiştir; özellikle "Nüzhet ül-Ervah" adlı eserinden. Öğretileriyle geleneksel ve klasik islam felsefesinden sürekli dışlanmış, özellikle kelamcıların saldırılarına maruz kalmış ve birçok kez iktidarın takibatına uğramıştır. yayılmamasında bu tür yönelimlerin olumsuz etkisi söz konusudur. Özellikle Sünniliğin güçlü olduğu yerlerde sürekli baskılara maruz kaldıkları için işraki filozoflar gelişme gösterememişlerdir. İran'da varlığını sürdürebilmiştir, yaygın ve etkili olmasa da felsefi yönden güçlü yanlarıyla ve mistisizmle olan etkileşimiyle (Bruno'nun ki gibi bir sonsuzluk fikrini savundukları ileri sürülmektedir) günümüze kadar gelen bir süreklilikleri söz konusudur. İşrak güneşin doğuşu, aydınlanma anlamına gelen ve bilginin insanın sezgisel manada keşfettiği bir şey olduğunu ima eden teosofik, gnostik bir terimdir. İslam felsefesinin Meşşai okulu ile ilişkili de olsa İşrakilikte Meşşai okulununun kullandığı kıyas metodunun yanı sıra ondan farklı ve daha üst düzeyde bilgiye ulaşabilmekte kullandığı entelektüel sezgi ve aydınlanma üzerinde duruşuyla ayrılır. Keşif, ilham ve sezgi bu felsefi akımın temel unsurlarıdır. Mantık ve akılsalık ilkeleri üzerine kurulu meşşaîliğe karşı gelmiştir; hem Platonculuk, hem de tasavvuf ve mazdaizm İşrakîliğin kaynakları arasında yer alır. Tasavvuf felsefesinin pek çok bölümü bu felsefe akımına dahil edilmiştir, ancak bu iki yönelim arasında tam bir örtüşme olduğu söylenemez. Hankou Spor Merkezi Hankou Spor Merkezi, Çin'in Vuhan şehrinde çok amaçlı olarak inşa edilen bir stadyum Çoğunlukla futbol müsabakalarının yapıldığı Hankou Spor Merkezi, 30.000 seyirci kapasitelidir. Helong Stadyumu Helong Stadyumu, Çin'in Çangşa şehrinde 1987 yılında çok amaçlı olarak inşa edilen bir stadyum Çoğunlukla futbol müsabakalarının yapıldığı Helong Stadyumu, 55.000 seyirci kapasitelidir. Guangdong Vilayet Stadyumu Guangdong Vilayet Stadyumu, Çin'in Guangzhou şehrinde çok amaçlı olarak inşa edilen bir stadyum Çoğunlukla futbol müsabakalarının yapıldığı Guangdong Vilayet Stadyumu, 25.000 seyirci kapasitelidir. Guangdong Olimpik Stadyumu Guangdong Olimpik Stadyumu, Çin'in Guangzhou şehrinde 2001 yılında çok amaçlı olarak inşa edilen bir stadyum. Çoğunlukla futbol müsabakalarının yapıldığı Guangdong Olimpik Stadyumu, 80.012 seyirci kapasitelidir. Bu stadyumun açılışı 2001 yılında dokuzuncu Çin Millî Oyunları sırasında yapıldı. Fushun Leifeng Stadyumu Fushun Leifeng Stadyumu, Çin'ın Fushun şehrinde çok amaçlı olarak inşa edilen bir stadyum Fushun Leifeng Stadyumunda çoğunlukla futbol müsabakaları yapılmaktadır. Çin'in Liaoning FC takımının maçlarını yaptığı stadyum, 33.000 seyirci kapasitelidir. Datianwan Stadyumu Datianwan Stadyumu, Çin'in Çongçing şehrinde çok amaçlı olarak inşa edilen bir stadyumdur. Çoğunlukla futbol müsabakalarının yapıldığı Datianwan Stadyumu, 32.000 seyirci kapasitelidir. Dalian Halk Stadyumu Dalian Halk Stadyumu, Çin'in Dalian şehrinde 1976 yılında çok amaçlı olarak inşa edilen bir stadyumdur. Çoğunlukla futbol müsabakalarının yapıldığı Dalian Halk Stadyumu, 55.000 seyirci kapasitelidir. Åžensi Eyalet Stadyumu Şensi Eyalet Stadyumu (), Çin'in Xi'an şehrinde çok amaçlı olarak inşa edilen bir stadyumdur. Bu stadyum Zhuque Stadyumu () olarak da bilinir. Çoğunlukla futbol ve atletizm müsabakaları için kullanılan Şensi Eyalet Stadyumu, 57.000 seyirci kapasitelidir. 2005 ile 2007 yılları arasında Coca-Cola Stadyumu () olarak da bilinirdi. Çongçing Olimpik Spor Merkezi Çongçing Olimpik Spor Merkezi, Çin'in Çongçing şehrinde 2004 yılında çok amaçlı olarak inşa edilen bir stadyumdur. Çoğunlukla futbol müsabakalarının yapıldığı Çongçing Olimpik Spor Merkezi, 58.680 seyirci kapasitelidir. Ã‡engdu Spor Merkezi Çengdu Spor Merkezi, Çin'in Çengdu şehrinde çok amaçlı olarak inşa edilen bir stadyumdur. Çoğunlukla futbol müsabakalarının yapıldığı Chengdu Spor Merkezi, 40.000 seyirci kapasitelidir. Çangçun Şehir Stadyumu Changchun Şehir Stadyumu, Çin'in Changchun şehrinde çok amaçlı olarak inşa edilen bir stadyumdur. Çoğunlukla futbol müsabakalarının yapıldığı Changchun Şehir Stadyumu, 38.000 seyirci kapasitelidir. Pekin Fengtai Stadyumu Pekin Fengtai Stadyumu, Çin'in başkenti Pekin'de çok amaçlı olarak inşa edilen bir stadyumdur. Pekin Fengtai Stadyumu'nda çoğunlukla futbol müsabakaları yapılmaktadır. Çin'in Beijing Hyundai takımının maçlarını yaptığı stadyum, 33.000 seyirci kapasitelidir. Sedefkâr Mehmed Ağa Mimar Sedefkar Mehmed Ağa 1562'de Elbasan'dan İstanbul'a "(Kostantiniyye)" geldi. Kanuni Sultan Süleyman'ın türbesinde bir yıl bahçe bekçisi oldu, ardından Hasbahçe'ye girdi. Acemi oğlanlarının musikî meclisinden etkilenerek tezene çalmaya başladı. 1570'den 1589'a kadar Mimar Sinan'nın öğrencisi oldu. Muhzırbaşı oldu. Mimar Sinan'ın ölümünün ardından Mimar Davut Ağa'dan, sonra da Dalgıç Ahmed Ağa'dan ilim öğrendi. 1590'da kulle sofisi oldu, Mısır'a gitti, oradan bütün Arabistan'ı dolaştı. İstanbul'a döndükten sonra sultanın emriyle Rumeli teftişine çıktı. Selanik, Arnavutluk, Malta, İspanya, Bosna, Frengistan, Budin, Erdel, Eflak, Boğdan, Kırım, Kefe, Silistre, Niğbolu, Semendire, Belgrat'ı görüp döndü. Diyarbakır 'a müsellim olarak gitti, altı ay idare etti. Şam'da Havran nahiye hakimi oldu. 1598'de Su Nazırı, sekiz yıldan sonra 1606'da mimarbaşı oldu. 1609-1610 yılında At Meydanı'nda Sultanahmet Camii'nin temeli atıldı. Temel kazma işi 36 gün sürdü. Caminin tamamlanması 7 yılı buldu. Sultanahmet Camisine 1609 yılında başlandı. Henry Corbin Henry Corbin (1903-1978) ünlü Fransız oryantalist filozof, akademisyen. Hayatının önemli bir bölümünü Orta Doğu ülkelerinde İslam araştırmalarıyla özellikle de İslam felsefesi, tasavvuf ve Şii inançlarını araştırmakla geçirdi. Corbin aynı zamanda Heidegger'i Fransızcaya ilk tercüme eden kişidir. Sip Kwon Do Sip Kwon Do, Keith Sipmann tarafından Tekvando, Aikido, Shotokan, Muay Thai, Kickboxing, Jeet Kune Do, Judo, Jujitsu, Capoeira, Hung Gar, Five Animals ve diğer stillerin karışımıyla oluşturulmuş melez bir savaş sanatı. Sip "on", Kwon "yumruk veya el" Do "sanat" veya "yol" anlamına gelir. İfade "On yumruk yolu veya sanatı" şeklinde tercüme edilebilir. Keith Sipmann çoğunlukla Tekvando olmak üzere 30 yıllık bir savaş sanatı deneyimine sahipti. Ancak bir süre sonra özellikle yer tekniklerinde Tekvando'nun kişiye bir avantaj sağlamadığını gördü ve diğer savaş sanatı stillerini çalışmaya başladı. Sipmann, Aikido, Shotokan, Muay Thai, Kickboxing, Jeet Kune Do, Judo, Jujitsu, Capoeira, Hung Gar, Five Animals, Boks hatta jimnastik çalıştı. Çalıştığı bu farklı stillerden unsurları bir araya getiren Sipmann sip Kwon Do'yu kurdu. Ancak Sip Kwon Do tıpkı Bruce Lee'nin kurduğu Jeet Kune Do'su gibi gelişmeye ve yeni unsurların sisteme katılmasına sürekli açık bir teknikdir. Teknikte sadece el veya sadece ayak teknikleri veya belirli bir unsura ağırlık vermek söz konusu değildir. Pratisyen koşullara göre bu tekniklerden dilediğini kullanabilmekte serbesttir. Ayak teknikleri çoğunlukla Tekvando ve Muay Thai 'den el teknikleri ise kick boks, karate, boks ve Kung Fu 'dan alınmıştır. Bu yüzden açık el, el ayası kullanılabildiği gibi yumruğun çeşitli kenarları, elin sırtı sistemde bulunmaktadır. Sistemde Juijutsu ve Aikoda'da bulunan tutuş ve fırlatış teknikleri ve her ne kadar kaçınılsa da yere düştükten sonra da uygulanabilecek teknikler de bulunmaktadır. Sistemde öğrencinin gücü uzun tekrarlar ve ağırlık antrenmanlarıyla arttırılmaya çalışılır. Sip Kwon Do'da yarı ve tam temaslı karşılaşmalar yapılmaktadır. Öğrenciler kısa bir süre sonra kick boks ringine benzer bir ortamda veya bir salonda karşılaşma yapıp tekniklerini uygulama imkânına kavuşmaktadırlar. Sipkwondo Kuşak Sistemi: Beyaz Kuşak, 9th through 6th Gup (Belirli bir süreyi gerektirmemektedir) Yeşil Kuşak, 5th through 3rd Gup (Minimum 1 yıllık antrenmanı gerektirir) Kırmızı Kuşak, 2nd gup (Minimum 3 yıllık antrenmanı gerektirir) Kahverengi Kuşak, 1st Gup (Minimum 5 yıllık antrenmanı gerektirir) Siyah Kuşak, 1st Dan (Minimum 7 yıllık antrenmanı gerektirir) LeBron James LeBron Raymone James (; d. 30 Aralık 1984), NBA takımlarından Los Angeles Lakers'ta forma giyen Amerikalı profesyonel basketbolcudur. NBA tarihinin en önemli basketbolcularından biri olarak kabul edilir. James, ilk olarak Akron, Ohio'da bulunan St. Vincent-St. Mary Lisesi'nde basketbol oynamaya başladı. Lisede oynadığı yıllarda medya tarafından herkese geleceğin en büyük yıldızlarından birisi olarak gösterildi. Lise'den mezun olduktan sonra 2003 NBA Seçmeleri'nde birinci sıradan Cleveland Cavaliers tarafından seçildi. Cavaliers'a katıldıktan sonra takımıyla birlikte 2007 NBA Finalleri'ne yükseldiler, fakat San Antonio Spurs'e 4-0 yenilmekten kurtulamadılar. 2010 yazında Cavaliers'ten ayrıldı ve free agent döneminden sonra Miami Heat ile anlaştı. Heat'teki ilk sezonunda takımıyla final oynadı, fakat şampiyonluğu Dirk Nowitzki önderliğindeki Dallas Mavericks takımı kazandı. James, kariyerinin ilk şampiyonluğunu 2012 NBA Finalleri'nde Miami ile Oklahoma City Thunder'ı 4-1 yenerek yaşadı. 2012-13 normal sezonunda takımıyla birlikte üst üste yirmi yedi maç kazanarak NBA tarihinin en uzun ikinci kazanma serisini yakaladı. Ayrıca bu sezonda da takımıyla şampiyonluğa ulaşarak kariyerinin ikinci yüzüğünü parmağına taktı. 2014 NBA Finalleri'ne de yükselerek 2010'dan bu yana dört kez üst üste finale çıksalar da bir önceki sezonun finalinde karşılaştıkları Spurs'e bu kez yenildiler. Miami ile geçirdiği son sezonundan sonra James, 2014 yazında tekrar eski takımı Cavaliers ile imzaladı. Onun liderliğinde Cavaliers finale kadar yükselse de Golden State Warriors'a yenildi. 2015-2016 sezonunda Finalde Cleveland Cavailers ile Golden State Warriors'u 4-3 yenerek Kariyerindeki 3.Şampiyonluğuna ulaşmıştır.Ayrıca bu seride 3-1 den gelip şampiyon olan Cleveland Cavailers tarihte bir ilke imza atmıştır. James final serisinde her iki takımın sayı ribaund asist top çalma ve blok lideri olmuştur ve bunu tarihte hiçbir oyuncu hiçbir Playoff serisinde yapamamıştır. James, saha dışında kazandığı paralarla yüksek bir zenginlik ve şöhret sahibi birisi olarak tanınmaktadır. Onun saha dışı hayatı basketbol kariyeri medya ve magazin tarafından sık sık inceleme konusuydu. Lakabı "King James"tir. Ayrıca o Amerika'nın etkili ve popüler sporcularından birisi olarak sıralanır. Hayatında çeşitli kitap, belgesel ve televizyon reklamlarında yer aldı. Ayrıca ESPY Ödülleri ve Saturday Night Live gibi programlarda bir bölümlüğüne konuk sunuculuk yaptı. Sinema'da ise Smallfoot Animasyon filminden sonra bu sefer kendini oynayacağı Amerikan canlı-animasyon filmi 16 Temmuz 2021 tarihinde vizyona girecek. James, 30 Aralık 1984 tarihinde Akron, Ohio'da dünyaya geldi. Annesi Gloria Marie James onu dünyaya getirdiğinde 16 yaşındaydı. Annesinin iş arayışı nedeniyle birlikte Akron şehrinde sürekli bir mahalleden başka bir mahalleye taşınmak zorunda kaldılar. Annesi Gloria, LeBron'un boş zamanlarında vakit geçirmesi için futbol oynamasını istiyordu. Ve daha sonra onun yerel gençlik futbol antrenörü Frank Walkerza'nın takımına kayıt yaptırdı. 9 yaşındayken ise basketbol ile tanıştı. Çocukken basketbolu takım olarak ilk Amatör Atletizm Birliği (AAU)'ya bağlı Kuzeydoğu Ohio Şut Starları takımında oynamaya başladı. LeBron Sian Cotton, Dru Joyce III ve Willie McGee tarafından yönetilen bu takımdaki arkadaşları ile beraber eyalette yerel ve ulusal düzeyde birçok başarı kazandı. Okul sona erdikten sonra kendilerini "Fab Four" olarak tanımlayan James, ve üç arkadaşı hayatları boyunca ayrılmayacaklarına dair söz verdiler. Lise kariyeri için bir sürü okuldan teklif alsa da St Vincent-St. Mary Lisesi'nde okumayı kabul etti. Lise kariyeri için St Vincent-St. Mary Lisesi'ni seçen James, kısa sürede okulun üniversite basketbol takımına yükseldi. Lisedeki ilk yılında maç başına 21 sayı ve 6 ribaund ortalamaları ile oynadı. Takımıysa sezonu 27-0'lık bir dereceyle noktalayarak İrlandalı Savaş Bölümü III'ü yani eyalet şampiyonluğunu kazandı. Lisedeki ikinci sezonunda maç başına 25,2 sayı, 7,2 ribaund, 5,8 asist ve 3,8 top çalma ortalamaları ile oynadı. Ayrıca bu sezonda James'in takımıyla oynadığı bazı maçlarda Rodos Arena'ya bazı NBA takipçileri ve NBA scoutları onu izlemek için geldiler. Takımı bu yılı ise 26-1'lik derece ile noktalayarak İrlandalı Bölümünü şampiyon olarak noktaladı. Onun lisede ikinci yılındaki gösterdiği performansıyla Ohio Mr. Basketbol ve ABD Yılın En İyi Liseliler Beşi'ne seçildi, ayrıca lisedeki ikinci yılında Mr. Basketbol seçilen tarihteki ilk oyuncu oldu. James, lisedeki üçüncü sezonu başlamadan önce Slam Dergisi yazarı Ryan Jones tarafından hakkında muhtemelen şu anda Amerika'daki en iyi lise oyuncusu olarak tanımlanarak övgü aldı. Ayrıca Sports Illustrated dergisinin bir bölümünde kapak fotoğrafı olarak yer aldı ve bunu başaran tarihte alt sınıflarda okuyan ilk liseli basketbol oyuncusu oldu. James, bu sezonu ise maç başına 29 sayı, 8,3 ribaund, 5,7 asist ve 3,3 top çalma ortalamalarıyla noktaladı, ayrıca üst üste ikinci kez Ohio Mr. Basketbol ve ABD Yılın En İyi Liseliler Beşi'ne seçildi. Ayrıca Gatorade Yılın Basketbolcusu ödülünü kazandı. Takımı St Vincent-St. Mary ise sezonu 23-4'lük derece ile tamamlayarak kendi bölümünü ikici sırada bitirdi. 2001-02 sezonu sona erdikten sonra James 2002 NBA Seçmeleri'ne girmek için NBA yönetimine müracaat etse de bir oyuncunun drafta girebilmesi için en az lise mezunu olması kuralı nedeniyle ciddiye alınmadı. Yaz boyunca hakkında esrar içtiği gerekçesiyle medyada haberler yayınlandı ve bu haberlerin onu çok sinirlendirdiğini açıkladı. Lise kariyerinin dördüncü yılında James'in Oak Hill Akademesi maçı dahil olmak üzere bazı maçları televizyondan verildi. Böylece ulusal televizyonda maçları verilen tarihteki ilk liseli oyuncu oldu. Ayrıca maçlar ESPN'den verilirken forma giydiği lise kanaldan bunun karşılığında sezon boyunca para talep etti. James'i 2002-03 sezonunda ise maç başına 31,6 sayı, 9,6 ribaund, 4,6 asist ve 3,4 top çalma ortalamalarıyla oynadı, ayrıca üst üste üçüncü kez Ohio Mr. Basketbol, ABD Yılın En İyi Liseliler Beşi'ne, ve üst üste ikinci kez Gatorade Yılın Basketbolcusu seçildi. James, lisedeki dördüncü yılının sonunda EA Sports All-Star Maçı, Jordan Klasik Capital ve 2003 McDonald's En İyi Amerikalılar karşılaşmalarında forma giydi. Daha sonra Ryan Jones yaptığı bir açıklamada LeBron James'in hayatında gördüğü en sinirli liseli basketbol oyuncusu olduğunu söyledi. James, lisedeyken bir süre okulun futbol takımında da forma giydi ve oynadığı dönemde kanat pozisyonunda görev almaktaydı. Lisedeki ikinci sezonunda En İyi Beşe seçildi ve takımının İrlandalı Liginde yarı final oynamasında pay sahibi oldu. Okuldaki dördüncü yılında oynanan bir karşılaşmada ayak bileğini burkmasıyla beraber futbol kariyeri son buldu. Sakatlanmadan önce birçok spor analistçisi, futbol eleştirmenleri, lise antrenörleri, eski ve şimdiki oyuncular onun futbolda da yetenekli olduğunu düşünmekteydi, fakat sakatlığı kariyerini bitirdi. James 2003 NBA Seçmeleri'nde Cleveland Cavaliers tarafından birinci sıradan seçildi. NBA'deki ilk resmi maçına Sacramento Kings karşısında çıktı ve maçı 25 sayı, 9 asist, 6 ribaund ve 4 top çalma ile oynadı. Ayrıca NBA tarihinde liseden draft edilen bir çaylak oyuncu için ilk maçında en çok sayı atan oyuncu oldu. James, bu sezon ayrıca tarihte en genç 1000 sayı barajına ulaşan oyuncu oldu. New Jersey Nets ile oynanılan karşılaşmada attığı 41 sayı ile tarihte en genç bir maçta 40 sayı üzerine çıkan oyuncu oldu. James, sezon sonunda Carmelo Anthony ile çekiştiği Yılın Çaylağı ödülünü kazandı ve bunu gerçekleştiren ilk Cavaliers'li basketbolcu oldu. Ayrıca çaylak sezonunda 20.9 sayı,5.9 asist ve 5.5 ribaund ortalamaları tutturarak 20 sayı, 5 ribaunt ve 5 asist istatistiklerini çaylak yılında Michael Jordan ve Oscar Robertson'dan sonra yapan tarihteki üçüncü oyuncu oldu. Takımıysa sezonu 35-47'lik dereceyle kapatarak önceki yıla göre on sekiz oyun daha fazla kazansa da play-off yapamadan noktaladı. James 2004-05 sezonu'nda 19 Ocak'ta oynanan Portland Trail Blazers maçında kariyerinin ilk triple-double'nı yaptı ve böylece lig tarihinde en genç triple-double yapan oyuncu unvanını aldı. Ayrıca bu sezon kariyerinde ilk kez All-Star Maçı'na seçildi ve karşılaşmayı forma giydiği Doğu Konferansı kazanırken o 13 sayı, 8 ribaund ve 6 asist ile maçı tamamladı. James, 20 Mart tarihinde Toronto Raptors ile oynanan karşılaşmada 56 sayı atarak kariyer rekorunu kırmasının yanında Cleveland Cavaliers tarihinde bir maçta en çok sayı atan oyuncu oldu. James sezon bittiğinde maç başına 27,2 sayı, 7,4 ribaund, 7,2 asist ve 2.2 top çalma ortalamaları tutturarak Yılın İkinci Beşi'ne seçildi ve bunu başaran tarihteki en genç oyuncu oldu. Takımıysa sezona 30-22'lik bir dereceyle başlasa da, 42-40 ile bitirerek play-off'un dışında kaldı. James, 2006 NBA All-Star Maçı'nda 29 sayı, 6 ribaund ile oynayarak All-Star Maçı MVP Ödülü'nü kazandı ve 21 yaş, 51 gün ile bunu başaran tarihteki en genç oyuncu oldu. 2005-06 sezonu sona erdiğinde maç başına 31,4 sayı, 7,0 ribaunt ve 6,6 asist ortalamalarıyla oynayarak, bir sezonda maç başına en az 30 sayı ortalaması tutturan lig tarihinin en genç oyuncusu oldu. James, sezon boyunca gösterdiği performansla spor analistçileri ve medya tarafından En Değerli Oyuncu Ödülü'nü kazanmak için en güçlü adaylardan birisi olarak gösteriliyordu, fakat oylamayı ödülü kazanan Steve Nash'in ardından ikinci sırada tamamladı. Cavaliers ise bu sezon onun liderliğinde 1998 yılından bu yana ilk kez play-off'lara kaldı. James, kariyerinin ilk play-off maçına konferans ilk turu Washington Wizards serisinin birinci maçında çıktı ve kazandıkları bu karşılaşmada triple-double yaptı. Serinin üçüncü maçında kariyerinin ilk maç kazandıran basketini attı. Cavaliers ilk turda Wizards'ı 4-2 ile geçerek tur atlasa da, konferans yarı finalinde son konferans şampiyonu Detroit Pistons'a 4-3 elendi. Play-off sonrası 2006 yılının yaz aylarında James, Cavaliers ile bir yılı uzatma opsiyonlu olmak üzere 60 milyon dolar karşılığında üç yıllık sözleşme yenilediğini açıkladı. Sözleşmeye göre istediği takdirde 2009 yılında free agent olabilecekti, fakat opsiyonunu kullanmadığı takdirde en fazla 2010 yılına kadar Cleveland'da kalacaktı. Böylece başka takımlarla anlaşıp daha fazla para kazanma olasılığı olmasına rağmen memleketinde kalmış oldu, ayrıca aynı yıl NBA'e girdiği Dwyane Wade ve Carmelo Anthony'de bu yaz takımlarıyla sözleşme yeniledi. James'in 2006-07 sezonunun başlarında odak ve konsantrasyon bozukluğu nedeniyle atış yüzdesi önceki sezona göre ciddi bir düşüş yaşadığı için medya tarafından eleştirildi. Ancak All-Star arasından sonra toparlanmayı başardı ve sezonu maç başına 27.3 sayı, 6.7 ribaund, 6 asist ve 1.6 top çalma ortalamalarıyla noktaladı. Takımı Cavaliers sezonda 50 galibiyet derecesi ile konferansında 2. sırada yer alarak play-off'lara girdi ve böylece takımıyla beraber üst üste 2. kez normal sezonda 50 galibiyet barajını geçme başarısı gösterdi. Konferans finalleri 5. maçında yaptığı 48 sayı, 9 ribaund ve 7 asist, takımının son çeyrekteki 30 sayısının 29'unu atması ve 2 saniye kala maçı kazandıran basketi atmasıyla birlikte takımının maçı kazanmasında pay sahibi oldu. Maç sonrasında yapılan yorumlarda spiker Marv Albert James'in 5. maçtaki performansı hakkında yaptığı bir yorumda play-off tarihinin gelmiş geçmiş en büyük performanslarından birisiydi dedi ve Steve Kerr ise sanki sahada LeBron'u değil Jordan'ı izliyor gibiydim yorumunda bulundu. onun bu 5. maç performansı 2012 yılında ESPN tarafından modern NBA tarihinin gelmiş geçmiş en iyi 4. bireysel play-off maçı performansı seçildi. Cavaliers üst üste 2 tur geçtikten sonra konferans finalinde Detroit'i eleyerek finale çıktı, ancak finallerde San Antonio Spurs'e 4-0 ile süpürüldüler. James play-off'lar boyunca maç başına 25.1 sayı, 8.1 ribaunt ve 8 asist ortalamaları ile oynadı. Final serisinde istatistikleri düştüğü gerekçesiyle eleştiriye maruz kaldı ve maç başına 22.0 sayı, 7 ribaunt ve 6.8 asist ortalamalarıyla final serisini noktaladı. 2007-08 sezonunda oynanan 2008 NBA All-Star Maçı'nda 27 sayı, 8 ribaund ve 9 asist ile oynayarak kariyerinde ikinci kez All-Star MVP'si seçildi. James 21 Mart tarihinde oynanan Toronto Raptors maçında Brad Daugherty'i geçerek Cleveland Cavaliers takımının tüm zamanların skor liderliğine yükseldi ve bunu Daughtery'iden 100 daha az maça çıkarak yaptı. Sezon sona erdiğinde toplam 7 triple-double yaptı ve bu hem onun kişiel rekoru hem de takımının rekoru oldu. Maç başına tutturduğu 30 sayı ortalaması ile kariyerinde ilk kez Sayı Kralı oldu ve ortalama 30 sayı barajını geçen ilk Cavaliers oyuncusu oldu. James'in bu bireysel başarılarının yanında takımı sezonu 47-35'lik dereceyle noktaladı. Takımıyla beraber dördüncü sıradan play-off'a giren James ve arkadaşları ilk turda Washington Wizards'ı eleseler de konferans yarı finalinde o yıl şampiyon olucak Boston Celtics'e 4-3 ile elendiler. Boston karşısında serinin 7. maçında 45 sayı atsa da düelloya girdiği Paul Pierce'ta 41 sayı attı, bu Associated Press tarafından "süper düello" olarak tanımlandı. James 2008-09 sezonu sona erdiğinde Yılın Savunma Oyuncusu Ödülü'nü kazanmak için güçlü bir aday gösterildi, fakat oylamayı 2. sırada tamamladı. Ancak yaptığı 93 blokla beraber kariyerinde ilk kez Yılın Birinci Savunma Beşi'ne seçildi. Tutturduğu maç başına ortalamalarla takımının bir sezonda sayı, ribaund, asist, top çalma, ve blok istatistiklerinde lider olan tarihteki 4. oyuncu oldu. Takımın en önemli 2. oyuncusu olan Mo Williams'ın bu sezon kariyerinde ilk kez All-Star seçilmesinde önemli rol oynadı, takımı Cavaliers sezonda 66-16'lık derece elde ederek tarihinin en iyi sezonunu geçirdi. James'in bu sezondaki maç başına ortalamaları ise 28.4 sayı, 7.6 ribaund, 7.2 asist, 1.7 top çalma ve 1.2 blok oldu. Ayrıca bu yıl kariyerinde ilk kez En Değerli Oyunu Ödülü'nü kazanarak bunu başaran ilk Cavaliers'li oyuncu oldu. 2009 Playofflarında Cleveland ilk turda Detroit Pistons'u yarı finalde ise Atlanta Hawks'ı süpürerek konferans finaline yükselme başarısı gösterdi ve rakipleri Orlando Magic'ti. Orlando serisini birinci maçında James %66 şut yüzdesi ile 49 sayı kaydetse de takımının mağlup olmasına engel olamadı. İkinci maçın son saniyesinde Hidayet Türkoğlu'nun üzerinden bir üçlük sokarak maçı takımına kazandırıp seride durumu 1-1'e getirdi. Cleveland daha sonra seriyi 6 maç sonunda 4-2 ile kaybederek elendi ve James'in 6. maç sonunda rakip takımı tebrik etmemesi medya tarafından sportmenlik dışı davranış olduğu gerekçesiyle eleştirildi. Kaybettikleri Magic serisinde maç başına 38.5 sayı, 8.3 ribaund ve 8 asist ortalamaları tutturdu. Play-off genelinde ise kariyer rekoru olan maç başına 35.3 sayı ortalaması ile oynadı. James 2009-10 sezonunda yaşadıkları sakatlıklar nedeniyle biraz da zorunluluk nedeniyle takımın oyun kurucu'su rolüne geçti. Sezonu artan dakikasının da etkisiyle %50 şut isabetiyle maç başına 29.7 sayı, kariyer rekoru olan 8.6 asist, 7.3 ribaund, 1.6 top çalma, ve 1 blok ortalamaları ile noktalayarak üst üste ikinci kez MVP ödülünü kazanma başarısı gösterdi. Takımıysa sezonu 61-21'lik derece elde ederek NBA birincisi unvanıyla tamamladı. play-offlarda Cavaliers ilk turda Chicago Bulls'u eledi ve konferans yarı finalinde Boston Celtics ile eşleşti. Celtics serisi boyunca James genel olarak eleştirilere maruz kaldı, özellikle 5. maçtaki %20 şut yüzdesi ile toplam kullandığı 14 şutta sergilediği 15 sayılık performansından sonra medya tarafından eleştirildi. Takımıysa maçı 120-88 kaybederek kendi evinde tarihinin en farklı play-off mağlubiyetini almış oldu. James'in takımı Cavaliers serinin 6. maçında yenilerek play-offlara veda etti ve oda bu maçta 27 sayı, 19 ribaund, ve 10 asist ile oynasa da şut yüzdesi %38'di ve 9 top kaybetmişti. James 1 Temmuz, 2010 tarihinin ilk dakikalarında saat 00:01'de serbest kalıp free agent olduğunu ve Cavaliers'ten ayrıldığını resmen kamuoyuna açıkladı. Onunla free agent döneminde ilgilenen takımlar arasında Chicago Bulls, Los Angeles Clippers, Miami Heat, New York Knicks, New Jersey Nets, ve eski takımı Cavaliers bulunmaktaydı. 8 Temmuz tarihinde ESPN'de düzenlenen bir canlı olan programda kararını Miami Heat takımından yana kullandığını açıkladı. Daha sonra ESPN tarafından yayından elde edilen 2.5 milyon dolarlık gelirin Amerika Kadınlar ve Erkekler Kulübüne ve Greenwich, Connecticut şehir yönetimine bağışlandığı açıklandı, ayrıca reklamdan elde edilen 3.5 milyon dolarlık gelirde çeşitli hayır işlerine bağışlandı. Önceki gün süperstar oyuncular Dwyane Wade ve Chris Bosh'ta Heat ile sözleşme imzalamıştı. James Wade ve Bosh'un yanına katılarak yeni bir büyük üçlü oluşturmasının sebebi olarak artık şampiyon olamamaktan sıkıldığını, kendini Cleveland yerine daha güçlü bir takımda görmeyi ve şampiyonluğa oynayan bir takımda forma giymek istediğini söyledi. Heat başkanı Pat Riley James'in takıma katılmasında önemli rol oynadı. Riley daha sonra yaptığı açıklamada James benim çok beğendiğim bir oyuncuydu ve onun Oscar Robertson'dan sonra bir sezonda triple-double ortalamaları tutturacak ikinci oyuncu olacağına inandığını söyledi. James Cavaliers'ı bırakmasından sonra spor analistleri, medya, yöneticiler ve taraftarlar tarafından büyük tepki gördü. Kararı herkes tarafından oldukça gereksiz ve korkakça görüldü. Cavaliers başkanı James'in bu kararı üzerine çok üzüldüğünü onun agresif biri olmasına rağmen bu kararı vermesini beklemiyorduk dedi. Kızgın Cavaliers fanlarıysa bu karar üzerine onun formalarını yaktı ve takım tarafından hain ilan edildi. Eski efsane oyuncuları Magic Johnson ve Michael Jordan'da onun adam gibi şampiyon olmak yerine Wade ve Bosh'un yanına katılarak korkakça kolaya kaçmakla suçlayarak kınadı. Eylül ayında CNN'e yaptığı açıklamalarla herkes tarafından daha büyük tepki çekti. 2010 yılında yaşadığı bu transfer öyküsüyle beraber hızla ABD'nin en sevilmeyen sporcularından birisi haline geldi. Özellikle yaptığı bu yaz yeteneklerimi güney sahiline götürüyorum açıklaması eleştirmenler tarafından çok büyük tepki çekti. James 10 Temmuz'da imza ve takas yoluyla takımla 6 yıllık sözleşme imzalayarak resmen Heat oyuncusu oldu. En son 1982'de bunu yapan Moses Malone'den sonra MVP olup ertesi sezon takım değiştiren tarihteki ikinci oyuncu oldu. Takımla yaptığı sözleşmede maksimum kontrat alma hakkı bulunsa da o bunu istemedi, nedeniyse takımının kadrosuna daha iyi oyuncular katabilmesi için salary cap boşluğu yaratmak isteğiydi ve takımın diğer yıldızları Wade ile Bosh'ta bu sebepten maksimum kontrat almaktan vazgeçtiler. Daha sonra ona ve takımın yeni büyük üçlüsünün kuruluşu adına American Airlines Arena'da bir rock grubu konseri eşliğinde hoş geldin partisi verildi. Heat ile sözleşme imzaladıktan sonra James takımın fanları hariç genel olarak herkes tarafından sevilmemeye başladı. 2010-11 sezonunda genel olarak medya tarafından kötü birisi olarak gösterildi ve bu eleştirilerinde etkisiyle kendi standartlarının altında bir yıl geçirdi. 2 Aralık tarihinde James Cavaliers ile oynanan maçta Cleveland şehrine geri döndü ve 38 sayı attığı maçta eline topu her aldığında taraftar tarafından yuhalandı. Heat'teki ilk yılında %51 şut yüzdesi ile maç başına 26.7 sayı, 7.5 ribaund, 7.0 asist ortalamalarıyla oynadı. Play-off'lara 2. sıradan giren takımı 2011 NBA Finalleri'ne kadar yükselme başarısı gösterdi, ancak Dallas Mavericks'e karşı seride 2-1 öne geçseler de 6 maç sonunda 4-2 yenilerek şampiyon olamadılar. James serinin maçlarının dördüncü çeyreklerinde maç başına 3 sayı ortalamasıyla oynayarak medya tarafından eleştiri aldı. Ayrıca final serisinde tutturduğu 17.8 sayı ortalaması onun normal sezon ortalamasından 8.9 sayı daha azdı ve bu NBA tarihinin en büyük düşüşlerinden birisi oldu. Heat'le finali Mavericks'e kaybettikten sonra hırslanan James sezon başlamadan önce sık sık geliştirme antrenmanları yaptı. Post-up'unu geliştirmek ve başka konularda yardım almak için eski NBA efsanesi Hakeem Olajuwon ile antrenmanlar yaptı. Antrenmanlar sonrası Grantland yazarı Kirk Goldsberry sezon başlamadan yazdığı bir yazıda James'in geri dönüşünün NBA tarihinin en büyük geri dönüşü olacağını belirtti. Post-up'unu geliştiren James önderliğinde Miami bu sezona tarihinin en iyi sezon başlangıcını yaparak girdi. Lokavt nedeniyle kısaltılmış 2011-12 sezonunu maç başına %53 şut yüzdesi ile 27.1 sayı, 7.9 ribaund, 6.2 asist ve 1.9 top çalma ortalamalarıyla bitirerek kariyerinde üçüncü kez MVP seçilme başarısı gösterdi. Takımı sezonu 46-20 dereceyle noktalayarak Doğu Konferansında Chicago Bulls'un ardından 2. sırada yer aldı. Play-off'lar sırasında Miami konferans yarı finalinde Indiana Pacers'a karşı 2-1 geriye düştü. Ancak James serinin dördüncü maçında 40 sayı, 18 ribaund, ve 9 asist ile oynayarak takımının maçı kazanmasını sağlayarak seride durum 2-2'ye geldi. Miami daha sonra Pacers'ı 6 maç sonunda 4-2 ile eleyerek tur atlayan taraf oldu. Konferans finalleri 6. maçında James takımının 3-2 seride geride olduğu kader karşılaşmasında New York Times'ın "kariyerini tanımlayan performans" olarak tanımladığı bir performans sergileyerek takımının maçı kazanmasını sağladı ve durum 3-3'e geldi. Maç istatistiği %73 şut isabeti yüzdesi ile 45 sayıydı. Miami serinin 7. maçını da kazanarak Finallere yükseldi ve Oklahoma City Thunder'ın rakibi oldu. Final serisi 4. maçının sonlarına doğru bacaklarına kramp girdi ve kenara gitmek zorunda kaldı. Ancak kısa bir süre sonra sakat sakat oyuna geri döndü ve maçın bitime 02:51 süre kala maçın kopmasını sağlayan çok kritik bir üçlük attı. Serinin 5. maçında James triple-double yaparak takımının Oklahoma City Thunder'ı yenmesinde önemli rol oynadı, seriyi de 4-1 kazanan Heat şampiyonluğa ulaştı ve bu onun kariyerinin ilk şampiyonluğu oldu. Seride maç başına 28.6 sayı, 10.2 ribaunt, ve 7.4 asist ortalamalarıyla oynayarak Finallerin MVP'si seçilme onuruna erişti. James'in bu play-off ortalamaları ise maç başına 30.3 sayı, 9.7 ribaund ve 5.6 asist'ti. James 2012-13 sezonu Şubat ayında yakaladığı formla birçok rekor kırdı. Portland Trail Blazers maçıyla beraber üst üste 6 maçta %60 şut yüzdesi ile 30 sayı atarak bunu tarihte başaran ilk oyuncu oldu. %60'tan fazla şut yüzdesi ile bir ayda 200 isabet bulan tarihteki ilk oyuncu oldu. James ayrıca Mart, 1983'te başaran Kareem Abdul-Jabbar'dan sonra bir ay içinde birden fazla şut yüzdesi rekoru kıran ikinci oyuncu olma unvanına erişti. Bu dönemde takımı üst üste 27 maç kazanarak NBA tarihinin en uzun ikinci serisini yakalama başarısı gösterdi. Heat normal sezonu ise lig birincisi unvanıyla 66-16'lık dereceyle noktalayarak play-off'lara girdi. James de bu sezon bir kez daha MVP seçilerek kariyerinin hepsi son 5 sezonda olmak üzere 4. kez bu ödülü kazanma başarısı gösterdi. Onun normal sezon ortalamaları ise %56.5 şut yüzdesi ile maç başına 26.8 sayı, 8 ribaund, 7.3 asist ve 1.7 top çalmaydı. James Indiana Pacers ile oynanan Konferans finalleri serisi 1. maçında, uzatma dakikalarının son saniyesinde attığı turnikeyle takımına maçı kazandıran isim oldu. Seri boyunca sık sık yalnız kaldığı ve takımını tek başına sırtlamak zorunda kaldı, bununla ilgili medyada sürekli Cleveland günlerine geri döndü tarzı başlıklar atıldı. Çok çekişmeli ve zorlu geçen Pacers serisini Heat 4-3 ile geçerek finale yükseldi ve finalde San Antonio Spurs'ün rakibi oldu. Bu James için rövanş anlamına geliyordu çünkü 6 yıl önce Cleveland ile kariyerinde ilk kez NBA finale yükseldiğinde Spurs's süpürülmüşlerdi. Heat seride ilk 5 maç sonunda 3-2 geriye düştü, o kötü şut seçimleri ve isabet yüzdesi ile eleştiri alıyordu. Ancak altıncı maçta serideki ikinci triple-double'nı yaptı ve son çeyrekte 16 sayı atıp takımının maçı kazanıp durumun 3-3'e gelmesinde önemli rol oynadı. James serinin 7. maçında 37 sayı, 12 ribaund ile NBA finalleri tarihinin 7. maçının sayı rekorunu egale etti ve takımının maçı kazanarak şampiyon olmasında pay sahibi oldu. James ayrıca bu sezonda da Finallerin MVP'si seçilerek üst üste 2. kez bu onura erişmiş oldu. Final serisi istatistikleri maç başına 25.3 sayı, 10.9 ribaund, 7 asist, 2.3 top çalma ve play-off'lar genelinde ise maç başına 25.9 sayı, 8.4 ribaund ve 6.6 asist ortalamalarıyla oynadı. James 2013-14 sezonu'nda 3 Mart tarihinde oynanan Charlotte Bobcats karşılaşmasında 62 sayı atarak kariyer rekorunu kırdı. Ayrıca kulüp tarihinde 56 sayı atan Glen Rice'ın rekorunu kırdı ve takımın bir maçta en çok sayı atan oyuncusu olarak Heat tarihine geçti. Sezonu maç başına %56,7 şut yüzdesi ile 27.1 sayı, 6.9 ribaund ve 6.4 asist ortalamaları ile tamamladı. Play-off konferans yarı finali 4. maçında Brooklyn Nets'e karşı attığı 49 sayıyla kariyer play-off rekorunu egale etti. Bir sonraki turda takımı Heat Indiana Pacers'ıda geçerek üst üste 4. kez NBA finaline yükselme başarısı gösterdi ve bunu başaran tarihteki dört NBA takımından birisi oldu. Final serisi'nde birinci maçta dördüncü çeyreğin son 5 dakikasında bacağına kramp girdiği için oynayamadı ve buda Spurs'un maçı kazanıp seride 1-0 öne geçmesine yardımcı oldu. İkinci karşılaşmada %64 şut yüzdesi ile 35 sayı atarak seride durumun 1-1'e gelmesini sağladı. San Antonio daha sonra seriyi 5 maç sonunda 4-1 ile kazanarak şampiyon oldu ve Miami'nin three-peat yapmasına izin vermedi. James finallerde maç başına %57.1 şut yüzdesi ile 28.2 sayı, 7.8 ribaund