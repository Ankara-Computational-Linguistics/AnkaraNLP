Katolik halka yardim götürmeleri için yeni Hristiyan kurumları oluşturuldu. Nymphidius Sabinus Gaius Nymphidius Sabinus, ya da Nymphidius Sabinus, (35 civarı–68) 65 yılından 68 yılına kadar Roma İmparatoru Nero'nun Praetorian muhafızlarının Prefect'liğini yapmış olan Roma'lı asker. Bu görevi önceki prefect Faenius Rufus'la yer değiştirerek Gaius Ophonius Tigellinus ile birlikte üstlenmiştir. 60'lı yılların ortasına doğru Nero'nun popülaritesinin azalmasına bağlı olarak ortaya çıkan isyanlar, sonunda imparatorun devrilerek 68 yılında ölümüyle sonuçlandı. Nymphidius, Nero'ya karşı düzenlenen nihai komplonun içinde bulunmuş, askerleri İmparatoru yalnız bırakmaya ikna etmiş ancak kendisini imparator ilan etmeye kalkınca kendi askerleri tarafından öldürülmüştür. Nymphidius Sabinus, azatlı köle kadın Nymphidia'nın oğludur. Bazı kaynaklar babasının gladyatör Martianus olduğunu söylese de, genellikle Roma İmparatoru Caligula'nın gayri meşru çocuğu olduğu iddialarına itibar edilir. 65 yılında Nero'ya karşı düzenlenen Pisonian tertibi'nin neden olduğu idamlar birçok önemli mevkii için yeni fırsatlar doğurdu. Bu fırsatı değerlendirerek idam edilen Faenius Rufus'un yerine Gaius Ophonius Tigellinus ile birlikte Praetorian muhafızlarının Prefect'liğine atanmıştır. Nymphidius, Nero'ya karşı düzenlenen nihai komplonun içinde bulunmuş, askerleri İmparatoru yalnız bırakmaya ikna etmiş ancak kendisini imparator ilan etmeye kalkınca kendi askerleri tarafından 68 yılında öldürülmüştür. Mahmutpaşa (anlam ayrımı) Honorius Flavius Honorius, (d. 9 Eylül 384 - ö. 15 Ağustos 423) 393-395 yılları arasında Roma İmparatoru ve 395'ten ölümüne kadar Batı Roma imparatoruydu. I. Theodosius ve ilk karısı Aelia Flaccilla'nın küçük oğlu ve Doğu Roma imparatoru Arcadius'un kardeşiydi. Honorius'un hükümdarlığı Roma İmparatorluğu'nun topraklarının eriyişine tanık olmuştur. Honorius öldüğünde geride yıkımın eşiğinde bir imparatorluk bırakmıştı. İki yaşında konsül olduktan sonra Honorius 23 Ocak 393'te "Augustus" ilan edildi ve böylece ortak hükümdar oldu. Theodosius'un 395'in Ocak ayında ölümünün ardından Honorius ve Arcadius imparatorluğu böldüler ve Honorius on yaşında Batı Roma imparatoru oldu. Hükümdarlığının ilk döneminde Honorius Vandal general Stilicho'nun askerî liderliğine bel bağladı. Genç imparator ile bağlarını güçlendirmek için Stilicho kızı Maria'yı Honorius ile evlendirdi. Bu olay için Stilicho'nun saray şairi Claudianus tarafından "düğün şiiri" hâlen durmaktadır. Başlangıçta Honorius başkent olarak Milano'yu seçmişti ancak 402 yılında Vizigotlar İtalya'ya girince başkentini bataklıklar ve güçlü surlarla korunan kıyı şehri Ravenna'ya taşıdı. Yeni başkent savunması kolay olmakla birlikte Roma kuvvetlerinin orta İtalya'yı barbar istilalarından koruyabilmesi açısından kötü bir konumdaydı. Honorius'un hükümdarlığı imparatorluk sınırlarına giren barbarlardan bir dizi gaspçıya kadar çeşitli tehditlerden muzdaripti. Gildo'nun kuzey Afrika'daki isyanı iki yıl sürmüştü (397-398). 405'te Radagaisus önderliğindeki bir barbar ordusu İtalya'yı istila etmiş 406'da Stilicho tarafından yenilgiye uğratılana kadar imparatorluğun kalbine büyük zarar vermişti. Britanya ise çok daha sorunlu bir durumdaydı. Büyük Britanya'daki topraklar imparatorluğun desteğinden yoksun izoleydiler ve askerler Marcus'un 406-407 yılları arasındaki isyanını, Gratianus'un 407'deki isyanını ve III. Konstantin'in isyanını desteklemişlerdi. Konstantin 407'de Galya'yı istila ederek Arles'i işgal etmişti. 408 yılında Stilicho muhtemelen bir saray komplosunun neticesinde Honorius'un arzusuyla idam edildi. 409'da Vizigotların kralı I. Alaric'in desteğiyle Priscus Attalus Roma'da kendini imparator ilan etti; Hispania'da Gerontius ve Maximus ayaklandı. 410'da Doğu Roma İmparatorluğu Honorius'u kurtarmak için 6 lejyon (40.000 asker) gönderdi. Priscus'un üstesinden gelmek için Alaric ile anlaşmayı denedi. Alaric fidye olarak 2.250 kilo altın, 13.500 kilo gümüş, 4.000 ipek tunik 3.000 kırmızı boyalı post ve 1.350 kilo biber almayı başardı. Alaric 410 yılında Attalus'a olan desteğini çekti ancak daha sonra İtalya'ya girdi ve Roma'yı yağmaladı. Konstantin'in bir generali olan Gerontius Konstantin'e karşı Maimus'u Hispania'da imparator ilan etti ancak Honorius kendi generali Constantius'u göndererek Konstantin, Maximus ve Gerontius arasındaki mücadeleye katıldı ve 411 yılında isyanları bastırdı. Bu dönemde Galya'da yeniden sorunlar baş gösterdi. Constantius'un askerlerinin İtalya'ya dönmesinden hemen sonra Jovinus Alanlar, Burgundlar ve Galya asillerinin desteğiyle kuzey Galya'da ayaklandı. Jovianus 412'de istilacı Gotlardan Ataulf ile pazarlık yapmaya çalıştı ancak Jovinus'un kardeşi Sebastianus'u "Augustus" ilan etmesi Ataulf'u Honorius ile ittifak arayışına itti. Honorius Jovinus ile olan sorunu Ataulf'a bıraktı ve Jovinus 413 yılında yenilgiye uğratılarak idam edildi. 414'te Constantius, Priscus Attalus'u bir kere daha imparator ilan eden Ataulf'a saldırdı. Ataulf Constantius tarafından Hispania'ya gitmek zorunda bırakıldı ve Vizigot desteğini bir kere daha yitiren Attalus yakalandı ve tahttan indirildi. Galya'nın kuzeydoğu bölümü daha da büyük bir Frank etkisine girerken 418'de imzalanan bir antlaşma ile Galya'nın güneybatı bölümü, eski Gallia Aquitania Vizigotlara bırakıldı. 420-422 arası dönemde bir başka Maximus (belki de aynısı) Hispania'da iktidara geldi ve gitti. Honorius 417'den beri kız kardeşi Galla Placidia ile evli olan generali Constantius'u 421'de eş-imparator olarak kabul etti. 422'de Constantius'un ölmesi üzerine yeniden tek imparator haline geldi. Honorius 423'te hiçbir varis bırakmadan ödemden öldü. Geçici olarak Joannes imparator seçildi. Ancak ertesi yıl Doğu Roma İmparatoru II. Theodosius, Galla Placidia ve III. Constantius'un oğlu olan kuzeni III. Valentinianus'u imparator olarak seçti. Tahta bulunduğu sürede Mardin'de bulunan Mor Gabriel Manastırı'na bağış yapmıştır. Honorius'un hükümdarlığının en önemli olayı Roma'nın Alaric'in yönetimindeki Vizigotlar tarafından 24 Ağustos 410 tarihinde saldırıya uğrayıp yağmalanmasıdır. Şehir 408'in yazında Stilicho'nun idamından beri kuşatma altındaydı. O dönemde artık neredeyse tamamı barbarlardan oluşan Roma ordusunu kontrol edecek güçlü bir generalden yoksun olan Honorius Alaric'in güçlerine doğrudan saldırmak için yapabileceği pek bir şey yoktu ve görünüşe göre mevcut şartlarda uygulayabileceği yegane taktiği seçmişti. Edilgen bir şekilde Vizigotların yorgun düşmelerini beklemek ve elinden geldiğince güçlerini tertiplemek. Ne yazık ki bu eylem Honorius'un tereddütlü karakterinin ürünüydü ve bu yüzden gerek çağdaşlarınca, gerekse de daha sonraki tarihçiler tarafından çok eleştirilmişti. Bu planın o dönemde işe yarayıp yarayamayacağı özellikle üst düzey askeri kademelere yalnızca Katolikleri getirerek kendini yetenekli subaylardan yoksun bırakmış olması nedeniyle tartışmalıdır. Her ne olursa olsun olylar kendiliğinden gelişti. Açlıktan muzdarip Roma'nın kapılarını birisi açtı ve Gotlar şehre aktılar. Şehir yedi yüzyıl önceki bir Galyalı istilasından beri yabancı bir gücün kontrolüne geçmemişti. Muzaffer Vizigotlar maddi zarardan ziyade muazzam bir duygusal tahribat yaptılar. Olayın şoku Britanya'dan Kudüs'e her yerde yankı buldu ve Augustinus'a başyapıtı Tanrının Şehri'ni (Latince: "De Civitate Dei") yazmasına ilham olmuştur. 410 yılında Britanya'dan yerel barbar saldırılarına karşı mücadele için yardım talebi gelmişti. Vizigotlarla meşgul olan ve bu yerel eyalete yardım edebilecek kapasiteden yoksun olan Honorius Britanyalılara kendi kendilerini en iyi şekilde savunmalarını söylemişti. Procopius'un "Savaşlar hakkında" adlı eserinde aktardığı (Gibbon'ın inanmadığı) bir hikâyeye göre Roma'nın yok olduğunu duyan Honorius haberin "Roma" adını verdiği bir tavukla ilgili olduğunu zannetmiş ve daha biraz evvel kendi eliyle bu tavuğu beslediğini söylemiştir. Bunun üzerine kendisine söz konusu olan Roma'nın tavuk değil şehir olduğu açıklanmıştır. Tarihçi J.B. Burry Honorius'un hükümdarlığıyla ilgili kendi görüşünü özetlerken "Şayet hükümdarlığı batı Avrupa'nın Romalılıktan Tötonluğa geçmesi gerektiğine karar verildiği hayati bir dönemle çakışmasaydı adı imparatorluk tahtını işgal eden en silik kişiler arasında unutulurdu," diye yazmıştır. 28 yıllık dönemin felaketlerini sıraladıktan sonra Bury şöyle tamamlamıştır: "Topraklarını istila eden düşmanlara karşı dikkate değer hiçbir şey yapmamış biri olarak doğal bir şekilde ölene kadar tahtı işgal edecek ve kendisine karşı ayaklanan yığınla tiranın yok oluşuna tanık olacak şekilde fazlasıyla talihliydi." Ä°oannis Xiphilinus Dio'un özeti, Michael Parapinaces'in (1071-1078) emriyle hazırlanmış ancak maalesef bitirilememiştir. Pompey ve Caesar'ın düşüşünden Alexander Severus'a kadar olan dönemi anlatan 36-80 arası kitapları kapsar. Antoninus Pius'un ve Marcus Aurelius'un saltanatının başlarına ait 70. kitap görünüşe göre kayıptır ve 78 ve 79. kitapların bozulmuş orijinali kullanılmış olmalıdır. Xiphilinus, çalışmasını her bölüm bir imparatorun hayatını kapsayacak şekilde bölümlere ayırmıştır. Konsül adlarını atlamış ve orijinal metni düzenlemiş ya da değiştirmiştir. Beren Beren (diğer adlarıyla Beren Erchamion, "Tek-elli Beren", ve Beren Camlost, "Boş-elli Beren"); J. R. R. Tolkien'in Orta Dünya'sında bir hayali kahraman. Hikâyesi Beren ve Lúthien'in hikâyesi "Silmarillion" kitabında yer alır, Yüzüklerin Efendisi kitabında da değinilir. Aelia Flaccilla Aelia Flavia Flacilla (ö. 385) Roma imparatoru I. Theodosius'un ilk karısıydı. Oğulları Arcadius ve Honorius, kızı ise Pulcheria idi. Adına basılan sikke de görüldüğü üzere "Augusta" olarak taçlandırılmıştır. Tomris OÄŸuzalp Tomris Oğuzalp (10 Ekim 1932, Trabzon - 28 Ekim 2013, İstanbul), Türk oyuncu ve seslendirme sanatçısı. "Çamlıca Kız Lisesi"'nin ardından, Ankara Devlet Konservatuvarı yüksek bölümünden mezun olan sanatçı, 1953 yılında "Sarı Zeybek" ile sinema hayatına atılmış, uzun süre Ankara Devlet Tiyatrosu'nda oyuncu ve yönetici olarak çalışmanın ardından, bir süre de Ankara Sanat Tiyatrosu'nda görev yapmış, daha sonra Kent Oyuncuları'nda bulunmuştur. Genellikle karakter rollerinde yardımcı oyuncu olarak rol alan Oğuzalp, aynı zamanda Çasod üyesi ve seslendirme sanatçısıdır. Harry Potter filminde Mrs. Weasley'i seslendirdi. Küçük Besleme dizisinde Hayriye Batuhan karakterini canlandırmıştır. 2010 yılında Cerrahpaşa Tıp Fakültesi'nde safra kesesi ameliyatı olan Tomris Oğuzalp, doktorunun kendisinden bölüme bir cihaz bağışlamasını isteyince biriktirdiği 20 bin TL kadar parasının üzerini kredi kartı ile tamamladı. Bunun üzerine sanatçı kredi kartı borcunu tamamlamayı başaramadı ve bir süre sonra emekli maaşına haciz konuldu. Tomris Oğuzalp hayatının geri kalan kısmında evinin tek göz bir odasında yaşlılık, hastalık ve geçim sıkıntısının kaynaklanan sorunlarla hayat mücadelesi verdi. Üst üste geçirdiği ameliyatlar sağlık durumunu olumsuz yönde etkilemiştir. Üst dişlerindeki kaplamalar çürüdüğü için dökülmüştür. Tomris Oğuzalp bu yüzden konuşmakta zorluk çekmekteydi. Tomris Oğuzalp 28 Ekim 2013 tarihinde sabah erken saatlerde evinde hayatını kaybetti. Cenazesi 29 Ekim 2013'te Şakirin Camii'nden kaldırılarak Karacaahmet Mezarlığı'nda toprağa verildi. Pulcheria (I. Theodosius'un kızı) Pulcheria (d. 378 - ö. 385) I. Theodosius ve Aelia Flaccilla'nın kızıydı. Çocukken ölmüştür. Kendisinden daha fazla tanınan adaşı yeğeniyle karıştırılmamalıdır. Ferdi Tayfur (dublaj sanatçısı) Ferdi Tayfur (1904 Çanakkale - 21 Mart 1958 İstanbul), Türk sinema yönetmeni, seslendirmen. Hüseyin Tayfur bey ile Aliye hanım (Alman asıllı Müslüman) bir annenin oğlu olarak Çanakkale'de doğdu. 12 yaşındayken Almanya'ya göç ettiler. 1924 yılında Berlin'den eğitimini yarım bırakarak Türkiye'ye döndü. Zamanın önemli sayılabilecek filmlerinde dublaj yaptı. Tiyatro, sinema ve operet oyuncusu Melek Kobra ile bir evlilik yaptı. Bir süre kardeşi Adalet Cimcoz ile çalıştı. Ses tellerinde meydana gelen sorunlardan dolayı dublajı ve sinema sanatçılığını bıraktı. Bir süre tiyatrolarda şovmenlik yaptı. 1958 yılında tedavi gördüğü hastanede öldü. Yaratılış Atlası Yaratılış Atlası, Bilim Araştırma Vakfı fahri başkanı Adnan Oktar tarafından Harun Yahya mahlasıyla hazırlanan, fosil örneklerinden yola çıkarak yaratılışı anlatan bir kitap. İlk üç cildi tamamlanıp piyasaya sürülmüş olan kitabın toplamda yedi cilt ve 5600 sayfadan oluşması planlanmaktadır. Kitap, örnek gösterilen fosillerin, günümüz canlılarıyla aynı yapıya sahip olduğunu iddia etmektedir. Kitaptaki iddialara göre, bulunan fosil kayıtlarına göre canlılar atalarıyla beraber yaşamıştır. Bu argüman kitap boyunca evrim sürecine karşı kanıt olarak kullanılmıştır. Kitap Fransızcaya, ardından İngilizceye tercüme edilip bazı Avrupa ülkelerinde liselere gönderilmesiyle gündeme gelmiş ve tartışılmıştır. Kitap çok sayıda bilimsel hataya sahiptir. Örneğin bir deniz yılanının akrabalığı olmayan Anguilliformes ile karıştırılması ve söz edilen balıkların yerine internetten bulunmuş, yem olarak kullanılan sahte balıkların fotoğraflarının kullanılması gibi hatalar, kitabın bilimsellik iddialarıyla çelişmektedir. Kitap medyada geniş yankı bulmuş ve bilimsel çevrelerden yoğun tepkiler almış, Fransa'da Milli Eğitim Bakanlığınca yasaklanmıştır. Avrupa Konseyi Parlamenterler Meclisinin 4 Kasım 2007 tarihli oturumunda ele alınan "Eğitimde Yaratılışçılığın Tehlikeleri" adlı raporda "Yaratılış Atlası" kitabına da geniş yer verilmiştir. AKPM 'akıllı tasarım' ile 'yaradılışçılık' teorilerinin 'insan haklarına tehdit oluşturabileceği' gerekçesiyle okullarda öğretilmemesi yönünde karara varmıştır. Bu kitabın on binlerce kopyası ayrım gözetmeden Avrupa ve ABD'deki birçok okul, üniversite ve araştırma enstitüsüne gönderilmiştir.. Kitapları teslim alan üniversitelerdeki birçok araştırmacı evrime karşı kullanılan argümanların hiçbirinin mantıksal olmadığını, evrim biyoloğu Kevin Padian ise Adnan Oktar'ın evrimin temelleri ve kanıtları hakkında hiçbir bilgiye sahip olmadığını belirtmiştir. Kitabın Fransa'daki dağıtımı, Radikal İslam hakkında geniş bir tartışma doğurmuştur. Bir grup bilim insanı ve üniversite profesörü, bu tarz sözdebilim kitaplarına karşı parlamentonun umursamaz tavırlarından rahatsızlıklarını belirtmiştir. İsviçre'nin yüksek tirajlı gazetelerinden olan Blick ise ABD'deki köktendinci yaratılışçılık akımının Türkiye'den beklenmedik bir destek bulduğunu, BAV ve evanjelistlerin kitaplarını kütüphanelere ve öğrencilerin akıllarına sokabilmek için çeşitli yollar denediklerini yazmıştır. Romanya Cotidianul Gazetesi'nde de "Yaratılış Atlası Amerika’yı Kuşatıyor" haberi yer almıştır. Fransa Milli Eğitim Bakanı Gilles de Robien, "bakanlığın hazırladığı müfredat ile uyuşmayan" bu kitabın tüm okul kütüphanelerinden çıkarılması talimatını verdi., Paris Üniversitesi'nde Evrimsel Biyoloji profesörü olan Hervé LeGuyader'dan kitabın detaylı analizini istedi. LeGuyader, ""bu kitabın daha önceki çoğunluğu Anglosakson kökenli olan yaratılışçı girişimlerden çok daha tehlikeli olduğunu, hiçbir masraftan kaçınılmayan bu gösterişli çalışmanın ve yazarın izlediği yöntemin bilgisiz halk üzerinde oldukça etkili olabileceğini düşündüğünü"" söyledi. Ayrıca kitaptaki bilimsel içeriğin ""gülünç derecede yetersiz"" olduğunu belirtti. Fransız Milli Uzay Çalışmaları Merkezi'nden (CNES) Jacques Arnoult'a göre, BAV ve Adnan Oktar da tıpkı Amerika'daki ICR gibi, yaratılışçı argümanlarını oluştururken bölük-pörçük ve hatalı kaynaklar kullanmaktadır. Arnoult'a göre bu yazarlar evrimi savunan makaleleri de kullanmaktan çekinmemekte ancak kısa alıntılar yaparak makalelerdeki bütünsel anlamı çarptırmaktadır. Ona göre bu durum çok zararlı sonuçlar doğuran, entelektüel sahtekarlıktan başka bir şey değildir. Altıngöz Altıngöz ("Bucephala clangula"), ördekgiller (Anatidae) familyasından orta büyüklükte denizel bir ördek türü. Yakın akrabası "Bucephala islandica"'dır. Gözlerinin altın sarısı olması nedeniyle bu şekilde isimlendirilmişlerdir. Yetişkin erkekler 42–52 cm arasında, 888 ila 1400 gram ağırlıktadır. Yetişkin dişiler ise; 500 ila 1182 gram ağırlığında olabilirler. Yetişkin erkekler yeşilimsi parlayan koyu renkli bir başa ve göz çevresinde yuvarlak bir yamaya sahiplerdir. .nyc .nyc New York şehrini temsil eden üst seviye alan adıdır. Uzantı, "New York City"nin baş harflerinden türetilmiştir. ICANN'a başvuru New York Belediyesi tarafından 2012 yılında yapılmış, $185.000 tutarındaki başvuru ücreti yapılan anlaşma doğrultusunda Neustar firması tarafından ödenmiştir. Başvuru onaylanmış ve alan adı 20 Mart 2014 tarihinde kullanıma girmiştir. SÃ¼tlabi Sütlabi ("Mergus albellus"), ördekgiller (Anatidae) familyasından küçük, denizel bir ördek türü. Görünüm olarak siyah-beyaz ve uçuşları sırasında bu renklerde görünebilen kuşlardır. Dişiler ve genç erkekler daha fındık kabuğu renktedir. Gagaları tırtıklı ve kancalı, balıkları dalışta yakalayabilecek şekildedir.Boyları 38–44 cm arasında değişir. Avrupa ve Asya'nın kuzey kesimlerinde yaşarlar. Ağaçların bulunduğu ortamlara ihtiyaç duyarlar. Balıktan zengin göl ve akarsuların çevrelerinde yerleşirler. Kışları Baltık Denizi, Karadeniz, Kuzey Almanya gibi ülkelere göç ederler. Yuvalarını ağaç delikleri, ağaçkakan yuvaları gibi yerlere yaparlar. 6 ila 9 arası kerem renkli yumurta yumurtlarlar. Utangaç kuşlardır, rahatsız edildiklerinde kaçarlar. TarakdiÅŸ Tarakdiş ("Mergus serrator"), ördekgiller (Anatidae) familyasından bir ördek türü. Yetişkin tarakdiş 52–58 cm uzunluğunda ve 67–82 cm kanat genişliğindedir. Dikenimsi bir ibiğe ve kenarları taraklı, uzun, kalın ve kırmızı bir gagaya sahiptirler. Yetişkin erkeklerin başı daha parlak-yeşil, boyun beyaz, göğüs pas renkli, sırt siyah ve alt kısımlar beyazdır. Yetişkin dişiler, pas rengi bir başa ve grimsi vücuda sahiptirler. Genç bireyler, dişilere benzer, beyaz yakalık daha az ve beyaz kanat çizgileride dah küçüktür. Dişilerin ötüşleri; çatlak ve "prrak prrak" şeklinde, erkeklerinkiyse, daha kesikli ve azdır. Tarakdişler dalarak ve suyun altnda yüzerek beslenirler. Genel olarak balık yerler, fakat sucul böcekler, kabuklular ve kurbağalar da besinleri arasındadır. Tarakdişler düz uçuları sırasnda en hızlı uçan kuşlardandırlar. Kuzey Amerika'nın, Grönland'ın Avrupa ve Asya'nın tatlı su gölleri ve nehirlerinde yerleşim gösterirler. Yuvaları sulara yakın, yerde ve korunaklıdır. Kışları kuzeyel kuşlar daha ılıman güneylere göç ederler. Büyük tarakdiş Büyük tarakdiş ("Mergus merganser"), ördekgiller (Anatidae) familyasından iri bir ördek türü. Avrupa, kuzey Asya ve kuzey Amerika'da yayılış gösterirler. Genellikle göl kenarları ev akasularda yerleşirler. Yuvalarını ağaç deliklerine yaparalar. Üçalt tür vardır: Erkekler ve dişiler kolayca ayırt edilebilir. Erkek büyük tarakdişler koyu yeşil bir başa sahiplerken, dişiler kırmızımsı-kahve başa sahiplertirler. Bu kuşlar 70 cm uzunuğnda ve 78–94 cm kanat genişliğindedirler. Gagalarının tırtıkları sayesinde balıkları sıkıca tutabilen beslenen büyük kuşlardır. Midyeler, karidesler de besinlerini oluşturur. Genç kuşlar genellikle sucul böcekleri yerler. Kuzey Amerika'daki kuşlar küçük gruplar halinde daha güneylere göç ederler. Diğer yerlerdekiler de göç ederken, Avrupa'dakiler genellikle yerleşiktirler. Yaradılış ?? operatörü ?? operatörü ya da birleşme operatörü herhangi bir değere sahip olmayan değişkenlere öntanımlı bir değer atamak için kullanılan ikili işleçtir. "Muhtemel boş değişkene" bakılır, "true" veya "false" kontrolü yapılır. İkili matematik kontrolüne dayanarak, "muhtemel boş değişken" boş ise öntanımlı değer, değilse "muhtemel boş değişken" gönderilir. Fonksiyonel programlamada kullanılan operatörüne benzer. Bu operatörün en sık kullanım sebebi boş kontrolü yapılan satırlardaki kod miktarını azaltmaktır. Örnek olarak, C#'ta bir sayfanın "Title" değeri boş ise başka bir değer atayarak değiştirmek için şu kod kullanılır: Ergün Toğrol Ergün Toğrol (d. 6 Mart 1933, Ankara, Türkiye), Türk akademisyen. Ankara Atatürk Lisesi'ni 1950 yılında bitirdi. Lisans eğitimini İTÜ İnşaat Fakültesi'nde 1957 yılında tamamladı. Yüksek lisans'ını Cambridge Üniversitesi'nden 1960 yılında aldı. 1963 yılında İTÜ İnşaat Fakültesi'nden Doktora derecesi aldı. 1973 yılında doçent, 1982 yılında Profesör oldu. 1982 ile 1992 yılları arasında iki dönem Boğaziçi Üniversitesi'nde rektörlük yaptı. Emekli olduğu 2000 yılına kadar İstanbul Teknik Üniversitesi İnşaat Fakültesi Geoteknik Anabilim Dalında Profesör olarak çalıştı. 2003 yılından itibaren İstanbul Üniversitesi Mühendislik Fakültesi İnşaat Mühendisliği bölümünde ders vermektedir. Zemin Mekaniği ve Geoteknik Mühendisliği alanında yayınlanmış 22 kitabı, 100’den fazla makalesi bulunmaktadır. Son kitabı Doç.Dr.Oğuz Tan ile birlikte hazırladıkları "“Kazıklı Temeller”" 2003 tarihinde yayımlanmıştır. İhsan Doğramacı Bilkent Üniversitesi Mütevelli Heyeti Başkanvekilidir. Semih Salih Tezcan Semih Salih Tezcan (d. 3 Mayıs 1932), Türk akademisyen. Lisans eğitimini İTÜ İnşaat Fakültesi'nde 1953 yılında tamamladı. Yüksek lisansını aynı bölümde 1954 yılında aldı. 1960 yılında İTÜ İnşaat Fakültesi'nden Doktora derecesi aldı. 1962 yılında Kanada'ya gitti. British Columbia Üniversite'sinde doçentlik yaptı. 1968 yılında profesör oldu. 1979 ile 1982 yılları arasında Boğaziçi Üniversitesi'nde rektörlük yaptı. Rektörlüğü sırasında 1980 ile 1981 yılları arasında YÖK Rektörler konseyi başkanlığı yaptı. Cyrus Hamlin (misyoner) Cyrus Hamlin (d. 1811, Waterford, Maine, ABD - ö. 1900, Lexington, Massachusetts, ABD), Amerikalı misyoner ve eğitimci. 1834 yılında Bowdoin College'den mezun oldu. 1837 yılında ise Bangor Theological Seminary eğitimini tamamladı.1838 yılında American Board isimli kuruluş adına misyoner olarak ABD'den ayrıldı. Ocak 1839 yılında Osmanlı İmparatorluğu'na geldi. 1860 yılında Robert Kolej'in kurulması çalışmalarına başladı. 1876 yılına kadar okulun başkanı olarak hizmet verdi. Sonra ABD'ye dönüp, Bangor Theological Seminary okulunda dogmatik teoloji konusunda profesör olarak hizmet vermeye başladı. 1880 yılında Vermont'ta bulunan Middlebury College'in rektörü oldu. Bu görevi 1885 yılına kadar sürdü. Rektörlüğü döneminde 1883 yılında okula ilk defa kız öğrenci kabul edilmeye başlandı. İsmi, Boğaziçi Üniversitesi Güney Kampüs'te bir binaya verilmiştir. TCG Kocatepe (D-354) , 1974'te Türk Silahlı Kuvvetleri'nin gerçekleştirdiği Kıbrıs Harekâtı sırasında Türk Hava Kuvvetleri tarafından dost ateşiyle batırılan Türk Deniz Kuvvetleri gemisi. Gearing sınıfı bir muhrip olan USS "Harwood" (DD/DDE-861) 17 Aralık 1971 tarihinde Türk Deniz Kuvvetleri'ne katılmıştır. Harekât'ın ikinci günü olan 21 Temmuz 1974'te, Yunanistan'dan yolan çıkan deniz konvoyunun Baf limanına askerî malzeme götürmekte olduğuna dair istihbarat alınınca, Girne açıklarında bulunan , ve 'a önleme harekâtı emri verilmiştir. Harekât planına göre, Yunan konvoyunu hedef alan hava taarruzundan sonra, üç Türk gemisi konvoydan geriye kalanlara denizden taarruz edeceklerdir. Bu, düşman konvoyunun imhasını amaçlayan, iyi düşünülmüş bir plandır. Yunan konvoyu Baf'a hiç hareket etmemiştir. Türk keşif uçağı Rodos'tan gemiye nakledilen 12 askeri kamyon görmüştür. Genelkurmay'daki koordinasyonsuzluk sonucu bu bilgi 12 gemilik konvoy olarak algılanmıştır. Harekât planına sadık kalan üç Türk gemisi ise hedef bölgeye intikâl ederek harp durumuna geçmişlerdir. Çok geçmeden kuzeyden gelen Türk filoları, hedef bölgedeki Türk gemileriyle karşı karşıya gelmişlerdir. Telsizden Türkçe anonsu duyan ve gemilerin pruvalarındaki Türk bayraklarını ve diğer sembolleri gören pilotlar, kısa bir tereddüt yaşamışlar ve Ankara Akıncı ile temas kurmuşlardır. Hava üssü, durumu hemen Harekât Başkanlığı'na iletmiştir. Bunun bir Rum oyunu olduğundan hiç tereddüt etmeyen Harekât Başkanlığı yetkilileri, filolara gemileri batırma emri vermiştir. Zira bu durumla sıklıkla karşılaşıldığı gibi, aynı gemilerden Yunanistan Deniz Kuvvetleri'nde de bulunuyordu. 'de 54 mürettebat ve 13 deniz piyadesi olmak üzere toplam 67 personel şehit düşmüş ve 21 Temmuz ya da 22 Temmuz'de TCG "Kocatepe" batmıştır. TCG "Adatepe" ve TCG "Mareşal Fevzi Çakmak" da hasar almışlar ancak kuzeye, Türk sahillerine çekilebilmişlerdir. Kocatepe'nin komutanın da içlerinde olduğu bir kısım asker botlarla Türkiye'ye ulaşmaya çalıştı. Bu askerler İsrail Deniz Ticareti Okulu teknesine rastladı. Bu tekne tarafından bölgede yapılan tur sonucunda 42 asker kurtarıldı. Askerler daha sonra Hayfa'dan uçakla Türkiye'ye getirildi. Lübnan gemileri tarafından toplanan askerler ise Kaddafi tarafından karşılandı ve Türkiye'ye teslim edildi. Gemi komutanı zamanın Deniz Albayı Güven Erkaya da dâhil olmak üzere, hayatta kalan personelden bir kısmı Türk gemilerince kurtarılmış; diğer bir kısmı da Libya, İngiliz ve İsrail gemilerince denizden alınarak Türkiye'ye dönmüşlerdir. IBM DB2 IBM DB2, IBM tarafından geliştirilmiş ilişkisel veritabanı yönetim sistemidir. Unix başta olmak üzere Linux, IBM i, Z/OS ve Windows sunucularında çalışır. IBM, DB2'nin yanı sıra bir başka veritabanı yönetim sistemi(RDBMS) olan Informix'i de 2001 yılında satın almıştır. DB2 uzun bir geçmişe sahiptir. Oracle'ın ticari veritabanı ürünü daha önce üretilmesine rağmen IBM DB2 SQL kullanan ilk veritabanı yazılımı olarak kabul edilir. DB2 veritabanı yönetim sistemi IBM tarafından 1983'te yayınlandı. DB2'nin alt yapısını hazırlayan ve IBM'de çalışan Edgar Codd, Haziran 1970'te ilişkisel veri tabanı modeli teorisini sunmuştu. Daha sonra bu teorisini gerçekleştirmek için Alpha isminde bir ilişkisel veritabanı dili yaptı. O dönem IBM Codd'un bu fikrine inanmadı fakat Codd'un gözetiminde olmayan bir grup programcı, Codd'un temellerini attığı ilişkisel modeli devam ettip SEQUEL dilini geliştirdi. (Structured English QUEry Language – Yapılandırılmış İngilizce Sorgu Dili). IBM ilk ilişkisel veritabanı ürününü yayınladıktan sonra, bu ürüne bir de kurumsal düzeyde kullanılabilecek bir dil ihtiyacı duydu ve SEQUEL'i elden geçirip değiştirerek SQL (Structured Query Language – Yapılandırılmış Sorgu Dili) olarak adlandırdığı dili kullandı. Illustra firması nesne-ilişkisel veritabanı yönetim sistemi Informix'i yayınladıktan sonra Oracle ve IBM veritabanı motorlarını, bu nesne ilişkisel yeteneği desteklemesi için geliştirmek zorunda kaldı. İlerleyen yıllarda IBM Informix'i satın aldı ve günümüzde nesne-ilişkisel modelin geliştiricisi olarak kabul ediliyor. İlerleyen yıllarda IBM DB2 ürününü geliştirerek platform desteğini ve programlama dili desteğini arttırdı. Günümüzde DB2 PDA'lar da dahil olmak üzere 19 farklı platformda 15'ten fazla programlama dilini desteklemektedir. 2009'da DB2 motoru MYSQL içerisinde kullanılabilir hale geldi. Kara başlı dikkuyruk Kara başlı dikkuyruk ("Oxyura jamaicensis"), ördekgiller (Anatidae) familyasından küçük bir dikkuyruk türü. Yetişkin erkekler, pas kırmızısı vücutlu, siyah başlı ve mavi gagalıdırlar. Dişiler daha grimsi kahverengi vücutlu, grimsi yüzlü ve daha koyu renkli bir gagaya ve koyu başa ve yanak bantlarına sahiptirler. Bu kuşlar dalar ve suyun altında yüzerler. Genellikle sucul bitki tohum ve köklerini, sucul böcek ve kabukluları yerler. Çoğunlukla kuzey Amerika'nın bataklıklarında, göl ve havuzlarında bulunurlar. Yuvalarını sık bataklık bitkileri arasına, suyun yakınına yaparlar. Kışları donmamış göllere ve kıyısal koylara göç ederler. Av kuşu koleksiyoncularını sayesinde, artık İngiltere'de ve geniş dağılımları olan Avrupa'da yerleşim gösterirler. Security Support Provider Interface Security Support Provider Interface (SSPI) güvenlikle alakalı muhtelif işler için Microsoft Windows tarafından kullanılan bir Win32 arayüzüdür. SSPI, birçok Security Support Providers (SSPs) için arayüzdür. Bir Security Support Provider, en az bir emniyet paketini uygulamalara tesis eden bir dinamik bağlantı kütüphanesidir (İng. ", "). Pullu ötleğen Pullu ötleğen ("Sylvia melanothrax"), ötleğengiller (Sylvidae) familyasından Kıbrıs'ta yerleşim gösteren bir ötleğen türü. Boyları yaklaşık 13 cm'dir. Diğer ötleğen türleri gibi dişiler ve erkekler farklı tüylere sahiplerdir. Görünümleri gözlüklü ötleğen benzerdir, pul gibi görünen siyah beyaz tüyleriyle onlardan ayrılırlar. Yetişkin erkeklerin sırtı gri, başları siyah ve gaga üstleri beyaz yamalıdır. Diğer ötleğenlerden farklı olarak, alt kısımlar ağırlıklı siyah çizgilidir. Dişilerin sadece üstü daha grimsi, baş gri ve ışıkta parlayan beyaz beneklidir. Ayakları kırmızıdır. Şakımaları hızlı ve canlı, Maskeli ötleğene benzerdir. Açık ve kurak alanlarda, tepe yamaçlarında bulunurlar. Yuvalarını çalılara yaparlar. Yuva için kısa çalıları veya katır tırnağına benzer bitkileri seçerler. 4 ila 6 yumurta bırakırlar ve kuluçkaya yatarlar. Diğer ötleğenler gibi, böcekçil beslenirler, bazen dağ meyvelerini de yiyebilirler. Kıbrıs, Türkiye'de Göksu deltasında bulunurlar. Kışları Türkiye'de geçirirler. Bu küçük kuşlar, kısa süreli göçmendirler ve kışları İsrail, Ürdün ve Mısır'a göç ederler. Htaccess .htaccess (Hypertext Access, Türkçe: "Zengin metin erişimi") Apache başta olmak üzere çoğu ağ sunucusu tarafından kullanılan web alanı üzerinde ayar değişimleri yapılmasını sağlayan dosyadır. Seinen , genelde 18-30 yaş arası erkek okuyucu/izleyici kitlesini hedef alan bir manga altkümesidir, fakat 40 yaş civarı işadamlarını amaçlayan bazı çizgi romanlarda okuyucu/izleyici kitlesi daha yaşlı olabilir. Çok çeşitli çizim stillerini barındırır ve avangarddan pornografiye kadar değişen oldukça geniş bir konu yelpazesi vardır. Seinen manganın kadınlardaki karşılığı joseidir. Bu tür, "yetişkin" (veya "olgun izleyici") Türkçe terimleriyle karşılaştırılabilinir. Bir çizgi romanın seinen olup olmadığını söylemenin en genel yolu orijinal kanji metnin üzerinde furigananın kullanılıp kullanılmadığına bakmaktır. Furigananın olmayışı, yetişkin okuyucu kitlesinin hedeflendiğini ima etmektedir. Manganın yayınlandığı derginin başlığı da önemli bir göstergedir. Başlığında "young" (genç) kelimesini içeren Japonca manga dergileri (ör: "Young Jump") seinendir. Diğer popüler seinen manga dergileri "Ultra Jump", "Afternoon" ve "Big Comic" 'tir. Gıda katkıları listesi Bu aşağıdakiler Codex Alimentarius komitesi tarafından hazırlanmış besin katkıları listesidir. INA # altındaki International Numbering System sayıları, her bir katkı maddesinin net olarak belirtilebilmesi için komitece atanmıştır. "E" numara sistemi ile GKM nin temel işlevlerine göre sınıflandırılması şu şekildedir : Avrupa Birliği ülkelerindeki paketlerde onaylanmış katkı maddelerinin önüne "E' harfi konmaktadır. Avustralya' ve Yeni Zelanda harf kullanmamaktadır. Aşağıdaki tabloda Avrupa için onaylanmış maddeler 'E', Avustralya' ve Yeni Zelanda için onaylanmış maddeler de 'A' harfi ile gösterilmiştir. Josei Hikâyeler, Japonya'da yaşayan kadınların gündelik deneyimleri hakkında olmaya meyillidir. Aralarında liseyi konu alan birkaç manga bulunmasına rağmen çoğunluğu yetişkin kadınların hayatlarını anlatır. Tarz olarak genelde shōjonun çok daha sade ve gerçekçi versiyonudur; küçük ayrıntıları kaçırmaz ve çok büyük, parıltılı gözler çizilmez. Tanımlanan bu tarzın, dışında bulunan istisnalar vardır fakat joseiyi josei yapan bu kısmi demografiğin içerisindeki çizgi romanların bir dereceye kadarki biçimsel devamlılıklarıdır (aynısı, farklı biçimsel eğilimleri olan farklı demografikler için de geçerlidir). Bununla beraber, shōjo manganın aksine josei mangalar (idealize edilmiş bir romantizm yerine) gerçekçi bir aşk yansıtabilir. Josei mangaların bir alt türü de homoseksüel erkek ilişkilerini konu alır fakat yaoi ile karıştırılmamalıdır, joseinin hikâye anlatımı çok daha olgundur. HÃ¼seyin Avni Zaimler Hüseyin Avni Bey/Paşa (ailesinin aldığı soyadı: Zaimler, 1877 Manastır - 10 Mart 1930 Adana) Türk asker ve siyasetçi. Nüfus Nazırı Mustafa Bey'in oğluydu. Manastır İptidai Mektebi, Askerî Rüştiyesi ve İdadisini tamamladıktan sonra Eylül 1893'te Harbiye Mektebine girdi. Kasım 1895'te Piyade Mülazım rütbesiyle mezun olarak Rumeli Ordusu'na katıldı. 1897 Osmanlı-Yunan Savaşı'na katıldı. 1903'te Yüzbaşı, 1908'de Kolağası rütbesine terfi etti. Meşrutiyetin ilânından sonra Manastır Merkez Komutanlığı'na atandı. Temmuz 1909'da Yanya Polis Müdürü oldu. Binbaşı rütbesine terfi etti. Balkan Savaşları'nda yaralandı. Sırp Ordusu'na esir düşerek Niş'e götürüldü. Ağustos 1914'te Jandarma sınıfına geçerek Adana Jandarma Alay Komutanı oldu. Bu görevdeyken Ermeni çetelerine karşı savaştı. Ağustos 1916'ta Kaymakam rütbesine terfi ederek İzmir Jandarma Alay Komutanı oldu. Mart 1918'de Miralay rütbesine terfi ettiyse de ticaretle meşgul olduğuna dair ihbar üzerine Mayıs 1918'de emekliye sevk edildi. Mütarekeden sonra İngilizler tarafından Ermeni kırımı ile ilgili olarak arandığı için saklandı. İzmir'in işgal edilmesi üzerine Millî Mücadele'ye katıldı. Eylül 1919'de Akhisar Havalisi Komutanına asaleten, Şubat 1920'de İzmir Kuzey Cephesi Komutanı vekaleten atandı. Birinci TBMM'e Saruhan (Manisa) mebusu olarak seçildiyse de Biga Mutasarrıfı ve Komutanı olarak Ahmet Anzavur kuvvetlerine karşı mücadele verdiği için Ankara'ya gelemedi. TBMM tarafından süresiz izinli sayılarak 5 Eylül 1920 Konya Mevkii Komutanı oldu. Konya'da isyanları bastırdıktan sonra Ocak 1921'de meclise katıldı. II. ve III. dönemde Cebelibereket (Osmaniye) mebusu seçilip ölümüne kadar milletvekilliğini korudu. 21 Kasım 1923 tarihli kararıyla Kırmızı-Yeşil Şeritli İstiklâl Madalyası ile taltif edildi. 24 Ocak 1924 tarihli ve 400 sayılı kanun uyarınca Mirliva rütbesine terfi ettirildi ve Paşa oldu. Aynı yıl ordudan emekli oldu. 1930 yılında Adana'da vefat etti. Rua Rua("Ρουας" ), Rona("Ρουας") ya da Ruga("Ρούγας"), Hun İmparatorluğu'nun hükümdarı. Bleda ve Attila'nın amcasıdır. 425 yılından 434'teki ölümüne kadar kardeşi Oktar'la birlikte Hun İmparatorluğu'nu yönetmiştir. 430 yılında Oktar'ın bir Cermen kavmiyle olan savaş esnasında hayatını kaybetmesi sonucu tahtın tek hakimi olmuştur. 452 yılına ait Chronica Gallica'da Rua'nın 434 yılındaki ölümünden sonra tahtı Bleda'nın aldığı yazıyordu. Akitanya'lı Aziz Prosper'in 432 yılına ait notlarında kendisinden şöyle bahsediliyordu: "Aëtius kaybettiği görevinden sonra yaşamına kendine ait bölgesinde devam ediyordu. Fakat düşmanlarından bazılarının beklenmedik saldırılarla onu esir alma teşebbüslerinin ardından önce Roma'ya, ardından da Dalmaçya'ya kaçtı. Pannonia yolu üzerinde Hunlara ulaştı. Hun hükümdarıyla arasındaki dostluk ve oradan aldığı yardımlar sayesinde Roma'lı yöneticilerle anlaşma sağladı ve eski görevine geri döndü. [...] Rua, Hunların hükümdarıydı." Aëtius bu yardıma karşılık olarak Hunlara Pannonia bölgesini vermiştir. Rua döneminde Batı Roma İmparatorluğu ile iyi ilişkiler kurulmuştur. Diğer taraftan Doğu Roma İmparatorluğu (Bizans) üzerine fazlaca baskı uygulanmıştır. Hatta Bizans ağır bir vergi karşılığında barışa zorlanmıştır. Bizans'ı ilk kez yıllık vergiye bağlayan Hun hükümdarı Rua olmuştur. Bu dönemde Hunlar Bizans'a karşı siyasal üstünlük sağlamıştır. Rua'dan sonra devletin başına Attila geçmiştir. Rua'nın diğer kardeşleri Muncuk, Aybars ve Oktar idi. Attila'nın babası olan Muncuk öldüğünde merkezde Rua, diğer iki kardeş ise devletin Doğu ve Batı kanatlarının başında hüküm sürmüştür. Günümüz Macarcasında geniş alan, toprak, tarla gibi anlamlara gelen bu sözcük Macaristan'da sıkça rastlanan bir aile isimdir ancak Macarca isimlerde soyadının aile tarafından verilen isimden önce yazılması kuralı nedeniyle genellikle ön isim olarak karşılaşılmaktadır. Tarihi kaynaklarda "Ρούγας" (Rougas), "Ρουας" (Rouas) ve "΄Ρωίλας" (Roilas) gibi şekillerde karşımıza çıkan bu karakterin ismi, 1935 yılında Murat Uraz tarafından yazılmş olan "Türk Adları" adlı kitapta "Rona" halinde "Hun başbuğu" olarak geçmektedir. Tokol Tokol, yağlı tohumlar ve yenen yağların minör bileşenleri olan tokoferol ve tokotrienollerin ikisine birden verilen addır. Yenen yağlar ve yağlı tohumlar, bozucu prosesleri önleyen veya bunların kontrolünde kullanılabilen aktif bileşenleri içeren sabunlaşmayan maddelerin zengin kaynaklarıdır. Trigliserid olmayan bileşenler öncelikli tokoller (tokoferol ve tokotrienoller), fenolik ve flavonoidler, steroller, fosfolipidler, karotenoidler ve triterpenil alkoller ve fitik asit bileşikler ailesine aittir. Her bir yağ bu bileşiklerden birkaç sınıfı içerebilir. Triaçilgliseroller olmayan bileşikler gıda olarak işlem ve kullanım sırasında ayrılabilir ki en önemlileri tokoferoller ve tokotrienollerdir. Bileşik sınıfının keşfi 75 yılı aşkın bir süreye dayanır. O zamandan beri bileşiklerin muhtelif önemli fizyolojik aktiviteler sergilediği kaydedilmiştir. Bunlar aynı zamanda katı ve sıvı yağlar gibi besinler için antioksidan olarak kullanılır. Bunu ya kendi başlarına yapar ya da daha tipik olarak askorbat, sitrat, gallat veya lesitin türevleriyle karışım halinde yapar. Tokoferoller bir kroman halkası ve uzun, doymuş bir fitil zinciri ihtiva eder. Tokoferollerin pek çok izomeri tanımlanmıştır. α-, β-, γ- ve δ- izomerleri genellikle bol miktarda bulunur. α, β, γ ve δ şeklinde gösterilen dört tokoferolün farkı, kroman halkası üzerindeki metil gruplarının sayı ve pozisyonudur. Yine α, β, γ ve δ şeklinde gösterilen tokotrienollerin mukabil tokoferollerle aynı kroman halkaları vardır ama yan zincirleri 3', 7' ve 11' pozisyonlarında çifte bağlıdır ve doymamıştır. Ana bileşik α-tokoferol ya da E vitamini fenolik zincirde üç metil grubu ve bir p-eter bağlantısı gösterir. Bazı bitkilerde ester α-tokoferil asetatı da doğal olarak oluşur; fenolik hidroksil grubu eksikliğinden dolayı onun hiçbir gerçek antioksidan aktivitesi yoktur fakat esterin bazı koşullarda hidrolize olabileceğini gösteren bulgular vardır. E vitaminin memelilerdeki hücre zarlarında konsantrasyonu oldukça düşük olmakla birlikte (<0,1 nmol/mg protein) normal işleyen hücrelerde otooksidatif tahribi birçok durumda engellemek için yeterli görülmektedir. Tokoller bitki dokularında geniş olarak yayılmış monofenolik ve lipofilik bileşiklerdir. Vitamin E aktivitesine sahip sekiz farklı tokol vardır, hepsi veya bir kısmı yenebilen değişik yağlarda bulunur. Tokoferoller ve tokotrienoller kroman halkasındaki metil gruplarının sayısı ve pozisyonuna göre α, β, γ ve δ diye sınıflandırılır. α izomeri 5,7,8-trimetil; β izomeri 5,8-dimetil; γ izomeri 7,8-dimetil ve δ izomeri de ana bileşiğin 8-metil türevidir. Yan zincir tokoferollerde doymuş, tokotrienollerde ise doymamıştır. Doğal tokoferollerin hepsi de 2', 4' ve 8' pozisyonlarında üç asimetrik karbon içerir. Tokoferollerin doğadaki biyosentezi, yalnızca RRR stereoisomere yol açar. Örneğin, doğal kaynaklardan türetilen α-tokoferol, 2R,4'R,8'R-α-tokoferoldür. Aksine, kimyasal sentezle, izofitolün tri-, di- veya monometil hidrokinonla kondensasyonuyla üretilen tokoferoller, 8 stereoizomerin ekimolar rasemik karışımlarıdır. Ticari ürünlerdeki E vitamini aktivitesi yalnızca onun α-tokoferol içeriği ile ölçülür. Vitamin E aktivitesine göre en aktif olanı α-tokoferoldür. Öteki tokollerin aktiviteleri β-tokoferol %15-40, γ-tokoferol %1-20 ve δ-tokoferol ise %15-30'dur. α-tokotrienolün %1, β-tokotrienolün %15-30, γ-tokotrienolün %1-5 ve δ-tokotrienolün E vitamini aktivitesi %1'dir. Doğal α-tokoferolün (2R, 4R, 8R-tokoferol) aktivitesi sentetik hep rasem (all-rac-) α-tokoferolden %30 daha yüksektir. Tokollerin antioksidan aktiviteleri kimyasal yapılarına ve konsantrasyonlarına bağlıdır. Genel olarak tokoferollerin antioksidan aktiviteleri δ- > γ- > β- > α- sırasına göre azalır. Literatür sonuçlarına göre tokoferoller yüksek konsantrasyonlarda prooksidan olarak etki edebilir ve aktiviteleri temperatüre bağlıdır. Tokotrienollerin antioksidan aktiviteleri genellikle tokoferollerden daha fazladır. Serbinova ve arkadaşlarına göre α-tokotrienol, α-tokoferolden araştırılan sisteme göre 6.5-60 defa daha büyük antioksidan aktivitesine sahip olabilir. Hem tokoferol hem de tokotrienollerin aktif sitesi kroman halkalarındaki 6-hidroksil grubudur. Esterlendiklerinde 6-hidroksil grupları bloke olur. Bu nedenle tokoferol ve tokotrienoller yalnızca serbest, esterlenmemiş halde gıda antioksidanı olarak kullanılır. Fakat esterler hava, ışık, metal gibi oksitleyici ajanlara maruz kaldıklarında serbest tokoferollere oranla daha stabildir ve besinleri güçlendirmek için ya da besin katkı maddesi olarak kullanılır. Sindirim sistemimizde esterler lipazlar tarafından hidroliz edilir ve serbest tokoferol biçiminde emilir. Tokoferol ve tokotrienoller insan kanında serbest, esterlenmemiş halde bulunur. Deriye uygulanan tokoferol ve tokotrienoller hem yüzeyde hem de deriye nüfuz ettikten sonra antioksidan olarak işlev görür; bunun aksine tokoferol esterleri deriye nüfuz ettikten sonra antioksidan olarak işlev görür ve serbest tokoferol formuna hidroliz olur. Tipik Amerikan beslenmesi α-tokoferolden çok γ içermesine rağman plazma ve dokular γ-tokoferolden en az 2-3 kat fazla α içerir. α-Tokoferolle karşılaştırılabilir miktarda bile kullanıldığında plazma ve dokularda tokotrienol konsantrasyonu düşüktür. Aynı şekilde, RRR-α-tokoferil asetat kan seviyesini eşit miktardaki all-rac-α-tokoferil asetata göre daha fazla yükseltir. Bu farklılıklara, büyük oranda karaciğerde gerçekleşen biyodiskriminasyonun yol açtığı görülmektedir. İlgili mekanizmalardaki araştırmalar, döteryumla tanımlanan tokoferollerin sentezi sayesinde büyük ölçüde kolaylaşmıştır. Araştırmacılar bu tokoferolleri insan ve hayvanlara tek tek ya da karışım halinde vermişler ve bunların emilim, taşınma ve dokulardan alımını araştırmışlardır. α-Tokoferol ve γ-tokoferol aynı ölçüde iyi emilir. Ancak α-tokoferol, olgunlaşmamış VLDL'ye salgılanmayı tercih eder. Aynı şekilde, RRR ve SRR stereoizomerleri de aynı ölçüde iyi emilir fakat RRR dokularda ve kanda daha yüksek düzeylerde α-tokoferol oluşumuna neden olur. Proteine bağlanan bir tokoferolün RRR-α-tokoferolün olgunlaşmamış VLDL'ye tercihen katılmasından sorumlu olduğu belirtilmiştir. Bu protein fare, tavşan ve yakın zamanda insanlarda belirlenip tanımlanmıştır. Bu protein RRR-α-tokoferole diğer tokoferollere göre daha eğilimlidir. Proteine bağlanan tokoferolün doğal oluşan RRR'nin sentetik all-rac-α-tokoferol üzerindeki biyodiskriminasyonundan sorumlu olduğu önerilmiş fakat henüz kesinleşmemiştir. Bu hipotezi destekleyen bir kanıt, insan ve hayvanlarda her iki formun benzer emilimlerine rağmen, all-rac formun daha düşük kan ve doku düzeyi göstermesidir. Keza aileden gelme izole E vitamini eksikliği bulunan hastalarda tokoferol transfer proteini azdır ya da hiç yoktur ve bu diskriminasyon yoktur veya çok zayıftır. Bitkisel yağlarda tokollerin oluşması değişik iken hayvansal yağlar genellikle α-tokoferol içermesine rağmen kültür balıkları öteki tokoferolleri (özellikle γ-tokoferolü) absorblayabilir ve etlerinde depolayabilir. Bitkisel yağlarda bol miktarda α-, γ- ve δ- tokoferoller bulunurken β- izomeri daha az oranda bulunur, yalnız buğday embriyon yağı bu izomeri yüksek miktarda bulundurur. Tokotrienollerin yağlardaki miktarı palm (hurma) ve buğday embriyon yağları haricinde (ki bu yağlar relatif olarak trienolleri daha yüksek miktarda içerir) genel olarak tokoferollerden çok daha azdır. Bitkisel yağlardaki total tokol miktarı yağın artan iod indisi ile veya doymamışlık derecesi ile artar. Bitkisel yağlardaki tokoller genellikle işlenmeleri sırasında isole edilir. Piyasada bulunan tokoferol karışımlarının çoğu soya yağının işlenmesi sırasında yan ürün olarak ele geçer. Tokoller primer antioksidanlar olarak etki ettiklerinde askorbik asid okside olmuş tokolleri indirgeyerek rejenere edebilir. Tokoferoller ve fosfolipidler arasındaki sinerjizm literatürde rapor edilmektedir. Fosfolipidler tokoferollerin bozunmasını önler böylece yenen yağların ve lipid bazlı ürünlerin raf ömürleri uzatılmış olur. Ayrıca tokoferollerin askorbik asid ve lesitin (veya öteki fosfolipidler) ile üçlü karışımları çeşitli gıda lipidlerinin stabilize edilmesinde kullanılabilmektedir. Tokoferoller yanında steroller de yenen yağların trigliserid olmayan fraksiyonunun önemli bir bileşenidir. Fitosterollerin sağlık ve beslenmedeki önemleri yine gündeme gelmiş ve bu tip ürünler (benefat margarine) piyasaya sürülmüştür. Tokoller denince akla tokoferoller ve tokotrienoller gelir. Tokotrienoller moleküler açıdan tokoferollere benzer; tek farkla ki o da isoprenoid yan zincirde üç çifte bağları vardır. Tokoferoller ve tokotrienoller, belirli sebze yağlarında, tahıllarda ve diğer bitkisel ürünlerde yüksek yoğunluklarda (1000 ppm'e kadar) bulunan bileşiklerdir. Buğday tohumu, mısır, ayçiçeği ve pamuk yağı, suda erimesi oldukça zor olan bu bileşikler bakımından oldukça zengindir. El sürülmemiş bitkide, bunlar kloroplastlarda (bunlarda her on klorofil molekülüne karşılık bir α-tokoferol molekülü bulunur. Çok daha düşük düzeyde de hayvan dokularında bulunur; örneğin insan kalbi 20 ppm α-tokoferol içerir. Hayvan vücudunda bunlar genellikle lipid bakımından zengin olan, kan lipoproteinleri, mikrozomlar veya mitokondrial zarlar gibi sitelerde lokalizedir. Tokotrienoller bitkiler aleminde yaygın biçimde bulunur. Genel olarak bunlar buğday, arpa, çavdar, pirinç gibi tahıllarda, hurma yağı gibi yağlarda ve kauçuk (Hevea brasiliensis) hammaddesinde bulunur. Hurma yağı tokotrienol bakımından diğer yağlara göre daha zengindir. Fiziki rafine işleminden sonra hurma yağ asidi distilatında (PFAD) toplanan tokoferoller %0,8 oranında ya da daha fazladır. Dolayısıyla PFAD doğal tokoferol ve tokotrienol açısından iyi bir kaynak olarak görülür. Doğal hurma yağı bitkiler arasındaki en zengin karotenoid ve tokotrienol kaynağıdır. Karotenoidlerin ve hurmadaki E vitaminin besleyici değeri araştırmalarla desteklenmektedir. Halen karotenoid ekstraksiyonu için üç ticari süreç vardır. Bunlar, PORIM, Carotech ve Lion Corporation tarafından geliştirilmiştir. Karoten katkılı hurma yağı üretimi için iki yöntem vardır, biri PORIM'e diğeri ise Unitata'ya aittir. Hurma yağ asidi distilatı (PFAD) %0,4-0,8 tokoferol ve tokotrienol içerir. Tokotrienoller ana bileşeni oluşturur. PFAD'nin büyük bölümü serbest katı yağ asidleridir. PFAD'nin tam bileşimi aşağıdaki tabloda verilmektedir. Boris Gelfand Boris Gelfand (24 Haziran 1968) büyük bir satranç ustası ve satranç yazarı. Beyaz Rusya, Minsk'te doğdu, 1988 yılında İsrail'e göç etti. Şimdi Rishaon LeZion'da yaşıyor. İsrail ulusal satranç takımının halihazırdaki üyesidir. Temmuz 2007 FIDE listesinde 2733 ELO reytingine sahip olması onu dünyada on üçüncü ve İsrail'de ise 1 numara yapar. Gelfand 17 yaşında Sovyetler Birliği Jünyor şampiyonu idi. Ve ikiyıl sonra da Avrupa jünyor şampiyonu oldu. 1988 yılında ilk dünya şampiyonluğu'nun ortağı oldu; fakat unvan Joel Lautier'e gidiyordu. Sonraki yıl GM (Grand Master) unvanını kazandı. profesyonel yaşamında yaklaşık 30 turnuva kazandı. Bunlar arasında Wijk Aan Zee (1992 ve 1994) ve birincilikleri Biel'de (1993), Dos Hermanas (1994), Belgrad (1995), Tilburg (1996) ve Malmö(1999). Gelfand 2004 yılında 20 Aralık-29 aralık tarihleri arasında yapılan Pamplona, Navarra turnuvasını kazandı. Gelfand, beyazlar ile açılışında 1.d4 ile dikkate değerdir.Özellikle siyahlarda Sicilian Defence (Sicilya SavunmasÄ±) oynar. Şükrü Aydındağ Hacı Şükrü Bey (Aydındağ) (1883, İstanbul - 19 Temmuz 1935), Türk asker ve siyasetçi. 1883'te İstanbul'un Şehzadebaşı mahallesinde doğdu. Mart 1898'de Harbiye'ye girdi. Şubat 1901'de Piyade Teğmen rütbesiyle mezun olup 3. Ordu'ya atandı. Bulgar çetelere mücadele etmeye devam ederek Nisan 1902'de Üsteğmen, Kasım 1905'te Yüzbaşı oldu. Balkan Savaşında yaralandı. I. Dünya Savaşı'nda 10. Fırka emrinde Birinci Kanal Harekâtı'na katıldıktan sonra Çanakkale'de Kerevizdere ve Anafartalar Muharebelerine katıldı. Temmuz 1915'te Conkbayırı'nda yaralanarak İstanbul'a götürüldü ve hastanedeyken Binbaşı oldu. Kasım 1915'te 2. Fırka'nın emrine girerek Irak Cephesinde İngilizlerin Kutülamare Kuşatması'nda görev aldı. 2. Fırka ile İran'a sevk edildikten sonra Kasr-ı Şirin, Kirmanşah, Hacıabâd ve Esatabâd muharebelerinde Rusya İmparatorluğu ile savaştı. 1917'de Makedonya'da Ohri Gölü civarında Fransızlarla savaştı. Mart 1918'da 2. Kafkas Fırkası 6. Alay Komutanlığına tayin edilerek Batum'a geçtiyse de mütarekeden sonra birliğinin lağvedilmesiyle İstanbul'a çağrıldı. Aralık 1918'de İzmir'de bulunan 17. Kolordu emrine girip Haziran 1919'de 57. Fırka 175. Alay Komutanlığına atandı ve 27 Haziran'da Aydın'ı Yunan işgalcilerinden kurtardı. Aydın'ın kaybından sonra TBMM'e katıldı. Mart 1921'de Yarbay rütbesine terfi etti ve askerlik görevi nedeniyle izinli sayıldı. TBMM 1. Dönemi sona erdiğinde orduya dönerek bir süre açıkta kaldıktan sonra 1924'te 135. Alay komutanı oldu. 21 Kasım 1923 tarihinde TBMM Kırmızı-Yeşil Şeritli İstiklâl Madalyası ile taltif edildi. 1926'da Albay, 1933'te Tuğgeneral rütbesine terfi ederek 17. Fırka Piyade Tugay Komutanlığına atandı. 19 Temmuz 1935'te bu görevdeyken öldü. Korab Dağı Korab Dağı (Makedonca: "Голем Кораб", "Golem Korab"; Arnavutça: "Maja e Korabit"/"Mali i Korabit"). Makedonya ve Arnavutluk arasında bulunan bir dağ. Yugoslavya Sosyalist Federal Cumhuriyeti Yugoslavya Sosyalist Federal Cumhuriyeti (Sırp-Hırvatça: "Socijalistička Federativna Republika Jugoslavija"; Kiril Sırpça, Makedonca: "Социјалистичка федеративна република Југославија"; Slovence: "Socialistična Federativna Republika Jugoslavija"; Arnavutça: "Republika Socialiste Federative e Jugosllavisë"; Macarca: "Jugoszláv Szocialista Szövetségi Köztársaság"), Balkanlar'da II. Dünya Savaşı'ndan sonra kurulan ve 1992 yılına kadar hüküm süren sosyalist federal cumhuriyet. Devletin bulunduğu alanda bugün Bosna-Hersek, Sırbistan, Hırvatistan, Makedonya, Karadağ, Slovenya ve Kosova bulunur. Savaş öncesi ülkenin kurulduğu topraklarda Yugoslavya Krallığı bulunuyordu. Krallık yıkıldı. Ülke adını 1943 yılında Demokratik Federal Yugoslavya, 1946'da Yugoslavya Federal Halk Cumhuriyeti ve nihayetinde 1963 yılında Yugoslavya Sosyalist Federal Cumhuriyeti olarak değiştirdi. Cumhuriyetin ilk başkanı Josip Broz Tito'dur. Ülke Soğuk Savaş döneminde Sosyalist olmasına rağmen tarafsız bir politika izlemiştir ve Bağlantısızlar Hareketi'nin kurucu üyelerinden biri olmuştur. Yükselen etnik milliyetçilik hareketi 1980'li ve 90'lı yıllarda YSFC'nin üye ülkelerinin bağımsızlık talep etmelerine yol açtı. Bu hareketin gittikçe güçlenmesi ve Zenofobi'nin ortaya çıkmasıyla ülkede uzun yıllar huzursuz bir ortam vardı. 1991 yılında Sovyetler Birliği'nin dağılması ve bu dağılma sonucu yaşanan Doğu Bloku'nın çözülmesi devresinde ülkede Yugoslavya iç savaşları yaşandı ve bu süreç sonucunda ülke parçalandı. Parçalanma, özerk cumhuriyetlerin var olan sınırları doğrultusunda gerçekleşti. “Yugoslavya” ("Jugoslavija" / "Југославија") sözü Güney Slavca bir birleşik sözdür. Yapısında "Jug"/"Jуг" ve "Slavija"/"Славија" sözleri vardır. "Jug"/"Jуг" ("Yug") sözü “güney” anlamına gelmektedir. "Slavija"/"Славија" ("Slaviya") ise “Slavlar ülkesi” anlamındadır. “Yugoslavya”, Türkçede "Güney Slavları Ülkesi" anlamına gelmektedir. Ülkenin adı altı Güney Slav halkının (Sırplar, Hırvatlar, Slovenler, Boşnaklar, Karadağlılar ve Makedonlar) birleşimine istinaden verilmiştir. Devletin resmî adı ise 1943’ten 1992’ye dek, dönemden döneme değişiklik göstermiştir. Ülke adının veriliş şekli Slavları merkeze alır şekilde olmakla beraber, Yugoslavya topraklarında Slav olmayan birkaç millet de yaşamıştır. Arnavutlar, Macarlar, Türkler, Rumenler, Romanlar ülkenin Slav olmayan milletleri olmuşlardır. Yugoslavya adına sahip ikinci devlet olarak tarihte görünen siyasi yapı olan devletin kuruluş adı Yugoslavya Demokratik Federal Cumhuriyeti’dir (veya Demokratik Federal Yugoslavya). 1946 yılında devletin adı Yugoslavya Federal Halk Cumhuriyeti şeklinde belirlenmiştir. Devletin adı son değişiklikle 1963 yılında Yugoslavya Sosyalist Federal Cumhuriyeti olmuştur. Yugoslavya 1941 yılında Almanlar tarafından işgal edildi. Ülke içinde gerilla harpleri baş gösterdi. Yugoslavya Krallığı ordusundan artakalan bazı birlikler, II. Dünya Savaşı sırasında Nazi bozgundan hemen sonra Albay Draža Mihailović'in önderliğinde Çetnikler olarak bilinen çeteleri kurdular. Karadağ'da kukla hükümetin ilanıyla birlikte yerel ayaklanmalar başladı. İşgale karşı bir başka direniş odağı da Josip Broz Tito yönetimindeki Yugoslavya Komünist Partisi'nin Temmuz 1941'de başlattığı silahlı ayaklanmayla ortaya çıktı. Partizanlar olarak anılan komünist gerillalar Eylül 1941'de Užice kentini ele geçirdikten sonra Sırbistan ve Bosna'nın bazı yörelerini içine alan bir cumhuriyet oluşturdular. Bütün ülkeyi Büyük Sırbistan çevresinde yeniden birleştirme hedefini güden Çetniklerin izlediği strateji Müttefiklerin bölgede başlatacağı bir harekâtı temel alıyordu. Federal bir cumhuriyet programıyla ortaya çıkan Partizanlar ise direnişi bütün ülkeye yayacak bir stratejiyi öngörüyordu. Bu nedenle Mihver kuvvetlerinin direniş hareketini ezmek için Ekim 1941'de başlattığı saldırı karşısında eşgüdüm sağlanamadığı gibi, Çetnikler ve Partizanlar arasında sert ve kanlı bir çatışma kaçınılmaz hâle geldi. Mihver Devletleri saldırısı üzerine Bosna'ya çekilerek "İşçi Tugayları"'na dayalı yeni bir savaş taktiğini seçen Partizanlar, İtalyan, Alman, Ustaşa ve Çetnik birliklerinin Mart 1942'de giriştiği harekâttan sonra Bosna'nın kuzeybatı kesimini üs edindi. Tito'nun Kasım 1942'de topladığı Yugoslavya Antifaşist Ulusal Kurtuluş Konseyi (AVNOJ) direniş harekâtının bütün Yugoslav halklarını birleştirecek bir siyasal programa kavuşmasını sağladı. Müttefiklerin Balkanlar'a çıkarma yapmasından önce Yugoslavya'daki Partizan hareketini boğmak isteyen Nazi yönetimi, 1942-1943 kışında toptan imhayı hedef alan yeni bir harekât düzenlediler. Öncelikle Çetnikleri saf dışı ederek konumlarını sağlamlaştıran Partizan kuvvetleri, ardından Alman kuşatmasını yararak Karadağ'ın Durmitor bölgesine geçtiler. Mayıs 1943'te bu bölgeye yönelik ikinci Alman kuşatma harekâtı da boşa çıktı. Üstün Alman birlikleriyle şiddetli çarpışmalardan sonra sarp bir geçidi aşan Partizan kuvvetleri sonunda Bosna'nın orta kesimine ulaşmayı başardı. Yugoslavya'nın bağımsızlık mücadelesinde bir dönüm noktası sayılan bu zafer, aynı zamanda Partizan hareketine Müttefiklerin siyasi ve askerî desteğini sağladı. İtalya'nın Müttefiklere teslim olmasından sonra Partizanların denetimine giren geniş kıyı şeridi, silah ve askerî gereç almak için önemli bir kapı durumuna geldi. Bu arada Kasım 1943'te ikinci toplantısını yapan AVNOJ, bir geçici hükûmet oluşturduğunu ilan etti. Mayıs 1944'te Tito'nun karargâhına yönelik son Alman saldırısını da atlatan Partizanlar, sonraki aylarda işgal kuvvetlerini Sırbistan'a doğru geriletmeye başladı. Aynı sıralarda bozgun içindeki Alman ordularını izleyen Sovyet Kızıl Ordusu Romanya ve Bulgaristan sınırlarına dayanmış bulunuyordu. Daha önce bağımsız bir çizgide direttiği için Stalin'in tepkisini çekmiş olmakla birlikte Moskova'ya giderek Sovyet ileri harekâtıyla belirli bir eşgüdümü sağlayan Tito, bir yandan da Londra'daki sürgün hükümetiyle görüşmelere oturdu. Tito'ya önemli bir siyasi ağırlık kazandıran görüşmeler sonunda kurtarılmış bölgelerde kurulan ulusal kurtuluş komiteleri geçici yönetim organları olarak kabul edildi. Çetniklerle iç savaş biçimini alan Sırbistan'daki Partizan ilerleyişi, Alman ordularının geri çekildiği sonbahara doğru büyük ölçüde başarıya ulaştı. Partizan kuvvetleri ile Sovyet birliklerinin ortak harekâtıyla Ekim 1944'te Belgrad ele geçirildi. Sürgün hükümetinin başbakanı Ivan Subasić'in Belgrad'a dönmesinden sonra koalisyon niteliğinde bir geçici hükûmet oluşturuldu. Bütün Yugoslavya toprakları Partizanların denetimine girerken, son Çetnik kalıntıları da temizlendi. Kasım 1945'teki seçimlerde, komünistlerin önderliğindeki Halk Cephesi'nin kazandığı büyük zaferin ardından, 2 Aralık 1945'te Yugoslavya Demokratik Federal Cumhuriyeti’nin kurulduğu ilan edildi, böylece kâğıt üstünde de olsa devam eden monarşi resmen sona erdi.Ocak 1946'da federal bir cumhuriyet yapısını öngören yeni anayasa yürürlüğe kondu. Sosyalizmin kuruculuğuna yönelen Yugoslavya'da toprak reformu yapıldı, bankalar, sanayi ve ticaret devletleştirildi. Kalkınma planları hazırlandı. Sosyalizmin kuruculuğunda ortaya çıkan sorunlar karşısında Tito'nun sosyalizme özgün yollarla gitme tezleri Stalin tarafından revizyonizm olarak suçlandı ve 1948'den sonra Sovyet-Yugoslav ilişkileri koptu. 1953'te yeni anayasayla girişilen reformlar onaylandı. 1955'te SSCB'yle yeniden ilişkiler kurulmasından sonra da Tito, bağımsız bir dış siyaset izlemeye devam etti. 1968 Çekoslovak hareketinde, SSCB’ye muhalefet etti. Batılı ülkelerle ticari münasebetler içine girdi. 1972 yılında Hırvatistan Sosyalist Cumhuriyeti’nde olaylar çıktıysa da kısa sürede bastırıldı. Tito, 1979 yılında yapılan altı zirve toplantısı neticesinde Fidel Castro ile olan mücadelesini kazandı ve Üçüncü Dünya diye bilinen bağlantısızlar teşkilatını Sovyetler Birliği’nin nüfuzundan kurtardı. Başkan Tito, 1980 yılında ölünce yerine Kollektif Başkanlık idaresi geldi. 1984 yılında devlet başkanlığı Veselin Djuranović'e verildi. 1989'da görülen ekonomik ve siyasal bunalım, Hırvatistan ve Slovenya cumhuriyetleri arasında ilişkilerin bozulmasına sebep oldu. Aynı yıl Doğu Bloku’nda görülen yenileşme hareketleri Yugoslavya'ya da yansıdı ve 1990'da çok partili düzene geçildi. Yugoslavya Sosyalist Federal Cumhuriyeti'nin dağılma süreci öncelikle ekonomik-politik değişimin başlangıcı ile ilintilidir. Özellikle Yugoslav resmî tezi olan Özyönetim ve bu sayede ileri bir aşamada gerçekleşmesi tasarlanan Marksizm’in ön gördüğü "özgür üreticilerin birliği" fikri, ekonomik sistemin uluslararası sermayeye açılması ile dengesini kaybetmiştir. Yugoslav siyasi yapısının "Özyönetimci Sosyalizm"den "Pazar Sosyalizmi"ne kayışı, coğrafi esasa göre oluşturulmuş Yugoslav özyönetim modelinin neo-liberal politikalar ekseni ile dönüşüm sürecine girmesini ifade etmektedir. Sosyalist federal yapının köşe taşları olan özyönetim birimleri, ekonomi-politik dönüşüm süreci ile birlikte otonom statülere açık özerk birimler durumuna gelmiştir. Yugoslavya, 1990’ların başıyla beraber birçok iç çatışma ve tartışmalara sahne olmuştur. Ülkenin federal yapısındaki dengesizleşme, bu ülkede kendi özerk cumhuriyetlerinde yaşayan halkların seslerini azar azar yükseltmelerine sebebiyet vermiştir. Yugoslavya’nın olumsuz gidişi ve yükselen Sırp milliyetçiliği karşısında diğer halklarda kıpırdanmalar görülmüştür. Yugoslavya içinde özerk cumhuriyet liderleri ve yöneticileri arasındaki anlaşmazlıklar, çeşitli bölgelerde küçüklü büyüklü çatışma ve savaşların çıkmasına sebep olmuştur. Bu çatışma ve savaşların sonrasında federal cumhuriyeti oluşturan Slovenya Sosyalist Cumhuriyeti; Hırvatistan Sosyalist Cumhuriyeti; Makedonya Sosyalist Cumhuriyeti ve Bosna-Hersek Sosyalist Cumhuriyeti (1991’den 1995 sürecine dek) bağlı oldukları Yugoslavya federasyon yapısından ayrılıp bağımsızlık ilan etmişlerdir. Bu ilk ayrılma dalgasında en büyük acıyı nüfusunun büyük kısmı Müslüman olan Bosna-Hersek görmüştür. Eski Yugoslav Halk Ordusu’nun (JNA) teçhizatıyla donatılmış Sırbistan ordusu ve milis güçlerinin saldırıları ve bunların yanında küçük çaplı Hırvat saldırıları ile Bosna-Hersek, insanlık dışı olaylara sahne olmuştur. Sırp tarafı eski Yugoslavya askerî yapısının büyük kısmını donanarak güçlenmiş, Hırvat tarafı çeşitli destekler ve özellikle Almanya gibi devletlerin açık-gizli destekleri ile (siyasi, askerî vb.) güçlenmiş ve kendilerini savunabilecek, hatta saldırı yapabilecek duruma kavuşmuşlardır. Boşnak tarafı ise ellerinden alınan Yugoslavya askerî gücü, yaşadıkları alanların çevrelenmiş olması ve dış desteğin olmaması gibi sebeplerle savaşın başlarında oldukça güçsüz bir durumda kalmıştır. 1991'de başlayan cumhuriyetler arasındaki iç savaşın neticesinde aynı senenin sonlarında Slovenya, Hırvatistan, Makedonya ve Bosna-Hersek, bağımsızlıklarını ilan ettiler. Savaşın sonunda söz konusu devletler ayrı birer siyasi yapı oldular. Karadağ ve Sırbistan birleşerek yeni Yugoslavya Federal Cumhuriyeti’ni oluşturdu. Yeni federasyon, Sırbistan ve Karadağ özerk cumhuriyetleri ve Sırbistan’a bağlı Kosova ve Voyvodina özerk bölgelerinin bütünlüğüyle oluşmuştur. Söz konusu devlet zamanla “Sırbistan-Karadağ” adını aldı. Böylece “Yugoslavya” adı tarihe karışmış oldu. 3 Haziran 2006’da Karadağ’ın referandum sonucunda bağımsızlık ilan etmesiyle bu son federatif devlet de dağılmıştır. Eski Yugoslavya topraklarındaki son parçalanma ise Kosova’nın Sırbistan’dan kopması ile gerçekleşmiştir. Yugoslavya, Balkanlar’ın batısında yer almıştır. Ülkenin Adriyatik Denizi kıyılarında uzun sayılabilecek bir yayılımı olmuştur. Coğrafi yapı bakımından dağlık alanlar, ovalar, göller, akarsulara sahip bir devletti. Komşuları; kuzeybatıda İtalya ve Avusturya, kuzeydoğuda Macaristan, doğuda Romanya ve Bulgaristan, güneyde Yunanistan, güneybatıda Arnavutluk idi. Batı yönü Adriyatik Denizi ile çevrili idi. Ülkenin toplam yüzölçümü 255.804 km olmuştur. Yugoslavya, yüzey biçimleri bakımından çok çeşitlilik gösterir. Coğrafi olarak dokuz bölgeye ayrılabilir. Bunlardan ilkini Alp Dağları'nın daralan fakat oldukça yüksek uzantılarının yer aldığı Slovenya bölgesi oluşturur. Karavanken ve Julian Alpleri bu bölgenin başlıca sıradağ kütleleridir. Julian Alpleri üzerinde yer alan Triglav Dağı 82 863 m 8, Yugoslavya'nın em yüksek doruğunu oluşturur. Bu dağlarında Ljublajana ve Celje havzaları vardır. Karst bölgesi, kuzeyde İtalya sınırlarından, güneyde Arnavutluk sınırına dek uzanır. Burada yüksekliği 300- 1 500 m arasında değişen bir dizi plato yer alır. Neretva Irmağı bu bölgenin tek önemli akarsuyudur. Üçüncü zamanda biçimlenen Dalmaçya kıyıları, Dinar Alpleri'nin batısında uzanır. Kıyı yakınında 600 kadar irili ufaklı ada vardır. Kıyı şeridi genellikle sapdır. Neretva Irmağı'nın denize döküldüğü bölge dışında gerçek kıyı ovalarına pek rastlanmaz Ülkenin orta kesiminde yer alan dağlık bölgede Mokra ve Kuzey Arnavutluk Alpleri, 2 400 – 300 m yüksekliğe erişir. Burada 900 – 2000 m yükseltili platolara da rastlanır. Bölgenin başlıca önemli akarsular, İbar, Drina ve Bosna'dır. Drava ve Sava ırmakları arasında, geniş ovaların yer aldığı bir bölge uzanır. Burada ırmaklar menderesler çizerek geniş bir bataklık kuşaklar oluşturur. Voyvodina bölgesi, Tuna Irmağı'nın kuzeyinde kalan Pannonian Ovası'nı kapsar. Bu bölge iki büyük ırmağın, Tuna ve Tisa ırmaklarının birleşme yeridir. Orta Sırbistan bölgesi, geniş ve yavaş akışlı Mırava Irmağı ile Sumadija Platosu'nu içine alır. Doğu Sırbistan yükseltileri, yapı bakımından Karpat dağ sisteminin bir parçasıdır. Güneyde 1 88 m'ye ulaşan kütleler, kuzeye gidildikçe adım adım 900 m'ye düşer. Makedonya bölgesi, Vardar Ormağı yoluyla Ege Denizi'ne bağlanır. Volkanik kayalar ve tektonik havzaların bulunduğu bu bölgede aynı zamanda Ohrid ve Prespa gölleri de yer alır. Yugoslavya'nın İklim özellikleri bölgelere göre değişiklik gösterir. Adriyatik Denizi kıyısında ortalama sıcaklık Ocak'ta 7 C, Temmuz'da 24 C'dır. Yağış azdır. İçerilere doğru gidildikçe yağış artar. Kışın kar yağışı görülür. Orta kesimdeki dağlık bölgede yaz fırtınalarına rastlanır. Ovalar dağ etekleri ve doğu bölgelerinde kışllar soğuk (-1 C), yazlar sıcaktır (25 C), Yugoslavya'nın bitki örtüsünün coğrafi konumu ve üç ayrı bitki kuşağının bir araya gelmesi nedeniyle ilginç özellikler gösterir. Akdeniz bölgesi bitki kuşağının yer aldığı Adriyatik kıyılarında herdemyeşil meşe ormanları uzanır. Eurosibirya Kuzey Amerika kuşağı, Yugoslavya'nın büyük bir bölümünde egemendir. Bu bölgede meşe, gürgen ve kayın ormanlarında rastlanır. Yüksek dağlık bölgelerde ise ayrı bir bitki örtüsü yer alır. Yabanıl hayvan varlığı zengindir. Geyik, ayı, yaban domuzu, dağ keçisi, maral varlığı av turizmini son derce canlı tutacak düzeydedir. Yugoslavya Sosyalist Federal Cumhuriyeti anayasası 1963 ve 1974 yılında düzenlenmiştir. Yugoslavya Komünistler Birliği ülkedeki ilk seçimi kazanmış ve ülke çapında siyasi gücünü konumlandırmıştır. Bu dağılış, federasyondaki bütün anayasal cumhuriyetlerde gerçekleşmiştir. Parti, kendi siyasi durumunu parti kongresi ile düzenlemiş, bu kongre de her cumhuriyetin oylaması ile kurulmuştur. Son parti kongresi 1990 yılında yapılmıştır. Belgrad’da bulunmuş olan Yugoslavya Federal Meclisi, bugün Sırbistan meclisi olarak görevini sürdürür. Federal Meclis, ülke çapındaki komünist üyelerden oluşturulmuştur. Devletin siyasi lideri Josip Broz Tito olmuştur; devlet bir nevi onunla özdeş olmuştur. Tito’nun ölümü sonrasında ülkede birçok lider ortaya çıkmıştır. 1974 Yugoslavya Anayasası ülkede yeni düzenlemeler getirmiştir. Bunlar içinde, Sırbistan idari yapısında gerçekleşen değişikliklerdir. Söz konusu değişiklikler, Sırbistan içinde Kosova Özerk Sosyalist Cumhuriyeti ve Voyvodina Özerk Sosyalist Cumhuriyeti’nin oluşturulması ve bunlara kendi yönetimlerine dair haklar vermesidir. Ancak bu özerk bölgeler üst çatı bakımından Sırbistan Sosyalist Cumhuriyeti’ne bağlıydılar. Yugoslavya federasyon yapısı, 1944 yılında oluşturulan altı anayasal sosyalist cumhuriyete ve iki özerk sosyalist bölgeye sahip olmuştur. Federal başkent Belgrad olan federasyonun cumhuriyet ve bölgeleri şunlar olmuştur: Askerlik süresinin 12 ay olduğu ülkede, silahlı kuvvetler mevcudu 188 bin kişi civarıydı. 1989'da, askeri harcamalara, 4,41 milyar dolarlık bütçe ayrılmıştı. Yugoslavya SFC, “milletler” ve “milliyetler” kavramlarını ayrı ayrı kabul etmiştir. Ülkede toplam olarak 26 bilinen etnik grup olduğu belirtilmiştir. Ülke ile beraber ortaya çıkan “Yugoslav” kavramı da, bir üst kimlik olarak kullanımda olmuştur. Yugoslav tabiri, ülke vatandaşları içinde genelleyici bu üst kimlikle belirtmek isteyenler tarafından kullanılmıştır. Karışık etnikli aileler için özellikle tercih edilmiştir. Sırplar, Hırvatlar, Boşnaklar, Macarlar, Arnavutlar, Slovenler, Türkler, Rumenler, Romanlar, Ulahlar ülkenin çeşitli kesimlerinde yaşamış olan etnik gruplardır. Yugoslavya nüfusu genel olarak Sırp-Hırvatça, Slovence ve Makedonca konuşmuştur. Sırp-Hırvatça, 1980’lerin sonunda federal cumhuriyetler Sırbistan SC, Hırvatistan SC, Bosna-Hersek SC ve Karadağ SC’de toplam olarak 12,390,000 kişi tarafından konuşulmuştur. Slovence, Slovenya SC’deki yaklaşık 1,400,000 kişi tarafından, Makedonca, Makedonya SC’deki 1,210,000 kişi tarafından konuşulmuştur. Bu diller dışında Arnavutça ve Türkçe, Kosova ÖSB, Makedonya SC ve civardaki Sırbistan SC, Karadağ SC topraklarında konuşulmuştur. Macarca, Voyvodina ÖSB’de; Rumence, Sırbistan SC’de, Romanca da ülke genelinde birçok cumhuriyetin çeşitli kısımlarında konuşulmuştur. Yugoslavya, ülke içinde 1980’lere kadar genellikle süren olumlu yaşam şartlarına rağmen özellikle 1960’lar ve 1970’lerde ülke dışına göç vermeye başlamıştır. Bu göçler, ülkenin siyasi, idari ve ekonomik olarak zayıfladığı dönemde artarak devam etmiştir. Göçün yönü İsviçre, Almanya gibi Avrupa ülkeleriyle Kuzey Amerika şeklinde olmuştur. Belgrad Üniversitesi (kuruluş tarihi 1808) ve Zagreb Üniversitesi (kuruluş tarihi 1669), Yugoslavya oluşturulmadan önce kurulan üniversitelerdir. 1918-1992 dönemi arasında ülke çapında kurulan üniversiteler şunlardır: Yugoslav ekonomisi, özyönetime dayalı planlı bir sosyalist yapıdadır. Toplumsal mülkiyet konusu üretim araçlarıyla, GSMH'nin yaklaşık %82'si üretilmektedir.II. Dünya Savaşı öncesinde Avrupa'nın geri tarım ülkelerinden biri olan Yugoslavya, savaş sırasında nüfusunun %11'ini oluşturan 1,7 milyon insanını ve ulusal zenginliğinin %17'sini yitirdi. Savaş sonrasında ekonomik ablukayla yüz yüze geldi.Tüm bunlara karşın iki yıllık bir sürede yıkımın üstesinden gelinerek yoğun bir sanayileşme atılımına girişti. 1947-1977 arasındaki otuz yıllık dönemde, yıllık büyüme oranı ortalama %6,2 dolayında arttı; bir başka deyişle bu dönem boyunca her on bir yılda üretim iki katına çıktı. GSYÄ°H (SAGP): 146,7 milyar dolar, Kişi başına: 6.220 dolar, Dış alım: 12.164 milyon dolar, Dış satım: 10.641 milyon dolar (1982), GSYİH (düşük): 61,7 milyar dolar (1987) Bugün tarımdaki mülkiyet ilişkileri, büyük ölçüde savaş sonrasında gerçekleştirilen ve 1,5 milyon hektar alanı kapsayan toprak reformuyla bağlantılıdır. Bu reformla, toprakların yarısıyla tarımdaki sosyalist kesim yararlanırken , öteki yarısı, 180 000 yoksul köylü ve 65 000 verimsiz topraklardan göçetmiş köylü ailesi arasında dağıtıld. Özel mülkiyete konu olan çiftliklerin sayısı 190 00 dolayındadır, 2 hektar büyüklüğünde 470 000; 3 hektar büklüğünde 400 000; 3-5 hektar büyüklüğünde 5550 000 ve 5 - 8 hektar büyüklüğünde 42 000 çiftlik vardır. 2 704 sosyalist çiftlikle işbirliği içinde üretim yapan özel çiftlik sahipleri, kendi aralarında da kooperatif kurabilmektedirler. Son yirmi yılda tarım alanında ileri teknolojiyle donanmış , çalışma üretkenliğinin yüksek olduğu büyük tarım - sanayi kompleksleri ya da tarım fabrikları adı verilen işletmeler kuruldu. Sayıları 100 dolayında ve her biri 5 000 hektardan büyük olan bu tarım - sanayi kompleksleri, kamu mülkiyetindeki toprakların %60'ından çoğunu işletmektedirler. Kamu mülkiyetindeki toprakların yalnızca % 15'i olmasına karşın ülkenin tarımsal üretiminin %50'sini, pazar gereksiniminin %70'ini karşılamaktadır. Başta gelen tarımsal ürün, sulak soprakların %30'unda yetiştirilen mısırdır. Öteki tarımsal ürünler buğday, şeker pancarı, patates, üzümdür. Hayvancılık gerek büyükbaş gerekse küçükbaş bakımından önemlidir. Tatlısu (1983'te 26 527 t) ve deniz balıkçılığı (1983'te 53 237 t) olmak üzere her iki alanda da yürütülmektedir. Yugoslavya yer altı kaynaklarınca zengin bir ülkedir. Dalmaçya kıyılarında, İstria, Karadağ'da ve Hersek'te boksit(1983 üretimi 3,5 milyon ton), Bor'da bakır (1983 üretimi 23,4 milyon t), Sırbistan ve Slovenya'da çinko ve kurşun (1983 üretimi 4 milyon t). İdrija'da cıva yatakları, krom ve antimuan yataklarıyla birlikte demirdışı maden zenginliği oluşuturur. Bosna'da demir (1983 üretimi 5 milyon t), Slovenya, Bosna, Sırbistan ve İstria'da linyit, Hırvatistan'da petrol öteki yer altı kaynaklarıdır. 1956 öncesi dönem, esas olarak, sanayileşmenin temellerinin atılmasına ayrılmıştı. 1965'ten sonra sanayide bir ekonomik reform uygulaması başlatıldı ve piyasa mekanizmasına ve özyönetime belirleyici rol tanındı. İzleyen dönemde ekonominin bütününde, Batı dünyasından taşınan enflasyona ek olarak, sinai büyüme oranlarında bir gerileme görüldü. Nitekim 1982-1983'te büyük yatırımlar önemli ölçüde yavaşlatıldı. Başta gelen ağır sanayi kuruluşları alüminyum işlemne dalındaır. Demir - çelik tesisleri, çimento fabrikalrı, makina yapım kuruluşları önde gelir. İnşaat malzemesi kâğıt, tekstil, gıda, sigara öbür gelişkin sanayi dallarıdır. Yugoslavya, atletizmde ve futbol, basketbol, hentbol, sutopu ve voleybol gibi takım oyunlarında dünya çapında başarıya, güce sahip olmuştur. Ülkenin dünya çapında öne çıkan futbol takımı Kızıl Yıldız olmuştur. Onu Partizan ve diğer takımlar izlemiştir. Futbol takımları dışında, yetiştirdiği futbolcularla da ülke, ciddi bir üne sahip olmuştur. Yetişen futbolcular ülke içinde ve ülke dışında çeşitli takımlarda oynamışlardır. Basketbolda Dražen Petrović ve Vlade Divac önderliğindeki genç kadroyla 90'lı yılların Avrupa ve Dünya'daki en iyi takımlarından biri olmuş ve Zagreb'te düzenlenen Avrupa Şampiyonasında Yunanistan'ı yenerek şampiyon olmuşlardır. Dünya Şampiyonasında (1990) SSCB'yi yenerek şampiyon olup, 1992 Olimpiyat finalinde (Barcelona) Rüya takım ABD'ye kafa tutmuşlar ama yenememişlerdir. Ayrıca kendi evinde düzenlenen Dünya Şampiyonasını kazanan tek ülke Yugoslavya'dır (1970). Yugoslavya halklarının her biri ayrı ayrı, binlerce yıllık bir değişime uğradığından, Sırplar, Hırvatlar, Boşnaklar ve Makedonlar bağımsız edebiyatlara sahiptirler. En eski tarihlerden beri, Hırvatlar ve Sırplar, orta Avrupa'nın kültürel haritasının önemli bir parçası oldular. Bağımsız bir krallık halinde birleştikleri I. Dünya Savaşı sonlarına dek Latin ve Slav alfabelerini kullanan Yugoslavlar, üç edebi dile sahipti; Sırp-Hırvat, Sloven ve Makedon dili. II. Dünya Savaşı'ndan sonra sosyalist gerçekçilik 1970-1980 yıllarına dek tüm Yugoslavya'da ağır basan bir öğreti olarak sürdü. 1970'li yıllardan sonra edebiyat anlayışlarında bir çeşitlenme oldu. 1961 Nobel Ödülü'nün sahi Ivo Andrić, Yugoslav Ansikopedisi'nin yönetimini de yürüten Miroslav Krieja, Miloš Crnjanski, Danilo Kiş, Vasko Popa Yugoslav edebiyatının dünya çapında temsilcileri arasındadır Memduh Necdet Erberk Memduh Necdet Erberk (1890, Üsküdar - 13 Temmuz 1957, İstanbul), Türk asker ve siyasetçi. Topçu Binbaşısı Osman Vâfi Bey'in oğludur. Çanakkale İptidai Mektebi ve Rüştiyesini tamamladıktan sonra Kuleli Askerî İdadisi'ne girdi. Ancak 2. sınıfındayken siyasetle meşgul olduğu gerekçesiyle cezalı olarak Hecin Süvari Alayı'na gönderildi. Temmuz 1909'da gönüllü olarak Jandarma Silahendazı olup Şam'da bulunan 5. Ordu'nun emrinde Halep ve Urfa mıntıkalarında eşkıyalarla mücadele etti. Balkan Savaşı'nda Çatalca savunmasında gösterdiği üstün hizmetten dolayı Kasım 1913'te Teğmen rütbesine terfi etti. I. Dünya Savaşı'nda Jandarmadan orduya alındı ve 63. Alayın bölük komutanı olarak Çanakkale ve Galiçya'da savaşarak Aralık 1916'da Üsteğmen oldu. I. Dünya Savaşı bittikten sonra tekrar Jandarma'ya alınarak Amasya Taburu Merzifon Bölük komutanı oldu. Sivas Kongresi sırasında Mustafa Kemal Paşa'nın maiyetinde Aralık 1919'da Mesudiye Bölük komutanı oldu. Antep'in Fransızlara tesliminden kısa bir süre sonra 14 Şubat 1921'de Kılıç Ali ile birlikte Güney Cephesine gönderildi. TBMM'nin Birinci Döneminde Şebinkarahisar mebusu olarak görev yaptı. 23 Kasım 1923 tarihli meclis kararıyla Kırmızı-Yeşil Şeritli İstiklâl Madalyasıyla taltif edildi. Bu görevi sona erdikten sonra Jandarma hizmetine dönerek Mart 1924'te Yüzbaşı rütbesine terfi etti. Burhaniye, Balya, Of, Devrek, Kulp ve Serik Kaymakamı olarak görev yaptıktan sonra 1932 yılında Antalya Polis Müdürlüğü, 1933 yılında da Seyhan Emniyet Müdürü olarak görev aldı. 13 Temmuz 1957 tarihinde Ä°stanbul'da vefat etti. Kuzey Makedonya demografisi Makedonya’nın demografik yapısı birçok açıdan çeşitlilik arz eder. Some statistics are from the 2002 census data, while the rest are estimates from the CIA World Factbook publication. (2002 sayımı) Toplam 2,022,547 Sırp İmparatorluğu Sırp İmparatorluğu (Sırpça: Српско Царство; "Srpsko Carstvo") 14. yüzyılda Balkan Yarımadası'nda Orta Çağ'da var olan Sırbistan Krallığı'ndan sonra kurulan imparatorluktur. Sırp İmparatorluğu, 1346'dan 1371'e kadar varlığını sürdürmüştür ve o zamanlardaki en büyük devletlerden biridir. Stefan Dušan, Sırbistan kralı olarak tahta çıkmadan önce, Sırp ordusu ile birlikte Bulgar Krallığı'nı ağır bir yenilgiye uğratarak yetenekli bir savaş lideri olduğunu kanıtlamıştır. Babası iyi bir yönetici olmadığı için Dušan, Sırbistan'daki soyluların yardımıyla babasını tahttan indirmiş ve babasının boğulmasını emretmiştir. Sırp devletinin sınırlarının en geniş olduğu zaman 14. yüzyılın ortalarında, Stefan Dušan'un hükümdarlığı zamanındadır. Stefan Dušan, kendini 1345 yılında Serez'de "imparator" (çar) ilan etmiştir. 16 Nisan 1346 tarihinde, Bulgar Patrik Simeon ve Ohri Başpiskoposu Nicholas'ın yardımıyla, yeni kurulan Sırbistan Ortodoks Kilisesi Patriki II. Joanikie tarafından ""Sırplar ve Yunanların Çarı"" olarak Üsküp'te taç giymiştir. Stefan Dušan daha sonraları kendini "Sırbistan ve Romania'nın imparatoru ve autokratoru" olarak tanımlamış ve Bizans'ın varisi olmak istemiştir. Ayrıca Stefan Dušan, "Dušanov Zakonik" (Dušan Kanunnamesi, 1349)'i çıkarmıştır. Bu da Avrupa devletleri arasında benzersiz bir başarıdır. İmparator Dušan, yeni ticaret yolları açarak devletin ekonomisini geliştirmiştir. Sırp İmparatorluğu sürekli gelişmiş, Avrupa'daki en gelişmiş ülke ve kültürlerden biri haline gelmiştir. Sırbistan'ın en önemli Orta Çağ'daki sanat eserlerini bir kısmı bu dönemde yapılmıştır. Bunlar içinde en önemli Aziz Sava Nomocanonu'dur. İmparator Stefan Dušan, Sırbistan'ın topraklarını ikiye katlamıştır. Bizans pahasına topraklarını güneyde, güneydoğuda ve doğuda genişletmiştir. 1355 yılında öldükten sonra yerine oğlu V. Stefan Uroš geçmiştir. V. Stefan Uroš güçsüz bir liderdir. Ne düşmanlarının saldırısını püskürtebilmiş, ne de soyluların bağımsızlığını durdurabilmiştir. Sırpsındığı Savaşı'nda Sırp soylularının Türkler tarafından öldürülmesinin ardından, Aralık 1371'de V. Stefan Uroš ölmüştür. V. Stefan Uroš çocuğu olmadığı için varisi de olmamıştır. Aynı yıl Lazar Hrebelyanoviç, Sırbistan'ın yönetimini ele geçirerek Sırbistan Prensliği'ni kurmuştur. Acanthometra Denizlerde yaşarlar. Işınlılardan bir cinstir. İskeletleri, ışınsal uzanan ve vücudun tam ortasında birbirine dayanan, stronsiyum sülfat iğnelerinden oluşur. İsketet iğneleri, jelatinden bir kılıfla çevrilidir. İğnelerin yüzeye yakın yerlerinde kas lifleri bulunur. Bu liflerin kasılması ve gevşemesiyle hayvanın hacmi değişir. Kamçılılar ve diyatomlarla beslenirler. Selâhattin Köseoğlu 1882 yılında, Ahmet Vehbi Bey'in oğlu olarak İstanbul'da doğdu. Nûr-u Osmaniye Mektebi, Numune-i Terakki İbtidai Mektebi ve Kuleli Askerî İdadisi'nde okuduktan sonra Mart 1896'da Harbiye Mektebi'ne girdi. Ocak 1898'de, piyade teğmen rütbesiyle mezun oldu. 1902 yılında Kurmay Yüzbaşı rütbesiyle Mekteb-i Erkân-ı Harbiye'yi bitirdi. Eğitimini tamamlamasının ardından Şam'da bulunan 5. Ordu emrine verildi. Beyrut'ta 28. Süvari, Mersin'de 38. Piyade ve Halep'te 30. Sahra Topçu alaylarında görev aldıktan sonra, Mart 1904 tarihinde Kolağası rütbesine terfi etti. 1904 yılında 5. Kolordu Karargâhı, Aydın Redif Fırkası kurmaylığı ve Harbiye Mektebinde öğretmen yardımcılığına atandı. 1907 yılında Binbaşı rütbesine terfi ederek Serez 121. Redif Alayı Komutanı oldu. 1908 yılında Atina Askerî Ataşesi, 1909 yılında Genelkurmay 3. Şube, 1910 yılında Havran Mürettep Kuvvetler Komutanı oldu. Balkan Savaşı'nda Şark Ordusu kurmayı, 3. Kolordu kurmayı oldu ve Çatalca'nın savunmasında yaralanarak iki yıl kıdem zammı aldı. 1914 yılında Mekteb-i Harbiye Müdür Muavini olarak atandı. I. Dünya Savaşı'nda 1. Ordu Menzil Müfettişliği Kurmay Başkanlığına atandı ve Kaymakam rütbesine terfi etti. Ardından Vehip Paşa komutasındaki 2. Kolordu ve Güney Grubu'nun Kurmay Başkanı ve 10. Tümen Komutanı olarak Çanakkale Savaşı'nda savaştı. Aralık 1915'te Miralay rütbesine terfi etti. 2. Kafkas Kolordusu ve 4. Kolordu komutanı olarak Kafkas Cephesi'nde görev yaptı. İstanbul'un İşgalinin ertesi günü Menzil Genel Müfettişi, Ocak 1919'da Harbiye Dairesi Başkanı, 13 Temmuz 1919 tarihinde Sivas'ta bulunan 3. Kolordu Komutanı oldu ve Sivas Kongresi'ne katıldı. TBMM 1. Dönem'de Mersin'den milletvekili seçildi ve İstanbul'daki Divan-ı Harb tarafından gıyaben ölüm cezasına mahkûm edildi. Mecliste 25 Kasım 1922 tarihinde Emin Bey (Gevelioğlu) ve Süleyman Necati Bey (Güneri) ile birlikte TBMM'nin üyesi seçilme hakkının Türkiye'nin bugünkü sınırları içinde doğmak veya seçileceği yerde 5 yıldan fazla ikamet etmesi şartlarını koyan teklifte bulunduğu için Mustafa Kemal Paşa'yı meclis dışında bırakmayı amaçladığı söylendiyse de 23 Kasım 1923 tarihinde Mustafa Kemal Paşa'nın bizzat yazdığı takrirle Kırmızı-Yeşil Şeritli İstiklâl Madalyası ile ödüllendirilen 25 kişi arasında yer aldı. TBMM 1. dönemin sona ermesiyle orduya döndü. Ancak Kolordu Komutanlığına tayinin ihtimali olmadığı anlaşılınca 20 Eylül 1923 tarihinde Miralay rütbesindeyken askerlikten emekliye ayrıldı. 1926 yılında Cumhurbaşkanı Mustafa Kemal Paşa'ya suikast girişimi olayı ile ilişkisi olduğu iddiasıyla yargılandıysa da beraat etti. 1928 yılında İstanbul Elektrik Şirketi'ne, 1930 yılında İETT Baş Puantör, 1934 yılında İETT İşletme Kontrol Dairesi Kalem Âmiri oldu. 1939 yılında Teftiş ve Murakabe Dairesi Başkanı olduktan sonra 1946 yılında yaş haddiyle emekliye ayrıldı. Kuzey Makedonya coğrafyası 25,333 km² alana yayılı Kuzey Makedonya Cumhuriyeti Balkan Yarımadası'nın koordinatlarında bulunur. 748 km sınır uzunluğu bulunan ülkenin komşularıyla olan sınır uzunluğu,