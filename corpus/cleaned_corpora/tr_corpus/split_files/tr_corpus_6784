ökaryotik organizmalar arasında da bu maya türü yer alır. "Saccharomyces cerevisiae" hücreleri yuvarlak veya yumurta biçimlidir. Çapları 5-10 mikrometredir. Tomurcuklanma olarak bilinen bir bölünme yoluyla ürer. "S. cerevisiae" hücre döngüsünün araştırılmasında çok kullanışlıdır, çünkü hem kültürlenmesi kolaydır, hem de, bir ökaryot olduğundan dolayı hayvan ve bitkilerin karmaşık hücre içi yapılarına sahiptir. Ökaryotlar arasında "genom"unun dizini ilk okunmuştur. Maya genom veri tabanı bu çalışmanın üzerine inşa edilmiş, içinde maya genlerinin çeşitli özellikleri gayet ayrıntılı bir şekilde kaydedilmiştir. Bu bilimsel kaynak, ökaryotik hücre genetiği ve fizyolojisinin yapısı ve organizasyonu hakkında temel bilgilerin geliştirilmesinde çok önemli bir konuma sahiptir. Bir diğer "S. cerevisiae" veri tabanı "Munich Information Center for Protein Sequences" 'dır. Genom yaklaşık 13.000.000 baz çiftinden ve 6275 genden oluşmaktadır. Ancak bu genlerin yaklaşık 5.800'ünün işlevsel olduğu sanılmaktadır. Maya ve insan genomunun dizinleri %23 ortaktır. ""Saccharomyces"" sözcüğü Yunanca ve Latince'den türetilmiştir, "şeker mantarı" demektir; ""Cerevisiae"" Latince "biradan" demektir. Organizmanın diğer isimleri: Bu tür aynı zamanda gıdasal maya ve maya özü 'nün kaynağıdır. Maya hücreleri haploit ve diploit biçimde varlıklarını sürdürebilirler. Haploit hücreler mitoz ve büyümeden ibaret basit bir yaşam döngüsüne sahiptirler ve yüksek stresli ortamda genelde ölürler. Diploit hücreler de mitoz ve büyümeden oluşan bir yaşam döngüsüne sahip olmakla beraber stres halinde sporlanıp mayoz bölünmeye girerler, çeşitli haploit sporlar oluştururlar ve bu sporlar çiftleşip yeniden bir diploit hücre oluşturular. Mayanın a and α olarak adlandırılan iki eşey tipi vardır, haploit hücrelerin eşleşebilmek için farklı eşey tiplerine sahip olmaları gerekir. "Saccharomyces cerevisiae" ("E. coli" gibi) biyolojide en çok çalışılmış model organizmalardan biridir. "S. cerevisiae" bu konuma endüstrideki yaygın kullanımından dolayı ulaşmıştır. İnsan biyolojisinde önemli olan pek çok protein önce mayada bulunan karşılıklarının araştırılması sonucunda keşfedilmiştir. Bunların arasında hücre döngüsü proteinleri, sinyalleme proteinleri ve protein işleme proteinleri sayılablir. "Saccharomyces cerevisiae" biracılıkta bir üst fermantasyon mayası olarak tanımlanır. Bu maya türü bira imalatında kullanılan başlıca mayalardan biridir ("Saccharomyces carlsbergensis" ve "Brettanomyces" türlerinin yanı sıra), ve bu şekilde tanımlanmasının nedeni fermantasyon sırasında fermantasyon tankının tepesine yükselmesidir. Üst fermantasyon mayaları ile yapılan bira türlerine İngilizce "ale" denir ("eyl"' okunur). Bu mayalar bazı şeker türlerini fermante edemediklerinden dolayı oluşan bira daha tatlı ve "meyvemsi" bir tada sahiptir. "Saccharomyces cerevisiae", kalın bağırsak iltihabına (kolit) neden olan "Clostridium difficile" bakterisinin biyolojik kontrolünde bir probiyotik katkı olarak kullanılır. Çok hasta insanlarda bu uygulamanın sistemik maya iltihabına yol açabileceği gözlemlenmiştir. İngilizce Wikipedia'nin Saccharomyces cerevisiae maddesinin 7.08.2006 tarihli sürümü Pied-noir Pied-noir (okunuşu: "piye nuar", , Türkçe: "Kara ayak"), günümüzdeki üç Kuzey Afrika ülkesinin (Tunus, Cezayir ve Fas) Fransız sömürgesi oldukları (veya Fransız yönetimi altında bulundukları) dönemde özellikle sahil şeridinde yerleşmiş bulunan Avrupa kökenli nüfusa ve bu nüfusun günümüzdeki uzantılarına verilen isimdir. Bu Avrupalı nüfus başta Fransızlardan, ancak önemli miktarlarda da, zamanla Fransızlaşan İspanyollardan ve İtalyanlardan oluşmaktaydı. Kültürel geçişimler ve idari reformlar sürecinde (oy hakkı gibi) Kuzey Afrika Yahudileri de, aşamalı olarak, pied-noir toplumuna dahil olmuşlar veya dahil sayılmışlardır. Fransa idaresi Cezayir'de, örneğin Osmanlı Devleti'nin aksine, 1960'lara kadar gerçek bir apartheid rejimi tesis etmiş bulunduğundan Kuzey Afrika Araplarının oluşturduğu çoğunluk hiçbirzaman piednoir kabul edilmemiş, ayrı yaşamışlardır. Kuzey Afrika ülkelerinden Cezayir, sömürgecilik döneminde, doğrudan Fransa metropolüne bağlı olduğundan ve bu ülkede pied-noir varlığı daha büyük rakamlar ifade ettiğinden, pied-noir kavramı belli bir ölçüde Cezayir ile özdeşleşmiştir. Nitekim, Cezayir'in bağımsızlık sürecindeki en hassas konuyu da pied-noirların konumu oluşturmuştur. "Pied-noir" (telaffuzu "piyenuar") Fransızca'da "kara ayak" anlamına gelir. Bu ismin nereden geldiğine dair çeşitli rivayetler ortaya atılmaktadır. Bir açıklama, Avrupalıların, yerli nüfusun aksine, siyah çizmeler giymekte olması nedeniyle, ayırdedici bir tanım olarak kullanılmaya başlanmış olmasıdır. Bir başka ihtimal, Fransızca'da "öncü" anlamına gelen "pionier" kelimesinin telaffuzu ve anlamı değiştirilerek, belki mizah da yüklü olacak şekilde, genel anlamda benimsenmesi olabilir. "Pied-noir"ların bazıları, büyük tacirler ve çiftlik sahipleri sıfatıyla, sömürgecilik ekonomisinin temel parçacıklarını oluşturmuşlarsa da, aralarında daha mütevazı konumda, dar gelirli, işçi sınıfına mensup, ve bir gelecek aramak için Kuzey Afrika'ya gelmiş Avrupalılar da bulunmuştur. Yerli Yahudilerin pied-noir'lara bir şekilde dahil hale gelmeleriyle, bu toplumun etno-kültürel görünümü daha da farklılaşmış, ancak Yahudiler her zaman için, pied-noirlar arasında da ayrı yerleri ve özellikleri olan bir kesim olarak görülmüşlerdir. Avrupalı pied-noirlar arasında kısmen mevcut Yahudi düşmanlığı akımlarının Yahudi kesimin konumunu daha da hassaslaştırdığı ve belirsizleştirdiği süreçler yaşanmıştır. Günümüzde dahi, Kuzey Afrika Yahudilerinin çocukları kendileri için "Yahudi pied-noir" şeklinde ilave bir tanımla tarif ederler. Son olarak, Fransız idaresinin ayrılıkçı rejiminden çoğu kez nasiplerini almış olmakla birlikte (örneğin oy hakkına sahip olmamakla birlikte), bu idareye karşı bir bağlılık geliştirmiş Araplara da, "pied-noir" kabul edilmemekle birlikte, Cezayir'in bağımsızlığı sonrasında Avrupalılarla oluşan belli bir kader birliği nedeniyle, burada değinilmesi gerekir. Bu Arapların ve çocuklarının bazen günümüzde de kendilerini tanımlamakta kullandıkları terim "harki"dir. "Harki" Arapça'da "hain" anlamına gelir. İşçi sınıfı pied-noirları arasından çıkmış, dünya çapında bilinen bir isim, Alsaslı bir babanın ve İspanyol bir annenin çocuğu olan, Cezayir fakir beyaz mahallesinde yetişmiş Albert Camus'dür. Diğer ünlü pied-noirlar arasında modacı Yves Saint-Laurent, şarkıcı Enrico Macias, felsefeci Jacques Derrida sayılabilir. Cezayir Bağımsızlık Savaşı'nın son aşamalarına vardığı sürece gelindiğinde (1959) pied-noirlar Cezayir toplam nüfusunun % 10'u civarında bir oran oluşturmaktaydı. Bu oran 1926'daki % 15.2'lik zirveye kıyasla bir gerileme teşkil etmekteydi. Ancak, 17. yüzyıldan bu yana Avrupalıların idaresinde bulunan Oran'da pied-noirlar (Yahudilerle birlikte), Oran şehri için % 49.3, Oran vilayetinin ("département") tamamı için % 33.6'lık nüfus kitlesi oluşturmaktaydı. Cezayir şehri için ise bu kitle % 35.7'ye denk gelmiştir. 1959'da Cezayir'de bulunan pied-noirların toplam nüfusu 1 025 000 olarak belirlenmiştir. 1962'de bizzat Charles de Gaulle'un de kabul ve desteğiyle Cezayir'in bağımsızlığına kavuşması sonrasında pied-noir nüfus ihanete uğradıklarını düşünmüşlerdir. Bu düşünceye göre, harkiler de ihanete uğramış olmaktadır. Bağımsızlığın hemen ardından Fransa'ya bir toplu göç yaşanmış, yaklaşık 1 milyon kişi onları beklemeyen bir metropol ülkede yeni hayatlar kurmak durumunda kalmışlardır. Ayrıca harkiler ("hainler") arasında bir süre daha Cezayir'de kalıp bölgesel ve düşük yoğunluklu bir iç savaş tertipleyenler olmuştur. Harkilerin kendileri veya aileleri, sonraki dönemlerde ya işbirlikçi olarak görüldükleri için katledilmişler, ya Cezayir içinde sindirilmişler ya da onlar da Fransa'ya göçmüşlerdir. Harkilerin çocukları günümüzde dahi Fransa'ya sonradan yerleşen Arap kökenli göçmen nüfus içinde pek kabul görmezler. Şartlar ve bizzat yerli Arapların yaşadığı dramlar göz ardı edilmeksizin, pek çok pied-noir da, Albert Camus'nün bazı yazılarında ifade ettiği gibi, memleketlerini kaybetmekte oldukları ve sonradan kaybettikleri duygusu içinde yaşamışlardır. Demokratik sosyalizm Demokratik sosyalizm, sosyalist düzene geçişin devrim, silah veya şiddet gibi etmenler yerine, demokratik yollarla yapılması gerektiğine inanan siyasi ideolojidir. Şu sıralar Avrupa'daki sosyalist hareketin önemli bir kısmını oluşturmaktadır. Saccharomyces uvarum Saccharomyces uvarum, kromozom sayılarının karışık olmasından dolayı "S. cerevisiae" ve "S. monacensis" mayalarının bir melezi olduğu düşünülen bir maya türüdür. Biracılıkta alt fermantasyon mayası olarak tanımlanır. 1883'te Danimarka'daki Carlsberg birahanesinde Emil Christian Hansen tarafından keşfedilmiş olduğu için "Saccharomyces carlsbergensis" adıyla daha yayginca bilinir. Carlsberg'in sahibi J. C. Jacobsen bu yeni keşfedilen maya türünü patentlemek yerine kamu malı yapmıştır. Martinus Willem Beijerinck bu maya türünü daha çok incelemeye devam etmiş ve 1898'de "S. bayanus" ile aynı tür olduğunu ilan etmiştir. 2005 yılında bu iki maya türünün farklılıkları tekrar ilan edildi . Alt fermantasyon mayaları bira imalatı sırasında fermantasyon tankının dibine çöker. Alt fermantasyon mayalarından yapılan biralara "lager" denir ve bu yüzden bu tür mayalar da "lager mayası" olarak adlandırılır. İngilizce Wikipedia'nın Saccharomyces uvarum maddesinin 7.08.2006 tarihli sürümü Bovling Bowling, oyun hattının sonundaki kukaları, bu oyun için özel olarak hazırlanmış bowling topları ile devirme amacı taşıyan salon sporu. Mısır'da yapılan kazılarda bowling sporunun köklerinin MÖ 5000'li yıllara dek uzandığına dair bulgular çıkarılmıştır. Kökenleri, MÖ'ye dek uzanan bu spora, spor olmanın dışında anlamlar da yüklendiği görülür. Söz gelişi, 3 ve 4. yüzyıllarda, bu sporda iyi olmak kilise tarafından "günahlarından daha çok arınmış olmak" anlamına geliyordu. Düzenlenen oyunlarda kukalar işlenmiş günahları temsil ediyor ve devrilen her kuka ile günahlardan arınılma inancı taşınıyordu. Bowling sporunun Dünya Bowling Federasyonu'nun (WTBA), Uluslararası Bowling Federasyonu(FIQ), Avrupa Bowling Federasyonu(ETBF) tarafından belirlenmiş oyun tipleri bulunmaktadır. 9 pin ve 10 pin şeklinde 2'ye ayrılmaktadır. Amacı, uzunluğu 18,288 m (faul çizgisinden, 1.nolu pin'e kadar olan mesafe) olan "lane" adı verilen hatların ilerisine konulmuş pinleri devirmektir. Türkiye'de oynanan bowling sporunda 10 pin bulunmaktadır. "Türkiye Bocce Bowling ve Dart Federasyonu" altında Bowling branşı olarak faaliyet göstermektedir. Süper, 1, 2 ve 3. lig kategorilerini içeren bir ulusal ligi bulunmaktadır. Sporcuların oynadıkları lig ve bu ligde elde ettikleri sıralamaya göre katılım hakkı kazandığı 4 ayrı turnuva düzenlenmekte, ayrıca sezon sonlarında, sezon içinde lig ve turnuvalarda elde edilen puanların toplanması ile oluşturulan sıralamaya göre hak kazanılan 1 turnuva düzenlenmektedir. 2010 yılı itibarıyla Türkiye'de her yıl düzenlenen ve Avrupa Bowling Turuna dahil olan bir adet uluslararası turnuva bulunmaktadır. Bowling oyununda, her oyun için 10 frame bulunur. Oyuncu ilk 9 frame de strike yapmadığı durumlar için ikişer atış kullanır. Sonuncu frame de strike ya da spare yapması durumunda fazladan bir atış hakkı daha kazanır. Oyuncunun bir oyunda yapabileceği en yüksek puan 300'dür. Sembolü "X"tir.Hattın sonundaki tüm pinlerin frame'in ilk atışında devrilmesine denir. Tüm pinler devrildiği için frame'in ikinci atışı yapılmaz. Alınan puan, sonraki iki atışta devrilen pin sayısı ve strike ta devrilmiş pin sayısı toplanarak hesaplanır ve frame'e yazılır. Üst üste 3 defa strike yapmak "turkey", 2 defa üst üste yapmak "double" adını almakta 4. ve sonraki üst üste strikeler için "four in bagger" "five in bagger" şeklinde gitmektedir. Sembolü "/"dir. Hat sonundaki tüm pinlerin ikinci atışta devrilmesine denilir. Alınacak puan,bu 10 pin ve takip eden atışta devrilen pin sayısı toplanarak hesaplanır ve yazılır. Birinci kukanın devrilmiş olması durumunda, birbiriyle bağlantısı kalmamış (aralarındaki kuka devrilmiş) iki veya daha fazla kukanın ayakta kalması olayıdır. Split, puan tablosunda devrilen pin sayısının dikdörtgen veya daire içine alınmasıyla gösterilir. Türkiye'de bowling, bahar ve kış aylarında olmak üzere iki ayrı dönemde ve süper, 1, 2 ve 3 olmak üzere dört ayrı lig seviyesinde oynanır. İlk defa lige katılan bir oyuncu 3. ligten başlar ve ligde yaptığı ortalamaya göre bir üst ligde yarışma hakkı kazanabilir. Süper Lig Kategorisi: Süper Lig kategorisinde, bir önceki ligde yapılan ortalama ya da playoff karşılaşmalarında elde edilen galibiyet sonucunda bu ligde oynamaya hak kazanmış sporcular yarışır. 1. Lig Kategorisi: Ortalaması erkeklerde 180, kadınlarda 165 üstü olan oyuncular, önceki ligde 1. veya 2. kategorisinde oynamış olmak koşuluyla takip eden sezonda bu kategoride oynamaya hak kazanır. Ek olarak, playoff karşılaşmaları sonucunda Süper lig kategorisinden düşmüş olan oyuncular takip eden ligde bu kategoride oynamaya hak kazanırlar. 2. Lig Kategorisi: Ortalaması erkeklerde 180 - 165 arasında, kadınlarda 165 - 150 arasında olan oyuncular, önceki ligde 1. 2. veya 3. ligde oynamış olmak koşuluyla takip eden sezonda bu kategoride oynamaya hak kazanır. 3. Lig Kategorisi: İlk defa katılan oyuncular ve erkeklerde 165, kadınlarda 150 ortalamanın altında oynayan oyuncular bir önceki sezonda Süper lig veya 1. lig kategorisinde oynamamış olmak koşuluyla takip eden sezonda bu kategoride oynamaya hak kazanır. Kış Ligi sonunda; dÃ¼zenlenir. Bahar Ligi sonunda; düzenlenir. 2011 yılı itibarıyla, faaliyet takviminde liglerden bağımsız olarak 3 adet ulusal ve 1 adet uluslararası turnuva bulunmaktadır. Ulusal turnuvalar İstanbul ve Ankara illerinde düzenlenen, Time Out Open, Korukent Open ve Ankara Büyükşehir Belediye Open iken, uluslararası turnuva, İstanbul Bowling Open adıyla anılmaktadır. Sezon sonunda Türkiye liglerine ve sıralama puanı veren en az üç turnuvaya katılmış oyuncuların sıralama puanları hesaplanır. Bu puanlara göre erkeklerde ilk 24 kadınlarda ilk 16 sporcu milli takım havuzunu oluşturur. Bu havuzdan, her turnuva için, teknik kurul kararıyla belirlenen sayıda sporcu seçmelere çağrılır. Bu turnuvalar dışında, her sene tekrar belirlenen tarihlerde, biri yedek olmak üzere 6 kişilik takımlar, 5 kişinin bulunmaması durumunda katılım sayısına uygun olarak çiftler ya da bireysel olarak kulüplerin temsil edildiği "Kulüpler kupası" turnuvası düzenlenir. Türkiye'de erkekler kumaş pantolon (yanları cepli olmaması kaydıyla) kot olmayan kanvas, kumaş türü pantolonlarla, bayanlar ise kumaş pantolon, şort veya eteklerle yarışabilirler. Bovling üstü olarak polo yaka düğmeli kısa kollu bovling tişörtü veya gömleği giyilir, bayanların bunlar dışında polo yaka düğmeli kolsuz tişörtler giymesi de mümkündür. Türkiye Bovling Bocce ve Dart Federasyonu lisanslı bovling sporcuları dışında kalan sporcular, Türkiye'de düzenlenen uluslararası turnuvalarda, bağlı bulundukları federasyonun kıyafet yönetmeliğine göre giyinebilirler, örneğin bazı ülkelerde erkeklerin yanları cepli olmayan kumaş şort giymesine izin verilmektedir. Lig ve turnuva oyunları sırasında veya öncesinde alkollü içecek tüketmek yasaktır, belirlendiği takdirde kırmızı kart ile cezalandırılır. Türkiye bowling liglerinde ve federasyon tarafından onaylanmış turnuvalarda sarı ve kırmızı kart uygulaması mevcuttur. Kıyafet kurallarına uymamak veya uygunsuz davranış gibi cezai durumlarda sporculara sarı kart verilirken alkol ve sigara kullanımı direkt kırmızı kart ile cezalandırılır. Lig sırasında sarı kart gören oyuncu oyunlarına devam edebilirken, üst üste 2 sarı karttan kırmızı ya da direkt kırmızı kart gören oyuncunun devam ettiği oyun 0 sayılarak ortalamasına katılır, takip eden oyunları ise oynatılmaz. Daha önceki haftalarda sarı kart görmüş oyuncu, sezon sonuna kadar herhangi bir haftada 2. sarı kartı gördüğü takdirde bir sonraki hafta oyunları için cezalı sayılır, bu oyunlar devamsızlık hakkından düşülerek oynatılmaz. Resmi turnuvalarda ise, arka arkaya iki sarı karttan kırmızı veya direkt kırmızı kart gören sporcu turnuvadan ihraç edilir ve bir sonraki turnuvaya hak etse dahi katılamaz. Sezon içerisinde aralıklı olarak iki ayrı turnuva da sarı kart gören sporcu bir sonraki turnuvaya hak etse dahi katılamaz. TBBDF onaylı açık turnuvalar kapsam içindedir. Kartlar sezondaki son turnuvadan sonra sıfırlanır ve diğer sezona aktarılmaz. Da Vinci Şifresi (anlam ayrımı) Da Vinci şifresi ile aşağıdakilerden herhangi biri kastedilmiş olabilir: Frankenstein (anlam ayrımı) Frankenstein sözcüğü aşağıdaki anlamlara gelebilir: Frankenstein'ın Canavarı: Victor Frankenstein tarafından, çeşitli cesetlerden toplanmış parçalardan oluşturulmuş ve Galvanizm ve elektirikle hayat verilmiş Yapay İnsan.Zaman zaman yaratıcısının adıyla "Frankenstein" olarak bilinir. Victor Frankenstein: "Frankenstein'ın Canavarı" olarak bilinen Yapay İnsanı yaratan İsviçreli tıp öğrencisi. Candida Candida, insanlarda ve hayvanlarda mantar hastalığına yol açabilen bir maya cinsidir, en önemli türü "Candida albicans"'tır. Türkçe ""kandida"" olarak okunur. "Candida dubliniensis" bir diğer Candida türüdür. Anti-fungal ilaç alan HIV-pozitif kişilerde "C. dubliniensis"'in fluconazole adlı anti-fungal ilaca direnç geliştirmesi sıkça raslanan bir sorundur. Vücutta fazla miktarda "Candida" bulunması "kandidiyaz" hastalığına yol açar. Antiasit ilaç kullanımı sindirim sisteminde "C. albicans"'ın yerleşmesine yol açabilir. Bu durum Koenzim Q emilmesine engel oluşturabilir . "Candida" enfeksiyonlarının en sık görülen tiplerinden biri akrilik takma diş kullananlarda görülen oral kandidiyazdır . İngilizce Wikipedia'da Candida (genus) maddesinin 7.08.2006 tarihli sürümü Hafezieh Stadyumu Hafezieh Stadyumu İran'ın Şiraz şehrinde çok amaçlı olarak inşa edilen bir stadyumdur. Hafezieh Stadyumunda çoğunlukla futbol müsabakaları yapılmaktadır. İran'nın Bargh Şiraz takımının maçlarını yaptığı stadyum, 20.000 seyirci kapasitelidir. Hans Walter Wild Stadyumu Hans-Walter Wild Stadion Almanya'nın Bayreuth şehrinde çok amaçlı olarak inşa edilen bir stadyum. Stadyumda çoğunlukla futbol müsabakaları yapılmaktadır. Almanya'nın SpVgg 1921 Bayreuth takımının maçlarını yaptığı stadyum, 22.000 seyirci kapasitelidir. Omladinski Stadyumu Omladinski Stadion Sırbistan'ın başkenti Belgrad'da çok amaçlı olarak inşa edilen bir stadyum. Stadyumda çoğunlukla futbol müsabakaları yapılmaktadır. Sırbistan'ın OFK Beograd takımının maçlarını yaptığı stadyum, 19.100 seyirci kapasitelidir. Subotica Åžehir Stadyumu Subotica Şehir Stadyumu Sırbistan'ın Subotica şehrinde çok amaçlı olarak inşa edilen bir stadyum Subotica Şehir Stadyumunda çoğunlukla futbol müsabakaları yapılmaktadır. Sırbistan'ın FK Spartak takımının maçlarını yaptığı stadyum, 28.000 seyirci kapasitelidir. Vojvodina Stadyumu Kara Yorgi Stadyumu, Sırbistan'ın Novi Sad şehrinde çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. Sırbistan'ın FK Vojvodina takımının maçlarını yaptığı stadyum, 15.745 seyirci kapasitelidir. Stadyum'da 15.000 koltuk bulunuyor. Son zamanlarda, Haziran 2013'te, yeni güneybatı standı yapımında 22.000 oturma kapasitesine yükselticeği açıklanmasına rağmen FK Vojvodina, stadyumun kapasitesinin 19.500 koltuğa getireleceğini iddia etti. Stadyum aynı zamanda Sırp U-21 futbol takımı için ev sahipliği yapmaktadır. Zemun Stadyumu Zemun Stadyumu, Sırbistan'ın Zemun şehrinde çok amaçlı olarak inşa edilen bir stadyum Zemun Stadyumunda çoğunlukla futbol müsabakaları yapılmaktadır. Sırbistan'ın FK Zemun takımının maçlarını yaptığı stadyum, 10.000 seyirci kapasitelidir. Uhlenkrug Stadyumu Uhlenkrugstadion Almanya'nın Essen şehrinde bulunan çok amaçlı stadyum. Çoğunlukla futbol müsabakalarının yapıldığı stadyum, 20.000 seyirci kapasitelidir. Carl Benz Stadyumu Carl-Benz-Stadion, Almanya'nın Mannheim şehrinde 1994 yılında çok amaçlı olarak inşa edilen bir stadyumdur. Stadyumda çoğunlukla futbol müsabakaları yapılmaktadır. Almanya'nın Waldhof Mannheim takımının maçlarını yaptığı stadyum, 26.022 seyirci kapasitelidir. Drei Flüsse Stadion Almanya'nın Passau şehrinde 1969 yılında çok amaçlı olarak inşa edilen bir stadyum. Stadyumda çoğunlukla futbol müsabakaları yapılmaktadır. Almanya'nın 1.FC Passau takımının maçlarını yaptığı stadyum, 20.000 seyirci kapasitelidir. Georg Melches Stadyumu Georg-Melches-Stadion Almanya'nın Essen şehrinde 1919 yılında çok amaçlı olarak inşa edilen bir stadyum Çoğunlukla futbol müsabakalarının yapıldığı stadyum, 25.250 seyirci kapasitelidir. Rot Weiss Essen takımı maçlarını bu statta oynuyor. Rudolf Harbig Stadyumu Rudolf-Harbig-Stadion Almanya'nın Dresden şehrinde 1923 yılında çok amaçlı olarak inşa edilen bir stadyum. Stadyumda çoğunlukla futbol müsabakaları yapılmaktadır. Almanya'nın Dynamo Dresden takımının maçlarını yaptığı stadyum, 28.500 seyirci kapasitelidir. Weser Stadyumu Weserstadion Almanya'nın Bremen şehrinde çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. Almanya'nın SV Werder Bremen takımının maçlarını yaptığı stadyum, 42.800 seyirci kapasitelidir. Werder Bremen bu statta en farklı galibiyetini 2007 yılında lig mücadelesinde Arminia Bielefeld'i 8-1 yenerek kazanmıştır. Resmi site Werse Stadyumu Wersestadion Almanya'nın Ahlen şehrinde 1999 yılında çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. Almanya'nın LR Ahlen takımının maçlarını yaptığı stadyum, 10.498 seyirci kapasitelidir. Alpenbauer Spor Parkı Generali Sportpark Almanya'nın Unterhaching şehrinde çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. Almanya'nın SpVgg Unterhaching takımının maçlarını yaptığı stadyum, 15.053 seyirci kapasitelidir. Rosenau Stadyumu Rosenaustadion Almanya'nın Augsburg şehrinde 1951 yılında çok amaçlı olarak inşa edilen stadyum. Çoğunlukla futbol karşılaşmaları yapılır, 32.338 seyirci kapasitelidir. Hermann LÃ¶ns Stadyumu Hermann Löns Stadyumu Almanya'nın Paderborn şehrinde çok amaçlı olarak inşa edilen bir stadyum. Hermann Löns Stadyumda çoğunlukla futbol müsabakaları yapılmaktadır. Almanya'nın SC Paderborn 07 takımının maçlarını yaptığı stadyum, 10.222 seyirci kapasitelidir. Rewirpower Stadyumu Ruhrstadion Almanya'nın Bochum şehrinde 1919 yılında çok amaçlı olarak inşa edilen bir stadyum Çoğunlukla futbol müsabakalarının yapıldığı stadyum, 32.645 seyirci kapasitelidir. Embdena Stadyumu Embdena-Stadion Almanya'nın Emden şehrinde çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. Almanya'nın Kickers Emden takımının maçlarını yaptığı stadyum, 12.000 seyirci kapasitelidir. Erzgebirgs Stadyumu Erzgebirgsstadion Almanya'nın Aue şehrinde 1950 yılında çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. Almanya'nın FC Erzgebirge Aue takımının maçlarını yaptığı stadyum, 16.403 seyirci kapasitelidir. Ostanel-Arena Stadion an der Bremer Brücke, Almanya'nın Osnabrück şehrinde 1933 yılında çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. Almanya'nın VfL Osnabrück takımının maçlarını yaptığı stadyum, 19.711 seyirci kapasitelidir. Dostluk Stadyumu Stadion der Freundschaft Almanya'nın Cottbus şehrinde 1930 yılında inşa edilen bir futbol stadyumu Almanya'nın FC Energie Cottbus takımının maçlarını yaptığı stadyum, 22.528 seyirci kapasitelidir. Bruno Plache Stadyumu Bruno-Plache-Stadion Almanya'nın Leipzig şehrinde 1922 yılında çok amaçlı olarak inşa edilen bir stadyum. Stadyumda çoğunlukla futbol müsabakaları yapılmaktadır. Almanya'nın Lokomotive Leipzig takımının maçlarını yaptığı stadyum, 13.500 seyirci kapasitelidir. Ernst Grube Stadyumu Ernst Grube Stadion Almanya'nın Magdeburg şehrinde 1955 yılında çok amaçlı olarak inşa edilen bir stadyum. Çoğunlukla futbol müsabakalarının yapıldığı stadyum, 25.800 seyirci kapasitelidir. Kurt Wabbel Stadyumu Kurt-Wabbel-Stadion Almanya'nın Halle şehrinde 1921 yılında çok amaçlı olarak inşa edilen bir stadyum Çoğunlukla futbol müsabakalarının yapıldığı stadyum, 23.860 seyirci kapasitelidir. Dünya Gençliği Stadyumu Stadion der Weltjugend Almanya'nın başkenti Berlin'de çok amaçlı olarak inşa edilen bir stadyum. Doğu Berlin'in en büyük stadyumudur. 1950 yılında inşa edilen stadyum, 50.000 seyirci kapasitelidir. Emil Lahud Emil Geamil Lahud, (d. 12 Ocak 1936) Lübnanlı asker ve siyasetçi. 1998-2007 yılları arasında Lübnan cumhurbaşkanı olarak görev yaptı. Lübnan'ın Katolik bir ailesinin üyesi olan Emil Lahud'un babası Lübnan bağımsızlık savaşının liderlerinden biri olan Cemil Lahud, annesi ise Ermeni asıllı Adrene Bacakyan idi. Lübnan İç Savaşı sırasında General Mişel Avn'un yanında yer aldı. 1989 yılında iç savaşın bitmesinden sonra Lübnan silahlı kuvvetlerinin komutanlığına atandı. 1998 yılına kadar bu görevde kaldı ve aynı yıl içinde cumhurbaşkanlığa adaylığını koydu. 6 yıl cumhurbaşkanlığı yaptıktan sonra Lübnan anayasasına göre görev süresinin bitmesi gerekiyordu. Ancak görev süresi Suriye'nin baskısıyla 2007 yılına kadar uzatıldı. Son yıllarda özellikle Sünni, Dürzi ve Hristiyanların bir kısmının desteğini büyük ölçüde kaybetme noktasına gelmişti. Bir suikast sonucu öldürülen eski başbakan Refik Hariri Emil Lahud'un görev süresinin uzatılması konusunda Suriye'yle büyük bir anlaşmazlık yaşamıştı. Bu anlaşmazlığın Refik Hariri'nin hayatına mal olduğu öne sürüldü. Günümüzde Emil Lahud'a birçok çevreler Suriye'nin bir kuklası gözüyle bakmaktadırlar. Emil Lahud, 12 Temmuz 2006 tarihinde Hizbullah'ın iki İsrailli askeri kaçırması sonucu başlayan 2006 İsrail-Lübnan Krizi sırasında Lübnan Silahlı Kuvvetleri'nin başkomutanı olmasına rağmen hiçbir etkinlik gösteremedi. Katır Katır ("Equus mulus") erkek eşek ile dişi atın (kısrak) çiftleşmesiyle meydana gelen ve çoğu kez kısır olan melez hayvandır. Erkek at (aygır) ile dişi eşek çiftleşirse "bardo" veya "ester" denen, at görünümünde ama eşek iriliğinde bir melez ortaya çıkar. Bardo, attan çok katıra benzer ancak eşeğin bütün zayıflıklarını taşır. Bardo, katırdan daha az dayanıklı olduğu için seyrek olarak yetiştirilir. Katırlar, kısır hayvanlar olmalarına rağmen dünyada yaklaşık 60 katırın doğum yaptığı tespit edilmiştir. Katırlar attan küçük, eşekten büyük ve kuvvetli, bazı atlardan (Tersk gibi) daha kuvvetlidir. Ancak Amerikan Standardbred'i gibi büyük Marshall atları kadar kuvvetli değildir. Bu hayvanlar bilindiğinin aksine bozuk yollarda eşekten daha az kullanışlıdır. Katırın inatçı ve biniciye zorluk çıkarması efsanesi ise pek doğru değildir, katırların binicinin güvenliğini sağlayan reflekslerde bulunduğu görülmüştür. Valentina TereÅŸkova ""Tereshkova" soy ismi; bkz. , Kazak bir kısa mesafe koşucusu. , bir Ay krateri. Doğu Slavların kullandığı Baba kökenli Patronomik () adı "Vladimirovna" ve aile soy adı ise "Tereşkova" dır." Valentina Vladimirovna Tereşkova (Rusça: Валенти́на Влади́мировна Терешко́ва)(d. 6 Mart 1937), emekli Sovyet kozmonotu ve siyasetçi. Uzaya çıkan ilk kadın, ilk sivil; 16 Haziran 1963 yılında, Vostok 6 pilotluğu için 400'ü aşkın başvuru ve 5 finalist arasından Tereşkova birinci seçildi. Uzayda, Dünya'nın yörüngesinde 48 tur atarak yaklaşık 3 gün geçirdi. Kozmonot Corps'a katılmak için Tereşkova Sovyet Hava Kuvvetleri'ne onurla bağlandı ve böylece uzaydan uçan ilk sivil oldu. Kozmonot olarak işe almadan önce Tereşkova tekstil fabrikası montaj işçisi ve amatör bir skydiving sporcusuydu. 1969'da ilk kadın kozmonot grubunun dağılmasından sonra Sovyetler Birliği Komünist Partisi'nin önde gelen bir üyesi oldu ve çeşitli politik görevlerde bulundu. Sovyetler Birliği'nin çöküşünden sonra siyasi olarak aktif kaldı ve hâlâ Sovyet sonrası Rusya'da bir kahraman olarak görülüyor. 2013'te fırsat sağlanırsa Mars'a tek yönlü bir yolculuk yapmayı istedi. 2014 Kış Olimpiyatlarının açılış töreninde Olimpiyat bayrağını taşıyan biriydi. =HayatÄ± = Sovyetler Birliği'nde, Rusya Sovyet Federatif Sosyalist Cumhuriyeti'ne bağlı Yaroslavl Oblast'ında küçük bir köy olan Bolşoye Maslennikovo'da doğdu. Okulu bitirince bir lastik fabrikasında çalıştı, daha sonra mühendislik tahsili yaptı. Bu sırada hobi olarak paraşütçülüğe başladı. 1961'de yerel Komsomol'un (Komünist Gençlik Kolu) sekreteri oldu ve ardından Sovyetler Birliği Komünist Partisi'ne katıldı. Uzay Yarışı'nın başlangıç yıllarında, Sovyetler uzayda mümkün olduğunca çok "ilk"e imza atmaya çalışıyordu. 1961'de Gagarin'in uzaya çıkan ilk insan olmasının ardından, Sovyet uzay programını yöneten başmühendis Korolyov, bu kez bir kadını uzaya gönderme fikrini öne sürdü. Böylece Sovyetler yeni bir teknoloji geliştirmeye gerek kalmadan dünya çapında prestij kazanmış olacaktı. Ayrıca kadınların erkeklerle eş başarılar göstermesi, Sovyet ideolojisine son derece uygundu. İlk uzay-kadınını belirlemek için geniş çaplı bir tarama başlatıldı. Kıstaslar, adayların paraşütçü, 30 yaşın altında, 170 cm'den kısa ve 70 kg'dan hafif olmasıydı. Tereşkova, seçilen dört kişiden biri olmayı başardı ve seçilen diğer arkadaşlarıyla birlikte yoğun bir eğitim programına tabi tutuldu. Programda ağırlıksız uçuşlar, paraşüt atlamaları, izolasyon sınamaları, merkezkaç sınamaları, roket kuramı, uzay mühendisliği ve pilotluk eğitimi bulunuyordu. Tereşkova, "proleter" geçmişi sayesinde diğer adaylardan daha şanslı görülüyordu. Programın sonunda Tereşkova'yı bizzat Nikita Kruşçev ilk uzay-kadını olarak seçti. Tereşkova, Sovyet uzay-adamı Andrian Nikolayev ile evlendi. Nikâh töreninde Kruşçev ve diğer üst düzey Sovyet yönetimi ile uzay programı camiası hazır bulundu. Nikolayev'den 1982'de boşanan Tereşkova daha sonra bir evlilik daha yapmıştır. Sovyetler'in yıkılmasının ardından siyasi hayatı sona erse de, prestijinden hiçbir şey kaybetmedi. Rus halkının ve dünya kamuoyunun gözünde Tereşkova, Gagarin ve Aleksey Leonov gibi uzay kahramanlarından biridir. 16 Haziran 1963'te Tereşkova, Vostok 6 ile uçarak uzaya çıkan ilk kadın ve ilk sivil oldu. Dünya yörüngesinde 48 tur attı ve neredeyse üç gün uzayda kaldı (o zamana kadar uzaya giden Amerikalı astronotların toplam süresinden fazla). Buna karşın, başmühendis Korolyov, Tereşkova'nın gösterdiği performanstan memnun değildi. Tereşkova, Dünya'dan gelen telsiz çağrılarına cevap vermemiş ve uzun süre suskun kalmıştı. Korku yüzünden paralize olduğu iddia edilmekteydi. Bunun üzerine uzay aracının kontrolü ilk uzaykadınına bırakılmadı ve otomatik sistemle dünyaya dönmesi sağlandı. Tereşkova, uçuştaki başarısızlığıyla ilgili iddiaları reddetmektedir. Belki de Tereşkova'nın başarısız olduğuna ilişkin kamuoyundan gizli tutulan bu iddialar yüzünden, Sovyetler daha sonra uzun süre uzaya kadın personel göndermedi. Uzaya çıkan ikinci kadın, Tereşkova'dan 19 yıl sonra yine bir Sovyet olan Svetlana Savitskaya'dır. Tereşkova'nın grubundaki arkadaşları uzaya gidememiştir. Tereşkova'nın ardından ABD de uzun süre uzaya bir kadın göndermeyi denemedi. ABD, büyük ihtimalle Uzay Yarışı'nın taktiklerinden biri olan "birinci olamıyorsan ikinci de olma" düsturuyla hareket etmiştir. Nitekim Ay'a iniş konusunda da ABD'nin ardından ikinci olma olanakları varken Sovyetler bunu yapmamıştır. Tereşkova'nın uçtuğu Vostok 6, Vostok serisinin son uçuşudur. Uçuştan sonra Tereşkova, tıpkı Gagarin gibi dünyanın çeşitli ülkelerini ziyaret etmiş, konuşmalar yapmış ve uluslararası görevlerde bulunmuştur. Bu ziyaretler Soğuk Savaş döneminde Sovyetler tarafından destekleniyor, dünya da uzaya çıkan ilk kadını tanımak istiyordu. Tereşkova Sovyetler Birliği'nde Sovyet Kahramanlık Madalyası ile ödüllendirildi. Doğu Bloku ülkelerinden de çeşitli madalyalar aldı. Sovyetler Birliği Komünist Partisi Merkez Komitesi üyeliği gibi önemli siyasi mevkilere geldi. Ay'daki bir kratere adı verildi. Uçuşundan sonra Tereşkova, 'de eğitim gördü ve buradan kozmonot mühendisi olarak mezun oldu. 1977'de mühendislikte doktora kazandı. Tereşkova, Sovyetler Birliği'ndeki siyasi bürolarının ötesinde, yurt dışında Sovyetler Birliği'nin de tanınmış bir temsilcisi oldu. 1966'da Dünya Barış Konseyi üyesi, 1967'de Yaroslavl Sovyet üyesi, 1966-1970 ve 1970-1974 yılları arasında Sovyetler Birliği Yüksek Sovyet üyesi ve Yüksek Seçim Kuruluna seçildi. 1975'te Mexico City'deki Birleşmiş Milletler Uluslararası Kadınlar Konferansı için Sovyet temsilciliğini yapmıştır. Ayrıca Sovyet delegasyonunu Kopenhag'daki Dünya Kadın Konferansı'na götürmüş ve sosyalist kadınların küresel dünyasını şekillendirmede kritik bir rol oynamıştır. Yüksek Sovyet vekili, Sovyetler Birliği Merkez Komitesi Komünist Partisi üyeliği, Uluslararası Kadın Demokratik Federasyonu Başkan Yardımcısı ve Sovyet Cezayir Dostluk Derneği Başkanlığı elde etti. Sovyetler Birliği'nin en yüksek ödülü olan Sovyetler Birliği Madalyasının Kahramanı ile süslendi. Ayrıca Ekim Devrimi ve Carl Marx Düzeni, Birleşmiş Milletler Barış Altın Madalyası ve Simba Uluslararası Kadın Hareketi Ödülü de dahil olmak üzere sayısız madalyaya layık görüldü. Ayrıca Çekoslovakya Sosyalist İşçiliği Kahramanı, Vietnam İşgali Kahramanı ve Moğolistan Kahramanı ödülüne layık görüldü. 1990'da Edinburgh Üniversitesinden fahri doktorasını aldı. Sovyetler Birliği'nin yıkılmasından sonra Tereşkova politik görevini kaybetti ancak prestijini hiç kaybetmedi. Bugüne kadar bir kahraman olarak görüldü ve bazılarına Rus uzay tarihindeki önemi sadece Alexey Leonov ve Yuri Gagarin'i aştı. 2011'de Rus yasama organının alt meclisi olan Devlet Duma'ya seçildi ve burada hizmet etmeye devam ediyor. Tereşkova'nın hayatı ve uzay uçuşu ilk olarak (batıda) 1975'te incelendi: Tereşkova'nın hayatı ve uzay uçuşu ilk olarak (batıda) 1975'te incelendi; "It Is I, Sea Gull; Valentina Tereshkova, the first woman in space" by Mitchel R. Sharpe. Daha sonra hayatının ve uzay uçuşunun detaylarını, Tereşkova ve meslektaşları ile yapılan röportajlar da dahil olmak üzere Colin Burgess ve Francis French'in "Into That Silent Sea" 2007 adlı kitabında daha ayrıntılı bir şekilde inceledi. Tereşkova, Başbakan Vladimir Putin'in 70. doğum gününü kutlamak üzere Novo-Ogaryovo'daki konutuna davet edildi. Orada Mars'a tek yönlü uçmak istediğini söyledi. 5 Nisan 2008'de, Rusya'nın Sen Petersburg kentinde düzenlenen 2008 Yaz Olimpiyatları'nda meşale taşıdı. 2007'de Alman Eduard Rhein Vakf覺'ndan Eduard Rhein Zafer Halkas覺n覺 ald覺. Tereshkova, 3 Kasım 1963'te Andriyan Nikolayev ile Moskova Düğün Sarayı'nda evlendi ve Kruşçev ile birlikte, Hükûmet ve Uzay Programı liderleri düğüne katıldı. 8 Haziran 1964'te kızları Elena Andrianovna Nikolaeva-Tereshkova'yı doğurdu ve Elena uzaya gitmiş bir anne ve babası olan ilk kişi oldu. Tereshkova ve Nikolayev 1982'de boşandı. Nikolayev 2004'te öldü. İkinci kocası ortopedi uzmanı Yuliy G. Şapoşnikov ise 1999'da öldü. Anavatana Üstün Niyet Nişanı Alexander Nevsky'nin Nişanı (2013) Kaluga, Yaroslavl (Rusya), Karaganda, Baikonur (Leninsk, Kazakistan, 1977), Gümrü (Leninakan, Ermenistan, 1965), Vitebsk (Belarus, 1975), Montreux (İsviçre), Drancy (Fransa), Montgomery (İngiltere), Polizzi Bratislava (Slovakya, 1963), Generosa (İtalya), Darkhan (Moğolistan, 1965), Sofya, Burgaz, Petrich, Stara Zagora, Pleven, Varna (Bulgaristan, 1963) Valentina Tereşkova'nın temsilciliği, oyundaki ilk kadın "kerbonaut" olan "Valentina Kerman" adlı Kerbal Uzay Programında yer almaktadır; O da karakteri son derece tehlikeli durumlarda bile huşu ya da zevkle cevap veren 'badass' kişilik türüne sahiptir. 1997 yılında Londra merkezli elektronik pop grubu Komputer, Valentina adında bir şarkı yayımladı. Bu şarkı, kozmonot olarak kariyeri hakkında az ya da çok bilgi verdi. Tek kişilik olarak piyasaya sürüldü ve albümleri The World of Tomorrow'da çıktı. Public Service Broadcasting grubunun Valentina adlı şarkısı, 2015 yılında yayınladığı The Race for Space adlı şarkısında ona övgüde bulundu. Aynı yıl, Findlay Napier'in VIP adlı albümü: Çok İlginç Kişiler, Napier ve Boo Hewerdine tarafından onuruna yazılan Valentina adlı bir şarkı içeriyordu. Orange is New Black dizisinde, Red kahramanı olarak Tereşkova'yı anlatıyor ve yetmişli yaşlarında olmasına rağmen, Mars'a gitmek istemeye odaklandığını belirtiyor. 2015 yılında, Valentina's Dream adlı kısa film, Et Bingo Productions tarafından yayımlandı. Film, Rebecca Cephesi'ni Tereşkova olarak canlandırıyor ve eski kozmonot röportajında ​​Mars'a gitmek istemek istediği bir röportaja dayanıyor. 2007 video oyunu Mass Effect, Tereshkova adında kurgusal bir yıldız sistemi içeriyordu. Tereşkova'nın adını taşıyan Ukrayna'daki sokaklar, ülkenin 2015 decommunisation kanununa göre yeniden adlandırıldı. Oral ve maksillofasiyel cerrahi Oral ve maksillofasiyel cerrahi ağız boşluğu, çene kemikleri ve dişler ile ilgili patolojilerin tedavisi ve gelişimsel bozuklukların tedavisi ile ilgili cerrahi dalıdır. Beş yıllık dişhekimliği eğitiminden sonra uzman eğitimi sırasında asistan 4 veya 6 yıl boyunca hastane veya fakülte ortamında yüzün, ağzın ve çenelerin yumuşak ve sert dokularına yönelik geniş çaplı prosedürlerini öğrenir. Ayrıca plastik cerrahi eğitiminde maksillofasiyal cerrahi eğitimi verilmektedir. Bu uzmanlık dalı kapsamına aşağıdaki tedaviler girer: Aleksandros Karatodori Aleksandros Karatodori Paşa ("Rumca": Αλέξανδρος Καραθεοδωρή) (1833-1906), Fenerli Rum kökenli Osmanlı diplomatı ve Sisam adasının ("Samos") valisiydi. Aleksandros Karatodori 1833 yılında İstanbul'da doğdu. Babası Stefanaki Karatodori saray hekimi olup, 1875-1900 yılları arasında Osmanlı Devleti'nin Brüksel büyükelçiliğini yapmış bir devlet adamıdır. Annesi Lokua Hanım ise Fenerli Rumların nüfuzlu ailelerinden olan Mavrokordatos ailesi üyesi Aleksandros Mavrokordatos'un kızıydı. Aleksandros Karatodori zamanın diğer diplomatları gibi önce Tercüme Odası'nda eğitimine başladı. Sonra Paris'te eğitimine devam etti. Hukuk alanında doktora yapmış olan ender Osmanlı devlet adamlarından biridir. Ülkeye döndükten sonra Meclis-i Vâlâ'da göreve başladı. Ticaret Nazırlığı ve Hariciye Nazırlığında yaptığı çeşitli görevlerden sonra 1874 yılının Şubat ayında Roma büyükelçiliğine atandı. Bu görevi 1876 yılının Haziran ayına kadar sürdürdü. Osmanlı ordusunun 93 Harbi'ndeki yenilgisi üzerine 3 Mart 1878 tarihinde imzalanan Ayastefanos Antlaşmasının Rusya ile müzakerelerinde görev aldı. Her ne kadar Meşrutiyet askıya alınmış olsa da Meclis-i Ayan üyesi yapıldı ve paşa rütbesini aldı. Aynı yılın Haziran-Kasım ayları arasında Nafıa nazırı olarak görev yaptı. Bu görevi sürdürmekteyken 13 Haziran–13 Temmuz 1878 tarihleri arasında Rusya, Avusturya ve Prusya gibi ülkelerle imzalanan Berlin Antlaşması'nın müzakerelerinde II. Abdülhamid'in Nafıa nazırı unvanı ile Osmanlı Devleti'ni temsil etti. 1878 yılının Aralık ayında kısa bir süre Girit valiliği yaptı. Osmanlı Devleti'nin temsilcisi olarak müzarekerelerini yürüttüğü Berlin Antlaşması'nda Osmanlı Devleti açısından büyük toprak kayıplarının kabul edilmesine rağmen müzakerelerde gösterdiği yararlık üzerine 1878 yılının Aralık ayına Hariciye Nazırlığı'na getirildi. Bu görevde 1879 yılının Temmuz ayına kadar kaldı. Mayıs 1885-Aralık 1894 tarihleri arasında Sisam Adası Beyi olarak görev yaptı. Oradan da Girit'e gönderilerek Mart 1895-Mayıs 1896 tarihleri arasında ikinci bir defa Girit valisi oldu. 1906 yılında İstanbul'da vefat etti. Koçari Koçari (Azerice: Köçəri; Ermenice: Քոչարի, Yunanca: Κότσαρι, Kürtçe: Koçerî), Kars ve Artvin yöresinde oyuncuların birbirlerini omuzlarından tutup, halka oluşturarak 2/4 ritminde oynadığı bir horon türüdür. Mošovce Mošovce, Slovakya'da bulunan, tarihi önemi olan bir köydür. Nüfusu 1.380'dir. Köyde birçok tarihi anıt bulunur ve Slovak şair, Ján Kollár'ın doğum yeridir. Ardenler Ardenler (Fransızca: Ardennes) yoğun ormanlarla kaplı, tepelik ve büyük bir kısmı Belçika ile Lüksemburg sınırları içinde kalan, bir kısmı da Fransa sınırları içine giren bölge. Fransa'daki Champagne-Ardenne bölgesine ve Ardennes iline ismini vermiştir. Ardenler'in büyük bir bölümü yoğun ormanlarla, zaman zaman 650 m.yi bulan ortalama 350–500 m. yüksekliğinde tepelerle kaplıdır. Bölgenin tipik özellikleri arasında hızlı akan ırmakların oyduğu keskin yamaçlı vadilerdir ve en dikkat çekeni Meuse vadisidir. Bölgenin başlıca şehirleri Liège ve Namur Meuse vadisindedir. Ardenler genel olarak çok seyrek bir nüfusa sahiptir. Almanya'daki Eifel dağ sırası Ardenler'dekilerle birleşir. Eifel ve Arden, iki ayrı silsile gibi görünseler de aslında aynı jeolojik oluşuma sahiptirler. Bölge adını antik çağdaki ""Arduenna Silva"" adlı ormandan almaktadır. Bu geniş orman Romalılar zamanında Belçika'daki Sambre nehrinden Almanya'daki Ren nehrine kadar uzanmaktaydı. Günümüzdeki Ardenler bölgesi ise çok daha küçük bir alanı kaplamaktadır. Ardenler'in çok önemli stratejik konumu, yüzyıllar boyunca Avrupalı güçlerin savaş alanı olmasına neden olmuştur. Erken modern çağda, bölge sürekli olarak el değiştirmiş ve değişik zamanlarda Belçika Ardenler bölgesinin bir kısmı veya tamamı Fransa, Almanya, İspanyol Hollandası ve Hollanda Birleşik Krallığı topraklarına katılmıştır. 20. yüzyılda, çetin arazi koşulları ve dar haberleşme hatları nedeniyle geniş çaplı askerî operasyonlar için uygun olmadığı düşünülmekteydi. Ancak hem I. Dünya Savaşı'nda hem de II. Dünya Savaşı'nda Almanlar risk alarak başarılı bir şekilde Ardenler'i hızla aşarak, Fransa'nın görece savunma gücü daha zayıf olan bölgelerine saldırmışlardır. Ardenler bölgesi dünya savaşları sırasında üç önemli çarpışmaya sahne olmuştur: I. Dünya Savaşı'nda Ardenler Çarpışması ve II. Dünya Savaşı'nda Almanlarla Fransa Savaşı ile Müttefiklerin Ardenler Taarruzu. Bölgenin kentlerinin çoğu iki dünya savaşı sırasında oldukça kötü şekilde zarar görmüştür. Ardenler'in engebeli arazisi tarım olanağını oldukça kısıtlar. Açık alanlardaki tarım ile süt hayvancılığı tarım ekonomisinin ana geçim kaynağıdır. Bölge kereste ve cevher yönünden oldukça zengindir ve Liège ile Namur endüstri merkezidirler. Yoğun ormanlarda oldukça önemli av hayvanı bulunmaktadır. Bölgenin güzel manzaraları ve avcılık, bisiklet, yürüyüş ve kano gibi doğa sporlarının yapılabilmesi Belçika'da önemli bir turizm bölgesi olmasını sağlamıştır. John Desmond Bernal John Desmond Bernal (1901–1971), Britanyalı fizikçi. X-ışını kristallografisindeki öncü çalışmalarıyla tanınır. Edebi bir portresi C.P. Snow'un 'The Search' adlı romanında verilmiştir. Cambridge Üniversitesi'nde matematik ve bilim okudu. 1921'de lisans eğitimini tamamladıktan bir sonra bir yıl daha doğal bilimler derslerine devam etti. Daha sonraları çalışacağı kristal yapılarına matematik temel sağlayan 'Uzay grupları' ve 'Quaternion' yöntemini kendi çalışmasıyla öğrendi. Mezuniyetinden sonra Londra'da Davy-Faraday Laboratuvarı'nda Sir William Bragg'ın yanında çalıştı. 1924'te grafit'in yapısını belirledi. Dorothy Hodgkin de bu araştırma grubunda çalışmaya başladı. Birlikte yapılan çalışmalarla 1934'te bir ilk olarak su ile bileşik protein moleküllerinin forografı elde edildi. Ekipte çalışan diğer önemli bilim kişileri arasında Rosalind Franklin, Aaron Klug ve Max Perutz da vardı. Politik faaliyetleri ile de öne çıkan Bernal, 1923'te katıldığı İngiliz Komünist Partisi'nden 1930'da ayrılmışsa da biyografisini yazan Maurice Goldsmith aslında partiden ayrılmadığını, sadece kaybettiği üyelik kartını yenilemediğini yazar. 1939'da 'The Social Function of Science' Bilimin Sosyal İşlevi'ni yayınladı. Bu herhalde bilim sosyolojisinde ilk çalışmalardan biri idi. 1953'te Lenin Barış Ödülü'nü aldı. Normandiya Çıkarması sırasında yük indirme için kullanılan geçici liman tesislerinden 'Mulberry Limanı'nın icadına katkı yaptı. Çıkarma planlanması ve icrasında önemli görevler aldı ve çıkarmadan bir gün sonra Normandiya'ya gitti. Bölge üzerine yaygın bilgisi kütüphane çalışmaları kadar tatillerini orada geçirmekten kaynaklanıyordu. Çıkatmaya katılan bir sivil görüntüsünü silmek için İngiliz Donanması ona geçici olarak yarbay rütbesi vermişse de emrindekiler , O'nun gemi yönetirken sağ ve sol terimleri yerine iskele ve sancak terimlerini kullandığı konusunda mutabık olmaktan uzaktı. Uzayda bir topluluk için yaşam alanı oluşturmaya yönelik 'Bernal Küresi'ni de bu konuda bir ilk olarak 1929'da ortaya attı. Baba tarafından Sefarat Yahudisi olmasına rağmen babası katolikti. Annesi Elizabeth Miller ise Amerikan katolik dönmesi olup Stanford Üniversitesi mezunu bir gazeteciydi. Oğlu Martin Bernal Avrupa'daki ırkçılığa karşı yazdığı 'Black Athena'da (Kara Atena) Avrupa medeniyetinin temeli olarak görülen Yunan uygarlığındaki Afrika ve Asya mirasını konu edindi. Garip hareketi Garip hareketi, garip akımı ya da birinci yeni olarak bilinen; Orhan Veli Kanık, Oktay Rıfat ve Melih Cevdet Anday 'ın öncülüğünü yaptığı şiir hareketidir. Türk şiirinde o güne kadar yer etmiş kalıp ve anlayışlardan kurtulmak gerektiğini savunur ve biçimciliğe, duygusallığa karşı çıkıp, söyleyiş güzelliğini esas alır. 1941'de Orhan Veli, M. Cevdet Anday ve Oktay Rıfat üçlüsü, şiirde var olan aşırı duygusallığa, şairaneliğe, basmakalıp söyleyişe başkaldıran şiirlerini Garip adıyla bir kitapta topladılar. Kitabın kapağına ise ""Bu kitap, sizi, alışılmış şeylerden şüpheye davet edecektir"" yazılı bir ibare koymuşlardır. Kitaba koyulan Garip adı zamanla hem üç şairi yansıtan bir kimlik kazandı hem de Türk şiirinde yeni başlayan akımı yansıttı. Orhan Veli Kanık 1941 yılında yazdığı Garip ön sözünde edebiyata dair görüşlerini açıklayarak Ahmet Haşim'in Piyale ön sözüne bir cevap verdi, ayrıca da Faruk Nafiz Çamlıbel ile zirveye çıkan memleket şiirine de karşı çıktı. Garip hareketi yazarları şiirde her türlü kurala ve önceden belirlenmiş kalıplara karşı çıkıp kuralsızlığı kural edindiler. Şiirlerde toplumsal yergilere yer verip şiirin ölçü, uyak ve dörtlükle ilgisiz olduğunu, özgür yazılması gerektiğini savundular ve şiirin konularını genişlettiler. Garip hareketi yazarlarına ait eserler toplumcu ve didaktik bir özellik taşımaz. Garipçiler halk şiirinin anlatım ve deneyimlerinden de yararlandılar. O güne kadar "seçkin" bir tür sayılan şiirin her konuda yazılabileceğini savundular. Konuşma dilini şiire dahil ettiler; "nasır" gibi bayağı bir sözcüğün de şiirde kullanılabileceğini gösterdiler. Orhan Veli, Kitabe-i Sengi Mezar adlı şiirinde "nasır" kelimesini kullanacak kadar ileriye gidip serbestçe şiirler yazdı. Orhan Veli bu sebepten ötürü hecenin beş şairinden olan Yusuf Ziya Ortaç tarafından sıkça eleştirilirken Nurullah Ataç tarafından ise desteklendi. Bütün bu aykırı özellikleriyle şiir gibi görünmeyen ve Türk edebiyatı içinde tepki toplayan Garip hareketi zamanla daha anlaşılır oldu. Zürafa Sokağı Zürafa Sokak, İstanbul'da Taksim Meydanı'nın aşağısında, Karaköy'de bulunan Arnavut kaldırımlı ve 42 evin bulunduğu bir çıkmaz sokaktır. 37 ev Matild Manukyan'a, beş ev ise Sümbül Yaşar Karasu'ya aittir. Karaköy İskelesi'nin hemen arkasında bulunur. Surp Pırgiç Ermeni Katolik Kilisesi bu sokaktadır. Sokağın yakınında Saint Benoît Fransız Lisesi ve bir Gürcü sinagogu vardır. Zürafa Sokak'taki genelev II. Abdülhamit döneminde Beyoğlu'nda yaşayan Avrupalılar için açıldı. Türkiye Cumhuriyeti'nin ilanından sonra Zürafa Sokak'taki yerine taşındı. Zürafa Sokak'ta 120 hayat kadını günde ortalama beş bin ile yedi bin arası erkeğe 18 evde hizmet veriyordu. Bugün ise sokakta sadece 4 ev hizmet vermektedir. Müşteriler oldukça fazla olsa da, evlerin sayısı azalmış durumda bulunmaktadır. Zürafa Sokağı'nda çalışan kadınlar ise buranın tamamen kapatılmasından korkmakta ve "bizi sokağa atmasınlar" demektedir. Legionella Lejyoner hastalığı akciğer tutulumunun ( pnömoni) ön planda olduğu multisistemik bir enfeksiyon hastalığıdır. Etkeni sularda ve toprakta bulunan Legionella bakterileridir.. Lejyoner bakterisi adını, 1976 Temmuzundaki o zamanlar gizemli hastalık diye anılan 221 kişinin rahatsızlanıp 34 ölüme yol açan salgın sonrasında almıştır. Salgın öncelikle Amerikan ordusu emekli askerlerinin Amerikan Lejyonu adındaki kongresine katılanlarda ortaya çıkmıştır. Philadelphia ilçesinde gerçekleşen kongre Amerika'nın Bağımsızlığının 200. yılında gerçekleşmişti. Amerikalı emekli askerlerinin bilinmez bir rahatsızlığa kurtuluş bildirgesinin 200. yılında yakalanması uzun süren yayınlara neden olmuş, halkın büyük ilgisini çekmiştir. 18 Ocak 1977'de rahatsızlığa sebep olan bilinmeyen bakteri tanımlanmış ve beraberinde "Legionella" diye adlandırılmıştır. Bu bakterinin 58 türü vardır ve Lejyoner hastalığın yüzde doksanından fazlasının etkeni "Legionella pneumophila"'dır. Hastalık insandan insana geçmez. Legionella ile kolonize suların aspirasyonu veya inhalasyonu ile bulaşır. Makrolidler ve kinolonlar tedavide ilk seçenek ilaçlardır. Penisilinlerin tedavide yeri yoktur. Antropometri Antropometri, insan vücudunun ölçüleri ile ilgilenen bir tekniktir. Yunanca "anthropo" (insan) ve "metrikos (ölçme)" sözcüklerinden türetilmiştir. Antropometri bilimi, bireyler veya gruplar arasında, anatomi, coğrafi bölge ve meslek grupları gibi çeşitli faktörlerden kaynaklanan farklılıkları ve benzerlikleri saptayarak daha geniş bir insan kitlesine uygun tasarımlar yapma imkânı sağlar. Bu tasarımlar için belirlediği vücut ölçüleri arasında, vücut hareketsiz ve belirli bir standart pozisyondayken alınan "yapısal vücut ölçüleri" ve vücut hareket halindeyken alınan "fonksiyonel vücut ölçüleri" bulunur. Antropometrik ölçümlerin standartlaştırılması amacıyla bazı referans noktaları belirlenmiştir: Vücudun, ayakta ve oturarak belirli standart duruşlarında elde edilen değerlerdir. Vücudun, sabit bir noktaya göre; eğilme, dönme, uzanma gibi hareketlerle ulaşabileceği maksimum mesafeleri ölçmek ve işin rahat yapılması için gerekli olan çevresel faktörlerin dağılım uzaklıklarını belirlemek amacıyla yapılan ölçümlerdir. Yapısal vücut ölçümlerine "statik antropometri" adı verilirken, fonksiyonel vücut ölçülerinin diğer adı da "dinamik antropometri"dir. Düş Gezginleri Düş Gezginleri, 1992 yapımı, yönetmenliğini Atıf Yılmaz'ın yönettiği 1992 yapımı lale mansur'a en iyi kadın oyuncu dalında altın portakal kazandırmıştır. ne kadar heteroseksüel bakış açısıyla çekilse de halk tarafından ötekileştirilien, farklı gözle bakılan toplumda yaşama şansı bırakılmayan eşcinsel, seks işçisi insanları işleyerek yankı uyandırmış ve 1994'te torino Lgbt film festivali'ne katılıp uluslararası bir eşcinsel film şenliğine katılan ilk Türk filmi olma özelliğine sahip olmuştur. bunun dışında ego, paranın gücü, mevki/kariyer, toplumdaki namus ikiyüzlülüğü gibi konular işlenmiş filmde en çıkarsız en temiz karakter olan havva'nın bir seks işçisi olmasıyla bu ikiyüzlülük açıkça yüzümüze vurulmuştur. Hamam (anlam ayrımı) Hamam ÅŸu anlamlara gelebilir: Hamam (film) Hamam, İspanyol-İtalyan-Türk ortak yapımı 94 dakikalık bir film. Fimin yönetmenliğini Ferzan Özpetek üstlenirken başrolleri Alessandro Gassman, Francesca d'Aloja, Halil Ergün, Şerif Sezer ve Mehmet Günsur paylaşmıştır. Film, belirli yerlerin ve orada yaşananların, kişilerin iç dünyalarında açtığı büyük duygusal değişimler üzerinedir. Filmde; yıllar önce İtalya'yı terkedip İstanbul'da yaşamaya başlayan teyzesinin öldüğünü ve kendisine miras olarak bir hamam bıraktığını öğrenen, meslek hayatında başarılı, evlilik hayatındaysa problemli genç mimar Francesco'nun İstanbul'a gelişi ve Mehmet adlı gençle ilişkisi anlatılmıştır. Filmin müzikleri Aldo De Scalzi ve Pivio imzası taşır. Hamam Hamam (Arapça حمّام, "hammâm"), özel bir düzenle ısıtılan sıcak ve soğuk suyu bulunan, yıkanma amacıyla kullanılan yapı. Hamamın tarihi Antik Romalılar'a kadar uzanır. Vezüv yanardağının patlamasından sonra küller altında kalan Pompeii şehrinde yapılan kazılar, Romalılar'ın kullandıkları hamamları ortaya çıkarmıştır. Bu hamamların yalnız temizlik için değil, zevk ve eğlence için de yapıldığı anlaşılmaktadır. Romalılarda sınıf farkı olduğu için, hamamlarda kölelerle asillerin giriş kapıları ve yıkandıkları yerler ayrılmıştı. Roma hamamlarında ayrıca buhar banyosu yeri, soğuk ve sıcak su havuzları da vardı. Hamamda çalışan ve müşterileri yıkayan kadınlara denir. Hamamda çalışan ve müşterileri yıkayan erkek kişilere denilir. Türkler İstanbul'un fethinden sonra burada ve Osmanlı Devleti'nin dört bir yanında binlerce hamam yaptılar. On yedinci yüzyılda, sadece İstanbul'da 168 büyük çarşı hamamı vardı. Türk hamamları başlıca üç kısma ayrılır: Geniş bir sofa ve çevresinde bölmeli sekiler bulunur. Yıkanan kimseler, bu sekilerde uzanıp dinlenirler. Soğukluktan geçilerek girilen hamam kısmına denir. Burası da bazı bölümlere ayrılır: "Kurna başı" denilen herkesin teker teker yıkandığı yer, "halvet" adı verilen kapalı ve yalnız başına yıkanma hücreleri. Bir de üzerine uzanıp ter dökülen göbek taşı bulunur. Burası, hamamın mermer kaplı zemininden daha yüksek yapılmış ve çeşitli geometrik şekillerde olabilen yerdir. Hamamın altında olup burada ateş yanar. Ateşten yükselen alev ve duman, mermer zeminin altındaki özel yollardan, duvar içlerinden geçer, "tüteklik" adı verilen bacadan çıkar. Külhandaki ocağın üzerinde sıcak su kazanı, onun da üzerinde soğuk su deposu bulunur. Ocağın dip kısmındaki birkaç kanal, hamamın yıkanma yerinin ortasındaki göbek taşının altına kadar uzanır. Ocakta yanan odunların tesirli alev ve dumanları, bu kanallardan göbek taşının altına gider. Bu taşın altındaki karanlık yer çok ısındığından buraya "cehennem" denir. Çarşı hamamları, haftanın belli günlerinde kadınlara, başka günlerde erkeklere açıktır. "Çifte hamam" olanlar ise birbirine bitişik iki hamam olup, biri kadınlara, diğeri erkeklere ayrılmıştır. Bu hamamlar her gün açıktır. İstanbul'un hamamları bütün dünyaca tanınmıştır. Eski oluşu bakımından Bayezit, Çemberlitaş, Hoca Paşa, Fındıklı hamamları, Fatih'te Mehmedağa hamamı vs. vardır. Ayrıca zamanla tahribata dayanamayıp yıkılmış hamamlar da bulunuyordu. Hele meşhur konak hamamlarından hemen hiçbiri bugün kalmamıştır. Yalnız Saray hamamları (Topkapı ve Dolmabahçe), ayrı devirlerin mimarlık abidelerine örnek olarak, bugün İstanbul'u süslemektedir. Bunlardan başka, Bursa'nın tabii sıcak ve kükürtlü sularıyla meşhur kaplıca hamamları, Gönen kaplıca hamamları ve Türkiye'nin dörtbir yanında serpiştirilmiş kaplıca ve normal hamamlar da vardır. Türk hamamlarının bir değişik tarafı da, buhar banyosu esasına dayanan Fin hamamı oluşlarıdır. Bugün dünya spor aleminde, çabuk terleyerek, çok kilo vermek için bu hamamlardan faydalanılmaktadır. Bu bakımdan Türk hamamlarından bütün sporcular istifade ederler. Fin hamamları (saunalar), Türk hamamından oldukça farklı bir geleneğin ürünüdür. Kayıtlara göre ilk saunalar MS 5. ila 8. yüzyılda ortaya çıkmıştır. Erken dönem saunalar bir tepenin veya höyüğün içine kazılmıştır. Araç-gereç ve teknoloji ilerledikçe ahşap binalar kullanılmaya başlanmıştır. Bir şöminede taş parçaları odun ateşinde ısıtırlır. Odadaki hava ısındıkça ateşten çıkan rayiha da odayı kaplar. Sıcaklık istenen dereceye gelince duman odadan temizlenir ve yıkanmak isteyenler girer. Yanan tahtaların odaya sinen kokusu, temizlenme töreninin bir parçasıdır. Bu tür kokulu banyoya Fince savusauna (duman saunası) denir. Çoğu kişi dumanın ve tahtanın kokusunu rahatlatıcı bulur. Geleneksel Fin hamamında mayo, havlu veya peştemal pek giyilmez, çıplaklık bu toplumda tabu değildir. Aileler saunaya hep birlikte giderler. Bu eski bir gelenektir, pek çok ailenin özel saunası vardır. Kamuya açık saunalarda erkek ve kadın bölümleri ayrıdır. Saunalar cinsellikle ilgili görülmez, Fin halkı için sauna, kiliseden sonra en kutsal kabul edilen mekandır. 20. yüzyılın başlarına kadar pek çok Fin kadını çocuklarını sıcak ve temiz bir ortam sayılan saunada doğurmuştur. Saunada loş bir ışık vardır, konuşulmaz, sessizce ve rahatça oturulur. Sıcaklık genellikle 80 °C ila 110 °C'dir. Bazıları üzerinde yaprak bulunan huş ağacı dallarını birbirine bağlayarak 'vihta' yapar ve onunla ciltlerine hafifçe vurur. Vihtalar dükkânlarda da satılır ve buzdolabında kışın kullanmak üzere saklanabilir. Vihta kan dolaşımını hızlandırır, huş ağacı kokusunun ferahlatıcı olduğu söylenir. Hamamlar, uzun müddet kalmamak şartıyla, sıcak su ve sabunla yapılacak vücut temizliği için iyi bir yıkanma ve temizlenme yerleridir. Hamamda terleyen vücudun, bir bez veya süngerle ovularak yıkanması, vücutta kan dolaşımını kolaylaştırarak insana rahatlık verir. Hamamlarda yıkananların adabı muaşeret kaidelerine uyması gerekir. Hamamda fazla kalmak, sıcaktan soğuğa, soğuktan sıcağa zaman zaman çıkmak da vücuda zararlı olabilir. Sağlık sorunlari olan kişilerin çok sıcak suda yıkanmaları tehlikelidir. Osmanlı hamam sefaları ile ünlüydü. Roma hamamlarında görülen birlikte yıkanmanın aksine Osmanlı'da kadınlar ve erkekler, hamama ayrı ayrı girerlerdi. Erkekler bazen hamamda içki alemleri düzenlerlerdi. Çalışma psikolojisi Çalışma psikolojisi, eskiden sanayi kuruluşlarında, günümüzde ise çok çeşitli kuruluşlarda uygulanan psikoloji bilim dalıdır. Çalışan kişilerin ruh halleri ile ilgilenir. Almanya’da çalışma ve iş psikolojisi, Polonya’da psikoteknik ve Fransa’da çalışma psikolojisi olarak isimlendirilen bu bilim dalı, uygulamalarının artık yalnızca sanayi kuruluşlarında değil, çok çeşitli kuruluşlarda yapılması nedeniyle bu ismi almıştır. Literatürde farklı çalışma psikolojisi terimleri kullanılmaktadır. İngiltere'de ve Amerika'da geçmişte "industrial psychology" terimi kullanılmaktayken günümüzde yeni bir terim olarak "industrial/organizational psychology", kısaca "I/O psychology" kullanılmaktadır. Avrupa genelinde yaygınlaşan kullanım "work and organizational psychology"dir. Türk literatüründe ise çalışma psikolojisi (work psychology) terimi kullanılmaktadır (Uysal, 2014a:1560) Çalışma psikolojisinin yakın tarihte ortaya çıktığı düşünülmektedir, ancak bazı Avrupa ülkelerinde bu alanda 1920’den önce yapılmış bazı çalışmalar vardır. Örneğin L.O Patrizi Modena, İtalya’da 1889’da bir çalışma psikolojisi laboratuarı kurmuştur. 1908 Lahy Fransa’da demiryolu mühendisleri için iş tasarımı ve seçme konuları incelemiştir. İngiltere’de 1918’de Sanayi Yorgunluk Araştırma Kulübü oluşturulmuştur. 1919’da Almanya ve İsviçre’de seçme testleri programları uygulanmaya başlanmıştır. 1920’de Polonya’nın Krakow kentinde Psikoteknik Enstitüsü kurulmuştur. Çalışma Psikolojisi yazını incelendiğinde aslında 2 temel yapı üzerine inşa edildiği görülür. Bunlardan ilki bireyin işine uyumlaştırılması (fitting the man to the job ‘FMJ’) diğeri ise işin bireye uyarlanması (fitting the job to the man ‘FJM’) dır. Bireyin işe uyarlanması; personel seçimi, eğitimi ve mesleki yardım (uyum) aşamalarını içerirken; işin bireye uyarlanması ise, görevlerin tasarımı, alet ve edavatların bireye göre düzenlenmesi ve çalışma koşullarının bireyin fiziksel ve psikolojik yapısına göre şekillendirmesi süreçlerini içermektedir. Çalışma psikolojisi bilim dalı sadece bireyin işe uyumu ve işin bireye uyumlaştırılması sürecini ifade etmez. Diğer yandan birey ve işi arasındaki ilişkiye yönelik “beşeri ilişkiler yaklaşımı” da çalışma psikolojisi bilim dalının önemli yapı taşlarındandır. Hatta bu konudaki önemli gösterge Hawthorne Araştırmalarının çalışma psikolojisi bilim dalında önemli bir kilometre taşı olarak görülmesi gösterilebilir. Beşeri ilişkiler yaklaşımı ile örgüt, birey ve grup kavramları arasındaki ilişki telaffuz edilmek istenmektedir. Dolayısıyla çalışma psikolojisi bilim dalının değer verdiği önemli başlıklar, örgüt, birey ve örgütte oluşan gruplardır. Bu üçlü arasındaki ilişki ağı çalışma psikolojisi terminolojisinin önemli bir kısmını teşkil eder. (Arnold, Cooper. Robertson, 2004) Çalışma Psikolojisi bilim dalına ilişkin net bir tanımlama yapılamamaktadır. Bu sıkıntının temelinde kavramın ülkeden ülkeye ve yazardan yazara farklı yaklaşımla ele alınması yatmaktadır. Çalışma Psikolojisi kavramı daha çok Almanya’da kullanımı yaygın olan İş Psikolojisi (Arbeitpsychologie) kavramına eş anlamlı bir kavramdır. İş Psikolojisi dalının iş ve çalışan arasında sınırlı kalması kavramın içeriğini daraltmaktadır. Bu nedenle çalışma psikolojisi kavramının “İş Psikolojisi” kavramının kapsamını genişlettiği düşünülebilir. (Tınar, 1996:24) Örgüt Psikolojisi ise, örgütte geliştirilen stratejik yaklaşımlar çerçevesinde örgüt ve birey uyumuna odaklanır. Çalışma Psikolojisi, “çağdaş gelişmelerin gereği olarak sistem yaklaşımı içinde, işletmede çalışan bireyi, onlardan oluşan grup ve örgütü bir bütün olarak ele alır ve inceler”. (Sabuncuoğlu, 1984:3) Bu tanımda görüldüğü üzere “çalışma psikolojisi”, örgütte yer alan birey ve grupları bir bütün olarak ele alır. O halde “örgüt psikolojisi” ile “çalışma psikolojisi” arasındaki ayrışma, bilim dallarının bakış açılarına dayanmaktadır. : “Çalışma psikolojisi” bireyi odak noktası olarak alırken; “örgüt psikolojisi” örgütü odak noktası olarak alır. Bu bağlamda “çalışma psikolojisi” bilim dalı, bireyin çalışma yaşamına ilişkin koşullarının iyileştirilmesi, çalışma yaşamına ilişkin sorunlarının giderilmesini ve bireyin çalışma yaşamı kalitesinin arttırılması sağlamayı hedefleyen bir disiplindir. Tınar (1996), çalışma psikolojisini “çalışma yaşamında psişik sorunlara yol açan alanları inceleyen, sorunların nedenleri ve çok yönlü etkileri ile çözüm yollarını araştıran, çalışma yaşamı ve çalışan insan arasında sağlıklı ve verimli bir uyum sağlamayı amaçlayan, bu yönde bilgi üretimi için çaba gösteren bir bilim dalı” olarak tanımlamıştır. Bu tanımdan yola çıkarak çalışma psikolojisine farklı bir yaklaşım sunan Uysal (2015), çalışma psikolojisini ""örgütlerde işgörenler üzerinde pozitif ve negatif etkiler yaratan örgütsel tutumları inceleyen, araştıran, örgütsel davranışı bütünleşik bir şekilde ele alarak yaptığı araştırmalar ile örgüt ikliminin optimalleştirilmesini ve iş performansının geliştirilmesini sağlayarak, pozitif yönetim yaklaşımı ile örgütlerin amaçlarını gerçekleştirebilmeleri için uygun iş psikolojisinin oluşturulmasını hedefleyen bir bilim dalı"" olarak ifade etmiştir. Günümüzde çalışma hayatında, çalışanların ilgi, yetenek ve işlerinden beklentileri ya da amaçları ile örgüt amaçları arasında uyumun sağlanması ideal bir istihdam ya da yöneltme ilkesi olarak kabul edilebilir. Bu uyum esasının gerçekleştirilmesi çalışma psikolojisinin başlıca hedefi olmaktadır. (Silah, 2005:24) Sanayi casusu Sanayi casusluğu, sanayi devrimi sonrası bir firmanın özel üretim teknolojisini, ürününü veya önemli bir bilgisini, rakip firmalara satılmasıdır. Günümüzde sanayi casusluğu "fuar uzmanlığı" adı altında fotografik hafıza ve çizim yeteneği çok yüksek olan insanlar tarafından da yapılmaktadır. Abdullah bin Abdülaziz el-Suud Abdullah bin Abdülaziz el-Suud (Arapça : عبد الله بن عبد العزيز آل سعود - d. 1 Ağustos 1924 - Riyad ö. 23 Ocak 2015, Riyad), Suudi Arabistan Eski Kralı. Dünya genelinde yaygın kısa adıyla Kral Abdullah. Abdullah bin Abdülaziz, 1 Ağustos 1924 yılında, Necid Sultanlığı'nın Riyad Bölgesi'nde doğdu. Babası Abdülaziz El Suud, annesi Fehda bint Asi Surayim idi. Suudi Ailesi'nin bir üyesidir. Abdülaziz el Suud'un 37 çocuğundan 13.süydü. İlk kamu görevi, Mekke'nin belediye başkanlığı oldu. Ardından babası Abdülaziz El Suud tarafından Suudi Arabistan Ulusal Muhafızları'nın komutanı görevine geçti. Abisi Kral Fahd bin Abdül Aziz 1995'te kalp krizi ve felç geçirmesinin ardından fiilen ülkeyi yönetmeye başlayan Kral Abdullah 2005'te Fahd'ın ölümüyle resmen tahta geçti. Milli Muhafızların kontrolünün onda olması, veliaht ve kral olmasında önemli bir rol üstlenir. 1 Ağustos 2005 tarihinde resmi kral oldu. Kralın 30'dan fazla eşi 60'tan fazla çocuğu vardı. Veliahtı Salman bin Abdülaziz el Suud olmuştur. 89 yaşındaki Kral Abdullah son yıllarda önemli sağlık problemleri yaşamış ve bu nedenle defalarca hastaneye kaldırılmıştı. Son aylarda kamuoyu önüne çıkmayan Kral Abdullah'ı, törenlerde veliaht prens temsil ediyordu. Aralık ayında Akciğer rahatsızlığı sebebiyle Riyad'da kaldırıldığı hastahanede 23 Ocak 2015 tarihinde yaşamını yitirdi. Cenazesi Riyad'daki İmam Türki bin Abdullah Camii'ne, prenslerin omuzunda taşınarak götürüldü. Düzenlenen törenin ardından Kral Abdullah'ın cenazesi, isimsiz bir mezara defnedildi. NATO ve ABD ile yakınlaşmış ve işbirliğine girmiştir. Abdullah bin Abdülaziz el-Suud döneminde Suudi Arabistan, BAE ile birlikte Mısır’da yaşanan askeri müdahale ve ardından yapılan seçimlerle Cumhurbaşkanı seçilen Sisi’ye en çok mali yardımda bulunan iki ülke idi. Kral Abdullah Mısır'da Mursi yönetiminin devrilişiyle beraber Mısır ordusundan övgüyle bahsettiği mesajını yolladı ve açık destek verdi. Al Jazeera, Suudi Arabistan ve Sisi liderliğindeki Mısır ilişkileri hakkında "Suud yönetimi ile Mısır yönetimi arasındaki ilişkiler tarihte hiç olmadığı kadar iyi durumda" yorumunda bulunmuştu. Suudi Arabistan 7 Mart 2014'te Müslüman Kardeşler'i terör örgütü listesine soktu. Wikileaks belgelerine göre Suudi Arabistan Kralı Abdullah'ın da aralarında olduğu bazı Arap liderlerin ABD'den, İran'a saldırmasını ve nükleer tesislerini yok etmesini istedi. ABD ve İsrail ile ilgili konularda İslam dünyasının tepkisiyle karşı karşıya geliyordu. Onu eleştirenler özellikle Filistin meselesine mesafeli durması ve İsrail'in Gazze saldırılarına karşı sessiz kalışını gerekçe olarak göstermekteydiler. 2015'te kadınlara seçme-seçilme hakkının verilebileceğini ifade ettiyse de bu hak verilmeden yaşamını yitirdi. İyi ilişkiler kurduğu eski ABD Başkanı George Bush, Kral Abdullah'ı "aziz bir dostu" olarak tanımladı. Başta petrol ürünleri olmak üzere, birçok şirket ve topluluğun önde gelen isimlerin idi. Dünyanın en büyük petrol rezervlerinin başında bulunmakta idi. Dijital uydu Dijital uydu veya uydu televizyonu, yapay uydular vasıtasıyla verilen televizyon hizmetidir. Yapay uydu, ekvatorun 36.000 km üstünde duran, dünyayla eşit hızda ve aynı yörüngede dönen elektronik iletişim istasyonudur. Çeşitli tipte uydular vardır. Bilimsel, askeri, ticari, minyatür. Bunlar amacına göre farklı yörüngelerdedir. Haberleşme uyduları Clark Kuşağı'ndadır. Yapay uyduların mucidi, bir bilim kurgu yazarı olan Sir Arthur Clark'tır. Uydu yayınları bir çanak anten, bir uydu alıcısı, bir ekran ile izlenebilir. Verici ile alıcı çanak birbirine bakmalıdır. Yörünge sebebiyle mesela Türkiye'den Amerika uyduları izlenemez. Uydular 4 gruptur: Asya, Avrupa, Atlantik, Amerika. Greenweech'e göre doğu ya da batıda yer alırlar. Örnek vermek gerekirse, 42 derece doğudaki uydunun yerel açısı pusula yönünde 180 derecedir. Azimuth, yerel açı coğrafidir. Avrupa uyduları 70-0 derece doğu doğudur. Asya 160-70 batı doğudur. Kalkış açısı, bulunduğumuz yerin, mesela 38 derecede kuzey enlemindeysek buradan yukarı 46 derece kalkış açısı olur ki buna elevation denir. Çanak kendi başına sinyal alamaz. Bunun için LNB(LOW NOİSE BLOCK CONVERTOR) denilen alıcı çanak ortasına yerleştirilir. Bunun da açı ayarları vardır. Yer ile uydu aynı boylamdaysa kutup açısı polarizasyon 0'dır. UE sistemi DVB-S, DVB-C, DVB-T, DVB-H ortamlarını kabul eder. Yani uydu, kablo, karasal, cep. Bunların birbirinden farkı modülasyondandır, yani bilginin hangi taşıyıcı sisteme nasıl kodlandığı. Artık analog yayın tarihe karışmaktadır. DECT, GSM, PSTN/ISDN ortam protokolleri dvb-ıpı internet, dvb-npı bağımsız şebeke protokolünü destekler. Etkileşimli tv arayüzüne DVB-MHP, elektronik program rehberine EPG, alıcı receiver'a STB denir. DVB-SUB altyazı tekniği, DVB-SI yayın bilgileri, DVB-CA koşullu erişim, DVB-CSA ortak şifre algoritması, DVB-CI ortak arayüz demektir. Dijital uydu alıcıları veya DTV'ler uydu dijital yayınlarını almak üzere yapılmıştır. Ses ve görüntü, dijitale dönüştürülür, yani görüntü bu yolla parlak, net, dalgasızdır. Ses kalitesi de nettir. Görüntü ortak formatı 4:3'tür. Avrupa ortak PAL sisteminde ekran görüntüsü 1080i/50'dir. Yani saniyede 50 alan görüntülü 1080 satırlık ekran. Geniş ekran formatı da artık yayılmaktadır, 16:9. Ev sistemlerinde sinemaskop ve AC3 dolby dijital sistemleri kullanılmaya başlamıştır. Yüksek çözünürlüklü yayınlara 2004'te başlayan Avrupa, 2006 Dünya Futbol Şampiyonası'nı ilk defa bu yolla yani HDTV ile yayınlamıştır. HDTV yayınlarını normal tv cihazları almaz, cihazlar da değişmektedir. Akitanya Akitanya (Fransızca: Aquitaine [], Gaskonca ve Oksitanca: Aquitània, Baskça: Akitania, Poitevin-Saintongeais: Aguiéne), Fransa'nın 26 bölgesinden biridir. Fransa'nın güneybatısında bulunan bölgenin Atlas Okyanusu'na kıyısı bulunmakta (Biskay Körfezi) ve Pireneler boyunca İspanya ile sınır oluşturmaktadır. Bölgeden geçip Atlas Okyanusu'na dökülen iki nehir şunlardır: Dordogne ve Garonne. En büyük ve merkez şehri Bordeaux'dur. Yörede ünlü Bordo şarabı üretilmektedir. Akitanya Bölgesi 41.308 km²'lik yüzölçümü ile Fransa topraklarının % 7,6'sını kapsamaktadır. Güneyde İspanya, doğuda Midi-Pyrénées, kuzeyde Poitou-Charentes ve Limousin batıda ise Atlas Okyanusu ile çevrilidir. Romalılar zamanında bölgede "Gallia Aquitania" ili bulunmaktaydı. MS 4. yüzyılda bölge Romalılar tarafından dört bölgeye ayrılmıştır. 5. yüzyılda ise Vizigotların istilası sonrası bölgede Roma hakimiyeti sona ermiştir. 507 yılında ise bölgeye Franklar hakim olmuştur. 1361'de İngilizlerin bölgeye gelmesiyle Akitanya Prensliği kurulmuş, bölge 1453 yılına kadar İngilizlerin elinde kalmıştır. 1453 yılından itibaren Akitanya Fransa'nın tarihi ve coğrafi bir bölgesidir. Fransızca bölgede hakim olan dildir. Diğer konuşulan diller ise; güneyde Baskça, bölgenin büyük bölümünde Oksitanca (Gaskonca ve Périgord lehçeleri dahil) ve büyük şehirlere gelen göçmenlerin konuştuğu Portekizce ve Arapçadır. Auvergne Auvergne [] (Oksitanca: "Auvèrnhe" ya da "Auvèrnha"), Fransa'nın 26 bölgesinden biridir. Fransa'nın merkezinin güneyinde, Massif Central üzerinde bulunur. En büyük ve merkez şehri Clermont-Ferrand'dır. Bölge adını Galyalı bir halk olan Arverniler'den almaktadır. Bu Galya halkının en tanınmış ismi Roma işgaline karşı en son büyük ayaklanmayı başlatan ama Alesia'da MÖ 52 yılında yenilen Vercingetorix'tir. Bölge de bulunan Vichy şehri, II. Dünya Savaşı sırasında Fransa'nın Nazi Almanyası tarafından işgalinden sonra kurulan işbirlikçi Vichy hükümetine evsahipliği yapmıştır. 16. yüzyılda Avrupa'dan gelen soylular konuştukları dillere göre TONQUE olarak adlandirilan sekiz gruba ayrılmaktaydı. Bunlardan biri de Auvergne'dir. Diger yedi tanesi; Provence, Fransa, Aragon, Kastil, İngiltere (ve İrlanda), Almanya ve İtalya'dır. Egoizm Egoizm genel anlamıyla bireyin kendi çıkarları doğrultusunda hareket etmesi ile ilgilidir. Egoizm ile aşağıdakilerden biri kastedilmiş olabilir: Sansetsukon Sansetsukon, aralarında metal zincir veya iple birbirine bağlı üç metal veya ahşap sopadan oluşan bir Çin savaş aletidir. Saldırılara karşı blok için kullanılabildiği gibi saldırı amacıyla da kullanılabilir. Aletle ilgili ilk yazılı doküman "Üç Krallığın Kayıtları" olarak tercüme edilebilecek Sanguo Zhi adıyla bilinen eserde geçmektedir. Bir efsaneye göre, kralın korumalarından birinin uzun sopası üç parçaya ayrılmış, koruma bu parçaları zincirle birbirine bağlamış ve güçlü bir silah ortaya çıkmıştır. Stadio Guido Angelini Stadio Guido Angelini İtalya'nın Chieti Scalo şehrinde çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İtalya'nın Calcio Chieti takımının maçlarını yaptığı stadyum, 8.257 seyirci kapasitelidir. El Sadar Stadyumu Estadio Reyno de Navarra İspanya'nın Pamplona şehrinde, 1967 yılında hizmete giren çok amaçlı stadyum. Stadyumda çoğunlukla futbol müsabakaları yapılmaktadır. İspanya'nın CA Osasuna takımının maçlarını yaptığı stadyum, 19.553 seyirci kapasitelidir. Stadio Bruno Recchioni Stadio Bruno Recchioni İtalya'nın Fermo şehrinde çok amaçlı olarak inşa edilen bir stadyum. Stadyumda çoğunlukla futbol müsabakaları yapılmaktadır. İtalya'nın Fermana Calcio takımının maçlarını yaptığı stadyum, 11.150 seyirci kapasitelidir. Stadio Pietro Fortunati Stadio Pietro Fortunati, İtalya'nın Pavia şehrinde çok amaçlı olarak inşa edilen bir stadyum. Stadyumda çoğunlukla futbol müsabakaları yapılmaktadır. İtalya'nın A.C. Pavia takımının maçlarını yaptığı stadyum, 4,999 seyirci kapasitelidir. Stadio Vincenzo Presti Stadio Vincenzo Presti, İtalya'nın Gela şehrinde, çok amaçlı olarak inşa edilen bir stadyumdur. Stadyumda çoğunlukla futbol müsabakaları yapılmaktadır. İtalya'nın Gela Calcio takımının maçlarını yaptığı stadyum, 4.400 seyirci kapasitelidir. Stadio Vanni Sanna Stadio Vanni Sanna İtalya'nın Sassari şehrinde çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İtalya'nın Sassari Torres 1903 takımının maçlarını yaptığı stadyum, 9.800 seyirci kapasitelidir. Stadio Brianteo Stadio Brianteo İtalya'nın Monza şehrinde çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İtalya'nın AC Monza Brianza 1912 takımının maçlarını yaptığı stadyum, 18.568 seyirci kapasitelidir. Stadio della Vittoria Stadio della Vittoria İtalya'nın Bari şehrinde çok amaçlı olarak inşa edilen bir stadyum. Çoğunlukla futbol müsabakalarının yapıldığı stadyum, 40.200 seyirci kapasitelidir. 16 Aralık 1934 yılında İtalyan zaferini kutlamak amacıyla inşa edilmiştir. Nou Castalia Nou Castalia İspanya'nın Castellón şehrinde 1922 yılında çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İspanya'nın CD Castellón takımının maçlarını yaptığı stadyum, 12.500 seyirci kapasitelidir. Camp d´Esports Camp d´Esports, İspanya'nın Lleida şehrinde çok amaçlı olarak inşa edilen bir stadyumdur. Stadyumda çoğunlukla futbol müsabakaları yapılmaktadır. İspanya'nın UE Lleida takımının maçlarını yaptığı stadyum, 13.500 seyirci kapasitelidir. Estadio Carlos Belmonte Estadio Carlos Belmonte İspanya'nın Albacete şehrinde 1960 yılında çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İspanya'nın Albacete Balompié takımının maçlarını yaptığı stadyum, 17.000 seyirci kapasitelidir. Valensiya Åžehir Stadyumu Estadio Ciudad de Valencia İspanya'nın Valencia şehrinde 1969 yılında çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İspanya'nın Levante UD takımının maçlarını yaptığı stadyum, 25.400 seyirci kapasitelidir. San Vito Stadyumu Stadio San Vito İtalya'nın Cosenza şehrinde çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır.1914 yılından beri İtalya'nın A.S. Cosenza Calcio takımının maçlarını yaptığı stadyum, 23.974 seyirci kapasitelidir. Stadio Tupparello Stadio Tupparello İtalya'nın Acireale şehrinde çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İtalya'nın A.S. Acireale takımının maçlarını yaptığı stadyum, 12.100 seyirci kapasitelidir. Carlos Tartiere Stadyumu Estadio Carlos Tartiere, İspanya'nın Oviedo şehrinde çok amaçlı olarak inşa edilen stadyum. 1926 yılında inşa edilen ilk stadyum 23.000 seyirci kapasiteliydi. 2000 yılında inşa edilen ve aynı ismi taşıyan yeni stadyum binası 30.000 seyirci kapasitelidir. Stadyumda çoğunlukla futbol müsabakaları yapılmaktadır. İspanya'nın Real Oviedo takımı maçlarını bu stadyumda yapmaktadır. Stadio Porta Elisa Stadio Porta Elisa İtalya'nın Lucca şehrinde çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İtalya'nın A.S. Lucchese-Libertas takımının maçlarını yaptığı stadyum, 7.400 seyirci kapasitelidir. Yeni Los CÃ¡rmenes Stadyumu Estadio Nuevo Los Carmenes, İspanya'nın Granada şehrinde 1995 yılında çok amaçlı olarak inşa edilen bir stadyum. Stadyumda çoğunlukla futbol müsabakaları yapılmaktadır. İspanya'nın Granada Atlético ve Granada C.F. takımlarının maçlarını yaptığı stadyum, 22.524 seyirci kapasitelidir. Alfonso PÃ©rez Kolezyumu Coliseum Alfonso Perez, İspanya'nın başkenti Madrid'de 1998 yılında çok amaçlı olarak inşa edilen bir stadyumdur. Getafe takımı tarafından kullanılır. Stada adı verilen Alfonso Perez Munoz, 90'lı yıllarda Real Betis formasıyla, İspanya'nın ve Avrupa'nın en iyi golcülerinden biri olan Getafe doğumlu futbolcudur. Çoğunlukla futbol müsabakalarının yapıldığı stadyum, 16.000 seyirci kapasitelidir. Anoeta Stadyumu Estadio Anoeta İspanya'nın Donostia şehrinde 1993 yılında çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İspanya'nın Real Sociedad takımının maçlarını yaptığı stadyum, 32.000 seyirci kapasitelidir. ChapÃ­n Belediye Stadyumu Estadio Municipal de Chapín İspanya'nın Jerez şehrinde 1988 yılında çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İspanya'nın Xerez CD takımının maçlarını yaptığı stadyum, 20.500 seyirci kapasitelidir. Balaídos Stadyumu Balaidos Stadyumu, İspanya'nın Vigo şehrinde 1928 yılında inşa edilen bir stadyumdur. İspanya'nın Celta Vigo takımının maçlarını yaptığı stadyum, 32.500 seyirci kapasitelidir. LÃ¼ks (kavram) Lüks, Türkçeye Fransızca "luxe" kelimesinden geçmiş giyimde, eşyada, harcamada aşırı gitmeyi, gösterişi, şatafatı ve gereksinim dışı olanı ifade eden ekonomik boyutu ağırlıklı bir kavramdır. Lüks, temel ihtiyaç gereksiminden daha yüksek bir fayda sağlayan ürün veya çeşitlendirilmiş hizmetin genel tanımı olarak da kullanılır. Çoğu kez, tüketicinin estetik duygularına ve rahatlık gereksinimine cevap verecek tarzda üretilmiş ürün ve hizmetlerdir. Örneğin yerden bir yere standart hizmet veren otobüs firması yerine daha konforlu, güvenli ve rahat araçların yanı sıra müşterilerine ek bazı hizmetler ve kolaylıklar sunan bir firmayı tercih etmek, "lüks" olarak nitelendirilir. Lüks tüketim malları bu kavram ile çok yakından ilişkilidir. Estadio Municipal de Ipurua Estadio Municipal de Ipurua İspanya'nın Eibar şehrinde 1947 yılında çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İspanya'nın SD Eibar takımının maçlarını yaptığı stadyum, 5.250 seyirci kapasitelidir. Estadio Municipal Santo Domingo Estadio Municipal Santo Domingo İspanya'nın El Ejido şehrinde 2001 yılında çok amaçlı olarak inşa edilen bir stadyum Stadyumda çoğunlukla futbol müsabakaları yapılmaktadır. İspanya'nın Polideportivo Ejido takımının maçlarını yaptığı stadyum, 7.870 seyirci kapasitelidir. Nou Estadi Nou Estadi İspanya'nın Tarragona şehrinde çok amaçlı olarak inşa edilen bir stadyum. Stadyumda çoğunlukla futbol müsabakaları yapılmaktadır. İspanya'nın Gimnàstic de Tarragona takımının maçlarını yaptığı stadyum, 12.000 seyirci kapasitelidir. 2017 Akdeniz Oyunları'na ev sahipliği yapacaktır. Estadio El Sardinero Estadio El Sardinero İspanya'nın Santander şehrinde 1988 yılında çok amaçlı olarak inşa edilen bir stadyum Çoğunlukla futbol müsabakalarının yapıldığı stadyum, 22.400 seyirci kapasitelidir. Estadio El Montecillo Estadio El Montecillo İspanya'nın Aranda Duero şehrinde çok amaçlı olarak inşa edilen bir stadyum. Çoğunlukla futbol müsabakalarının yapıldığı stadyum, 6.000 seyirci kapasitelidir. Devrimci Sosyalist İşçi Partisi Devrimci Sosyalist İşçi Partisi (kısaca DSİP), 1997 yılında Türkiye'de kurulmuş devrimci Troçkist siyasi partidir. Şu ana kadar hiçbir seçime katılmamıştır. Partinin öncü kadroları Kurtuluş Hareketi içinde yer almış militanlardan oluşmuştur. Kurtuluş içinde merkez komite düzeyinde Doğan Tarkan'ın içinde