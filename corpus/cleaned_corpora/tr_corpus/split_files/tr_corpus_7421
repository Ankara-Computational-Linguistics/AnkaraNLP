orijinal dansta birinci, serbest dansta ikinci oldu. Genel toplamda ise altın madalyayı aldı. Bu ilk kez bir ABD takımının bu yarışmada altın madalya almasıydı.. Vancouver, Kanada'da düzenlenen 2010 Kış Olimpiyatları'nda çift buz dansı kategorisimde Canada'dan Virtue & Moir'in ardında ikinci sırada yer aldı ve gümüş madalya kazandı. 2010 Dünya Artistik Patinaj Şampiyonasında serbest programı ilk sırada bitiren ikili genel toplamda Virtue & Moir'in ardında gümüş madalya aldı. â€Ž William Powell William Horatio Powell "(d. 29 Temmuz 1892 – ö. 5 Mart 1984)" Amerikalı tiyatro ve sinema oyuncusu. Broadway sahnelerinde başarılı bir kariyer sonrasında 1922 yılında Sherlock Holmes filminde küçük bir rol ile sinemaya adım attı. Bir MGM yıldızı olarak, Myrna Loy ile birlikte on dört filmde oynadı. The Thin Man film serisindeki başarısı ile adından söz ettirdi. "The Thin Man" (1934), "My Man Godfrey" (1936) and "Life with Father" (1947) adlı filmlerdeki performansı ile üç kez En İyi Erkek Oyuncu Akademi Ödülü dalında Oskar Ödülü'ne aday gösterildi. 1984 yılında emekliliğinin 30. yılında kalbinin durması sonucu Palm Springs'te 91 yaşında iken öldü. İtalyan mutfağı İtalyan mutfağı, kökeni MÖ 4. yüzyıla kadar uzanan, toplumsal ve siyasi değişimlerle yüzyıllar içerisinde gelişmiş, dünyanın her tarafında bilinip, sevilen, çok zengin bir mutfaktır. İtalyan mutfağında Etrüsk, Antik Yunan, Antik Roma, Bizans, Yahudi ve Arap mutfaklarının etkisi çok belirgindir. Yeni Dünyanın keşfiyle, bugünkü İtalyan mutfağının temeli olarak bilinen fakat aslında 18. yüzyıla kadar halk kitlelerine ulaştırılamamış patates, domates, dolmalık biber ve mısır gibi gıda ürünlerinin Avrupa'ya getirilmesiyle mutfakta önemli değişimler görüldü. İtalyan mutfağının özelliği bölgesel çeşitliliğinin fazla olması, ve çok farklı lezzetleri barındırmasından gelir. Yiyecekler ve malzemeler bölgelere göre farklılık gösterir. Ulusal mutfağın en bilinen yemeklerinden çoğu başlangıçta yöresel olup, daha sonra İtalya'nın her tarafına yayılmış ve bu yayılım sırasında değişmiştir. Peynir ve şarap çok sayıda çeşitleriyle mutfağın büyük bir bölümünü oluşturur. Kahve ve özellikle de espresso İtalyan mutfağının önemli unsurlarından biridir. İtalyan mutfağı yüzyıllar içerisinde gelişti. İtalya olarak bildiğimiz ülke 19. yüzyıla kadar siyasi birliğini tamamlayamamış olsa da mutfağının MÖ 4. yüzyıla kadar uzanan bir tarihçesi var. Zaman içerisinde, komşu ülkeler, fetihler, devrimler, halk ayaklanmaları ve Yeni Dünya'nın keşfi dünyanın ilk mutfaklarından biri olan bu mutfağın bir hayli değişmesi ve gelişmesi yönünde etkili oldu. Bilinen ilk İtalyan yemek yazarı MÖ 4. yüzyılda Siracausa'da yaşamış olan Sicilyalı Arkestratus'tur. "En nitelikli ve mevsimsel" malzemelerin kullanımıyla ilgili bir şiir yazdı. Yemeğin gerçek lezzetinin baharat, çeşni veya başka lezzetlendirme yöntemleriyle saklanmaması gerektiğini söyledi. Balığın sade hazırlanışına çok önem verdi. Bu tarz, MÖ 1. yüzyılda 470 adet bol baharat ve çeşni kullanımı gerektiren tarifi yayımlayan "De re coquinaria" 'nın yayım hayatına başlamasıyla unutulmuşa benziyor. Romalılar, Yunan fırıncıları ekmek yapımıyla görevlendirmişlerdi. İlkçağ'da en iyi peynir üreticilerinin Sicilyalılar olduğu söylendiği için Sicilya'dan peynir ithal ediyorlardı. Romalılar eti için keçi, sebze olarak da enginar ve pırasa yetiştirdiler. Roma ve Atina'nın mutfak kültürlerinin etkisiyle Sicilya'da kiminin ilk İtalyan mutfağı olarak nitelendirdikleri bir mutfak ortaya çıktı. Arapar, 9. yüzyılda Sicilya'yı işgal ederek, bölgeyi ıspanak, badem, pirinç ve bir iddiaya göre de spaghetti ile tanıştırdılar. 12. yüzyıl.'da Sicilya'yı gezmekte olan bir Norman kralı insanların undan ve şu anda da Güney İtalya'da spaghetti için kullanılan "trii" kelimesine dönüşecek olan "atriya" denen bir sudan uzun şeritler yaptıklarını gördü. Normanlar ayrıca Sicilya'yı günümüzde de popülerliğini koruyan güveç ve tuzlu marina ile tanıştırdılar. Yemek kimyasal veya fiziksel yollarla muhafaza ediliyordu. Et ve balık tütsülenir, kurutulur veya buzla beraber saklanırdı. Salamura, tuz turşu ve ringa gibi gıdaları korumakta ve domuz etini muhafaza etmekte kullanılırdı. Köklü sebzeler biraz haşlandıktan sonra salamura içinde tutulurdu. Gıdaları korumak için ayrıca sıvı yağ, sirke gibi maddeler ve eti koyulaştırılmış ve eritilmiş yağın içerisine daldırmak gibi yöntemler de kullanılrdı. Meyvelerin dayanabilmesi içinse likör, bal ve şekerden yararlanılırdı. Kuzey İtalya bölgesi Alman etkisinden ve Antik Roma'dan izler taşırken güney Arap etkisini yansıtır. En eski İtalyan yemek kitabı olan "Liber de coquina" 13. yüzyılda Napoli'de yazıldı. Roma mutfağının etkisini taşıyan yemeklerin çoğu bugünkü yemeklerle büyük benzerlik taşır. 14. yüzyıldan kalan iki kitap Roma "pastello"su ve Lavagna tartı gibi yemek tariflerini içerir. 15. yüzyılda Maestro Martino Vatikan'da Aquileia Patrikhane'sinin şefiydi. "Libro de arte coquinaria" adlı eseri daha rafine ve kibar bir yemek tarzını tanıttı. Kitabında ince, demir bir çubuğun etrafına hamur sarılıp güneşte kurutularak yapılan "Maccaroni Siciliani" adlı yemeğin tarifi var. Maccaroni safranla lezzetlendirilerek yapılırdı ve böylece de Arap etkisini gösterir. Kitapta dikkati çeken bir başka nokta da Martino'nun fazla taze ot ve baharat kullanımından kaçınmasıdır. Roma tarifleri güveç yemeklerini de barındırır. Floransa yemekleri "Bolognese torta", "Sienese torta" gibi yumurtayla yapılan yemeklerinin yanı sıra Ceneviz yemekleri olan "piperata", maccaroni, kabak, mantar, ve soğanlı ıspanak tartı gibi tarifleri de içerir. 1475 yılında, Martino'nun metni Bartolomeo Platina'nın Venedik'te basılan "De honesta voluptate et valetudine" ("Dürüst Zevk ve Sağlık Üzerine") adlı kitabına eklendi. Floransa, Roma ve Venedik sarayları İtalyan mutfağının merkeziydi. Christoforo Messisbugo, Ippolito d'Este'nin kâhyası, 1549 yılında çeşitli malzemelerle yapılan 124 tart ve turta tarifinin bulunduğu ve Doğu baharatlarının ve şekerinin kullanımının gösterildiği "Banchetti Composizioni di Vivande"'yi yayımladı. 1570'te, Bartolomeo Scappi, Papa V. Pius'un aşçısı, dönemin İtalyan yemek geleneğini her yönüyle anlatan 5 ciltlik "Opera"sını yazdı. Eserde 1.000'in üzerinde tarif, mutfak ve sofra hazırlanışını açıklayan resimler bulunuyordu. Kitap, dönemin diğer saray kitaplarından av hayvanlarının eti yerine evcil hayvanların etini yeğlemesiyle ayrılıyordu. Tariflerde dil, kelle ve omuz gibi daha küçük et parçalarına da yer veriliyordu. Üçüncü cilt, Büyük Perhiz zamanı için hazırlanışı basit balık tariflerinden ve balığın hangi mevsimde ve nerede yakalanmasıyla ilgili bilgilerden oluşuyordu. Son ciltte ise tartlar, turtalar ve o sırada İtalya'da domates bulunmadığı için tuzlu değil tatlı olan bir Napoliten pizza tarifi vardı. Fakat, Yeni Dünya'dan gelen mısır ve hindi gibi gıda ürünleri kitapta bulunuyordu. 17. yüzyılın ilk on yılında, Giangiacomo Castelvetro "Breve Racconto di Tutte le Radici di Tutte l'Herbe et di Tutti i Frutti" ("Bütün Sebze, Çeşni ve Meyvelerin Kısa")'yi yazdı. Aslen Modena'lı olan Castelvetro Protestan olduğu için İngiltere'ye taşınmıştı. Kitapta, İtalyan sebzelerin, meyvelerin ve hazırlanışlarının listesi var. Sebzelerin sadece ana yemeğe eşlik eden bir unsur olmadığını, ana yemek olarak düşünülmesi gerektiği düşüncesine yer verdi. Sebzelerin tuzlu su içinde ağır ateşte kaynatılarak, zeytinyağı, tuz, biberi limon suyu veya koruk suyu veya portakal suyu eşliğinde, soğuk veya sıcak olarak sunulması gerektiğini söyledi. Ayrıca sebzelerin kömür veya kor ateşinde biraz zeytinyağı ile kızartılmasını önerdi. 1662'de, Bartolomeo Stefani,Mantua Dükalığı'nın baş aşçısı, "L'Arte di Ben Cucinare"'yi yayımladı. Bu eserle "vitto ordinario" ("sıradan yemek")'ye bir bölüm ayıran ilk kişi oldu. Kitap, Dük'ün Kraliçe (İsveçli Christina) için verdiği ziyafetteki tüm yemekleri ve her konuk için bir bıçak, çatal, kaşık, bardak, genelde kullanılan kase yerine tabak ve peçete olan masa düzenini tarif ediyordu. Dönemin diğer kitaplarından Giovanni della Casa'nın "Galatheo"'su gibi, "scalci" ("garsonlar")'ın konuklara servis yaparken nasıl hareket etmeleri gerektiğini anltıyordu. Kitap, aynı zamanda yemek yiyenlere yemek sırasında parmaklarını kullanmamaları gerektiğini ve peçeteyle terlerini silmemelerini öğütlüyordu. 18. yüzyıl başlarında İtalyan yemek kitapları İtalyan mutfağının, Fransız mutfağının karşısındaki gelenekselciliğini vurgulamaya başladılar. Kitaplar artık profesyonel aşçılara değil, burjuva ev kadınlarına hitap ediyordu. 1794'te yayımlanmaya başlayan "La cuoca cremonese" ("Cremona'nın Yemeği") gibi kitapçık halindeki mecmualar mevsimsel malzemelerin yanı sıra et, balık ve sebze üzerine bölümlerden oluşuyordu. 19. yüzyıl içerisinde bu kitapçıklar boyut ve popülerite olarak büydüler. 18. yüzyılda tıbbi metinler köylüleri sindirime zarar verdiği düşüncesiyle rafine yiyecekler yememeleri yönünde uyramaya başladılar. Nedense köylülerin besin açısından fakir yemelerinin onların bunu tercih ettiği için yedikleri yönünde bir inanç vardı. Oysa satın alabildikleri tek yemek bu olduğu için çürük sebze ve nemli ekmek yiyorlardı. 1779'da, Maceratalı Antonio Nebbia, "Il Cuoco Maceratese" ("Macerata Aşçısı") adlı kitabını yazdı. Nebbia yöresel sebzelerin ve makarna, pirinç ve gnocchinin önemine dikkat çekti. 1773'te, Napolili Vincenzo Corrado'nun "Il Cuoco Galante" ("Saray Aşçısı") kitabı "Vitto Pitagorico"ya (vejetaryen yemek) önemli bir yer verdi. "Pisagorik yemek taze otlara, çiçeklere, meyvelere, tohumlara ve yeryüzünde bizim yiyebilmemiz için üretilen her şeye yer verir. Bilindiği üzere Pisagor, sadece bu türden ürünler kullanırdı. Şüphesiz, bu yemek tarzı insan için daha doğladır, ve et yemek zararlıdır." Bu kitap, 13 tarifle domatese gerçekten yer veren ilk kitaptı. Corrodo'nun kitabındaki "Zuppa alli Pomidoro" bugünkü Tuscan Pappa al Pomodoroya benzer. Corrado'nun 1798 basımı, Antoine-Augustin Parmentier'in başarılı kullanımından sonra yazılan "Patates Üzerine Deneme"yi de barındırıyordu. In 1790, Francesco Leonardi "L'Apicio moderno" ("Modern Apicius") adlı kitabında Roma döneminden başlayarak İtalyan mutfağının tarihini anlatıyor ve ilk domates sosuna yer veriyordu. 19. yüzyılda, Giovanni Vialardi, II. Vittorio Emanuele'nin baş aşçısı, "mütevazı bir eve uygun" tarifleri barındıran "Modern Aşçılık ve Tatlıcılık Üzerine Bir Deneme"'yi yazdı. Çoğu tarifi Torino yöresine özgü bölgesel yemeklerdi. 1829'da yayımlanan Giovanni Felice Luraschi'nin "Il Nuovo Cuoco Milanese Economico"su Ançüez ve Limonlu Böbrek ve Gnocchi alla Romana gibi Milano yemeklerine yer veriyordu. Gian Battista ve Giovanni Ratto'nun 1871'de yayımlanan "La Cucina Genovese" Ligurya mutfağını konu alıyordu. Bu kitapta ilk defa pesto sosuna yer veriliyordu. Ippolito Cavalcanti tarafından yazılan "La Cucina Teorico-Pratica" 'yla ilk domatesli makarna tarifi yayımlanmış oldu. Pellegrino Artusi'nin 1891'de yazdığı "La scienza in cucina e l'arte di mangiare bene" ("Aşçılık Bilimi ve İyi Yeme Sanatı") günümüzün klasik İtalyan mutfağının başlangıç noktası sayılır ve hala da basılmaktadır. İçindeki tariflerin çoğu yaşadığı yer olan Romagna ve Toskana yemekleridir. İtalyan yemekleri çok sayıda meyve, sebze, sos ve et yemeğini içinde barındıran bir mutfaktır. İtalya'nın kuzeyinde balık, patates, pirinç, mısır, domuz eti ve peynir çeşitleri en çok kullanılan malzemelerdir. Ligurya'ya özgü malzemeler ise oldukça farklıdır; balık ve deniz ürünü çeşitleri, fesleğen, ceviz ve zeytinyağı oldukça yaygındır. Emilia-Romagna'da, sık kullanılan malzemelerin arasında domuz jambonu (prosciutto), sosis(cotechino), farklı salam çeşitleri, trüfler, grana, Parmigiano-Reggiano, domates ve Bolonez sos bulunur. Geleneksel orta İtalya mutfağında domates, at eti dışında her çeşit et, balık ve peceroni adı verilen bir tür peynir bol kullanılır. Güney İtalya'da da taze veya sos olarak domates, biber, zeytin ve zeytinyağı, sarımsak, enginar, ricotta, patlıcan, ançüez, sardalya ve ton balıkları ve kapari yöresel mutfağın temelini oluşturan malzemelerdir. İtalyan mutfağının en çok bilinen ve sevilen yiyeceği ise çeşit çeşit makarna yemekleridir. Makarna, farklı boyut ve şekillerde olabilen eriştedir. Şekillerine-penne, maccheroni, spaghetti, linguine, fusilli, lazanya- ve içlerine konan malzemeye-ravioli, tortellini-göre isimlerini alırlar. Yöresel isimler de alan toplamda yüzlerce makarna çeşidi bulunmaktadır. Makarna kuru ve taze olmak üzere iki şekilde üretilir. Yumurtasız yapılan kuru makarna gerekli şartlar sağlandığında iki yıla kadar dayanbilirken taze makarna buzdolabında en fazla birkaç gün dayanabilir. makarna genellikle haşlanarak pişirilir. İtalyan makarnasının geleneksel olarak "al dente" (İtalyanca "ısırmak için sert" anlamına gelip, çok yumuşak olmaması gerektiğini ifade eder.) Geleneksel olarak İtalya'da yemekler 3 veya 4 unsurdan oluşur. Öğünler, açlık gidermekten çok, arkadaş ve aileyle zaman geçirmek ve sohbet etmek içindir, bu sebeple de diğer Avrupa ülkelerindeki yemeklerden daha uzun sürer. Tatillerde, aile ziyafetlerinde bir yemek saatler sürebilir. Günümüzde ise geleneksel İtalya menüsü sadece düğünler gibi özel etkinliklerde gerçekleşir ve günlük yemek ana yemek ve kahve olmak üzere iki bölümden oluşur. İtalyan öğünlerin ilginç bir tarafı da "primo" denilen birinci tabakta, ana yemek sayılmayan ama doyurucu olan risotto ve makarna gibi yemekler bulunur. Modern İtalyan mutfağında, makarna ve pizza çeşitlemeleriyle karbonhidrat ve proteinin aynı anda alınabileceği yemekler bulunur.a Note: These Terms on a restaurant menu Premium, Second, side dishes consisting and can be used as the large intestine. Televizyon Anadolu Televizyon Anadolu (Kısa adı ile; TVA), 2004 yılında Eskişehir'de yerel olarak yayın yapan, Anadolu Üniversitesi'ne ait bir televizyon kanalıdır. Resim seçiciler, yönetmenler, kameramanlar ve diğer tüm çalışanlar Anadolu Üniversitesi öğrencilerinden oluşmaktadır. Yayın stüdyoları da üniversitenin içinde bulunmaktadır. AÜ Rektörü Prof. Dr. Engin Ataç, 27 Eylül 2004 tarihinde Anadolu Üniversitesi’nin 2004-2005 Öğretim Yılı açılış törenini canlı yayınlayarak günde 3 saatlik düzenli yayınlara başlanacağını açıklamış ve TVA'nın yayın hayatını başlatmıştır. Yayın içeriği eğitim, kültür ve sanat konulu programlardan oluşmaktadır. TRT ile yapılan anlaşma sonucu TRT Okul kanalı kurulmuş, bu nedenle kanalın yayınları sonlanmıştır. 1972-1973 sezonunda Türkiye'de sahnelenen tiyatro oyunları 1972 - 1973 sezonunda Türkiye'de sahnelenen tiyatro oyunları aşağıda listelenmiştir. "Not: Jan Dark adlı oyunları provalar sırasında yasaklanmıştır." Dormen Tiyatrosu 1972 - 1973 tiyatro sezonunun başında kapandı. Gülsüm Kamu Tiyatrosu 1972 - 1973 tiyatro sezonunun başında kapandı. Mücap Ofluğlu Tiyatrosu 1972 - 1973 tiyatro sezonunun başında kapandı. Kiriş (mimarlık) Kiriş, yapılarda döşeme ve kullanım alanı yüklerini düşey taşıyıcılara (kolon) aktaran, mekanik olarak çubuk kabul edilen yapı elemanıdır. Betonarme yapılarda döşeme yüklerinin öncelikle kirişlere aktarıldığı ve kesme kuvveti ile moment tesirleri taşıyan kirişlerin bu kuvvetleri kolonlara aktardığı kabul edilir. Kirişlerin kolondan kolona olan boylarına kiriş açıklığı denir. Kiriş açıklığı arttıkça kiriş kesit yüksekliğinin arttırılması gerekir. Kirişte düşey deformasyonlar (sehim) kontrol altında tutulmalıdır. Aksi takdirde, yapı kullanım konforu azalacaktır. Döşemelerden ve diğer kirişlerden aldığı yükleri, kolanlara veya taşıyıcı sisteme aktaran elemanlara betonarme kiriş denir. Bulon Bulon, çelik yapı mühendisliğinde kullanılan bir terimdir. Yapı elemanlarının birleşimlerinde kullanılan civatalara bulon denir. Delik toleranslarına göre; kaba bulon ve uygun bulon olarak sınıflandırılabilir. Bulonlar yük aktarma tiplerine göre de ayrıca sınıflandırılmaktadır. Bakış Açısı Bakış Açısı ya da İngilizce adıyla Vantage Point, Pete Travis tarafından yönetilen 2008 yapımı Amerikan gerilim-dram filmi. Film, ABD'de 22 Şubat 2008'de gösterime girmiştir. Fox ve Quaid filmde, Amerikan başkanına düzenlenen suikast girişimini araştıran iki gizli servis ajanı olarak karşımıza çıkıyor. Ancak ellerinde beş farklı tanık ve beş farklı hikâyeyle yola çıkarlar. Apéry sabiti Apéry sabiti, matematiğin gizemli sayılarından biridir. Elektrodinamik alanında elektronun jiromagnetik oranının ikinci ve üçüncü derece terimlerinin yanı sıra birçok fiziksel soruda karşılaşılan bu sabit, paydasında üstel fonksiyon barındıran integrallerin çözümünde de kullanılmaktadır. Debye modelinin iki boyut için hesaplanması buna örnek olarak gösterilebilir. Sayı, aşağıdaki gibi tanımlanmaktadır. Burada ζ, Riemann zeta fonksiyonunu ifade etmektedir. Bu sayının yaklaşık değeri Bu sayının çarpmaya göre tersi rastgele seçilen üç pozitif tamsayının aralarında asal olma olasılığına eşittir. Bu sabit, onun bir irrasyonel sayı olduğunu 1978 yılında kanıtlayan Roger Apéry (1916–1994)'ye atfedilmiştir. Bu sonuç, "Apéry teoremi" olarak adlandırılır. Özgün ispatın karmaşık yapısından ötürü anlaşılamaması Legendre polinomlarını kullanan ispatları popüler hale getirmiştir. Apéry sabitinin bir doğaüstü sayı olup olmadığı henüz bilinmemektedir. Wadim Zudilin ve Tanguy Rivoal'ın yürüttükleri çalışma, sonsuz çoklukta ζ(2"n"+1) sayısının irrasyonel olduğunu göstermiştir. Ayrıca, ζ(5), ζ(7), ζ(9) ve ζ(11)'den en az birinin irrasyonel olması gerektiği bulunmuştur. Leonhard Euler 1772 yılında bu sayıyı seri şeklinde ifade etmiştir : Bu ifade birçok kez yeniden bulunmuştur. Simon Plouffe her uygulamada farklı doğruluk derecesine sahip birçok seri önermiştir. Bunlar, : ve ifadeleridir. formula_6'in farklı değerleri için geçerli eşitlikler zeta sabitleri maddesinde bulunmaktadır. Bulunan diğer seri ifadeleri şunlardır: Innuendo Innuendo, Queen'in 5 Şubat 1991 tarihinde yayınladığı grubun 13. stüdyo albümüdür. Aynı zamanda albümün hem açılış şarkısı hem de albümün ilk single'ıdır. Innuendo kelimesinin anlamı, "ima" demektir. Şarkı sözlerinde, grubun vokalisti Freddie Mercury'nin tüm sevdiklerine son bir veda etmesi dikkatlerden kaçmadığı gibi, müzik kariyeri boyunca kendisini ağır bir dille eleştiren bazı magazin basını organlarına ve müzik eleştirmenlerine yaptığı "ima"lardan dolayı gücenmemelerini söylemektedir. Innuendo, müzikalite itibarıyla Queen'in klasik progressive rock ve hard rock sound'larına kesin dönüş yaptığını gösteren en önemli şarkılardan ve albümlerden birisidir. Şarkının girişindeki davul partisyonları, Fransız klasik müzik bestecisi Maurice Ravel'in (Joseph-Maurice Ravel) meşhur "Bolero" şarkısını andırmaktadır. Queen davulcusu Roger Taylor'a göre, grup şarkıyı bestelerken, Led Zeppelin'in sound'unda bir şarkı yapmaya çalışmıştır. Innuendo şarkısını ilginç kılan en önemli bölüm, hiş şüphesiz şarkının orta bölümündeki klasik gitar sololu flamenko bölümdür. Bu bölümdeki klasik gitar soloları, Yes grubunun gitaristi Steve Howe çalmıştır. Innuendo albümünün kitapçığı içinde ""On Innuendo - Additional Wandering Minstrel Spanish Guitar - Somewhere In The Middle - by Steve Howe"" ibaresi dikkatlerden kaçmamaktadır. Şarkının elektro gitar sololarını ise Queen'in efsanevi gitaristi Brian May çalmıştır. Albüm olarak Innuendo incelendiğinde göze çarpan başlıca şarkılar şunlardır: "I'm Going Slightly Mad", "Headlong", "Don't Try So Hard", "These Are The Days Of Our Lives", "Bijou", "The Hitman" ve "The Show Must Go On". Albümde yer alan hemen hemen bütün şarkılardaki hüzünlü hava ve Freddie Mercury'nin tüm sevdiklerine veda etmesi, dikkatlerden kaçmamaktadır. Albümdeki video kliplere gelince, "Innuendo" şarkısının klibi Queen'in 1986 yılındaki Wembley Stadyumu konserinden ve "The Miracle" albümündeki şarkıların kliplerinden (The Miracle, Scandal, Breakthru, The Invisible Man, I Want It All) alınan grup elemanlarını görüntüleriyle çizgi film animasyonu biçiminde sunulmuştur. İngiliz magazin basınının, Freddie Mercury’nin sağlığının AIDS hastalığı yüzünden giderek bazulduğuna dair iddialar ortaya atmaları üzerine, grup elemanları Innuendo albümünün diğer klipleri için kamera karşısına geçmişlerdir. İkinci klip “I’m Going Slightly Mad”e çekilmiştir. Grubun davulcusu Roger Taylor bir röportajda, Freddie’nin hastalığı nedeniyle yüzünün giderek çökmeye başladığığı ve bunu gizleyebilmek için de, hem Freddie’ye ağır makyaj yapıldığını hem de klibin siyah-beyaz çekildiğini söylemiştir. Üçüncü klip “Headlong”ta da Queen elemanları, özellikle de Freddie, magazin basınını yalanlarcasına enerjik ve kıpır kıpır görüntüsünü hiç bozmamıştır. Innuendo albümünün dördüncü klibi "These Are The Days Of Our Lives", Freddie Mercury'nin oynadığı son video klip olmuştur. Bu klip de siyah-beyaz çekilmiş olmasına rağmen, artık Freddie kameralar karşısına sade bir şekilde çıkmış ve hastalığını tüm hayranlarına göstermiştir. Klibin en çarpıcı sahnesi ise sonudur. Klibin sonunda, Freddie Mercury önce başına öne eğer, sonra da başını hafifçe kaldırıp kameraya ve hayranlarına son bir kez “Sizleri hâlâ seviyorum” (I still love you) der ve hem ekrandan hem de hayattan yavaşça süzülüp gider. Innuendo albümünün son klibi “The Show Must Go On”a çekilmiştir. Ancak, Ekim 1991’de piyasaya sürülen bu klipte, Queen elemanları kamera karşısına geçmemiştir. Klipte, Queen’in 1980’li ve 1990’lı yıllardaki klip, kamera arkası ve konser görüntülerine yer verilmiştir. Klibin yayınlanmasından yaklaşık bir ay sonra Freddie Mercury, 24 Kasım 1991 tarihinde hayatını kaybetmiştir. Selim Giray Selim Giray, (d. 6 Haziran 1970, İstanbul) Kemancı, Müzikolog, ve Orkestra şefi. 1970 Istanbul doğumlu Dr. Selim Giray, ABD'de aktif bir müzikolog, orkestra şefi, klinisyen ve kemancıdır ve halen Mississippi Üniversitesi'nde Orkestra Ana Sanat Dalı Başkanı olarak görev yapmaktadır. Bundan önce, Wichita Eyalet Üniversitesi’nde Müzik Eğitimi ve Keman Pedagojisi alanlarında Yardımcı Doçent sıfatıyla görev yapmıştır (2012–2015). 2002 ila 2012 yılları arasında Pittsburg Eyalet Üniversitesi’nde keman, viyola ve orkestra şefliği profesörü olarak Southeast Kansas Senfoni Orkestrası ile PSU Oda Orkestrasının şefliğini yapmıştır. Giray, 2000 ve 2003 yılları arasında ABD’nin en köklü okulları arasında sayılan Interlochen Yaz Kampı’nda öğretmenlik yapmıştır. Kemancı olarak, Giray dört kıtada konserler vermiş radyo ve televizyon programlarına katılmıştır. Solistliğinin yanı sıra, oda müziği konserleri ve resitaller de vermiştir. Halen, Ohio Light Opera Orkestrasının Başkemancılığını yapmaktadır, ve aynı operanın Albany Yayımevinden çıkan The Pirates of Penzance, The Fortune Teller, Mlle. Modiste, Ruddigore, Patience ve El Capitan CD’lerinde başkemancı olarak yer almıştır. 2010 yılında Giray, Edwin Mellen Basımevi'nin Alan Editorlüğü'ne atanmıştır. Aktif bir araştırmacı kimliği ile de çalışmalarını sürdüren Giray, son olarak ERM Media Yayımevi için piyanist Dr. June Chun-Young ile tamamı Türk bestecilerden oluşan bir CD kaydetmiştir (yayım tarihi 2010, distribütör Naxos). Ayrıca Adnan Saygun’un keman konçertosu edisyonunu yapmış, bu çalışmayı Peermusic Yayımevi basmıştır. 2002 yılında Kültür Bakanlığı Giray'ın "Ahmed Adnan Saygun’un Keman Yapıtları: Bir Kemanciya Rehber" adlı kitabını basmış, ve ertesi yıl, Edwin Mellen Basımevi aynı kitabı "A Biography of the Turkish Composer Ahmed Adnan Saygun and a Discussion of his Violin Works" başlığıyla yayımlamış ve belli başlı uluslararası kütüphanelere dağıtmıştır. Solist olarak en son Dvořák’ın keman konçertosunu Southeast Kansas Orkestrası ile ve bundan önce Camille Saint-Saëns’ın ""Introduction and Rondo Capriccioso"" ve Ernest Chausson’un Poème isimli eserlerini Hays Senfoni Orkestrası ile seslendirmiş, The Hays Daily News gazetesi söz konusu performansı şöyle tanımlamıştır “Giray dinleyiciyi kendisine hayran bıraktı…büyüleyici kadanslarıyla göz kamaştırdı ve tutkulu çalışıyla hem hararetli duyguları hem de sakin bir saadeti ifade etti.” 2008 yazında, Giray Paraguay’ın başkenti Asunción’a konser turnesi nedeniyle giderek, Emre Aracı’nın "Boğaziçi Mehtapları" başlıklı keman konçertosunu Camerata Orkestrası ile seslendirmiştir. Rotary Vakfı’nın 2004 yılında verdiği sponsorlukla, 2006 ve 2007 yazı boyunca İstanbul Teknik Üniversitesi’ne bağlı "Müzik İleri Araştırmalar Merkezi"’nde MİAM öğretmenlik yapmış, 2006 yazında, CAKA (Cihat Aşkın’ın Küçük Arkadaşları) projesinde, Prof. Cihat Aşkın’a tek yardımcı hoca olarak görev yapmıştır. Eğitimciliğinin yanı sıra, Dr. Giray, Milli Reasürans Oda Orkestrası’nın bir üyesi olarak 34. Uluslararası İstanbul Festivali’nde çalmıştır. Ayrıca, İstanbul Oda Orkestrası’nın başkemancısı sıfatıyla, Türkiye'nin İslamabad Büyükelçiliği’nde de bir dizi konser vermiştir. Dr. Giray, ABD’de yıllardır çeşitli yarışmalarda jüri üyesi ve klinisyen olarak görev almıştır. 2006 yılında, ABD’nin önemli lütiyelerinden Anton Krutz ile Kansas Müzik Eğitmenleri Birliği Yıllık Semineri’nde bir sunum yapmıştır. Dr. Giray yine aynı yıl, Amerikan Yaylı Sazlar Hocaları Birliği’nin Kansas City’de düzenlediği ulusal seminerinde de bir poster oturumu yapmıştır. Selim Giray, yedi yıllık doktora çalışması süresince, New York Filarmoni, Dallas Senfoni gibi Amerika’nın başta gelen orkestralarının başkemancılığını yapmış olan, Eliot Chapo ile yüksek düzeyde keman eğitimi yapmıştır. Bundan önce, Kuzey Karolina Eyalet Orkestrası ve East Carolina Üniversitesi tarafından verilen Orkestra Bursu’na layık görülmüş, iki yıl bu orkestrada çalarak, Prof. Fritz Gearhart ile keman çalışmalarını sürdürmüştür. İstanbul doğumlu olan Dr. Giray, İstanbul Devlet Konservatuvarı mezunudur ve bu okulda Prof. Saim Akçıl ile keman çalışmıştır. Dr. Giray, Pittsburg Eyalet Üniversitesi’ndeki profesörlüğü süresince, Paraguay’dan, Romanya, Çin, Güney Kore ve Türkiye’ye uzanan uluslararası bir keman ve viyola stüdyosu oluşturmuştur. Dr. Giray’ın öğrencilerinin kazandığı yarışmalar arasında çeşitli konçerto ve oda müziği yarışmaları ile ABD’nin en önemli yarışmalarından sayılan Amerikan Yaylı Sazlar Hocaları Birliği Solo Yarışması’nın 2006 Kansas Eyalet Birinciliği sayılabilir. Dr. Giray’ın öğrencileri hem akademik, hem de profesyonel alanlarda başarılı olmuştur. Örneğin, bazı öğrencileri Rice, Florida Eyalet Üniversitesi ve Yale Üniversitesi gibi okullara tam bursla kabul edilmiş, bazı öğrencileri de profesyonel hayata atılarak, Chicago Orkestrası, Kansas City Senfoni Orkestrası, Houston Senfoni Orkestrası ve Detroit Senfoni Orkestrası gibi ileri gelen kurumlarda üyeliğe layık görülmüşlerdir. Dr. Selim Giray, Anton Krutz tarafından yapılmış modern bir kemanla çalmaktadır. Sevda Çiçeği Sevda Çiçeği, Fikret Kızılok'un 1983 yılında piyasaya çıkardığı Zaman Zaman albümünde yer alan, sözü ve müziği kendisine ait şarkı. Şarkıyı 2004 yılında Mor ve Ötesi grubu Dünya Yalan Söylüyor albümünde yorumlamış ve klip çekmişlerdir. Sürmanşet (oyun) Sürmanşet, Sinan Tuzcu'nun yazdığı tiyatro oyunu. İlk kez 01/11/2008'de İstanbul Halk Tiyatrosu tarafından sahnelenmiştir. Oyun, Engin Değirmen (Tardu Flordun) adlı politikanın kalbinde yetişmiş, zengin iş adamının karanlık işlerini konu alır. Devletin açmış olduğu ihaleye yabancı kaynaklı bir şirket ile giren Engin Değirmen, ihale sırasında karşısına çıkabilecek engelleri kaldırmak için çeşitli oyunlara başvurur. Bu oyunlar sırasında yanında Aziz (Erkan Can) ve Yeşim (Dolunay Soysert) bulunmaktadır. Bu üçlü; babaları ihale güvenlik raportürlüğü yapan iki kız kardeşin, Aslı (Ceyda Düvenci) ve Funda (Beste Bereket) nın sakin ve sıradan hayatını paramparça edecek; bu arada kendileri de oluşan fırtınadan paylarını alacaktır. Kimi ölür, kimi kaybolur, kimi kazanır. Hepsi kendi hayatları için oynamaktadır." Oynayanlar Ölüler Günü Ölüler Günü (),İspanyolar ve Latin Amerikalıların kutladığı, amacı ölüleri anmak olan bir festival. Modern zamanlarda 5 Nisan'a denk gelir. Başlangıcının Azteklere dayandığı bilinmektedir. Ölüler Günü, Cadılar Bayramı'ndan farklı olarak korkutma amaçlı değildir. Burada bulunan iskeletler ölenleri simgeler. İnanışlarına göre gerçek ölüm unutulduğunda olur, festivalin amacı ölenlerin unutulmamasını sağlamaktır. Bu amaç doğrultusunda ölmüş olanları simgeleyen şekerden kafatası biblolar, ölenlerin sevdiği kokuların, süslemelerin bulunduğu sunaklar yapılmaktadır. Genç Kalemler Genç Kalemler, 1910-1912 yıllarında Selanik'te yayınlanan milliyetçi bir fikir dergisidir. 8 sayı çıkan "Hüsün ve Şiir" dergisinin isminin 9. Sayıdan itibaren "Genç Kalemler" olarak değiştirilmesiyle yayın hayatına girdi. İmtiyaz sahibi ve sorumlu müdürü Nesimi Sarım Bey, başyazarı ise Ali Canip Bey'dir. İkinci cildinden itibaren İttihat ve Terakki desteğiyle çıkarılan dergi, Milli Edebiyat akımının öncüsü olmuş; milli bir edebiyat oluşturulması için önce dilde sadeleşme gerektiğini savunarak Yeni Lisan hareketini başlatmıştır. Esasen bir dil ve edebiyat dergisi idi ancak tarih, siyaset, felsefe, sosyoloji, antropoloji ve tasavvuf gibi konularda yazılar da yayımlanmıştır. Derginin adı altında on beş günde bir yayınlandığı belirtilse de; düzenli olarak on beş günde bir çıkarılmamıştır. Dört cilt halinde toplam 33 sayı çıkan derginin yayını, Balkan Savaşı'nın başlamasının ardından Selanik'in Kasım 1912'de Osmanlı Devleti'nin elinden çıkmasıyla son buldu. Yeni Lisan hareketinin ve Genç Kalemler dergisinin çekirdeğini Ali Canip Yöntem, Ömer Seyfettin ve Ziya Gökalp oluşturur. Bunların dışında, derginin önemli yazarları arasında Mustafa Nermi, Kâzım Nami, Enis Avni, Mehmet Ali Tevfik (Yükselen), Subhi Edhem, Âkil Koyuncu ve Rasim Haşmet Beyler vardır. Genç Kalemler daha çok, ikinci cildin Nisan 1911 tarihli ilk sayısında başlatılan "Yeni Lisan" adlı dil hareketiyle tanınır. Yeni Lisan hareketinin manifestosu olarak kabul edilen ilk makale, Ömer Seyfettin tarafından kaleme alınmış ve büyük bir "?" imzasıyla yayımlanmıştır. Yazıda dilde sadeleşme düşüncesi savunulur. Dilde sadeleşme hareketinin özünü, Türkçeden yabancı kaidelerin çıkarılması ve yazı dili ile konuşma dili arasındaki ayrımın ortadan kaldırılması oluşturur. Genç Kalemler 20. yüzyıl Türk Edebiyatı'na damgasını vuracak olan "Milli Edebiyat" akımının da öncülüğünü yapmıştır. Dergide bir yandan ulusal dil ve edebiyat anlayışının kuramsal çerçevesi çizilirken, diğer yandan bu kuramsal çerçeveye uygun olarak, savunulan görüşler hayata geçirilmiştir. Özellikle Ömer Seyfettin'in hikâyeleri ("Bahar ve Kelebekler", "Pamuk İpliği", "İrtica Haberi", "Bomba" gibi) bunun en nitelikli örnekleridir. Genç Kalemler'in başlattığı dil ve edebiyat hareketi, dönemin özellikle İstanbul aydınları tarafından tepkiyle karşılanmış ve aydınlar arasında sert tartışmaların yaşanmasına neden olmuştur. Bir yıl süren tartışmaların sonunda Hamdullah Suphi, Celâl Sahir, Yakup Kadri, Köprülüzade Mehmet Fuat, Refik Halit, Yeni Lisan hareketini kabul ettiklerini bildirmişlerdir. Dergi ikinci cildiyle beraber İttihat ve Terakki Cemiyeti'nin maddi-manevi desteğini görmüş, II. Meşrutiyet dönemi Türkçülük (Türk Milliyetçiliği) akımının en önemli yayınlarından biri olmuştur. Aynı zamanda Türk Halkçılığı'nın ilk sözcülerindendir. Dergi ekibinin önemli bir kısmı İttihat ve Terakki Cemiyeti ile organik bir ilişki içindedir. Genç Kalemler, o sırada İttihat ve Terakki Cemiyeti Merkez-i Umumi üyesi olan Ziya Gökalp'in çevresinde gelişen "Yeni Hayat" hareketinin de merkezinde yer almış bir dergidir. Ziya Gökalp, "Gökalp" adını Genç Kalemler döneminde aldığı gibi, bu dergide çıkan şiirleri (örneğin "Turan", "Altın Yurt" ) ve teorik makaleleri (örneğin "Yeni Hayat ve Yeni Kıymetler" vs.)ile Türk düşünce hayatında önemli bir yer edinmeye başlamıştır. Türkçülüğün ideoloğu konumuna gelişi de Genç Kalemler dönemindedir. Selanik kaybedilip Genç Kalemler kapandıktan sonra dergi yazarlarının önemli bir kısmı İstanbul'a gelmiş ve Türk Ocağı-Türk Yurdu çevresine katılmıştır. Türk Hematoloji Derneği Türk Hematoloji Derneği (THD), Sedat Tavat, Arif İsmet Çetingil, F. Reimann, Şeref İnceman, Orhan N. Ulutin, Ayhan Çavdar, Burhan Say, Nail Tartaroğlu, Muzaffer Aksoy ve Mustafa Karaca tarafından 1967 yılında kurulmuştur. THD’nin amacı Türkiye'deki hematoloji ve hematolojiyle birlikte çalışan bilim dalları ile ilgili bilgi iletişimini sağlamak, bu alandaki çalışma ve araştırmaları geliştirmek, desteklemek, bölge, yöre vb. sınırlamalar olmaksızın Türkiye Cumhuriyeti sınırları içindeki ihtiyaç sahiplerine hizmet sunmaktır. Bu amaçla dernek, üyelerinin mesleki açıdan gelişmeleri ve gereksinimlerinin karşılanabilmesi için eğitim programları düzenler, burslar verir, araştırmaları destekler ve bilimsel yayınlar yapar. THD kuruluşundan bu yana Türkiye’deki hematoloji uzmanlarının tek resmî temsilcisi olmasının yanı sıra üyelerinin aktif olarak bilimsel aktivitelerini gerçekleştirme fırsatı bulduğu bir zemini de oluşturmuştur. Uluslararası Hematoloji Derneği (ISH)’nin Avrupa-Afrika Bölümü’nde yer alan THD, 2004 yılından itibaren Avrupa Hematoloji Derneği (EHA) ve Avrupa Hematoloji Akreditasyon Komisyonu (ECAH) ortaklığında, bilimsel eğitim programlarına katılımda Continuing Medical Education (CME) akreditasyon puanlarıyla ve Türk Tabipler Birliği (TTB) kredileri ile kredilendirilmektedir. Derneğin resmî web sitesinde (www.thd.org.tr) hematolojik hastalıklarla ilgili en son haberler, toplantılar, hekimler için eğitsel kaynaklar, hematolojik hastalıklar konusunda ulusal tanı ve tedavi kılavuzları, hasta ve hasta yakınları için bilgilendirme sayfası ile THD’nin ödül, kredilendirme, burs, araştırma ve diğer çeşitli destek programları ile ilgili bilgiler yer almaktadır. Sayfada ayrıca üyelerine haftalık haberler gönderen bir forum ve derneğin resmî yayın organı olan Turkish Journal of Hematology’nin web adresi olan www.tjh.com.tr için de bir bağlantı (link) bulunmaktadır. THD Tientsin Tientsin veya Tiençin (), Çin Halk Cumhuriyeti'ne bağlı dört doğrudan yönetilen şehirden biridir. Çin'in 'nden biri olmanın yanı sıra Kuzey Çin'deki en büyük ""dir. Tientsin, Kuzey Çin Ovası'nda, Hai Nehri ırmaklarının kesiştiği noktada bulunur. Doğusundan Bohai Denizi, kuzeyinden ise Yan Dağları tarafından çevrelenir. Hai Nehri'nin şehrin içinden akması, şehir çapında ın ortaya çıkmasına yol vermiştir. Tientsin su taşımacılığı nedeniyle ortaya çıktı, ve şehir 23 Aralık 1404 tarihinde resmen kuruldu. 1860 yılında Tientsin Dünya'ya bir ticaret limanı olarak açıldı; bunun ardından İngiltere, Fransa ve diğer ülkeler de dahil olmak üzere dokuz ülke Tientsin'de kurdu. Çing Hanedanı'na bağlı Batılılaşma taraftarları da Tientsin'i ana faaliyet mekânları olarak kullandılar. Tientsin böylece Kuzey Çin'in Dünya'ya açılan kapısı ve 'nin bir üssü oldu. Tientsin'in Kuzey Çin'in bu dönemdeki yol gösterici şehri olup, şehrin sanayi, ticarî ve finansal sektörleri bu dönemde hızlı şekilde büyüdü. Asker, eğitim, yargı, ulaşım, iletişim ve sanayi alanlarındaki modernizasyon açısından Tientsin, Çin'de bir öncüydü. Tientsin, bu dönemde Çin'in en büyük ikinci sanayi ve ticari şehri ve Kuzey Çin'in en büyük finans merkezi idi. Çin Devlet Konseyi, Mart 2006'da uyguladığı şehir planında Tientsin'in tümünün "" olmasını öngördü, üstelik ""nı ülkenin ulusal kalkınma stratejisine ekledi ve bu bölgeyi nden biri olarak atadı. Kasım 2007'de Çin ile Singapur hükümetleri Tientsin'de 'ni kurmaya yönelik bir işbirliğine girdiler. Nisan 2015'te Kuzey Çin'in ilk serbest bölgesi olarak resmen kuruldu. Şehir sanayisinin 1990'larda başlayan doğuya doğru taşınma stratejisi kapsamında Tientsin'in "iki merkez iki liman" (yani ile Binhai Yeni Bölgesi merkezleri ve ile limanları) şeklinde bölünmesindeki ilk adımı tamamlamıştır. bölgesi için hazırlanmış resmî kalkınma taslağı kapsamında Tientsin, "" olarak belirlendi. Tientsin, ve 'na ev sahipliği yaptı; aynı zamanda ve düzenli olarak Tientsin'de yer almaktadır. Tüm bunların dışında, Tientsin, 2021 FIFA Kulüpler Dünya Kupası ve 'nın ev sahibi şehirlerinden biri olacaktır. Yatak OdasÄ±nda Yatak Odasında (özgün adı: "In the Bedroom"), 2001 ABD yapımı Todd Field filmi. Tom Wilkinson, Sissy Spacek, Nick Stahl, Marisa Tomei ve William Mapother'in rol aldığı film, Andre Dubus'un "Killings" adlı kısa hikâyesine dayanır. Film, En İyi Film, En İyi Uyarlama Senaryo, En İyi Erkek Oyuncu (Wilkinson), En İyi Kadın Oyuncu (Spacek) ve En İyi Yardımcı Kadın Oyuncu (Tomei) dallarında Akademi Ödüllerine aday gösterildi. Pablo de Sarasate Pablo Martín Melitón de Sarasate y Navascués (10 Mart 1844 Pamplona, İspanya – 20 Eylül 1908 Biarritz, Fransa), Romantik dönem olarak adlandırılan dönemde ünlü bir İspanyol kemancı. Pablo Sarasate Pamplona, İspanya doğumludur. Babası ordudaki bandonun üyesiydi. 5 yaşındayken babasıyla beraber keman çalmaya başladı, yerel bir öğretmenden özel ders almaya başlayınca yeteneği anlaşıldı. İlk konserini La Coruña kentinde verdiğinde 8 yaşındaydı. Performansı beğenildi ve bu sayede varlıklı bir kişinin sanatsal himayesine girdi. Bu şekilde Madrid’de eğitim görmeye Manuel Rodríguez Sáez adıyla gitti. Madrid’de Kraliçe 2.İzabel’in beğenisini kazandı. 12 yaşındayken Paris Konservatuvarına Jean-Delphin Alard’ın öğrencisi olarak devam etti. Burada 17 yaşındayken girdiği yarışmada Konservatuvarın en büyük ödülünü kazandı. Küçükten beri topluluklar önünde çalmaya alışık olan Sarasate 1860 yılında ilk profesyonel keman konserini verdi. Bir sonraki yıl Londra’da sahne aldı. Kariyeri boyunca dünyanın birçok yerine gitti, Avrupa, Kuzey ve Güney Amerika’da konserler verdi. Sanatsal önemi, eserleri yorumlamasındaki saflıktan ileri gelmektedir. Duygusallıktan veya rapsodiden uzak muhteşem çalma performansı onu bir virtüöz yapmıştır. Kariyerinin başlarında çoğunlukla opera eserler yorumladı, bunlardan en önemlisi Carmen Fantasy’dir, kendisinin bestelediği eserler de mevcuttur. Bestelerindeki İspanyol ezgileri ondan sonraki sanatçıları da etkilemiştir. Örneğin bu esinlenmeler; Eduard Lalo'nun İspanyol Senfonisi, Georges Bizet’in Carmen, Camille Saint-Saëns'nin Rondo Capriccioso adlı eserlerinde görülebilir. Ünlü oyun yazarı ve müzik eleştirmeni George Bernard Shaw, birçok keman için beste yapan bestecinin olduğunu ancak çok az keman bestecisi olduğunu belirtip Sarasate’nin hem yorumcu hem de besteci olarak önemine dikkat çekmiştir. Sarasate’nin besteleri özellikle kendi kıvraklığını gösterebileceği türden eserler olmuş, bunlardan en bilinenleri; Zigeunerweisen (1878) ve Carmen Fantasy (1883) eserleridir. Bestecinin en çok yorumlanan eserleri ise İspanyol Danslarıdır, burada besteci dinleyiciyi dinlendirirken, benzersiz yeteneklerini sergilemektedir. Aynı zamanda başka bestecilerin eserlerinden aranjmanlar da yapmıştır. 1904 yılında ise az sayıda kayıt yapmıştır. Yorumcu, dünyanın neresinde olursa olsun Pamplona’da düzenlenen her San Fermín Festivaline katilmıştır. Sarasate, Biarritz Fransa’da 20 Eylül 1908 tarihinde vefat etti. Ölüm sebebi kronik bronşitti. Mirasında 1724 Antonio Stradivari yapımı kemanını Müzik Müzesine bırakan sanatçının adı halen bu müzede sergilenen kemana verilmiştir. İkinci kemanı olan 1713 Boissier Stradivari kemanı ise Madrid’deki Kraliyet Konservatuvarında sergilenmektedir. Sanatçının anısına her yıl Madrid Uluslararası Pablo Sarasate Keman Yarışması düzenlenmektedir. Birçok sanatçının çok sayıda eseri Sarasate’ye ithaf edilmiştir. Bunlardan bazıları; Henryk Wieniawski'nin 2 numaralı Keman Konçertosu, Édouard Lalo'nun İspanyol Senfonisi, Camille Saint-Saëns'nin Rondo Capriccioso, Max Bruch'un İskoç Fantazisi ve Alexander Mackenzie'nin Pibroch adlı eserleri sayılabilir. SimCity Societies Simcity Societies bir simulayon türü bilgisayar oyunudur, amacımız şehir kurup o şehri en iyi şekilde yönetmek. Oyunumuzun dağıtımcılığını Electronic Arts (EA) üstlenmektedir Sims oyunları sersinin bir devamıdır. Simcity serisin 5. oyunudur ama diğer simcity serilerinde görüntü ve farklılık olarak bir ilktir. 5 Haziran 2007 tarihinde Tilted Mill Entertainment Caesar IV yapımcısı, Önceki Simcity serilerinin yapımcısı yerine kendisi Simcity Societesi yapacağını duyurdu. Rob Humblke Sims Bölümü başkanı belirtilen bu EA temsilcisini E3te duyurmuştu. Ama gelen tepkiler ise olumsuz olmuştu yapımcı ise bazı endişeleri gidermek için bir röportaj düzenledi. Önceki SimCity oyunlarından farklı olarak 3D olarak yayımlandı. Oyuna girmek için oyuna tıklayın. Play deyin (yüklediyseniz). Şehrinizin adını, tipini (Çöl, tundra, tropikal vb.) seçin. Eğer alttaki şeye tıklarsanız ayarları daha detaylı yaparsınız. Belirli yÃ¼ksekliklere ev kurulmaz. Her tipi dengede tutmalısınız (Mesela elmas hep düşer, o yüzden banka yapıp yükseltebilirsiniz). Eğer mutluluk için ürünler yapmazsanız halk kızar ve paranız azalır. Boşluk tuşuna basarsanız bir şeyler yazarsınız. Hedef Başarıdadır.Kapitalist şehirler, büyük mağazalar gibi binalara yer verir,Gökdelenler, borsalar, ortak bir şekilde sahip olmuş olan condos, ve büyük şirket merkezi. Gelecekçi bir şehir, bilgi, başarının kullanımıyla inşa etti, ve otorite, arabalar ve holographic spor stadyumlarına uçmakla tam bir şehir. Plato Film Plato Film 1986 yılında Sinan Çetin tarafından kurulan yapım şirketidir. Şirkete bağlı olarak 1001 Kamera, Orfeo Ses, Plato Post ve Plato Cast gibi alt prodüksiyon şirketleri kuruldu. "Plajda", "Çocuk", "Cumhurbaşkanı Öteki Türkiye'de" ve "Romantik" gibi onüçe yakın filmin yanında "Avrupa Yakası", "Komedi Dükkanı" ve "Mert ile Gert" TV çalışmalarının yapımını gerçekleştimiştir. Cihangir, İstanbul'da yer alan şirketin görüntü yönetmeni Rebekka Haas Çetin, yapımcısı ise Cemil Çetin'dir. Hamdi Suat Aknar Prof. Dr. Hamdi Suat Aknar, (d. 1873, Harput(Koru Köyü-Arapgir-Malatya) - ö. 1936, İstanbul), hekim, Türkiye'de patolojinin kurucusu. Hamdi Suat Aknar, 1899 yılında "Mekteb-i Tıbbiye-i Şahane"yi bitirdikten sonra 1899 - 1900 yılları arasında Gülhane Tatbikat Hastanesi, Teşrih-i Marazi Laboratuvarı'nda çalıştıkmasının ardından, 1900 - 1904 yıllarında Almanya'da eğitim gördü. 1904'te yeniden Gülhane'de çalışmaya başlayan Prof. Hamdi Suat Aknar, 1906 yılında "Mülki Tıbbiye Okulu"'nda çalışmaya başladı. 1907 yılında bu iki okulun birleştirilerek Haydarpaşa Askeri Tıp Fakültesi'nin oluşturulmasıyla, burada patoloji bölümünü kurarak Anatomi dersleri verdi. 1909'da Darülfünun Tıp fakültesinde dersler vererek hekimlik yapmaya başladı.1912 yılında Balkan Savaşı, 1915'te de Kafkas Cephesi'nde Türk Kızılay'ı ve ordu adına doktorluk yaparak, aynı süreçte tifüs hastalığıyla savaştı. 1929 yılında toplanan 3. Milli Tıp Kongresinde verdiği teklif kabul edilen Aknar, 1933 yılında ""Kanser Mücadele ve Taharri Cemiyeti""ni kurarak, bugünkü Türk Kanser Araştırma ve Savaş Kurumu'nun temellerini attı. 1933 yılından 1936 yılında kadar Vakıf Gureba Hastanesi'nde görev yaptı. 1930 yılında Bakü, 1933'te Madrid'te toplanan uluslararası kongrelerde Türkiye'yi temsil etti. Aynı yıl (1933) Üniversite Reformu adı altında girişilen büyük tasfiye hareketinde, üniversiteden kovulan 92 öğretim üyesinden biri de Hamdi Suat Aknar'dır. (O tarihte Türkiye'de sadece 151 öğretim üyesi olup, bunlardan 92 si üniversiteden uzaklaştırılmıştı). Hastalardan tahlil amaçlı alınan parçaların korunması için bir eriyik hazırlayan Aknar'ın bu buluşu, "Hamdi Eriyiği" adıyla Türkiye dışında da kullanıldı. Kanser konusunda yoğun deneysel çalışmalar ve araştırmalar yaparak, Türkçe, Fransızca ve Almanca dillerinde 44 yazı yayınladı. İki kitap yazan Aknar, bu kitapların 1929 ve 1930 da 4. baskılarını latin harfleri ile bastırarak, kitaplarını latin harfleri ile yayınlayan ilk üniversite eğitmeni olmuştur. Limofit dokudaki retikuloendotel kökenli tümörü ilk kez tanıtan Hamdi Suat, "Alman Patoloji Cemiyetinin" ilk Türk üyesi olup, "Acta Cancrologica" dergisinin yayın kuruluna seçilmiştir. Kürsüsüne ilk kez kadın asistan doktoru kabul eden bilim adamı olarak da bilinen Prof. Aknar, ölümünden sonra 1974 yılında TÜBİTAK tarafından hizmet ödülüne layık görüldü. Vuslat Doğan Sabancı Vuslat Doğan Sabancı (d. 16 Ocak 1971, İstanbul), iş kadını ve Hürriyet Gazetecilik ve Matbaacılık Anonim Şirketi'nin eski yönetim kurulu başkanı. Uluslararası Basın Enstitüsü’nde (IPI) sekiz yıl Yönetim Kurulu üyeliği de yapmış olan Doğan Sabancı, Enstitüsü'nün "ömür boyu onursal üyesi" unvanına sahiptir. Endeavor Yönetim Kurulu ve TÜSİAD üyesidir. Bilkent Üniversitesi Ekonomi Bölümü’nden mezun olmuş ve New York'taki Columbia University'de Uluslararası Medya ve İletişim alanında yüksek lisans yapmıştır. Doğan Sabancı bir yıl süreyle The New York Times gazetesinin yazı işleri müdürlüğü bölümünde çalıştı. Ardından çalıştığı The Wall Street Journal gazetesinde ise Asya İş Dünyası Haberleri Kanalı ve gazetenin Latin Amerika Edisyonu’nun kurulması aşamasında çalıştı. Vuslat Doğan Sabancı, Hürriyet gazetesine 1996 yılında reklamdan sorumlu Başkan Yardımcısı olarak katıldı, 1999 yılında gazetenin Pazarlama Operasyon Grup Başkanlığı’na terfi etti. 2004-2010 yılları arasında İcra Kurulu Başkanlığı görevini yürüttü. 2007 yılında, Rusya, Ukrayna, Beyaz Rusya, Kazakistan, Macaristan, Hırvatistan ve Slovenya’da faaliyet gösteren Trader Media East (TME) online ve yazılı reklam şirketinin alımını gerçekleştirdi. Vuslat Doğan Sabancı, Hurriyet.com.tr'nin de kurucusudur. Online seri ilanlar alanında hurriyetemlak.com, hurriyetoto.com, yenibiris.com, fırsat siteleri alanında yakala.co ve e-ticaret alanında yenicarsim.com sitelerini faaliyete geçirdi. Hürriyet'in Demirören ailesine satılması ile Hürriyet'teki görevlerini bıraktı. Hürriyet’te insan hakları ve özellikle cinsiyet eşitliği konularında çalışmalar yaptı. "Aile İçi Şiddete Son" kampanyası düzenledi. 2011 Genel Seçimleri’nden önce Haklı Kadın Platformu'nu kurarak Türkiye’de kadın konusunda faaliyet gösteren tüm STK’ları aynı çatı altında toplamış ve meclise daha fazla kadın girmesi için çalışmalarda bulunmuştur. Doğan Sabancı, kadınlara mikro kredi sağlama çalışmaları yürütmektedir. Vuslat Doğan Sabancı, Ali İsmail Sabancı ile evli ve iki çocuk annesidir. İngilizce bilmektedir. Panama Belgeleri adıyla, dünya kamuoyuna açıklanan dosyalarda Off-shore hesabı olduğu ortaya çıkmıştır. Hanzade DoÄŸan Boyner Hanzade Doğan Boyner, (d. 1972, İstanbul) Türkiye’nin yanı sıra, Doğu Avrupa, Orta Doğu ve Afrika (EEMEA) Bölgesi’nin en büyük internet şirketi olan Doğan Online’nın Kurucusu ve Yönetim Kurulu Başkanı’dır. Hanzade Doğan Boyner ayrıca, pek çok önemli dergiyi yayınlayan Doğan Burda Dergi’nin ve Türkiye’nin enerji, medya, sanayi, ticaret, sigorta ve turizm sektörlerinin önde gelen holdinglerinden biri olan Doğan Holding’in Yönetim Kurulu Başkan Vekili’dir. Doğan Boyner bunlarla birlikte, 2003 yılından sonra aralarında Hürriyet ve Posta gazeteleri gibi Türkiye'nin en çok satan günlük gazetelerinin bulunduğu Doğan Yayın Holding’de Yönetim Kurulu Başkanlığı yapmıştır. 2006 yılından sonra Petrol Ofisi A.Ş.’de Yönetim Kurulu Üyeliği ve Yönetim Kurulu Başkanlığı görevlerini yapan Hanzade Doğan Boyner, Avrupa'nın önde gelen petrol ve gaz şirketi OMV ile Doğan Holding arasında stratejik bir ortaklık oluşturulmasında önemli bir rol oynadı. Doğan Holding Onursal Başkanı, iş adamı ve Türk medyasının en önemli patronlarından Aydın Doğan’ın üçüncü kızı olan Hanzade Doğan Boyner, lise öğrenimini İstanbul’da Saint Benoît Fransız Lisesi’de tamamlamıştır. Lisans öğrenimini Londra Ekonomi Okulu’de devam ettiren Hanzade Doğan Boyner lisansüstü diplomasını ise New York’ta bulunan Columbia Üniversitesi’nden almıştır. Hanzade Doğan Boyner, dijital dönüşümün ve e-ticaret sektörünün Türkiye’deki öncü isimlerinden biridir. Fortune Türkiye dergisi, Doğan Boyner’in kurduğu hepsiburada.com platformunu Türkiye’nin dijital dönüşümüne liderlik yapan “Türk Amazonu” olarak adlandırmıştır. Hanzade Doğan Boyner 1998 yılında, beyaz eşyadan elektronik cihazlara, kozmetik ürünlerinden kitaplara, dekorasyondan moda ürünlerine kadar 30 farklı kategoride sınıflandırılmış olan 2 milyonu aşkın ürünün bulunduğu online alışveriş platformu hepsiburada.com’u kurmuştur. 2016 yılı itibarıyla aylık 52 milyon ziyaret sayısı, 5.000’i aşkın tedarikçisi ve 2 milyonu aşkın ürün satışı ile online alışverişin lideri konumunda bulunan hepsiburada.com, Türkiye’nin Amazon’u haline gelmiştir. Hepsiburada.com 2015 yılında 100 bin m²’lik yeni operasyon merkezini faaliyete geçirmiştir. İstanbul Gebze’de faaliyete başlayan yeni operasyon merkezi, Türkiye’de e-ticaret alanında şimdiye kadar yapılan en büyük ve en teknolojik depo olarak hizmet vermektedir. Hepsiburada.com ayrıca perakendenin dijital dönüşümünü hızlandıran Pazaryeri platformunu kurarak, KOBİ’lerden esnaflara ticaret yapan herkese e-ticaret pazarına girme fırsatı sunmuştur. Hepsiburada.com Pazaryeri platformunu devreye alarak üç basamaklı büyüme oranı yakalamıştır. Uluslararası forumlara sıklıkla konuşmacı olarak katılan Hanzade Doğan Boyner, Global İlişkiler Forumu’nun Kurucu Üyesi ve Yönetim Kurulu Başkan Yardımcısı’dır. Aynı zamanda Dünya Gazeteler Birliği’nin Yönetim Kurulu Başkan Yardımcılığı ve Brookings Enstitüsü Vakfı’nın Mütevelli Üyeliği’ni yürütmektedir. Hanzade Doğan Boyner, sosyal sorumluluk çalışmaları yürüten ve aynı zamanda eğitime yatırım yaparak Türkiye'de genç kızların ve kadınların güçlenmesini destekleyen Aydın Doğan Vakfı’nın Yönetim Kurulu Başkanlığı’nı yapmaktadır. Doğan Boyner, bir sosyal seferberlik projesi olan ve Türkiye'de genç kızlar için eğitimin önünde duran ekonomik ve kültürel engelleri ortadan kaldırmayı hedefleyen “Baba, Beni Okula Gönder” kampanyasını tasarlamış ve yürütmüştür. “Baba, Beni Okula Gönder” kampanyası ile 50.000 öğrenciye burs verilmiş ve Türkiye’nin çeşitli bölgelerinde, 33 kız yurdu açılarak okul çağında olan tüm kızların okul kayıtlarının yapılması sağlanmıştır. Hanzade Doğan Boyner kariyerindeki başarılar ve ekonomiye olan katkısı nedeniyle Gazi Üniversitesi, Boğaziçi Üniversitesi, İstanbul Teknik Üniversitesi ve Yıldız Teknik Üniversitesi tarafından “Türkiye'de İş Dünyasının En Başarılı Kadını” unvanını almıştır. Hanzade Doğan Boyner, 2007 yılında Boyner Sanayi A.Ş. İcra Kurulu Üyesi Osman Boyner ile evlenmiştir ve çiftin iki çocuğu vardır. The Miracle The Miracle, Queen'in 22 Mayıs 1989 tarihinde piyasaya sürdüğü 12. stüdyo albümüdür. Aynı zamanda albümün üçüncü şarkısıdır. Albümde beşinci sırada single ve klip olarak yayınlanmıştır. Albüm genel itibarıyla, Queen'in progressive rock kökenlerine geri dönüş yaptığının işaretlerini vermektedir. Yoğun klavye, orkestral geçişler, hard rock gitar soloları ve tabii ki Freddie Mercury'nin eşsiz vokal performansı albümü değerli kılan özelliklerdendir. Albümde Yer Almayan Şarkılar: Ã‡arpma krateri Çarpma krateri, Güneş Sistemi'ndeki(veya başka bir yerde) bir gezegenin,Ayın veya başka bir katı cisimin yüzeyininde, daha küçük bir cismin yüzeye hiper hızla çarpasıyla oluşan bir dairesel çöküntüdür. Patlama veya içsel çökme nedeniyle oluşan volkanik kraterlerin tersine çarpma kraterleri,çevresindeki araziden yükseklik olarak daha alçakta olan kenar ve zeminleri yükseltir. Çarpma kraterleri küçük,basit,kase biçiminde çöküntüden geniş,karmaşık çoğul halkalı çarpma havuzuna kadar dağılım gösterir. Arizona eyaletinde bulunan Barringer Meteor Krateri küçük çarpma kraterinin dünya üzerindeki en bilindik örneğidir. Çarpma kraterleri Ay,Merkür,Kalisto,Ganymede'yi ve ayrıca küçük uyduları ve asteroidleri de içeren birçok Solar Sistem elemanlarının baskın coğrafik özellikleridir.Aktif yüzey jeolojik süreçleri daha çok tecrube edinen diğer gezegen ve uydularda ,Dünya,Venüs,Mars,Europe,Io ve Titan gibi,görünebilir Çarpma kraterleri zamanla tektonikler tarafından gerçekleştirilen aşınma,gömülme ve dönüştürülmeden dolayı daha az yaygındır. Bu tarz süreçlerin orijinal krater topoğrafyasını bozduğu durumlarda daha çok çarpma yapısı veya astrobleme terimleri kullanılır.Eski literatürde, çarpma krater oluşumunun anlamı tam olarak fark edilmeden önce yeni fark edilen çarpma-ilişkili özellikleri tanımlamak için gizli patlama yapısı veya kriptovolkanik yapı terimleri kullanılıyordu. Merkür,Ay ve Mars'ın güney yüksek arazileri gibi eski yüzeylerin krater oluşum kayıtları,aşağı yukarı 9.3 milyar yıl önceki iç Solar Sistem içerisindeki yoğun erken bombardıman periodlarını kayıt ediyor.Dünya üzerindeki krater oluşum oranı oldukça az,yine de fark edilebilir;Dünya ortalama olarak her milyon senede bir,20 km çapında bir krater oluşumu için birden üçe kadar çarpma tecrube edinir.. Bu gösteriyor ki gezegende daha önceden keşfedilmiş olanlardan daha fazla genç krater olmalı.İç Solar Sistem'deki krater oluşum oranı,küçük parçalar ailesini yaratan asteroit kuşağı içerisindeki çarpışmalar sonucu dalgalanır. 160 milyon yıl önce bir çarpışmada oluşan Baptistina ailesinin, çarpma oranında ani bir yükselmeye neden olduğu düşünülüyor.Dış Solar Sistem krater oluşum oranı,iç Solar Sİtemdekinden farklı olabilir. Dünya'nın aktif yüzey süreçleri kolaylıkla çarpma kayıtlarını tahrip edebilse de,yaklaşık 170 karasal çarpma krateri tanımlandı.. Bunların yarıçapı 10 metreden 300 kilometreye kadar bir aralıkta yer alırken , yaş olarak yakın zamanlardan (örneğin 1947'de oluşumuna şahit olunuş Rusya'daki Sikhote-Alin Kraterleri ) 2 milyar yıla kadar bir süreye dayanır. Jeolojik süreçlerin daha yaşlı kraterleri aşındırma eğiliminden dolayı çoğunun 500 milyon yıldan daha kısa bir süre önce oluştuğu düşünülmektedir.Çarpma kraterleri kıtaların kararlı iç bölgelerinde de bulunmuştur. Okyanus dibinin hızlı değişim oranı, levha tektoniğine bağlı olarak kıtasal bir levhanın başka bir kıtasal levha altına girmesi gibi nedenlere bağlı olarak deniz tabanını araştırmak zor olduğu için çok az denizaltı krateri bulunabilmiştir.Çarpma kraterleri kendilerine benzeyen kaldera gibi yeryüzü şekilleri ile karıştırılmamalıdır. Daniel Barringer(1860-1929) ,çarpma kraterini tanımlayan ilk insan, Arizona'daki Meteor Krateri'ni tanımladı,ve bu krater Barringer Krateri olarak adına atfedildi.İlk olarak Barringer'in fikirleri tam olarak kabul edilmemişti ,hatta Meteor Kraterleri'nin kökeni tam olarak tanımlandığında bile. 1920'lerde ,Amerikalı yer bilimci Walter.H.Butcher şimdilerde çarpma krateri olduğu fark edilen Amerika Birleşik Devletleri'ndeki birçok alan üzerinde çalıştı.Bu kraterlerin büyük patlayıcı olaylar neticesinde oluştuğu kanaatine vardı,ama bu kuvvetin büyük ihtimalle volkanik kökenli olabileceğine inanıyordu.Bununla birlikte 1936'da yerbilimci John D.Boon ve Claude C.Albrittton Jr ,Bucher'ın araştırmalarını yeniden gözden geçirdiler ve üzerinde çalıştığı kraterlerin büyük ihtimalle çarpmalara bağlı olarak oluştuğu kanaatine vardılar. Krater oluşumu konusu 1960'lara kadar spekülatif kalmaya devam etti.Bu zamanlarda bazı araştırmacılar,en dikkat çekeni Eufene M.Shoemaker(Shoemaker-Levy 9 kuyrukluyıldızının kaşifi) birçok krater üzerindeki detaylı araştırmaları bir araya getirdi ve açık bir şekilde bunların çarpmalara bağlı olarak oluştukları sonucuna vardı,özellikle şoklanmış metamorfik etkilerinin belirlenmesi çarpma olayları ile ilişkilendirildi (en aşına olunanı şoklanmış kuvars). Şoklanmış metamorfik özelliklerin bilgisiyle donatılmış olarak Carlyle S.Beals ve Dominyon Gözlemevi'ndeki meslektaşları ve de Almanya'daki Tübingen Universitesi'nden Wolf von Engelhardt ,çarpma kraterlerini sistematik olarak araştırmaya başladı.1970li yıllarda, 50 den fazla çarpma krateri tanımladılar.Yaptıkları çalışmalar tartışmaya açık olmasına rağmen,o zamanlarda sürdürülmekte olan Apollo Ay Yolculuğu Projesi, Ay'daki çarpma krateri oluşumu oranını göstererek,çalışmalara destekleyici bir kanıt sunmuş oldu.Ay'daki erozyon süreci minimal düzeydedir ve de böylelikle kraterler nereyde süresiz olarak varlıklarını korumuşlardır. Dünya'nın neredeyse Ay ile aynı oranda krater bulundurma ihtimali düşünüldüğünde,Dünya'nın görünenden daha fazla çarpmaya mağruz kaldığı açık hale geldi. Çarpa krateri oluşumu ,katı objeler arasında gerçekleşen yüksek hız çarpmalarını içerir ve bu hız ses hızından bile daha yüksektir.Bu tarz hiper-hız çarpmaları aşina olunan ses hızının altındaki çarpışmalarda görünmeyen erime ve buharlaşma gibi fiziksel etkilere neden olur.Dünya üzerinde,atmosfere doğru yolculuğun yavaşlatıcı etkileri gözardı edildiğinde,uzaydan bir obje ile en düşük çarpışma hızı 11 km/s'lik bir yerçekimsel kurtulma hızına eşittir.En hızlı çarpışmalar ,parabolik yörüngelerin tersine doğru hareket eden cisimlerin Dünya'ya çarpması gibi en kötü senaryoda bile 72 km/s 'dir.(Çünkü kinetik enerji hızın karesine bağlı olarak artar,Dünya'nın yer çekimi sadece 1 km/s kadar kadar katkıda bulunur 11 km's kadar değil).Dünya üzerindeki ortalama çarpma hızı yaklaşık saniyede 20 kilometredir. Bununla birlikte atmosferin yavaşlatıcı etkileri ,herhangi bir olası çarpma aygıtını hızlı bir şekilde yavaşlatacaktır,özellikle Dünya'nın atmosfer kütlesinin %90'nın bulunduğu en düşük 12 kilometrelik seviyede.7.000 kilograma kadar olan meteorlar atmosfer direncine bağlı olarak kozmik hızlarını kaybedecekler ve 0.09 dan 0.16 km/s 'lik son hızına ulaşana kadar Dünya'nın yer çekimine bağlı olarak hızlanmaya başlayacaklardır.Göktaşı(asteroidler ve kuyrukluyıldızlar) ne kadar büyükse muhafaza edeceği ilk kozmik hızı da o kadar büyüktür.9.000 kilogramlık bir cisim orijinal hızının yaklaşık %6 sını idame ettirirken,900.00 kilogramlık bir cisim %70 ni muhafaza eder.Fazlasıyla geniş cisimler(yaklaşık 100.00 ton) atmosfer tarafından yavaşlatılmaz ve eğer bir parçalanma meydana gelmezse ilk kozmik hızları ile çarparlar.. Bu kadar yüksek hızdaki çarpışmalar katı cisimlerde şok dalgaları meydana getirir, çarpa aygıtı ve çarpılan cisim hızlı bir şekilde yüksek yoğunluğa sıkıştırılır.İlk sıkışmanın sonrasında yüksek yoğunlukta ve sonuna kadar sıkıştırılmış olan bölge hızlı bir şekilde basıncı düşürür ve patlar.Çarpma-krateri oluşumu bu yüzden mekanik yer değiştirmeden daha çok yüksek patlayıcılar tarafından oluşturulmaya yakındır. Aslında çarpma krateri oluşumunda yer alan bazı maddelerin enerji yoğunluğu yüksek patlayıcılar tarafından oluşturanlardan daha yüksektir.Kraterler patlamalara bağlı olarak oluştuğu için,neredeyse her zaman dairesellerdir.-sadece çok küçük açılı çarpmalar eliptik kraterlerin oluşumuna neden olur.- Bu katı yüzeylerdeki çarpışmaları açıklar.Hyperion'daki gibi gözenek ile çarpmalar ise püskürtme yapmadan içsel bir sıkışma meydana getiriyor olabilir ve bu da Ay'ın süngerimsi görünümünü açıklayabilir. Çarpma sürecini üç belirgin aşamaya bölmek uygundur: (1)ilk temas ve sıkışma,(2)oyum,(3)değiştirme ve çökme.Uygulamada, bu 3 aşama arasında çakışmalar vardır.Mesela krater oyumu bazı bölgelerde devam ederken değiştirme ve çökme diğerlerinde çoktan seyir halindedir. Atmosfer yokluğunda,çarpma aygıtının hedefin yüzeyiyle ilk temasa geçimesiyle çarpma süreci başlar.Bu temas hedefe ivme kazandırırken,çarpma aygıtının ivmesini düşürür.Çünkü çarpma aygıtı süratle hareket etmektedir ,cismin arkası kısa ama sınırlı bir sürede çarpa aygıtının ivmesini azaltmak için belirgin bir yol kateder.Sonuç olarak, çarpma aygıtı sıkışır,yoğunluğu artar ve böylelikle basınç önemli ölçüde artar.Geniş çarpmalarda basınç tepe değeri 1 TPa'yı aşar. Fiziksel anlamda,şok dalgası temas noktasından başlatılır.Bu şok dalgasının genişlemesiyle birlikte,ivmesi azalır ve çarpa aygıtını sıkıştırır ,ivme kazanır ve hedefi sıkıştırır.Şok dalgası dahilindeki sıkışma seviyesi katı cisimlerin dayanma gücünü aşar,dolayısıyla çarpma aygıtı ve de hedef çarpma bölgesine yakın bir yerde değiştirilemez bir şekilde hasar görürü. Birçok kristal mineraller şok dalgaları tarafından yüksek-yoğunluk evrelerine dönüştülebilir. Örnek olarak, yaygın mineral olan kuvarslar yüksek-basınç formu olan koesit ve stişovit e dönüştürülebilir. Diğer birçok şok-ilişkili değişimler şok-dalgasının nüfuz etmesiyle çarpma aygıtında ve de hedefte meydana gelir,ve bu değişimlerden bazıları jeolojik karakterlerin çarpma kraterleri tarafından oluşturulup oluşturulmadığını tanımlamak için araç olarak kullanılabilir. Şok dalgasının bozulmasıyla birlikte,şoklanmış bölgenin basıncı daha olağan bir basınca ve yoğunluğa doğru azalır.Şok dalgası tarafından oluşturulan hasar maddenin sıcaklığını arttırır.Daha küçük çarpmalarda sıcaklıktaki bu yükseliş çarpma aygıtını eritmek için yeterlidir,daha büyük çarpmalarda ise birçok kısmını buharlaştırır ve de hedefin büyük bi kısmını eritir. Şok dalgasının temas,sıkışma,basınç azaltımı ve de geçişi büyük çarpmalar için saniyenin onda birinde gerçekleşir.Kraterin daha sonraki oyumu daha yavaş meydana gelir. ve bu süreç boyunca madde akışı ses hızının altındadır.Oyum süresince krater, ivme kazanan hedef maddenin çarpma noktasından uzaklaşmasıyla birlikte büyür. hedefin hareketi ilk olarak aşağı ve yukarı doğrudur ama sonrasında dışarı ve içeri doğru olur.Akış ilk olarak neredeyse yarı küresel bir çukur meydana getirir.Çukur büyümeye devam eder,zamanla paraboloid (kase biçiminde) ,merkezin aşağı itildiği maddenin önemli bir kısmının püskürtüldüğü ve krater kenarlarının yükseltildiği bir krater oluşur.Bu çukur maksimum genişliğe eriştiğinde,kısa süreli çukur olarak adlandırılır. Geçici çukurun derinliği yarıçapının üçte biri kadardır.Kraterden atılan püskürükler geçici kraterin en derininden kazılmış olan maddeleri kapsamaz.;tipik olarak maximum oyumun derinliği toplam derinliğin üçte biri kadardır.Sonuç olarak, geçici kraterin neredeyse üçte birlik hacmi maddelerin püskürtülmesiyle oluşmuştur. Geri kalan üçte ikisi ise maddenin aşağı,yukarı ve dışarı doğru yer değiştirmesinden oluşmuştur.gözenekli maddelere doğru olan çarpmalarda ise, önemli miktarda krater hacmi boşluk hacminin kalıcı kompaksiyonu tarafından oluşmuş olabilir. Bu tarz kompaksiyon kraterleri asteroidler,kuyrukluyıldızlar ve de küçük uydular için önem arz ediyor olabilir. Geniş çarpmalarda, maddenin yer değiştirmiş ve de kraterden püskürtülmüş olmasıyla beraber, hedef maddenin önemli miktardaki bir hacmi erimiş veyahut orijinal çarpma aygıtı ile buharlaşmış olabilir.Bu erimiş kayalardan bir kısmı püskürtülmüş olabilir ama büyük bir kısmı geçici kraterle birlikte varlığını sürdürür.Tersine, sıcak e yoğun buharlaşmış madde hızlı bir şekilde büyüyen çukurdan dışarı doğru genişler.Genişlerken bazı katı ve eriyik maddeleri kendisi ile birlikte taşır.Bu buhar bulutu genişledikçe, geniş nükleer patlamalardan oluşan arketipik mantar bulutu gibi yükselir ve de soğur.Geniş çarpmalarda genişleyen buhar bulutu atmosferin yüksekliğine oranla daha fazla yüksekliğe ulaşabilir ve boş alana yayılabilir. Kraterden püskürtülen maddenin çoğu krater yarıçapı dahilinde tortulaşmıştır ama küçük bir kısmı yüksek hızda geniş uzaklıklara hareket eder ve geniş çarpmalarda kurtulma hızını aşabilir ve çarpılan gezegeni veya uyduyu terk edebilir. En hızlı maddelerin çoğunluğu çarpma merkezine yakın yerden püskürtülmüştür ve en yavaş maddeler ise düşük hızda kenarlara yakın yerden püskürtülmüştür. Püskürüğün genişleyen kraterden kurtulmasıyla beraber, ters çevrilmiş koni şeklinde genişleyen bir bölme meydana getirir.;bölme dahilindeki her bir parçacığın yörüngesinin geniş balistik olduğu düşünülmektedir. Çoğu durumda,geçici çukur kararlı değildir:yerçekimi altında çöker.Küçük kraterlerde,Dünya üzerinde yarıçapı neredeyse 4 kilometreden küçük olan, molozla birleşmiş krater duvarlarına doğru kayan ve çarpma eriyiklerinin daha derin çukura çekimi ile birleşmiş krater kenarlarının sınırlanmış çökmesi vardır.Oluşan yapı basit krater olarak adlandırılır ve çanak-şeklini koruru ve yüzeysel olarak geçici kratere benzer.Basit kraterlerde,orijinal oyum çukurunun üzeri breş,püskürük ve erimiş kayaların çökmesi ile örtülür, ve de merkez krater zemininin bir kısmı düz olabilir. Gezegensel yerçekimine göre değişiklik gösteren belirli alt sınır boyutunun üzerinde,geçici kraterin çökme ve de değiştirmesi daha geniş çaplıdır ve de oluşan yapı kompleks krater olarak adlandırılır.Geçici kraterin çökmesi yer çekimi tarafından gerçekleştirilir ve merkez bölgenin yukarı kaldırılmasını ve kenarların içe doğru çökmesini içerir. Merkezsel yukarı kaldırım elastik geri sekmenin bir sonucu değildir.(elastik dayanımlı maddenin kendi orijinal geometrisine dönmeye çalıştığı sürecin tersine çökme çok az dayanımlı veya dayanımsız maddenin yerçekimsel denge durumuna dönmeye çalıştığı süreç) Kompleks kraterler, yukarı kaldırılmış merkezlere ve de geniş düz derin olmayan krater zeminlerine ve de teraslı duvarlara sahiptir.En geniş boyutlarda,bir ya da daha fazla dış ve iç halkalar gözükebilir ve yapı çarpma kraterinden ziyade "çarpma havuzu" olarak etiketlenebilir. Merkezsel topografik tepeli küçük kompleks kraterler "merkezsel tepe kraterleri" olarak adlandırılır,örneğin Tycho: merkezsel tepenin tepe halkaları tarafından yer değiştirdiği orta seviye boyutlu kraterler "tepe-halka kraterleri" olarak adlandırılır,örneğin Schrödinger: ve de çoklu eş merkezli yersel halkaları içeren en geniş kraterler , "çoklu-halkalı havuzlar" olarak adlandırlır,örneğin Orientale.Kayalık cisimlerin tersine donmuş yüzeylerde, merkezsel tepelerden ziyade merkezsel çukurlara sahip morfolojik formlar görülebilir ve de en geniş boyutlarda birçok eş merkezli halkaları içerebilir-Valhallaon Callisto bunlara bir örnektir. Bazı volkanik şekiller çarpma kraterlerini andırabilir, ve breşlenmiş kayalar çarpma kraterlerinin yanı sıra diğer jeolojik formlarla ilişkilendirilmiştir.Sönmüş volkanik kraterler düzensiz şekillerinden ve de volkanik akımlarından ve de diğer volkanik maddelerinden dolayı çarpma kraterlerinden ayırt edilebilir.Çarpma kraterleri de erimiş kayalar oluşturur ama genellikle daha küçük hacimlerde ve de farklı özelliklerde. Çarpma kraterlerinin ayırt edici bir işareti de, parçalanma konileri,erimiş kayalar,bozulmuş kristaller gibi şok-metaformik etkilere maruz kalmış kayaların varlığıdır.Sorun ise bu maddelerin derin olarak gömülmeye yatkın olmasıdır,en azından bazı basit kraterler için.Bunlar kompleks kraterlerin yukarı kalkmış merkezinde meydana çıkmaya eğilimlidir. Çarpmalar çarpma bölgesinin ayırıcı bir şekilde tanımlanabilmesine izin veren kendine özgü şok-metamorfik etkilere neden olur.Bu tarz şok-metamorfik etkiler şunları içerir: - Parçalanmış bir tabaka veya kraterin zemininin altında breşik bir kaya.Bu tabaka breş mercekleri olarak adlandırılır. -Kayalarda zikzak-şekilli izlenim bırakan parçalanma konileri.Bu tarz koniler ince taneli kayalarda kolaylıkla oluşabilir. -Kumun ,top örütlerin,tektitlerin veya camsı serpmelerin katmerli ve kaynaklı bloklarını içeren yüksek-sıcaklık kaya tipleri.Tektitlerin çarpma kökeni bazı araştırmacılar tarafından sorgulandı:tektitlerde,impactitlerde bulunmayan bazı valkonik şekiller gözlemlediler.Tektitler tipik impactitlere göre daha kuru(daha az su içeren)dur.Çarpma tarafından eritilen kayalar volkanik kayaları andırırken,tektitler erimemiş temel kaya parçalarını bünysinde bulundurur,alışılmamış büyük ve kırılmayan alanlar oluşturur,Dünya'nın içerisinden çıkan volkanik maddelere göre daha fazla karışık kimyasal kompozisyonlara sahiptir.Göktaşları ile ilişkilendirilmiş nikel,platinyum,iridyum ve kobalt gibi elementlere göreceli olarak daha fazla sahiptir.Not:Bilimsel literatür, sadece çarpma olayları ile ilişkilendirilen küçük parçalanma konileri gibi bazı "şok" şekillerin karasal volkanik püskürtülerde bulunduğunu bildirmiştir. -Minerallerin mikroskobik basınç bozulmaları.Bunlar feldispat,kuvars,kristal ve diğer karbon bileşiklerinden oluşmuş elmas gibi yüksek-basınç maddelerinin oluşumunda çatlak örnekleri içerir. -Decorah Krateri gibi gömülü kraterler,çekirdeklenme,hava elektromanyetik direnç görüntülemeleri ve hava kaynaklı yerçekimi eğimölçeri sayesinde tanımlanabilir. Wolfe Creek Göktaşı Krateri Wolfe Creek Krateri, Batı Avustralya'daki bir göktaşı krateridir. Halls Creek'in 105 km güneyinde olan krater, yaklaşık 875 metre çapındadır. 300 bin yıl önce 50 bin ton ağırlığında bir göktaşının oluşturduğu düşünülen kraterin derinliği ise 60 metredir. Yörenin yerlisi olan aborjinler krateri "Kandimalal" olarak adlandırmaktadırlar. 2005 yılında "Wolf Creek" isimli, kraterdeki olağanüstü elektomanyetik olayları anlatan bir korku filmi çekilmiştir. Zekeriya Yıldırım Zekeriya Yıldırım, Türk iş adamı, Doğan Holding yönetim kurulu üyesi ve Darüşşafaka Cemiyeti yönetim kurulu başkanı. 1962 yılında Darüşşafaka Lisesi'nden mezun oldu. İstanbul Üniversitesi İktisat Fakültesi'nden 1966 yılında lisans diplomasını aldı. ABD'nin Vanderbilt Üniversitesi'nden 1976 yılında ise yüksek lisans diplomasını aldı. Türkiye Cumhuriyeti Maliye Bakanlığı'nda müfettiş olarak görev yaptı. 1987 - 1999 yılları arasında Doğuş Holding'inde bulunduğu birçok şirkette yöneticilik görevleri yaptı. Mayıs 2008 tarihinde Doğan Holding yönetim kurulu üyesi olmuştur. Halen FU Gayrimenkul Yatırım Danışmanlık A.Ş. Yönetim Kurulu Başkanı, Yıldırım Danışmanlık Hizmetleri A.Ş. Yönetim Kurulu Başkanı, Ada Plant A.Ş. Yönetim Kurulu Başkanı, Sabancı Holding'de ve Tekfen Holding'de Yönetim Kurulu Bağımsız Üyesi, TÜSİAD Yüksek İstişare Konseyi Başkanlık Divanı Üyesi, Darüşşafaka Cemiyeti Yüksek Danışma Kurulu Başkanı, Ayhan Şahenk Vakfı Mütevelli Heyeti Üyesi, TEGV Mütevelli Heyeti Üyesi ve Finans Dünyası Yayın Kurulu Başkanı’dır. Daha önce bulunduğu başlıca görevler; Maliye Müfettişliği, Merkez bankası Başkan Vekilliği, Doğan Holding Yönetim Kurulu üyeliği, Doğuş Grubunda Başkan Vekilliği ve İcra Kurulu Başkanlığı, TÜSİAD Yönetim Kurulu üyeliği, Türkiye-Hollanda İş Konseyi Başkanlığı, Darüşşafaka Cemiyeti Yönetim Kurulu Başkanlığı. Burdur Eğitim Fakültesi Burdur Eğitim Fakültesi, Türkiye'nin Burdur ilinde yer alan bir yükseköğretim kurumudur. 1965-1966 öğretim yılına "Burdur Kız Öğretmen Okulu" olarak başlamış, 1977-1978 öğretim yılında iki yıllık eğitim enstitüsüne dönüştürülmüştür. 20 Temmuz 1982 tarihinde 41 Sayılı Kanun Hükmünde Kararname ile de Akdeniz Üniversitesi Rektörlüğüne bağlanmış ve Eğitim Yüksekokulu adını alarak 1989-1990 öğretim yılından itibaren öğretim süresi 4 yıla çıkarılmıştır. İsmail Hakkı Ülgen Prof. İsmail Hakkı Ülgen, Türk bürokrat. 1914 yılında doğmuş, İstanbul Erkek Lisesi'nin ardından Ankara Üniversitesi Hukuk Fakültesi'ni bitirmiştir. 1954 - 1958 yılları arasında Rize ve 1958 - 1960 yılları arasında Bolu valiliği yapmış, Millî Eğitim Bakanlığı Baş Hukuk Müşaviri olarak çalışmış, aynı zamanda Ankara Üniversitesi'nde ve Ankara İktisadi ve Ticari İlimler Akademisi'nde Medeni Hukuk Profesörü olarak görev yapmıştır. 1960 yılında Danıştay üyeliğine seçilmiş, 1966 - 1969 yılları arasında Danıştay 1. Daire Başkanlığı ve 23 Ocak 1969 - 26 Kasım 1979 tarihleri arasında Danıştay Başkanlığı yapmıştır. Türkiye'de bu görevi en uzun süreyle yerine getiren bürokrattır. 26 Kasım 1979 tarihinde Danıştay Başkanlığından yaş haddinden emekli olmuştur. Eşi ve aynı zamanda Türkiye'nin ilk Kadın Vergi Hakimlerinden Hayrünnisa Ülgen ile evliliğinden olan çocukları arkeolog Yeşim Ülgen ile Halk Sağlığı Uzmanı ve yüksek bürokrat Doç. Dr. Tuğrul Ülgen; torunları seramik sanatçısı Itır Erdoğmuş ve orkestra şefi İsmail Aytuğ Ülgen'dir. İsmail Hakkı Ülgen çok sayıda bilimsel makale ve kitabın yazarıdır. Bayram Turan Ã‡etin Bayram Turan Çetin (1926, Görele, Giresun, öl. Ankara 14 Ocak 2017), Türk siyasetçi. Ankara Üniversitesi Siyasal Bilgiler Fakültesi mezunudur. Ankara Maiyet müdürlüğü, Başkale, 1954-1957 yılları arasında Borçka, Şereflikoçhisar, 30.01.1960. 19.07.1960 arasında Haymana, 27 Temmuz 1960- Elmadağ, 1961-1963 yılları arasında Mudanya, 31.01.1963, 20.11.1964 arasında Salihli, Şubat-Ağustos 1965 arasında Ulukışla kaymakamlıkları, Ankara vali yardımcılığı, 1971-1975 yılları arasında Mersin valiliği, görevlerinden sonra Turizm ve Tanıtma Bakanlığı Uzman Müşaviri, Millî Güvenlik Kurulu Genel Sekreterliği Müşaviri, ardından Millî İstihbarat Teşkilatı Başbakanlık Mütehassıs Müşaviri olmuş, . TBMM 5. (XVI.) dönem TBMM Bolu milletvekilliği ve İçişleri komisyonu başkanlığı yapmıştır. Çetin, CHP Genel başkanı Bülent Ecevit tarafından Bolu’dan kontenjan adayı gösterilerek seçildi. Ama 12 Eylül darbesi yüzünden Çetin’in milletvekilliği kısa sürdü. Mersin valisiyken 1974 Kıbrıs Barış Harekâtı öncesinde adaya ilk çıkacak birliğe Devrin Diyanet İşleri Başkanı Dr. Lütfü Doğan ile bir konuşma irad etmiş ve askerin maneviyatını güçlendirmişti. Evli ve iki çocuk babası olan Çetin 14 Ocak 2017'de Ankara'da vefat etti. Cebeci Asrî Mezarlığı'nda toprağa verildi. . II. Rudolf (Kutsal Roma imparatoru) II. Rudolf (18 Temmuz 1552, Viyana - 20 Ocak 1612, Prag), şimdiki Çekoslovakya'nın bir parçası, Macar Kralı (Rudolf olarak, 1572-1608), Bohemya Kralı (Rudolf II olarak, 1575-1608/1611), Avusturya Arşidükü (V. Rudolf olarak, 1576-1608) ve Kutsal Roma İmparatoru (Rudolf II olarak, 1576-1612). Habsburg Hanedanı'nın bir üyesidir. Rudolf'un mirası geleneksel olarak üç şekilde görülebilir: başarısız bir hükümdarlık hataları doğrudan doğruya Otuz Yıl Savaşları'na götürdü; Rönesans sanatının büyük koruyucusu; ve bilimsel devrimin tohumlanmasına yardım eden büyülü sanatlara ve ilme düşkünlük. 18 Temmuz 1522 tarihinde Viyana'da doğdu. II. Maximilian (Kutsal Roma İmparatoru), Bohemya Kralı, Macaristan Kralı ve onun eşi Maria (İspanya)(babası V. Karl (Kutsal Roma İmparatoru), annesi İsabella (Portekiz)'nın en büyük erkek çocuklarıydı. Rudolf, şekil aldığı sekiz yılını, 11 yaşından 19 yaşına olan yıllarını (1563-1571) dayısı II. Phillip'in sarayında geçirdi. Viyana'ya dönüşünden sonra, babası Rudolf'un sokulmaz ve inatçı davranışlarıyla endişeliydi. Fakat onun İspanyol olan annesi Rudolf'da nezaket ve saflık gördü. Rudolf yaşamının geri kalan kısmında ağzı sıkı, kapalı bir kutu gibi ve seyahat etmeyi sevmeyen ve devletin günlük işlerine katılmayan bir kişi olarak kalacaktı. Onun daha çok astroloji ve simya gibi büyülü bilimler merakını uyandırdı. Rönesans döneminde ana akım bu yöndeydi. Bu nedenle çok çeşitli kişisel hobilere sahipti. Örnek olarak Atlar, nadir ve değerli olan şeyleri toplamak ve sanatçıların hamisi ve koruyucusu olmak. Astroloji ve simya ilmi Prag Rönesans'ında ana akım bilimiydi ve Rudolf her ikisine de kesin bir şekilde düşkündü. Ömrü boyunca araştırması Filizofi Taşı'nı bulmaktı ve Rudolf Avrupa'nın en iyi simyacılarını Edward Kelley ve John Dee sarayına getirtmek için para harcamadı. Rudolf hatta kendi özel laboratuvarında simya tecrübelerini uyguladı. Rudolf Prens iken, Nostrodamus tarafından hazırlanan bir horoskop (yıldız falı) kendisine "Prens ve Kral" olarak sunuldu. Rudolf Prag'a mistik bir ün verdi. Bu ün bugün de "Alchemists' Alley" ile Prag Şatosu'nda popüler ziyaretçi yeridir. TÃ¼rkiyemspor Berlin Türkiyemspor Berlin Türklerin 1978 yılında Batı Berlin'de (Almanya'da) BFC Izmirspor olarak kurmuş olduğu Alman futbol takımı. 1987´de ismi Türkiyemspor Berlin olarak değiştirildi. 500 üyesi vardır; bunlar 20 farklı takım oluşturmaktadır, 4’ü kız takımıdır. Erkek takımı Federal Almanya’nın en iyi 100 futbol takımı arasında yer almaktadır ve bölge liginde (Regionallig 4. ligde) mücadele etmektedir. Ayrıca bu kulübün birçok sosyal faaliyeti vardır. 2007/2008 sezonunda kulübün projeleri dört kez ödül almıştır. Almanya’daki Demokrasi ve Hoşgörü İttifakkı tarafından Avitall-Cup ve Respect Games projeleri örnek projeler olarak gösterilmiştir. Kız takımı projesi Kreuzberg-Friedrichshain belediyesi tarafından Innovation(yenilenme) ödülü için 2. olarak düşünüldü. 2007 Kasım ayında kulüp özel olarak gençlere yönelik çalışmaları, sosyal projeleri sayesinde, DFB ve Mercedes-Benz tarafından uyum ödülü almıştır. 2009’de Türkiyemspor Mete Eksi ödülü, Maneo-Toleranz ödülü ve "Silberne Stern des Sports" ödüllerini almıştır. 1995-1996 sezonunda Ümit Karan forma giymiştir. Türkiyemspor üç kere Berlin Kupa Sampiyonu oldu 1988, 1989, 1991. Üç kere DFB-Pokal (Alman Kupası) katılma hakkı kazandı. Kulüp 1978'de Batı Berlin'in bir semti olan Kreuzberg'de "Kreuzberg Gençler Birliği" adıyla amatör düzeyde futbol oynayan futbolcular tarafından kuruldu. Kulüp oyuncuları genel olarak Almanya'da yaşayan Türk göçmenlerdi. Kulüp Freizeitliga adı verilen bölge kulüplerinin federasyondan bağımsız olarak kendi kurdukları ligde oynamaya başladılar. 1983-84'te kulüp adını BFC İzmirspor'a çevirdi ve Berlin Amatör Ligi'nin C seviyesinde oynamaya başladılar. İzmirspor adını almalarının nedeni ise futbolcularının çoğunun kökeninin İzmir olmasıydı. Sezonun sonunda takım lig lideri olmuştu. Sonraki iki yıl B ve A seviyelerinde de şampiyonluk kazandılar ve 1986'da Berlin yerel liginde oynamaya başladılar. Takım ligde yükseldikçe kendisine bir taraftar kitlesi de yaratmayı başardı. Düşük ligde olmalarına karşın 1000 civarı seyirciye oynuyorlardı. Ocak 1987'de takım adını "Türkiyemspor Berlin e. V." yaptı çünkü artık takımda oynayanlar sadece İzmir ve çevresinden gelen futbolcular değil, Türkiye'nin ve Türkiye´nin disinda farklı kesimlerinden göçmen futbolculardı. Takım taraftarları arasında kısaca "Türkiyem" adıyla anılmaktadır. 1986-87 sezonunun sonunda Türkiyem, ligi yine birinci bitirip o zamanın üçüncü lig seviyesinde olan Oberliga Berlin'e çıktılar. Bu da 5 senede 5 ligde oynamak başarısı anlamına geliyordu. 2. Bundesliga'ya çıkma mücadelesi veren ekip, özellikle Hertha Berlin ve Tennis Borussia Berlin gibi önemli maçlarda binlerce seyirci toplayabiliyordu. 1987-88 sezonunda Hertha Berlin ile oynadıkları maçı 12,000 kişi izledi. Türkiyemspor, ilk sezonunda 5. olurken, futbolcusu Kemal Eraslan 25 golle ligin gol kralı oluyordu. Türkiyemspor ayrıca ligi birinci biteren Hertha Berlin'den daha fazla seyirci sayısını yakalamıştı. Türkiyemspor, büyük bir başarıya imza atarak Berlin Yerel Kupası'nı ise müzesine götürdü ve böylece DFB-Pokal adlı Almanya Kupası'na katılma hakkı kazandı. Türkiyemspor 1988-89'da da lig beşincisi oldu. İlk ulusal kupa macerasında ise ilk turda FC Emmendingen'e elendi. Yerel kupada ise finale çıksa da bu sefer FC Hertha 03 Zehlendorf takımına elendi. 1989-90 sezonunda seyirci sayısı düşmesine rağmen hala ligde en fazla seyirciye sahip takım olan Türkiyemspor lig sekizincisi oldu. Ancak bu sefer üçüncü kez üst üste finale çıktığı Berlin kupasını kazandı. 1990-91 sezonunda Tennis Borussia Berlin ile şampiyonluk mücadelesi veren Türkiyemspor, bir puan farkla lig ikincisi oldu. Yerel kupayı bir kez daha kazanan takım 4 yılda 4 kez finale çıkıp, 3 kez kupayı kazanmış oldu. Ulusal kupada ise Berlin'i temsil eden ekip 2. Bundesliga ekiplerinden 1. FC Saarbrücken'e elendi. Türkiyemsporlu Mustafa Kurt ise 22 golle ligin gol kralı oldu. Türkiyemspor, ayrıca önceki sezon aldığı ikincilik nedeniyle Almanya Amatör Futbol Şampiyonası'na katıldı ve kendi grubunda SV Werder Bremen'in amatör takımının ardından ikinci oldu. 1991-92 sezonu öncesi Batı ve Doğu Almanya birleşmişti. Bu da futbol sisteminde de değişikliklere yol açtı. Türkiyemspor, lig ikincisi olarak yeni kurulan ve üçüncü seviye lig olan Fußball-Oberliga Nordost'da Almanya'nın kuzeydoğusundaki takımlarla mücadele etmeye başladı. Grubunda altıncı olan Türkiyemspor, Almanya Kupası'nda ise ilk kez tur atladı. İlk turda başka bir Berlin takımı Blau-Weiß 90 Berlin'i eledi ancak ikinci turda 2. Bundesliga ekiplerinden SV Stuttgarter Kickers'a elendi. Türkiyemspor