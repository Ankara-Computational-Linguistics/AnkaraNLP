kez grup olmaları hakkında ""Boot Camp'ten önce de birbirmizi görüyorduk. Hatta Niall ile aynı odayı paylaştık ama grup olduktan sonra çok çalıştık ve gerçekten hızlı büyümemiz gerekti."" diyor. Payne Justin Timberlake'i örnek alıyor. Aynı zamanda Take That üyesi olan Gary Barlow'dan ilham aldığını söylüyor. Payne'in aynı zamanda tek böbreği çalışıyordu ve diyor ki "Yediğim, içtiğim her şeye dikkat etmem gerkiyor." Fakat 2012'nin Ağustos ayında diğer böbreğinin artık çalıştığını Twitter aracılığıyla hayranlarına duyurdu. Harry Edward Styles (d. 1 Şubat 1994, Cheshire, İngiltere) annesi Anne Cox'un ve babası Des Styles'ın çocuğudur. Adı Gemma olan kendisinden büyük bir kız kardeşi var. Ailesi o yedi yaşındayken boşandı. Annesi tekrar Robin Twist'le evlendi(2013). Styles annesinin Twist'le evlenmesinden memnun olduğunu söylüyor. Styles bir çocuk olarak da şarkı söylemeyi severdi. White Escimo adlı bir grubun baş solistliğini yaptı. Grupta Harry ile birlikte Haydn Morris, Nick Clough ve Will Sweeny vardı. Sonradan "Battle Of Bands" adlı bir yarışmaya katıldılar ve kazandılar. Styles 2010 yılında X-Factor'e "Isn't She Lovely" şarkısı ile katıldı. Styles, üç juriden iki evet alınca Boot Camp'a kadar ilerledi. Boot Camp'ta kaybetmeden ve One Direction'a katılmadan önce "Stop Crying Your Heart Out" şarkısını söyledi. Styles One Direction adını bulan kişi oldu. Styles X-Factor anansörü Peter Dickson adlarını söyleyince kulağa hoş geldiğini söyledi. Tomlinson diyor ki ""Harry grubun adı hakkında düşüncelerimizi almak için hepimize mesaj atmıştı. Hepimizin evet dediği o günlerden biriydi."" Styles, "X-Factor sayesinde kendisine daha çok güvenmeye başladığını" söylüyor. One Direction X-Factor'da 3. oldu ve hemen ardından imzalaştıklarını öğrenmeleri hakkında Harry o an için ""Biz kazanmak istemiştik ve 3. olmak kesinlikle umut kırıcıydı ve imzalaştığımızı öğrenmek inanılmazdı. Simon Cowell hayatımızın değişeceğini söylüyordu. Garipti."" Bir çocuk olarak Elvis Presley'yi esin kaynağı olarak gördüğünü söylüyor. Aynı zamanda Foster The People, Coldplay ve Kings Of Leon hayranı olduğunu söylüyor. Styles yeni albmleri hakknda "Daha ağır gitarlar ve daha büyük davullar istedik. İlkinden farklı olsun istedik. Artık 18 yaşından büyüğüz ve yaptığımız şeyi bizimde sevmemiz gerekiyor" diyor. Styles aynı zamanda Coldplay'den Chris Martin'in sahne performasını örnek olarak alıyor. Şu sıralar solo albümü üzerinde çalışan Styles 7 nisan 2017 tarihinde ilk solo şarkısı sign of the times ı yayınladı şarkı ilk günden 92 ülkede 1 numaraya yükseldi. Ayrıca Styles Chiristopher Nolan ın yönettiği Dunkirk filminde de rol sahibi.Film Temmuz 21'de vizyona girecek. Louis Tomlinson doğum adı Louis William Tomlinson (d. 24 Aralık 1991 Doncaster İngiltere) Annesinin adı Johanna, babasının adı Troy'dur. 2000'de anne ve babası boşandı. Daha sonra üvey babasının adını aldı. Dört üvey kız kardeşi var, isimleri; Charlotte, Félicité ve ikizler Daisy ile Phoebe. Tomlinson, çocukları çok sevdiğini söylüyor ve kız kardeşleri ile çok iyi anlaştığını. Bu nedenle Fat Friends adlı bir play'de oynadıktan sonra oyunculuk okuluna gitti. Louis'in "If I Had You" adlı bir dizide küçük rolleri oldu ve BBC'nin "Waterloo Road" dizisinde. Louis okulda pek iyi bir öğrenci değildi ama sınıfları geçti. Bunun hakkında ""Eğlenmekle fazla meşguldum"" diyor. 2010 yılında Tomlinson X-Factor'ün 7. sezonuna yalnız olarak katıldı. Hey There Delilah şarkısını söyledi ve üç evet aldı. Make You Feel My Love şarkısı ile Boot Camp'ta başarısız oldu ve One Direction grubuna konuldu. One Direction'un kurulması hakkında "Hepimiz birbirimize baktık ve birbirimize yapmak istiyormusun diye sorduk. Sonra cevabımız evet oldu" diyor. X-Factor hakkında ""Bazıları X-Factor'ün ünlenmek için çok basit bir yer olduğunu söylüyor. Ama aslında çok zordu ve bizim hiçbir deneyimimiz yoktu. Biz tamamen farklı bir erkek grubuz"" diyor. Louis Robbie Williams'ı bir esin kaynağı olarak gördüğünü söylüyor. Williams hakkında ""Onu hep sevmişimdir. Büyük bir hayranıyım. X-Factor 2010'da onunla tanışma şansını yakalamıştım."" Rab (anlam ayrımı) Rab sözcüğü ile şunlardan biri kastedilmiş olabilir: 2011 Dünya Halter Şampiyonası - Kadınlar 69 kg Kadınlar – 69 kg mücadelesi 8-9 Kasım 2011 tarihlerinde düzenlenmiştir. Hanefilik Hanefi mezhebi, (Arapça: الحنفية veya المذهب الحنفي) İslam dininin Sünni(fıkıh) mezheplerinden biri. Hanefilerin itikatta (inançta) mezhepleri ise Maturidiliktir. İsmini, kurucusu Ebû Hanife'den (Numan bin Sabit) (699-767) alır. Türkiye, Balkanlar, Türkistan, Tacikistan, Afganistan, Mısır, Suriye, Ürdün, Bangladeş ve Pakistan'da yaygındır. Hanefi mezhebi dört Sünni mezhebin nüfus açısından en genişidir. Takipçileri tüm İslam aleminin yaklaşık %56'sını oluşturmaktadır. Hanefilik günümüzde en çok bağlısı bulunan fıkıh mezhebidir. "Başlığın ana sayfası: Ebû Hanife" Mezhep ismini aldığı Hanefi mezhebinin kurucusu olan Ebû Hanife 699 yılında Kûfe’de dünyaya gelmiştir. Babası kumaş tüccarı olan Ebu Hanife bir taraftan baba mesleğini yaparken diğer yandan Kufe’de birçok alimden ders alarak yetişmiştir. 18 yıl fıkıh dersi gördüğü Hammad b. Ebî Süleyman onun en önemli hocasıdır. Hocası Hammad’ın vefatından sonra Kufe’de ders kürsüsüne oturmuştur. 30 yıl kadar ders halkasına katılan öğrenci sayısının 4000’i aştığı kabul edilmektedir. Emeviler ve Abbâsîler devrini yaşayan Ebu Hanife kendisine teklif edilen devlet görevlerini kabul etmemiştir. Kûfe’de derslerini sürdüren Ebu Hanife, halife Ebu Cafer el-Mansur tarafından aralarındaki anlaşmazlık üzerine hapse atılmıştır. Hapiste öldüğüne dair bilgiler nakledilmekle birlikte, sürgün hayatı yaşadığı Kufe’deki evinde 767 yılında vefat etmiştir. Birçok kitabında kendisinin sahabeden kimselerle görüştüğü ve tabiinden olduğu anlatılmaktadır. Ebu Hanife künyesiyle ilgili olarak kaynaklarda daha çok, “Hanife”nin o zaman Irak’ta bir çeşit divit olduğu ve Ebu Hanife’nin yanında çoğu zaman divit taşıdığından dolayı bu künyeyle anıldığı zikredilir. Hanîfenin boyun eğen ve dini Allah’a özgüleyen anlamında “hanif” kelimesinin müennesi olduğu veya Ebu Hanîfenin Hanîfe isminde bir kızı olduğu rivayetleri de kaynaklarda geçmektedir. Ebu Hanîfe’nin kaynaklarda Hammad isimli oğlu haricinde kız veya erkek başka bir çocuğunun varlığından söz edilmemektedir. Ebu Hanife Abdullah İbn Mes’ud’dan kendisine kadar gelen zamandaki Irak rey ekolüne bağlı âlimlerin mirasını bir içtihat meclisi niteliğindeki ders halkalarında geliştirip sistematik hale getirerek İslam âleminde bağlısı en fazla olacak fıkıh mezhebinin ilk temellerini atmıştır. Hanefi mezhebinde Ebu Hanife’nin ders halkalarında yetişen Ebu Yusuf, Muhammed ve Züfer gibi âlimlerin son derece önemli yeri vardır. Zira bu ilk nesil mezhep âlimleri kendisinden çok fazla kitabın naklolunmadığı Ebu Hanife’nin görüşlerini tedvin ederek, mezhebin görüşlerinin yazılmasında ve sistematik hale getirilmesinde büyük rol oynamışlardır. İlk nesil alimlerinin ve bunu takip eden bir iki asırlık zamandaki Tahâvî, Kerhî, Cessâs, Kudûrî ve Debûsî gibi âlimlerin önemli katkılarıyla mezhep tam olarak oluşmuş ve İslam aleminin değişik yerlerinde görüşleri hızlı bir şekilde yayılmıştır. Ebu Yusuf’un Abbasiler devrinde kadı’l-Kudat’lık makamında bulunması mezhebin resmi bir nitelik kazanmasına neden olmuş, aynı şekilde İslam tarihindeki en uzun ömürlü devletlerden Osmanlı Devleti’nin de resmi mezhebinin Hanefi mezhebi olması mezhebin yayılmasına hizmet etmiştir. Hanefi mezhebi meselelerin çözümünde nasların yanında reye de yer vermesi, böylece naslar ile rey arasında makul denge kurmaya çalışması, istihsan metoduna sıklıkla başvurması gibi özellikleriyle diğer mezheplerden ayrılmaktadır. Hanefî mezhebinde diğer mezheplerden farklı olarak mezhep kitaplarında, farazî fıkıh meselelerine de yer verilerek teorik fıkhın ve fıkıh biliminin metodolojisi olan fıkıh usulünün gelişmesine büyük katkı sağlanmıştır. Fakat Ebû Hanife'nin bu künyeyi nasıl aldığı konusunda çeşitli tartışmalar mevcuttur. En çok kabul görmüş açıklama, "hanif" sözcüğünün kullanımlarından olan ""İslam'a kuvvetle bağlı olan kişi"" anlamında, Ebu Hanife'nin İslam'a fazlasıyla bağlı olduğunu belirtmek için verildiği yönündedir. Kesin olan şey, mezhebin ismini kurucusundan aldığıdır. Ebu Hanife'nin asıl adı Numan'dı. Babasının adı Sabit'tir. Hicretin 80. yılında doğmuş, 150. yılında Bağdat'ta vefat etmiştir. En büyük imam anlamında İmam-ı Azam da denilen Ebu Hanife'nin talebeleri, onun rivayet ettiği görüşleri toplayarak sistemleştirmişler, Onun görüşlerinden yeni yeni eserler telif etmişlerdir. Böylece İmam-ı Azam'ın görüşleri bir mezhep halini almıştır. Hanefi mezhebi; daha çok Türkiye, Suriye, Irak, Pakistan, Türkmenistan, Özbekistan, Tacikistan, Kırgızistan, Kazakistan, Afganistan; Çin'in Sincan Uygur Eyaleti'nde, Kafkaslar ve Balkanlar'da yaygınlık kazanmıştır. Hanefi mezhebinde bir konuda hüküm çıkarmak için önce "kitap"a (yani İslam'ın kutsal kitabı Kur'an-ı Kerim'e) başvurulur. Kitapta bir delil bulunamazsa hadislere bakılır. Hadisler'de yoksa sahabenin birinin görüşü temel alınır. Sahabe sözünde de bir cevap bulunamazsa en son kıyasa başvurulur. 2011 Dünya Halter Şampiyonası - Kadınlar +75 kg Kadınlar + 75 kg mücadelesi 12-13 Kasım 2011 tarihlerinde düzenlenmiştir. En İyi Roman Hugo Ödülü Hugo Ödülleri her yıl, "World Science Fiction Society" (Dünya Bilimkurgu Topluluğu) tarafından bir önceki yılın en iyi bilimkurgu ve fantezi eserlerine verilir. Ödülün adı, bilimkurgunun öncü dergilerinden "Amazing Storiesin kurucusu Hugo Gernsback'ın adından gelir ve önceleri resmi olarak Bilimkurgu Başarı Ödülü olarak bilinirdi. Ödül spekülatif kurgu için mükemmel bir vitrin ve bilimkurgu edebiyatı için en çok tanınan edebi ödül olarak tanımlanmıştır. En İyi Roman Hugo Ödülü"' bir önceki yıl İngilizce olarak yazılmış ya da İngilizceye çevrilmiş olan bilimkurgu ya da fantezi romanları için her yıl verilir. Eser, topluluk tarafından 40.000 kelimeyi aştığı takdirde roman olarak tanımlanmaktadır. Daha kısa eserler için ise kısa öykü, öykü ve kısa roman kategorilerinde ödüller verilmektedir. En İyi Roman Hugo Ödülü 1954 ve 1957 yılları dışında, 1953'ten beri her yıl dağıtılmaktadır. Normal Hugo Ödüllerine ek olarak, 1996'dan itibaren, Geçmişe Yönelik Hugo Ödülleri de verilmeye başlamıştır. Bu geçmişe yönelik ödüller yalnızca daha önce World Science Fiction Convention (Dünya Bilimkurgu Kongresi) yapılmış ama ödül dağıtılmamış olan yıllar için dağıtılmaktadır. Günümüze kadar, 1946, 1951 ve 1954 yılları için en iyi roman ödülü verilmiştir. Hugo Ödülü adayları ve kazananları, Worldcon'a katılan ve destekleyen üyeler tarafından belirlenir ve ödüllerin sunuşu kongrenin ana hadisesidir. Kazananlar Dünya Bilimkurgu Topluluğu Tüzüğüne göre beş adaylı alternatif oy yöntemi ile belirlenir. Oy pusulasında yer alan beş roman o yıl içinde kongre üyeleri tarafından en çok sayıda destek alan romanlardır. Yıl içinde üyelerin aday göstereceği roman sayısında sınırlama yoktur. 1953 yılından 1958 yılına kadar ödülü kazanan dıiındaki adaylar kayda alınmamıştır ancak 1959 yılından itibaren beş adayın tamamı da listelenmektedir. İlk adaylıklar üyeler tarafından Ocak ile Mart ayları arasında yapılır, kongrenin toplanacağı tarihe göre değişiklik gösteren beş aday üzerine oylama Nisan ile Temmuz arasında yapılır. Worldcon genellikle her yıl Eylül ayının başına doğru dünyanın farklı bir şehrinde toplanır. 59 yıldır süregelen adaylıklar içinde 126 yazarın eserleri ödüle aday gösterilmiş, bunlardan 41 tanesi ödülü kazanmıştır. Robert A. Heinlein on bir adaylık ve beş ödül ile ödülü en çok kazanan ve en çok aday gösterilen yazardır. Lois McMaster Bujold dokuz kere aday gösterilmiş ve dört kere ödülü kazanmıştır. Ödülü iki kereden fazla kazanan diğer yazarlar üç kere ödülü kazanan Isaac Asimov, Connie Willis ve Vernor Vinge'tir. Larry Niven ve Robert J. Sawyer sekiz kere aday gösterilmiş ama ancak birer kere ödülü kazanmışlardır. Robert Silverberg ise ödül kazanmadan en çok aday gösterilen (dokuz kere) yazardır. Aşağıdaki tabloda yıllar eserlerin ilk yayımlandığı tarihi değil, ödül töreninin yapıldığı tarihi gösterir. Mavi hücreli satırlar ödülü kazananları, beyaz hücreli satırlar ise adayları gösterir. * Ödülü kazananlar 1996 yılından başlayarak Dünya Bilimkurgu Topluluğu "Retro Hugo" kavramını ortaya çıkardı. Bu ödüller, 50, 75 ve 100 yıl önceye dönük olarak verilebilmektedir. Retro Hugo ödülleri yalnızca kongre yapılan ama ödül verilmeyen yıllar için verilebilmektedir. Retro Hugo ödülleri üç kere olmak üzere 1946, 1951 ve 1954 yılları için verilmiştir. Bu üç ödülün hepsi 50 yıl sonra verilmiştir. Bir sonraki Retro Hugo ödülleri 1939 yılı için 2014 yılında verilebilecektir. Yaralama (anlam ayrım) Yaralama aşağıdaki anlamlara geliyor olabilir. Sarı Arap sümbülü Sarı Arap sümbülü ("Muscari macrocarpum"), Hyacinthaceae familyasından çok yıllık soğanlı bir bitki türü. Tıpkı diğer Arap sümbülü türleri gibi bu türde de, her soğan baharda çiçek açar ve sonrasında üst gövde ölür ancak soğanlı bölüm sağlam kaldığından sonbahar sonu, kış başı soğanlar tekrar bir üst gövde oluşturur. Doğu Girit, Amorgos ve güney batı Türkiye anavatanı olup, bu bölgelerde kayalık alanlarda doğal olarak yetişir ve süs bitkisi olarak da yetiştirilir. "M. macrocarpum" aynı cinsin içinde bulunan "Muscari racemosum" türünü andırır. Büyük soğanlarla kalın köklere sahiptir. Her bir soğan yeşilimtırak-yeşil yapraklara sahiptir. Çiçekleri gövdenin 10–15 cm'lik salkımlar halinde çiçekleri yükselir, her bir çiçek yaklaşık 1 cm uzunluğundadır. Açmadan önce menekşemsi bir renktedir; tam açtığında çiçekler sarı bir renk alır. Muza benzer güzel bir koku etrafa yayar. Ayberk Erkay Edebiyatçı, çevirmen. Fransız edebiyatı, çağdaş felsefe ve tiyatro kuramları eğitimi aldıktan sonra bu alanlarda uzmanlaştı, akademik ve yazınsal çalışmalarını bu alanlarda sürdürdü. Başta Fransızca olmak üzere, farklı Batı dillerinden çok sayıda edebi eseri Türkçeye çevirdi. Türkçeye kazandırdığı yüzden fazla tiyatro oyunu, çok sayıda düzyazı ve poetik metnin bir kısmı farklı yayınevleri tarafından yayınlandı, oyun çevirilerinden birçoğu profesyonel ve amatör topluluklar tarafından sahneye taşındı. Rimbaud, Stendhal, Mallarmé, De Quincey, Apollinaire, Blake, Tzara, Artaud, Vian, Bataille, Koltès gibi Batı edebiyatının farklı mecralarında öncülük etmiş isimlerden yaptığı çevirilerin yanı sıra kıyıda kalmış metinler üzerine yaptığı araştırmalar, yazınsal çalışmalar ve çevirilerle alana katkıda bulundu, çağdaş birçok ismin tanınmasına vesile oldu. Yurt içi ve yurt dışında sanat ve edebiyat odaklı birçok yayına, koleksiyona ve repertuvara, araştırmaları, yazıları ve çevirileri ile katkı sağladı, yayın editörü olarak görev yaptı ve farklı yayınevlerinin bünyesinde çeşitli sanat ve edebiyat dizilerinin yönetimini üstlendi. Yine yurt içi ve yurt dışında olmak üzere, Batı edebiyatı ve tiyatrosu konulu birçok toplantıda, akademik oturumda ve uluslararası festivalde söz aldı. Yazınsal çalışmalarını ve akademik faaliyetlerini Batı edebiyatında dramatik ve poetik metinler üzerine yoğunlaştırmakla birlikte, edebi çeviri uğraşına ara vermeden devam etmekte, gölgede kalmış metinlerin izini sürerek bir edebiyat arkeolojisi alanı oluşmasına ve gelişmesine katkıda bulunmaktadır. Yaratılış Kurgu Kurgu, tamamen veya kısmen gerçeklere dayanmayan; yazar veya sanatçının hayal gücünün eseri olan kişi, yer ve olaylar içeren eser. Edebiyat, tiyatro, sinema ve müzikte kurgusal eserlere sıklıkla rastlanır. Kurgusal eserler -biyografi veya tarihçeler gibi- gerçek kişilere, mekanlara ve olaylara dayanan (kurgusal olmayan) eserlerle tezat oluştururlar. Realist kurgusal eserlerdeki olaylar hayal ürünü olmakla birlikte normal hayatta gerçekleşmeleri mümkündür. Kişilerin olayların veya yerlerin bir kısmı gerçek olabilir. Günümüzde yazılan ve gündelik hayata dair pek çok roman bu türe örnek gösterilebilir. Gerçekçi olmayan kurgudaki bazı detayların gerçek hayatta gerçekleşmesi mümkün değildir. Hayalî yaratıklardan, henüz icat edilmemiş cihazlardan, evrende henüz keşfedilmemiş veya tamamen hayal ürünü olan yerlerden vs. bahsediyor olabilir. Fantezi türündeki eserler bu türe örnek verilebilir. Yarıkurgu eserler büyük oranda gerçeklere dayanır. Gerçeklere dayanan biyografik filmler bu türe örnek gösterilebilir. Olayların, mekanların ve kişilerin neredeyse tamamı gerçek olmakla birlikte hikâyeyi zenginleştirmek için kurgusal öğeler kullanılmış olabilir. 68HC11 68HC11, Motorola firması tarafından 1985'te piyasaya sürülen 8 bitlik bit mikrodenetleyicidir. 6800 serisi mikrodenetleyicilerin ardılıdır. Bu mimari komplex komut setine (CISC) sahip işlemci çekirdeğine sahiptir. Çarpma, bölme, onluk tabana ayarlama gibi komutları da içeren 250 adet "assembly" komutu vardır. Zamanın öncül teknolojilerini içeren 6811 serisi, barkod okuyucular, robotik uygulamalar, telekominikasyon devreleri gibi çeşitli devrelerde kullanılmıştır. Örneğin MC68HC11A8, CMOS EEPROM içeren ilk denetleyicidir. İki adet 8 bitlik özel kaydedicisi, A ve B olarak adlandırılır. D kaydedicisi ise A ve B nin birleştirilmiş halidir. İndeksli, ofsetli, direk, endirek, acil gibi çeşitli adresleme modları vardır. 16 bitlik, 64 KB hafıza alanını sayfalandırma yapmadan düz olarak adresleyebilir. Türkiye'de ODTÜ elektrik ve elektronik mühendisliği EE 447 Introduction to Microprocessors dersinde ana işlemci olarak kullanılır.Daha sonra geliştirilen 68HC12 serisi , 6811'in 16 bit genişliğine sahip versiyonudur. Vakum Vakum, içinde hiç atom ya da molekül bulunmayan boşluk. Genellikle, hava basıncı çevresindeki atmosferik basınçtan daha düşük olan (basıncı alınmış) ortamları tanımlamak için kullanılır. Pratikte vakumun, yani tamamen boşaltılmış bir boşluğun, laboratuvar şartlarında elde edilmesi mümkün değildir. Türkçeye Fransızca "vacuum"dan geçmiş olan "vakum" sözcüğünün kökeni, Latince "vacuus" (boşluk) kelimesine dayanır. Bu kelime bazı durumlarda boşay olarak Türkçeleştirilmiştir. Vakum düzeneklerinin, telefon tutacaklarından uzay teknolojilerine kadar çok geniş bir kullanım alanı vardır. Yavuz Çuhacı Yavuz Çuhacı (d. 22 Ocak 1961, Aydın), Türk besteci, şarkı sözü yazarı ve TV yönetmeni. Aydın doğumlu sanatçı, ilkokul çağlarında müzik ve güzel sanatlar eğitimlerine başladı. Sırasıyla Aydın Hürriyet İlkokulu, Efeler Ortaokulu ve Aydın Lisesi'nden mezun oldu ve 1979-1983 İstanbul Üniversitesi Hukuk Fakültesi'ni bitirdi. Ardından 1979-1984 İstanbul Belediye Konservatuvarı "Piyano" ve "Batı Kompozisyon" bölümlerinde okudu. 1983-1986 İstanbul Üniversitesi İletişim Fakültesi "Radyo/TV" ana bilim dalında master ve doktora yaptı. Yavuz Çuhacı'nın bestelerini ayrıca; Cemil Sağyaşar, Seracettin Erman, Romalı Perihan, Buzuki Fikret Ural, Canan Sabah, Atilla Yelken, Meral ve Zuhal ikilisi, Zihni Cinan, Salim Akın, Gürcan Erdaş, Yeşim, Yaşar Yağmur ve Aslıhan Öncü de okumuşlardır. Sanatçı 1998-1999 yılları arasında ulusal kanallardan Kanal 6'da, aynı zamanda şarkı sözü yazarı olan kız kardeşi Selma Çuhacı ile birlikte "6. His" programını yazmış, yönetmiş ve sunmuştur. 1999-2000 yıllarında ise URT Süper Kanal'da "Arpa Boyu Yol Hikayeleri" ve "Burcu Burcu Moda" programları'nın yapımcısı ve yönetmeni olarak çalışmıştır. Türkiye haşlamlılar listesi Günümüzdeki haşlamlılar genellikle 4 sınıfa ayrılmaktadır: "Hydrozoa, Scyphozoa, Cubozoa, Anthozoa" Türler aşağıdakilerden oluşmaktadır: Türkiye yosun hayvancıkları listesi Belirlenmiş tür sayısı 4000-4500 arasındadır. Yaşayan yosun hayvancıkları, Linnean sınıflandırma sistemiyle uygun bir şekilde sınıflandırılmaktadır. Bu sisteme göre sınıfları şunlardır: "Phylactolaemata, Stenolaemata, Gymnolaemata" Genellikle 0,5 mm. boyutundadırlar. Türler aşağıdakilerden oluşmaktadır: Zumba Zumba, 1990'larda dansçı ve koreograf Alberto "Beto" Perez tarafından Kolombiya'da ortaya çıkarılan, Latin esintili bir dans fitness programı olup dünya çapındaki en yaygın dans fitness programıdır. Zumba, dans ve aerobik figurlerini içerir. Zumba koreografisinde, kumbiya, hip-hop, samba, salsa, merenge, mambo, savaş sanatları ve bir kısım Bollywood ve oryantal dans hareketleri bir arada kullanıldığı gibi, "squat" ve "lunge" egzersizleri de kullanılır. Zumba için spor salonları ve fitness merkezlerince lisans ücreti ödenmez. 1986'da, Perez, eğitmenliğini yaptığı aerobik sınıfında kullandığı aerobik müzikleri kasetini unuttuğu için arabasındaki, geleneksel salsa ve merenge müziklerinden oluşan kasetleri alır ve aerobik için geleneksel olmayan bu müziklerle doğaçlama bir ders yapar. Öncelikle Kolombiya 'da başarı yakalayan bu tarzı, daha sonra Amerika 'ya taşır (1999). Burada, Alberto Perlman ve çocukluk arkadaşı COO Alberto Aghion ile bir araya gelir ve bu üçlü, demo reel demosunu ortaya çıkarır. Bu demo sonrasında bu konsept, Fitness Quest adlı şirket tarafından lisanslanır ve doğrudan pazar kampanyalarına ve bir dizi ev videosu üretimine geçilir. Zumba egzersizleri hızlı ve yavaş ritmli müziklerle direnç çalışmalarından oluşur. Bu müzikler de cumbia, salsa, merengue, mambo, flamenko, Ça-Ça-Ça, reggaeton, soca, samba, oryantal dans, bhangra, hip hop, axé music ve tango dans stillerinde kullanılan müziklerdir. Farklı yaş ve kondisyon seviyelerine göre yedi farklı tip Zumba vardır ki bunlardan biri olan Aqua Zumba yüzme havuzunda yapılır. Zumba DVD'leri 2002'de satışa sunulmuştur. Ayrıca, Zumba video game adında bir video oyunu vardır. Fehmi Sağınoğlu Fehmi Sağınoğlu (d. 1937 - ö. 19 Eylül 2016), Türk millî futbolcudur. Beşiktaş kulübünün efsane futbolcuları arasında görülmektedır. Futbola Eskişehir'de başladı ve burada Eskişehirspor kurulmadan önce var olan ekiplerde forma giydi. Ardından 1958-59 sezonunda Süper Lig'de mücadele eden Kasımpaşa'ya transfer oldu ve burada dört sezon forma giydi. 1962'nin Ağustos ayında Beşiktaş'a transfer oldu fakat askerliği sürdüğü için bir sezon boyunca yeni takımı için resmi maçlarda forma giyemedi. 1963-64 sezonundan itibaren Beşiktaş'ta oynamaya başladı ve burada kısa sürede takımının ilk on birinde kendiye yer edindi. Gösterdiği performansla 1965 yılından itibaren millî takıma çağrıldı. Beşiktaş'la 1965-66 ve 1966-67 sezonlarında Süper Lig şampiyonluğuna erişti. Fehmi Sağınoğlu, 18 kez Türkiye millî futbol takımı takım formasını giymişti. A millî takımın 1967'de Doğu Pakistan'ın Dakka şehrinde düzenlenen ikinci RCD Kupası'na katılan kadrosunda yer aldı ve bu turnuvada şampiyonluk elde etmeyi başardı. 19 Eylül 2016'da bir süredir mücadele ettiği sağlık sorunlarına yenilerek 79 Yaşında vefat etti. ElÅŸen Hacizade Prof. Dr. Elşen Hacizade (; d. 9 Ağustos 1961, Siyezen, Azerbaycan SSC, SSCB), ekonomi bilimleri profesörü, ekonomi alanında birçok eserlerin müellifi ve eğitimcidir.Uluslararası Bilimler Akademisi Akademisyeni, Rusya Doğal Bilimler Akademisi Üyesi, Uluslararası Ulaştırma Akademisi Üyesi, Uluslararası Ekonomistler Birliği üyesi. Elşen Hacizade 1961 yılının 9 Ağustosunda Azerbaycan SSC’nin Siyezen şehrinde doğdu. İlkokulu ve ortaokulu Siyezen şehrinde bitirmiştir. 1982 yılında şimdiki Azerbaycan Devlet İktisat Üniversitesi’nden mezun oldu. Ardından doktora yaptı. 1998 yılında doçent; 2005 yılında da profesör unvanını kazanmıştır. Azerbaycanda ve yabancı devletlerde düzenlenen uluslararası konferanslarda 20'den fazla bilimsel makalelerle konuşma yapmıştır. Eserleri bir takım ülkelerin bilimsel yayınlarında yayımlanmıştır. Türkçenin yanı sıra Rus ve İngiliz dillerini biliyor. Evli ve ikisi erker, biri kız olmakla, üç çocuk babasıdır. Aylık yayınlanan Azerbaycan’ın Vergi Haberleri Dergisinin editörüdür. Elşen Hacizade imzası ile çok sayıda bilim, eğitim gibi sosyal bilimler alanlarında makale ve kitap yayınlatmıştır. Catherine Ashton Catherine Ashton, Baroness Ashton of Upholland, (d. 20 Mart 1956, Upholland, İngiltere), İngiliz İşçi Partisi'nden bir politikacı. 2009-2014 yılları arasında Avrupa Birliği Dışişleri bakanı ve AB Dış İlişkiler ve Güvenlik Politikasından Sorumlu Yüksek Temsilcisiydi. 2006 yılının Mayıs ayında İngiltere Kraliyet Danışma Konseyliğine getirildi. 2007 yılı Haziran ayında ilk Bakanlar Kurulu Kraliçe'nin Kraliyet Danışma Konseyi Başkanı olarak atandı. 2008 yılında Avrupa Komisyonu Ticaret Komiseri olarak Peter Mandelson'un yerine geldi Aralık 2009 yılında, Lizbon Antlaşması ile oluşturulan AB'nde yeni genişletilmiş görev olan Yüksek Temsilci görevini alan ilk kişi oldu. Ashton, 1977 ve 1983 yılları arasında, Nükleer Silahsızlanma Kampanyası (CND) yönetici olarak çalıştı ve 1982 yılında kendi ulusal saymanı olarak olarak seçildi. 1979 - 1981 yılları arasında Coverdale Örgütü, yönetim danışmanlığı İşletme Müdürü olarak görev yaptı. 1983 yılı itibarıyla, Eğitim ve Sosyal Araştırmalar Eğitim Merkezi Konseyi için çalıştı. 1983 ile 1989 yılları eşitsizliği çözmek için işletme ile birlikte çalışacak Topluluk İşletme Direktörü olarak görev yaptı. 1990'larda serbest politika danışmanı olarak çalıştı. 1998 yılından itibaren 2001 yılına kadar Hertfordshire Sağlık Kurumu başkanlığında ve çocuk okul yönetimi organı ve Ebeveynler Ulusal Konsey Başkan Yardımcısı olarak görev yaptı. Ocak 2017'de Ashton, Sir Richard Lambert'in yerine geçerek Warwick'in ilk kadın şansölyesi ve Warwick Üniversitesi'nin Şansölyesi oldu. Munsif Merzuki Munsif Marzuki (d. 7 Temmuz 1945), Tunuslu insan hakları savunucusu, siyasetçi ve hekim. 2011-2014 yılları arasında Tunus Devlet Başkanı olarak görev yaptı. Strasbourg Üniversitesi'nde tıp okudu. 1979 yılında Tunus'a geri dönersek, aynı zamanda Tunus Birliği İnsan Haklarına katılmadan önce, "Susa Topluluk Tıp Merkezi ve Afrika Çocuk İstismarı Önleme Ağını" kurdu. Gençliğinde Mahatma Gandi'nin barışçıl direnişini incelemek üzere Hindistan'a gitti. Daha sonra Apartheid'dan geçiş yaparak çalışmak için Güney Afrika'ya gitti. 1993 yılında Vicdan Mahpusları Savunma için Ulusal Komitesi kurucu üyesi oldu, ancak hükümetin destekçileri tarafından geri alındıktan sonra istifa etti. Çeşitli vesilelerle, yanlış haber yayılımı ile ilgili ve yasaklı İslamcı gruplarla çalışmak suçundan tutuklandı. Ardından Özgürlükler Ulusal Komitesini kurdu. İnsan Hakları Arap Komisyonu Başkanı oldu ve Yönetim Kurulu üyesi olarak da devam etmektedir. 2001 yılında "Cumhuriyet için Kongre" partisini kurdu. Bu parti 2002 yılında yasaklandı, ancak Fransa'ya taşınarak faaliyetlerine devam etti. 23 Ekim 2011 tarihindeki seçimlerde lideri olduğu Cumhuriyet için Kongre Partisi 217 sandalyeli mecliste 29'una milletvekili kazandı. Söz konusu parti, Ennahda önderliğinde kurulan "Troika" hükümetine katıldı. 12 Aralık 2011 tarihinde devlet başkanı olarak seçildi ve 31 Aralık 2014 tarihine dek bu görevi sürdürdü. 2011'deki Yasemin Devrimi sonrasındaki ilk devlet başkanlığı seçimi olan, 23 Kasım 2014 tarihinde yapılan cumhurbaşkanlığı seçiminin ilk turunda Nida Tunus partisinin lideri El-Beci Kaid es-Sibsi birinci, Munsif Marzuki ise ikinci yüksek oyu alarak ikinci tura kaldılar. İkinci turda %55.68 oy oranı ile es-Sibsi devlet başkanı seçilmiş ve 31 Aralık 2014 tarihinde yemin ederek görevine başlamış, böylece Marzuki'nin devlet başkanlığı sona ermiştir. 2008 Yaz OlimpiyatlarÄ±'nda Saint Lucia Saint Lucia, Çin'in başkenti Pekin'de düzenlenen 2008 Yaz Olimpiyatlarına üçü atletizmde, biri ise yüzmede olmak üzere dört sporcuyla katıldı. İlk katılımını 1996 Yaz Olimpiyatları'nda yapan Saint Lucia, dört yılda bir düzenlenen bu organizasyona dördüncü kez sporcu gönderdi. Bu sporcuların en yaşlısı olan 32 yaşındaki Dominic Johnson, önceki oyunlarda da ülke adına yarışan tek sporcu konumundaydı. Ülke adına yarışan sporcuların hiçbiri eleme aşamasını geçemedi, dolayısıyla herhangi bir madalya da alamadı. Atletlerden cirit atma branşında yarışan Erma-Gene Evans ile sırıkla atlama branşında yarışan Dominic Johnson genel sıralamada 30, yüksek atlama branşında yarışan Levern Spencer ise genel sıralamada 27. oldu. 100 metre kurbağalama dalında yarışan yüzücü Danielle Beaubrun ise genel sıralamada 42. sırayı elde etti. Yaz Olimpiyatları'na ilk kez Atlanta'da düzenlenen 1996 Yaz Olimpiyatları'nda katılan Saint Lucia, sonraki tüm oyunlara sürekli olarak katıldı. Bu oyunlarda mücadele eden sporculardan herhangi birisi madalya almayı başaramamıştı. Saint Lucia Olimpiyat Komitesi, Pekin'e; başkan Richard Peterkin, Gençlik ve Spor Bakanı Lenard Montoute, Misyon Şefi Yardımcısı Alfred Emmanuel, antrenör Henry Bailey ve Karen Beaubrun ile birlikte dört sporcudan oluşan bir kafileyi gönderdi. Açılış töreninde 66. sıradan çıkan Saint Lucia'nın bayrağını Levern Spencer taşıdı. Saint Lucia'da ise yayın yapan kuruluşta yaşanan teknik aksaklıklar sebebiyle açılış töreni, yerel saatle 7.00'de ülke vatandaşları tarafından izlenemedi. Dört sporcunun üçü; Erma-Gene Evans, Dominic Johnson ve Levern Spencer atletizmde mücadele etti. 32 yaşla ülke sporcuları arasında en yaşlı sporcu konumunda olan Johnson, daha önce de Olimpiyatlarda yer alan kafiledeki tek Saint Lucialı sporcuydu. 1996 Yaz Olimpiyatları'nda 4 x 400 metre bayrak yarışı ve sırıkla atlama, 2000 Yaz Olimpiyatları'nda ise sırıkla atlamada mücadele etmiş ve her iki organizasyonda da elemeleri geçmeyi başaramamıştı. Evans, 19 Ağustos günü kadınlar cirit atma branşında yapılan elemelerde B grubunda yer aldı. Ancak yaptığı en iyi atış olan 56,27 metrelik atışıyla genel sıralamada 30. oldu ve finale yükselmeyi başaramadı. 4 Temmuz günü Kolombiya'nın Cali şehrinde düzenlenen Orta Amerika ve Karayipler Şampiyonası'nda sırıkla atlamada yarışan ve gümüş madalya kazanan Johnson, sonrasında Olimpiyatlara katılabilmek için gerekli dereceyi alacağı San Diego'ya gitmişti. Johnson'ın yer aldığı erkekler yüksek atlama yarışmaları 20 Ağustos günü başladı. Ancak Johnson, elemelerde elde ettiği 5,3 metrelik derecesiyle genel sıralamada Çek atlet Štěpán Janáček ile birlikte 30. sırada yer alarak finale yükselemedi. Levern Spencer ise oyunlara kadınlar yüksek atlama branşından katıldı. 21 Ağustos'ta başlayan yarışmadaki en iyi atlayışını 1,85 ile yapan Spencer, elemelerin B grubunda 14. sırada yer aldı. Bu sonuçla genel sıralamada 27. sırayı elde etti ve final aşamasına yükselemeden oyunlara veda etti. Kafilenin en genç üyesi olan 18 yaşındaki yüzücü Danielle Beaubrun, oyunlara atletizm dışında katılan tek Saint Lucialı sporcuydu. Olimpiyatlarda yarışacak kapasitede olmasa da FINA tarafından yapılan davet sonrasında Saint Lucia, oyunlara 2007 Dünya Su Sporları Şampiyonası'nda da ülkeyi temsil eden Beaubrun'ü gönderdi. Oyunlara 100 metre kurbağalamadan katılan Beaubrun, 10 Ağustos günü yapılan elemelerde 1:12.85'lik bir derece yaptı. Bu sonuçla kendi serisinde ikinci olsa da genel sıralamada 42. sırayı elde etti ve eleme aşamasında oyunlara veda etti. Hammadi Cibali Hammadi Cibali (d. 12 Ocak 1949, Susa, Tunus), Tunuslu mühendis, İslamcı politikacı, gazeteci ve Tunus eski başbakanı. Ilımlı İslamcı bir parti olan Nahda Hareketi'nin Genel Sekreteridir. Hamadi Cibali mühendislik okudu. Tunus Üniversitesi makine mühendisliği dalında lisans derecesi aldı ve Paris'te Fotovoltaik mühendisliğini yüksek lisans programına eklendi. Güneş enerjisi ve rüzgâr enerjisi için bir uzman olarak, kendi kurumsal projesini doğduğu yer olan Susa'da kurdu. 1981 yılında İslami Eğilim Hareketi olarak adlandırılan, daha sonra Tunus'ta İslamcı hareketine dahil oldu. Al-Fajr'in (Şafak), İslamcı Ennahda Partisi'nin haftalık gazete yönetmeni ve baş editörü oldu. Ayrıca partinin yönetim kurulunun uzun süredir üyesi olarak görev yaptı ve Ennahda'nın genel sekreteri olarak kaldı. Ocak 2011 yılında Tunus devriminin ardından, Ennahda partisi yasallaştı. O günden bu yana partinin genel sekreteri ve sözcüsü olmuştur. Mayıs 2011 yılında, İslam ve Demokrasi Çalışmaları Merkezi'nin daveti üzerine Washington, DC'ye gitti. Aynı zamanda ABD Senatörü John McCain ve Joe Lieberman ile bir araya geldi. 23 Ekim 2011 tarihinde Kurucu Meclis seçimlerinde Ennahda'nın başarısını takip eden parti, başbakan adayı olarak onu aday gösterdi. Cibali'nin partisi reformcu kanat savunucusu olarak kabul edilir. 13 Kasım 2011'de Cibali, Filistinli Hamas partisinin bir milletvekili ile birlikte bir mitingde Susa kentinde görüştü. Garibaldi (anlam ayrımı) Düşünme Düşünme sistematik ya da rastlantısal olarak düşünce (fikir) üretimi ile sonuçlanan zihinsel bir süreçtir. Düşünme sırasında insan beyninin değişik bölgelerinde meydana gelen değişikliklerin aygıtlar yardımıyla gözlenmesine ve beynin anatomik yapısının ayrıntıları ile bilinmesine karşın, düşünmenin fizyolojik bir süreç olarak ayrıntılı betimlemesini yapmak henüz mümkün olmamıştır. Psikolojik açıdan düşünme daha çok algı ve anlakla (zekayla) ilintilendirilmekte, problem çözme ve karar verme bağlamında ele alınmaktadır. Düşünme her türden akıl yürütmenin yanı sıra, sezme veya düş kurma şeklinde de tezahür edebilmektedir. Düşünceler düşünen tarafından açıkça ortaya konduğunda, nesneler, kişiler, olgular ya da kavramlara ya da bunların meydana getirdiği daha karmaşık bütünlere ilişkin sembolik ifadeler biçimini almaktadır. Bu ifadeler ussal (rasyonel) olabildikleri gibi us dışı (irrasyonel) da olabilmektedir. İfadeleri meydana getirmek için kullanılan standart sembollere ve bu sembollerin kullanımına ilişkin kurallara dil denmektedir. Ancak düşüncelerin ifadesi için tek araç dil değildir: Resim, hareketli görüntü, ses, mimik ya da beden hareketleri (jestler) de düşünceleri ifade etmekte kullanılabilmektedir. Düşünme çeşitli bakımlardan sınıflamalara tabi tutulmaktadır: Joe Lieberman Joseph Isadore "Joe" Lieberman (d. 24 Şubat 1942, Stamford, Connecticut, ABD), Connecticut'dan üst düzey ABD Senatörü'dür. Demokratik Parti'nin eski bir üyesi ve partinin 2000 seçimlerinde Başkan Yardımcısı adayı oldu. Şu anda bağımsız bir parti ile de yakından bağlıdır. Lieberman, Yale Üniversitesi ve Yale Hukuk Fakültesi mezunudur. 1970 yılında Connecticut Senato Çoğunluk Lideri olarak üç dönem görev yaparak "reform Demokratı" olarak seçildi. 1980 yılında Temsilciler Meclisi için başarısız bir teklif yaptıktan sonra 1983 ve 1989 yılları arasında devlet Başsavcı olarak görev yaptı. Lieberman, 1988 yılında Amerika Birleşik Devletleri Senatosu seçimleri kazanmak için ılımlı Cumhuriyetçi Parti'den Lowell Weicker'ı yendi ve 1994 ve 2000 yılında yeniden seçildi. Lieberman 2000 yılında Amerika Birleşik Devletleri başkanlık seçimlerinde başkan adayı Al Gore ile çalıştı ve ilk Yahudi aday olarak, Demokrat Başkan Yardımcısı adayı oldu. 2004 başkanlık seçimlerinde Demokratik Parti'nin başkan adaylığında başarısız bir aday oldu. 2006 yılında yeniden seçim teklifi sırasında, Demokratik Parti ön seçim kaybetti ama "Lieberman için Connecticut" sloganlı parti etiketi altında, üçüncü bir partinin adayı olarak genel seçimlerinde tekrar seçimleri kazandı. Lieberman, Ocak 2011'de, 2012 yılındaki seçimlerde yeniden seçilmek için aday olmayacağını açıkladı. Varahi Varahi (Sanskritçe: वाराही, ) Hindu dininde yedi ya da sekiz ana tanrıçanın oluşturduğu Matrikalar grubunun bir üyesidir. Yaban domuzu başlı Varahi, Vişnu'nun yaban domuzu Avatar'ı olan Varaha'nın şaktisidir (dişi enerji ya da eş.) Nepal'de Barahi adı verilir. Varahi'ye Hinduizmin üç ana ekolü tarafından da tapılır: Şaktizm (tanrıça ibadeti); Şaivizm (Şiva'nın müritleri); ve Vaişnavizm (Vişnu'ya bağlılık). Varahi'ye genellikle geceleri, gizli Vamamarga Tantrik yöntemleri ile tapınılır. Budist tanrıçalar Vajravarahi ve Marichi'nin kökeninde Hindu tanrıçası Varahi'nin bulunduğuna inanılmaktadır. "Markandeya Purana" dini metinlerinden "Devi Mahatmya"'nın Shumbha-Nishumbha mitine göre Matrikalar tanrıçaları tanrıların bedenlerinden "şakti" (dişi güçler) olarak görünürler. Kutsal metinler, Varahi'nin Varaha'dan yaratıldığını söyler. Yaban domuzu biçimindedir, çakra (disk) taşır ve kılıçla savaşır. Mitte söz edilen savaştan sonra Matrikas kurbanlarının kanını içerek dans eder. "Devi Mahatmya" 'da iblis Raktabija'nın öldürülmesini anlatan bölümde, savaşçı tanrıça Durga kendi bedeninden Matrikalar'ı yaratır ve onların yardımıyla iblis ordusunu kılıçtan geçirir. İblis Şumbha Durga'yı teke tek dövüşe çağırınca, Durga Matrikaları tekrar kendi bedeni ile bütünleştirir. "Vamana Purana"'da Matrikalar, Kutsal Ana Çandika'nın değişik yerlerinden ortaya çıkarlar. Varahi, Çandika'nın sırtından çıkar. "Markendeya Purana", Matrikaların yönlerin koruyucusu olduğundan bahseden bir ilahi'de Varahi'den övgüyle söz eder ve kuzeyin naibi olduğunu söyler. Aynı Purana'da başka bir yerde bir bizona bindiği anlatılır. "Devi Bhagavata Purana" 'da Varahi'nin diğer Matrikalarla birlikte Üstün Ana tarafından yaratıldığı söylenir. Üstün Ana , tanrılara Matrikaların ihtiyaç duyulduğunda iblislerle savaşacaklarına söz verir. Raktabija bölümünde, Varahi'nin yaban domuzu biçiminde olduğu ve bir preta'nın üzerinde otururken uzun domuz dişleriyle iblislerle savaştığı tasvir edilir. "Varaha Purana" 'da Raktabija'nın öyküsü tekrar anlatılır ama bu sefer Matrikaların her biri başka bir matrika'nın bedeninden ortaya çıkar. Varahi, Vişnu'nun şaktisi Vaişnavi'nin arkasından Şişa-naga'nın (Vişnu'nun üzerinde uyuduğu yılan) üzerine oturmuş olarak ortaya çıkar. Aynı Purana'da Varahi'nin hasetlik ("asuya") zaafını temsil ettiği söylenir. "Matsya Purana" Varahi'nin yaratılışı hakkında farklı bir öykü anlatır. Varahi, diğer Matrikalarla birlikte, Şiva tarafından, Raktabija gibi akan kanından tekrar canlanabilme özelliği olan iblis Andhakasura'yı öldürmek için yaratılmıştır. "Devi Purana" paradoksal olarak Varahi'den Varaha'nın anası olarak ("Varahajanani") ve ayrıca "Kritantatanusambhava" yani Kritantatanu'dan çıkan olarak da söz eder. Kritantatanu "ölümün vücud bulmasıdır" ve Varaha'nın bir özelliği ya da ölüm tanrısı Yama'ya doğrudan bir atıf olabilir. Metinlerin diğer bölümlerinde "Vaivasvati" olarak geçer ve kafatasından içmekle meşgul olarak tasvir edilir. Pal, "Vaivasvati" adının Yama'nın şaktisi olan Yami ile açıkça bağlantılı olduğunu öne sürer. Ayrıca Varahi bir sopa tutar ve bizona biner ki bunların ikisi de Yama'nın özelliklerindendir. Bütün Matrikaların yaratıcı tanrılarının biçimlerini aldıkları resmedilir. Matrikaların Sanskrit alfabesi ile olan ilişkilerine bakıldığında, Varahi'nin sessizlerde "pa" "varga" 'yı yani "pa, pha, ba, bha, ma" 'yı kontrol ettiği söylenir. Kutsal Ana'nın 1.000 adının toplandığı "Lalita Sahasranama" Varahi'den iblis Visukaran'ın yok edicisi olarak söz eder. Bir başka bağlamda Varahi, "Pançami" adıyla, Evren'in yeniden canlanmasından sorumlu beşinci "Brahma" Sadaşiva'nın eşi olarak tanımlanır. "Panç Brahmalar" 'ın ("beş Brahmalar") diğerleri yaradılış, koruma, yok etme ve yokoluştan sorumlu olan Brahma, Govinda, Rudra ve Isvara'dır. Yine bir başka bağlamda Varahi "Kaivalyarupini", mukti'nin (kurtuluş) son biçimi olan Kaivalya'nın ("ruhun maddeden ayrılması") bağışlayıcısı olarak anılır. Matrikaların aynı zamanda insanların bedenlerinde de bulunduklarına inanılır. Varahi insanın göbekdeliğinde bulunur ve manipura, svadhisthana ile muladhara çakralarını kontrol eder. Haripriya Rangarajan, "Images of Varahi—An Iconographic Study" ("Varahi-An'ın imgelerinin İkonografik Çalışması") adlı eserinde Varahi'nin konuşma tanrısı Vak devi olduğunu önerir. Varahi'nin ikonografisi "Matsya Purana" ile "Purva-karnagama" ve "Rupamandana" gibi agamalarda tanımlanır. The Tantrik metin "Varahi Tantra" Varahi'nin beş biçimi olduğundan söz eder: Svapna Varahi, Canda Varahi, Mahi Varahi (Bhairavi), Krcca Varahi ve Matsya Varahi. Matrikalar, tanrıların şaktisi olarak şeklen onlara benzer olarak tasvir edilirler. Aynı mücevherleri, binek hayvanları kullanırlar ama Varahi, Varaha'dan yalnızca yaban domuzu başını alır. Varahi genellikle insan vücudu üzerinde yaban domuzu başıyla ve fırtına bulutuna benzer koyu ten rengiyle resmedilir. Donaldson yaban domuzu ile kadının birleşiminin kadın için aşağılayıcı gibi görünür ama bu ilişki "memleketi istilacılardan, yeni hükümdarlardan, işgalcilerden" korumak için yapılan beddualarda da kullanılır. Nadiren, Varaha'ya benzer şekilde Dünya'yı uzun dişleriyle tuttuğu tasvir edilir. Konik sepet şeklinde bir tac olan "" takar. Varahi ayakta, otururken ya da dansederken resmedilebilir. Varahi genelde büyük karınlı ve büyük göğüslü olarak resmedilirken Çamunda dışında diğer Matrikalar narin ve güzel olarak tasvir edilir. Bir inanış göre büyük karınlı gösterilmesinin nedeni evreni rahminde tutan ("Bhugarbha Paranmesvari Jagaddhatri") Vişnu'nun Yoganidrasıyla özdeşleştirilmesidir. Bir başka teoriye göre büyük karın "anaç bir hâlin" göstergesidir ama Donaldson bunu ilginç bulur çünkü Varahi ve Çamunda Kutsal Ana'nın daha çok korkunç yanını gösterir der. Dikkate değer bir istisna, Ellora Mağaraları'nda altıncı yüzyıla ait Rameşvara mağarasında (21. mağara) Varahi'nin insan başlı ve narin yapılı olarak resmedilmesidir. Burada yedi Matrika'nın oluşturduğu grubun bir parçası olarak görülmektedir. Alnında üçüncü göz ve/veya ayça ile resmedilir. Varahi iki, dört ya da altı kollu olabilir."Matsya Purana", "Purva-karnagama" ve "Rupamandana" dört kollu biçiminden söz eder. "Rupamandana" bir ghanta (çan), bir çamara (Yak kuyruğundan yapılma), bir çakra (disk) ve bir gada (topuz) taşıdığını söyler. "Matsya Purana" ghanta'dan söz etmez ve dördüncü silahın ne olduğunu belirtmez. "Purva-Karanagama" Şaranga (Vişnu'nun yayı), "hala" (pulluk) ve "musula" (havan eli) tuttuğunu söyler. Dördüncü el "abhaya mudra" ("koruma işareti") ya da "varada mudra" ("kutsama işareti") şeklinde durur. "Devi Purana" özeliklerinin kılıç, demir sopa ve ip halkası olduğunu söyler. Bir başka tanımda saçlarının kırmızı çiçeklerden oluşan bir taçla süslendiği söylenir. Bir sopa ve kafatasından içki kupası (kapala) tutar . "Varahini-nigrahastaka-stotra" özelliklerinin pulluk, havan eli, kafatası kupa ve "abhaya mudra" olduğunu söyler. "Vamana Purana" elinde çakra ve topuz tutarken Şişa'nın üzerine oturmuş olarak tasvir eder. "Agni Purana" gada, şanka, kılıç ve dürtmek için değnek tuttuğunu söyler. Vaişnava imgelerinde, Vişnu ile bağlantılı olduğundan ötürü, Varahi Vişnu'nun dört özelliğini yani Şanka (deniz kabuğu), çakra, gada ve Padma (lotus) tutarken resmedilir. "Aparajitapriccha" onu bir tesbih, bir khatvanga (kafatası takılı sopa), bir çan ve kamandalu (su testisi) tutarken tasvir eder. "Vishnudharmottara Purana" altı kollu Varahi'yi dört elinde danda (ceza sopası), khetaka (kalkan), khadga (kılıç), ve pasha (ilmek) tutarken ve diğer iki elini de "abhaya" ve "varada mudra" işaretini yaparken gösterir. Ayrıca bir "şakti" ve "hala" (pulluk) da tutar. Danseden Şiva ile birlikte görüldüğü böyle bir Varahi heykeli, Abanesi'de bulunmaktadır. Matrikların sıklıla tasvir edildiği gibi, kucağında bir çocuk tutarken de görülebilir. Matsya Varahi iki kollu, spiral sarılmış saç ve bir balık ("matsya") ile kapala tutarken tasvir edilir. Balık ve şarap kadehi kapala Varahi'nin Tantrik Şakta imgelerinin özel bir karakteristiğidir. Balık özellikle yalnızca Tantrik tanımlamalarda bulunur. Varahi'nin vahanası genellikle bizon ("Mahisha") olarak tanımlanır. Vaişnava ve Şakta imgelerinde Varahi ayakta, bir lotus pitha'nın üzerinde, vahanasının ya da başının üzerinde, yaban domuzu, yılan Şişa, aslan, ya da Garuda (Vişnu2nun kartal adam vahanası) üzerinde otururken resmedilir. Tantrik Şakta imgelerde vahana dişi bir bizon ya da vücut ("pretasana") olabilir. Vahanası olarak fil de görülebilir. Tanrıça atı Jambini üzerinde de tanımlanmıştır. Garuda refakâtçi olarak tasvir edilebilir. Ayrıca "kalpaka" ağacının altına oturmuş olarak da resmedilebilir. Sapta-Matrika grubunun ("yedi ana") birparçası olarak resmedildiğinde Varahi her zaman beşinci sırada yer alır ve bu nedenle Pançami ("beşinci") olarak adlandırılır. Tanrıçaların her iki yanında Virabhadra (Şiva'nın kötü biçimi) veGaneşa (Şiva'nın fil başlı oğlu ve bilgelik tanrısı). Varahi'ye Şaivalar, Vaişnavalar ve Şaktalar tarafından tapımılır. Varahi Şaktizm'de tapınılan Sapta-Matrikas grubunun ("yedi ana") içindedir ve Şiva ile ilişkilidir. Varahi "ratri devata" 'dır (gece tanrıçası) ve bazen Dhruma Varahi ("kara Varahi") ve Dhumavati ("karanlığın tanrıçası") olarak da adlandırılır. Tantra'ya göre Varahi güneş battıktan ve güneş doğmadan önceki sürede tapınılmalıdır. "Parsurama Kalpasutra" açıkça tapınma zamanının gecenin ortası olduğunu söyler. Şaktalar Varahi'ye gizli Vamamarga Tantrik ibadetiyle tapınırlar. Bu ibadet pançamakara (şarap, balık, tohum, et ve ritüel çiftleşme) ile bağlantılıdır. Bu ibadet tarzına gündüzleri kapalı geceleri açık olan, Ganj kıyısında Kalaratri tapınağında gözlemlenir. Şaktalar Varahi'yi tanrıça Lalita Tripurasundari'nin vücuda gelmesi ya da "Dandanayika" veya "Dandanatha" yani Lalita'nın ordusunun generali olarak görür. Şaktizm'in Sri Vidya geleneği, Varahi'yi Para Vidya ("transandantal bilgi") mertebesine yükseltir. Devi mahatmya uzun yaşamın Varahi'den dilenmesini önerir. Varahi'ye ibadet etmek ve onun lütfu ile siddhilere nail olabilmek için otuz yantra ve otuz mantra önerilmiştir. Bu, Rath'a göre tanrıçanın gücünü göstermektedir. İkonografisini detaylı olarak anlatan bazı metinler onu Üstün Şakti ile kıyaslarlar. Varahi'ye adanan dualar arasında her ikisi de Tamilce olan, kutsamasını almak için Varahi Anugrahaştakam, düşmanların yok edilmesi için Varahi Nigrahaştakam sayılır. Sapta-Matrika grubunun bir parçası olarak tapınıldığı tapınakların dışında, ana tanrı figürü olarak Varahi'nin görüldüğü kayda değer tapınaklar da bulunur. Orissa Konark'ın 14 km yakınında Çaurasi'de 9. yüzyıldan kalma ve Matsya Varahi'ye Tantrik ritüel ile tapınılan bir Varahi tapınağı vardır. Ünlü Puri Jaganath tapınağı Tantrik aktivitelerin merkezi olan bir Barahi tapınağı ile bağlantıdadır ve buraya adakları gönderir. Varanasi'de Varahi'ye Patala Bhairavi olarak tapınılır. Chennai'da, Mylapore'da bir Varahi tapınağı vardır ve Vedanthangal yakınlarında daha büyük bir tapınak inşa edilmektedir. Hindu ayı Aaşaadha'da (Haziran/Temmuz) Aşadha Navaratri, Varahi'nin onuruna Thanjavar'da Brihadeesvarar tapınağının Varani kısmında dokuz günlük bir bayram olarak kutlanır. Her gün tanrıça heykeli değişik "alankaram" ile süslenir. Dolunay günleri Varahi için kutsal sayılır. Uttari Bhawani olarak tapınılan antik bir Varahi devi tapınağı Gonda District'te bulunur. Gucerat'ta Dadhana adlı bir köyde, "Dadhaniya" adlı bir Gotra-devi olarak tapınılan Varahi tapınağı bulunur. Nepal'de, Phewa Gölü'nün ortasında bir Barahi tapınağı bulunur. Burada Barahi olarak bilinen tanrıça, Matysa Varahi biçiminde, Durga'nın enkarnasyonu ve Ajima ("büyükanne") tanrıça olarak tapınılır. İnananlar genellikle cumartesi günleri erkek hayvanları tanrıçaya kurban eder. Jaya Barahi Mandir, Bhaktapur'da Varahi'ye adanmıştır. Vajravarahi ("vajra-domuz" ya da Budist Varahi), Hindu Varahi'den kaynaklanan ve Budist tanrıça Vajrayogini'nin en yaygın biçimidir. Vajravarahi Budizmde Varahi olarak da bilinir. Vajravarahi'ye, Varahi'nin sert karakteri ve gazabı miras kalmıştır. Her ikisi de düşmanları yok etmek için anılır. Varahi'nin yaban domuzu başı, Vajravahi'nin en yaygın biçimlerinden birinde başının sağına eklenmiş olarak görülür. Yaban domuzu başı, Tibet dini metinlerinde cehaletin ("moha") ulvileştirilmesi olarak tanımlanır. Elizabeth English'e göre, Varahi Budist panteonuna yogatantralarla girmiştir. "Sarvatathagatatattvasamgaraha" 'da Varahi ilk olarak cehennemde bulunan ve Budist mandala'ya Vajrapani tarafından kabul edilen ve Vajramukhi ("vajra-surat") adını alan bir Şaiva "sarvamatr" ("herkesin annesi") olarak tanıtılır. Varahi aynı zamanda Heruka-mandala'ya hizmetçi tanrıça olarak girer. Varahi, Varttali (Varahi'nin bir başka biçimi) ile birlikte yaban domuzu başlı Marichi'nin hizmetçisi olarak görülür. 2.Varahi'nin herkese yardımı olan 12 adı vardır: Pançami,Dandhanatha,Sangyetha,Samayeşvari,Samaya sangyetha,Varahi,Varthali,Bothrini,Arikni,Mahasena,Agnaçakreşvari,Şiva. 2011 Macaristan Grand Prix 2011 Macaristan Grand Prix (resmi adı: XXVII Eni Magyar Nagydíj), 31 Temmuz 2011 tarihinde Hungaroring, Mogyoród'da yapılmış olan Formula 1 yarışı. Macaristan 2011 Formula 1 sezonu'nun toplamda 11. mücadelesiydi. Aynı zamanda bu mücadele toplamda 27. Macaristan Grand Prix yarışı oldu. Pistte toplam 24 pilot start aldı. Toplam 70 tur atan pilotlardan ancak 20 pilot onu tamamlaya bildi. 4 pilot ise tamamlayamadı. Yarış yağmurun da yağmasıyla büyük bir heyecana sahne oldu. Yarışı Birleşik Krallık temsilcisi Jenson Button birinci olarak tamamlamıştır. Bu onun 2011 Formula 1 sezonu'nunda birincilik kazandığı 2. yarış olmuştur. Kariyerinin 200. grand prix’sine çıkarak onu kazanması ise başarısına ayrıca bir anlam katmıştır. Ayrıca belirtmek gerekiyor ki, ingilis pilot kariyerinin ilk galibiyetine de 2006 yılında bu pistte imza atmıştır. Almanya temsilcisi Sebastian Vettel Jenson Button'un ardından yarışı ikinci olarak tamamlamıştır. 29 Temmuzda 30. yaş gününü kutlayan İspanya'lı Fernando Alonso ise yarışı üçüncü sırada tamamlamıştır. Onların ardından Lewis Hamilton, Mark Webber ve Felipe Massa gelmiştir. S覺ralama turlar覺 sonucunda pol pozisyonunu 1:19.815'lik derecesiyle Red Bull-Renault pilotu Sebastian Vettel elde etti. McLaren-Mercedes tak覺m覺ndan Lewis Hamilton ise ikinci cebin sahibi oldu. 70 turluk yarışın sonuncu, 61. turu 1:23.415 zamanla bu yarışın en hızlı tur'u olmuştur. En kısa sürede koşulan bu turda Brezilya temsilcisi Felipe Massa 1. olmuştur. Roketsan Cirit Roketsan Cirit, Türk roket ve füze üreticisi Roketsan tarafından üretilmekte olan, 8 km menzilli, lazer güdümlü 70 mm'lik füze sistemidir. Türk Ordusu'nun T-129 Atak, AH-1P Cobra ve AH-1W Super Cobra saldırı helikopterleri için geliştirilen sistem, Türk Silahlı Kuvvetleri'nin düşük maliyetle nokta vuruşu kapasitesini arttırmak için tasarlanmıştır. Cirit sistemi, Eurocopter tarafından Eurocopter EC635 helikopterinin donatılması için de seçilmiştir. 22 Mayıs 2014 yılında MBDA Almanya arasında 70 milimetre lazer güdümlü füze sisteminin (CİRİT) üretimi ve entegrasyonu konusunda işbirliği anlaşması imzandı.Cirit füzesi Eurocopter Tiger'a entegre edilecektir. Sistemin adı geleneksel bir Türk oyunu olan cirit oyunundan gelmektedir. ATAK helikopterlerinin havadan yer hedeflerine karşı kullandığı 2.75 yarı aktif lazer güdümlü füzesi Cirit, hafif zırhlı hedeflere karşı yüksek doğrulukta çalışmaktadır. Cirit, dumanı azaltılmış yakıtlı ve duyarsız mühimmat özelliğine sahip roket motoru ile üç etkiye aynı anda sahip çok amaçlı harp başlığı ve elektromekanik kontrol tahrik sistemlerine sahiptir. MIL-STD 810 F ve MIL-STD 464 A ile uyumlu, tasarımı Roketsan tarafından gerçekleştirilen MIL-STD-1760 ara yüze haiz farklı entegrasyon modellerine uygun CİRİT podlarından ateşlenmektedir. M ve LAU lançerlerden atılabilen füze, tasarımı Roketsan tarafından gerçekleştirilen MIL-STD-1760 arayüze haiz akıllı poddan da ateşlenebilmektedir. Cirit, farklı kara ve hava platformlarına entegrasyon imkânı bulunmakla birlikte, öncelikli olarak taarruz helikopterlerinden kara hedeflerine yönelik olarak kullanılacaktır. Hafif zırhlı/zırhsız ve hareketli hedefleri imha etme yeteneği bulunan Cirit'in füzesine iki alternatif harp başlığı takılabilmektedir. Çok maksatlı başlık olarak tanımlanan birinci alternatifte, zırh delici, yangın çıkarıcı anti personel ve parçacık etkisi bulunur. Yüksek İnfilaklı Başlık olarak tanımlanan ikinci alternatifte ise sadece parçacık etkisi bulunur. Adrián López Álvarez Adrián López Álvarez kısaca Adrián (d. 8 Ocak 1988, Teverga, İspanya) forvet mevkisinde görev yapan İspanyol futbolcudur. Primeira Liga takımlarından Porto'da forma giymektedir. Adrián futbola Asturias özerk bölgesinin başkenti olan Oviedo şehrinin takımı Real Oviedo altyapısında başlamıştır. Yine bu takımda profesyonelliğe adım atmış bir sezonda 30 maça çıkma başarısı göstermiştir. RC Deportivo de La Coruña 2006 yılının Ekim ayında, Oviedo kulübüne 330.000 € tazminat ödeyerek Adrián'ı renklerine bağladı. Bu kulüpte iki sene boyunca forma giydikten sonra Alavés ve Málaga takımlarında kiralık olarak forma giydi. 2011 yılında Atlético Madrid kulübüne ücretsiz transfer oldu. 19 Temmuz 2011 tarihinde dört yıllık kontrat imzaladı. Dokuz gün sonra Vicente Calderón Stadyumu'nda Strømsgodset takımıyla oynanan ve 2-1 kazanılan UEFA Avrupa Ligi maçı ile ilk resmi karşılaşmasına çıkmış oldu. Bu maçta José Antonio Reyes'e birde asist yaptı. 2-0 kazanılan rövanş maçında ise ilk golün sahibi oldu. Adrián 18 Eylül 2011 tarihinde oynanan ve 4-0 kazandıkları R.Santander karşılaşmasında, Arda Turan'ın pasını gole çevirerek La Liga'daki ilk golünü kaydetmiştir. José Antonio Reyes'in disiplinsiz davranışları sebebiyle kadro dışı bırakılmasından ötürü Adrián ilk onbirde kendisine daha fazla şans buldu. Sadece beş gün ara ile ligde Real Zaragoza (3-1 galibiyet) ve UEFA Avrupa Ligi'nde Udinese Calcio (4-0 galibiyet) takımları ile oynanan maçlarda toplamda dört gol atmıştır. 31 Ağustos 2012 tarihinde Süper Kupa maçında Atlético Madrid takımı Chelsea'yi 4-1 mağlup ederek kupayı müzesine götürmüştür. Adrian Atletico takımı ile Süper Kupa kazanma başarısı göstermiştir. Adrián Kanada'da düzenlenen FIFA U-20 Dünya Kupası'nda 7 Temmuz tarihindeki Ürdün U-20 takımıyla oynanan maçta hat-trick yaptı. Daha sonra Avrupa Avrupa U-21 Futbol Şampiyonası'nda forma giyme başarısı gösterdi. Adrian millî takımın alt kademelerindeki tüm takımlarda forma giydi. O turnuvada en golcü oyuncu oldu ve Altın Ayakkabı ödülünü kazandı. Falaka (Ahmet Rasim) Falaka , Ahmet Rasim’in çocukluk günlerini anlattığı, 1927’de yayımlanmış anı kitabıdır. Türkiye Cumhuriyeti Milli Eğitim Bakanlığı tarafından ilköğretim için hazırlanmış olan 100 Temel Eser Listesi’nde yer alır. Yazar, okul günlerini ve çocukluğunda tanıklık ettiği geleneksel mahalle yaşamını aktardığı eserde kendisinde okul korkusuna yol açmış olan falakadan da bahsetmiş ve eğitim ve öğretimde uygulanan dayak yöntemini eleştirmiştir. Svein Oddvar Moen Svein Oddvar Moen (d. 22 Ocak 1979, Norveç) Norveçli futbol hakemi. Hakemliğe 1995'te başlamıştır. Eliteserien'de yönettiği ilk maça ise 2003'te çıkmıştır. 1 Ocak 2005'te FIFA listesine girmiştir. 10 Temmuz 2011'de 2011 U-17 Dünya Kupası hakemleri arasına seçilmiştir. Moen, UEFA Kupası'nda, 2010-11 sezonunda UEFA Şampiyonlar Ligi'nde ve 2011 U-17 Dünya Kupası Finali'nde de görev almıştır. Wu Jingbiao Wu Jingbiao (d. 10 Ocak 1989; Nanping) Çinli halterci. Halter'de 56 kilogramdaki son dünya şampiyonu. Wu Xiamen kentinde büyüdü ve halen orada yaşamaktadır. Haltere de Çin ordusunda görev yaptığı sırada başlamıştır. Wu halter kariyerine genç yaşta başladı. 2007'de yapılan Çin Gençler Halter Şampiyonası'nda toplamda mükemmel bir performansla 280 kilo kaldırarak üçüncülüğü elde etti. Prag'da düzenlenen Dünya Gençler Halter Şampiyonası'nda toplamda 273 kilo kaldırarak Eko Yuli Irawan'ın ardından ikinci oldu. Koparmada Irawan'a karşı 8 kiloluk bir avantajı olmasına rağmen, 151 kiloyu iki hakkında da kaldıramadı ve avantajını kaybetti. 2008 yılında ise, Wu Kanazawa'daki Asya Halter Şampiyonası'nda toplamda 273 kilo kaldırdı ve yine ikinci oldu. Birinciliği ise Vietnamlı Hoàng Anh Tuấn kazandı. Uluslararası şampiyonalardaki ilk zaferini ise 273 kilo kaldırarak Gümülcine'de düzenlenen Dünya Kupası'nda kazandı. 2009 yılı onun için başarılı geçti. Çin Halter Şampiyonası'nı Tao Jin (289 kilo) ve Long Qingquan'ın (288 kilo) ardında 282 kiloyla üçüncü oldu. Bükreş'teki Dünya Gençler Şampiyonası'nda toplamda 280 kilo kaldırarak birinci oldu. Moldovalı Yuri Dudoglu ise toplamda 247 kilo ile ikinci olabildi. Eylül 2009'da 293 kilo kaldırdı ve Çin Ulusal Oyunları'nda 2008 Olimpiyat şampiyonu Long Qingquan (302 kilo) ve tartı dezavantajıyla Li Lizhi'nin (293 kilo) ardından üçüncü oldu. Goyang'da düzenlenen 2009 Dünya Halter Şampiyonası'nda ise yine Long Qingquan'ın arkasında kaldı ve ikinci oldu. Long'un toplamda 292 kiloluk kaldırışına 286 kilo ilekarşılık veren Wu ayrıca koparmadaki 131 kiloluk kaldırışıyla dünya şampiyonalarındakien iyi kaldırışını yaptı. 2010'da Antalya'da düzenlenen 2010 Dünya Halter Şampiyonası'nda bu sefer Long Qingquan'ı geçerek birinciliği kazandı. Toplamda 292 kilo kaldırarak şampiyon olduğunda Long Qingquan ise toplamda 286 kilo kaldırabildi. Ayrıca koparmada 132 kaldırarak en iyi derecesini geliştirdi. Hemen sonra katıldığı Guangzhou'daki Asya Oyunları'nda toplamda 285 kilo kaldırarak şampiyon oldu. 2011 ilkbaharında düzenlenen Asya Şampiyonası'nda da toplamda 288 kilo kaldırdı ve ikinci olan sporcuya fark atarak şampiyon oldu. 2011 Dünya Halter Şampiyonası'nda da yine toplamda 292 kilo kaldırdı ve şampiyon oldu. Bu onun üst üste dördüncü uluslararası şampiyonluğuydu. Loftus Road Loftus Road, İngiltere'nin Londra şehrinde bulunan bir futbol stadyumudur. Premier League takımlarından Queens Park Rangers takımının iç sahadaki maçlarına ev sahipliği yapmaktadır. Yaklaşık olarak 18,500 seyirci kapasitesine sahiptir. "Loftus Road End" (kısaca The Loft), "Ellerslie Road Stand", "South Africa Road Stand" ve "the School End" olmak üzere dört adet tribüne sahiptir. Stadyum 2002 - 2004 yılları arasında Queens Park Rangers ve Fulham takımlarınca ortak kullanılmıştır. Yalan İçinde Yalan Ana kuzusu Roy (Somer Karvan), karısı June (Ebru Akel) ile 15 yıllık evlidir. Ancak, gençliğinden beri, kızlarla arkadaşlık kurmasını bile istemeyen, oğluna fazlasıyla düşkün annesi Molly`e (Füsun Erbulak), evlendiğini bir türlü söyleyememiştir. Ve tabii, karısına da bir annesi olduğunu… Şehir dışında bir ev tutmuş, annesinin ayda bir yaptığı hafta sonu ziyaretleri süresince, orada yalnız yaşıyor numarası yapmaktadır. Karısı ise, onu iş seyahatinde bilmektedir…O hafta sonu annesini karşılamak üzere eve giden Roy, karşısında sekreteri Heather`ı (Feride Çetin) bulur. Roy`un iş ortağı Leslie (Levent Ünsal) ile çapkınlık yapmak üzere bu evde sözleşen Heather`ı evden çıkarmak mümkün değildir. Zira kocası Cyril (Kerim Yağcı) karısını takip etmiş ve evi gözetlemektedir. Roy, evin içerisinde saklayamadığı Heather`ı annesine, çaresizlikten, nişanlısı olarak tanıtır. Bu arada Cyril, Roy`un karısı June`a telefon etmiş, kocasının onu aldattığını söylemiş ve evin adresini vermiştir.Önce June, ardından çapkın ortak Leslie`nin, sonunda da kıskanç koca Cyril`ın eve gelmesi ile curcuna daha da artacaktır.. Sürprizler sürprizleri, yalanlar yalanları doğuracaktır. Bakalım işin içinden nasıl çıkılacaktır? Garanti belgesi Garanti belgesi, imalatçı-üretici veya ithalatçıların, sattıkları , ücretsiz olarak yenisi ile değistirilmesinin, tamirinin, bedel iadesinin veya bedel indiriminin taahhüt edildiğini ve satıcı ile tüketicinin yükümlülüklerini gösteren belgedir. . Garanti süresi, malın teslim tarihinden itibaren başlar ve asgari 2 yıldır. Öte yandan, bazı malların garanti şartları, özellikleri göz önünde tutularak Bakanlıkça farklı şekilde belirlenebilir. Malın arızalanması durumunda, tamirde geçen süre garanti süresine eklenir. Malın tamir süresi en fazla 30 iş günüdür. Bu süre mala ilişkin arızanın servis istasyonuna, servis istasyonunun olmaması durumunda, malın satıcısı, bayii, acentesi, temsilciliği, ithalatçısı veya imalatçısı-üreticisinden birine bildirim tarihinden itibaren başlar. Malın arızasının 15 iş günü içerisinde giderilememesi halinde, imalatçı-üretici veya ithalatçı; malın tamiri tamamlanıncaya kadar, benzer özelliklere sahip başka bir malı tüketicinin kullanımına tahsis etmek zorundadır. Garanti Belgesinde Şu Zorunlu Unsurlar Yer Almalıdır: Satıcı, malın; garanti süresi içinde, gerek malzeme ve isçilik gerekse montaj hatalarından dolayı arızalanması halinde isçilik masrafı, değistirilen parça bedeli ya da başka herhangi bir ad altında hiçbir ücret talep etmeksizin tamirini yapmak veya yaptırmakla yükümlüdür. Tüketicinin onarım hakkını kullanmasına rağmen malın: Pavlov'un Evi Pavlov'un Evi, II. Dünya Savaşı'nda Stalingrad Muharebesi esnasında Çavuş Yakov Pavlov ve komutasındaki müfrezesinin bir binayı aylar boyunca Alman ordusuna karşı savunması ve bunun sonucunda Alman ordusunun bozguna uğramasıyla sonuçlanan direnişin gerçekleştiği olaya verilen isimdir. Pavlov ve müfrezesi dört katlı bir binayı aylar boyunca ilerleyen Sovyet askerleri tarafından kurtarılana kadar Alman askerlerinin sürekli saldırısına karşı 27 Eylül 1942'den 2 Şubat 1943 gecesine kadar savunmuşlardır. Bu binanın savunması ""Pavlov'un Evi"" ("Дом Павлова") olarak tarihe geçmiştir. Pavlov, Stalingrad'da yaptıkları için Sovyetler Birliği'nin, Lenin Nişanı, Ekim Devrimi Nişanı, Kızıl Yıldız ve diğer birçok madalyasına layık görülmüştür. Binanın savunulmasında Pavlov ve askerleri o kadar büyük bir performans sergilemişlerdir ki bu bina Alman askerleri tarafından ""Burg"" (Kale) olarak isimlendirilmiştir. Pavlov ve askerleri çok fazla Alman askerini öldürdüğü için atış alanları azalmış ve bu yüzden asker ölülerini toplamak zorunda kalmışlardır. Savaş bittikten sonra Pavlov ve askerlerinin direnişi Sovyetler Birliği'nde ulusal bir simge olarak hatırlanmıştır. Bilgi kutusu Nikea Kuşatması (1097) İznik Kuşatması, Kudüs'ü Müslümanlardan geri almak için başlatılan Haçlı seferine katılan ülkeler ve Bizans İmparatorluğu tarafından Anadolu Selçuklu Devleti'nin başkenti İznik'e karşı yapılmış kuşatmaya verilen addır. Selçuklular İznik şehrini 1077 yılında yaşanmış Birinci İznik kuşatması sonucunda ele geçirmişti. İlk defa haçlılar 1096 yılında şehri geri almak için saldırsalar da, Selçuklu güçleri tarafından mağlup edildikten sonra geri çekilmişlerdir. İkinci kez haçlılar İznik saldırısını 1097 yılında gerçekleştirdiler. Şehri kurtarmak için Konya'dan İznik'e gelen I. Kılıç Arslan, mücadele sonunda şehri boşaltmak zorunda kaldı. Şehri kaybeden Anadolu Selçuklu Devleti, başkentini İznik'ten Konya'ya taşımak zorunda kaldı. Şehir tekrar Bizans hakimiyetine girdi. Haçlılar Kudüs'e Anadolu'dan ilerlemeye devam etti. İlya İlyin İlya İlyin () (doğumu 24 Mayıs 1988) Kazak halterci. Boyu 1.75 metredir. İlyin 2005 Dünya Halter Şampiyonası erkekler -85 kg sınıfında yarıştı ve koparmada 170 kg, silkmede 216 kg ve toplamda da 386 kg kaldırarak altın madalyayı kazandı. Silkmedeki 216 kilogramı ve toplamdaki 386 kilogramı hala kayıtlı 85 kg gençler dünya rekorudur. İlyin 2006 Dünya Halter Şampiyonası erkekler -94 kg sınıfında mücadele etti ve koparmada 175 kg, silkmede 217 kg ve toplamda da 392 kg kaldırarak altın madalyayı kazandı. Silkmede kalan son iki hakkında dünya rekorunu kırmak için 233 kiloyu denedifakat ikisinde de başarılı olamadı. İlyin 2008 Yaz Olimpiyatları erkekler -94 kg sınıfında (A grubunda) mücadele etti ve koparmada 180 kg, silkmede 226 kg ve toplamda da 406 kg kaldırarak altın madalyayı kazandı. Polonyalı rakibi Szymon Kołecki gümüş madalyayı, Rus Hacımurat Akkayev de bronz madalyayı aldı. 2011 yılında, İlyin dünya şampiyonasında erkekler -94 kg sınıfında mücadele etti ve koparmada 181 kg, silkmede 226 kg ve toplamda da 407 kg kaldırarak altın madalyayı kazandı. Büyükabdiuşağı, Akpınar Büyükabdiuşağı. Kırşehir ili Akpınar ilçesine bağlı bir kasabadır. Cumhuriyet ve sonrası Tarım,hayvancılık ve karaboğaz mevkiinde üretilen üzümle geçimini sürdüren kasaba (o dönemde köy) 1999 seçimleriyle kasaba unvanı almıştır. Batı illerine sürekli göç veren Büyükabdiuşağı'nın nüfusu bugün yaklaşık 500'dür Yukarıda sözü edilen 'Güneydoğulu Türkmenler' kavramını Selçuk gazaları sonrası Anadolu'ya gelen Türkmenlerin Bir kısmının erken selçuk döneminde Güneydoğu Anadolu'ya yerleşmeleri ve Bizans halkından olan Ermenilerin 10. yüzyıl sonrası Anadolu içlerine sürülmesinden sonraki dönemde Bugün kasabanın bulunduğu yerin o dönemde Ermeni yerleşimi olması yüzey araştırmaları ve etnoğrafik çalışmalarla desteklendiği söylemiştir.Bu bölgenin Türkmenler tarafından yerleşim amaçlı kullanılmasının ancak Ermenilerin kilikya ve Güney Anadolu bölgesine toplu göçü sonucu 17. yüzyıl sonu 18. yüzyıl başlarında olabileceğini söylenmektedir. 3. Uluslararası İstanbul Sinema Günleri 3. Uluslararası İstanbul Sinema Günleri, İstanbul Kültür Sanat Vakfı (İKSV) tarafından 23 Nisan - 6 Mayıs 1984 tarihleri arasında düzenlene film günleri. Ana madde: 3. Uluslararası İstanbul Sinema Günleri'nde gösterilen filmler Festivalde film gösterimleri 6 farklı başlık altında gerçekleştirildi; "Sanatlar ve Sinema", "Uyarlamalar", "Akdeniz'de İki Sinema Ülkesi", "Gian Maria Volonté'ye Saygı", "Bir Ustaya Saygı: Joris Ivenes" ve "Türk Filmleri". Marrano Marranolar, İber Yarımadası'ndan kovulmamak için Hristiyanlığa geçen fakat gizlice rabinik Yahudiliklerini devam ettiren Yahudilerdir. Bu terim, 1491 Gırnata Antlaşması'yla verilen hakların Elhamra Kararnamesiyle geri alındığı 1492 yılında kullanılmaya başlanmıştır, 15. yüzyılda İspanyolca marrano kelimesi ilk olarak, Yahudilik ve İslam'da tüketilmesi yasak olan domuz anlamına gelmekteydi. Bu sözcüğün İspanyol Engizisyonu zamanında anlamı genişledi ve boyun eğmeyen kripto Yahudilere karşı "pis" ("sucio") ve "ahlaksız" ("sin escrupulos") manaları yüklendi. Bugünün İspanyocasında "marrano" kelimesinin Yahudiler ile bir bağı kalmamıştır. Bugünün Portekizcesinde ise domuz anlamına gelen "marrão" kelimesi kripto Yahudiler için kullanılmaktadır. Ayrıca din değiştirenlere "konverso" veya "Yeni Hristiyanlar" denmektedir. 15. yüzyılda İber Yarımadası'nda, devlet baskısı altında 100.000 ila 200.000 Yahudinin Hristiyanlığa geçtiği tahmin edilmektedir. Din değiştirenlerin sayısı ve iç ve dış göçlerin bu sayı üzerindeki etkisi tarihi tartışma konusudur. 2008 yılında 1150 gönüllü üzerinde, Y kromozon DNA haplogrubu baz alınarak yapılan filocoğrafi çalışması, İber Yarımadası'nın %20'sinin Sefarad geni taşıdığını gösterdi. Bu yüzde miktarından, 14. ve 15. yüzyılda yapılan zorunlu din değiştirmede, nüfusun Sefarad oranını gösterdiği sonucu ortaya çıktı. Fakat bu çalışma daha geniş alan olan İber Yarımadası'nın genelinde tekrarlanmadı. Bu çıkarım, çalışmayı yapanlar tarafından dahi sorgulandı. Stephen Oppenheimer, 5000 ila 10000 yıl önce Doğu Akdeniz'den gelenlerin bu haplogrubu oluşturabileceğini belirtti. Aynı yılda yapılan başka bir çalışmada, İberya ve Balearik Adaları'nda bu haplogrubu taşıyanların atalarının Fenike kökenli olduğu ortaya çıktı. Bazı Portekizli "konverso" veya "Yeni Hristiyanlar", ibadetlerini kripto-Yahudilik altında devam ettirdi. 20. yüzyılın başlarında, tarihçi Samuel Schwartz'ın yazdığına göre, başta Belmonte, Bragança, Miranda ve Chaves olmak üzere Portekiz'in kuzeydoğusunda kripto-Yahudi cemaatler bulundu. Yazar, bu cemaatlerin 4 asır boyunca Hristiyanlar arasında asimile olmadan varlıklarını devam ettirdiğini iddia etmiştir. Belmonte'de ayakta kalan son kripto Yahudi cemaati 1970'lerde resmen Yahudiliğe dönüp 1996'da bir sinagog kurmuştur. 2003'te, Amerikan Sefarad Federasyonu'nun desteğiyle, Belmonte'nin 160 ila 180 nüfuslu cemaatine Yahudilik eğitimi için Belmonte Projesi adı altında para toplanmaya başlanmıştır. Portekiz'in kuzey doğusunda marranoların soyundan gelmiş kişilerle ilgili bilinen iki belgesel bulunmaktadır. 1974'te hazırlanan "The Marranos of Portugal" ("Portekiz'in Marranoları") isimli belgesel için, ailelerle röportaj yapıp ibadetlerini öğrenmek için "Israel Broadcasting Authority" (IBA) tarafından gazeteci Ron Ben Yishai gönderildi. Gazetecinin İbranice bildiğini ıspatlamasını isteyen aileler buna rağmen çekimser kalmaya devam ettiler fakat Ben Yishai Yahudi gelenek, dua ve ezgileriyle ilgili önemli ölçüde bilgi toplamayı başardı. Bu film 1976 Kudüs Yahudi Film ve Televizyon Festivali'nde methedildi. Diğer belgesel ise 1997'de "New York Jewish Media Fund" tarafından "The Last Marranos" ("Son Marranolar") ismiyle hazırlandı. Yahudiler ve Müslümanlar 1492'de İspanya ve Portekiz'den kovulduktan sonra, "konversolar" toplumsal gerilimin olduğu zamanlarda hedef olarak gösterilmeye devam edildi. 1506'da aylarca süren vebanın sorumlusu olarak bu halk seçildi. Bazı insanlarda "konversoların" Yahudiliklerini gizlice devam ettirdiği şüphesi uyandı ve bu yüzden "konversolar" hatalı bulundu. 17 Nisan 1509'da, Yahudi gelenekleriyle Pesah bayramı için hazırlanmış koyun, tavuk, hamursuz ekmek ve acı baharat bulunduran "konversolar" bulundu. Yetkililer tarafından gözaltına alınan bu kişiler birkaç gün sonra serbest bırakıldı. Toplum intikam yeminleri etti. "Konversoların" serbest bırakıldığı gün Dominik Yoldaşlığı tarafından bir haç ve kutsal eşyaların bulunduğu sandık açığa çıkarıldı, bu sırada kilisenin, içinde "Yeni Hristiyanların" bulunduğu yan şapelinden garip bir ışık saçıldı. Bu "mucizevi" olayı "doğal" yollarla anlatmaya çalışan bir "Yeni Hristiyan" kiliseden çıkarılıp kızgın bir kadın tarafından öldürüldü. Yoldaşlık, toplumu daha da kışkırttı. Rivayete göre Keşiş João Mocho ve Aragonlu Keşiş Bernardo, ellerinde haçlarla sokaklarda "Kafirler!" diye bağırıp halkı konversoları yok etmeye çağırdı. Hollanda'nın Zeeland kentinden gelen denizciler de kalabalığı katılıp "konverso" avcılığına başladı. Kalabalık, "konverso" kurbanları evlerinden çıkarıp bazılarını öldürdü. Yeni Hristiyanlar ile bir şekilde bağlantısı olan Eski Hristiyanlar da saldırılara maruz kaldı. Birçok kişi tarafından sevilmeyen varlıklı mültezim Yeni Hristiyan João Rodrigo Mascarenhas da saldırılara uğrayanlardan biriydi. Evi yıkıldı. 48 saat içinde birçok "konverso" öldürüldü; üçüncü gün, imkânı olanlar, diğer Portekizlilerin yardımıyla oradan kaçtı. 19 ila 21 Nisan arasında gerçekleşen bu olay "Paskalya Katliamı" olarak bilinmektedir. Kral Manuel, cinayetlerde yer alanları şiddetli bir biçimde cezalandırdı. Ayaklanmayı kışkırtan Dominik Yoldaşları üyeleri de öldürüldü. Cinayet ve yağmalamaya karışan yerliler idam cezasına çarptırılıp mallarına el koyuldu. Kral, tazminat olarak "koversolara" 20 yıl dini özgürlük verdi. Lizbon kenti, "Floral" hakkından mahrum edildi. Suçta yer alan yabancılar ise cezaya çarptırılmadan gemileriyle ülkeyi terk etti. Gouvea, Alentejo, Olivenza, Santarém ve diğer yerlerde Yeni Hristiyanlara saldırıldı. Azorlar ve Madeira Adaları'ndaki eski Yahudiler, güruh tarafından katledildiler. Bu tip aşırılıkları kontrol altına alma nedeniyle kral, Portekiz Engizisyonu'nun çözüm olabileceğini düşündü. Portekizli "konversolar" bu tip hareketlerin önüne geçebilmek için papazlar heyetine ve kardinallere yüklü miktarda paralar akıttı. İspanyol ve Portekiz konversoları finansal fedakarlıkta bulundular. Toledolu konversolar olan Alfonso Gutierrez, Garcia Alvarez "el Rico" (zengin) ve Zapatalar, Engizisyon'un etkisini hafifletmek için İmparator V. Karl'a 80,000 altın verdiler. Covilhã'da Yeni Hristiyanların bir günde katledilecekleri rivayeti dolaştı. 1562'de piskoposlar Kortes'e dilekçe sunup Yahudi soyundan gelen "konversoların" özel bir rozet takıp ataları gibi gettolarda ("judiarias") yaşamalarını istedi. Zulümlerin başlamasının ardından Hristiyanlığa geçen Yahudilerin sayısının 200,000 olduğu tahmin edilmektedir. Diğer Yahudiler ise ülkeyi hep birlikte terk etmiştir. 1449'da halk "konversoları" karşısına almaya başladı ve Toledo'da ayaklanma patlak verdi. Kilise heyetinden Juan Alfonso ile Pedro Lopez Galvez'in kışkırtmasıyla güruh, varlıklı konverso mültezim Alonso Cota'nın evini yağmalayıp yaktı. Ayrıca la Magdelena'da varlıklı Yeni Hristiyanların evlerine de saldırıldı. Juan de la Cibdad önderliğinde güruha karşı koyma çabaları başarısızlıkla sonuçlandı. Liderleriyle birlikte öldürüldüler. Sonuç olarak bazı seçkin konversolar devlet işlerinden kovuldular. Yaklaşık 20 sene sonra Temmuz 1467'de Toledo'da "konversolara" karşı yeni bir ayaklanma gerçekleşti. Aynı zamanda Kastilya kralı IV. Henry'nin özel sekreteri olan şehrin valisi ("alcalde mayor") Alvar Gomez de Cibdad Real, konversoların koruyucusuydu. Alvar, seçkin konversolar olan Fernando ve Alvaro de la Torre ile Eski Hristiyanların lideri Fuensalida kontundan intikam almayı umdu. Amacı şehrin kontrolünü eline geçirmekti fakat çatışma patlak verdi. Muhalifler, katedral yanındaki Yeni Hristiyanların evlerini ateşe verdi. Hızla yayılan yangın 1600 evin kül olmasına sebep oldu. Hem Hristiyanlar hem konversolar bu yangında yok oldu. De la Torre kardeşler yakalanıp asıldı. Córdoba'da Hristiyanlar ile konversolar arasındaki gerginlik artınca iki düşman parti yarattılar. Bu zamanlarda kirli suyu boşaltmak için camdan atmak olağan bir hareketti; 14 Mart 1473'te yapılan bir geçit töreninde, varlıklı konverso ailesinden bir kız kirli suyu camdan boşaltınca sıçrayan su, geçit töreninde kullanılan Meryem Ana'nın resmine geldi. Binlerce kişi çabucak bir araya gelip intikam naraları attı. Güruh, kafir olmakla suçladıkları konversoların peşinden gidip onları öldürdü ve evlerini yaktı. Bu aşırılığı durdurmak için, konverso Pacheco ailesinden bir karısı olan ve saygı duyulan D. Alonso Fernandez de Aguilar, kardeşi General Gonzalo Fernandez de Cordova ("El Gran Capitán") ile birlikte askeri birlikleri toplayıp Yani Hristiyanları korumak için acele ettiler. Kalabalık tarafından D. Alonso istifaya çağrıldı. Grubun lideri konta hakaret edince mızrağıyla onu öldürdü ve kızgın kalabalık adamı "şehit" olarak kabul etti. Alonso de Aguilar'ın düşmanı tarafından konversolara karşı bir ayaklanma daha başlatıldı. Erkek, kadın ve çocuklar öldürüldü. Ayaklanma üç gün sürdü. Kaçabilenler, koruyucularıyla birlikte kaleye sığındı. Bir hükûmet fetvasıyla, yeni bir ayaklanmayı önlemek için bu zamandan sonra konversoların Cordoba ve civarında yaşamaları ve devlet dairelerinde çalışmaları yasaklandı. 1473'de konversolara karşı ayaklanmalar birden çok şehirde baş gösterdi: Montoro, Bujalance, Adamuz, La Rambla, Santaella vs. Ayrıca güruh, Andújar, Úbeda, Baeza ve Almodovar del Campo'daki konversolara da saldırdı. Valladolid'da kalabalık, Yeni Hristiyanların mallarını yağmaladı. 16 Mayıs 1474'te Segovia'da katliam gerçekleşti. Saldırının lideri konverso D. Juan Pacheco'ydu. İdare başkanı Andreas de Cabrera ailesi araya girmeseydi Yeni Hristiyanların tamamı ölebilirdi. Carmona'daki bütün konversolar öldürüldü. Sevilya ve başta Aragon olmak üzere Kastilya'nın diğer şehirlerinde "konversolar" 1478'de uygulanan İspanyol Engizisyonu'na karşı çıktılar. Kral'a yakın konumlarda, yasal işlerde, finans ve orduda önemli pozisyonlardaydılar. Hükûmet bir bildiri yayınlayıp geleneksel Yahudilerin gettolarda yaşamalarını emredip onları "konversolardan" ayırdılar. Yasalara rağmen Yahudiler, Yeni Hristiyan kardeşleriyle iletişim halinde kalmaya devam ettiler. II. Fernando ve I. Isabel hükûmetinin Yahudileri suçlama sebebi şöyleydi: "Onları Katolisizm'den Yahudiliğe geri döndürmeye uğraştılar. Onlara Yahudi ilke ve törenlerini öğrettiler; toplantılar düzenleyip onlara Musa'nın kanunlarını takip edip inanmaları gerektiğini öğrettiler; kendilerinin ve çocuklarının sünnet olmalarını sağladılar. Onları dua kitaplarıyla donattılar; onlara oruç günlerini anlattılar; onlarla halklarının tarihlerini ve Kanunlarını okudular; Pesah'ın gelişini haber verdiler; onlara bayram için hamursuz ekmek ve yıl boyunca kaşer et tedarik ettiler; Musa'nın kanunlarına bağlı kalarak yaşamaları için onları cesaretlendirdiler ve Yahudi dini dışında kanun ve doğruluğun olmadığı konusunda ikna ettiler". 1492'de kovulmaları ve yasaklanmaları için gereken esasları kararlaştırdılar, böylece konversoların düzeni yıkılmayacaktı. İspanya'yı terk etmek istemeyen Yahudilerin baptizm yoluyla din değiştirmeleri gerekmekteydi. Tarihçi Henry Kamen'ın "Inquisition and Society In Spain in the sixteenth and seventeenth centuries" makalesi konversolar ile Yahudi cemaatleri arasındaki güçlü ilişkileri sorgulamaktadır. Öte yandan tarihçi Yitzhak Baer "konversolarla Yahudiler tek halktır" demektedir. Kamen'ın iddiasına göre "Eğer konversolar Hristiyanlar tarafından nefret edildiyse, Yahudiler tarafından onlardan daha fazla sevilmedi". Kamen, Engizisyonlar zamanında Yahudilerin konversolar aleyhine tanıklık yaptığını belgelemiştir. Bu konu tarihçiler arasında tartışma konusudur. Engizisyon tarafından tehdit edilip zulüme uğrayan Yahudiler topluca veya bireysel olarak İspanya'dan kaçtılar. Çoğu Yahudi, gerek İber Yarımadası'na benzeyen iklimin benzerliği gerekse dillerinin yakınlığı nedeniyle İtalya'ya göç etti. Ferrara'ya yerleştiklerinde Dük I. Ercole d'Este tarafından ayrıcalıklar tanındı. Oğlu I. Alfonso d'Este yirmi bir konversonun ayrıcalıklarını onadı. İspanyol ve Portekizli konversolar ayrıca Floransa'ya ve önemli liman kenti olmasında katkıları olan Livorno'ya yerleştiler. Venedik'te ayrıcalıklar tanınıp engizisyondan korundular. Milano'da şehrin endüstri ve ticaretini geliştirdiler. Bologna, Pisa ve Napoli gibi birçok şehirde Yahudiliklerini özgürce icra edebildiler. Piedmont'ta Savoy Dükü Emmanuel Philibert, Coimbra'dan gelen konversolara kapısını açıp onlara ticari ve endüstriyel ayrıcalık tanıdı ve dinlerini özgürce icra etmelerine izin verdi. Roma, konversolarla doluydu. Papa III. Paulus, ticari sebeplerden onları Ancona'ya getirtti. "Yeni Hristiyan olsalar dahi Portekiz ve Algarve'den gelen herkese" tam özgürlük bahşetti. 1533'te Ancona'da Yahudi ve konversalardan toplam 3000 kişi yaşamaktaydı. İki yıl sonra Papa IV. Paulus bütün konversoları, yürürlüğe soktuğu engizisyon hapishanelerine attı. Tövbe edip Katolikliği seçen altmış kişi Malta'ya gönderildi ve Yahudiliklerinden vazgeçmeyen yirmi dört kişi Mayıs 1556'da halk önünde yakıldı. Engizisyondan kaçanlar Urbino Dükü II. Guidobaldo della Rovere tarafından Pesaro'ya kabul edildi; Türkiye'ye giden Yahudi ve konversoların Pesaro'yu ticari merkez olarak seçmelerini umuyordu fakat bu gerçekleşmeyince Yeni Hristiyanları Pesaro'dan 1558'de kovdu. Ayrıca birçok konverso, eskiden önemli bir liman şehri olan Dubrovnik'e gitmişti. Mayıs 1544'te bir gemiyle Portekizli mülteciler buraya vardı. 16. ve 17. yüzyılda bazı "konversolar" Amerikalara, başta Nueva