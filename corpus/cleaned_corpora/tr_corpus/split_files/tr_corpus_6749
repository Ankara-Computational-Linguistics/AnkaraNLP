yıl süren restorasyon çalışmalarından sonra konak, tarih ve kültür müzesi olarak 2014 yılında açılmış ve restorasyon yaklaşık 5,5 milyon liraya mal olmuştur. Paul Barras Paul François Jean Nicolas, Barras Vikontu (30 Haziran 1755, Fox-Amphoux - 20 Ocak 1829, Chaillot, Fransa), Fransız Devrimi sırasında Direktuvar rejiminin üyesi ve ana yönetici lideri. Provanslı bir ailenin çocuğu olarak doğan Barras, On altı yaşına geldiğinde Languedoc Alayı'na yazılarak gönüllü asker oldu. 1776 ve 1782 yılları arasında Fransız Hindistanı'nda görev yaptı. Solovey "Solovey", (Türkçeː "Bülbül") Go A tarafından seslendirilen şarkı. 2020 Eurovision Şarkı Yarışması'nda Ukrayna'yı temsil eden şarkı. Şarkı Ukraynaca dilinde seslendirilmiştir. II. Andrey II. Andrey Yaroslaviç (Rusça: Андрей Ярославич) (1222 – 1264) 1249'da amcası III. Svyatoslav'ın yerine Vladimir-Suzdal Knezi olarak görev yapan II. Yaroslav'ın üçüncü oğlu. Üç yıl sonra Moğollara meydan okudu ve onlar tarafından Rusya'dan sürüldü. 1240 yılında Veliki Novgorodlular, kardeşi Aleksandr Nevskiy'i şehirden kovdu ve II. Yaroslav'dan onlara başka bir komutan göndermesini istedi. Andrey onun yerine Novgorod prensi oldu, ama sadece birkaç aylık görev yapıp feragat etti. Haburman Köprüsü Haburman Köprüsü, Diyarbakır'ın Çermik ilçesinin batısında bulunan ve Sinek Çayı üzerine kurulan bir köprüdür. Çermik Köprüsü olarak da bilinir. Üzerinde yer alan kitabeye göre 1179 yılında Artuklular döneminde, Necmeddin Alpi ibn Timurtaş'ın kızı Zübeyde Hatun tarafından yaptırılmıştır. Yapının ana malzemesi olarak kalker taş hâkimdir. Yanlara eğimle inen, ortadaki büyük ana kemer ile her iki yanındaki birer boşaltma gözünden oluşan yapı, üç gözlü bir köprüdür ve köprünün yanlarında korkuluklar bulunmaz. 106 metre uzunluğunda ve tabliye genişliği 4.90 metre olan köprünün doğu kanadındaki ilk gözü 5.30 metre açıklığında olup büyük kemer gözünün açıklığı 19 metre, batı kanadındaki gözü ise 7 metredir. Tarih boyunca çeşitli tamirler gören köprünün son esaslı onarımı 1927 yılında Çermik Kaymakamı Hikmet Bey ile Belediye Başkanı Rifat Bey tarafından yaptırılmıştır. Go A Go_A, Ukraynalı müzik grubu. 2020 Eurovision Şarkı Yarışması'nda Ukrayna'yı "Solovey" adlı şarkıyla temsil edecek. III. Svyatoslav Vladimir prensi Sviatoslav Vsevolodovich (Rusça: Святослав III Всеволодович) (27 Mart 1196 – 3 Şubat 1252) Novgorod Prensi (1200-1205, 1207–1210) ve Vladimir-Suzdal Knezliği Büyük prensi (1246-1248). Sviatoslav Vsevolodovich, III. Vsevolod Yuryeviç ve Maria Shvarnovna'nın altıncı oğluydu. Babasının topraklarının bölünmesi sırasında Yuryev-Polski kasabasını himayesine aldı. Şehrin ana dönüm noktası olan St. George Katedrali'ni 1230-34'de inşa ettirdi. Sviatoslav'ın Vladimir'deki saltanatı kısa ve olaysız geçti. Meotlar Meotlar (Çerkesçe: Мыут1э, "Mıwt'e;" Antik Yunanca: Μαιῶται, "Maiōtai"; Latince: Mæotæ) antik çağda " Meot Gölü " olarak bilinen Azak Denizi civarında yaşayan, ve günümüz Çerkeslerinin ataları olarak kabul edilen antik halk. Meotlar, el sanatlarında ilerlemiş, demircilik ve terzilikte ilerlemiş bir halk olarak biliniyorlardı. Herkes en başarılı olduğu mesleği ya da yaptığı işi belli eden bir soy adı taşırdı. Meotlar dünya-doğa güzelliklerine ve doğa olaylarına büyük bir önem veriyorlardı. Güneşi, yağmur ve yıldırımı yöneten tanrıların var olduğuna inanır ve onlara büyük bir saygı duyarlardı. Sık sık dini ayin ve törenler düzenliyorlardı. Bu tür ayin ve vaftiz-arınma işlerini de ailenin en yaşlıları yönetirlerdi. Ölen akraba ve yakınlar için dini törenler düzenlenirdi. Toprak kazılır, ölü kıvrılmış-bükülmüş biçimde toprağa gömülürdü. Ancak toprak atmadan önce, değişik eşyalar, kap kacak, silah ve giysiler de ölünün yanına, mezara konulurdu. Ölünün bu yanına konanları gittiği dünyada kullanacağına inanırlardı. Birkaç hafta ya da bir ay sonra, ölünün gömülü olduğu yerde toplanılır, el ele verilerek bir halka oluşturulur, ağıtlar söylenerek ve ağlanarak mezarın etrafında dönülürdü. Meotlar güneşi, ateşi, aydınlığı ve sıcaklığı yöneten tek bir tanrının bulunduğuna inanırlardı. Ateşi andırdığı için cesetler boya dökülerek kırmızıya boyanırdı. Meotlar Kafkasya dağlarında ve düzlüklerde barınıyorlardı. Dağlarda yaşayanların at sürüleri vardı ve toprağı işliyorlardı. Ovalarda barınan Meotlar ise hayvan besliyorlardı. Önemli bir ekonomik uğraş da balıkçılık idi. II. Yaroslav II. Yaroslav (Rusça: Яросла́в II Все́володович), "Theodor" (Феодо́р) (8 Şubat 1191 – 30 Eylül 1246) Rusya'nın Moğol işgalinden sonra ülkesini ve başkentini restore etmeye çalışan 1238 ile 1246 yılları arasında Vladimir Büyük prensi. Kendisinden sonra prens olan Aleksandr Nevskiy, II. Andrey, III. Yaroslav ve Kostroma knezi Vasili'nin babasıdır. Hünernâme Hünernâme (), Seyyid Lokman tarafından 1579 ile 1580 yılları arasında tamamlanan en ünlü Osmanlı el yazmalarından biridir. Tezhip ve minyatürleriyle dikkat çeker. İki cilttir ve esas olarak I. Süleyman, II. Selim, III. Murad ve Sokollu Mehmed Paşa dönemlerine ait 89 minyatür içermektedir. "Şehname" tarzında kaleme alınan eserin bilinen tek nüshası, günümüzde Topkapı Sarayı Müzesi Yazma Eserler Kütüphanesi'nde yer almaktadır. I. cilt, Osman Gazi'den başlayıp I. Selim devrine kadar gelen padişahların hünerleri anlatılırken, ikinci cilt ise I. Süleyman'a ayrılmıştır. I. cilt 234 varak, II. cilt ise 300 sayfaya sahiptir. Voda (Ana Soklič şarkısı) "Voda", (Türkçeː"Su") Ana Soklič tarafından seslendirilen şarkı. 2020 Eurovision Şarkı Yarışması'nda Slovenya'yı temsil eden şarkı. Şarkı Slovence dilinde seslendirilmiştir. Ferenc PuskÃ¡s Stadyumu (2019) Puskás Arena veya Ferenc Puskás Stadyumu Budapeşte, Macaristan'da bulunan çok amaçlı stadyum. 67.215 oturma kapasiteli stadyum Macaristan millî futbol takımının uluslararası maçlarına ev sahipliği yapmaktadır. 2017 yılında yıkılan Ferenc Puskás Stadyumu yerine yapılmıştır. Her iki stadyum da Macar futbolunun büyük isimlerinden Ferenc Puskás'ın ismini almıştır. 15 Kasım 2019 tarihinde oynanan Macaristan-Uruguay maçı ile açılmıştır. Ana Soklič Ana Soklič, Sloven şarkıcı. Soklic, 2020 Eurovision Şarkı Yarışması'nda Slovenya'yı "Voda" adlı şarkıyla temsil edecek. III. Vsevolod Yuryeviç III. Vsevolod Yuryeviç (Rusça: Все́волод III Ю́рьевич Большо́е Гнездо́, "Vsévolod Trétij Júr'jevich Bol'shóje Gnezdó") (19 Ekim 1154 – 15 Nisan 1212) uzun hükümdarlığı (1176-1212) sırasında şehrin görkeminin zirvesine ulaştığı Vladimir Büyük prensi. III. Vsevolod, II. Yuri, II. Yaroslav, Rostovlu Konstantin ve III. Svyatoslav'ın babasıdır. CHST1 Proteinin kodlandığı gen, işlev bakımından transferazlara aittir. Enflamatuvar yanıt, karbonhidrat metabolizması gibi biyolojik süreçlerde etkinlik gösterir. Protein, golgi aygıtının zarında yerleşir. Cumhurbaşkanlığı Millet Kütüphanesi Cumhurbaşkanlığı Millet Kütüphanesi, 134 farklı dilde 4 milyondan fazla kitap koleksiyonu ve 120 milyon makale ve raporla Türkiye'nin en büyük kütüphanesidir. 22 Şubat 2020'de Cumhurbaşkanı Recep Tayyip Erdoğan tarafından Özbekistan Devlet Başkanı Şevket Mirziyoyev ve yaklaşık 2 bin davetlinin katılımıyla açılmıştır. Cumhurbaşkanlığı Külliyesi içinde yer alan kütüphane 125.000 metrekaredir ve tek seferde 5000 okuyucuyu barındırabilir. Kütüphane binası geleneksel Selçuklu, Osmanlı ve çağdaş motiflerle tasarlanmış beyaz ve yeşil mermerlerle dekore edilmiştir. Cumhurbaşkanlığı Millet Kütüphanesi'nin kurulum çalışmalarına, Cumhurbaşkanı Recep Tayyip Erdoğan’ın öncülüğünde 2016 yılında başlanmıştır. Kütüphane, 125.000 m² alanda 5.500 kişilik oturma kapasitesi ile okuyuculara hizmet vermektedir. Koleksiyonumuzda 2.000.000 basılı kitap, 12.500 adet basılı dergiye ait 2.000.000 sayı mevcuttur. Ayrıca, erişim sağlanan 56 adet veritabanı içeriğinde; 550.000 e-kitap, 6.500.000 elektronik tez ve 60.000’e yakın e-dergiye ait 120.000.000 makale, rapor, vb. bulunmaktadır. Bu bilgi kaynaklarının okuyuculara sunum hizmetleri modern kütüphanecilik anlayışı ile verilmektedir. Millet Kütüphanesi, Türkiye'nin en büyük kütüphanesi olup koleksiyonları ve hizmetleri açısından dünyanın sayılı kütüphaneleri arasına girmeyi amaçlamaktadır. Kişisel koleksiyonlarından kütüphaneye bağış yapan kişiler: Cihannümâ Salonu, 3469 m²lik alanda 224 kişilik oturma kapasitesi ile yaklaşık 200.000 adet kitaptan oluşan koleksiyona sahiptir. Bu Salonda Türkiye Cumhuriyeti Dışişleri Bakanlığı Kültür İşleri Genel Müdürlüğü ile yürütülen ortak çalışma kapsamında 100’ün üzerinde ülkeye ait, 134 farklı dilden kitaplar okuyucuların hizmetine sunulmaktadır. Ayrıca, Türkiye Cumhuriyeti Cumhurbaşkanları adına yazılmış ve tarihte kurulan 16 Türk İmparatorluğu/Devletine ait kitaplar yer almaktadır. Cihannümâ Salonunun kubbesini, Cumhurbaşkanlığı forsunda yer alan Türk devletlerini temsil eden 16 adet sütun taşımaktadır. Tavan yüksekliği 33 metre olan kubbenin alnında bulunan ilahi emir ile Türk ve İslâm medeniyeti mimari açıdan da bir araya getirilmiştir. Salonun kubbesinde Alak suresinin 4. ve 5. ayetlerinin Türkçe meali yer almaktadır. "O, kalemle yazmayı öğretendir. İnsana bilmediğini öğretendir." Dışişleri Bakanlığı ile Türkiye'nin diplomatik misyonu olan ülkelerin kültürü ve tarihi ile ilgili olarak getirilen kitaplar Cihannüma Salonu'ndaki Dünya Kütüphanesinde sergilenmektedir. Nadir Eserler Kütüphanesi, 1699 m²lik alanda 226 kişilik oturma kapasitesine sahiptir. Kütüphane 2 katlı olup içerisinde 8 adet grup çalışma odası mevcuttur. Okuyuculara kapalı raf sistemine göre hizmet veren Kütüphanede yaklaşık 50.000 adet nadir eser ve bu eserlerin sayısallaştırılmış formlarından oluşan koleksiyon bulunmaktadır. Bu eserlerin sayısallaştırılma işlemleri devam etmekte olup, hâlihazırda tamamlanmış olanlara kütüphanedeki okuyucu bilgisayarlarından erişilebilmektedir. Nadir Eserler Kütüphanesinde; yazmalar, Osmanlı Türkçesi matbu eserler, resim ve gravür içeren eserler, baskısı tükenmiş ve sınırlı sayıda basılmış eserler, 1900 yılı öncesi batı dillerinde basılmış eserler bulunmaktadır. Cumhurbaşkanlığı Devlet Arşivleri Başkanlığı tarafından sayısallaştırılması yapılan 45 milyon belgeye ve Türkiye Yazma Eserler Kurumu Başkanlığı tarafından sayısallaştırılan yazma eserlerin içeriklerine de Nadir Eserler Kütüphanesinden erişim sağlanabilmektedir. Araştırma Kütüphanesi, 3862 m² alanda 630 kişilik oturma kapasitesine sahiptir. Kütüphane yaklaşık 20.000 adet kitaptan oluşan koleksiyonu ile hizmet vermektedir. Araştırma Kütüphanesi 2 katlı olup içerisinde toplam 20 adet grup çalışma odası bulunmaktadır. Akademik çalışmalara kaynak sağlayan araştırma ve belge içerikli bilimsel kitaplar bu bölümde yer almaktadır. Nasreddin Hoca Çocuk Kütüphanesi, 1061 m²lik alanda 197 kişilik oturma kapasitesine sahiptir. Çocuk Kütüphanesi 25.000 adet kitaptan oluşan koleksiyonu ile 5-10 yaş arasındaki çocuklara hizmet vermektedir. Kütüphanede masal dinleme etkinlikleri ve geleneksel Türk sanatlarına yönelik çalışmalar da yapılmaktadır. Ayrıca Çocuk Kütüphanesinde görsel ve işitsel materyalleri grup ya da bireysel olarak dinlemek/izlemek için özel olarak tasarlanmış bir cep sinema salonu bulunmaktadır. Çocuk ve Gençlik Kütüphanelerinin ortak kullanım alanı 33 kişilik oturma kapasitesine sahiptir. Ortak alanda bulunan dijital ekranlardan katalog taraması yapılabilmekte ve kitaplar Otomatik Ödünç/İade Sistemi üzerinden İç Ödünç Hizmeti ile alınabilmektedir. Gençlik Kütüphanesi, 705 m²lik alanda 74 kişilik oturma kapasitesine sahiptir. Gençlik Kütüphanesi 12.000 adet kitaptan oluşan koleksiyonu ile 10-15 yaş arasındaki gençlere hizmet vermektedir. Gençlik Kütüphanesinde bulunan bireysel çalışma odaları rezervasyon yapılarak kullanılmaktır. Gençler, kütüphane içerisinde bulunan oturma alanlarında bireysel okuma yapabilecekleri gibi grup çalışmaları için ayrılmış 3 adet odada da faaliyetlerini gerçekleştirmektedirler. Kütüphanemizde unutulmaya yüz tutmuş geleneksel Türk el sanatlarına yönelik çalışmaların yanı sıra münazara, kitap analiz etme, tartışma, yazarlık çalışmaları, yaşlılarla buluşma, sıfır atık, özel gereksinimli bireylerle kaynaşma gibi birçok etkinliklere ve sosyal sorumluluk çalışmalarına yer verilmektedir. Ses ve Görüntü Kütüphanesi, 1800 m²lik alanda 209 kişilik oturma kapasitesi ile yaklaşık 10.000 adet görsel-işitsel materyalden oluşan koleksiyona sahiptir. Ses ve Görüntü Kütüphanesi 2 katlı olup içerisinde 4 adet dijital oda ve 12 adet bireysel izleme/dinleme kabini bulunmaktadır. Ses ve Görüntü Kütüphanesinde Türk Hava Yollarının iştiraki olan Cornea şirketi ve TRT’nin içerik desteği ile oluşturulan yerli ve millî dijital içerik yönetim sistemimiz “Turna” kullanılmaktadır. Odalarda bulunan dokunmatik ekranlardan TRT’nin sesli kitap, belgesel, müzik arşivi, dizi, film, çizgi film ile radyo ve televizyon canlı yayınlarına erişilebilmektedir. Süreli Yayınlar Salonu, 1123 m²lik alanda 193 kişilik oturma kapasitesi ile 1550 adet güncel dergi ve gazeteden oluşan koleksiyona sahiptir. Koleksiyonda edebiyat, sanat, tarih, hukuk, ekonomi, spor, sağlıklı yaşam gibi farklı disiplinlerde ve dillerde dergiler bulunmaktadır. Süreli Yayınlar Salonunda bulunan dokunmatik ekranlardan katalog taraması yapılabilmekte ve bu ekranlardan 120 ülkeden, 60 dilde 7.000’in üzerinde dergi ve aynı gün erişim imkânı bulunan günlük gazeteler ve bu yayınların 90 günlük arşivlerine tam sayfa özgün baskısıyla ulaşılabilmektedir. Okuma Salonları 2. ve 4. katlarda bulunmaktadır. 9610 m²lik alana sahip olan Okuma Salonları 1328 kişilik oturma kapasitesi ile yaklaşık 300.000 adet kitaptan oluşan koleksiyona sahiptir. Okuma Salonlarında 32 adet grup çalışma odası ve 8 adet dinlenme alanı bulunmaktadır. Atölyeler Kütüphanenin -1. ve -2. katlarda bulunan Eğitim Merkezinde çeşitli konularda yapılacak olan atölye çalışmaları okuyucularımızın hizmetine sunulmaktadır. Eğitim Sınıfları -1 ve -2. katta mevcut sınıflarda farklı programlar kapsamında Kütüphane personeline ve okuyuculara eğitimler verilecektir. Konferans Salonu, dört eşzamanlı yorumlama kabini ile uluslararası konferans ve toplantılara ev sahipliği yapmak üzere tasarlanmıştır. Cumhurbaşkanlığı Millet Kütüphanesi; Millet Kütüphanesinde okuyucuların kullanabileceği, engelli park alanlarının da bulunduğu açık ve kapalı otopark hizmeti mevcuttur. Açık otopark LPG’li araçlara tahsis edildiği için diğer tüm araçlar kapalı otopark alanlarını kullanabileceklerdir. Millet Kütüphanesi giriş kat Nasreddin Hoca Çocuk Kütüphanesi ile 2. ve 4. katlarda Bebek Bakım Odası mevcuttur. 2. ve 4. katlardaki okuma salonlarında 8 adet dinlenme alanı bulunmaktadır. Dinlenme alanlarında Millet Kütüphanesi okuyucuları, çalışmalarından artakalan zamanda rahat koltuklarda dinlenebilmektedirler. Ayrıca yiyecek/içecek otomatlarından aldıkları ürünleri tüketebilir ve telefon görüşmelerini diğer okuyucuları rahatsız etmeyecek şekilde gerçekleştirebilirler. Grup çalışma odalarının kullanımı için rezervasyon gerekmektedir. Daha detaylı bilgi için grup çalışma odaları kuralları incelenebilir. Belirli kütüphane/salonlarda okuyucuların gereksinimlerini karşılamak amacıyla ücretli fotokopi makinaları hizmet vermektedir. Fotokopi makinalarından kaynakların/dokümanların fotokopisi çekilebileceği gibi, Kütüphanedeki okuyucu bilgisayarlarından da bu makinalara çıktı gönderilebilmektedir. Fotokopi kuralları linkinden daha detaylı bilgi alınabilmektedir. Millet Kütüphanesinde okuyucular için abdest alma bölümünün yer aldığı, bay ve bayan mescitleri bulunmaktadır. Bu mescitler kütüphanenin 6. katında kullanıma sunulmaktadır. Okuyucuların yiyecek/içecek ihtiyaçları için Millet Kütüphanesi giriş katında ve 6. katta yemek salonu bulunmaktadır. Bu salonda sıcak ve soğuk tüketilen yemeklerin yanı sıra içecekler de bulunmaktadır. Yemek salonundan alınan yiyecek ve içecekler sadece bu bölümde tüketilmekte ve kesinlikle salon dışına çıkarılmamaktadır. Millet Kütüphanesi 6. katta, okuyucular için sıcak, soğuk içecekler ile atıştırmalık ve unlu mamullerin satışının yapıldığı pastane bulunmaktadır. Bu bölümden alınan yiyecek ve içecekler sadece bu bölümde tüketilmekte ve kesinlikle pastane dışına çıkarılmamaktadır. Sergimiz Medine’de, Kahire’de, Şam’da, Bağdat’ta, Buhara’da, Semerkand’da, Horasan’da, Konya’da, Bursa’da, İstanbul’da ve dünyanın pek çok farklı köşesinde üretilmiş kültür, sanat ve bilim faaliyetlerinin ürünü olan eserlerin en kıymetli örneklerini sunmaktadır. Sayın Cumhurbaşkanımız Recep Tayyip Erdoğan himayesinde gerçekleştirilen, Türkiye Yazma Eserler Kurumu Başkanlığı ile yapılan bu sergi ile birlikte insanlığın ortak değer ve mirası hâline gelen bu nadide eserleri korumayı, tanıtmayı ve gelecek nesillere aktarmayı hedeflemekteyiz. Mürekkebin İzi adlı sergiyi ziyaret edecek kültür ve sanat meraklılarını Cumhurbaşkanlığı Millet Kütüphanemizde bekliyoruz. Mürekkebin İzi Yazma Eserler Sergisi" hakkında detaylı bilgi için tıklayınız. Hatt-ı Hümayunlar padişahlara ait el yazıları olması yönüyle kültür tarihi açısından ilk elden verilerdir. Bu çalışmalar dönemin padişahlarının devlet yönetimine, o dönemdeki önemli olaylara bakış açılarını yansıtan en önemli eserlerdir. “Mûcebince Amel Oluna Hatt-ı Hümayunlar” isimli sergimizde, Kanuni Sultan Süleyman’dan son padişah Vahdettin’e kadar 8 ferman, 9 berat, 6 defter ve 93 adet hatt-ı hümayun yer almaktadır. Devlet Arşivleri Başkanlığımızın hazırladığı bu sergi ile asırlardır süre gelen devlet yönetimimizin görüldüğü en nadide halkalarından Hattı-ı Hümayunları ilk defa bu denli geniş bir şekilde halkın önüne sunulmaktadır.“Mûcebince Amel Oluna Hatt-ı Hümayunlar” adlı sergiyi ziyaret edecek kültür ve tarih meraklılarını Cumhurbaşkanlığı Millet Kütüphanemizde bekliyoruz. “Mûcebince Amel Oluna Hatt-ı Hümayunlar” hakkında detaylı bilgi için tıklayınız. Cumhurbaşkanlığı Millet Kütüphanesi Web Sayfası Uygulamalı dilbilim Uygulamalı dilbilim, genel dilbilimin bir alanıdır. Dil öğrenimi araştırmaları, dil betimlemesi (sözlük bilgisi), ayrıca dilbilimsel görüş altında doğa bilimleri, kültür bilimi, bilgi bilimi, hukuk ve ruhbilimdeki sorunlarla disiplinlerarası olarak ilgilenmektedir. Diğer alanlardaki dille ilgili problemlerin çözümlenmesinde dilbilimsel teori, metot ve bilgilerin kullanımı da bu alanın konusunu oluşturmaktadır. Araştırma nesnesi olarak dille ilgili çok farklı görüşler ile farklı yaklaşımlar ve dilbilimin başka bilimlerden yararlanma özelliğinden dolayı genel dilbilim ve uygulamalı dilbilim arasında genel belirlenmiş bir sınırlama yoktur. "Uygulamalı dilbilim" kavramı altında ne anlaşıldığı tam olarak net değildir. Bir taraftan (dilsel sistemin teorik yapısının, gramer modelinin ve benzeri şeylerin tersine) gerçek uygulamalı dilleri araştıran bir alt alan olarak anlaşılırken, diğer taraftan uygulama sonunda elde edilen araştırma sonuçlarının kullanılmasıyla ilgili bir alt alan olarak anlaşılmaktadır. Genel/teorik ve uygulamalı dilbilim arasındaki bu özel durum sorun yaratmaktadır. İngiliz dili ile ilgili bilimsel alanda "applied linguistics" (ilk durumda söz konusu olan algılama biçimine göre) mi yoksa "linguistics applied" (ikinci durumda söz konusu olan algılama biçimine göre) kavramının kullanılacağı konusundaki adlandırma karşıtlığı tartışılmaktadır. Son olarak özellikle son zamanlarda kendine özgü bilimsel alanlar olmaya başlayan nicel dilbilim ya da bütünce dilbilim gibi dilbilimsel yöntemler de araştırma alanlarına göre ya genel dilbilime ya da uygulamalı dilbilime ait sayılır. Uygulamalı dilbilim hiçbir şekilde dilbilimin homojen bir alt alanı olarak anlaşılmamalıdır. Uygulamalı dilbilim daha çok öncelikle dil ile soyut bir sistem olarak ilgilenen, hatta dili dilin "gerçek" çevresiyle bağlantıda gören, kendini gerçekten uygulamalı dillere adayan alt disiplinleri bir üst kavrama bağlamaktadır. "Uygulamalı", diğer adıyla ""applied linguistics"" anlayışında bu anlayış ""linguistics applied""ın karşısında durmaktadır, örneğin (genel dilbilim bilgilerinin bilişim alanında uygulama bulduğu) bilgisayar dilbilimi, (araştırmanın terapi türlerinin işlenmesi hizmetinde bulunduğu) klinik dilbilim, (öğretim malzemelerinin gelişimi için) dil öğretimi araştırması ya da (pedagojik amaçlar için) yazım araştırması ve yazma öğretisi durumlarında ortaya çıktığı gibi "linguistics applied" kavramı altında dilbilimsel araştırma sonuçlarının pratik olarak yer değiştirmesi anlaşılmaktadır. Dahası psikodilbilim, toplum dilbilimi ve genel dilbilimin diğer alanları genellikle buna dâhil edilmektedir. Çünkü bu alanlar bireyin parçası olarak dilin tanımlanmasıyla uğraşmaktadırlar ve -pratik hayata dair bir bilgi üreten ve böylelikle dilin "uygulanması" ile ilgilenen disiplinlerin tersine- genel ilkeleri ve süreçleri ortaya çıkarmak istemektedirler.==== Uygulamalı dilbilimin konusu ve esas noktası ==== Bilim dünyasının post-endüstriyel döneminde ve gittikçe bilgi dünyası olma yolundaki değişiminde; uygulamalı dilbilim, insanların iletişim (sözlü ve sözsüz iletişim) ortamını, ayrıca bilgi organizasyonu, bilgi sunumu, bilgi biçimlendirmesi ile bilgi üretimini gösteren ve dil teknolojisine uygun çözümler üreten temel sorulara ve konulara destek vermeye çalışır. Bilgi aktarımı, çok dillilik, bilgilerin bilgisayar destekli biçimlendirilmesi ve sunumu, yeni yayın organlarında dil kullanımı, ana dil ve yabancı dil bilgilerinin edinim ve kullanım yetisini arttırmaya yönelik metot ve araçlar gibi konular bu alanın en büyük araştırma konularıdır. Okuma ve yazma ediniminde, metin anlamada, sözlü iletişimde ve uygun konuşma yönetiminde (mesela sunuculuk); uygulamalı dilbilimin didaktikle doğrudan ilişkisini içeren öğrenme ve öğretim süreci arasında sıkı bir bağ oluşturur. Dilsel bilgiler, ders kitapları aracılığıyla edinilir ve sözlüklere bu bilgiler kodlanır. Küreselleşme, çoğunlukla dil ve kültür iletimi üzerine yoğunlaşılmış çeviriyi beraberinde getirmekte ve otomatikmen çevirinin sınırlı bir şekilde gerçekleştirilmesine yol açmaktadır. Dil engellerinin aşılması uygulamalı dilbilim için çok önemli bir konudur. Bu yüzden; uygulamalı dilbilim, bir doğal dilin belli bir amaca yönelik yapısal kolaylaştırılmasıyla (mesela temel İngilizce), temel söz dağarcığının Esperanto, Europanto, Volapük ya da Interlingue gibi yapay dil olarak ele alınmasıyla ilgilenir. Bir diğer esas noktayı, yazı, yani söz ve sözsüz ifade arasındaki arabirimlerin araştırılması oluşturmaktadır. Belgeler; kısmen, metni bölen ve dilsel olmayan tasvirlerden oluşur ya da metin resmi tamamlar. Çizelgeler, resimler, diyagramlar, formüller, denklemler, kartlar, haritalar, şemalar vs., başta ekonomi olmak üzere belirli içerikleri aktarmaktadırlar ve sözlü olarak ayrıntılı bir biçimde ifade edilir. Çoğu durumda çok karmaşık olan bu unsurları göz ardı etmek mümkündür; aynı zamanda mutlaka dilsel boyutta açıklamak ve yorumlamak gerekmektedir. Çizgi roman gibi yayınlarda; resim, dili devam ettirebilir ya da yetersiz kaldığı yerde yerine geçebilir. Yani; yazar, bilinçli olarak metne bağlı kalabilir. Formlar, cevap kăğıtları, randevu defterleri gibi diğer metinler kare ve sütunların aktif işlemlerini gerektirir ve okurla diyalog içindedir. Bu tarz metinlerin araştırılması, işbilimsel insan-makine-arabirimin bilişimde iyileştirilmiş kullanım kolaylığına oldukça katkı sağlamaktadır. Bilgi erişimi ve büyük veri bankalarından soruların yanıtlanması (bilgi erişimi, veri madenciliği, bilgi çıkarımı), ayrıca pasaja göre otomatik arama, yani sadece biçimine göre değil, anlamına göre de arama (bilgi erişimi ve arama motoru) dilbilimin ve bilişimin kesiştiği diğer noktalardır. Metnin bir başka dile çevrilmesini destekleme (bilgisayar destekli çeviri) ya da tamamen otomatik çeviri, metin işlemede (daktilo, dil bilgisi ve yazım hatalarının düzeltilmesi, derleme eser vs.) bilgisayar kullanıcısını destekleme ve ayrıca konuşulan dili işleme de (dili tanıma ve dil sentezi) uygulamalı dilbilimin çalışma alanlarıdır. Bunlara paralel olarak uygulamalı dilbilim klinik ve patolojik alanların teorik temelleri ve dil bozukluklarının teşhis ve tedavisiyle de ilgilenmektedir. Bu; dil edinimine ve dilin işlenmesine ilişkin psikodilbilimsel temel bilgileri, dil ve beyin arasındaki ilişkiye bilişsel ve sinirbilimsel eğilimi, yetişkinlerdeki ve çocuk yaştaki dil bozukluklarının teorik temelleri, dil gelişimi bozukluklarının tahlil, tanı ve logopedik tedavi yöntemleri ile kalıcı dil ve konuşma hatalarını da kapsamaktadır. Statik ve dinamik (Braille alfabesi) kör alfabesinin gelişimi, sağırlara ait işaret dilinin incelenmesi ve kullanımı, parmak dilinin öğretilmesi da uygulamalı dilbilimin ilgi alanıdır. Uygulamalı dilbilim, edimle ve diğer bilimsel alanlarla işbirliğine ihtiyaç duymaktadır. Uygulamalı dilbilim, uygulamayla ilgili kuramsal dilbilim sonuçlarını ortaya koyar ve bu noktada dille dolaylı yönden yakın olan bilimlere başvurur (F. Königs'e göre uygulamalı dilbilimin tanımı). Uygulamalı dilbilim kavramı, dil bilimle ilgili bütün disiplinler arası bilimler için kullanılan bir üst kavramdır. Bundan dolayı; temelinde disiplinler arasılığın esas alındığı dil kullanımının olduğu psikodilbilim, sosyodilbilim, pragmatik dilbilim gibi kısa çizgili dil bilimler oluşmaktadır. Uygulamalı dil kullanımının yanı sıra aşağıda sıralanan konular da uygulamalı dilbilim kapsamındadır. Anna Karenina (film, 1997) Anna Karenina, 1997 yapımı İngiliz dram filmi. Bernard Rose tarafından yazılmış ve yönetilmiştir. Filmin senaryosu Leo Tolstoy'un 1887 yılında yayınlanan romanından uyarlanmıştır. Filmde Sophie Marceau, Sean Bean, Alfred Molina, Mia Kirshner ve James Fox oyuncu olarak yer almaktadır. Filmin tamamı Sankt-Peterburg ve Moskova'da çekilmiştir. Sasu Sasu Su ve Tarım Ürünleri Gıda Teks. San. A.Ş., Türkiye merkezli bir gıda şirketi olup , 2002 yılında kurulmuştur. Türkiye'nin ilk konserve ton balığı üreticilerindendir. Şirketin merkezi ve fabrikası Adana'da yer almaktadır. Sasu, 2002 yılında faaliyetine başladığı deniz ürünleri işlemesi ile birlikte ton balığı üretimi ile de devam etmektedir.Şirket, "SASU" adını "Sağlıklı Su ürünleri"nin kısaltmasından almaktadır. 2002 yılından itibaren ürün yelpazesi "Sasu Ton" konserve ton balığı, ve bunun yanında protein ve omega3 yağ asitleri bakımında son derece zengin olan Somon balığı konservesi ile birlikte diğer konserve ton balığı çeşitlerinde Türkiye bir ilke imza atarak "soslu ton balığı" çeşitleriyle de ürün yelpazesini genişletmeye devam etmektedir. Şarttır Şarttır, Sinan Akçıl'ın altıncı single çalışması. 19 Ağustos 2016 tarihinde DMC etiketiyle yayımlandı. Şarkının sözü Sinan Akçıl, düzenlemesi ise Okan Akı tarafından hazırlandı. Single'ın fotoğraflarını ise Serhat Hayri çekti. Şarkının müziği Nensi Acram'in 2007 yılında çıkardıgı "Şater" şarkısından tesir almıştır. Klipte Akçıl'a Ukraynalı top model Alona Andriyuk eşlik etti. Bir karaoke kulübünde çekilen klip için Akçıl, Japon mankenlere parçasını Türkçe söyletmeye çalıştı. Güzel Şeyler Güzel Şeyler, Sinan Akçıl'ın ilk EP'sidir. 13 Nisan 2018 tarihinde DMC etiketiyle yayımlandı. Albümdeki şarkıların aranjörlüğü Tarık İster tarfından yapılmıştır. Yüzyılın Aşkı Yüzyılın Aşkı, Sinan Akçıl'ın beşinci stüdyo albümü. 22 Mayıs 2017 tarihinde DMC etiketiyle yayımlandı. Albümün Müzik yönetmenliğini Tarık İster üstlenmiştir. Bayi Toplantısı Bayi Toplantısı, Bedran Güzel’in yönettiği, İbrahim Büyükak’ın kaleme aldığı Türk komedi filmi. Filmin başrollerinde İbrahim Büyükak, Onur Buldu ve Doğu Demirkol yer almaktadır. Film 21 Şubat 2020’de vizyona girmiştir. Bayi Toplantısı için Anadolu’dan İstanbul‘a gelen Namık, Adem ve Sadık hayatlarının sıkıntılı dönemlerini yaşarken yolları bir bayi toplantısında kesişir. Beklenmedik olaylar sonucu kendilerini çılgın bir planın içinde bulurlar. Üç bayinin kurtulmak için birbirlerine güvenmekten ve hızlı hareket etmekten başka şansları yoktur. Çok Sevmek Yasaklanmalı Çok Sevmek Yasaklanmalı, Sinan Akçıl'ın "Piyanist" albümünün ilk teklisidir. 13 Şubat 2020 tarihinde DMC ve Lets Menajerlik etiketiyle yayımlandı. Şarkının söz ve müziği Sinan Akçıl, düzenlemesi ise Mustafa Ceceli tarafından hazırlandı. Şarkının klibi Ahmet Can Tekin yönetmenliğinde çekildi. Piyanist (Sinan Akçıl albümü) Piyanist, Sinan Akçıl'ın altıncı stüdyo albümü. 21 Şubat 2020 tarihinde Lets Menajerlik etiketiyle yayımlandı. Tüm şarkılar Sinan Akçıl tarafından yazılıp bestelendi. Steve Chen Steven Shih Chen, video paylaşım web sitesi YouTube'un kurucularından ve önceki teknoloji sorumlusu olan Amerikalı bir İnternet girişimcisidir . "AVOS Systems, Inc." şirketini ve video paylaşım uygulaması MixBit'i kurduktan sonra, 2014 yılında Google Ventures'a katıldı. Chen, Tayvan'ın Taipei kentinde doğdu. Sekiz yaşındayken, ailesi ile birlikte Amerika Birleşik Devletleri'ne göç etti ve Prospect Heights, Illinois'e yerleşti . Orta öğrenimi için Mount Prospect'teki River Trails Orta Okulu'na ve lise birinci sınıf yılı için Arlington Heights'taki John Her şey Lisesine gitti . Lisesinin son üç yılı boyunca Aurora, Illinois'teki Illinois Matematik ve Bilim Akademisi'ne devam etti. Ancak, Illinois Matematik ve Bilim Akademisi'dan mezun olmadı. Urbana-Champaign'daki Illinois Üniversitesi'nde bilgisayar bilimi okudu. 2002 yılında mezun oldu. Chen PayPal'da çalışıyorken, Chad Hurley ve Jawed Karim ile tanıştı. Chen, YouTube'u geliştirmek için işinden ayrılmadan önce Facebook'ta da bir süre çalıştı 2005 yılında Chad Hurley, Jawed Karim ve Chen YouTube'u kurdular. Chen ise baş teknoloji sorumlusu oldu. Haziran 2006'da Chen, Business 2.0 tarafından "Şu anda önemli olan 50 kişi" isimli listeye seçildi. 16 Ekim 2006'da Chen ve Hurley, YouTube'u Google Inc.'e 1.65 milyar dolara sattı. Chen, satışın bir parçası olarak 625.366 Google hissesi ve 68.721 ek güven hisessi aldı. 2018 itibarıyla sahip olduğu Google hisseleri 729 milyon dolar değerinde. Chen, 15 Mayıs 2011 tarihinde Asian Scientist Dergisi tarafından İzlenecek 15 Asyalı Bilim Adamından biri olarak listelenmiştir. Chen, Vijay Karunamurthy ile birlikte 2016 yılında Nom.com adlı yeni bir projeye başladı. 2017'de bu proje kapatıldı. Chen, Illinois Lincoln Akademisi ödülünü aldı ve 2018'de Illinois Valisi tarafından Lincoln Nişanı (En yüksek eyalet nişanı) aldı. Chen, 2009 yılında Google Kore ürün pazarlama müdürü Park Ji-hyun ile evlendi. Bu evlilikten iki çocuk çocuk sahibi olan çift, çocukları ile San Francisco'da yaşıyorlar. Rostovlu Konstantin Konstantin Vsevolodovich (Rusça: Константи́н Все́володович) (18 Mayıs 1186, Rostov – 2 Şubat 1218) III. Vsevolod Yuryeviç ve Maria Shvarnovna'nın en büyük oğlu olarak 1216–1218 yıllarında Vladimir prensi. 1206 ve 1207'de Novgorod prensi oldu. 1207'de babası Konstantin'i Rostov ve Yaroslavl kasabalarını yönetmeye gönderdi. Babası Vsevolod, Konstantin'e ölüm yatağında varis ilan etti ve başkenti Vladimir-Suzdal Knezliği'ni küçük bir oğlu II. Yuri'ye miras bıraktı. Lipitsa Muharebesi'nde (1216), Konstantin ve Novgorod müttefiki Mstislav, Yuri'yi güçlü bir şekilde yendi ve Vladimir'i işgal etti. Konstantin'in 1218'de ölümü üzerine Yuri tekrar tahta döndü. II. Yaropolk II. Yaropolk Vladimirovich (Rusça: Ярополк II Владимирович) (1082 – 18 Şubat 1139) Pereyaslav prensi (1114–1132), Kiev büyük prensi (1132–1139). II. Vladimir Monomak'ın oğludur. Kardeşi I. Mstislav, 1132'de ölümünden sonra II. Yaropolk'un yerine prens oldu. Robert Kearns Robert William Kearns (10 Mart 1927 - 9 Şubat 2005), 1969'dan günümüze çoğu otomobilde kullanılan en yaygın aralıklı ön cam silecek sistemlerini icat eden Amerikalı bir mühendis, eğitimci ve mucitti. Kearns, Ford Motor Company'ye (1978-1990) karşı en iyi bilinen patent ihlali davalarından birini ve Chrysler Corporation'a (1982–1992) karşı bir dava kazandı. Hafif yağmur veya siste yararlı olan aralıklı ön cam silecek mekanizmasını icat etti ve patentini aldıktan sonra, teknolojiyi lisanslamak için "Büyük Üçlü" otomobil üreticilerini ( General Motors, Ford ve Chrysler ) ilgilendirmeye çalıştı. Her biri teklifini reddetti, ancak 1969'da Ford'un Merkür hattına sunduğu özelliği aralarında Kearns'ın tasarımına dayanan elektronik aralıklı silecekler kurmaya başladı. Millî Gençlik Vakfı Necmettin Erbakan’ın direktifi ile 1975 yılında kurulmuş vakıftır. 28 Şubat post modern darbesi sonrası yaşanan gelişmeler sonrası 2004 yılında kapatılmıştır. Şu an Anadolu Gençlik Derneği adı altında çalışmalarına devam etmektedir. Yutak kaslarÄ± Faringeal kaslar, oral kavitenin arkasında bulunan pharynxi (yutak) oluşturan, pharynxin lümeninin şeklini belirleyen, ve ses özelliklerini etkileyen bir grup kastır. Faringeal kaslar yiyeceği özefagusa iter. Pharynxin iki musküler tabakası vardır: Dış sirküler tabaka ve iç longitudinal tabaka. Yutkunma sırasında, bu kaslar kasılarak bolusu aşağıya doğru hareket ettirirler (istemsiz olarak). Yutkunma sırasında, bu kaslar pharynxi kısaltır ve genişletir. Vagus sinirinin (CN X) faringeal dalı tarafından innerve edilirler. Stilofaringeus kası buna istisnadır, çünkü glossofaringeal sinir (CN IX) tarafından innerve edilir. Samim Emek Abdullah Samim Emek (d. 3 Ekim 1931, İstanbul), Türk futbolcu ve teknik direktördür. Defans ve orta saha pozisyonlarında görev aldığı futbolculuk kariyerinin ardından teknik direktörlük yapmıştır. 3 Ekim 1931'de, Üsküdar, İstanbul'un Zeynep Kamil semtinde doğdu. Babası Şirket-i Hayriye'de kaptan olan Emek'in, bir abisi ile kendisinden küçük bir kız kardeşi vardı. İlköğrenimini Bağlarbaşı'ndaki 48. İlkokul'da, ortaöğrenimini ise Doğancılar'daki bir ortaokulda aldıktan sonra, Haydarpaşa Lisesi'ne yazıldı. Ancak "futbolcu olmayı istediği" için lise öğrenimini yarıda bırakarak Selimiye'de futbol oynamaya başladı. Hem Fenerbahçe altyapısında antrenör hem de Boğaziçi Lisesi'nde müdür yardımcısı ve beden öğretmeni olarak çalışan Sabri Kiraz'ın girişimiyle Boğaziçi Lisesi'nde öğrenim hayatına devam ederken Fenerbahçe altyapısına dahil oldu. 11. sınıftayken okulun kapanması üzerine Kabataş Lisesi'ne geçti ve buradan mezun oldu. Altyapı takımında oynayabilmesi için yaşının büyük olmasından ötürü Fenerbahçe B takımında oynamaya başlayan Emek, 1952-53 sezonu başında Emniyet'e transfer oldu. 1954-55 sezonuna denk gelen zorunlu askerlik görevi hariç, 1957-58 sezonu sonuna kadar burada forma giydi. 1958-59 sezonu başında transfer olduğu Hasköy'de iki sene forma giydi. 1967-68 sezonu başında Sarıyer teknik direktörlüğüne getirildi. 1968-69 sezonu sonuna kadar burada görev alan Emek, ertesi sezonun başında Beykoz'un başına geçti. Ocak 1970'te bu görevinden istifa etti. 1971-72 sezonu başında Taksim'i çalıştırmaya başladı. 1972-1974 yılları arasında Galata'nın teknik direktörlüğünü yaptı. 1974-75 sezonu başında Vefa teknik direktörlüğüne getirilse de, Ocak 1975'te buradan ayrılarak Karagümrük'ün başına geçti. Sezon sonunda buradan ayrılarak 1975-76 yıllarında Alibeyköy Adalet'i çalıştırdı. 1977-78 sezonunda, Emek teknik direktörlüğündeki Galata 3. Lig'e yükseldi. Emek, 1978-79 sezonu başında da takımda görev yaptı. 1980'deki askerî darbe sonrasında, çalıştığı kurumda "öğle tatilinde antrenörlük yapma fırsatı olmadığından" Haydarpaşa Demirspor ve Yeldeğirmeni gibi amatör takımları çalıştırdı. 1981-82 sezonunda, Nisan 1982'deki istifasına kadar Alibeyköyspor'da, 1982-83 sezonunda Karagümrük'ü Ilie Datcu ile birlikte çalıştırdı. Takım, o sezon 2. Lig şampiyonluğu elde etti. Ertesi sezon da Datcu ile birlikte takımın başında kalan Emek, Datcu'nun görevine Kasım 1983'te son verilmesinin ardından teknik direktörlüğe getirilen Yılmaz Gökdel'in yardımcı antrenörü oldu. 1984-1986 yılları arasında bir kez daha Galata'yı çalıştırdı. 1991-1993 yılları arasında Türkiye Futbol Federasyonu İstanbul Bölge müdürü olarak görev yaptı. 1987-1989 yılları arasında Çengelköy, Kâğıthane, Ortaköy, Sefaköy Kartal, bir kez daha Galata ve 2007-2008 yıllarında İstinye'nin teknik direktörlüğünü üstlendi. 16 Mayıs 1644 Eylemi 16 Mayıs 1644 Eylemi Danimarka'nın batısındaki Sylt ve Rømø yakınlarında Danimarka-İsveç Savaşı sırasında gerçekleşen deniz muharebesi. Kral IV. Christian yönetimindeki dokuz Danimarka gemisi, İsveç'e Danimarka'ya karşı yardım etmek için gelen 26 küçük Hollanda gemisi (13 Marten Thijsen yönetiminde ve 13 Hendrik Gerritsen yönetiminde) geri çekilmek zorunda kaldı. Savaş sırasında Marcus'un filosundan 4 Hollanda gemisi daha ortaya çıktı, ancak savaşa dahil olmadı. "Trefoldighed" 48 "Tre LÃ¸ver" 46 "Lindorm" 38 "Norske LÃ¸ve" 30 "Neptunus" 28 "Sorte Rytter" 24 "Phenix" 20 "Postillion" 14 "Hollandske Fregat" 12 "Gulde Swaen" "Grooten Dolphien" "Lange Bark" Rømø Rømø (Almanca: "Röm", : "Rem") Wadden Denizi'ndeki bir Danimarka adasıdır. Rømø, Tønder Belediyesinin bir parçasıdır. Adada 1 Ocak 2011'den itibaren 650 kişi yaşamaktadır ve 129 km²'lik bir alanı kaplamaktadır. Chiaka Ogbogu Chiaka Ogbogu (d. 15 Nisan 1995) Amerikalı voleybolcu. Imoco Volley ve Amerika kadın millî voleybol takımı formaları giymektedir. 2018 Pan Amerikan Kupası'nda ve 2018 FIVB Voleybol Kadınlar Uluslar Ligi'nde yer aldı. Austin Teksas Üniversitesi'nde oynadı. Profesyonel kariyerine Il Bisonte Firenze'de başladı Şu anda Sultanlar Ligi takımlarından Eczacıbaşı VitrA'da oynuyor. 2020 Biatlon Dünya Şampiyonası - Erkekler sprint 2020 Biatlon Dünya Şampiyonası'nda erkekler sprint yarışması 15 Şubat 2020'de yapıldı. Yarış 14:45'te başladı. MuhafÄ±z birimi Muhafız birimi (, , ), Sovyetler Birliği'nin ve günümüzde Beyaz Rusya ile Rusya'nın silahlı kuvvetlerinde elit birim ve oluşumdur. Bu birimlere, kendilerini askerlikte üstün hizmetlerinden sonra "Muhafız" statüsü verilmiş ve elit statüsüne sahip oldukları kabul edilmiştir. Kuruluşu II. Dünya Savaşı'nın 1941 ile 1945 yılları arasında gerçekleşen Doğu Cephesi'ne, ismi ise Çarlık İmparatorluk Muhafızlarına dayanır. "Sovyet Muhfızları" unvanı ilk defa 18 Eylül 1941 günü Sovyet Yüksek Genel Karargâhı (Stavka Verkhovnogo Glavnokomanduyuschego) emrinde kullanılmıştır. Savunma Halk Komiseri'nin №308 emri ile 1941 Yelnya Muharebesi'nde göstermiş oldukları seçkin hizmetler nedeniyle 100., 127., 153. ve 161. tümenleri sırasıyla 1., 2., 3. ve 4. Muhafız Tümenleri olarak yeniden isimlendirilmişlerdir. Komutanı Ivan Panfilov'un onuruna "Panfilovskaya" unvanı verilen Panfilov'un 28 muhafızının çatışmasının ardından Sovyet 316. Tümeni 18 Kasım 1941 günü 8. Muhafız Tümeni olarak yeniden isimlendirilmiştir. 31 Aralık 1941 günü 107., 120., 64. 316. 78. ve 52. tümenleri sırasıyla 5'ten 10'a kadar Muhafız Tümenleri olarak yeniden isimlendirilmişlerdir. Katyuşa çoklu roketatarlarla donatılmış tüm topçu birimlerine Muhafız Havan Birimleri adı verildi. 20 tane Hava indirme tugayı Aralık 1943'te 11'den 16'ya kadar Muhafız Tümenleri olarak yeniden isimlendirilmişlerdir. Sovyet Muhafız unvanı için aday gösterilen birimler ve oluşumlar, SSCB Yüksek Sovyet Prezidyumu kararına göre özel Muhafız sancağı aldı. 21 Mayıs 1942 günü SSCB Yüksek Sovyet Prezidyumu kararıyla Muhafız rütbesi ve göğsün sağ tarafına takılan Muhafız rozeti kullanmaya başladı. Haziran 1943'te Kara, Şubat 1944'te Deniz kuvvetlerinde Muhafız Kızıl Sancağı kullanılmaya başlandı. II. Dünya Savaşı'ndan sonra, Almanya'da yer alan Sovyet Kuvvetleri gibi bir grup Muhafız birliği Doğu Avrupa'ya yerleştirildi. Sovyetler Birliği'nin dağılmasından itibaren, Muhafızlar askeri birlik olarak Beyaz Rusya, Rusya ve Kazakistan'da yer almaktadırlar. Ukrayna'da Muhafızlar 2016 yılına kadar devam etmiştir. Ermenistan, Azerbaycan, Gürcistan, Kazakistan (1994'te 2.500 Cumhuriyet Muhafızı), Tacikistan, Türkmenistan ve Özbekistan dahil olmak üzere bazı eski Sovyet cumhuriyetlerinin silahlı kuvvetlerinin milli muhafız şubeleri var. Kızılpınar Atatürk, Çerkezköy Kızılpınar Atatürk, Tekirdağ'da, Çerkezköy ilçesine bağlı mahalle. Kızılpınar'ın nüfus yoğunluğunun giderek artmasıyla beraber kendi sınırları içinde 3'e bölünerek kurulan bir mahalledir. Kızılpınar Namık Kemal, Çerkezköy Kızılpınar Namık Kemal, Tekirdağ'da, Çerkezköy ilçesine bağlı mahalle. Kızılpınar'ın nüfus yoğunluğunun giderek artmasıyla beraber kendi sınırları içinde 3'e bölünerek kurulan bir mahalledir. Kızılpınar Gültepe, Çerkezköy Kızılpınar Gültepe, Tekirdağ'da, Çerkezköy ilçesine bağlı mahalle. Kızılpınar'ın nüfus yoğunluğunun giderek artmasıyla beraber kendi sınırları içinde 3'e bölünerek kurulan bir mahalledir. Kırmızı soğan Kırmızı soğan, soğanın ("Allium cepa") morumsu-kırmızı renkli bir türü. Bu soğan türü orta-büyük boyutlu olma eğilimindedir ve yumuşak bir tada sahiptir. Genellikle çiğ, ızgara veya diğer yiyeceklerle birlikte hafifçe pişirilerek tüketilirler veya salatalara bir dekoratif olarak eklenirler. Kırmızı soğanın üretimi yıl boyunca yapılabilinmektedir ve flavonoid ile lif bakımından zengindir (beyaz ve sarı soğanlara kıyasla). Bilinen çeşitleri arasında 'Red Zeppelin' bulunmaktadır. Kırmızı soğanın kabuğu boya olarak kullanılmıştır. Andrea Agnelli Andrea Agnelli (6 Aralık 1975, Torino) İtalyan iş adamı ve İtalyan futbol kulübü Juventus'un başkanı. 2012 yılından bu yana Avrupa Kulüpler Birliği İcra Kurulu Üyesi ve Başkanı olarak görev yapmakta olup 2015 yılından bu yana UEFA İcra Komitesi'ne atanmıştır. Aynı zamanda FIAT ve Exor şirketlerinin yönetim kurulu üyesidir. Omelas'ı Bırakıp Gidenler Omelas'ı Bırakıp Gidenler 1973 yılında Amerikalı yazar Ursula K. Le Guin tarafından yazılmış bir filozofik kurgu kısa hikâyesidir. Yazar, hem silik hem canlı betimlemelerle ütopik Omelas şehrindeki bir yaz bayramını anlatır. Bu şehirdeki insanların mutululuğu tek bir çocuğun devamlı acı çekmesine bağlıdır. "Omelas'ı Bırakıp Gidenler" 1974 yılında En İyi Kısa Kurgu dalında Locus Ödülüne aday gösterilmiş ve aynı yıl Hugo En İyi Kısa Hikâye Ödülünü almıştır. Özgün adı The Ones Who Walk Away from Omelas olan hikâyenin tek resmî Türkçe çevirisi 1992 yılında yayınlanan Gülün Günlüğü hikâyeler seçkisinde yer almıştır. İlk olarak 1973'te Amerikan bilimkurgu antolojisi New Dimensions 3'te yayınlanan hikâye, daha sonra 1975'te The Wind's Twelve Quarters kitabında yer almıştır ve diğer birçok antolojiye de girmiştir. Giulia Gennari Giulia Gennari (d. 23 Haziran 1996) Roma doğumlu İtalyan voleybolcu. Imoco Volley takımında pasör olarak görev yapmaktadır. Bocconi Ãœniversitesi Bocconi Üniversitesi (İtalyanca: "Università Commerciale Luigi Bocconi") İtalya'nın Milano şehrinde yer alan özel bir üniversitedir. Bocconi ekonomi, yönetim, finans, hukuk, siyaset bilimi ve kamu yönetimi alanlarında lisans ve yüksek lisans eğitimi vermektedir. Üniversitenin işletme bölümü SDA Bocconi ve İşletme Yönetimi Yüksek Lisansı programları sunmaktadır. Bocconi Üniversitesi, ekonomi, yönetim, finans ve işletme alanlarında sürekli olarak İtalya'nın en iyi üniversitesi olarak kabul edilmektedir. Terry Enweonwu Terry Ruth Nkemdilim Enweonwu (d. 12 Mayıs 2000) Padova doğumlu İtalyan voleybolcu. Imoco Volley takımında pasör çaprazı olarak görev yapmaktadır. Şekibe Çelenk Şekibe Çelenk (Şekibe Sayar, 1921, Selanik - 21 Şubat 2020, Ankara), Türk avukat, siyasetçi. Deniz Gezmiş'in avukatı olan eşi Halit Çelenk ile birlikte idam sürecinin en yakın tanıklarından. Zeliha Sayar ile İstiklal savaşı gazisi Hakkı Sayar’ın iki kızının büyüğü olarak Selanik'te doğdu. Mübadele sonrası önce İstanbul’a gelen aile, daha sonra görev gereği Tokat, Bursa, Malatya ve Samsun'da yaşadı. İlk, orta ve lise öğrenimini Bursa’da yapan Şekibe Sayar Bursa Kız Lisesi'ni bitirdi. Daha sonra aile görev göreği Malatya’ya taşınırken İstanbul'a giderek İstanbul Hukuk Fakültesi'nde eğitimine devam etti. 1944'te üniversitenin son sınıfında iken Halit Çelenk ile evlendi. Kısa süre Devrek'te yaşayan çift, Antalya'da avukatlık stajlarını tamamladı. İlk çocukları Serpil, İstanbul'da doğdu. Samsun'a taşınıp avukatlık bürosu açtılar, Şekibe Çelenk bir süre sonra avukatlığı bırakıp öğretmen olmak üzere başvurdu, ancak sonuçsuz kaldı. 1960'ta Ankara'ya yerleştiler. Şekibe Çelenk 1962'de Türkiye İşçi Partisi’ne üye olarak katıldı ve Ankara Merkez İlçe başkanlığı, Merkez Haysiyet Divanı üyesihttps://haber.sol.org.tr/kultur-sanat/denizlerin-sekibe-ablasi-nhkmdeydi-haberi-52293 ve 1965 milletvekili seçimlerinde TİP’in Yüksek Seçim Kurulu temsilciliği gibi görevlerde bulundu. 1963 yerel seçimlerinde partisi adına radyoda tek kadın konuşmacı olarak yer aldı. 1966 Malatya Kongresi sırasında çoğu kişinin ihracı ile sonuçlanan olaylarda uyarı alanlar arasında yer aldı. Lastik İş’te sendika hakemliği görevi yaptı. Deniz Gezmiş, Hüseyin İnan ve Yusuf Aslan'ın idama giden dava sürecinde avukatları olan eşi ile birlikte yer aldı. "Deniz asılırken Halit’e diyor ki, Şekibe Ablama çok selam söyle, bize çok emeği geçti helal etsin, diye. Emeğim geçti de neye yaradı, hiçbir şeye yaramadı..." Yazar Serpil Güvenç ve tıp profesörü Ferda Özyurda'nın annesidir. William D. Leahy Filo Amirali William Daniel Leahy (6 Mayıs 1875 - 20 Temmuz 1959), II. Dünya Savaşı sırasında aktif görevde en üst düzey ABD askeri subayı olarak görev yapan bir Amerikan deniz subayı idi. Birden fazla unvan aldı ve ABD'nin II. Dünya Savaşı'nda aldığı tüm önemli askeri kararların merkezinde yer aldı. İrlandalı-Amerikalı bir aileden olarak, Iowa eyaletinin Hampton şehrinde doğdu ve ailesi ile birlikte çocukken Wisconsin, Ashland'a taşındı. Babası Michael Arthur Leahy (1838–1921) başarılı bir avukat ve İç Savaş gazisi idi ve West Point'e katılmak ve babasının izinden gitmek istiyordu. Ancak, 1893 yılında liseyi bitirdikten sonra, Birleşik Devletler Deniz Harp Okulu'na katıldı ve 1897'de 47 kişilik sınıfta 15. oldu. Mezun olduktan sonra 'a, sonra Pasifik'e atandı. İspanyol-Amerikan Savaşı sırasında 3 Temmuz'da Santiago Savaşı'na katılmak için Macellan Boğazı'ndan ve 1898 ilkbaharında Güney Amerika'nın etrafından ünlü olan dolaşımı yaptığında bu zırhlıda görevliydi. Şahsen gördüğü tek savaş buydu. Yasaların gerektirdiği iki yıllık deniz görevini tamamladıktan sonra, 1 Temmuz 1899'da subay olarak görevlendirildi. O zamanlar Asya-Amerikan Savaşı'nda ve Çin'deki Filipin-Amerikan Savaşı ve Boksör İsyanı'nda ve 'da görev yaptı ve torpido botuna komuta etti. 1902'de Amerika Birleşik Devletleri'ne döndü ve Ejderha Askeri Düzeni'ne üye oldu. Önümüzdeki beş yıl boyunca, kanalın erken döneminde Panama'da bulunan , ve eğitim gemisinde görev yaptı. İlk kıyı görevi Deniz Harp Okulu'ndaydı. 1907'den itibaren iki yıl Fizik ve Kimya Bölümü'nde öğretim görevlisi olarak çalıştı. 1909'da denize gitti ve Pasifik Filosu'ndaki California zırhlı kruvazörünün gemisi oldu. 18 Ekim 1911'de, Mare William'daki gemisinde Başkan William Howard Taft'a donanma yaveri olarak hizmet etti. 1912'de Amerikan Nikaragua işgali sırasında Komutan, Deniz Kuvvetleri Komutanı Kurmay Başkanlığı yaptı. 1912'nin sonlarında Washington'da Topçu Tatbikatları ve Mühendislik Yarışmaları Direktör Yardımcısı olarak karaya çıktı. 1913-1915 yılları arasında Deniz Kuvvetleri Bürosu'na bir detay subayı olarak atandı. 1913 yılında torpido botu 'in komutasını aldı ve o zamanki Donanma Sekreter Yardımcısı Franklin ile yakın bir dostluk kurdu. D. Roosevelt, onunla gemide yolculuk yaptı. 1917'nin başlarında Batı Hint sularında bu görevdeydi ve Devriye Gücü Atlantik Filosu'nun Komutan Filosu Üçlü Personeline Ek Yardım görevini üstlendi. Bir yıl Yürütme Subayı olarak görev yaptı ve Nisan 1918'de askerleri Fransa'ya taşıyan eski adı Prenses Alice olan gemisinin komutanlığını yaptı. Bu görevi sırasında Donanma Haçı ile ödüllendirildi. Bu komutanlıktan kısa bir süre sonra 1918'de karaya çıktı ve üç yıl boyunca Donanma Bölümü'nde Topçu Tatbikatları ve Mühendislik Yarışması'nın direktörü olarak görev yaptı. Aynı zamanda Yangın Kontrol Kurulu'nun kıdemli bir üyesiydi. 1921'de Türk Kurtuluş Savaşı sırasında Türk sularındaki deniz müfrezesinin amiral gemisi olan 'in komutanlığını yaptı. Bu savaşın sonunda kendisine 1. Mayın Filosu komutanlığı verildi ve 1922'de Komuta Kontrol Gücü ek görevi verildi. Amerika Birleşik Devletleri'ne döndü ve 1923-1926 yılları arasında Navigasyon Bürosu Personel Müdürü olarak görev yaptı. Bir yıl boyunca New Mexico zırhlısına komuta etti. 1927'de Albay rütbesine ulaştı ve Müfettişlik Bürosu başkanı oldu. Yaklaşık dört yıl sonra 1931'de Destroyerler Gözlem Gücü Komutanı olarak denize gitti. 1933 yılında, Washington'da iki yıl boyunca görev yaptığı Denizcilik Bürosu Müdürü olarak karaya çıktı. Koramiral olarak Savaş Gemileri Savaş Gücü Komutanı olarak denize gitti.1936'da Amiral rütbesine terfi etti ve Savaş Gücü Başkomutanı olarak USS California (BB-44) savaş gemisine bayrak çekti. Ocak 1937'de Deniz Operasyonları Şefi (CNO) olarak atandı. Bu görevinde Ağustos 1939'a kadar bulunduktan sonra emekli oldu. Bu vesileyle, Başkan Roosevelt "Bill, bir savaşımız varsa, tam burada burada onu çalıştırmama yardım edeceksin." dedi. CNO olarak emekli olmadan, karısı Louise Harrington Leahy ile birlikte 20 Mart 1939'da görevlendirilen 'a sponsor oldu. Donanmadan emekli olduktan sonra, 1939'da yakın arkadaşı Başkan Franklin D. Roosevelt tarafından Porto Riko Valisi olarak atandı. En tartışmalı rolünde, 1940–42 Fransa Birleşik Devletleri Büyükelçisi olarak hizmet etti, ancak Vichy hükümetini Alman kontrolünden uzak tutma konusunda sınırlı bir başarı elde etti. 1942'de Başkan Franklin D. Roosevelt'in Genelkurmay Başkanı olarak aktif görevine çağrıldı ve II. Dünya Savaşı boyunca bu pozisyonda görev yaptı. 15 Aralık 1944 tarihinde Filo Amirali rütbesine terfi etti. Filo amirali olarak, ABD Silahlı Kuvvetleri'nde beş yıldızlı bir rütbeye sahip ilk ABD deniz subayı idi. Kurmay Başkanlarına başkanlık etti ve savaş sırasında önemli bir karar merciydi. Görevi Başkan Harry S. Truman yönetiminde 1949'da emekli oluncaya kadar devam etti. 1942'den 1949'da emekli olmasına kadar, sadece Başkan'a rapor vererek ABD ordusunun en üst düzey aktif görev üyesiydi. Amerika Birleşik Devletleri'nin ilk fiili Genelkurmay Başkanlığı (resmi unvanı değil) Başkanıydı ve aynı zamanda Amerikan ve İngiliz personelin birlikte çalıştığı Amerikan Birleşik Komutanlar heyetine başkanlık etti. Başkan Roosevelt'e Şubat 1945'te Yalta Konferansı'nda kişisel yardımcısı olarak eşlik etti. Roosevelt, İngiltere Başbakanı Winston Churchill ve Sovyet lideri Josef Stalin ile Avrupa'nın yaklaşmakta olan Almanya'nın teslim edilmesinden sonra nasıl yeniden düzenleneceğine karar vermek için bir araya geldi. Beş ay sonra, Truman'ın işgal altındaki Almanya'nın yönetimi hakkında karar vermek için Stalin ve yeni İngiltere Başbakanı Clement Attlee ile bir araya geldiği Potsdam Konferansı'na Başkan Truman ile gitti. 20 Temmuz 1959 tarihinde Maryland, Bethesda'daki ABD Deniz Hastanesi'nde seksen dört yaşında öldü. 23 Temmuz 1959'da Silahlı Kuvvetler askeri cenazesi yapıldı. Cesedi, 22 Temmuz öğleden ertesi gün öğlene kadar Washington Ulusal Katedrali'ndeki Bethlehem Şapeli'nde tutuldu. USS Leahy (DLG-16) gemisi onun onuruna isimlendirildi. BourrÃ©e Bourrée Fransız kökenli bir dans ve ona eşlik eden müziktir. Bourrée Fransa'nın Auvergne ili kökenlidir. 2020 İran-Türkiye depremleri 2020 İran-Türkiye depremleri, 23 Şubat 2020 tarihinde merkez üssü İran'ın Batı Azerbaycan Eyaleti'nin Hoy şehri olan, Türkiye'nin Van ilinin Saray ilçesinin 25 km güneydoğusunda yerin 6.4 km altında richter ölçeği'ne göre 5.8 M büyüklüğünde meydana gelen deprem. Bu depremden 10 saat sonra 5.9 M büyüklüğünde ikinci bir deprem daha meydana geldi. Depremler sonucunda Türkiye'de 10 kişi hayatını kaybetti, 50 kişi ise yaralandı. İran tarafında ise 75 kişi yaralandı. Güneyinde Arap, güneybatısında Afrika levhası, kuzeyinde Avrasya ve doğusunda da Hint deprem plakaları arasında sıkışan İran'ın %90'ı aktif deprem fayları üzerinde bulunmaktadır. Depremin bulunduğu bölgede, Arap levhası Avrasya levhası'nı yılda yaklaşık 26 mm hızla kuzeye doğru itmektedir. İki plakanın çarpışması yıkıcı depremlere ve İran'ın kuzeybatısındaki Zagros Dağları'nın her yıl 2.6 santimetre yükselmesine neden olmaktadır. 1930 yılında Batı Azerbaycan Eyaletinin Salmas şehrinde meydana gelen 7.1 büyüklüğündeki depremde 1360 ile 3000 arasında insan hayatını kaybetti. 2020 depremlerinin güneyindeki Kirmanşah Eyaleti'nde 12 Kasım 2017 tarihinde meydana gelen 7.3 büyüklüğündeki depremde ise 620 kişi öldü, 8000'den fazla kişi ise yaralandı. İlk deprem 23 Şubat 2020'de İran Standart Saati ile 08:53'te meydana geldi. Ana depremden on dakika önce Türkiye-İran sınır bölgesinde 3.3 ve 3.4 M büyüklüklerinde iki öncü deprem kaydedildi. Boğaziçi Üniversitesi Kandilli Rasathanesi ve Deprem Araştırma Enstitüsü depremin merkez üssünü İran-Türkiye sınırındaki Hoy şehrinin Kotur kasabası, depremin büyüklüğünü ise 5.8 M, derinliğini ise 5 km olarak ölçtü. Türkiye Cumhuriyeti İçişleri Bakanlığına bağlı Afet ve Acil Durum Yönetimi Başkanlığı ise büyüklüğü 5.9 M ve derinliğini 5.2 km olarak bildirdi. Amerika Birleşik Devletleri Jeoloji Araştırmaları Kurumu depremin büyüklüğünü 5.7 M, merkez üssünü Van ilinin Saray ilçesinin 25 km güneydoğusu olduğunu ve yerin 6.4 km altında gerçekleştiğini açıkladı. Tahran Üniversitesi Sismoloji Merkezi de depremin büyüklüğünü 5.7 M ve derinliğini ise 6 km olarak duyurdu. Deprem, İran ve Türkiye ile birlikte Ermenistan ve Azerbaycan’dan da hissedildi. Ana depremden 10 saat sonra merkez üssü Hoy şehrinin Zerabad bölgesi olan 5.9 büyüklüğünde ikinci bir deprem daha meydana geldi. AFAD depremin büyüklüğünü 5.9 M olarak duyururken merkez üssünü Başkale ilçesinin Kaşkol köyünün 17 km uzağı olarak açıkladı. USGS bu depremin aletsel büyüklüğünü 6.0 M olarak ölçerken derinliğini 10 km olarak yayınladı. Kurum, odak noktasını önceki depremde olduğu gibi Saray ilçesinin 25 km güneydoğusu olarak tespit etti. Deprem Van ilinin yanı sıra Hakkâri'de de hissedildi. Depremler sonucunda Türkiye’de 10 kişi yaşamını yitirdi, 50 kişi ise yaralandı. Sağlık Bakanı Fahrettin Koca yaptığı ilk açıklamada depremde 9 kişinin hayatını kaybettiğini, 37 vatandaşın yaralandığını, 8'inin durumunun kritik olduğunu ve geri kalan yaralıların hayati tehlikesinin bulunmadığını açıkladı. Depremde en büyük hasarı Van'ın Başkale ve Saray ilçeleri aldı. Van Başkale'ye bağlı sınır köyleri Kaşkol, Güvendik, Gelenler ve Özpınar köylerindeki tek katlı kerpiç evler ve ahırların büyük bölümü yıkıldı. Van Tarım Orman İl Müdürlüğü, Başkale köylerinde yıkılan ahırlar nedeniyle toplamda 1858 küçükbaş, 36 büyükbaş ve 4 tek tırnaklı hayvanın telef olduğunu açıkladı. Çevre ve Şehircilik Bakanı Murat Kurum, ilk tespitlere göre 254 konut ve 297 ahırın yıkıldığını ve 694 yapının da ağır hasarlı olduğunu açıkladı. Ayrıca kalıcı konutların yapımı için çalışma başlatıldığını ekledi. İran'da ise 75 kişi yaralandı. İranlı bir yetkili, depremden 43 köyün etkilenmiş olabileceğini açıkladı. Yetkili, bu köylerin bazılarında %10 ile %100 arasında hasar oluştuğunun belirtildiğini ancak şu ana kadar can kaybı olmadığını ifade etti. Azerbaycan Cumhurbaşkanı İlham Aliyev, deprem nedeniyle Türkiye Cumhurbaşkanı Recep Tayyip Erdoğan'a taziye mesajı gönderdi. Van'da can kayıpları ve yaralıların olduğunu öğrenmekten büyük üzüntü duyduğunu belirten Aliyev, kendisi ve Azerbaycan halkı adına Cumhurbaşkanı Erdoğan'a, hayatını kaybedenlerin ailelerine, yakınlarına ve Türk halkına başsağlığı temennisinde bulundu, yaralılara şifa diledi. Avrupa Birliği Türkiye Delegasyonu ile Amerika Birleşik Devletleri ve Birleşik Krallık’ın Ankara Büyükelçilikleri Twitter hesaplarından paylaştıkları mesajlarda depremde hayatını kaybedenlerin yakınlarına başsağlığı mesajı yayımladılar. Kuzey Kıbrıs Türk Cumhuriyeti başbakanı Ersin Tatar Twitter’dan paylaştığı mesajda “..Ölenlere Allah’tan rahmet, yaralılara acil şifalar, milletimize başsağlığı diliyorum.” ifadelerine yer verdi. Yunanistan Dışişleri Bakanlığı hayatını kaybedenler için taziye mesajı yayımladı ve depremden etkilenen Türkiye ve İran ile dayanışma içerisinde olduğunu belirtti. Pakistan Dışişleri Bakanlığı da basın açıklaması yayımladı ve hayatını kaybedenler için başsağlığı dileyerek, kardeş Türkiye ve İran halklarının yanında olduğunu ve olası tüm destek ve yardım faaliyetlerine hazır olduğunu açıkladı. Afet ve Acil Durum Yönetimi Başkanlığı (AFAD) depremden etkilenen Van’da yürütülen çalışmalarda kullanılmak üzere 3 milyon lira acil durum ödeneği gönderdi. Deprem sonrası arama kurtarma çalışmalarında 231 personel görev aldı, 39 araç ve 54 iş makinesi kullanıldı. AFAD depremzedelere ayrıca 2 bin 680 aile çadırı, 20 genel maksat çadırı, 6 bin 120 battaniye, 616 yatak, 360 uyku seti, 3 bin 288 ısıtıcı ve soba ulaştırdı. Depremler sonrası dışarıda kalanlar için 133 bin kişilik sıcak yemek ve 1758 kumanya dağıtıldı. Fiat Fullback Fiat Fullback, İtalyan otomobil üreticisi Fiat'ın bir kamyoneti. Fiat ve 2014 yılında imzalanan Japon otomobil üreticisi Mitsubishi Motors arasındaki bir işbirliği anlaşmasının sonucu olarak, kamyon mekanik olarak motorların da çıktığı Mitsubishi L200'ün beşinci nesli ile aynı kamyonet türü otomobildir. 2016 yılından bu yana Mitsubishi Motors'a ait Tayland fabrikasında üretilmektedir. Monica De Gennaro Monica De Gennaro (d. 8 Ocak 1987), profesyonel İtalyan voleybolcu. Imoco Volley ve İtalya millî takımlarında oynamaktadır. 2012 Yaz Olimpiyatları ve 2016 Yaz Olimpiyatları'nda yer aldı. De Gennaro, 2014 Dünya Şampiyonası'na milli takımıyla birlikte katıldı. Bronz madalya karşılaşmasını Brezilya'ya 3-2 kaybettikten sonra takımı ile dördüncü sırada yer aldı. O turnuvanın en iyi liberosu seçildi. De Gennaro, Imoco Volley Conegliano ile 2016–17 CEV Şampiyonlar Ligi final karşılaşmasında Vakıfbank'a karşı yenilerek takımı ile gümüş madalya kazandı. O turnuvanın da en iyi liberosu seçildi. 2017 FIVB Dünya Grand Prix'inde takımıyla gümüş madalya kazandı ve turnuvanın en iyi liberosu ödülünü kazandı. Stolperstein Stolperstein (Türkçe: ""Tökezleyen taşlar"") 10x10 cm boyutlarında betondan yapılan üzerinde genelde II. Dünya Savaşı sırasında Naziler tarafından öldürülen kurbanların isimlerinin yazıldığı pirinç kaplı plakalardır. Stolperstein projesi, Alman Sanatçı Gunter Demnig tarafından 1992 yılında Nazi terörüne kurban giden (toplama kamplarında ölenler, imha kamplarında öldürülenler, sınır dışı edilenler, zorunlu göçe zorlananlar, zulümden kaçmak amacıyla intihar eden) insanları anmak için geliştirildi. 23 Ekim 2018 itibarıyla, Stolperstein toplam 70.000 taşıyla dünyanın en büyük merkezi olmayan anıtı haline geldi. Stolperstein taşları kurbanların daha önceden yaşamış oldukları binaların önlerine yerleştirir, sadece yakın mesafeden yürüyen kişiler tarafından fark edilirler.Bütün taşlar ülkelerin dillerine göre değiştirilen "Burada yaşadı" mesajıyla başlar ve altına kişinin adı soyadı, doğum tarihleri, öldürülme tarihi, tutuklanma tarihi, ölüm yeri gibi bilgiler verilir. Stolperstein çoğunlukla Holokost kurbanları için hazırlanmış olsa bile, o dönemlerde öldürülen Çingeneler, eşcinseller, fiziksel veya zihinsel engelliler, Yehova Şahitleri, siyahiler, Komünist Parti üyeleri, Nazi muhalifleri, Masonlar, İspanyol İç Savaşı kurbanları, askerden firar edenler, Müttefik askerleri gibi çeşitli kurbanlar için de hazırlanmıştır. İlk Stolperstein, 16 Aralık 1992 tarihinde Almanya'nın Köln şehrindeki Tarihi Belediye Binası'nın önüne yerleştirildi. İlk anıtın buraya yerleştirilmesinin amacı Himmler'in emriyle Yahudilerin ve Çingenelerin ilk defa buradan toplama kamplarına sürgün edilmesi ve toplu olarak sınır dışı edilmenin başlangıcı olarak kabul edilmesidir. Stolperstein taşları Avrupa kıtasındaki 25 ülkede ve 1,200'den fazla şehirde bulunmaktadır. Naziler tarafından işgal edilmiş olmasalar da İspanya, İsveç ve Norveç'te de Stolperstein anıtları bulunmaktadır. Sırbistan'da ise 2021 yılınan sonra taşların döşenmesi beklenmektedir. Münih gibi bazı Alman şehirlerinde Yahudi Cemaatlerinin karşı çıkması nedeniyle Stolperstein bulunmamaktadır. İşitme testi İşitme testi, bir kişinin işitme duyusunun duyarlılığının değerlendirilmesini sağlar ve çoğunlukla bir odyometre kullanan bir odyolog tarafından gerçekleştirilir. Bir kişinin farklı frekanslarda işitme hassasiyetini belirlemek için bir odyometre kullanılır. Başka işitme testleri de vardır, örneğin Weber testi ve Rinne testi. İşitme testinin kendisinden önce, hastanın kulakları genellikle kulak kiri olmadığından, kulak zarının sağlam olduğundan, kulaklara bulaşmadığından ve orta kulağın sıvı içermediğinden (orta kulak enfeksiyonuna bir işaret) emin olmak için bir otoskop ile incelenir. İşitme kaybının gelişmesinin en yaygın nedenleri, genetik bozukluk, yaşlanma sorunları, gürültü kirliliğine maruz kalma, enfeksiyonlar, doğum komplikasyonları, kulakta travma, bazı ilaçlar veya toksinlerdir. Odyolojide en çok kullanılan temel testtir. Her iki kulağın tüm frekanslardaki en az duyma seviyelerini belirleyen bir testtir. Hastalar ses izolasyonu tam olan sesiz kabinlerde test edilir. Kulaklık aracılığı ile hastanın kulağına farklı frekans ve şiddetlerde sesler verilir. Hastalar sesi duyduğu zaman ellerindeki butona basarak işaret verirler. En az duyulan şiddet seviyesine kadar test devam eder ve en son duyulan seviye belirlenerek kişinin işitme seviyesini gösteren odyogram formuna işaretlenir. Burada havayolu işitme seviyesi belirlenir. Daha sonra kemik yolu ile titreşim şeklinde duymamızı sağlayan kemik yolu işitme eşikleri de belirlenir ve odyograma işaretlenir. Hastanın konuşmayı duyma ve anlama yüzdesini ölçmeye yarayan bir testtir. Hastanın en az duyduğu seviyeye kadar kelimeler söylenir ve tekrar etmesi istenir. İşitme eşikleri belirlendikten sonra hastanın işitebileceği şiddette bazı kelimeler okunur. Hastanın bu kelimelerin ne kadarını tekrar edebildiğine göre ölçüm yapılır. Orta kulağın basıncını ölçmeye yarayan testtir. Uygulanması çok kolaydır, bebeklere dahi yapılabilir. Ölçümün yapılabilmesi için kulak zarının delik olmaması ve kulak kanalının açık olması gerekir. Sıklıkla kulakta sıvı birikiminin (seröz otitis media) tanısının konmasında kullanılır. Stapes refleksi, sesli uyaran karşısında orta kulaktaki stapes kasının hareket etmesi ile oluşan bir reflekstir. Timpanometri ile ölçüm yapılır. Bir kulağa yüksek şiddette ses verilerek bu refleks kayıt edilir. İşitme hakkında önemli bilgiler veren bir testtir. Kişinin iç kulağının (cochlea) fonksiyonunun test edilmesini sağlar. Özellikle işitsel uyarılara tepki veremeyen bebeklerin işitme taramalarında tercih edilmektedir. Bu test sesli uyarana karşı oluşan cevapların iç kulaktan beyin sapına kadarki iletimi hakkında bilgi verir. Bu yanıtlar elektriksel bazı dalgalar olarak ölçülür. Oluşan dalgaların yorumlanmasıyla işitme seviyesi, iç kulak ve beyinsapı hastalıkları hakkında bilgi sahibi olunur. Ölçüm için hastanın uyuması ve sessiz ortamda kayıt gerektirir. Uyuyamayan hastalarda anestezi altında ölçüm yapılması gereklidir. İşitme seviyesinin saptanmasında en objektif testtir. Bir kulakta iletim tipi işitme kaybı varlığını araştırmak amacıyla, o kulağın işitmesinin kemik ve hava yollarından karşılaştırılması esasına dayanan bir diapozon testidir. Hastanın mastoid kemiğine 512 Hz titreşimli bir akort çatalı yerleştirilir ve hastadan sesi artık duyamadığı zaman söylemesini isteyerek yapılır. Hasta duyamadığı anda işaret ettiğinde, hâlâ titreşen akort çatalı işitsel kanaldan 1–2 cm uzağa yerleştirilir. Daha sonra hastadan akort çatalını artık duyamadığı anı tekrar belirtmesi istenir. Hangi kulakta ne tip bir işitme işitme kaybı olduğunu araştırmak amacıyla her iki kulağın kemik yolundan işitmesinin karşılaştırıldığı bir testtir. Diapozon titreştirildikten sonra kafatası üzerinde orta hatta bir noktaya (alın, glabella, burun kökü, ön dişlerin ortası) yerleştirilir ve hastaya sesi nereden duyduğu sorulur. Raphaela Folie Raphaela Folie (d. 7 Mart 1991), Imoco Volley ve milli takımlarda oynayan İtalyan profesyonel voleybolcu. Folie, milli takımıyla 2014 Dünya Şampiyonasında oynadı. Bronz madalya karşılaşmasında Brezilya'ya 2-3 kaybettikten sonra dördüncü sırada yer aldı. Susanne Humphrey Susanne Marguerite Humphrey (1944–8 Ocak 2019), Amerikalı kütüphaneci ve yazar. Amerika Birleşik Devletleri Ulusal Tıp Kütüphanesi'nde uzman olarak çalıştı. Humphrey, 2009 yılında köşesine çekilmeden önce 43 yıl boyunca Amerika Birleşik Devletleri Ulusal Tıp Kütüphanesi'nde görev aldı. Humphrey 1980'lerin ortalarında "Databases a Primer for Retrieving Information by Computer" (Veritabanları İçin Bilgisayardan Bilgi Almak) adlı ders kitabını kaleme almıştır. Humphrey, Amerika Birleşik Devletleri Ulusal Tıp Kütüphanesi'nde dergi makalelerini tıbbi konu başlıkları'na göre otomatik olarak endeksleyen bir projeye öncülük etti ve araştırmaları otomatik indeksleme için kamu, web tabanlı araçların geliştirilmesine yardımcı oldu. Humphrey eşi Andrew Clifton Humphrey Sr. ile 8 Ocak 2019'da kendi vefatına kadar beraberliğini sürdürmüştür. Amerikalı yazar ve kütüphaneci Susanne Humphrey 8 Ocak 2019'da 75 yaşında yaşamını yitirmiştir. Humphrey, 1988'de "En İyi Yazar" dalında Bilim ve Teknoloji Dergisi Ödülü'nü, yazar Nancy E. Miller ile birlikte "Tıp Literatürünü Bilgi Tabanlı İndeksleme: Yardımı Projesi" adlı makalesiyle kazanmıştır. 1994 yılında, Humphrey "AAAS Üyesi" olarak seçildi. Boris Leskin Boris Leskin (5 Ocak 1923 – 21 Şubat 2020), Sovyet-Rus kökenli Amerikalı sinema, tiyatro ve dizi oyuncusu. 5 Ocak 1923'te Kişinev, Romanya (şimdiki: Moldova)'da doğdu. Babası 1937'de babası tutuklanarak idam edildi. Sovyetler Birliği'nin Büyük Vatanseverlik Savaşı sırasında cepheye çağrılarak savaşa katıldı ve yaralandı. Savaş sonrasında çabaları nedeniyle Kızıl Yıldız Nişanı ve Sovyetler Birliği Övünç Madalyası ile ödüllendirildi. Oyunculuk eğitimi aldığı Leningrad Ostrovsky Tiyatro Enstitüsü'nden (Leonid Makaryev bursu) ile 1952'de mezun oldu. 1951'den 1980'e kadar Bolşoy Tovstonogov Drama Tiyatrosu'nda kadrolu oyuncu olarak sahne aldı. 1980 yılında Amerika Birleşik Devletleri'ne giderek New York 'da oyuncu olarak kariyerine devam etti. Akademi Ödülleri Adaylık Komitesi'ne dahil edildi. 2011'de yaşamı yönetmen Eduard Staroselsky tarafından hazırlanan belgesel film: "Bob Has Been Removed. Minesweeper Bolshoi Drama" (Sergei Yursky ile) konu edildi. Leskin 21 Şubat 2020'de New York'ta 97 yaşında öldü. Täo Andrée Porchon Tao Porchon-Lynch (doğum adı: Täo Andrée Porchon ; 13 Ağustos 1918 -21 Şubat 2020), Fransız-Hint kökenli Amerikalı yoga ustası, ödüllü yazar, oyuncu ve dansçı. Yogaya 1926 yılında Hindistan'da henüz sekiz yaşındayken başladı ve Sri Aurobindo, B.K.S. Iyengar, K. Pattabhi Jois, Swami Prabhavananda ve Maharishi Mahesh Yogi gibi yoga ustalarının yanında yetişti. 101 yaşına kadar New York'ta haftalık eğitimler verip Dünya genelinde yoga ile ilgili programlara öncülük etti. Kendisine 2016'da IPPY Ödülü ve üç dalda 2016'da Uluslararası Kitap Ödülü'nü getiren otobiyografisi "Dancing Light: The Spiritual Side of Being through the Eyes of a Modern Yoga Master" olmak üzere iki kitabın yazarıdır. Yoga ustası Deepak Chopra kendisiyle ilgili olarak; "Bizim yüzyılın en beğenilen yoga hocalarından birisi, Tao Porchon-Lynch... gerçek yoga ruhunu temsil eden ve yaşlanmayan bedeni zaman tanımayan zihni ile en iyi hocası olup yoganın bize armağan edilmiş her anı mükkemmel huzura eriştiren kaynak olduğunu gösteren akıl hocamızdır" şeklinde ifade etmiştir. Yoga alanındaki üstün çalışmalarıyla 2019 yılında Hindistan'ın en prestijli ödülü sayılan Padma Shri'nin sahibi oldu. Tao Porchon-Lynch ayrıca sinema yapımları; "I Know a Woman Like That" (2009) ve "If You're Not in the Obit, Eat Breakfast" (2017), ile televizyon prodüksiyonları; "The Adventures of McGraw" (1957) ve "NBC Nightly News with Lester Holt" (1970) vb. rol aldı. Porchon-Lynch Fransız ve Hint kökenli ailenin kızı olarak 13 Ağustos 1918'de Manş Denizi'nde doğdu. Fransızca diline oldukça hakim olup ayrıca Hint yerel dillerinden bazılarını konuşabilmekteydi. Amerika Birleşik Devletleri'ne yerleştiğinde ilk başta yaşadığı İngilizce öğrenme sorununu yaptığı pratik yaparak aştı. Dönemin Hint film oyuncusu Dev Anand ile yakın arkadaşı olan Kamini Kaushal vasıtasıyla tanıştı ikili olarak bazı projelerde yer aldı. 1962'de evlendiği eşi Bill Lynch ile 1982'de vefatına kadar beraberliğini sürdürdü bir daha evlenmedi. Çocukları yoktu. She received four hip replacement surgeries. Porchon-Lynch 21 Şubat 2020'de yaşamını sürdürdüğü New York Şehri'nde 101 yaşında vefat etmiştir. Ja'net DuBois Jeannette Theresa Dubois (5 Ağustos 1932 – 17 Şubat 2020), bilinen sahne adıyla; Ja'Net DuBois, Siyahi Amerikalı oyuncu, şarkıcı, söz yazarı ve dansçı. 1974-1979 yılları arasında yer aldığı televizyon dizisi "Good Times" 'da canlandırdığı Willona Woods rolüyle tanındı. DuBois animasyon yapım "The Jeffersons" için "Movi'n on Up" adlı jenerik parçasını yazdı ve seslendirdi. Ayrıca "The PJs" (PJs) adlı animasyon yapımda seslendirdiği parçalarla iki defa Tam Zamanlı Emmy Ödülü kazandı. DuBois 5 Ağustos 1932'de Brooklyn, New York'ta doğdu ve Philadelphia, Pennsylvania'da yetişti. Yaşamının yetişkinlik ve kariyeri dönemi ise Amityville, New York ile Long Island'da geçti. Evli olan sanatçının üç çocuğu vardı. Siyahi Amerikalı oyuncu, şarkıcı, söz yazarı ve dansçı Ja'net DuBois 17 Şubat 2020'de Glendale, Kaliforniya'da 87 yaşında vefat etmiştir. Bertil (Halland dükü) Halland Dükü Prens Bertil ("Bertil Gustaf Oskar Carl Eugén Bernadotte"; 28 Şubat 1912 – 5 Ocak 1997), İsveç kraliyet ailesinin bir üyesiydi. Kral VI. Gustaf Adolf ve ilk eşi Connaught Prensesi Margaret'in üçüncü oğlu ve İsveç Kralı XVI. Carl Gustaf, Danimarka Kraliçesi II. Margrethe ve Yunanistan Kraliçesi Anne-Marie'nin amcasıydı. 1973'ten 1979'a kadar yeğeni Kral XVI. Carl Gustaf ve İsveç tahtının varisiydi. 2019 Dünya Atletizm Şampiyonası - Kadınlar yüksek atlama 2019 Dünya Atletizm Şampiyonası'nda kadınlar yüksek atlama yarışması, 2019 tarihlerinde Doha'daki Halife Stadyumu'nda gerçekleştirildi. Yarışmadan önce rekorlar aşağıdaki gibiydi: Yerel saatteki (UTC+3) etkinlik takvimi aşağıdaki gibidir: Eleme kuralı: En az 1,94 m atlayışı bulunan sporcular ( Q ) ya da en iyi performansa sahip 12 atlet ( q ) finale yükseldi. Final 30 Eylül'de saat 20:30'da başladı. Jean-Claude Pecker Jean-Claude Pecker (10 Mayıs 1923 – 20 Şubat 2020), Fransız astronom, astrofizikçi ve yazar. Pecker 10 Mayıs 1923'te Reims, Grand Est, Fransa'da doğdu. Pecker, Fransa Bilimler Akademisi üyesi ve Nice Gözlemevi'nin yöneticisiydi. 1964-1967 yılları arasında Uluslararası Astronomi Birliği genel sekreteri oldu. Pecker ayrıca 1973-1976 yılları arasında Fransız amatör astronomi topluluğu olan Fransa Astronomi Cemiyeti'nin başkanlığını yürütmüştür. Pecker astronomi alanındaki başarılı çalışmalarıyla 1967 yılında Fransız Astronomi Derneği tarafından Jules Janssen Ödülü'ne layık görülmüştür. Kendinin bulduğu küçük bir gezegene anısına (1629 Pecker) adı verilmiştir. Yaşamının son döneminde Pecker, astroloji ve bilim konusunda çalışmalar yapan Fransız Bilimsel Bilgi Derneği'nin başkanı olarak hazır bulunmuştur. Fransız astronom, astrofizikçi ve yazar Jean-Claude Pecker 20 Şubat 2020'de Paris, Fransa'da 96 yaşında ölmüştür. Zoe Caldwell Zoe Ada Caldwell, "OBE" (14 Eylül 1933 – 16 Şubat 2020), Avustralyalı emektar oyuncu. İngiliz asıllı bir ailenin kızı olarak 14 Eylül 1933'te Melbourne, Avustralya'da doğdu. Tennessee Williams'ın yazdığı tek perdelik; "Slapstick Tragedy" (1966), "Jean Brodie" (1968), "Medea" (1982), ve "Master Class" (1996) tiyatro yapımlarındaki oyunculuğu ile 4 defa Tony Ödülü'ne layık görüldü. Ayrıca sinema filmleri; "The Purple Rose of Cairo" (1985), "Birth" (2004), ve "Extremely Loud & Incredibly Close" (2011) 'de rol aldı. Anismayon yapım; "Lilo & Stitch" 'de Büyük Meclis Üyesi Kadın karakterine sesiyle hayat verdi. Caldwell 16 Şubat 2020'de Pound Ridge, New York'ta parkinson hastalığı nedeniyle 86 yaşında yaşama veda etmiştir. Bear McCreary Bear McCreary, (17 Şubat 1979) Amerikalı bir müzisyen ve Los Angeles, California merkezli film, televizyon ve video oyunları skorlarının bestecisi. Reimagined Battlestar Galactica televizyon dizisi, Outlander ve The Walking Dead TV dizileri konusundaki çalışmaları ile tanınıyor Tarihsel dilbilim Tarihsel dilbilim tarih biliminden yararlanarak dilin ortaya çıkışı ile dil bilgisi kurallarının tarihsel gelişimini açıklamaya yarayan bilimsel yöntemdir. Dil ailelerinin nasıl ortaya çıktığını da araştıran bu yöntemin ilgi alanları arasında dillerin neden değiştiği, konuşan toplulukların nasıl doğduğu ve sözcüklerin kökeni gibi konular da yer almaktadır. Carl Johan Bernadotte Carl Johan Arthur Bernadotte, Prens Bernadotte, Wisborg Kontu (31 Ekim 1916 – 5 Mayıs 2012), İsveç Kralı VI. Gustaf Adolf ile ilk eşi Connaught Prensesi Margaret'in dördüncü oğlu ve en küçük çocuğu. İsveç prensi olarak doğdu ve Dalarna dükü unvanını aldı ancak halktan birisiyle evlenebilmek için unvanlarından vazgeçti. İsveç Kralı XVI. Carl Gustaf'ın amcası ve Danimarka Kraliçesi II. Margrethe ile Yunanistan Kraliçesi Anne-Marie'nin dayısıdır. İtalya Krallığı (1805-1814) İtalya Krallığı (İtalyanca: "Regno d'Italia"; Fransızca: "Royaume d'Italie") Kuzey İtalya'da (eski adıyla İtalya Cumhuriyeti), Fransız imparatoru I. Napolyon'un himayesinde bulunan Fransa ile kişisel birliktelikte olan devletti. Yönetimi I. Napolyon ve yardımcısı Eugène de Beauharnais (üvey oğlu) tarafından yürütüldü. Devlet, Lombardiya, Veneto, Emilia-Romagna, Friuli-Venezia Giulia, Trentino, Güney Tirol ve Marche'in modern eyaletlerini kapsıyordu. I. Napolyon, ayrıca kuzey ve orta İtalya'nın geri kalanını Aosta, Piedmont, Liguria, Toskana, Umbria ve Lazio şeklinde, İtalya Krallığının parçası olarak değil, doğrudan Birinci Fransız İmparatorluğu'nun bir parçası olarak yönetti. Devlet, Fransız Devriminin İtalya savaşlarından tamamen etkilendi. İsyancı İtalyanlar, Avusturya İmparatorluğu'nu ülkeyi koruması için davet etti. Bu sırada iç savaş çıkardılar ve bazı senato üyelerini katlettiler. Bu iç savaş sonucu devlet Avusturya tarafından ilhak edildi ve Napolyon İtalya'sı son buldu. Ekim 1795'te Napolyon, Fransız Silahlı Kuvvetleri'nin başına getirildi. Bu sırada Paris'te General de Beauharnais'in eski eşi Joséphine de Beauharnais ile evlendi. Evlilikten iki gün sonra Şubat 1796'da İtalya'daki Fransız ordusunun başkomutanı olmak üzere Paris'ten ayrıldı. Nisan 1796'da ilk İtalya seferini düzenledi. Muharebelerde stratejik zaferler kazanan Napolyon'un bu seferi başarıyla sonuçlandı. Daha sonra Campo Formio Antlaşması'nın imzalanmasıyla İtalya, Venedik Cumhuriyeti'ne bırakıldı, karşılığında da Belçika ve İyonya Adaları alındı. Bu olaydan sonra Devrim Cumhuriyeti ve Napolyon, Avusturya'ya İtalya'daki Fransız yönetimini kabul ettirmiş oldu. Napolyon Bonapart, 1800'de tekrar İtalya'ya sefer düzenledi ve Milano'yu Fransız toprağı yaptı. Böylece Avusturya ordularını ikiye böldü, bir orduyu kuşatma altında tutarken diğer orduya saldırdı. Bu saldırılardan zafer ile ayrıldı. General Jean Victor Marie Moreau'nun Hohenlinden'deki zaferi üzerine, Avusturya İmparatoru, İngilizler ile ittifakını bozmak ve Şubat 1801'de Lunéville Antlaşması'nı imzalamak zorunda kaldı. Napolyon, bu başarısıyla kısa sürede Fransızların desteğini kazandı. Yabancı ülkelerdeki Fransız halkının, ülkelerine dönüp devletin modernleştirilmesinde kendisine yardımcı olmalarını sağladı. 1804'te I. Napolyon, Code Napoleon adı altında kanunlar ("Napolyon Kanunları") çıkardı. İtalya Krallığı, 17 Mart 1805'te başkanı Napolyon Bonapart olan İtalya Cumhuriyeti'nin anayasal monarşi biçimine döndü, I. Napolyon kral olarak hükmetmeye devam etti ve üvey oğlu Eugène de Beauharnais'i genel vali atadı. Napolyon, 26 Mayıs'ta Milano'da yer alan Duomo di Milano'da Lombardiya Demir Tacı'nı giyerek İtalya kralı unvanını aldı. Tam unvanı "Fransız İmparatoru ve İtalya kralı" (Fransızca: "Empereur des Français et Roi d'Italie") idi. İtalya Cumhuriyet Anayasası hiçbir zaman resmi olarak kaldırılmasa da, yeni düzenlenen bir dizi Anayasa Tüzüğü eski anayasayı değiştirdi. Birincisi, krallığın kurulmasından iki gün sonra, Kurucu Napolyon'u kral olarak ilan ettiği, resmi veya evlatlık oğullarından birinin Napolyon Savaşları bittikten sonra kral olarak tahta çıkacağını 19 Mart'ta ilan etti. Bu anayasa ile birlikte İtalya ve Fransa tahtları ayrıldı. Bir diğer yasa, krallığın 5 Haziran'da ilan edilen üçüncü yasaydı: I. Napolyon devletin tek hükümdarı ve hükümetin tüm yetkilerine sahipti; yokluğunda ise tüm yetkinin verildiği Genel Vali Eugène de Beauharnais tarafından temsil edilmesi idi. Danışman, Yasama Konseyi ve senato üyeleri, görüşleri yalnızca isteğe bağlı ve kral için bağlayıcı olmayan bir Danıştay'da birleştirildi. Yasama Organı, eski parlamentoyla birlikte teoride kaldı ve 1805'ten sonra bir daha kullanılmadı. Onun yerine; "Napolyon Yasaları" çıkarıldı. 16 Şubat 1806'da karar verilen dördüncü tüzük, Eugène de Beauharnais'i tahtın varisi olduğunu belirtiyordu. 21 Mart 1808'de yapılan beşinci ve altıncı tüzükler, Konsültay'ı Danıştay'dan ayırdı ve kralı önemli konular ve istekleri hakkında bilgilendirmekle görevlendirdi. 15 Mart 1810'da kraliyet ailesinin üyeleri için yıllık gelirler düzenlendi. 1812'de Sayıştay atandı. Hükûmetin toplamda yedi adet bakanı vardı: Başlangıçta krallık, İtalya Cumhuriyeti topraklarından oluşuyordu: eski Milano Dükalığı, Mantua Dükalığı, Modena ve Reggio Dükalığı, Venedik Cumhuriyeti'nin batı kısmı, Romagna'daki Papalık Devletlerinin bir kısmı daha krallığın sınırlarına dahil edildi. Üçüncü Koalisyonun yenilgisi ile Pressburg Antlaşması'nın ardından 1 Mayıs 1806'da krallık, Avusturya'dan ve geri kalan Venedik bölgelerinin, Istria ve Dalmaçya'nın da dahil olmak üzere Kotor'u (daha sonra Cattaro olarak bilinen) kaybetti. 10 Ekim 1807 tarihinde İtalya, Avusturya ile Fontainebleau Konvansiyonu sonucu, Monfalcone'u ve Gradisca'yı Avusturya'ya devretti, yeni sınırı olan Isonzo Nehri civarını aldı. Son düzenleme, Avusturya'nın yeni yenilgisinden sonra geldi: İmparator Napolyon ve Bavyera Kralı I. Maximilian Joseph,