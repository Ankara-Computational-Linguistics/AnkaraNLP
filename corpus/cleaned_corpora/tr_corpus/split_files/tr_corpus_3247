hiçbir işe yaramayacağı gerçeğini de unutmamak gerek. O zaman bir sonraki hatanızda görüşmek üzere… DUVARLARIN DİLİNDEN SAVAŞ Attila İlhan 1925 yılında Menemen’de doğmuştur. Yaşadığı dönemin aydın şairlerinden biridir. Yaptığı yurtdışı seyahatlerinden biri olan Paris gezisi şairane yönünü geliştirmiş ve bu geziden edindiği gözlemler birçok şiirinde yer almıştır. Attila İlhan sanatın birçok dalında yer alarak bakış açısını geliştirmiş ve çok yönlü bir sanat anlayışına sahip olmuştur. Şairin 12 şiir kitabından Duvar diğer kitapların da temelini oluşturan ilk eseridir. Özgürlük,savaş ve eşitlik temalarını işleyen bir şiir kitabıdır. Kitap ile aynı adı taşıyan Duvar şiiri bende en çok iz bırakan şiiridir. Şiirde savaşa tanık olmuş iki duvar kişileştirilerek anlatılmıştır. Duvarların insanların zulmüne karşı olan yakarışları dile getirilmiştir. Toplumsal gerçekleri gözler önüne seren şair yaptığı derin betimlemelere rağmen realizmi çok güzel yansıtabilmiş ve çağının ilerisinde farklı bir üslupla şiire can vermiştir. Şiirde yer alan imgeler beni çok etkilemiş okuma isteğimi artırmıştır. "Ben bir duvarım hiç güneş görmedim, sen hiç güneş görmemiş bir başka duvar’’ (Duvar) en derin anlam taşıyan imgeleri içeren dizelerden biridir. Şairin burada hiç güneş görmedim söz öbeği ile hiç bir zaman barış,huzur ortamının yaşanmayışının sebep olduğu karamsarlığı anlatmaktadır. Şair kendi iç dünyasında biriktirdiği ve dile getiremediği eleştirilerini duvarları kişileştirerek onların dili aracılığıyla aktarmıştır. ‘’Onlar hep döküldü biz hep ayakta kaldık, temelimiz kanla beslendi ama nedense uzamadık’’ (Duvar) dizeleri insanların savaşarak bir sonuca varamayacağını kazanç sağlamak için yapılan bu savaşlarda sadece insanların zarar gördüğü dolaylı yoldan anlatılmıştır. ‘’Elimizden ne geldi de yapmadık, ah öyle bakmayın utanırız kahroluruz’’ (Duvar) satırlarında halkın çaresizliği ve elinden bir şey gelmeyerek kahroluşundan söz edilmiştir. Savaş sadece siyasi amaçlar uğruna iktidar hırsı ile gerçekleşen ancak halkın mağdur olduğu değişmeyen bir gerçektir. Bu şiirde ikinci dünya savaşının acı yönlerini gerçekçi ve eksiksiz anlatan şair betimleyici anlatımıyla dönemindeki herkesi etkilediği gibi beni de derinden etkiledi. Dilin sade ve anlaşılır olması duygu aktarımını kolaylaştırmış ve okuyucuda derin ve uzun süreli hisler bırakmasını sağlamıştır. ‘’Bir mayıs sabahı toprak rezil gök rezil, yıldızlar küfür gibi yüzümüze tükürür gibi, şafak sancılarıyla iki büklümdü ufuk’’ (Duvar ) mısralarında savaşın neden olduğu karamsar ruh hâli ve ortam her zaman zenginliği ile şiirlere konu olan tabiat’ı bile çirkinleştirmiş, insanların gözüne bile kötü görünmesine neden olmuştur. ‘’Kelepçeden kahroldu kahır oldu bileklerim, sıyrılıp çıktım artık ölüm korkusundan’’ (Duvar) dizeleri halkın üstündeki aşırı baskıyı dile getirmiş ve baskıdan bunalmış halkın ölümden korkmayıp hatta onu bir kurtuluş yolu olarak görüşü betimlenmiştir. Okuduğum tarih kitaplarında konu edilmemiş olan halkın durumu bu eserde her yönü ile incelenmiş, betimlemelerin çokça görüldüğü bir eser olmasına rağmen gerçekleri bu denli yansıtan nadir eserlerden biridir. ‘’Biz de duvarız dinleyen duyan düşünen duvarlar, bizim kucağımız terk edilmiş bir yatak gibi kirli soğuk’’ (Duvar) dizelerinin ilk kısmında halkın meydana gelen tüm olayların gerçek yüzünü gördüğü ve bunun bilince olduğu anlatılmaktadır. İkinci kısmında ise halkın genç ve gelecek vaat eden bireylerinin savaşa gitmesiyle, geride bıraktıkları doldurulamayan boşluk ve aile bireylerinin yaşadığı hüzünden söz edilmiştir. Attila İlhan’ın topluma verdiği önem ve bunları şiirlerinde detaylı bir şekilde anlatması beni en çok etkileyen yönlerinden biridir. Aydın bir şair olmasına rağmen halktan kendisini soyutlamayıp halkın çektiği acıları adeta yaşamış gibi herkesin anlayabileceği bir düzeyde dile getirmiştir. Bizim gibi savaş ortamında hiç bulunmamış bir neslin bile rahatlıkla bu acıları hissedebileceği çok güzel bir şiir kitabıdır. BEKLENTİLER ÜZER Mİ? Hayatta her insanın farklı beklentileri, umutları ve hayalleri vardır. Umutlarımız sayesinde hayal kurar, hayattan beklentiler içine gireriz. Bu sebeple beklentilerimiz hayatımıza yön veren önemli kavramlardan birisidir. Beklentiler; yaş, cinsiyet, eğitim durumu ve yaşanılan çevre gibi etkenler doğrusunda şekillenir. Küçük bir çocukken çok istediğimiz oyuncak evine, lisedeyken iyi bir mesleğe, üniversiteden mezun olduktan sonra iyi bir işe ve mutlu bir yuvaya sahip olmayı bekleriz… Beklentiler çoğu zaman hayatımıza yön verir ve beklentilerimiz doğrultusunda hareket ederiz. Bu sebeple hayattan beklentilere sahip olmadan bir yaşam sürmek mümkün değildir. Hayatta yaptığımız her şey ümitlerimizi gerçekleştirmeye yöneliktir. Örnek vermek gerekirse mutlu ve huzurlu bir hayat yaşamak çoğu insanın hayattan ortak ümididir. Bu isteğimizi gerçekleştirmeye yönelik olarak önce iyi bir eğitim almayı sonra iyi bir iş bulmayı ve daha sonra mutlu bir evlilik yapmayı ve çocuk sahibi olmayı hedefleriz. Fakat insanoğlu doyumsuz bir canlıdır. Her zaman sahip olduğundan daha da fazlasını istemeye, elde edemediğinin peşinden gitmeye eğilimlidir. Her gerçekleşen beklentimizden sonra, beklentiler listemize yenilerini ekleriz. Hayat her zaman bizim istediğimiz gibi ilerlemez. Elbette gerçekleştirebildiğimiz beklentilerimiz kadar gerçekleştiremeyeceğimiz beklentilerimiz de olacaktır. Gerçekleştiremediğimiz beklentilerimizin sayısı arttıkça odaklanabildiğimiz tek şey gerçekleştirdiğimiz değil, gerçekleştiremediğimiz beklentilerimiz olacaktır. Mutluluğumuzun, beklentilerimizin gerçekleşmesine bağlı olduğu bir hayatta mutlu olmak her zaman mümkün değildir. Gerçekleşmeyen beklentilerimiz zamanla bizi mutsuzluğa ve geleceğe karşı umutsuzluğa sürükler. İstediğimiz üniversiteyi kazanamayınca, beklediğimiz terfiyi alamayınca ya da bizi sevmesini beklediğimiz kişiden duygularımıza karşılık alamayınca büyük yıkımlar yaşarız. Beklentilerimizin büyüklüğüyle doğru orantılı olarak yaşadığımız yıkımların şiddeti de artar. Gerçekleştiremediğimiz beklentilerimizin çoğu başka insanlardan beklediklerimizidir… İnsanı özellikle başka insanlardan olan beklentileri üzer… Duygusal olarak bağlı olduğumuz insanlardan daha çok şey umarız. Örneğin sevdiğimiz kişinin de bizi sevmesini bekleriz… Ailemizin ve arkadaşlarımızın her koşulda yanımızda olmasını bekleriz… Çoğu zaman beklentilerimizin gözümüze indirdiği perde nedeniyle göremesek dahi her insanın doğası birbirinden farklıdır ve kimsenin bizim beklentilerimizi karşılamak gibi bir zorunluluğu yoktur. Bu kişi annemiz, babamız, en yakınımız, hatta ve hatta en sevdiğimiz olsa bile… Beklentisiz bir hayat düşünmek mümkün değildir, sonuç olarak yarını düşünmek dahi bir beklentiye sahip olmaktır. Beklentisiz bir hayat sadece seyirci kalmak, hayatta yaşayabileceğimiz başarısızlıklara karşı elimizde bahanemiz ile hazır beklemektir. Düşük ya da hiç olmayan beklentiler hayatımıza kalın çizgilerle sınırlar çizer. Beklentilerden vazgeçmek, hayal kurmaktan da vazgeçmek demektir. Hayatı sıradanlaştırır ve daha fazlası için çalışmamızı engeller. Kısa vaade de mutlu olmayı vaat etse dahi uzun sürede mutluluğu yakalamamızı engeller. Beklentiler asla azaltılamaz ancak herkesten her şeyi beklememek gerektiğini öğreniriz, gerçekçi beklentilere sahip olmamız gerektiğini anlarız zamanla. Hayalperest tutumlardan kaçınmalı, hayatın her zaman bizim istediğimiz gibi süregelmeyeceği gerçeğini kabul etmeliyiz. Gerçekçi beklentiler içine girmek bize ayrıca katkı sağlar. Hayatımız hedeflerimiz ve beklentilerimiz ile anlamlı hale gelir. Beklentilerimiz için savaştıkça hayata daha çok, daha sıkı ve istekle tutunabiliriz. Ümitlerimize ulaşabilmek için ne kadar çok çaba gösterirsek, o kadar çok ileri gideriz. Çaba göstermek bizi hayatta aktif bir konuma getirir. Daha çok üretir, hayatta daha çok söz sahibi oluruz. Her yeni güne umutla başlar, yaşadığımızı daha çok hissederiz. Sonuç olarak bence gerçekleştiremeyeceğimiz beklentiler peşinden koşmaktansa, kendimize gerçekçi beklentiler belirleyerek onlar için çabalamaktan asla vazgeçmemeliyiz… Çabalamak, hayatımıza anlamlı hale getirir. Hayattan beklentisi olmayan bir insan, hayatta asla daha iyisi için çabalamaz. Varacak bir durak noktası olmadan, kendi hayatında amaçsız bir yaprak gibi oradan oraya savrulur… Hazal YEŞİLKILIÇ Ömer Musa BattalBilinmezliğimSen benim kim olduğumu biliyor musun?Bu soru insanlar tarafından başka insanlara genellikle kendi önemini ve kendisinin hafife alınacakbirisi olmadığını belirtmek amacıyla sorulur; ama benim böyle bir amacım yok. Ben sadece merakediyorum, kim olduğumu biliyor musun? Peki, ben seni biliyor muyum? Birinin ismini bilmek, oinsanı bilmek midir? Böyle bir soruya nasıl cevap verilebilir? Birisini biliyor olmak ne anlamagelir?Çok soru sordum, af buyur kıymetli okuyucu. Ancak merak etme, seninle ilgili bir şeybildiğim için bu soruları sormadım. Senin de beni bildiğini düşünmüyorum. Zaten bence kimsekimseyi tam manasıyla bilemez, böyle bir düşünceyi benimsemiyorum. Ben kendimi tam olarakbildiğimi düşünmüyorken nasıl olur da bir başkası beni tam olarak bilebilir? Ben kendi kendimibilmek için bile yeterli olamazken, başkalarını bilmek benim ne haddime? Bilmediğini bilmekerdemdir, işte bunu biliyorum.İrem Uşar'ın “Ben Ayrıkotu” adlı romanında bir genç tanımadığı, bilmediği insanlaramektuplar yazıyor, onlara düşüncelerini anlatıyor. Mektup yazdığı insanlar da onu bilmiyorlar. İkitarafın da birbirini bilmediği bir iletişim; ama yine de bir iletişim. Genç bu mektuplar sayesinde oinsanların hayatında bir yer edinmeye çalışıyor, onlar tarafından bilinmese bile.Günlük hayatımda bir sürü insanla karşılaşıyorum. Bazıları biraz daha yakından tanıdığıminsanlar: ailem, akrabalarım, arkadaşlarım... Onları bile tam olarak bildiğimi söyleyemiyorum.Bunlar haricinde kaldırımda yürürken geçtiğim, otobüse beraber bindiğim, devlet dairesinde beraberkuyrukta beklediğim bir sürü insan oldu. Pek çoğunu bu karşılaşmalardan sonra bir daha hiçgörmedim. O insanları hiç bilmedim ve hayatımda onların yeri sadece bu karşılaşmalar oldu. Benimyaşamımda onların başka hiçbir yeri olmadı, ve ben kendi 'çok önemli' işlerime ve hayatıma devamettim. Ama şimdi düşünüyorum da, onlar da benim gibi insanlar. Kendilerine göre 'çok önemli'işleri, dertleri var; ve ben de onların hayatında bu karşılaşmalar dışında hiçbir yere sahip değilim.Üstelik dünyada herhangi bir sebeple ve herhangi bir yerde henüz karşılaşmadığım milyarlarcainsan var. Muhtemelen büyük çoğunluğuyla bir karşılaşmam bile olmadan bu dünyadan göçüpgideceğim. O insanların hayatında bir karşılaşma kadar bile yerim olmayacak, benim hayatımda daonların bir yeri olmayacak. Bırakın tam manasıyla bilmeyi, isimlerini bile bilmediğim ve ismimibile bilmeyen bir sürü insan ile aynı dünyada bir hayat sürüyorum. Benim ölümüm onlar için hiçbirşey ifade etmeyecek, tıpkı benim de onların ölümünden habersiz bir şekilde yaşamaya devamettiğim gibi. Beni bilmeyenlerin sayısının yanında en azından ismimi bilenlerin sayısı bile o kadarönemsiz kalıyor ki. Aslında bilinmeden bu dünyaya gelmiş, bilinmeden yaşamış ve bilinmedenölmüş olacağım.Bu düşünceler başta biraz içimi karartıyor, ancak sonradan kendimi teselli ediyorum. Budünyadaki varlığımın bilinmesi aslında çok da önemli değil. Önemli olan, varlığıma kendim biramaç bulabilmem ve o amaç uğrunda hayatımı sürdürebilmem. Ben kendime iyi bir insan olmaamacını koyar ve buna uyabilirsem, bu hem beni mutlu edecek hem de en azından tanıdığım vekarşılaştığım insanların hayatlarında güzel bir iz bırakabilmemi sağlamış olacaktır. Ayrıca bir insanıhiç görmemiş olmam da aslında onun hayatında hiçbir yerimin olmayacağı anlamına gelmeyebilir.Tıpkı adı geçen romandaki gencin tanımadığı insanlara yazdığı mektuplarla onların hayatındakendisine bir yer bulması gibi; ben de belki bir yardım kuruluşuna yapacağım gönlümden kopan birbağışla dünyanın daha önce hiç gitmediğim bir yerinde; beni daha önce hiç görmemiş, adımıduymamış, kim olduğumu bilmeyen bir fakirin, bir afetzedenin, bir mazlumun yüzünde birtebessüme vesile olabilir, onların hayatında beklediğimden çok daha büyük bir yer tutabilirim. Oinsanın bir hayır duası yeterlidir, beni bilmesine gerek var mı?Sen benim kim olduğumu biliyor musun?Kaynak:Uşar, İ. (2015). Ben ayrıkotu. İstanbul: On8Mehmet Efe Lorasdağı Karantina Günlerinde Hasret Şu an içinde bulunduğumuz günlerde sanırım hepimiz aynı duyguyu sonuna kadar hissediyoruz: Hasret. Özgürlüğümü kaybettiğim ve dört duvar arasına sıkıştığım bu günlerde Ahmed Arif’in Hasretinden Prangalar Eskittim kitabında ifade ettikleriyle kendimi kolayca özdeşleştiriyorum. Elbette tıkılı kaldığım bir odadan dışarı çıkamamak Ahmed Arif’in hapiste geçirdiği günlerle bağdaştırılabilse de ikimizi asıl bağlayan nokta sevdiğimizden uzak kalmak bence. Uzak kalınan her şeye değişen boyutlarda hasret duyulur bence. Şu an son Türkçe yazımı yazarken bile Türkçe dersine değişik bir hasret duyduğumu söyleyebilirim örneğin. Bununla beraber hasret duyulan şey zaten onu görmediğin her an özlenen türdense hasret farklı boyutlara ulaşıyor. Bu hasrete Ahmed Arif’in yaptığı gibi onun düşüncesine sarılarak dayanıyorum. Derdin aynı zamanda kendi dermanı olması hasret duygusunu en güzel şekilde ifade eden tatlı bir ironi bence. Hasret duygusunun bir başka ironisi de henüz birlikte yaşamadığınız ancak birlikte yaşayacağınıza emin olduğunuz şeylere de hasret duyabilmeniz: Kampüste havanın en güzel olduğu zaman çimlerde yan yana oturmak mesela ya da çiçek açmış ağaçların altından yürümek… Hasret duygusunun bir başka ironisi olarak şu anda evden dışarı çıkamazken bahara hasretimi örnek verebilirim. Bahar mevsimiyle aramız genelde iyi olsa da bahar alerjim ilişkimizi zaman zaman oldukça zor durumlara sokuyordu. Ne yazık ki şu anki tutsaklığımda kırk yıllık dostum beni ziyarete gelmiş de ben onu karşılayamamış gibi hissediyorum. O, açan her çiçekle ve ortada dolaşan her arı ve kuşla beni arıyor. Sanki bahar mevsimi güneşe rica etmiş her zamankinden daha parlak ışıması için, bu aydınlıkta eski dostunu daha kolay bulacağını düşünerek. Keşke bahara, arılara ve çiçeklere söyleyebilseydim bu durumun benimle alakalı olmadığını. Kuşlara durumu açıklayamadığıma pek üzülmüyorum açıkçası çünkü onlarla aram limoni. Odamda sıkışıp kaldığım bu günlerde ders çalışırken odamın penceresinin pervazına konan kuşları kıskanıyorum en çok. Benim haftalardır mahkum olduğum odam, onların yalnızca eğlence olsun diye gözlemlediği yüzlerce manzaradan sadece biri. Kuşlara duyduğum bu kıskançlık, karantinadan önce onlara karşı hissettiğim olumlu duyguları silmeye başladı. Ben bu yazıyı yazarken dışarıda öten kuşun benimle alay ediyor olduğuna iyice ikna olmaya başladım mesela. Belki penceremin pervazındaki güvercinin bir sonraki istikameti onun penceresi. Herhangi bir güvercinin onu istediği zaman görebilecek olması ancak benim kavuşmak için aylarca beklemem gerekmesi beni kuşlara düşman eden bir başka etmen. Bununla beraber esaretim bittikten sonra kuşlarla barışacağımı düşünüyorum, bizi barıştıracak şey ise ona ve özgürlüğüme kavuşmanın sevinci olur herhâlde. Özgürlüğün değerini ilk kez anladığımı düşünüyorum. Çeşitli kısıtlamaları olsa da günlük hayattaki kısıtlı özgürlüğümün paha biçilmezliğini bana bu esaret günleri anlattı. Önceleri hapis cezasının ne kadar vahim olduğunu anlayamazdım, hatta oldukça insaflı bir cezalandırma yöntemi olduğunu düşünürdüm. Ne var ki özgürlüğünün dış bir etmene tam anlamıyla bağlı olması şu an anlıyorum ki bir insana verilebilecek en ağır cezaymış. Özellikle dışarıda beklediğiniz ve onun da sizi beklediğini bildiğiniz biri varsa ve bu özgürlük kısıtlaması aranıza giriyorsa cezanın ağırlığı daha da katlanıyor. Her ne kadar kavuşacağınızı bilseniz de aradaki zamanda esaret hayatına sabretmek gerçekten yorucu bir süreç. Buna karşın olaylara olumlu bakmayı seven biri olarak bu ayrı geçen günler onunla geçirdiğimiz zamanın ve özgürlüğün değerini bana hatırlattığı için bu karantina günlerinin iyi tarafına odaklanmak istiyorum. İyi yanına odaklansam da şunlara hasretimi unutmak istemiyorum: Ona, özgürlüğüme ve bir Türkçe yazısını son gün tatlı bir endişe içinde yetiştirmeye. Kaynakça: Arif, A. (2017). Hasretinden Prangalar Eskittim. İstanbul: Metis Yayınları. Müge CABAR 21201371 TURK 102-24 Gönenç TUZCU 26.09.2014 Doğmamış Çocuğa Mektup/Oriana FALLACİ Doğmadan Yıkılan Hayaller Toplumlardaki normlar bir kadının ve doğmamış bebeğinin katili olabilir mi? İtalyan feminist yazar Oriana Fallaci’nın 1975 senesinde bir kadının yaşadığı zorlukları anlattığı bu kitabın 39 yıl sonra da kadınların aynı zorluklarla aynı şekilde yüzleşmek zorunda olması kadının dünya üzerindeki rolünün değişmediğinin bir göstergesi olabilir mi? Kadın olmanın her çağda zor olduğu bir dünyada bir kadının özellikle de hamile bir kadının kendini ve bebeğini hayatta tutma ve kabul ettirme mücadelesini konu alan bu kitap günümüz dünyasına kadın gözünden ışık tutan bir eserdir. Erkek egemen bir dünyada kadın olmanın cezasını çekmek zorunda kalan bir insanın yaşadığı zorluklar felsefi bir dille yazılmış olmasına rağmen çok akıcıydı. Kitapta anlatılan kadınına dair yok denecek kadar az bilgi olması karakterle benim aramdaki duvarları yıkarak kendimi onun yerine koymamı kolaylaştırdı. Evlilikten önce kadının hamile kalması günümüzde olduğu gibi o zamanda da de pek hoş karşılanmamaktadır fakat sırf kadının anatomik yapısı sebebiyle bebeği taşıyor olması kadını günah keçisi yapmaz. Kadın bebeğiyle konuşurken aslında kendi içsel hesaplaşmalarını yapmaktadır. Toplumda kadın ve erkeğin oynadıkları rolün ne kadar adaletsiz olduğunu hamilelik konusu üzerinden bana bir kere daha gösteren bu kitap kadın olmanın zorluğunu bir kere daha gözler önüne sermiştir. Erkeğin bebeği istememesi onu bebeğin babası olmaktan muaf kılıp toplumun gözünde aklarken, kadının bebeği istemesi fakat toplumun bu gerçeği bu şekilde algılamaması bir bebeğin hayatını kaybetmesine sebep olmuştur. Kitaptaki kadın karakter sürekli bebeğine dünyanın zalimliğini ve kadın olmanın zorluğunu anlatmıştır. Eğer dünyaya kadın olarak gelirse yüzleşmek zorunda kalabileceği şeylerden bahsetmiştir. Bebeğin düşme riskinin ortaya çıktığı zaman bu bana bebeğin kız olabileceğini düşündürmüştür çünkü annelerin ruhsal durumunun bebeklerini etkiledikleri günümüzde bilinen bir gerçektir. Kitabın sonunda bebek anne karnında öldükten sonra annesinin bayılması ve hayalinde bebekle konuşması ve bu konuşma sırasında bebeğin annesini terk etmesine gerekçe olarak annesinin dünya hakkında güzel şeyler anlatmadığını söylemesi bu görünmez bağın bir çeşit kanıtıdır fakat ailesinden başka kimseden ne maddi ne de manevi anlamda yardım alamayan bir kadının bebeğiyle bu şekilde konuşması kadının değil toplumun suçudur. Kadının bebeğin babasından, arkadaşlarından ve iş yerinden destek görememesine rağmen güçlü durmaya çalışması ve bunun sonucunda bebeğin 10 haftalıkken düşme tehlikesi geçirmesikadının bebeğine daha fazla tutunmasını sağlamıştır. Anne olmanın zorluğunu daha bebek doğmadan fazlasıyla yaşamak zorunda kalan kadın toplumun gözünde ahlaki açıdan zayıf halka olarak görülmesi ve buna rağmen kadının yılmadan çabalamaya devam etmesi kadına saygı duymamı sağlamıştır. Günümüzde sadece Türkiye’de değil dünyanın pek çok yerinde neredeyse yarım yüzyıl önce var olan düşüncenin devam etmesi, dünyamızın kadın-erkek eşitliği hakkındaki görüşlerinin hala aynı olduğunu gözler önüne sermiştir. Günümüzde bu konuda modernleşen tek şey kadınların artık açıkça damgalanması değil kitapta da olduğu gibi toplumda ötekileştirilmesidir. Sadece evlilik kurumu adı altında olmadığı için hem annenin hem de doğmamış bir bebeğin ahlaki normlar adı altında topluluklar tarafından laflarla ve davranışlarla linç edilmesi ve erkeklerin bundan yara almadan kurtulmalarını etkili ifadelerle anlatan Fallaci hem kendi hem de toplumun değer yargılarını sorgulamamda bana yeni bakış açılar kazandırmıştır. Kitabın sonunda bebeğin ölmesi ve annesinin gördüğü sanrılar sırasında bebeğiyle konuşmasını gözlerim dolarak ve kalbim sızlayarak okuduğum için bebeğe karşı kendimi de sorumlu olarak gördüm. Eğer toplumlar gerçekten bahsedilen kadın-erkek eşitliğini sağlamazlarsa bu ölen son bebek olmayacaktır. Ütopik Gerçekler: İdeal Kanıt Bilgehan Salih Uyhan En güzel ütopya Platon’un hayalindeki ‘Devlet’ miydi acaba? İnsanların doyumsuzluğu gereği her insan hayatta her şeyin en iyisini ister. Bunu isterken hayatın kendisinin, en iyi eylemlerin gerçekleştiği ortamların da en iyi olmasını ister ve kendi kafasında kendi en iyilerine göre bir ütopya kurar. Kimse kimsenin ütopyasını yargılayamaz ve bu durum herkese göre değişir. Her ne kadar bu durum tamamen öznel bir olay olsa da ya da ben öyle olduğunu iddia etsem de “Evet bu olması gereken, ütopik, ancak ideal bir statü” dediğimiz bir ütopya profili var: Platon’un Devleti. Peki bunu bu kadar kabul görünür kılan ne diyeceksiniz. Zamanın filozofu öyle bir kanıtlara dayandırarak ideal profil çizmiş ki incelerken çürütüp “Hayır bana göre bu böyle değil” diyemiyorsunuz. Günümüze kadar birçok yazar ve düşünür tarafından tekrar tekrar yorumlanan bu ideal profil bizleri günümüzde yaşanan olayları bile yorumlatabilirken bulduruyor. O zaman ki yaşam standartlarına kıyasla bugün bile eğitimimizin, odaklanılması gereken sınıfın, savaşların ve ordu kavramının nasıl düzenlenmesi gerektiğini Alain kitabında çok güzel gösteriyor. 21.yüzyılda hala belli bir adı her ne kadar aristokrat kesim olmasa da kendini gösteren düşünen, elit kesimin yönetimde ne kadar söz sahibi olmadığını ama olması gerektiğini; bir ülkenin(ÇİN) ekonomik statüde bir anda kapital seviyesinin artmasının dünyada oluşabilecek yan etkilerinin; yeniden bir ülkenin birbirleriyle büyük bir savaş halindeyken (RUSYA-AMERİKA SOĞUK SAVAŞ) yaşanan çağa yan etkilerinin nasıl olduğu, olabileceği, olması gerektiği bu ütopya da çok güzel sergilenmiştir. Peki bu ütopya bence neden mi önemli? Benim de kendi kafamda canlandırdığım kendi ideal yaşantım elbet var ve sadece hayalini kurup bir gün gerçekleşebileceği ümidi bile beni mutlu edebiliyor. Öyle mutlu edebiliyor ki o hayali yani kendi ütopyamı gerçekleştirme yolunda beni motive ediyor. Tıpkı kapitalist dünyanın gerekliliği gibi eğer çok çalışırsan çok elde edersin mantığı aslında… ancak bu sefer çok elde etmek için değil kendi en iyimi elde etmek için çabalıyorum bir bakıma. Sadece benim için geçerli olan bir durum değil tabi ki bu; etrafımızı, yaşadığımız toplumu incelediğimiz de herkesin kendi en iyisini yani kendi ütopyasını yaratıp gerçekleştirmek adına çabaladığını net bir biçimde hem sorarak hem gözlemleyerek öğreniyoruz. Bu sonuçlara da aslında yine Alain “Devlet”i yorumlarken değiniyor ve bunu yaparken yine Platon’un çağlar öncesi düşüncesinde bile insanlarda bu çabanın hep olduğundan bahsettiğini gösteriyor. İnsanlar için kendi ütopyalarını şekillendirirken bu ütopyadan, bu ideal devletten, bu ideal düşünceden yaralanmalarının sebebi de tam olarak işte bu: Her şeyin istisnasız ön görülüp yazılmış olması, kendi benliğimizin dış bir gözden görülüp yorumlanması… Bu yorumlardan ve ön görülerden feyz alıp hayata aslında bir bakıma daha sıkı tutunmamız kendi ideallerimizin peşinden koşmaya değer kılıyor ve kendi ideallerimizin peşinden koşmamız her ne kadar ‘ütopya: erişilemez ideal olan’ anlamına gelse de bizleri bu noktada erişmiş sayıyor. Eğer her şeyi birçok felsefi görüşe göre mutlu olmak için yapıyor isek işte bu tam mutluluğun anahtarı ve ardından koşulması gereken bir yol. Fakat bunun için önce bir ideal belirlemek ilk adım. Bu yazıyı yazmamdaki amaç her insanın içinde olan ama toplumsal kabul gereği farkında olmadıkları, daha küçük yaştan itibaren şekillendirmeye başladıkları, dillerde “ideal” diye dolanan ütopyaların önemini göstermekti. Bunu yaparken Alain’in Platon’un ne kadar şeyi bugün bile gösterebildiğini ve yaşanan olayların ütopyalarımızı nasıl etkilediğini gösteren yorumundan yararlandım. 1 Esra Nilüfer Keskin 21300708 TURK-101 014 23.12.2014 Başak Berna Cordan DUYGULARIN RENGİ 2012 yılında “BET En İyi Film Ödülü”nü alan The Help filmi,Kathryn Stockett’ın The Help adlı romanının uyarlamasıdır. The Help adlı Amerikan romanından uyarlanan filmin yönetmeni, Tate Taylor olan filmde zenci halkın kölelikten 2 KESKİN kurtulmasına rağmen kölelerin yasalarla beyaz halktan ayrı tutulduğu ve keyfi olarak hizmetçi çalıştıranları anlatan bir dönemi izliyoruz.Adaletsizliğin ve renk ayrımcılığının öne çıktığı o dönemi izlerken etkilenmemek çok zor. Öncelikle Jackson kasabasında,kadınların zamanının çoğunu çay partileriyle ve dedikodu yaparak geçirdikleri bir ortama tanık oluyoruz.Kadınlar bunlardan vakit bulamayıp çocuklarına zaman ayıramadığı için zenci hizmetçiler çocuklarıyla ilgilenmişlerdir ve bu çocuklar üzerinde yadsınamaz etkileri olmuştur.Zenci hizmetçiler,çocuklara annelerinden daha fazla ilgi gösterip onlarla ilgilendikleri için çocuklarla aralarında derin bir bağ kurmuşlardır.Belki de bu yüzden çocuklar,hizmetçileri anneleri gibi görmüşler ve onlara hep ihtiyaç duymuşlardır.Öte yandan,kasabaya gazeteci olarak gelmiş beyaz bir kadının diğer beyaz kadınlardan nasıl farklı olduğunu izliyoruz.Kendini siyah hizmetçilere karşı sorumlu hisseden ve onların yanında olup,onları desteklemek için arkadaşlarını karşısına alan güçlü bir bayan.O dönemde rastlanması nadir bir durum.Böylesine bir baskının ve ten renginden dolayı ezilmiş bir kesimin yanında olmak çok zor bir şeydir. Ten farkından dolayı sınıfsal kodlar arasına sıkıştırılıp aşağılanmak hiçbir insanın hak edeceği bir durum olamaz ve olmamalıdır.Çünkü insanların doğuştan seçme şansı olmadığı ırk,cinsiyet ve en önemlisi ten rengi gibi kavramlar üzerinden ayrımcılık yapılması oldukça kırıcı ve yaralayıcı.İnsanları bu şekilde sınıflandıranlar belli başlı tabuların altında kalırlar. Medeni bir dünyada yaşanmaması gerektiğini düşündüğümüz bu durumun ne yazık ki geçmişte yaşanmış olduğuna tanık oluyoruz.Ten renklerinden dolayı sınıflara ayrılan ve insan yerine bile koymayıp aşağılanmak,insanlığın yaşam felsefesine ve özgürlük düşüncesine de ters düşmektedir.Bu kadar ezilmişliğe rağmen The Help’de de gördüğümüz gibi sınıflandırılan kesimin büyük bir çoğunluğu yaşanılanlara ve onları bu duruma sokan beyazlara boyun eğmişlerdir.Dönemin şartları,toplumsal baskı ve işsiz kalma korkusu zencilerin kaderlerine razı olmasına yol açmıştır.Belki de onları desteklemesi gereken bir şey ya da biri lazımdı.Bu da The Help’deki gibi beyazların arasından biri olması gerekiyordu.Onların ne kadar değerli ve önemli bireyler olduklarını hatırlatan biri. tek taraflı bir hedef tamamlanmış bir başarı sayılmaz.Özgürlük için somut olarak değil ama manevi olarak savaşan siyahların olması bu dönemde yeterli olmazdı çünkü beyazların da süregelmiş bu ırkçılıklarını ve tabularını yıkması gerekirdi.The Help’deki Skeeter isimli karakter bu durumun en güzel örneğidir. Beyaz arkadaşlarının evine gidip onlarla konuşması,siyahların yaşadıkları bu zor dünyayı,kabul edilemez ayrımcılığı tabularını yıkması için arkadaşlarına anlatması 3 KESKİN bir beyaz olarak yapılması gereken en doğru şeydi. Her ne kadar geçmişte ve günümüzde bizim ülkemizde böyle bir durum yaşanmamış olsa da,dünya vatandaşı olarak ve insanlık adına duyarlı olmak gerekir.Keşke o dönemde bunlar yaşanmamış ve o dönemin insanları kırık bir kalple bu dünyadan ayrılmamış olsalardı.Fakat; bazı şeyler yaşanmadan ders çıkartılmıyor.Bu en çok insanlık,adalet ve özgürlük adına çıkartılması gereken çarpıcı bir dersti.Umarım bundan sonra da ten farkı,cinsiyet ya da ırk gözetmeksizin birbirlerini insan oldukları için seven insanlar olur. Kaynak: The Help.Taylor Tate.2011. DVD. http://en.wikipedia.org/wiki/The_Help_%28film%29 Metehan Kaya VAR OLMANIN DAYANILMAZ AĞIRLIĞI Var olmanın dayanılmaz ağırlığını her bir hücremle birlikte sırtlanmış durumdayım. Gözkapaklarımdan ayak uçlarıma kadar bir uzvumla tam anlamıyla bir hezimeti yaşamaktayım. Yaşamak... Cümle içinde kullanması bile yeterince tuhaf geliyor. Öylesine hakkını veremiyorum işte bu eylemin. Öylesine yaşıyor gözüküyor fakat öylesine yaşamıyorum. Her bir hareket sanki yorgun bedenimin sular seller gibi ezberlediğinden ötesi değil. Öylesine hissetmiyorum. Başıma gelen her şey herhangi bir tesadüften başka bir şey değil. Öylesine inanmıyorum. Tüm bu sorumluluklar sırtıma bağlanmış koca koca taşlardan başka bir şey değil. Öylesine taşıyamıyorum. Söylenebilecek her söz bir avuç saçmalıktan başka bir şey değil. Öylesine söyleyemiyorum. Ve yazmaya çabaladığım bu aciz yazı da düşüncelerimin onda birini bile toparlayacak bir güce sahip değil. İşte, öylesine yazamıyorum. Görevler dünyasındaki bilmem kaçıncı yılım. Hâlen ayak uydurup uyduramadığımı soracak olursanız size verecek herhangi bir tatmin edici cevabım yok. Varsa da henüz haberim yok. Haberim olmasına gerek var mı, açıkçası bu konuda da biraz şüphelerim var. Tanımadığımız biri veya birileri tarafından ruhumuza ötelenmiş veya omuzlarımıza bağlanmış bu görevleri yerine getirme gayreti içerisinde geçmeye çalışan sürece “ömür” diyoruz. Eğer şanslıysak ve bu süreçte nefes almayı üstüne bir de vermeyi başarabiliyor, yanında ek olarak bu eylem dizisini tekrarlayabiliyorsak da adı “yaşam” veya “hayat” oluyor. Sonra soruyorum kendime, gerçekten bu hayatı arzulayabilir mi bir insan? İhtimal veremiyorum. Kafamın içindeki herhangi bir kıvrıma oturmuyor. Dolayısıyla arzulayamıyorum bu hayatı ve yarına uyanmak için bir sebebim kalmıyor. Söyler misiniz? Kim başkalarının iki bin yıl evvel koyduğu kurallarla bir oyun oynamak ister? Dahası kim bu çeşit adaletsiz bir oyunda birinci gelmeyi hayal edebilir? Peki eğer kazanan olmayacaksam tüm bu yorgunlukların, gürültülerin, anlamsızlıkların ve yazamamanın ne anlamı olabilir ki? Uğraşmam gerektiğini belirten bu sonsuz ve sıkıcı ısrarlar neden? Nereden geliyor bu bağlılık bu dünyaya? Dışarıdan bakan biri sizinle var olmuş zannedecek bu dünyayı. Halbuki kısacık konaklayacağımız bir durak burası hepimiz için. Şimdi durun ve bir kez daha düşünmeyi deneyin. Hakikaten değecek mi bu varlığa? Farz edelim ki cevabınız “Değecek” oldu ve tebrikler, muhteşem bir şekilde “var oldunuz”. Artık toplum, devlet veya herhangi bir özne tarafından ruhunuza ve bedeninize çelik kancalarla asılacak sıfatları ve beraberinde getirecekleri sorumlulukları kaldırmaya çabalayabilirsiniz. İşin güzel yanı ise ömrünüzün, nefes alıp vermeyi unutmadığınız sürece hayatınızın, geri kalanında ulaşmaya çabalayacağınız ancak hiçbir zaman tamamen elde edemeyeceğiniz nur topu gibi bir amacınız oldu. Yatın kalkın, yiyin için, dönüp durun, bir de bu amaca doğru koşturun. Koşturun çünkü ilk adımını zor bela atlattığınız var olma denkleminin her bir çözüm adımı için apayrı zorluklarla karşılaşacaksınız. Ancak şikâyet etmek yok! “Değecek” cevabını veren de sizden başkası değildi çünkü. Eğer var olmanın ağırlığına değecekse etinize etinize batan tüm bu kancalara katlanmak durumundasınız. Eğer canlı veya cansız herhangi bir özne tarafından adınızın anılmasını bu kadar önemsiyorsanız tüm bu ağırlıklarla başa çıkmak durumundasınız. Eğer yaşamak eyleminin hakkını böyle verebileceğinize inanmış ve iman etmişseniz bulunduğunuz bu yoldan sapmadan dümdüz ilerlemelisiniz. Ben katlanmak zorunda değilim. Ben başa çıkmak zorunda değilim. Ben ilerlemek zorunda da değilim. Çünkü tüm bunların var olmaya değeceği cevabını vermedim hiç kimseye. İşte tam da bu yüzden rızam alınmadan omuzlarıma bağlanmış ağırlıkların hepsiyle birlikte bir iskele üzerindeyim. Bu dünyada yaşamak eyleminin hakkını veremiyorum. Erkan BAYRAM 21602564 Turk 101-52 1. Ödev RED KİT'İN İTALYASI İtalya'yı gezerken aklımın bir ucunda Belçikalı çizer Morris'in meşhur çizgi roman serisinin sayfaları vardı. Emin olun başlarda ben de anlam veremedim bu denli güzellemeler dizilen bu ülkeyi gezerken neden aklımda sürekli Red Kit'in olduğunu ancak ilk gecemde sebebini anladım.Hatırlarsınız Red Kit'in gittiği her kasabada evler ,salonlar,şerifin ofisi yani her şey dışarıdan iki katlı gibi durur fakat hayat giriş kattadır.İkinci katlar sadece bir sıra tahtadan ibarettir.İşte Roma,Floransa ve Venedik de aslında tam olarak öyleydi. Muazzam mimari ve doğal güzelliğe sahip olmasına rağmen sahipsizdi İtalyan şehirleri.Her birinin üstünde "vahşi batı"nın akbabası turizm geziyordu.Ölü diyerek yanlış anlaşılmak istemem boş sokak görmeyi bırakın boş dükkan dahi göremiyordum kafeler,restoranlar hediyelikçiler hepsinde hareketlilik vardı ama üst katlar karanlıktı ,sessizdi.Şehirlerde yaşam sadece ticaretten ibaretti.Ev,okul gibi hiçbir sosyal yapı yoktu.A'dan z'ye şehirler konukları için düzenlenmişti.Şehirler konuklarıyla dolup taşsa dahi sahipleri yoktu.Bu da bana göre o yüzyıllık yapıların her birinin dekorlaşmasına yol açmıştı. Hiçbiri turistlerin çektiği resimlerin arka planından öteye gitmiyordu. Etrafındaki yoğun kalabalığa rağmen karanlık üst katlar,Roma,Yazarın kendi çektiği fotoğraf,26 Temmuz 2017 Bu şehirlerin "vahşi batı" benzerliğinin aslında bir iki yapıdan ibaret olmadığı fark etmem uzun sürmedi. Hele de Roma'da İngilizce konuşarak bir Hintli satış elemanından bilet almaya çalışan bir Türk olarak. Bir ana sığan dört farklı millet ,iki farklı kıta ve beraberlerindeki kültürleri...Şunu fark ettim o an İtalya'yı Red Kit'in evrenine yaklaştıran bir diğer unsursa göçtü.Roma'da Floransa'da dünyanın dört bir yanından daha iyi bir hayat umuduyla gelen göçmenlerle doluydu.Göçmenlerin kimisi garlarda yatıp kalkıyordu kimisi İtalyanların bu ölü 1 Erkan BAYRAM 21602564 Turk 101-52 1. Ödev şehirleri sahipsiz bırakmasıyla otel resepsiyonlarından restoranlara kadar hizmet sektörünün her parçasında yer alıyorlardı .Red Kit'te de öyle değil miydi?Yahudi bir tabutçu,Çinli bir aşçı, Meksikalı bir seyis(Morris,1949) ...Bu insanlar sadece umutlarıyla değil kültürleriyle birlikte gelmişlerdi.Bu İtalya'nın büyük şehirlerinin her köşesinde hissediliyordu.Floransa'da bir köşe başındaki falavelcinin nidaları biraz aşağısındaki Yunan restoranından gelen sirtaki ritimlerine karışması dahi İtalya'nın üniter yapısının aksine çok kültürlü bir hal aldığının bir kanıtıydı. İtalya'da Red Kitin nezdinde "vahşi batı"nın izleri yalnızca yapılarda ya da çok kültürlülükte değildi.İtalyanların araç tercihleri de bunu hissettiriyordu."Dört tekerle Düldülü nasıl bağlayacaksın acaba?" dediğinizi duyar gibiyim.Düldül Red Kit için bir ulaşım sağlayıcıdan öteydi özgürlüğünün sembolüydü.Yani bir kasabadaki işi bitince onu insanlardan uzaklaştırmasından bahsediyorum.İtalyanlarsa diğer Avrupa ülkelerinin aksine tercihlerini tek kapılı hatta bazen tek kişilik araçlardan yana kullanmışlar. Bu küçük araçlar şehir içinde hareket özgürlüğü kazandırdığı kadar eskinin şaşalı büyük aile konaklarının aksine artık İtalyanların da Red Kit gibi yalnız ve kalabalıktan uzak bir hayat seçtiklerinin göstergesiydi bana göre. Böyle bi benzetmeyi yapınca "Spaghetti Western" tabiri aklıma geldi.TRT'de pazar sabahlarının değişmez kuşağı İtalyan yapımı vahşi batı filmleri.Aslında aralarında binlerce kilometre olmasına rağmen İtalyanların vahşi batıya olan ilgisi dahi Red Kitin ruhunun Roma da Sezar ile Floransa'da Da Vinci ile Pisa'da Galileo ile gezdiğine en az İtalyan şehirlerinin ölülüğü, çok kültürlülük ve yalnız toplum yapısının işareti araç seçimi kadar destekleyici olmalı.Yoksa neden İspanyol Merdivenlerinden Funda Trevi'ye uzanan aşk filmleri çekmek dururken at üstünde çöllerde gezsinler ki? 2 Erkan BAYRAM 21602564 Turk 101-52 1. Ödev Gezim boyunca İtalya'yı sadece Kolezyum ya da pizza olarak görmemeye çalıştım.İtalya'nın bende yarattığı Red Kit evreni yansımasına kanıtlar aradım.Şimdi ise merakım bunun yalnızca İtalya'yla mı sınırlığı olduğu yoksa tüm Avrupa'yı saran "vahşi batı"lılaşma mı olduğu. Erkan BAYRAM Kaynakça Esin ve Atıf • Morris, Lucky Luke (Red Kit) La Mine d'or de Dick Digger (Dick Diggerin Madeni), YKY, 1949, Seri no:1,Baskı Görsel • İyi,Kötü,Çirkin ,Yön. Sergio Leone,1966 ,Afiş Tas. Tecnocolor,Roma 3 Büşra Nur Yasav 21201348 Aslı Uçar 25 Kasım 2014 Aylaklığa Mola Roma dönemi bir güneş saatinin üstünde şunlar yazıyormuş: “Serius est quam cogitas.” Vakit sandığından da geç. Hastane yatağında, kolu yatağın demirine zincirli olan birinin uyanır uyanmaz aklına gelmesi gereken en son şey, belki de hayatı boyunca göremeyeceği varlığı meçhul bir saatin üstünde yazan bir aforizma olmalıydı. Facebook tüm milletimizi Nietzsche okuyan filozoflar yaptığından beri bilinçaltım alakalı alakasız bir sürü aforizmayla taşıyor. Sokakta yürürken bile “Esnaf, candır.” diyesim; sigaramı içerken, “Parliament Slim içen erkekler için Camel bulamayınca ağlayan erkekleri üzdünüz.” diye bağırasım geliyor. Ama uyandığımda vakit, gerçekten de sandığımdan geçti.Ulan Romalılar bir şeyi de yanlış bilin! diye düşünüyorum. Birkaç saatlik bir kestirme gibi gelen bu uykum, doktoruma göre üç gün sürmüş. Üstelik sanki 78 saat uyuyan ben değilmişim gibi, kafamda sadece migrenimin ayak sesleri duyuyorum. Bir de bu cümleyi. Aman ne hoş… Bu üç günlük koma hâlimin bir nedeni vardı elbet, kolumdaki kelepçenin de bir anlamı. Fakat bunun için öncelikle neler yaşadığımı bilmelisiniz, izniniz olursa anlatmaya başlıyorum: En son okuduğum eserin Cin Ali olmasıyla övündüğüm 2010 senesinin kışının henüz başındayken, numara sırasına göre güzide lisemizin kilerden hallice kütüphanesinin nöbetçisi oldum. Öncesinde asiliğimin somut bir sembolü olarak elimi kitaplara sürmeyeceğime ant içmiştim. İlkem teneffüste okuldan kaçıp da mahalle arasında sigara tüttürmek; ülküm, hocalarla ağız dalaşına girmekti. Ta ki biricik Aysun hocamız yaklaşık dört düzine olan TÜRKÇE-102 YASAV!1kitapları isimlerine göre sıralamamı rica edene kadar. Sen iste ölürüm dedi kalbim, olur hocam diye kekelemekle yetindim ve hemen hummalı bir çalışmaya koyuldum. A harfindeyken başlangıcı Adı: Aylin adlı Ayşe Kulin daha sonra da Aşk adlı Elif Şafak kitabı ile yaptım. Biri kara kaplı üç tane daha Aşk’ tan yerleştirdikten sonra sırada Aylak Adam adlı bir kitap vardı ve bu kitap daha önce duymadığım birine aitti: Yusuf Atılgan. Kitabın ismiyle aramdaki o görünmez bağı hissetmem anlıktı. Ben de Aylak Adam sayılırdım. Sayılmayı bırak, benim hayat felsefemdi Aylaklık. İlk defa bir kitap için perçinlenen merakım onu diğerlerinden ayırdı ve kalanları dizmeye koyuldu. Zaten bu işlem çok da uzun sürmedi. Biricik Aysun Hocam da aferin dedi. Dört mevsimin kışı ile başlıyordu kitap, benim hayatım zaten hep kıştı. Okudukça benzetmekte haklı olduğumu anladım, fakat tek bir farkımız vardı: Onu bilgisi Aylak Adam yapmıştı, beni cehaletim. Bay C. ile fark ettim, insanlara karşı duyduğum nefreti. Neden kaçıp mahalle arasında tek başıma sigara içtiğimi. Neden kimseyi sevemediğimi… Okuduktan sonra ise derin bir boşluk kapladı içimi. Bu aptal kitap, lanet bir Aşk kitabı olsaydı da hiç okumasaydım diye düşündüm hep. Boşuna paylaşmamıştı büyük amcam facebook’ta “ignorance is bliss” diye. Cidden öyleydi. Zaman geçtikçe Bay C.’ den de nefret ettim, ondan çok da kendimden. Aksi, huysuz, nalet bir adam olup çıkmıştım anlayacağınız. Beni habersiz yöneten alışkanlığım, sigaramla, caddede yürürken tüm aylaklığımla, yolun ilerisinde ona denk geldim aniden. Bay C’ e. O paltosuyla, o egoist bakışlarıyla hemen tanıdım onu, otobüs bekleyen yaklaşık otuz kişinin içerisinde. Yanına hızla yaklaşmaya başladım ruh katilimin. Bir şekilde intikamını almalıydım bu hâlimin. Ne varmış hâlinde diye sorabilirsiniz? Ben öyle bir hâle gelmiştim ki artık hayattan en ufak bir tat alamıyordum. Anlaşılamamak korkusu sarmıştı içimi; kimse ile konuşamaz olmuştum. Hayatımda ne olursa olsun, tek kızgınlığım ona idi. Yeterince gülemediğim her TÜRKÇE-102 YASAV!2mutluluk, yeterince ağlayamadığım her üzüntümün sebebi, Bay C.’nin benden aldıkları yüzündendi. O gün benden önce geldi otobüs ve yetişemedim. O an için yetişmek de istemedim pek, bilemiyorum. Ama arkasından bakakaldım uzunca. Bakarken, eğer bir intikam alacaksam küçük bir intikam olmaması gerektiğini düşündüm. Öldürebilirdim. Haftaya aynı gün yine gelecekti. Ummadığım bir şekilde biliyordum. Silah bulmak zaten kolaydı. Mertliğin en çok bozulduğu yıllardı. Devlete göre yaşım küçüktü. Büyük olsa kaç yazardı, birkaç sene yatardım içeride. Türkiye’ de katil olmak kadar kolay bir şey var mıydı? Hem kaybedecek de neyim vardı? Ancak öldüreceksem eğer ona ne söyleyecektim bilmiyordum. Sonuçta duyduğu son sözlerin afili olması gerekiyordu. 5 Nisanın birkaç saati öncesinde aynı yerdeydim. İçimde peygamberle karşılaşan Vahşi tedirginliği vardı. Çok geçmeden Bay C. geldi. Uzun uzun seyrettim onu. Bu dünyada kendime en çok benzettiğim kişi ile en nefret ettiğim kişi aynıydı. Beni en çok anlayacak kişi belki o idi. Ama umursamıyordum. Bir an önce silinsin istiyordum hayatımdan. Cesaretimi topladım ve var gücümle ona dönüp bağırdım: Bay C. sizinle konuşacaklarım vaaar! Neden öyle bağırmıştım? Diğer yüzlerce göz gibi izliyordu beni. Belli ki üstüne alınmamıştı. Bense nefes nefese ona bakıyordum. Kalbim ise sanki oradan kaçıp kurtulmak istiyordu, böyle atmasının başka sebebi olamazdı. Silahıma doğruldum fakat kımıldayamadım. Benden habersiz, kalbim atmasına başka sebep bulmuştu, 16’sında kalp krizi gibi. O gün orada, ne onu öldürebildim, ne de vaat ettiğim gibi konuşabildim. Son hatırladığım ise yere yığılırken yanıma koşmasıydı. Yardım etmek için. TÜRKÇE-102 YASAV!3Ruh Ölmez, Hayat KoşulmazRuhi Mücerret, farklı anlatımı ve ilginç konusuyla apayrı bir gerçekliğin anlatıldığı birroman adeta. Gerek karakterlerin ilişkileri gerek özellikleri olsun, ince ve bir o kadar da alaycı birkurgu. Ruhi Mücerret'in yaşamının girdiği hâllerin ilginçliği hepimizin yaşamıyla aşık atacakdüzeyde. Günümüzün karmaşası, kararsızlıkların getirdiği ruh hali adeta bilerek düzenlenmiş, ustabir aşçının elinden çıkma bir pasta gibi, rutin kavramı ise sanki pastanın üstündeki çilek. Ancak budurum Ruhi Mücerret için tam tersi şekilde gerçekleşiyor. Yüz yaşında olup İstiklal Harbi'nin songazisi olmasına rağmen yaşına tamamıyla aykırı, rutine yer olmayan, soluk soluğa bir romandakarşımıza çıkıyor. Hikaye bir anlamda ruhun yaşlanmadığını anlatıyor. Her ne kadar beden aksasa,kalp teklese de ruh hep enerji dolu olur. Ayrıca bedenin genç olup ruhta enerji kalmaması durumuda söz konusu, ne yazık ki. Yaşamdan keyif almıyorsa insan, alamıyorsa, ruh gitgide yaşlanır amageri dönüşü olmayacak şekilde değil, tutunacak bir şeyler arayarak düşercesine. Hayatta bazı anlar gelir içimizin enerjiyle dolduğunu hissederiz. Civan Kazanova'nın SerpilSilahlıperi'ye olan sevgisi gibi aşklar insanın kalbine yaşamı doldurur. İnsanın içindeki ışık sönsebile aşk ne kalpleri yakıp ateşle can bahşetmemiştir ki? Taş duvarların arkasına saklansa bile biryolunu bulur gelir aşk, hayatı yaşanabilir kılan şeylerden belki de en inatçısı. Ruhi Mücerret'inAzrail'e olan inadı gibi bir inat bu. Ölmemeye ant içmiş karakterimizin başından geçen olaylar gibiilginç. Kitapta geçen bir cümle “Lakin... Bilmecenin cevabı bilmecemsi olmamalı değil mi?” (RuhiMücerret, 90) hayatın bize sunduğu bütün bilmecelere tezat aslında. Hayatta her bilmecemiziçözdüğümüzde apayrı, daha da zor bir bilmece çıkıyor karşımıza. Bazen keyif veriyor bu bilmecelerama üst üste gelen zor sorular olunca insanın keyfi kaçıyor, Kader ve Tanrı ile oynadığı bu bilmeceoyununa devam etmek istemiyor. Mızıkçılık olmaz ama, sonuçta soruları soranlar da canına kastetmek niyetide değil, hep kolay soru sıkıcı olur ya, ondan zor bilmeceler geliyor insanın karşısına.Bazen hayat da senden umudunu keser ya sormaz hiçbir şey, adeta küsmüşsünüzdür. Bazen bir günsürer bu küslük bazen çok uzun, ne kadar süreceği bilinmez. Hayatla kişinin küslüğü de en zorşeydir yaşanacak, karşına ne bir zorluk çıkar, ne bir güzellik. Boş boş yaşar gider insan o sürezarfında ve depresyona girer. Kişi düştükçe etrafındaki yüzler de azalır gitgide, gerçek dostları kalırgeriye sadece ve acı hepsinin acısı olur. Hayat ne zor şey, belki reklamlarıyla toplumu kontrol etmeye çalışan bir kişinin peşindekoşan yüz yaşındaki birinden daha zor hayatlar yaşıyoruz, “sıradan” insanlar olarak. Üstümüzegelen duvarlar, yetiştirmemiz gereken işler var hep. Sürekli bir koşuşturmaca içindeyiz. Hayatdenen özenle hazırlanmış yemeği büyük lokmalarla, çiğnemeden mideye indirmek peşindeyizhepimiz. Durup tadına bakmak, hep koşmaktansa yürüyüp çevrenin tadını çıkarmak aslındahepimize çok yakın bir olasılık... Bir o kadar da uzak. Paranın, statünün ve birtakım maddi bazışeylerin ardına düşmüşken gerçek güzellikler gözümüzden kaçıyor. Ruhi Mücerret'in MasumCici'nin peşinde giderken kendinden 70 yaş küçük Nazlı Hilal'e açılmayı es geçmesi gibi belkibazılarımızın yaşantısı. Ruhi açılmasa kitap hiç tam olur muydu? Elbetteki hayatın tek tadı aşkdeğil. Hayatta çok farklı tatlar, çok farklı kokular var deneyimlenecek ama para bunların arasındayok. Bazılarınca çok para hayatın tadını çıkarmanın anahtarı... Çok parası olanlar neyin peşindehepimiz biliyoruz, daha çok paranın. Sahip oldukça olası geliyor insanın, açgözlülüğün sınırı yok.İyisi mi bazılarımız gerçek tatların peşinden gidelim, belki de sahip olma maratonundaki arkadaşlarfeyz alır.Gökberk DemirezŞÜPHELİ GERÇEK Dünya sinemasındaki, medyanın izleyicilerine yansıttığı sözde gerçekliği eleştiren ve bu eleştirel tavrını filmsel anlatılarına konu edinen pek çok yapıttan yalnızca biri “Truman Şov”. İnsan yaşamında varlığını sürekli koruyacak olan medyaya tenkit gözüyle bakan ne ilk filmdir, ne de son film olacaktır. Ana karakterimiz Truman, Christof ismindeki zamanın en büyük televizyon yapımcılarından biri tarafından evlatlık edinilmiştir. İzleyicilerini ekrandaki gerçeklik noktasında tatmin etmeye çalışan Christof, tüm yaşamı doğduğu andan itibaren milyonlar tarafından izlenen bir yıldız haline getirmiştir Truman’ı. Ancak bir sorun vardır ki; Truman’ın içinde yaşadığı bu sahte dünyadan haberi yoktur. Televizyon ya da daha genel anlamda medya, bünyesinde barındırdığı programlar ile son zamanlarda insan yaşamını, gerçeklikten ve gündelik hayattan oldukça uzak bir eğlenceye dönüştüren bir araç haline gelmiştir. Kitle iletişim araçlarından etkilenen, pasif bir alıcı konumundaki insanlar, ekranın izleyicilerine dayattığı popüler kültürle ilişkili unsurlardan etkilenir ve bu sayede gerçek ile sanal arasındaki ince çizgiden kopmuş olur. Medya, hayatın içinden küçük bir kopya olarak gösterdiği ögelerle izleyiciyi, o anı yaşamaya ve kendi gerçekliğinden uzaklaşıp başka gerçekler aramaya sevk eder. Bu açıdan Truman Şov da, bir gerçek içinde başka bir sanal gerçeklik ya da film içinde film arayışına çok güzel bir örnek olur, medyanın toplum üzerindeki tesirlerini sergiler. Hayatımızın her alanında medyanın ve onun ögelerinin belli bir yeri var. Üstelik sahip olduğu bu konumun temelini, her geçen gün daha da sağlamlaştırıyor. Sabah uyanır uyanmaz açtığımız televizyonumuzdan tutun, kafamızı nereye çevirsek karşılaştığımız reklamlara kadar hepsinin ayrı ayrı bir etkisi mevcut üzerimizde. İnsanlar, saat farkı gözetmeksizin, günün her anına yerleştirilen ve türlü türlü unsurlarla süslenilen programlara maruz bırakılıyor. Dedikodu yapılan ve hatta son yılların popüler televizyon formatlarından olan eş arama programları, esasında Türk izleyicisinin geleneksel toplum yapısına oldukça terstir. Bizlerin günlük hayatta özel olarak nitelendirdiğimiz unsurların, televizyonda başkalarınca sadece reyting ve para uğruna herkesle paylaşılması, hayatımıza ait bu parçaların hatta evliliğin bile yalnızca bayağılaşmasına sebebiyet vermiyor, aynı zamanda mahremiyetimizi de yok ediyor. Diziler sebebiyle maruz kaldığımız kavga görüntüleri ya da intikam temaları da yavaş yavaş hayatlarımızın birer parçası oluyor ve o kadar alışıyoruz ki bu unsurlara, günlük yaşamımızda benzer durumlarla karşılaştığımızda yadırgamıyor, belki de kendimiz bile kavga etmeye, dedikodu yapmaya çekinmez bir hale geliyoruz. Fimde Truman’ı izleyen insan toplulukları onun ne yaptığını, ne konuştuğunu öğrenmeye heves ediyor. Bu durum esasında günümüzde de böyle değil mi? Türkiye’de de bir dönemler yayımlanan “Biri Bizi Gözetliyor” gibi yapımlar, “Truman Şov”dakine benzer sahneler barındırmaktadır. Bu tür prodüksiyonlar, özel yaşamın gizliliğini tamamen ihlal ederken, izleyicilerini ise onların yaşamlarını, neler yaptıklarını, ne konuştuklarını merak eden birer gözetleyicilere dönüştürmüştür. Hayatlarımızın büyük bir bölümünün sanal dünya üzerinden akıyor olduğu da bir başka gerçektir. Birtakım sosyal paylaşım sitelerinde yaptığımız her şey, her türlü ilgi alanımız ve hareketlerimiz, bizlerin iradeleriyle toplanıyor. Böylece insanlar arasındaki önemli bağlar yok oluyor, sosyallik seviyesi düşüyor ve kişiler farkında olmadan mutsuzluğa sevk ediliyor. Medyayı yaratan güçler toplumun yalnızca küçük bir kısmını oluşturur. Medyanın yaratılması sermayeye bağlıdır. Dolayısıyla elinde sermayeyi bulunduran bu küçük grup, toplumun genelinin seyir ihtiyacını karşılayan programların ya da diğer medya unsurlarının hazırlanmasında söz sahibi olurlar. Toplumun kültürel yapısını ve bireylerin gelişimini düşünmeden hazırladıkları bu programların tek amacı reyting almak ve bu sayede para kazanmaktır. Aynı zamanda kendi yaşam tarzlarını ve ideolojilerini bu geniş halk kitlelerine dayatabilme gücüne sahip olurlar. Bazı haberleri kendi amaçlarına hizmet etmeleri için değiştirebilir, yanlış ve objektif olmadan yorumlayabilirler. Bu da insanların yanlış yönlendirilmesine ve sağlıklı, doğru bilgi almalarının önüne geçerek, kişilerin değer yargılarının kullanılmasına sebebiyet verebilmektedir. Bu noktada kitle iletişim araçlarının doğru kullanılması gerekliliği son derece önem kazanıyor. Medyayı yönetenler toplumu bilgilendirirken tarafsız ve doğru olmalı, ve topluma karşı sorumluluklarının farkında olmalıdır. Peki biz izleyicilerin buna dur diyebilecek bir gücü yok mu? Özellikle büyük şehirlerimizdeki insanlar, hızlı kentleşme oranı, yeterli eğitim düzeyinin olmayışı gibi sebeplerle, kendi gelenek ve göreneklerine giderek yabancılaşmış ve medya tarafından yönlendirilmeye açık bir hale gelmiştir. Kent insanı bu bağlamda, kırsal kesim insanının geleneksel yapılarına daha bağlı bir hayat sürmeleri nedeniyle, onlara göre daha savunmasızdır. Dolayısıyla bu unsurlardan en kolay etkilenecek kesim olması kaçınılmazdır. Medyayı yönlendiren insanların, medyanın unsurlarını düzenlerken dikkat etmeleri zorunluluğunun yanı sıra, biz izleyiciler de neyi izleyip neyi izlemeyeceğimizi kontrol edebilmeliyiz. Medyaya gücünü veren esas ögeler izleyiciler ya da onu kullanan bireylerdir. Bu sebeple onlar, bizler onları kullandığımız sürece var olabilirler. Film, aslında herkesin birer Truman olduğunu bizlere anlatmaya çalışıyor. Yaşamımızda her şeyin olması gerektiği gibi olmadığını, bize doğru gelmeyen birtakım durumların başka çevrelerce doğru olarak kabul gördüğünü hissettiğimiz olmuştur. Bu tür durumlarda sorgulamak ve bir çıkış, çözüm aramak yerine, var olan düzeni olduğu gibi kabul etmek kolayımıza geldiğinden bunu yeğliyoruz. Hayallerini kurduğumuz bambaşka bir hayata ulaşmamızın nasıl engellendiği ve sahip olduğumuz yaşama çevremizce hapsedildiğimiz gerçeği en yalın haliyle gözler önüne seriliyor. İçinde sürüklendiğimiz, bizim için hazırlanmış bu kurgunun içinden çıkmak istesek bile biri sırtımızdan yakalayıp geri içine çekiyor. Truman’ın yaşamının doğruluğuna dair kafasındaki her çelişki, aslında bizim de kendi yaşamlarımıza ait çelişkilerimiz. Bu sebeple, karakterle özdeşleşmemiz de boşuna değil. Truman gibi her şeyin sahte olduğunu anladığımızda kapıyı açıp bütün kısıtlamalardan kaçmak, hiç bilmediğimiz bir dünyaya adım atmak gibi bir olanağımız yok. Zaten kaçımız toplum içinde dışlanmayı ve yadırganmayı göze alarak, insanların doğrularına karşı çıkma ve aramızdaki zincirleri kırma cesareti gösterebilir? En azından toplumun bizlere sunduklarının dışında da bir şeyleriin var olduğuna kendimzi inandırabilirsek, belki de değişim için yeterli özgüveni de bulabiliriz. Kusursuz bir hayatın da başlı başına bir dram sebebi oluşturabileceği, acıların esasında insanı sahici kıldığı hakikati üzerinde duran “Truman Şov”, her karesinde insanı düşündüren notlar bulunduran, 20. yüzyılın en başarılı seneryolarından birine sahiptir. KAYNAKÇA: http://www.imdb.com/title/tt0120382/ Aysu Atılır/21300705 Neşe Çetiner/TURK-101-59 Doğukan Kaya 21201608 Turk 102-8 2.12.2014 KİTAP(2) GERÇEK GURBET Gezi yazısı yazmak, gezilen yerleri anlatan bir kitap oluşturmak, kuşkusuz yazısal alandaki en zor işlerden birisidir. Okuyucunun kitaptan kopmaması elbette önemli ama gezi yazıları için asıl başarı okuyucunun kitabın sonunda anlatılan yeri görmeyi gerçekten istemesidir. Kitabın yazarının da sürekli bahsettiği, okuyucuda görmek istediği etki okuyucunun anlatılan yeri görme isteğidir. Avustralya’ ya, oradaki Türk işçilerin daveti üzerine gittikten sonra anılarını bize aktaran Fakir Baykurt, okuyucuda gerçekten de orayı görme isteği uyandırmayı başarmıştır. Dünyanın öteki ucu denilince benim aklıma gelen birkaç ülke ismi var. Amerika, Japonya ve son olarak da Avustralya. Bize mesafe en uzak olan hangisi bilmiyorum ama, nedense Avustralya bana içlerinden en uzak olanı gibi geliyor. Avustralya’ nın Güney yarım kürede yani bizden farklı yarım kürede bulunması, mevsiminin bizden tamamen farklı olması, orada farklı türden hayvanların yaşaması bana en uzağının o ülke olması izlenimini uyandırıyor olabilir elbette. Dediğim gibi bize en uzak olan ülke o mu bilmiyorum ama, en uzaklardan birisi olduğu bariz. Dünyanın her köşesinde olduğu gibi Avustralya’ da da birçok gurbetçimiz var. Elbette onların da gidiş sebebi daha iyi yaşam standartlarına sahip olmaktır. O kadar uzak bir mesafeye gitmelerinin sebebinin iyi bir işte çalışıp daha iyi standartlarda yaşamayı istemek olduğundan eminim. Yoksa kim dayanabilir memleketinden o kadar uzakta yaşamaya? Avrupa’da özellikle de Almanya’ da yaşayan binlerce gurbetçi olduğunu biliyoruz ve onların ülkemizi ne kadar özlediklerini de duyuyoruz, hatta yaz aylarında canlı canlı tanık da oluyoruz bu özleme. Özellikle yaz aylarında artan Avrupa plakalı araç sayıları bize gurbetçilerin yurt özlemini en iyi şekilde aktaran göstergelerden biri. Avrupa’ da yaşayan gurbetçiler şanslılar aslında. Ben bu kitabı okumadan önce Avrupa’ da yaşayıp yurt özlemi çekenlere çok üzülüyordum. Ama kitabı okuduktan sonra Avrupa’ da yaşayanlara artık “gurbetçi” demek içimden gelmiyor. İstedikleri zaman ülkemize gelebilme şansları var çünkü. Uçak biletleri çok pahalı değil, otobüslerle hatta kendi arabalarıyla bile istedikleri zaman gelebilme şansları var. Avustralya gibi uzak ülkelerde yaşayan gerçek gurbetçilerimiz için ise durum gerçekten zor. Araba ile gelebilme gibi bir ihtimal zaten yok. Ya uçakla gelebilirler ya da haftalarca süren gemi yolculuğu yapabilirler. Gelebiliyorlar ya sonuçta denilebilir ama işin bir de ekonomik boyutu var. Memleketlerini ziyaret edebilmek için belki de birkaç aylık maaşlarını harcamak zorunda kalıyorlar ve yine bir ikileme düşüyorlar. Memleketi mi görmek, yoksa biriktirdikleri parayla başka yatırımlar mı yapmak. Zamanında daha iyi yaşamak için ülkelerinden ayrılan çoğu gurbetçi, bu sefer parayı değil memlekete gitmeyi seçiyor… Avustralya’ da yaşayan gurbetçilerimiz için memleket özlemi gibi bir zorluğun dışında elbette güzel şeyler de vardır. Örneğin çok farklı bir kültürü, farklı bir dili öğreniyorlar. Sadece Avustralya’ lı değil, birçok farklı ülkeden insanlarla tanışma şansına da erişiyorlar. Avustralya birçok farklı ülkeden göç alan bir yer olarak biliniyor. Yani Avustralya’ da farklı tür insanlarla tanışma ihtimaliniz çok yüksek. Bunun dışında , gurbetçilerimizin şanslı oldukları konulardan biri de yüzlerce farklı hayvan türlerinin orada yaşaması, yani bir nevi doğal hayvanat bahçelerine sahip olmaları. Eskiden sadece Aborjinlerin memleketi olan Avustralya , şimdi birçok farklı ırka ev sahipliği yapan bir ülke. Bu yargıdan da anlaşılabileceği gibi, Avustralya herkese karşı açık bir ülkedir. Gezmek için ideal ülkelerden birisidir yani. Fakir Baykurt’ un yazısından önce sadece kangurularını bildiğim bu uzak memleket, artık benim için görmem gereken yerler listesinde başlara yerleşmiş durumda. Tabii ki bir ülkeye yerleşmek için de, bir ülkeyi gezmek için de öncelikle o ülke hakkında bilgi edinmek gerek. Fakir Baykurt’ un bu eseri, Avustralya’ yı gezmek isteyenler için çok açık bilgiler vermese de, orada yaşamak isteyenlere özellikle karar aşamasında yardımcı olabilecek bir eserdir. Oğuzhan Göktuğ Poyrazoğlu Hangi Zaman Diliminde Yaşıyoruz? Zaman, bilindiği kadarıyla hep ileri doğru akan herkesin düzenli kullanmaya çalıştığı ama nedense kimsenin kullanamadığı yegâne şey olabilir. Ama ben biraz daha farklı bir özelliğinden bahsedeceğim zamanın o da insanlık tarihinde belki de herkesin eşit derecede sahip olduğu tek şeydir zaman. Benim için bu herkese eşit olması en etkileyici özelliklerindendir zamanın. İnsanlar arasındaki adalet kavramının ve eşitliğin büyük derecede sorgulandığı bu zamanda tek adaletli ve eşit dağıtılan şeydir zaman. Zaten nasıl bekleyebiliriz ki insanların eşit olmasını doğduğumuz coğrafya veya içinde büyüdüğümüz ailemizle birlikte başlıyor eşitsizlik. Örneğin bir Çin’de bıraksalar gün içinde fabrikadaki makineden çok çalıştırılacak olan çocuklar ile bizler gibi oturduğu yumuşak halıdan kalkmamış her istediği yapılan çocukla diğerinin zaman kavramı aynı olabilir mi? Tabii ki de olamaz. Ancak nerede doğduğumuza, nerede yaşadığımıza veya ailemizin maddi durumuna bakılmaksızın hepimizin eşit yirmi dört saati var. Ve bunların yanında elimizdeki tek eşit derecede sahip olduğumuz zaman, sanki bu özelliği hiç bozulmasın diye kendinde satın alınamama, ödünç verilememe veya borç verilememe özelliklerini taşıyor. Bakıldığında Jean Chesnaux tarafından yazılan Zamanı Yaşamak adlı kitabı okumadan da bu bahsettiğim bilgilere sahiptim. Amma velâkin bu kitap ciddi anlamda farklı açılardan konuya bakmamı sağladı ve sahip olduğum bilgileri sorgulattı. Zaman yönetimi üzerine yapılan neredeyse her seminerde veya kitapta belirli kalıplarda tavsiyeler verilir. Önceliklerinizi belirleyin, eğer yapılacak olan işiniz büyükse onu küçük parçalara halinde yapmaya çalışın ve en önemlileri belirleyip onlarla başlayın gibi. İşte tam da kitabın içinde geçen “ hemen şimdi” zorlatması duruyor değil mi? “Anı yaşa” diye yutturulan motto gibi. Zaten kaçımız anı yaşayabiliyoruz ki? Anı yaşayamamamızdaki sebeplerden biri olan kapitalist düşünce ve onun sivri ucu bizim düşüncelerimizin şeklini bozup düşüncelerimizin farklı boyutlara geçmesi engellediğini düşünüyorum. Örneğin, işsiz bir insan için bir ay sonrasını düşünmek bir lüks çünkü onlar önlerindeki kırk sekiz saati nasıl geçireceklerinin hesabını zor yapıyorlar. Veyahut günümüzde büyük şehirlerde sabah sekiz akşam beş çalışanlar neredeyse aynı süreyi bir de trafikte kaybediyorlar. Onlar günlerini yaşamıyor adeta dağdan düşen kar topu gibi dengesiz bir şekilde zamanın içinde yuvarlanıyorlar. Peki, asıl zaman kaybettirici olan günümüzün en büyük zaman çalıcısı olan televizyon programlarına ne demeli? Sadece o renkli ekrana bakıp neredeyse kendimize hiçbir şey katmadan başında saatler geçiriyoruz. Zamanımızı değersiz bir şekilde harcıyoruz. Biz bu şekilde hangi zaman diliminde yaşıyoruz peki? Şimdiki zamanı yaşayamadığımız kesin. Maddi yetersizliğin omuzlara verdiği yükle, o omuzlar gelecek zamanlar için hesaplamalar mı yapsın yoksa gidip kalktığı sabahı nasıl gece edeceğini mi düşünsün. Uzun yıllar boyunca borç altına girip alacakları evi veya arabayı düşünen bu insanların anı yaşamasını nasıl bekleyebiliriz ki? Tüm bunların yanında bir de teknolojiyle birlikte artık vücut uzvumuz haline gelen bir sanal âlem gerçeği var. Peki, biz orada kim ne yemiş, nerede yemiş veya kiminleymiş diye düşünürken aslında biz orada kimin hayatlarını yaşıyoruz? Eğer yanımızdakilerle kendimizin şimdisini yaşayamıyorsak aslında hangi zamanı yaşıyoruz? Ömrümüz olarak adlandırdığımız o kısıtlı zamanı gerçektende hak ettiği derecede düzgün bir şekilde kullanamıyoruz. Ama bir yandan da elimizin içinde olan zamana karşı kontrol tam anlamıyla elimizde değil. Çünkü yapamadıklarımız ya da yapacaklarımız için kuruduğumuz planlar için zamanın azizliğine uğrayabiliyoruz. Peki, genel olarak bahsettiğim zamanı tam anlamıyla yaşayıp yaşayamadığımız ikilemi konusuna bir genç ve bir öğrenci olarak ben kendi zamanımı denen kavramdan ne anlıyorum? Zamanının benim ilgilendiğim kısımlarının “hemen şimdi” ve gelecek zaman arası olduğu su götürmez bir gerçek. Amma velâkin, Zamanı Yaşamak’ı okuduktan sonra doğru şekilde değerlendiriyor muyum diye kaygılarım bir miktar daha arttı. Zaten farklı bir gözle hayatıma baktığımda da şimdiki zamanı doğru düzgün kullandığım söylenemez. Zaman kavramına daha farkı açılardan bakmalı ve zaman üzerindeki haklarımı tekrar kazanıp onları doğru bir şekilde kullanmalıyım. Kaynakça: 1. Chesneaux, Jean. Zamanı Yaşamak. İstanbul: Ayrıntı Yayınları, 2015. Baskı. Sena Beril Toprak 21502931 BASTIRILMIŞ DUYGULAR SENFONİSİ Son zamanlarda izlediğim filmlerde aradığım bir özellik olmaya başladı rahatsız edicilik, seyirciyi bıktırma ve film bittikten sonra koltuğa çakılmışlık hissi. Böyle olunca bir şeyleri fark etmeye başladığımı hissediyorum, o zaman değer kazanıyor izlediğim film bende. İzleme sürecim sıkıntılı geçse de buna değdiğini anlıyorum film sonunda. Bahsettiğim tarzdaki filmlerden biri ise aslında Anthony Burgess’in yazdığı ama ardından 1971 yılında Stanley Kubrick tarafından beyaz perdeye uyarlanan Otomatik Portakal adlı film. Aslında bu filmde benim dikkatimi çeken bir kaç öge var; şiddet, cinsellik ve suç. Tamamıyla göze batansa değişen dünya düzeninin insan üzerindeki etkilerinin nasıl şiddete ve suça dönüştüğü. Bu süre zarfında devletin de etkisi göz ardı edilemez tabii. Film, 45 yıl önce çekilmesine rağmen bize bir şeyi çok net bir şekilde gösteriyor; her ne kadar teknoloji ve teknoloji tarzı şeyler ilerlese de insan hep aynı, hatta daha da kötüye gidiyor. Bunun tek sorumlusu biziz. Farkında değiliz hiçbir şeyin aslında, sadece bu acımasız dünyada bencilce yaşamımızı sürdürüyoruz. Bazen cezalandırılıyoruz, sanki çözüme kavuşturuyormuş gibi kötülüğü, vahşeti, şiddeti… Filmde Kubrick bunu bize çok güzel izah ediyor zaten. Filmin ilk kısmında ana karakter olan Alex ve onun çetesinden hiç ama hiç haz etmiyorsunuz. Kim yaşlıları döven ya da kadınlara tecavüz eden insanları sever ki zaten? Filmde hiçbir zaman yaptıkları bu kötülüklerden pişman olmuyor ya da vicdan azabı çekmiyorlar. Sinirleniyorsunuz karakterlere, uzun bir süre devam ediyor bu. Günümüzde o kadar yaygın ki bunlar alışmaya başlıyoruz aslında en kötüsü de bu. Sustukça, düşünmedikçe, kafa yormayınca devam edecek bu. Her gün onlarca insan acımasızca kanlı suçlara kurban gidiyor, genç kızlar ve çocuklarımız insan demeye dilimin varmadığı canlılarca tecavüze uğruyor. Ve insanlık sürdükçe devam edecek olması da çok acı. Filmin ikinci kısmında ise ana karakterimiz çete arkadaşlarının onu sırtından bıçaklamasına kurban gidiyor ve hapse düşüyor. Ardından devletin suçu azaltmak için uygulamayı düşündüğü bir deneye kobay oluyor ve içindeki kötülük daha farklı bir boyut kazanıyor. Aynı zamanda ana karakterimiz olan Alex’e acımaya başlıyorsunuz çünkü daha büyük acımasız kötülüklere maruz kalıyor. Aslında bu bölüm kısmen de olsa güzel geliyor çünkü kötülüğün cezalandırılması hoşumuza gidiyor. Sanki cezanın başka insanların gözünü korkutmasından başka bir amacı varmış gibi… Bence insana en büyük cezayı vicdanı çektirir, çektirmeli. Şiddet uygulayan birinin zihni id katmanındadır ve nefsini terbiye etmedikçe müebbet hapis bile yatsa hiçbir anlam ifade etmez. Değişim lazım, değişim… Cezalandırma kavramlarının yeni bir anlama kavuşması lazım. İşte bu ve benzeri konular sıklıkla aklımı kurcalıyor ve çözüm bulmaya çalıştıkça iyice kendimi kaybediyorum. Kendimi Alex yerine koymaya ve neden böyle şeyler yaptığını anlamaya çalışıyorum. Kısa sürüyor bu deneyişim çünkü iğrenmeye başlıyorum birden. Bir insan kendine nasıl böyle bir şeyi yakıştırır, aklım almıyor doğrusu. Ardından düşünüyorum, dünyaca kötü insan var ve Alex sadece bunlardan biri. Her gün kötülükler yapılıyor ve Alex'in yaptıkları bunlardan sadece birkaçı. Her sene onlarca film çekiliyor bu konu üzerine ama insanlar hala anlamıyor, anlasalar bile hayatlarında uygulamıyorlar. Devletimiz her şeyin bilincinde ama hala üç maymunu oynamaya devam ediyor. Bireyler empati yapma yeteneğini kaybetmiş çünkü, korkuyorlar gerçeklerle yüzleşmekten. Kötülük hepimizin içinde ve gitgide artmaya devam ediyor. Çünkü kötü olmak, iyi olmaktan her zaman çok daha kolay. MERYEM CANAN DURAK 21202379 TURK-101/038 VEDAT YAZICI BLOG 5 KULAKTAN KALBE BİR YOL ‘‘Duygularımı şiirlere anlatamam çünkü şair değilim. Kendimi gölgeler ve ışıkla ifade edemem çünkü ressam değilim. Düşüncelerimi hareketlerle de açıklayamam çünkü dansçı değilim. Ama bunların hepsini müzikle yapabilirim. Çünkü ben bir müzisyenim…’’ MOZART Ne de güzel söylemişler ‘‘Müzik ruhun gıdasıdır’’ diye. Sadece ruhun değil bedenin de gıdası olmuştur aynı zamanda. Müzik gerçekten de çok güzel bir sanat dalıdır. Çünkü; uygarlık bir nevi müziğin gelişimiyle paralel gider, insanlar duygusal yönlerini geliştirir ve iyiyi, güzeli aramaya başlarlar müzik sayesinde. Müzik, kelimelerle anlatılamayan hislerine tercüman olur ve ruhunu doyurur insanların. Müzikten bu kadar bahsetmişken hazır mısınız kulaklarınızın pasını silmeye ve kendinizi onun akışına bırakmaya? Öyleyse arkanıza yaslanın ve bu anın tadını çıkarın. Çünkü, söz sırası bende… Bu koca dünyada küçücük bir ‘‘tel’’ olsam bile çoğu zaman mutlu ederim, bazen hüzünlendiririm ama hep rahatlatırım sizleri. ‘‘Tel mi?’’ dediğinizi duyar gibiyim ama o kadar hafife almayın beni. Keman ile ciddi, arp ile duygusal, gitar ile samimi ilişkilerim vardır. Hepsiyle de aramda tarif edilmez bir tutku olduğu için birini diğerine tercih edemem. Şimdi ise bir gitarın üzerinde boylu boyunca uzanmış ve kendimi Ceren Baran’ın parmaklarının ucuna bırakmış hâldeyim. Ufak bir yerde az insanla birlikteyiz ama gayet samimi ve duygusal bir ortama ahenk katıyoruz klasik gitar dostumla. Tabii, bu muhteşem dinletiyi sizlere sunan sahibimize de haksızlık etmeyelim. Ceren sahibimiz bizi çok severek çalar ve bunu her halinden belli ediyor galiba, ne dersiniz? Ne de olsa kolay değildir bir müzik aletine ses verebilmek topluluğun önünde. Ve de onları memnun etmeye çalışmak sıkmadan, usandırmadan… Siz ise ufak öğle aranızda kulaklarınızın pasını silmeye gelmiş müzikseverler, hoşgeldiniz! Arkanıza yaslanmış, çalan parçaları dinlemektesiniz; Karadeniz’in Yağmurları’nda ve Odam Kireçtir’de hüzünlendiğinizi, Anadolu Süiti’nde kalp atışlarınızın hızlandığını ve Walk Dance dinlerken heyecanlandığınızı ve neşelendiğinizi hisseder gibiyim. Farklı duygular yaşamak insanlar için tarif edilmez bir duygu olsa gerek ama unutmayın ki cansız varlıklar olsak da bizim de duygularımız vardır. Siz bizleri cansız zannedersiniz ama biz her şeyi hissederiz aslında. Sadece size belli etmeyiz içimizde kopup duran fırtınaları. Acınıza ortak olur ağlarız, sevincinizle mutlu olur güleriz, bazen de bizi bırakıp gidersiniz ama hemen küsmeyiz. ‘‘Hayat, ıstırap ve keder verirse sükûneti müzikte arayınız’’ diyen Konfüçyus’tan cesaret alarak özlemle döneceğiniz günü bekleriz, bizi tekrar ellerinize alıp şarkılar söylemenizi ve derdinizi anlatmanızı umarak sessizce bir köşede bekleriz. Bazılarınız gerçekten yeteneklidir bizi adam etme konusunda fakat kiminiz de çabuk pes eder hemen beceremediyse. Sabır işidir anlayacağınız müzik olmak da, müzik çalmak da, müzik dinlemek de… Hayaller kurarsınız bizi dinlerken ya da çalarken; kumsalda yürürsünüz, rüzgârda uçuşur saçlarınız, denizin dalgalarını izlersiniz, yağmurda ıslanır bedeniniz, koşarsınız umarsızca nereye gittiğinizi bilmeden… Hepsi farklı hissettirir size kendinizi ve ruhunuzu gezmeye çıkartırsınız böylece. Âşık olduğunuzda sevdiğinizin kalbini çalarsınız bizimle, bazen gecenin yıldızı olursunuz ufak konserinizle, başarılı bir müzisyen olma yolunda ilerlersiniz göstemiş olduğunuz etkiyle ve bizi bağrınıza basarsınız o zaman. Basit bir tel olsam bile bu serüvende yer almaktan onur duymuşumdur her zaman. Hangi müzik aletine eşlik edersem edeyim parmaklarınız bana dokunduğu an önce biraz gıdıklanır, sonra alışır ve huzur bulurum. Bana vermiş olduğunuz özgüvenle tel olduğumu unuturum ve kulaklardan kalplere akan bir ses olurum. Müzik; kimine göre yetenek, kimine göre yaşam biçimi ya da kimine göre aşk olsa da bütün bu tanımları bir kenara bırakın şimdi. Parmakların tellerle buluştuğu bu yerde ruhunuzu başka dünyaya götüren bu tarifsiz büyüye kaptırın kendinizi, yaslanın arkanıza, derin bir nefes alın ve ruhunuzu özgür bırakın. Siz ruhunuzu ne kadar serbest bırakırsanız, ruhunuz o kadar özgürce uçar müzik eşliğinde… KAYNAKÇA Klasik Gitar Konseri - Ceren BARAN / Merkez Kampüs Kütüphanesi Sergi Salonu MERVE MUTLUER KIRMIZININ BİLMEM KAÇ TONUÜç tane ana renk; kırmızı, sarı, mavi... Birbirilerine karşınca üç tane de ara renk; yeşil, turuncu ve mor. Bunlardan ayrı insan gözünün fark edebildiği binlerce ton ve bizim bile farkına varamadığımız daha milyonlarcası. Böyle muhteşem bir dünyada yaşıyoruz işte, alabildiğine renkli, alabildiğine güzel. Zaman zaman ise durunun muhteşemliğini anlatmak için beyaz ve acının rengi siyah. Duygular da böyledir işte, renklerle ifade edilir. Mesela kırmızı, ne de güzel durur canlı bir gülün üzerinde. Arabanın en kırmızısı, en çekici olanıdır ya da domatesin kırmızısı makbuldür. Meyvenin bile en tatlısı çilektir, karpuzdur ki gel gelelim onlar da kan kırmızısı olursa şeker gibi olur. Aşkın rengidir, sevginin rengidir kırmızı. Kızlar dudaklarına kırmızı ruj sürerler. Böylece hem kendilerini daha güzel hissederler hem de dikkatleri üzerlerine toplarlar. Bebekler, insanoğlunun en güzel hâlidir. Buna rağmen, bebeklerden daha güzel bir insanoğlu varsa oda kırmızı yanaklı bebeklerdir. Aşk da sevgi de böyledir işte. Âşık olduğunuzu hissettiğiniz zaman hayatınız bir anda renklenecek. Onu gördüğünüzde yanaklarınız kıpkırmızı olacak, ilk başlarda konuşmaya çekineceksiniz. Yavaş yavaş sevmeye alışmaya başladığınızda her şey bir anda güzelleşecek. İlk büyük kavganızda gözleriniz kızarana kadar ağlayacaksınız. Aşkın en dertli zamanında bile yakanızı bırakmayacak kırmızı, ilginçtir ki bu durum size hep keyifli gelecek. Küstürmeyin kırmızıyı, soldurmayın onu. Sevmeyi bırakmayın, unutmayın birilerini sevmeyi. Eğer bir gün, sevmekten vazgeçerseniz yaşam enerjinizi kaybedersiniz, soldurursunuz kırmızıyı. Soluk bir kırmızı, yeşile çalan kahverengiden bile kötüdür. Düşünün güneşte çok kalmış kırmızı tişörtünüzü en son ne zaman giydiniz? Rengi atmış bir kırmızı tshirt giydiğinizi hatırlıyor musunuz? Hayatta böyledir işte. Aşkın olmadığı, sevginin eksikliğinin yaşandığı hayat hiçbir şeye benzemez, devam edesiniz gelmez, sıkıcı olur ve bunun gibi binlerce durumla karşılaşırsınız. Varsa hayatınızda soluk kırmızı, hemen geçin aynanın karşısına sorunu önce kendinizde arayın. Ne zaman unuttuk sevmeyi? Sosyal medyayla mı unuttuk gerçek aşkı? Yalan söyleyen binlerce fotoğraflara bakarken mi kaybettik kendimizi de sevmeyi unuttuk? Yoksa, 140 karaktere sıkıştırılmış yazıları okurken mi bıraktık sevmeyi? Bence biz sevmeyi bırakmadık, şekilden şekle soktuk. Sanal sevdik, aşkın adı sms oldu. Gelişen teknoloji bizi bu noktalara getirdi. Hiç görmeden aşık olduk. Yazılanı beğendik, fotoğrafa bakıp aşık olduk. Kalbinin nasıl attığını bilmeden hayatımıza aldık kimisini; tanımadan, oturmadan, konuşmadan sevgili olduk. E durum böyle olunca da görüşmeden çiftler, bitti ilişkiler. Sizin anlayacağınız, rengini bulamadan kaybetti kırmızı Bir de taşlaşmışlık sendromu var. Kalbin taşlaşmasından kaynaklanan sevgi eksikliği hâli. İçinde merhamet duygusu olmayanların, kindarların yaşadığı durumdur. Kalbinde sevgi olmayan insanlardır. Suçları var diyemeyiz kesinlikle, çünkü onlar mutlaka ya kötü bir olay yaşamışlardır ya da öyle büyümüşlerdir. Yoksa, nasıl devam edebilir ki sevgisiz hayat? Bunlarda hayatın en siyah tonudur, karanlıkta görünmezler gündüzleri de öyle karanlıktırlar ki yaklaşmaya korkarsınız. Bunu kırmızıya çevirmeye çalışmak büyük cesaret ister, çevirebilmek büyük meziyettir. Ahmet Cemal, Türk Edebiyatının duayen ismi, yaşınınn verdiği olgunlukla yazdığı Biz Sevmeyi Ne Zaman Unuttuk kitabında, insanoğlunun yaşayabileceği en iyi duygu olarak kabul ettiği sevgiyi denemelerle betimliyor. Unutmaktan ziyade hatırlatmayı kendine amaç edinen yazarın kitabını okurken kendimi tek bir duygu yoğunluğunun içinde buldum. Sevmek, daha çok sevmek. Sabaha daha umutlu uyanmak, hatta ve hatta giderek kötüleşen dünyanın tek kurtuluş yolunun sevgiden geçtiğini düşündüm. Mutlaka güzel olan bir şeyler oluyor dünyada, bunları fark etmek ve içinde olan insan sevgisi gayet yeterli dünyayı daha yaşanılır kılmak için. KAYNAKÇA: Cemal, Ahmet. Biz Sevmeyi Ne Zaman Unuttuk?. Ankara. Aylak Adam 2014 Elif ERTEM YAŞAMAYA ÇALIŞMAK Kemal Varol Ucunda Ölüm Var adlı kitabında ağıtçı bir kadının yarım yüzyıl süren bir aşk hikayesini anlatıyor. Derdine derman aramak için yalpalayan hayatıyla beraber oradan oraya sürüklenen bir kadının başkalarının hayat hikayeleriyle yoğrulan yolculuğuna tanık oluyoruz. Bir yandan ağıdını yaktığı ölülere, diğer yandan kendi hikayesine üzülüyoruz. Hayat bir hikaye ve her hikaye gibi hayatın da bir sonu var. Ölüm... Hayatın en acı gerçeklerinden bir tanesi ölüm. Yaşarken farkına varmadıklarımızı ve yaşamanın ne kadar değerli olduğunu sevdiklerimizin acısıyla beraber hatırlatır bizlere. Acıyı iliklerine kadar hissederek yaşar insan ölümün ardından, tabii buna yaşamak denirse. Üzüldüğün şey ölüm değildir aslında. Kalan hatıralara, yaşanmamışlıklara, değerini bilemediği anlara üzülür insan. “Ölüm böyle bir şeymiş galiba, diye düşündü. Evdeki seslerin bir anda kesilmesi, kapıların kapanması, askıdaki baba ceketinin bir daha giyilmemesi. Gece yarıları duyulan öksürük seslerinin kesilmesi demekmiş diye geçirdi içinden.” Başlarda kötü bir şaka gibidir. Sadece o artık yok dersin içinden. Zamanla acı içine döner ve baş başa kalırsın. Yalnızlıkla yeni yeni tanışırsın eşlik eder sana sinsice. Lime lime savurur sevdiklerini. Bir tohum gibi serpilip filizlenip sen olur. Yalnızlık sen olursun. Kaç denizde yitip gittin belki de ama bu sefer okyanusta boğuldun. Kırılmış direkler yırtık yelkenlerle kaç seferden döndün. Anlamıyor ki yüreğin. Söz geçiremez olursun kalbine. Dinlemez de zaten. Artık sen de bir ölüsündür. Yaşayan bir ölü... Belki bir şarkıyla, belki bir tebessümle, belki de bir fotoğrafla beklenmedik bir anda hatırlatır her şeyi tam alıştım derken. Aklında resimler biraz da geri sarıyorsan acıtır. Tutuşursun ama yanamazsın. Senin ateşinle geceler aydınlanır ama yetmez. Gece en büyük düşmanındır artık. Varlığınla baş başa kaldığın anlardır geceler. Gözyaşların eklenir sonra geceyle sohbetlerine. Yastıkta yer edinmeye başlarlar bir süre sonra. Karanlık seni koynuna alırken karşı koymak istemezsin artık. Gün doğar, gün batar. Gündüzler bile karanlık gelmeye başlar. Hatıralar nöbet tutar başucunda. Tependeki bulutlar yağmuru unutur fırtına kopması gerekir. Yıkanman gerekir o yağmurlarla. Parmak uçlarınla ulaşıp dokunmak istersin onun ruhuna. Önünde uzayıp akan bir su gibi engel olamazsın gidişine, ayrılığına. Yatağında teninin kokusu kalır. Artık yaşamak kolay değildir, yaşayamamak da. Ölüm ve hayat arasındaki o incecik çizgidesindir. Parmak ucunda yürüyen cambaz misali, hayatın attığın adımlara bağlıdır artık. Hayallerin ürker sessizlikten. Kaybedecek neyim kaldı diye düşünürsün. Yarına bıraktığın hayallerin oluyor belki ama sen yine de o hayallerle de yaşamayı öğreniyorsun. Ateş düştüğü yeri yakıyor elbette; fakat