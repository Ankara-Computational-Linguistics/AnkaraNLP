tacir olmasının bir sonucu olarak, bir ticaret unvanı altında kurulmak ve bu ticaret unvanını ticaret sicilinde tescil ettirmek zorundadır. Anonim şirket sermaye şirketi olduğundan, ticaret unvanı iş konusu ile ilgili olmalıdır. Anonim şirket ibaresinin açık veya kısaltılmış AŞ olarak yazılması gerekir. Anonim şirketler, kurumlar vergisi mükellefidir. Verginin muhatabı şirkettir. Hisse senedi ve tahvil çıkarma hakkı sadece anonim şirketlere verilmiştir. Anonim şirketlerde hisse devri kolaydır. Menkul kıymet olarak el değiştirir. Kuruluş sırasında ayni (mal, eşya) olarak konan sermaye karşılığında alınan hisse senetleri iki yıl geçmedikçe satılamaz. Anonim şirketin, borçlarına karşı sorumluluğu mal varlığı ile sınırlıdır. Ortakların sorumluluğu ise taahhüt ettikleri sermaye ile sınırlıdır. 36 Anonim Şirket birden fazla ortakla kurulabileceği gibi tek başına da kurulabilir. Anonim Şirketlerde esas sermaye 50.000 TL'sından ve kayıtlı sermaye sistemini kabul etmiş bulunan halka açık olmayan anonim şirketlerde başlangıç sermayesi 100.000 TL'sından aşağı olamaz. Sermaye, her biri 1 Kr'luk paylara ve katlarına bölünür. Anonim şirketlerin başlıca organları şunlardır Genel Kurul Anonim şirketlerde bütün ortakların toplanarak karar aldıkları bir organdır. En yüksek karar organıdır. Olağan genel kurul toplantısı şirketin hesap devresi sonundan itibaren üç ay içinde en az yılda bir kez, olağanüstü genel kurul toplantıları ise gerekli görülen durumlarda toplanabilir. Genel Kurul'un yetkileri - Şirket ana sözleşmesinin değiştirilmesi - Şirketin feshine karar verilmesi - Şirket organlarının seçimi, değiştirilmesi ve azledilmesi - Hisse senedi ve tahvillerin ihracına karar verilmesi - Yönetim kurulu üyelerinin faaliyetlerinin denetimi ve ibrası - Bilanço, kar ve zarar hesaplarının onaylanması - Tasfiye kararı alındığında tasfiye memurlarının seçimine veya azline karar verilmesi - Şirketin genel olarak denetiminin yapılması Yönetim Kurulu Yönetim kurulu, şirketin yönetiminden ve üçüncü kişilere karşı temsil edilmesinden sorumlu olan organdır. Yönetim kurul üyeleri genel kurul tarafından seçilir. Görev ve yetkileri bakımından genel kuruldan sonra en önemli organ yönetim kuruludur. Yönetim kurulu üyeleri gerçek kişilerden oluşur. Yönetim kurulu üyelerinin pay sahipleri arasından seçilmesi kuraldır. Pay sahibi olan tüzel kişi yönetim kurulu üyesi olamaz, ancak tüzel kişinin temsilcisi olan gerçek kişiler yönetim kuruluna üye olabilir. Ölüm, istifa veya farklı sebeplerle yönetim kurulu üyeliği açıldığı takdirde, ilk genel kurul toplantısına kadar görev yapmak üzere, boşalan yer için yönetim kurulu tarafından atama yapılabilir. Yönetim kurulunun teşkilinden sonra yapılması gereken ilk şey, üyeleri arasından bir Başkan ve Başkan Vekili seçilmesidir. Yönetim kurulu üyeleri en çok üç yıl için seçilebilir. Yönetim kurulu toplandıktan sonra, mevcut üyelerinin çoğunluğu ile karar alabilir. Yönetim kurulunun teşkilinden sonra yapılması gereken ilk şey, üyeleri arasından bir Başkan ve Başkan Vekili seçilmesidir. Yönetim Kurulu'nun görevleri - Genel kurulun toplantıya çağrılması - Şirket yöneticilerinin atanması ve azilleri - Şirketin denetlenmesi - Yıllık raporların düzenlenmesi, - Bilanço ve kâr zararın tablolarının düzenlenmesi 37 - Karın dağıtımı için öneride bulunulması - Şirketin defterlerinin tutulması - Yönetim kurulu üyeliğinin açılması halinde yeni üye seçimi - Şirkete ilişkin tescil ve ilan işlerinin yapılması - Şirketin mali durumunun bozulması halinde, gerekli tedbirlerin alınması Genel Müdürler ve Diğer Müdürler Türk Ticaret Kanununa göre, müdürler anonim şirketlerin zorunlu organlarından sayılmamaktadır. Günümüz şartlarında şirketler genel müdür ve müdürlere ihtiyaç duymaktadır. Sözleşmede aksi bir hüküm bulunmadıkça genel müdür ve müdürler, genel kurul kararı ile veya yönetim kurulu tarafından seçilebilir. Müdürlerin atanması ticaret siciline tescil ettirilerek Türkiye Ticaret Sicili Gazetesi'nde ilan ettirilir. Müdürler yönetim kurulu üyelerinden, ortaklardan veya üçüncü kişilerden olabilir. Denetçiler Anonim şirketlerde, yönetim kurulu ve genel kurulun yanı sıra yasal olarak bulunması gereken organlardan biri de denetim organıdır. Denetçiler, anonim şirketlerde pay sahiplerinin haklarını korumak üzere geliştirilmiş bir organdır. Şirket işlerini denetlemek üzere bir veya birden fazla denetçi seçilmesi yasal zorunluluktur. Denetçilerin mutlaka pay sahipleri arasından seçilmesi yasal olarak zorunlu değildir. Tek denetçi seçilmesi halinde seçilecek kişinin Türk vatandaşı olması şarttır. Birden fazla denetçi seçilmesi halinde ise yarıdan bir fazlasının Türk vatandaşı olması lazımdır. Denetçiler normal olarak genel kurul tarafından seçilir. Denetçi sayısı birden fazla ise ve bir denetçiliğin her hangi bir nedenle açılması halinde, diğer denetçiler ilk genel kurula kadar görev yapmak üzere yerine birini seçebilir. Anonim Şirketler'in tutmak zorunda oldukları defterler şunlardır - Yevmiye defteri - Büyük defter - Envanter ve bilanço defteri - Genel kurul karar defteri - Yönetim kurulu karar defteri - Pay sahipleri defteri - Pay defteri - Tahvil defteri  Limited Şirket İki ve daha fazla gerçek veya tüzel kişi tarafından bir ticaret unvanı altında kurulup ortakların sorumluluğu, koymayı taahhüt ettikleri sermaye ile sınırlı ve esas sermayesi belirli olan şirkettir. Limited şirketler asgari 10.000 -TL sermaye ve asgari 1 ortakla kurulmalıdır. Türkçe olarak tespit edilmesi gereken unvanlarında Limited Şirket ibaresinin bulunması ve faaliyet konusunun gösterilmesi zorunludur. Ortakların koyacakları sermayenin en az 25 TL veya bunun katları olması lazımdır. 38 Ortakların şirket borçlarına karşı sorumluluğu, taahhüt ettikleri sermaye ile sınırlıdır. Sermaye hisselere değil paylara bölünür. Limited şirketin kuruluş işlemleri, anonim şirketin kuruluş işlemlerine göre daha kolaydır. Limited şirketler, bankacılık ve sigortacılık dışında kanunun yasaklamadığı her türlü faaliyette bulunabilir. Limited şirketler, hisse senedi ve tahvil çıkartamaz. Limited şirketlerde ortaklığın devri, anonim şirketlere göre daha zordur. Pay devrinin noter huzurunda gerçekleştirilmesi, ticaret sicilinde tescili ve Türkiye Ticaret Sicil Gazetesi'nde ilan edilmesi zorunludur. Limited şirketin yönetimi, ortaklardan biri veya birkaçı tarafından yapılabileceği gibi, dışarıdan yönetici de atanabilir. Limited şirketlerde kararlar ortakların oy çokluğu ile alınır. Ortak sayısı yirmiden fazla olan limitet şirketler denetçi bulundurmak zorundadır. Limited şirketlerde vergi muhatabı şirketin kendisidir. limitet şirketler kurumlar vergisi mükellefidir. Limited şirketlerin başlıca organları şunlardır Genel Kurul Ortakların tamamı genel kurulu oluşturur. Hesap döneminin bitiminden itibaren üç ay içinde olağan olarak yılda en az bir kez toplanır. Ortak sayısı yirmiden fazla olan limited şirketlerin genel toplantıları anonim şirketlerin hükümlerine göre yapılır. Ortak sayısı yirmiden az olan limitet şirketlerde ise genel kurul yerine ortaklar kurulu vardır. Ortak sayısı 20 ve daha az olan limitet şirketlerde genel kurul kararları ortakların yazılı oyları ile alınır. Kararların geçerli olması için ödenmiş sermayenin yarısından fazlasını temsil eden ortakların, teklif edilen konu lehinde oy vermeleri gerekir. Genel Kurul'un görevleri - Ana sözleşmede değişiklik yapmak - Denetçileri seçmek, azletmek - Payların bölünmesi hakkında karar vermek - Mali tabloları inceleyerek ibra etmek - Şirket müdürlerini atamak, azletmek, sürelerini uzatmak Müdürler Limited şirketlerdeki müdürlerle, anonim şirketlerin yönetim kurulu üyeleri aynı sorumluluk altında çalışmaktadır. Limited şirketlerde yönetim hakkı ve şirketin temsil yetkisi müdürlere verilmiştir. Limited şirketlerde müdürler ortaklar arasından olabileceği gibi dışarıdan da olabilir. Dışarıdan müdür atanabilmesi için bunun ana sözleşmede belirtilmiş olması ya da genel kurul kararı gerekir. Müdürlerin kim olacağı ve nasıl seçileceği ana sözleşmede belirtilir. Müdürlerin atanması ve azli yetkisi, genel kuruldadır. Bu yetki başkasına devredilemez. Müdür olacak kişinin bu işi yapabilecek bilgi ve beceriye sahip olması gerekir. Müdür olacak kişi, yüz kızartıcı suçtan ceza almamış olmalıdır medeni haklarını kullanma ehliyetine sahip ve reşit olmalıdır. Limited şirketlerde müdürler yaptıkları işlemlerden dolayı 39 hukuki ve cezai sorumluluk altındadır. Müdürler yaptıkları işlemleri yasalara ve ana sözleşmeye uygun olarak gerçekleştirmelidir. Müdürlerin görevleri - Şirketi idare ve temsil görevi - Genel kurulu toplantıya çağırma - Şirketle rekabete girmemek - Ana sözleşmenin değiştirilmesi ile ilgili tüm işlemlerin yapılması, takibi - İflastan farklı bir sebeple şirketin dağılması halinde, ticaret siciline bildirmekle mükelleftir. - Müdürler pay defterini tutmakla mükelleftir. - Ortakların sermaye koyma borcunu yerine getirmelerini isteme - Esas sermayenin belli bir kısmının yok olması durumunda ortaklar genel kuruluna bildirmekle mükelleftir. - Mali tabloların (Bilanço, gelir tablosu vb.) tanzimini sağlamak - Yıllık faaliyet raporunu hazırlamak Denetçiler Ortak sayısı 20'nin altında olan limitet şirketler denetçi bulundurmak zorunda değildir. Otak sayısı 20'den fazla olan limitet şirketler en az bir denetçi bulundurmak zorundadır. En fazla beş denetçi bulundurabilir. Limited şirketlerde denetçiler kuruluşta ana sözleşmede belirtilirler, daha sonra da genel kurul tarafından seçilir. Denetçiler ortaklar arasından seçilebileceği gibi dışarıdan da seçilebilir. Görev süresini dolduran denetçiler tekrar seçilebilir. Denetçi seçilecek kişilerin bu görevi yapabilecek bilgi ve beceriye sahip olması gerekir. Denetçi seçilecek kişilerin ayrıca hukuken gerekli şartları taşıması gerekir. Denetçilerin görevleri - Şirket müdürleri ile beraber bilanço düzenleme şeklini belirlemek - Şirketin tahmini bilançosunu düzenlemek - Dönem bilançosunu düzenlemek - Müdürlerin ihmali görüldüğünde genel kurulu toplantıya çağırmak - En az üç ayda bir şirket kasasını denetlemek - Genel kurula katılmak suretiyle ortaklara bilgi vermek - Şirketin muhasebe kayıtlarının yasalara uygun olarak tutulup tutulmadığının kontrolü yapmak Limited Şirketler'in tutmak zorunda oldukları defterler şunlardır - Yevmiye defteri - Büyük defter - Envanter ve bilanço defteri - Pay defteri e) Üretim teknolojilerine göre - Teknoloji yoğun işletmeler - Emek yoğun işletmeler 40 f) Alıcıların çeşidine göre - Nihai tüketim malı üreten işletmeler Bu tür işletmelerin ürettiği mallar en son tüketicilerin kullanımına yönelik olan ve herhangi bir malın üretiminde kullanılmayan mallardır. Örnek Giyim eşyası, ekmek, kalem. - Endüstriyel mal üreten işletmeler Bir İşletmenin ürettiği mallar hemen tüketimde kullanılmayıp, başka bir malın üretimi için kullanılıyorsa, bu işletme üretim malı yapan işletmedir. Örnek Cıvata üretmek amacıyla makine yapan bir fabrika, otomobil fabrikasına tampon, motor, fren sistemi vb yapan işletmeler gibi. 2. Bilimsel Yönetim Öncesi Dönem İnsanlık tarihiyle birlikte başlar ve 1880'lere kadar devam eder. Bilimsel Yönetim Dönemi 1880'lerde Frederick Winslow Taylor ile başlayıp, 1930'lara kadar süren dönemdir. Bu dönemi ifade eden Klasik (Geleneksel) Yönetim Yaklaşımı üç ayrı modelden oluşmaktadır (i) Bilimsel Yönetim Modeli Ana ilkeleri şunlardır. - Gelişigüzel çalışma değil, bilimsel yöntemlerle çalışma, - Başıbozukluk değil, uyum ve koordinasyon içinde çalışma, - Bireysel değil, yardımlaşmaya dayalı ekip çalışması, - En az girdi ile en fazla çıktının sağlandığı yüksek verimliliği hedefleyen çalışma, - Yüksek verimliliğe ulaşmak için bireylerin eğitimine önem verme. (ii) Yönetim Süreci Modeli Öncülüğünü Henry Fayol'un yaptığı bu model, bilimsel yönetim yaklaşımının devamı ve tamamlayıcısıdır. Bilimsel Yönetim Modeli, daha çok iş tasarımı ve metodolojisi üzerine odaklanırken, Yönetim Süreci Modeli örgütün tamamını ele almakta ve yönetimin önemine dikkat çekmektedir. Fayol'a göre her işletmede şu 6 faaliyet kesinlikle mevcuttur Teknik faaliyetler (üretim) Ticari faaliyetler (alım, satım vb) Finansal faaliyetler (para bulma ve kullanma) Muhasebe faaliyetleri (kayıtların ve istatistiklerin tutulması) Güvenlik faaliyetler (işyeri ve çalışanın korunması) Yönetim faaliyetleri Yine bu modele göre, yönetim faaliyetleri planlama, örgütleme, yürütme, koordinasyon ve denetim evrelerinden oluşan bir süreçtir. Fayol'un genel yönetim ilkeleri şunlardır 41 1. İşbölümü Uzmanlaşma bireye ustalık kazandırarak daha üretken çalışmasına olanak sağlamaktadır. 2. Yetki ve sorumluluk Emir verme yetkisine sahip olanlar verdikleri emirlerin sorumluluğunu da taşımalıdırlar. 3. Disiplin İki yönlüdür, çünkü önce çalışanlara emirlerin benimsetilebilmesi için işletme yönetiminin liderlik rolünü üstlenmesi, sonra da çalışanların işletme yönetiminin liderliğini kabullenmeleri gerekmektedir. 4. Yöneltme (emir-komuta) birliği Taylor'un işlevsel yönetim kavramına karşılık Fayol, emirkomuta zincirinde kargaşa çıkmaması için her astın yalnızca bir üste bağlı olması gerektiğini ileri sürmüştür. Fayol'un bu görüşü yöneticiler arasında daha çok taraftar toplamıştır. 5. Yönetim birliği Benzer faaliyetleri gerçekleştiren kişiler tek bir eylem planı doğrultusunda ortak amaçlara sahip olmalıdırlar. Fayol, yönetim birliği ile yöneltme birliğinin birbirine karıştırılmamasını özellikle vurgulamaktadır. 6. İşletmenin çıkarlarının (genel çıkarların) kişisel çıkarlara üstünlüğü İşletme yönetimi işletmenin çıkarlarını her şeyden üstün tutmalıdır. 7. Ödüllendirme ve ücret Fayol'un bazı değişik ücret sistemlerini değerlendirerek mükemmel bir ücret sistemi diye bir şeyin var olmadığını belirtmesine karşılık, ücretin çalışanların motivasyonunda önemli bir araç olduğunu benimsediği görülmektedir. 8. Merkezileşmek ya da merkezileşmekten uzaklaşmak Fayol, işletmenin merkezileşme ya da merkezileşmeden uzaklaşma derecesinin çalışma koşullarına ve personelin niteliğine bağlı olduğunu öne sürmektedir. 9. Hiyerarşi zinciri Yöneltme birliğinin sağlanmasında, hiyerarşi zincirinin çalışmasının ve yatay iletişimin önemli olduğunu belirtmektedir. Ancak Fayol, üstlerin yatay iletişimin yararına inanmadan yatay iletişimi örgütte gerçekleştirebilmenin zorluğundan söz etmektedir. 10. Düzen Hem maddi hem de sosyal düzenin sağlanması gerekmektedir. Maddi düzenin sağlanması, zaman kaybını ve malzemenin gereksiz yere kullanılmasını (israfı) azaltacaktır. Sosyal düzenin sağlanması ise, doğru elemanların seçimine ve uygun işlerde çalıştırılmasına (örgütlenmenin sağlıklı olarak gerçekleştirilmesine) bağlıdır. 11. Eşitlik işletmenin çalışanları arasında eşitliği sağlayabilmek için sevgi ve adalet kavramlarının birleştirilmesi gerekmektedir. 12. İstikrarlı görevde kalma süresi Bu ilkenin, başarılı yöneticilerin eğitimi için gerekli olan zaman ve giderler açısından önemli olduğunu belirten Fayol, yönetici personelin işten ayrılma eğiliminin düşük olduğu işletmelerde kurumsal performansın daha yüksek olduğuna inanmaktadır. 42 13. İnisiyatif Personele inisiyatif kullanma olanağının tanınmasının örgüt için bir güç kaynağı olabileceğini belirten Fayol, çalışanlara inisiyatif kullandırılmasının olumsuz yönüne de değinmiş ve inisiyatif kullanan kendini beğenmiş yöneticilerin feda edilerek işten çıkarılmalarının söz konusu olabileceğini söylemiştir. 14. Ekip ruhu İşletme yönetimi çalışanların moralini güçlendirmeli ve birbirlerine kenetlenmelerini sağlamalıdır. Fayol'a göre, aralarında kıskançlık doğurmadan ve uyumlu ilişkileri bozmadan çalışanların çabalarını koordine etmek, çalışmaya yüreklendirmek, yeteneklerinden yararlanmak, niteliklerini ödüllendirmek gerçekten hüner isteyen bir iştir. (iii) Bürokrasi Modeli 1900'lerin başlarında Alman sosyolog Max Weber tarafından geliştirilen bu modelde geçen bürokrasi kavramı, günümüzdeki anlamından çok ideal örgüt yapısını ifade etmektedir. Oysa bilindiği gibi bürokrasi halk dilinde kırtasiyecilik anlamında kullanılmaktadır ve yavaş işleyen hantal kamu yönetimiyle özdeşleşmiştir. Ancak Weber, kendi tanımladığı anlamıyla, bürokrasinin teknik açıdan en etkin ve verimli örgütlenme biçimi olduğunu savunmaktadır. Weber'e göre kesinlik, hız, belirlilik, süreklilik, dosyalama tekniği, belge ve kayıtlara dayanma, bütünlük, itaat, işbirliği, donanım ve personel giderlerinin minimizasyonu gibi olumlu gelişmeler ancak bürokratik örgütlerde istenilen düzeye ulaşabilecektir. Modelin özellikleri İşlevsel uzmanlaşmaya dayanan iş bölümü, Açıkça belirlenmiş bir hiyerarşik yapı (her ast bir üst tarafından denetlenmekte) Her birimdeki işlerin nasıl yapılacağını açıkça tanımlayan ilke ve yöntemler. Bürokratik örgütlerde astın görev tanımı üstü tarafından yazılı olarak belirlenir. Görev dağılımı, her astın bir üste bağlı olarak çalışmasını sağlayacak biçimde, hiyerarşi zinciri doğrultusunda düzenlenir. Çeşitli olasılıklara karşı, önceden hazırlanmış alternatifler vardır. Gerekli bilgiler sürekli kaydedildiği için, sistemin akılcı yönünün önemli bir parçasını oluşturan kayıtların ve dosyaların güvenli biçimde saklanması söz konusudur. Çalışanların kişisel sorunları ile işleri arasında ayırım yapılmıştır. Görevin gerçekleştirilmesi için gerekli olan malzeme ve donanım işletme yönetimi tarafından sağlanmaktadır. Bürokratik örgütlerde, tartışmasız uyulan emirler otoritenin kaynağını oluşturmaktadır. Emirlerin belli kurallar çerçevesinde verilmesi ve verilen emirlerin görevin yetki ve sorumluluk alanı içerisinde olması gerekmektedir. İnsan İlişkileri Yaklaşımı Dönemi 1930'larda başlayıp, 1950'lere kadar süren dönemdir. Bu dönemi ifade eden Neo-Klasik Yönetim Yaklaşımı, klasik teorinin göz ardı ettiği insan unsurunu içermektedir. Bu yaklaşım örgüt yapısı içindeki insanın davranış biçimlerini ve yapı ile davranış arasındaki ilişkileri açıklamaktadır. Bu dönemde insan, kişisel ihtiyaçları, davranışları, psikolojik ve sosyolojik özelliklerinden ötürü işletmenin temel unsuru kabul edilmiş ve araştırmalar bu yönde yoğunlaşmıştır. 43 Klasik ve Neo-Klasik Yaklaşımın Karşılaştırılması Klasik Yaklaşım 1) İnsanlar bir örgüte maddi tatmin için girerler. Neo-Klasik Yaklaşım 1) İnsanlar örgütle bütünleşmek, maddi, manevi ve sosyal açıdan tatmin isterler 2) İnsan biran önce iş ortamından kurtulmak ister, bu nedenle sıkı denetlenmelidir. 2) İnsan işini severek yapar, ancak bunun devamı için bazı teşvik önlemleri almak gerekir. Denetim çalışanı sıkar. 3) Örgütün sosyal yanı düşünülmediği için doğal gruplaşmaya karşıdırlar. 3) Aynı yöreden gelen, aynı işi yapanlar gibi doğal gruplaşmalar doğaldır. 4) İnsanların çoğu sorumluluk almak istemez. 4) İnsanlara işlerini yapacak kadar Çünkü yeni bir sorumluluk yeni bir iş sorumluluk verilir ve sonuçları denetlenir. demektir. Bu nedenle yönetilmeyi tercih ederler. 5) Grup olgusunun insan davranışı üzerindeki etkisi göz ardı edilir. 5) İnsanlar grup içindeyken yalnız olduklarından farklı davranır. Buna Grup Dinamiği adı verilir. 6) Kararları yöneticiler alır, yönetenler 6) Yönetilenler de belli ölçüde kararlara katılırlar. asla kararlara katılmaz. 7) Kurallara uyulmadığında ceza sistemi 7) Çok zor durumda kalmadıkça insana ceza uygulanmaz. uygulanır. Korkutmak bir yönetim aracıdır. Çünkü cezanın yaratacağı olumsuzluğu gidermenin maliyeti daha yüksek olacaktır. Modern Sistem Yaklaşımı Dönemi Bu yaklaşımın amacı, yönetim olayının ve unsurlarının birbirleri ile olan ilişkilerini ve bu ilişkilerin niteliğini incelemek, belirli bir birimdeki gelişmelerin diğer birimler üzerindeki etkilerini araştırmaktır. Yönetimde modern sistem yaklaşımı, işletmeyi bir sistem olarak algılamakla birlikte, işletme faaliyetlerinin geçtiği birimleri de birer alt sistem olarak algılamaktadır. Her alt sistem birbiriyle ilişki içindedir ve sistemdeki yöneticinin sadece kendi içerisinde işleyişle değil, aynı zamanda kendi sistemi ile diğer sistemler arasındaki ilişkilerle de ilgilenmesi gerekmektedir. Bu dönemde, klasik ve neo-klasik yaklaşımın işlevlerine ek olarak, öngörümleme, güdüleme (teşvik), iletişim ve liderlik işlevleri de yönetim sürecine dahil edilmiştir. 44 2.2. Planlama İşlevi Planlama kaynakların en verimili şekilde kullanılabilmesi için işletmenin, çeşitli alternatifler arasından seçim yaparak hedeflerini belirlemesi ve bu hedeflere en etkili biçimde ulaşabilecek şekilde faaliyetlerini önceden organize etmesidir. Planlamanın özellikleri a) Kaynakların verimli bir şekilde kullanılması sağlanır. b) Planlama bir seçim ve tercih sürecidir. c) Planlama bir karar sürecidir. d) Planlama geleceğe dönük bir süreçtir. e) Planlama esnek ve dinamiktir. f) İşletme dışı etkenleri olduğu kadar işletme içi etkenleri de kapsar. Planlama sürecinin aşamaları 1) Amaç ve hedeflerin belirlenmesi 2) Amaç ve hedefe ulaştıracak alternatif yolların belirlenmesi 3) Alternatifler arasından seçim yapma 4) Planları izleme ve gözden geçirme 5) Planları düzeltme Planlama Türleri a) Kullanım biçim ve sürelerine göre Tek kullanımlı planlar - Sürekli planlar b) Niteliklerine göre Stratejik planlar - Yönetsel planlar c) Sürelerine göre Kısa (1 yıla kadar) – Orta (1-5 yıl) – Uzun vadeli planlar d) İçeriğine göre Programlar – Bütçeler – Politikalar – Prosedürler – Talimatlar – İş akış şemaları – Örgüt el kitapları 45 1. Planlama Bulunduğumuz yer ile varmayı tasarladığımız yer arasında bir köprü kurmaktır. Planlama, arzulanan geleceği tasarlamak ve ona ulaşmak için etkin yolları ortaya koyma neyin, ne zaman, nasıl, nerede, kim tarafından hangi kaynak ve maliyetle yapılacağını önceden kararlaştırma bir amacı gerçekleştirmek için en iyi davranış biçimini seçme ve geliştirme niteliği taşıyan bilinçli bir faaliyet olarak ifade edilebilir. Planlamanın ilkeleri  İşletmenin amaçlarına uygun olmalı,  Önceki kararlarla uyumlu olmalı,  Belirli verilere dayanmalı ve gerçekçi olmalı,  Sistematik bir şekilde çalışmayı özendirmeli,  Öngörülen tahminler esnek ve değişebilir olmalı,  Girilen faaliyetlerin gerçekleşmesini sağlayacak kadar uzun süreyi kapsamalı,  Planlar kontrol edilemeyen çevre değişkenlerine uyum gösterebilecek esneklikte olmalıdır. Etkin bir planlamayla - Geçmiş bilgiler analiz edilir, - Mevcut durum gözden geçirilir, - Geleceğe dönük gelişmeler tahmin edilir.  Planlamayla kararsızlık ve belirsizlik ortadan kaldırılmaya, risk azaltılmaya çalışılır. İyi bir plan yapılırken zaman çok iyi ayarlanmalıdır. 2. Örgütleme Yönetim faaliyetlerinden planlama ilk adımı, örgütleme ise ikinci adımı oluşturur. Bu açıdan örgütlemenin temeli planlamada yatmaktadır. Planlama, bir örgütün sosyal, ekonomik ve teknolojik tecrübesidir. Örgütleme ise bu tecrübelerin somutlaştırılmasıdır. Örgütleme veya organize etme genel bir ifadeyle, beşeri ve maddi faktörlerin işletme amaçlarını etkin ve verimli bir biçimde gerçekleştirmek üzere düzenlenmesidir. Böylece, örgütleme planlama ile belirlenen amaçlara ulaşmayı sağlayacak bir yapıyı kurma, örgütü oluşturma ile ilgili faaliyetler topluluğu olmaktadır. Diğer bir tanıma göre örgütleme herhangi bir amaç için gerekli faaliyetlerin neler olduğunu belirlemek ve bu faaliyetleri kişilerin görevlendirilebileceği gruplar halinde düzenlemektir. Organizasyon, işletmelerin hedeflerine ulaşabilmek için yetki ve sorumlulukları belirlemesini öngörür. Organizasyon işlemiyle, özellikle personelin kimlerden emir alacağı, hangi konularda yetkili alacağı gibi konular belirlenir. Organizasyon sürecinde bilgi akışı, emir komuta zinciri, haberleşme gibi konular yer alır. Personelin belirlenip görevlendirilmesi, yetki ve sorumluluklarının saptanmasından sonra işlerin görüneceği yer, amaç ve yöntemler belirlenip uygun bir organizasyon yapısıyla personelin eşgüdümlü olarak uyumlu bir şekilde çalışması sağlanır. 46 Örgütleme İlkeleri 1. İşbölümü ve Uzmanlaşma İşlerin parçalara bölünerek her görevi bir kişinin yapması, uzmanlaşma olarak bilinmektedir. İşi oluşturan parçalara görev denilmektedir. Bireysel çalışanlar çıktıyı artırmak için bir işin bütününü yapmak yerine, belli konuda uzmanlaşarak işin bir parçasını yapmaktadırlar. Bu, aynı zamanda işbölümünü de sağlamaktadır. Örgütte uzmanlaşma ya da uzmanlaşmanın olmadığı bir ortam yaratma konusunda karar verilmesi gerekecektir. Bugün birçok yönetici, çalışanların daha verimli olmasını sağladığı için uzmanlaşmayı önemli bir düzenleme mekanizması olarak görmektedir. Örnek olarak, McDonald's, ürünlerini üretirken ve müşterilerine dağıtırken yüksek seviyede uzmanlaşmayı etkili bir biçimde kullanmaktadır. Ancak uzmanlaşma konusunda aşırıya kaçılırsa sıkıntı, yorgunluk, stres, düşük kalite ve performans, devamsızlık ve yüksek devir hızı gibi problemlere yol açabilir. Bu yüzden Avery Dennison, Ford Australia, Hallmark ve American Expres gibi şirketler daha az uzmanlaşmayı tercih etmektedirler. 2. Bölümlendirme Hangi iş ve görevlerin kimler tarafından yapılacağına karar verdikten sonra, ortak çalışma aktivitesini içeren gruplaşma gerekir. Bu yüzden işler koordineli ve entegre bir biçimde yürütülmelidir. Gruplandırılmış, aynı kategoride toplanmış işlere bölümlendirme denir. Bölüm, bir işletmenin belirli faaliyetlerini içine alan bir bölgeyi ifade etmektedir. Bölümlendirme işletmeye ait faaliyetleri sınıflandırarak, kümelere ayırma yoluyla amaçlara daha kolay ulaşılmasını sağlama faaliyetidir. Unutulmamalıdır ki, bölümlendirme sisteminin belirlenmesinde işletmenin faaliyet alanı, iş yapma biçimi ve büyüklüğü etkilidir. 3. Emir Komuta Zinciri Emir komuta zinciri, yetki doğrultusunda en üst seviyeden en düşük seviyeye kadar kimin kime rapor verece¤ini açıklar. Emir komuta zincirini anlamak için yetki, sorumluluk ve emir komuta birliği kavramlarını bilmemiz gerekir. Yetki, yönetici pozisyondaki kişilerin insanlara ne yapması gerektiğini söylemesi ve onlardan bunu yapmasını beklemesi şeklindeki içsel haklarını ifade eder. Bir yönetici bir görevi çalışanlarına verdiğinde çalışanlar bu görevi gerçekleştirmek için yükümlülükleri üstüne alır. Bu yükümlülük ya da beklenti sorumluluk olarak bilinir. Emir komuta birliği ilkesine göre bir kişi bir yöneticiye bağlı olmalı ve rapor vermelidir. Yetki bir yöneticinin biçimsel ve meşru emir verme ve karar verme hakkıdır. Örgüt yapısı yetki üzerine inşa edilir. 4. Kontrol Alanı Bir yönetici kaç çalışanı verimli ve etkili bir biçimde yönetebilir. Yöneticinin doğrudan kontrol edebileceği ast sayısı kontrol alanı olarak ifade edilmektedir. Üzerinde bir uzlaşı olmamasına rağmen, kontrol alanı için belirlenen sayı örgüt yapısı açısından belirleyici bir unsur olarak kabul edilir. Bir üste bağlı ast sayısının artması geniş kontrol alanı, bir üste bağlı ast sayısının az olması dar denetim alanı anlamındadır. Dar kontrol alanı hiyerarşik kademelerin artmasına ve daha dik bir örgüt yapısına neden olmaktadır. Geniş kontrol alanı ise örgütsel kademelerin az olduğu yatay bir örgüt yapısına neden olur. Örgütsel kademe sayısı denetim alanıyla yakından ilişkilidir. Bir örgüt için en uygun kademe sayısı kaçtır. Bu sorunun anlamlı olup olmadığı tartışılabilir. Ancak, bir görüşe göre dünya çapında en büyük bir örgüt bile en alt kademeden en üste kadar en fazla yedi kademeyle 47 yönetilebilir. Yöneticinin etkili ve verimli bir biçimde yönetebileceği çalışan sayısını birçok faktör etkiler. Bu faktörler yönetici ve çalışanların yetenek ve becerileri kadar işin yapılış şeklini, işin özelliklerini de içine alır. Örnek olarak, iyi eğitilmiş yöneticiler ve deneyimli çalışanlar daha geniş kontrol alanlarında iyi çalışırlar. Astların fiziksel yakınlığı, standart prosedürlerin derecesi, örgütün bilgi sisteminin gelişmişliği, örgüt kültürünün gücü ve yöneticinin öncelikli stili de kontrol alanını etkileyen diğer faktörlerdir. 5. Merkezileşme / Merkezileşmeme Merkezileşme örgütün üst düzeyinde yer alan karar verme derecesidir. Yetkinin üst yönetimde toplandığı yapılar merkezileşmiş, yetkinin tek elde toplanmayarak alt kademelere göçerildiği yapılar merkezileşmemiş örgüt yapılarını ifade etmektedir. Merkezileşme ne kadar fazlaysa kontrol alanı o kadar dar, kademe sayısı fazla anlamındadır. Merkezileşmeme durumunda ise tam tersi söz konusu olacaktır. Eğer üst düzey yöneticiler önemli kararları alt seviyeden gelen girdileri çok kullanmadan (az sayıda bilgi girdisiyle) alıyorsa örgüt daha merkezidir. Diğer taraftan, birçok alt düzey çalışandan girdi sağlayıp ya da başka bir ifadeyle aslında kararlara katılıyorsa burada merkezileşmeme vardır. 6. Formelleşme Formelleşme derecesi bir örgütte, işler görülürken önceden tanımlanmış belirli belirgin ilke ve yöntemlerin izlenmesi konusuna verilen ağırlığı ifade eder. Neyin ne zaman, nerede nasıl, kim tarafından yapılacağı önceden ayrıntılı olarak belirlenmiş ve bunlara uyulması zorunlu hale getirilmiş ise formelleşme derecesi yüksek bir örgütten bahsediyor olacağız. Formelleşme örgüt işlerinin nasıl standardize edileceğini ve çalışan davranışlarının kurallar ve prosedürler ile ölçüleceğini, derecelendirileceğini ifade eder. Yüksek formelleşmenin olduğu örgütlerde açık iş tanımları, çok sayıda örgütsel kurallar ve çalışma sürecini kapsayan açıkça tanımlanmış prosedürler yer alır. Bu durumda işlerin ne zaman ve nasıl yapılacağı üzerinde işçilerin takdiri, kısacası payı azdır. Formelleşme arttığında çalışanların aynı faaliyet girdilerini aynı şekilde ele alarak aynı çıktıyı elde edecekleri varsayılır. Ancak, formelleşme az olduğunda, çalışanlar işlerin yapılacağı zaman ve nasıl yapılması konusunda daha çok paya sahiptir. Formelleşme uyum ve kontrol için gerekli olmasına rağmen, bugün birçok örgüt katı kurallara ve çalışan davranışlarına rehberlik eden ve düzenleyen standardizasyona daha az önem vermektedir. Örgütleme Türleri a) İşlevsel Örgütleme Görevler niteliklerine göre biraraya getirilir. 48 Yararları uzmanlaşmayı kolaylaştırır, benzer niteliklere sahip personeli biraraya toplar, her yönetici kendi faaliyet alanından sorumlu olduğundan eşgüdümlemeyi kolaylaştırır, çok sayıda başarılı yöneticinin çalışmasına imkan sağlar. Sakıncaları bölümler arası koordinasyon sorumluluğu sadece Genel Md. 'de olur bu da dar görüşlülüğe neden olur, işletme büyüdükça daha fazla basamak gerektirir, kararların alınması ve denetim zorlaşır, iletişim zorlaşır ve yabancılaşma artar. b) Mal Tipi Örgütleme Özellikle birbirinden tamamen farklı ve birkaç çeşit mal/hizmet sunan işletmelerde tercih edilir. İşlevsel örgütlemenin aksine, görevler niteliklerine göre değil, ilgili oldukları mal/hizmet cinslerine göre gruplandırılır. Yararları düşey koordinasyon kolaylaşır, özellikle büyük işletmelerde küçük ve esnek birimlere bölünmesiyle yönetim kolaylaşır, ürün/hizmet yöneticileri arasındaki rekabet gelişmeyi teşvik eder, ürün/hizmet yöneticisi üretimden pazarlamaya kadar tam sorumlu olduğundan kararlar hızlı alınır. Sakıncaları ürün/hizmet yöneticilerinin yüksek ücret talepleri ve benzer faaliyetlerin tekrarlanmasından ötürü maliyetinin yüksek olması ve yatay koordinasyonu zorlaştırmasıdır. c) Bölgesel Örgütleme Özellikle coğrafi açıdan çok geniş ve değişik alanlara yayılmış büyük işletmelerde tercih edilir. Daha çok banka vb hizmet işletmelerinde görülür. Yararları bölgesel pazara ürün/hizmet en iyi şekilde sunulur, iletişim ve karar vermeyi hızlandırır, ulaşım harcamaları azalır, bölgeyi tanıyan kalifiye eleman istihdamına olanak sağlar, yöneticilerin bölgenin özelliklerini iyi görebilmesi açısından da yararlıdır. Sakıncaları merkezden yönetilen faaliyetlerin koordinasyonu zorlaşır, bölge yöneticileri zaman içinde vazgeçilmez olma eğilimine girerler. 49 Bu da oryantasyon, iletişim, liderlik, güdüleme (motivasyon) gibi süreçlerle gerçekleştirilir. Yürütme İşlevinin Temel İlkeleri 1) Amaçların Uyumlaştırılması İşletmenin kuruluş amaçları ile işletmedeki bireylerin kişisel amaçlarının uyumlaştırılması, çalışma ortamını rahatlatmak açısından önemlidir. 2) Kumanda Birliği İlkesi Bir konuda her ast bir üstten emir almalıdır. İşe Alıştırma (Oryantasyon) Yürütme işlevinin ilk başladığı noktadır. Yeni işe başlayan personele, işlerin hangi teknik koşullarda ve hangi temel hedefler doğrultusunda yapılacağı, kimlerden emir alacağı, diğer birimlerden alınacak destekler, çalışma koşulları, sosyal yardımlar vb konularda tüm bilgiler sistemli bir biçimde verilir. Ayrıca işletmeye getirilen her nenilik ve değişiklikte de mevcut personele uygulanır. Yetki Göçerimi Karar verme, davranma, yürütme, komuta etme, örgütü amacına ulaştırmak için başkalarının eylem ve davranışlarını yönlendirme gibi hakları kullanmak konusunda üstlerin astlarına izin vermelerine yetki göçerimi denir. Hiç kimse sahip olmadığı bir yetkiyi bir başkasına göçeremez. Yetki göçerimi gelişi güzel değil, belli kurallara göre yapıldığında etkili olur. Güdüleme (Motivasyon) Bireylerin gereksinimlerini tatmin edebileceği bir iş ortamını örgüt içinde yaratarak, onların bilgi, yetenek ve enerjilerini tam olarak ortaya koymalarını sağlayacak şekilde eylem ve davranışlarını etkileme ve isteklendirmedir. Bazı Motivasyon İlkeleri Astlara, kendilerinin örgütün önemli bir parçası olduklarını, işlerinde yeterli ve değerli olduklarını hissettirin. Astları, işlerini istenilen düzeyde yapabilecek tüm araç ve gereçlerle donatın, onlara eğitim olanakları verin. 50 Astlara yapamayacakların işlerin sorumluluğunu vermeyin. Astları başkalarının önünde küçük düşürücü şekilde eleştirmeyin. Astların sorunlarıyla yakından ilgilendiğinizi gösteren davranışlarda bulunun. Astlara zaman zaman başarıları ve başarısızlıkları konusunda bilgiler verin. Yerine getiremeyeceğiniz vaatlerde bulunmayın, verdiğiniz sözleri tutun ve çalışanlara örnek olun. Liderlik Lider, astlarını belirlenen hedeflere götürür, örgüte kişilik kazandırır. Lider, örgüt için hedefler belirler, iç ve dış çevreyi bu hedefler için harekete geçirir. Lider, toparlayıcı, birleştirici, koordine edici ve otorite kurucudur. Lider, dar görüşlülük, bencillik ve fırsatçılık gibi zaafları, katılım arzusu uyandırarak ortadan kaldırır. Lider, örgütte çıkan çatışmaları önler ve çatışma nedenlerini ortadan kaldırır. Bir Liderin Sahip Olması Gereken Özellikler İleri görüşlülük, cesaret ve kararlılık Bilgi ve deneyim Engellemelere karşı koyabilecek irade gücü Dünyadaki değişime ayak uydurabilecek düşünme esnekliği Amaca ve göreve bağlılık ve bütünlüğü sağlayabilme 3. Yöneltme (Yürütme) Grup halinde örgütü oluşturan insanları (astları) amaçlara ulaşma yolunda isteklendirme, yönlendirme ve harekete geçirmedir (İşbirliğini sağlama, takım çalışmasını yönlendirme vb). Amaç işgörenleri ortak hedefler doğrultusunda yönlendirmektir. Bu iş yöneticiye düşer. Yönetici bu konuda işgörene rehberlik eder. Yürütme sürecinde emir komuta zinciri çok önemlidir. Yönetici astların yetenekleri doğrultusunda emir vermeli, onları motive edebilmeli, disiplini sağlamalı ve gerektiğinde astları ödüllendirmelidir. Yürütme planlara göre bir örgütü yönlendiren yönetsel faaliyettir. Yürütme faaliyeti bir pilotun uçağı meydana veya kaptanın gemiyi limana götürmesi gibidir. Uçak pilotu daha önce belirlenmiş bir rota (plan) ile uçağı hava limanına, kaptan ise daha önce belirlenmiş esaslara göre limana yaklaşır. Eşgüdümleme İlkeleri Örgüt faaliyetlerinden sorumlu kişiler arasında yüz yüze ilişkiler sağlanmalı Koordinasyon sağlanırken her durumda karşılıklı etkinin ne olabileceği düşünülmeli 51 Eşgüdümleme bir kez değil, sürekli olmalı İşletme ve birimleriyle ilgili plan ve programlar oluşturulurken henüz işin başında eşgüdümleme sağlanmalı Başarılı bir koordinasyon için İşletmede basit ve güçlü bir örgüt yapısı oluşturulmalı İşletme plan ve programları uyumlu olmalı Etkin bir iletişim sistemi kurulmuş olmalı Örgüt içinde takım çalışması ve iş birliği anlayışı geliştirilmiş olmalı Organizasyonun her kademesinde gönüllü olarak eşgüdümleme özendirilmeli Periyodik toplantı ve raporlama sistemi olmalı İşe uygun personel seçilmiş olmalı İşletmenin hedef ve amaçları açık, net ve anlaşılmış olmalı Bir Yöneticinin Koordine Etmek Zorunda Olduğu Konular İşletmenin kullandığı maddi kaynaklar arasında koordinasyon İşler ile maddi kaynaklar arasında koordinasyon İşlerin kendi arasında koordinasyon İşler ile bunları yapacak personel arasında koordinasyon Personelin kendi içinde koordinasyonu İşletme faaliyetleri ile dış çevre arasında koordinasyon İşletme faaliyetleri ve işletmenin amaçları arasında koordinasyon 4. Koordinasyon Çalışmayı kolaylaştırmak ve başarıyı sağlamak için bir organizasyonun bütün faaliyetlerinin ahenkleştirilmesidir. Koordinasyon sürecinde işletmede faaliyetler arasında bir uyum sağlanması amaçlanır. Koordinasyon eksikliği, işletme içi çalışmalara yol açabilecek, amaçlara ulaşabilmeyi geciktirerek, para, personel, enerji ve zaman kaybına neden olabilecektir. Koordinasyonun etkili olabilmesi için iyi işleyen bir haberleşme sistemi gerekecektir. Çünkü iyi bir iletişim sistemi grup üyelerini birbirlerinin çalışmalarından haberdar kılmayı sağlar. Etkili bir koordinasyon için göz ününde tutulması gereken ilke ve teknikler       İlgili ve sorumlu kişilerin direkt olarak ilişkilerinin sağlanması, Yönetim sürecinin başından itibaren koordinasyon sağlamaya özen gösterilmesi, Bir durumla ilgili tüm etkenlerin ve yönlerin dikkate alınması, Yalın bir örgüt yapısı kurmaya ve bölümlere ayırmanın koordinasyona elverişli olmasına dikkat edilmesi, İyi düzenlenmiş haberleşme yöntemleri kullanılması, Personelin gönüllü iş birliğine teşvik edilmesi. 52 Denetimin amacı, işletmenin başarısını ölçmek, sapmaları en kısa zamanda tespit etmek ve gerekli önlemleri almaktır. Kesinlikle hata ve suçlu aramak değildir. Denetim Sürecinin Temel Aşamaları Standartların belirlenmesi (planlama işlevi) Kontrol standartlarının belirlenmesi Stratejik kontrol noktalarının düzenlenmesi Gerçekleşen durumun belirlenmesi Gerçekleşen durumla standartları karşılaştırma ve sapmaların tespiti Gerekli düzeltmelerin yapılması ve önleyici tedbirlerin belirlenmesi Etkin Bir Denetim Sistemi İçin Gerekli Şartlar Denetim faaliyeti yapılan işin içeriğine uygun olmalıdır. Denetim süreci sapmaları hemen haber verecek şekilde tasarlanmış olmalıdır. Denetim amaca ulaşılması planlanan süre sonunda yapılmalı, ara denetimler olmalıdır. Denetim gelecekteki muhtemel sorunları tahminlemeye yardımcı olmalıdır. Denetim sistemi alternatif planlara uyacak şekilde esnek olmalıdır. Denetim ekonomik olmalıdır. Denetim kolay ve anlaşılır olmalıdır. Denetim tarafsız olmalıdır. Tüm çalışanların verimliliğini en üst düzeye çıkarmak ve iş tatmini sağlamak. Çalışanlara iş güvencesi vermek ve bu konudaki şüpheleri ortadan kaldırmak. Yaratıcılığı özendiren bir örgüt atmosferi oluşturmak. Örgütün başarısı ile çalışanların beklentilerini bütünleştirmek. Şeffaf olmak, çalışanlara bilgi vermek. Çalışanları örgütün bir parçası haline getirmek. İletişim Türleri a) Yukarıdan aşağıya iletişim b) Aşağıdan yukarıya iletişim c) Yatay iletişim d) Çapraz iletişim 53 Yönetim işlevlerinin başarısı, yöneticinin karar vermedeki başarısına bağlıdır. Kararlardaki isabet oranı işletmeyi kısa ve uzun vadede etkileyeceği gibi, yöneticinin kariyerini de etkiler. Karar Türleri 1) Yapısal Kararlar Hemen her gün karşılaşılan sorunlar için sık sık alınan rutin kararlardır. Bu tür karar için işletmede ölçütler artık hazırdır ve çok büyük önem arz etmezler. Bu tür kararlar genellikle alt ve orta düzey yöneticilere bırakılır. Bunlara programlanabilir kararlar adı da verilir. 2) Yapısal Olmayan Kararlar Çözümü kesin bir şekilde belirlenmiş yöntemlere dayanmayan, çok az hatta belki de bir kez karşılaşılan ve karmaşık yapıda ortaya çıkan, büyük ölçüde belirsizlik ve risk taşıyan kararlardır. Bu tür kararlar işletme için hayati önem taşır ve genellikle lider ya da üst düzey yönetici tarafından alınır. Bunlara programlanamayan kararlar adı da verilir. 54 Karar Verme Sürecinin Özellikleri Etkinlik ve rasyonelliğe dayanır. Geleceğe yöneliktir. Bir çeşit planlamadır. Sorun çözme sürecinin bir parçasıdır. Pahalı bir süreçtir. 2.3. İstisnalarla Yönetim Temel esası işletmede ortaya çıkan her sorunun, ait olduğu birimde çözümlenerek karara bağlanması ve ancak olağan dışı sorunlar çıktığında daha üst kademelere başvurulmasıdır. Bu yönetim şekli ile başarılı olunabilmesi için Örgüt yapısının açık ve belirgin şekilde tamamlanmış olması, Her birimdeki yetki ve sorumlulukların açıkça tanımlanmış olması, Her faaliyetin nasıl yerine getirileceğinin yönergelele o işi yapacak personele verilmiş olması, Normal şartlarda belirlenmiş faaliyetler için benimsenmiş ölçülebilir performans değerleme standartlarının belirlenmiş olması, Her faaliyetin yerine getirilmesinden sonra gerçekleşenle standartlar arasındaki farkın ölçülmesi, Bu şekildeki çalışma esaslarının sorumlu personele eğitimler yoluyla aktarılması gerekmektedir. Amaçlara Göre Yönetim Temel esası üst düzey yöneticilerin, hedefleri alt düzey yöneticilerle birlikte saptaması, her birinin kendilerinden beklenen sonuçlara göre görev alanlarıyla yetki ve sorumluluklarının belirlenmesidir. Amaçların Sahip Olması Gereken Nitelikler Ölçülebilir olmalıdır. Eldeki mevcut kaynaklarla gerçekleştirilebilir olmalıdır. Belli bir zamanı kapsamalıdır. Amaç açık ve kesin olmalıdır. Birden fazla amaç var ise bunlar öncelik sırasına sahip olmalıdır. Amaçların sayısı, ölçütü ve süresi örgütün özelliğine göre belirlenmelidir. Amaçlara Göre Yönetim Sürecinin Aşamaları 1. Amaçların belirlenmesi a) Uzun dönemli amaçların belirlenmesi b) Spesifik örgütsel amaçların belirlenmesi c) Departman düzeyinde amaçların belirlenmesi d) İş ile ilgili kişisel amaçların belirlenmesi 2. Bu amaçlara ulaştıracak olan faaliyet planlarının geliştirilmesi 55 3. Performans ve uygulamanın gözlenmesi ve sapmaların düzeltilmesi 4. Ulaşılan sonuçlarla amaçların karşılaştırılarak faaliyetlerin ve kişilerin performansının değerlendirilmesi. 2.4. İşletmelerin Globalleşmesi 1. Globalleşme Küresel global ve küreselleşme–globalleşme kavramları çoğunlukla uluslararası, uluslar aşırı ve çok uluslu anlamlarında kullanılmaktadır. Globalleşme, tüm ekonomik ve sosyokültürel yapıların, dünya yönelimli tasarlanıp uygulanması olarak tanımlanabilir. Global tanımı kapsamına, uluslararası düzeyde artan coğrafi uzaklıklarla birlikte dil, para birimleri, kültürler, hukuki ve siyasi sistemler, kamu politikaları ve düzenlemelerine bağlı olarak farklı temellere ve yapıya sahip yöneticiler ve çalışanların bulunduğu ve ekonomik gelişme düzeyleri ve iklimlerin farklı olabildiği farklılıklar da kesif olarak hissedilmelidir. Mevcut dünyadaki hâkim ekonomik bir sistem olan serbest piyasa yapısı içerisinde işletmelerin varlıklarını devam ettirebilmeleri uluslar arası rekabete açık olmalarına bağlıdır. Hızla oluşturulmaya çalışılan tek bir dünya tipi tüketici ihtiyaçlarını karşılamaya yönelmek işletmeleri uluslar arası faaliyet yürütmeye zorlamaktadır. Günümüz ekonomilerinin başarısı büyük oranda dünya ekonomisiyle bütünleşme ile sağlanabilir. Dünya ekonomisi ile bütünleşme ise ancak global pazarlama ile sağlanır. Dünya pazarlarına açılmak oralara ürün sunmak global ticari uygulamalarla değil artık global pazarlama yolu ile mümkündür. Serbest piyasa şartları artık dünya tüketici tipini hedef almakta ve tüm uygulamalarını ona göre şekillendirmekte ve işletmelerde bu yapıya göre konumlanmaktadır. 2. İşletmeleri Globalleşmeye Yönelten Faktörler İşletmelerin kuruluş ve faaliyet boyutunda ulusal ve global olması yönüyle farklı nitelikler gösterirler. Ulusal işletme, belirli bir ülke sınırları içinde faaliyet göstermeye yoğunlaşan ve ona uygun bir yapı oluşturan işletmelerdir. Global işletmeler ise nispeten daha düşük maliyetlerle bütün dünyayı tek bir unsurmuş gibi, kararlı bir şekilde hareket ederek aynı ürünü aynı yol ile her yerde satma faaliyetini yürütür. 56 Yoğun rekabetin yaşandığı günümüz global pazarlarda başarılı olabilmenin yolu ihracata yönelen işletmelerin modern pazarlama anlayışını benimsemesi ve faaliyetlerini bu anlayışa göre planlaması ve yürütmesi gerekir. İşletmeleri global pazara yönelten faktörler işletme içinden veya işletme dışından kaynaklanabilir. İşletmeler, içinde bulundukları ülke ve pazarın olumsuz etkilerinden veya dış pazardaki cezbedici olaylar nedeniyle, ya atıl kapasitelerini kullanarak sağladıkları üretim artışı veya dış pazarlara yönelik üretim yapmak üzere yeni yatırımlara yönelirler. Dış pazara yönelmek isteyen işletmeler, öncelikle, hedef dış pazarları çok yönlü olarak analiz etmek durumundadırlar. Günümüzde işletmeler belirli etkiler dahilinde global pazarlara açılmak zorunda bulunuyor. İşletmeleri globalleşmeye yönelten faktörler 1. Müşterilerin Ortak İhtiyaçları Ülkeler arasında ortak olan müşteri ihtiyaçları ve zevkleri ile ilgili endüstriler globalleşme için daha fazla potansiyel sunmaktadırlar. Elektronik aletler, yumuşak içecekler ve bilgisayar yazılımları gibi ürün kategorileri başarılı küresel standartlaştırma örnekleri sunarlar. 2. Global Müşteriler Büyük şirket müşterileri globalleştikçe, aldıkları ürünleri standartlaştırmak ve basitleştirmek isterler. Muhasebecilik, iletişim, bankacılık, sigortacılık, yönetim danışmanlığı gibi konular bu gruba dâhil edilebilir. Bireyler seyahatlerinde mal ve hizmet alırken global müşteri gibi hareket edilen seyahatle ilgili hizmetlerde, nesneden ziyade performans ve zaman faktörünün önemi temel nitelik olarak karşımıza çıkar. 3. Global Kanallar Fiziki eşya dağıtıcıları görece yavaş globalleşirken, elektronik dağıtım kanallarının yardımıyla, bugün seyahat hizmetleri, müşteri destek hizmetleri, eğlence, enformasyon ürünlerinin çoğu çeşitleri gibi hizmetler küresel olarak ulaşılabilir hale gelmiştir. 4. Global Ölçek Ekonomileri Global ölçek ekonomileri, bir ülke piyasası, rakiplerin optimum uygun değer ölçeğe ulaşmalarını sağlayacak kadar büyük olmadığı zaman uygulanır. Ölçek ekonomisi, bir organizasyonun büyüklüğünden ve iş hacminden dolayı elde ettiği maliyet avantajlarıdır. 5. Uygun Lojistik Düşük taşıma maliyetleri, fiziki ürünlerin üretiminde yoğunlaşılmasına sebep olmaktadır. Hizmetlerde, üretime müşterilerin katılımı, globalleşmede lojistik değeri artırır. Lojistik, tüketici ihtiyaçlarını karşılamak amacıyla malların, hizmetlerin ve bilgilerin başlangıç noktasından tüketim noktasına kadar verimli bir şekilde akışını planlayan, uygulayan ve kontrol eden tedarik zinciri sürecinin bir halkası olarak tanımlanıyor. 6. Enformasyon Teknolojisi Enformasyona dayalı hizmetlerde, telekomünikasyon kanallarının artması ile büyük miktarda bilgiyi hızlı bir şekilde iletebilme sayesinde yeni piyasalara ulaşılmakta veya yeni piyasa oluşturulabilmektedir. Globalleşme faktörleri sadece kendi alanlarında işlev görürken, enformasyon teknolojisi tüm diğer faktörleri etkiler. 7. Kamu Siyasetleri ve Düzenlemeleri Hükümetler globalleşme potansiyelini, ithalat gümrüğü ve tarifesi, gümrüksüz engeller, ihracat teşvikleri, yerel olma gerekliliği, nakit ve sermaye akışı kısıtlamaları, teknik ve diğer standartlar, teknoloji transferinde mülkiyet sınırlamaları ve gereklilikleri gibi unsurlar vasıtasıyla etkilemektedir. 57 3. Global Pazarların Avantajları ve Globalleşme Nedenleri İşletmeleri global pazarlara yönelten sebepler ve sağlayacağı fırsatlar çok fazladır. Kapasite kullanımının artması birim maliyetleri düşürerek birim karın artmasını ve dolayısıyla toplam satışını da arttıracaktır. İç piyasa şartları mevsimlik oynamalar gösteriyorsa, durgun sezonlarda dış pazarlar yoluyla üretim dengeli ve sürekli, hale getirilebilir. Enflasyon ve fiyat değişimleri de işletmeleri global pazarlara yönelten sebeplerdendir. Çeşitli dış pazarlara yönelmek işletmenin iç piyasadaki rizikosunu da azaltacaktır. İç piyasada talebin düşmesi veya rakiplerin faaliyetlerinden dolayı aleyhinde oluşabilecek değişikliklerden daha az etkilenecektir. Kriz dönemlerinde ihracat yapan ve dış pazarlara açılmış olan firmalar olumsuzluklardan daha az etkilenmektedir. Bir işletmenin korunan iç piyasasının dışına çıkması ve dinamik rekabet ortamı ile karşılaşması işletmeyi ve ürünlerini daha çağdaş ve verimli hale getirecek, bu iç pazardaki başarısına da yansıyacaktır. En önemlisi işletmeyi geleceğin getireceği şartlara hazırlayacak, işletme iç pazardaki rakiplerinden bir adım önde olacaktır. Günümüzde yurtdışı pazarlara açılmaya karar vermek aslında küresel global bir sektörde faaliyet gösteren tüm işletmeler için zorunluluktur. Çünkü artık dünyada işletmeler pek çoğu global pazarın ve gelişmenin farkına varmış, hızla ilerlemektedirler. Global pazarlara yönelmenin işletmelere sağlayacağı avantajlar uzmanlık, karşılaştırmalı üstünlük ve mutlak üstünlükten faydalanma, rekabet edebilme ve rekabetten kaçma, vergi avantajları, ürün hayat seyrini uzatma, kârları artırma gibi pek çok konu ve alanda önemli avantajlar sağlayacaktır. İşte bu avantajlar bir yerde işletmeleri dış pazarlara yöneltmektedir. Bilhassa, gelişmiş ülkelerdeki büyük işletmeler, cirolarının ve kârlarının büyük bölümünü ülke dışındaki üretimlerinden ve pazarlama faaliyetlerinden elde etmektedirler. Gerek iç pazarda ve gerekse dış pazarlarda faaliyet gösteren işletmeler, rakiplerine nazaran çok daha fazla avantaj sağlayabilirler. İşletmeleri global pazarlara yönelten nedenler 1. Satış ve kârlarını artırmak Eğer firma iç pazarda iyi bir performans gösteriyorsa, yabancı Pazarlara girmesi muhtemelen karlılığı artıracaktır. 2. Dünya pazarlarından pay almak Dış pazarlara açılan firma, rakiplerinin dış pazarlarda pay almak için neler yaptıklarını ve pazarlama stratejilerini öğrenecektir. 3. İç pazara olan bağımlılığı azaltmak Firma dış pazarlara açılarak, pazarlama gücünü artıracak ve iç pazardaki müşterilere olan bağımlılığını azaltacaktır. 4. Pazar dalgalanmalarını dengede tutmak Firma dünya pazarlarına açılarak, iç piyasadaki genel ve mevsimsel dalgalanmalardan ve değişen tüketici taleplerinin oluşturduğu baskıdan kurtulacaktır. 5. Fazla üretim kapasitesini kullanmak İhracat yaparak, kapasite kullanım oranı ve üretim vardiyalarının süresi artırılabilir. Böylece ortalama birim maliyetler azalmış ve ölçek ekonomisine ulaşılmış olunacaktır. 58 6. Rekabet gücünü artırmak İhracat firmanın ve bir ülkenin rekabet gücünü artırmaktadır. Firma yeni teknolojilere, metotlara ve yöntemlere uyum sağlayarak fayda sağlarken, ülke de dış ticaret dengesinin iyileşmesinden fayda sağlayacaktır. 7. İstihdam oluşturmak Mal ve hizmet ihracatı, yeni iş imkânları oluşturacak, işsizliği azaltacaktır. 8. Firmayı geleceğe hazırlamak İç ve dış pazardaki gelişime önceden firmayı hazır hale getirmek için global pazara girilir. 9. Ülkeye döviz girdisi sağlamak Ülkenin dış ödemeler dengesini sağlamak için dövize olan ihtiyacını karşılamak için devletin işletmeleri global pazara yöneltmek için teşvik eder. İşletmeler vergi iadesi, ihracatı teşvik kredisi, vergi istisnası gümrüksüz üretim faktörleri ithalatı ve benzeri teşvik imkânlarından faydalanmak için dış pazarlara yönelmektedirler. 10. Dış pazarlardaki vergi ve diğer teşvik avantajlarından faydalanmak Bilhassa gelişmekte olan ve geri kalmış ülkeler yabancı sermayeyi ülkelerine çekerek, kalkınmalarını hızlandırmak amacıyla, dış yatırımcıları, yatırım yaptıkları takdirde, vergi ve diğer teşvik araçlarıyla özendirmelidirler. 11. İşletmenin siyasi etkinliğini arttırmak Dış pazarlara açılarak, ihracat yapan ve/veya dış ülkelerde yatırım ve üretim yapan işletmeler, diğer işletmelere göre, siyasi olarak daha etkin duruma gelebilmektedirler. Şüphesiz ki, globalleşme ile ayrıca hız, maliyetleri düşürme, standardizasyon ve faaliyetleri dağıtma gibi başka faydalar da sağlayacaktır. Etken veya etkenler ne olursa olsun, global pazara yani dışa açılmayı hedefleyen işletmelerin, her şeyden önce global ticaret sistemini öğrenmeleri gerekmektedir. Ülkeler zaman zaman sanayilerini korumak amacıyla, gümrük tarifeleri, kotalar ve benzeri yollarla dışarıdan gelecek ürünlere çeşitli kısıtlamalar getirebildiği gibi, bazı durumlarda, tamamen yasaklama anlamına gelen ambargo dahi koyabilmektedir. Ayrıca ithal ürünlerine getirilen çeşitli standartlar da koruyucu kalkan olarak kullanılmaktadır. Değişim Yönetimi 1. Organizasyonlarda Değişim Günümüzde, dünyada en fazla tartışılan ve konuşulan konuların başında, değişim kavramı yer almaktadır. İlmi, teknolojik, sosyal ve ekonomik araştırmalar sonucu ortaya konan bulguları ekonomik, siyasi ve sosyal düzeylerin bir veya birkaçında uygulayarak toplumsal faydaya dönüştürme çalışmaları olan inovasyonun önemi artmaktadır. İşletmeler gelişen dünya şartlarına ayak uydurabilmek ve küresel rekabet ortamı içerisinde başarılı olabilmek için kendilerini geliştirmek zorundadırlar. İşletmelerin bu değişimi gerçekleştirebilmeleri için ilk aşamada küresel bir vizyon oluşturmaları ve bu vizyonu çalışanları ile paylaşmaları gerekmek, ikinci aşamada, işletmelerin kültürlerinde ortaya çıkan değişimler yani işletmelerin kültürleri, yapılacak yenilikleri ve atılımları destekleyici bir yapıya kavuşturulmalıdır. 59 Dünyada her şey değişme ve gelişme süreci içinde bulunmaktadır. Ortaya çıkan ekonomik, teknolojik ve sosyal gelişmeler organizasyonlarda da çok yönlü etkiler ortaya çıkarmakta, işletme yapılarını ve işleyişini değiştirmektedir. Küreselleşme olgusunun da etkisiyle, işletmeler organizasyonda geliştirme ve değişim yönetimi kavramıyla, daha fazla ilgilenmek durumunda kalmışlardır. İşletmelerin rekabet edebilmek ve müşterilere daha kaliteli, uygun fiyatta, hızlı ve daha iyi mal veya hizmet sunabilmek için, işletme bünyesindeki tüm iş yapma usul ve süreçlerinin köklü bir şekilde yeniden yapılandırılması günümüz işletmeleri için zorunluluk ifade etmektedir. Organizasyon geliştirme, süreç yenileme, yeniden yapılandırma ve yenilenim inovasyon olarak ifade da edilen değişim yönetimi kavramı yönetim bilimine yeni girmiş bir konu olmasından farklı tanımlar yapılmaktadır. Bu kavramlar günümüz kuruluşlarında sürekli bir faaliyet olmasından, konu değişim mühendisliği ismi altında ifade edilmektedir. İşletmelerde organizasyonda geliştirme faaliyetleri ile değişimin mutlaka etkin ve verimli bir şekilde yönetilmesi gerekir. Değişim yönetimi organizasyonda değişimi gerçekleştirmek amacıyla girişilen, üst yönetimden astlara kadar tüm çalışanların geliştirilmesi çabalarını ifade etmektedir. Diğer bir ifade ile değişim yönetimi iş süreçlerinde ortaya çıkan değişmelerin bilinçli bir şekilde yönlendirilmesi, planlanması ve benimsenmesi süreci olarak tanımlanabilir. Değişim yönetiminin teme amacı etkin bir işletme stratejisi ile organizasyon performansını artırmak ve sonrasında ise sürekli gelişmeyi sağlamaktır. Yeni ekonomi yapısı içinde değişim, önemi sürekli artan bir konu haline gelmiştir. Değişim ve değişim mühendisliği ile ilgili kavramlar  Süreç Proses kelimesi karşılığı olarak dilimizde işlem dizini olarak bir girdiyle başlayan, iç ve dış müşteriden gelen talep, bilgi veya hammadde ile bu girdiye katma değer ilave ederek belirli bir ürün ortaya koyan birbiriyle bağlantılı adımlar ve işlemler dizisidir. Süreç, işletme içerisinde tasarlanan yol ve yöntem olarak da ifade edilir.  Değişim Planlı veya plansız bir şekilde sistemin bir durumdan başka bir duruma dönüşmesini ifade eder.  Değişim İşte kalite, iş ahlâkının yerleşmesi, yönetim ve siyasette liyakat, çalışmada yüksek performans, dünya ölçeğini aşan bir organizasyon ve teknolojide yüksek seviyeyi sağlamak olarak ifade edilir.  Organizasyon Geliştirme İşlevi Daha etkili ve katılımlı bir organizasyonda kültürü meydana getirerek organizasyonun sorun çözme ve kendini yenileme süreçlerini geliştirmek üzere girişilen uzun süreli çabalardır.  Organizasyon Geliştirme Değişim ihtiyacına bir cevap verme olarak, organizasyonların, yeni teknolojilere, pazarlara, risklere ve değişim hızına ayak uydurabilmek için, inançlarını, değerlerini, tutumlarını ve yapılarını değiştirmeye yönelik karmaşık bir eğitim strateji olarak tanımlanabilir. 60  Mühendis İnsanların her türlü ihtiyacını karşılamaya dayalı yol, köprü, bina gibi bayındırlık tarım, beslenme gibi gıda fizik, kimya, biyoloji, elektrik, elektronik gibi fen uçak, otomobil, motor, iş makineleri gibi teknik ve sosyal alanlarda uzmanlaşmış, belli bir eğitim görmüş kimsedir.  Değişim Mühendisliği İşletmelerin rekabet edebilmek ve müşterilere daha kaliteli, uygun fiyatta, hızlı ve daha iyi mal veya hizmet sunabilmek için, işletme bünyesindeki tüm iş yapma usul ve süreçlerinin köklü bir şekilde yeniden yapılandırılmasıdır.  Değişim Mühendisliği Maliyet, kalite, hizmet ve hız gibi çağın en önemli persformans ölçülerinde çarpıcı gelişmeler yapmak amacıyla iş süreçlerinin temelde yeniden düşünülmesi ve köklü bir şekilde yeniden tasarlanmasıdır.  Değişim Mühendisliği Bir kuruluşun hızla değişen dünya şartlarına ayak uydurmak, performansta çarpıcı geliştirmeler yapmak amacıyla iş süreçlerinin temelden yeniden düşünülmesi ve radikal bir şekilde kendisini yenilemesidir. Değişim mühendisliğinin faydaları değişim mühendisliği uygulamaları ile gereksiz uygulamalar işletme bünyesinden çıkarılır, çeşitli görevler bir araya getirilebilir, personeller karar mekanizmalarına dâhil edilebilir, süreç aşamaları doğru bir şekilde sıralanabilir, karmaşık olan süreçler daha basit ve anlaşılır hale getirilebilir. Günümüzde yeni bir yönetim düşüncesini ve organizasyonların yapılandırılmasını haberleşme ve bilgi işleme teknolojisindeki gelişmeler, uluslar arası rekabet ve küreselleşme ve üçüncü alarak, insan haklarındaki gelişim faktörleri önemli ölçüde etkilemiş ve bunun sonucunda işletmeler üzerinde birçok değişimi ortaya çıkarmıştır. Yeni gelişmelerin ortaya çıkardığı temel değişimler 1. Büyük ve çeşitli üretim merkezlerinden küçük fabrikalara geçişi hızlandırması, 2. Bürokratik kişilik yerine girişimcililiği ön plana çıkarması, 3. Pazar payı artırmak yerine yeni pazarlar bulma çabası, 4. Miktar yerini kalite odaklı üretim anlayışına bırakması, 5. Büyüklük ekonomisinden esnekliği sağlayan küçük yapılara geçiş yapılması, 6. Yüksek ve sivri hiyerarşik organizasyonlardan basık ve yalın organizasyonlara geçilmesi. Kişiler ve organizasyonlar açısından tüm bu gelişim sürekli değişim zorunluluğunu gerekli kılmıştır. Organizasyonlar sürekli bir ilişki ve etkileşim içinde olan yapılarını etkileten nedenleri, organizasyonların kontrolün olanlar ve olamayanlar olarak iki ana grupta toplamak mümkündür. Ekonomik şartlardaki değişiklikler, kanunların değişmesi, teknolojik ve sosyal etkiler, bir dereceye kadar organizasyonların denetimi dışında oluşan etkenlerdir. Organizasyonun kendisinden gelen değişiklik nedenleriyse, daha çok kâr etme isteği, sosyal statü isteği ve yöneticilerin liderlik arzuları gibi nedenlerdir. 2. Organizasyon Geliştirmenin Gerekliliği Temel bir kaide olarak organizasyonlarda değişme ihtiyacı verimliliğin azalması, çatışma veya memnuniyetsizliğin artması yani organizasyonda niteliklerinin yetersiz olmaları halinde ortaya çıkar. 61 Bu Açık bir sistem olan organizasyonda büyüdükçe, çevre şartları ve organizasyonda üyeleri değiştikçe, değişen durumlara uyma ihtiyacı belirecektir. Kısaca kişiler ve amaçlar değişecek, buna göre de organizasyonun faaliyet ve işlevleri değişecektir. Değişim ihtiyacının nedenleri 1. Yetersiz faaliyetler. 2. Dengesiz büyüme. 3. Eskime ve faydasız hale gelme. 4. Elastiki olmama. 5. Belirsiz veya çatışan amaçlar. 6. Tempo eksikliği. 7. Yenilik yapma kapasitesinin olmayışı. Organizasyon geliştirmede amaçların belirlenmesi açısından uygulanabilirlik, ulaşılabilirlik ve maliyet niteliklerini dikkate almak gerekir. Organizasyonun iç ve dış şartları belirlenecek amaçlarla karşılaştırılarak uygulanabilme imkânları dikkatle incelenmeli ve bu incelemenin yapılabilmesi için amaçların gerekçesi açık ve net bir şekilde belirlenmesiyle mümkündür. Organizasyonların gelişimini etkileyen nedenler organizasyonun kontrolünde olanlar ve olmayanlar olarak iki grupta toplamak mümkündür. Ekonomik şartlardaki değişim, kanunların değişimi, teknolojik ve sosyal etkiler bir dereceye kadar organizasyonların kontrolü dışında oluşan etkenlerdir. İkinci grupta yer alan ve organizasyondan kaynaklanan değişim nedenleri ise, genellikle, daha çok kâr etme isteği, işletmeye yeni üyelerin alımı, birleşmeler, teknolojik yenilikler, çalışma alanının değişmesi ve yöneticilerin liderlik arzuları gibi nedenlerdir. Değişim ihtiyacı çoğu zaman organizasyonun büyümesi şeklinde sonuçlanmaktadır. İster büyüme isterse başka şekillerde olsun her değişim ihtiyacı organizasyondaki denge ve kararlılığı etkileyen, kişisel ilişkilerden başlayarak organizasyon sisteminde bütün ilişkileri değiştiren sonuçlar ortaya çıkarmaktadır. Her değişim ve gelişim beraberinde pek çok problemi de getirir. Bu problemleri ve incelemek çözüm yollarını ortaya koymak yöneticilerin sürekli işleri haline gelmiştir. Organizasyonlarda değişim ve gelişmeyi zorunlu kılan çok değişik nedenler bulunur ve bunlar geçici ve değişmeyi zorlayıcı olabilir. Organizasyon bünyesinde gerekli değişimi gerçekleştirmeye çalışırken uygulanabilirlik, ulaşılabilirlik ve maliyetler gibi niteliklere dikkat etmek gerekir. Organizasyonun iç ve dış şartları tespit edilerek, amaçlarla karşılaştırılmalı ve uygulanabilir olması dikkatle incelenmelidir. Organizasyon geliştirme sürecinde tespit edilen hedeflerin ulaşılabilir olması gerekir. Amaçların elde edilmesinden beklenen faydanın, amaçlara ulaşabilme maliyetleriyle karşılaştırılması gerekir ve burada girdilerin çıktılardan daha düşük olması beklenir. Organizasyon geliştirme verilen tanımdan da anlaşılacağı üzere problemi tanımlama, teşhis ve çözümleri geliştirme, harekete geçme, faaliyet planı ve sonuçları değerleme gibi beş aşamadan oluşur ve kendini sürekli yenileyen bir süreci kapsar. 62 Organizasyon geliştirmeden anlaşılan duruma bağlı olarak bu sürecin aşama sayısı da değişmektedir. İşletme yönetiminde pek çok organizasyonda geliştirme tekniği geliştirilmiş olup organizasyonda geliştirme çalışmalarında kullanılmaktadır. Yöntemlerin çok fazla oluşu onların sınıflandırılması gereğini de ortaya çıkarmaktadır. Yöntemlerin birbirinden açık şekilde ayrılamamasından dolayı farklı ölçüler kullanılarak yapılan sınıflandırmalar karmaşık bir tablo ortaya çıkarmaktadır. Burada anlaşılabilir olması açısından yapısal ve beşeri teknikler olarak sadece iki ana gruba ayrılarak incelenecektir. 1. Yapısal Teknikler Organizasyon geliştirme metotlarından yapısal kategoriye girenler çalışanlar arasındaki ilişkileri ve işin niteliğini etkileyecek niteliktedir. Bu teknikler, işletmenin beşeri yönünü değil organizasyonun teknik boyutunu odak noktası olarak almaktadır. Organizasyonun biçimsel yönünü ilgilendiren yapısal tekniklerin amacı, işlerin yapısını değiştirerek organizasyonda ortamının niteliğini geliştirmek ve böylece hem çalışanları daha tatmin olmuş, daha başarılı duruma getirmek, hem de organizasyonu güçlü kılarak daha etkili ve verimli olmasını sağlamaktır. Organizasyon geliştirme yöntemlerinden yapısal teknikler iş genişletme, iş zenginleştirme, iş basitleştirme, iş rotasyonu, bağımsız çalışma grupları ve esnek çalışma gibi teknikler sıralanmaktadır. 2. Beşeri Teknikler Beşeri teknikler organizasyonun insan unsuruyla ilgilidir ve biçimsel olmayan yönünü oluşturmaktadır. Beşeri teknikler organizasyonda kültürü üzerine odaklanır. Organizasyon üyelerinin duyguları, inançları, soysal ve psikolojik etkileşim ve haberleşmeleri, duyguları ile oluşturdukları organizasyonda kültürü üzerinde durur. İşbirliği, paylaşma, güven, iletişim, anlaşma ve çözüm yeni işletme kültürünün nitelikleridir. Beşeri teknikler oluşan bu doğal organizasyonda yapısı üzerinde aşağıdaki teknikleri kullanarak değişim ihtiyacına cevap vermeye yönelir 1. Duyarlılık eğitimi. 2. Etkileşim analizi. 3. Örgütsel davranış. 4. Süreç danışmanlığı. 5. Tartışma grupları. 6. Hayat ve meslek planlaması. 7. Araştırma geri bildirim. Stratejik Yönetim ve Kriz Yönetimi 1. Stratejik Yönetim Günümüz sosyoekonomik gelişmeleri stratejik yönetim kavramını önemli hale getirmiştir. Strateji ve yönetim kavramlarının birleşimi ile türemiş olan bu kavram işletmelerin faaliyetlerini yerine getirmede önemli bir unsur haline gelmiştir. İşletmeler, gelişen ve çok zorlaşan rekabet ortamında rakipler karşısında başarılı olabilmek için stratejik yönetim konusuna önem vermek zorunda kalmışlardır. 1980'lerden sonra işletme literatürüne 63 giren stratejik yönetimi, başarılı bir şekilde uygulayabilen işletmeler rakiplerine oranla daha kolay başarıya ulaşabildiği görülmektedir. Günümüzde işletmeler çevrelerine uyum sağlamak ve uzun vadede belirledikleri amaçlarını gerçekleştirmek için bir takım stratejiler izlerler. Organizasyonlar misyon ve amaçları doğrultusunda planlar yaparlar. Strateji, bir organizasyonun amaçlarına ulaşmak için yaptığı geniş kapsamlı hareket planı olarak ifade edilir. Plan ise, yapılacak işlerin önceden tek tek belirlenmesi olarak izah edilebilir. Planlama da, gelecekte nelerin yapılacağına bugünden karar verme işidir. Buradan hareketle stratejik yönetimin tanımı şöyle verilebilir Stratejik Yönetim yöneticilerin stratejik amaçları gerçekleştirebilmek için organizasyonda içi ve organizasyonda dışı şartları göz önüne alarak stratejiler oluşturma sürecidir. Stratejik yönetim kuruluş amaçlarına ulaşmayı sağlayacak çok yönlü kararların incelenmesi, hazırlanması ve uygulanmasını hedefleyen bilim ve sanattır. Bir başka tanımla stratejik yönetim, stratejilerin planlanması için gerekli araştırma inceleme, değerlendirme ve seçin çabalarını planlanan bu stratejilerin uygulanabilmesi için organizasyonda içi ve dışı her türlü motivasyon ve yapısal tedbirlerin alınarak yürürlüğe konulması, daha sonra da uygulamaya geçilmezden önce amaçlara uygunluğunun kontrolünü kapsayan ve işletmelerin üst düzey kadrolarının faaliyetlerini ilgilendiren süreçler topluluğudur. Stratejik yönetimin temel aşamaları 1. Stratejik planlama stratejik planlama aşamasında işletmenin yönetim kurulu üyeleri, genel müdür ve genel müdür yardımcıları, planlama yöneticisi ve işletmenin diğer danışmanlarından oluşan stratejistler denilen üst beyin takımı işletmenin belirlenmiş olan amaçları doğrultusunda çevre analizini yaparak, işletme değerlendirilmesi alternatif stratejilerin incelenmesi ve uygun stratejinin üzerinde durarak stratejileri belirlemektedirler 2. Uygun yapı araştırmaları ve siyaset oluşturulması bu ikinci aşamada, planlanmış olan stratejiler orta ve alt kademelere benimsetilmesi, bu kademeler tarafından uygulamada izlenilecek olan siyasetlerin oluşturulması ve en uygun organizasyon yapısının oluşturulması ili ilgili çalışmalar yer almaktadır. 3. Karşılaştırma ve kontrol safhası bu üçüncü ve son safhada ise, seçilen stratejilerin oluşturulan siyasetleri ve kurulacak organizasyon yapısının, işletmenin amaçları ile uygunluğunun karşılaştırılarak kontrol edilmesini içerir. Stratejik yönetim işletmelerin belirledikleri amaçlara ulaşmakta ve belirlenen hedeflere ulaşmada genel yönetimin taşıdığı nitelikleri de kapsadığı görülmektedir. Ancak genel yönetimin niteliklerin den farlı olarak stratejik yönetimin kendine özgü bir takım nitelikleri söz konusudur. Strateji yönetimi işlevsel ve proje veya program yönetiminden farklı kılan özellikler 1. Stratejik yönetim her şeyden önce tepe yönetimin bir fonksiyonudur. 2. Stratejik yönetim geleceğe dönük ve işletmenin uzun vadedeki amaçları ile ilgilidir. 3. Stratejik yönetim işletmeyi bir sistem olarak görür ve açık bir sistem olarak tanımlar. 64 4. Stratejik yönetim işletmenin amaçlarıyla toplumun menfaatlerini bütünlük içerisinde ele alır. 5. Stratejik yönetim alt kademe yöneticilerine rehberlik eder. 6. Stratejik yönetim işletmenin kaynaklarının en etkili şekilde dağıtımıyla ilgilidir. 7. Stratejik yönetimin karar vermede kullandığı bilgilerin kaynak ve verileri farklıdır. 2. Kriz Yönetimi Kriz, işletme içi ve/veya dışı beklenmedik, dikkate alınmayan, tedbir almakta geç kalınan sorun ve tehditlerin, işletme karlılığını ve/veya sürekliliğini ciddi bir şekilde tehdit altına aldığında yöneticilerin durumun farkına varılmasıyla oluşan gerilim durumudur. Kriz, genel anlamda düzgün olmayan, reform gerektiren istikrarsız bir durumdur. Kriz, bir organizasyonunun rutin sistemini bozan ve aniden ortaya çıkan herhangi bir acil durum olarak tanımlanabilir. İşletmeler kriz dönemlerinde daha çok birleşmeye ve güç birliği yapmaya ihtiyaç duyarlar. Az olsun veya küçük olsun benim olsun mantığı iyi sonuçlar vermemektedir. Kriz yönetimi, muhtemel kriz durumuna karşılık, kriz sinyallerinin alınarak, değerlendirilmesi ve Organizasyonun krizi en az kayıpla atlatabilmesi için gerekli tedbirlerin alınması ve uygulanması sürecidir. Kriz yönetimi, bir yöneticinin muhtemel tehlike durumlarında kendi amaçlarını kabul edilebilir bir maliyetle karşılamaya çalışması sürecidir. Kriz durumlarında etkili bir yönetim, işletmenin kayıp ve kazançlarının büyüklüğüyle yakından ilişkilidir. Yani işletmenin karşı karşıya kaldığı fırsat ve tehlikeler, kriz yönetiminde belirleyici rol oynar. Ekonomik krizleri aşmak için alınan tedbirlerin, toplumun korumasız kesimine zarar vermemesine dikkat edilmelidir. Bir belirsizlik ortamında yapılacak en iyi hareket, daima bir krize hazırlıklı olmaktır. Yöneticiler her zaman şirketlerini bir krize en çabuk cevap verecek şekilde manen ve maddeten hazırlamalıdır. En alttan en üste kadar tüm çalışanlar en kuvvetli darbelerden sonra bile hemen ayağa kalkmayı becerebilmelidir. Bunun için de senaryo geliştirme tekniği kullanılmalıdır. Her ihtimali göz önüne alarak üretebildikleri kadar senaryo üretmelidirler. Kriz geldiği zaman senaryolardan en uygun ve en etkili olanı uygulanmalıdır. Krizler ani olarak veya kendini hissettirerek ortaya çıkar. Ne şekilde olursa olsun, işletmelerin krizle karşılaşmalarının temel nedeni, rekabetin geri kalma, kontrol edilmeyen piyasa şartları. Bu temel nedenler ekonomik, siyasi, kanuni, teknolojik ve toplumsal faktörler gibi çeşitli faktörlere bağlıdır. Krize neden olan faktörler işletme dışı çevre faktörleri ve işletmenin kendi yapısal sorunları olmak üzere iki temel grupta toplanabilir. Kriz konusunda yapılan çalışmalar, kriz yönetiminin genelde ilk sinyal, hazırlanma, önleme, hasarı sınırlama ve iyileştirme olarak beş ana aşamayı takip ettiğini göstermektedir. İlk yaklaşım sinyal alma ve hazırlanma ile önleme dönemlerini içeren Proaktif Kriz Yönetimi Modeli'dir . Bunlar uygun şekilde kullanılabilirse bu aktiviteler pek çok krizi daha ortaya çıkmadan engelleyebilir. Kriz ortaya çıktığında hasarı sınırlama ve iyileşme aşamasını içeren sürece Reaktif Kriz Yönetimi Modeli ismi verilmekte ve ikinci yaklaşımı oluşturmaktadır. Bu faaliyetler kriz olduktan sonra yapılır. Amaç, yaşanan krizin 65 zararlarını en aza indirmek ve mümkün mertebe hızlı toparlanmaktır. Reaktif Kriz Yönetimi Çarpışma Yönetimi adını da almakta, çünkü burada amaç her ne pahasına olursa olsun işletmeyi düze çıkarmaktır. Yukarıda sözü edilen iki model arasında ise öğrenme evresi olarak Enteraktif Kriz Yönetimi Modeli düşünülebilir. Ancak çoğu organizasyonda bu modeli nadiren kullanır. Bazı organizasyonlar bu dönemlerin tümünde başarısız olur, diğerleri ise her dönemde ellerinden gelen her şeyi yapar ve başarıyla kriz ortamından çıkarlar. Sayılan dönemlerdeki başarılı veya başarısız uygulamalar, aynı zamanda organizasyonun ve yöneticisinin karnesini oluşturur. Ekonomi kötü giderken ayakta kalmanın bazı yolları 1. Krizi fırsata çevirmeye çalışmak. 2. Rakiplerden kaçmayı değil, müşterileri kazanmaya özen göstermek. 3. Kriz dönemlerinde maliyetleri düşürmeye ve dolayısıyla fiyat düşürmeye gitmek uygundur. 4. Piyasayı ve uzmanları iyi gözlemlemek ve araştırmacıların bulgularını önemsemek gerekir. 5. İşletme tüm çalışanları ile krizin mahiyetini anlamaya çalışmalıdır. 6. Kriz zamanlarında fikirler geliştirmeye büyük ihtiyaç vardır. 7. Teknolojik gelişimin yakından takip edilmesi. 8. İşletme bütçesini yeniden gözden geçirerek gereksiz giderleri kısmak. 9. Daha önce krizlerden geçmiş insanların, şirketlerin, ülkelerin tecrübelerinden faydalanmak. 10. Ekonomi yavaşladığı için kaynaklar en güçlü olunan alana tahsis edilerek bu alan sağlamlanır. 11. Krizde iflas etme korkusu değil bu krizi nasıl aşabilirim düşüncesi hâkim olmalıdır. Grup Yönetimi ve Çatışma Yönetimi 1. Organizasyonlarda Grup Yönetimi İnsan unsuru beşeri unsur ismi altında işletmede kastedilen personeldir, yani her kademedeki çalışan kişilerdir. Bunlar kendiişlerinde biçimsel organizasyon yapısına göre yönetenlerle yöneticiler şeklinde genel bir ayırımdan sonra, iş ve emeğin türüne göre gruplandırılabileceği gibi, yaşa, cinsiyete, öğrenim tür ve derecesine, uzmanlık dal ve derecesine, çalışma yetenek ve isteğine, moral düzeyine, kültür niteliklerine göre de gruplandırılabilir. Bu gruplandırma işletme faaliyetlerinin yerine getirilmesinde bir zorunluluk arz eder. Ancak bunun dışında organizasyonun biçimsel olmayan yapısı içerisinde kendine özgü kriterlerle oluşan ve hiyerarşik nitelik arz etmeyen gruplar da oluşabilmektedir. Farklı grup tanımları Grup Üyeleri arasında belli ilişkiler bulunan ve her üyenin grubun varlığını bilinçli olarak fark ettiği, iki veya daha çok üyeden kurulu nispeten sürekli bir insan topluluğu olarak tanımlanabilir. Grup Faaliyetlerinde birbirine göz önünde bulunduran, aralarındaki sosyal etkileşim sebebiyle başkalarından ayırt edilen, iki veya daha çok kişiden meydana gelen topluluktur. Grup etkileşim halinde olan birden fazla insan demektir. Herhangi bir sebeple bir araya gelen insanlar arasında bir etkileşim olur. Bu etkileşim, tarafların duygu, düşünce ve davranışlarını etkileyen karşılıklı bir süreçtir. Bu süreçte farklılıklardan 66 kaynaklanan bir takım sorunlar ortaya çıkar. İşletmenin üretiminin azalmasına, çalışma hızının düşmesine veya amaçlarına ulaşmasına mani olan hür türlü engele sorun diyoruz. İşletme yöneticisinin asıl görevlerinden birisi de sorun çözücü olarak bu sorunları tespit etmek ve çözümü için gerekli çalışmaları yapmaktır. İşletmelerde sorunlar yöneticiden, insan kaynaklarından, organizasyon yapısından, yanlış ve eksik haberleşmeden, finansman yetersizliğinden ve çatışmalardan kaynaklanan birçok nedenleri bulunabilir. Burada sadece, işletmelerde ortaya çıkan sorun kaynaklarından uyumsuzluk yani çatışma ele alınarak incelenecek. Her organizasyonda bulunan biçimsel ve biçimsel olmayan gruplar normları aracılığı ile grup üyelerinin davranışlarını etkiler. Gruplar, onları oluşturan kişilerin ihtiyaçlarını, beklentilerini, karşıladığı ölçüde kişilerin de grup normlarına uyma derecesi artacaktır. Bu tür grupların amaç ve hedefleri organizasyon anaç ve hedefleri ile uyumlu ise hem kişi verimliliğini hem de sonuçta organizasyonda verimliliğini artıracaktır. Bu bağlamda organizasyonda ile grup arasında yönetici bir uyum siyaseti ile sorunu çözebilir. Ancak organizasyonda bünyesinde bir şekilde oluşmuş gruplar kendi aralarında farklı konum ve algılayışlardan aralarında çatışma oluşabilir. Gruplar arası veya kişiler arası çatışmanın organizasyona duruma göre katkıları olabilir. 2. Organizasyonlarda Çatışma Ve Çatışmanın Yönetimi Çatışma sadece insanlara özgü bir olay değil, tüm canlıların hayatlarını devam ettirebilmek için sürekli olarak çevreleri ile mücadele etmek ve yeri geldiğinde çatışmak zorundadırlar. Bir canlı herhangi bir ihtiyacını karşılamak istediğinde bir engelle karşılaşırsa bir gerginlik meydana gelir. Kişisel manada çatışma hem fizyolojik hem sosyopsikolojik ihtiyaçların tatminine engel olan sıkıntıların meydana getirdiği gerginlik halleri olarak görülür. Çatışma iki veya daha fazla kişi veya daha fazla grup arasındaki çeşitli kaynaklardan doğan anlaşmazlıklar olarak ifade edilir. Örgütsel çatışma ise, kişiler ve grupların birlikte çalışma sorunlarından kaynaklanan ve normal faaliyetlerin durmasına veya karışmasına neden olan olaylar olarak tanımlanabilir. Çatışma teknik olarak insanın birbiriyle ikame edilemez iki amaç, hedef arasında seçim yapmak zorunda kalma durumu olarak ifade edilmektedir. İkisinden biri tercih edilirse, diğeri ulaşılmaz olacaktır. Bu insanlar ve güçler arasında da söz konusu olabilir. Çarpışma, savaş, şiddetli geçimsizlik, anlaşmazlık, zıtlık hep çatışma kavramını çağrıştırır. Çatışma verimliliği engelleyen, doğal olmayan ve kontrol edilmesi ve değiştirilmesi gereken bir davranışsal sapmadır. Organizasyonlarda gelişimi isteyenlerin, mevcut durumu korumak isteyenlerin, grupların, lobilerin, kliklerin, rakiplerin vb. mücadele ortamları vardır. Bir grup etki alanında başka bir grubun yer almaya başladığını hissettiği anda, çatışma eğilimine girer. Çatışmalara organizasyonda açıdan bakıldığında temel olarak organizasyonda içi ve organizasyonda dışı olarak iki şekilde belirir. Organizasyon içi çatışmalar kişinin kendi içindeki çatışma, çalışanlar arasındaki kişisel çatışmalar, Organizasyonda doğal ve sosyal gruplar arası 67 çatışmalar hasımlar ve karşıt gruplar arası çatışmalar hiyerarşik yani altüst çatışmaları eş düzey yöneticiler ve birimler arası yatay çatışmalar merkez ve taşra organizasyonu arasındaki çatışmalar olarak ortaya çıkmaktadır. Organizasyon dışı çatışmalar kurumlar arası çatışmalar ile organizasyonda ve yönetim üzerindeki dış baskı unsurları ve güç odaklarıyla olan çatışmalardır. Çatışma sadece insanlara özgü bir durum olmayıp, tüm canlılar hayatlarını devam ettirebilmek için sürekli olarak çevreleri ile mücadele etmek ve yeri geldiğinde çatışmak zorundadırlar. İşletmeyi açık bir sistem olarak kabul eden görüşe göre, organizasyonların etkinliği için belirli bir düzeyde bir çatışma olması zorunludur. Çatışmanın hiç olmadığı organizasyonlarda yenilik, değişim ve performans olumsuz etkilenir. Belirli bir düzeye kadar olan çatışmaları organizasyonların performansına katkıda bulunur. Burada yöneticiye düşen görev, çatışmaları, organizasyonun yaşama ve gelişmesine katkıda bulunacak yönde yönetmektir. Bu açıdan günümüz modern yöneticileri çatışma olayı konusunda bilgi sahibi olmalıdır. Çatışmanın iyi yönetilmesi ile organizasyona sağlanacak faydalar 1. Çatışmada taraflar verimliliklerini artırabilirler, orijinal ve iyi fikirler üretebilirler. 2. Çatışma araştırma yapma eğilimlerini artırır. 3. Çatışma ile uzun zamandır çözümlenemeyen bazı sorunlar aşılabilir. 4. Çatışma sonucu, çözüm getirilirken, kişiler sıkıntıdan kurtularak motivasyonları artabilir. 5. Tarafsız kalan kişiler çatışma nedeniyle zorlanmalarından dolayı fikirlerini açıklayabilirler. 6. Çatışan kişiler veya taraflar, çatışma ile kendi bilgi, yetenek ve kapasitelerini değerlendirme şanslarına da sahip olabileceklerdir. Organizasyonda çatışma nedenleri personelin farklı amaçlara ve çıkarlara sahip olması, personelin olayları farklı algılaması, personelin statü ve kişilik farklılıkları, personelin yaptığı işlerin birbirine işlevsel bağlılığı, personelin aynı kaynakları paylaşması, organizasyon içerindeki güç mücadelesi, iletişim yetersizlikleri, yöneticilerin yönetim tarzlarındaki farklılıklarından kaynaklanmaktadır. Çatışma, organizasyonlarda bölümler, gruplar ve kişiler arasında kaçınılmaz bir süreçtir. Eğer organizasyonda bir değişimi yaşamak azmindeyse çatışma mutlaka ortaya çıkar. Çatışmada önemli olan farklılıkların bütünleştirilmesi ve organizasyonların enerjisini hedefe doğru yöneltmektir. Günümüzde çatışma, modern organizasyonların en ciddi sorunlarından birisi olarak karşımıza çıkmaktadır. Bu sorunları çözecek olan yöneticiler, etkin ve verimli organizasyonda yönetimi modelinde çok önemli bir yere sahip olarak kişiler arası farklılıkları, amaç farklılıkları, yöntem farklılıkları, değer, algı ve sorunları tanımlamadaki farklılıkları organizasyonda amaçları doğrultusunda değerlendirmelidir. Sayılan bu unsurlar organizasyonda içinde uyumsuzluğa ve çatışmaya neden olarak örgütsel etkinliği ve verimliliği düşürmektedir. İnsanların farklı yapılarından kaynaklanan sebeplerle her ortak konuda farklı düşüncelere, yaklaşımlara sahip olabilirler. Organizasyonu oluşturan insanların farklı yapı ve düşüncede olmaları çatışmanın temelini oluşturmaktadır. Çatışma organizasyonlarda kaçınılmaz bir durum olmasından burada önemli olan 68 çatışmayı iyi yönetmektir. Çatışmanın iyi yönetilebilmesi için altında yatan sebeplerin bilinmesi gereklidir. Organizasyonlarda çatışma nedenleri çok değişik başlıklar altında toplanabilir. Organizasyonlarda temel çatışma nedenleri 1. İşler arası karşılıklı işlevsel bağlılık, 2. Belirli ve sınırlı kaynakların paylaşımı, 3. Amaç ve çıkar farklılıkları, 4. Yönetim alanı ile ilgili belirsizlikler ve organizasyonda içi güç mücadelesi, 5. İletişim eksiklikleri ve statü farklılıkları 6. Yöneticilik tarzları arasındaki farklılıklar 7. Kişilik ve algılama farklılıkları 8. Değişen şartların getirdiği yeni nitelikler 9. İşçi işveren ilişkilerindeki kutuplaşmalar Sayılan bu nedenlerden dolayı organizasyonda içerisinde çatışmalar ortaya çıkar. Örgütsel çatışma türleri 1. Kişiler arası çatışmalar 2. Gruplar arası çatışmalar 3. Bölümler arası çatışmalar 4. Organizasyonlar arası çatışmalar. Organizasyon içi çatışmada önemli olan bu çatışmaların organizasyon amaçlarına katkıda bulunacak şekilde yönetilmesini sağlamaktır. Çatışmanın çözümü konusunda birçok yöntem ortaya atılmış ve her birinin etkinlikleri de zaman ve çevreye göre farklılıklar gösterir. Önemli olan, çatışmanın niteliğine uygun bir yöntem geliştirmeye özen göstermektir. Çatışmaların yönetimi, kişiler arası ilişkilerde gördüğü önemli fonksiyonların yanında, örgütsel etkinlik ve verimliliğin sınırlarının belirlenmesinde de önemli bir yere sahiptir. Günümüzde çatışma organizasyonlarda olumlu ve yönetilebilen bir süreç olarak ele alınmak zorundadır. Çatışmayı bu şekilde ele aldığımızda, bu oluşumun çatışma sayesinde organizasyonlarda değişik içerikli davranış şekillerinin ve karar seçeneklerinin ortaya çıkarılması açısından bir esneklik sağlandığı ve kişilerin üretkenliğinin güçlendirildiği, uzmanlık alanlarının organizasyonun tüm düzeylerine yayılmasını sağlayan bir süreç olduğu görülür. İşletmelerde çatışmayı önleyici ve çözümleyici birçok yöntem geliştirilmiştir. Dondurma, kaçınma, yumuşatma, güç kullanımı, taviz verme, amaç belirleme, kişileri