yarışmasıyla belirlenmiştir. Oyunlar çerçevesinde yapılan tesis yatırımlarına yaklaşık 290 milyon TL harcanırken; Norveç'te yaşanan 2011 Norveç saldırıları nedeniyle Norveçli sporcular açılış seremonisine kollarındaki siyah bantlarla çıkmıştır. Trabzon, oyunlara aday olduktan sonra; 8-10 Aralık 2010 tarihlerinde Brüksel'de yapılan Avrupa Olimpiyat Komiteleri Birliği toplantısında; 1. turda Letonya'nın Riga, 2. turda Danimarka'nın Herning, 3. turda İtalya'nın Cenova kentlerini geride bırakarak, finalde Hollanda'nın Utrecht kentinin rakibi oldu. Yapılan final oylamasını, Trabzonspor eski teknik direktörü Urbain Braems'in de katkılarıyla kazanan Trabzon kenti, 2011 organizasyonunu düzenleme hakkını elde etti. Etkinliğin kazanılmasının ardından, Urbain Braems'e Trabzon İl Genel Meclisi tarafından "fahri hemşehrilik" onuru verildi. Trabzon'un oyunlara ev sahipliği yapacağı açıklandıktan sonra; dönemin GSGM Müdürü Mehmet Atalay oyunların kentte bulunan 15 tesiste yapılacağını açıkladı ve organizasyon genel koordinatörlüğüne Nihat Doker getirildi. Ayrıca etkinliklerin canlı yayını için; Eurosport ve TRT ile görüşüldü. TRT ile anlaşmaya varıldı ve 2010'da TRT tarafından organizasyonu tanıtıcı bir belgesel çekildi. 18-25 Temmuz 2009'da Tampere'de yapılan oyunlara ise gözlemci olarak katılan Trabzon 2011 organizasyon ekibi; burada bir dizi seminerden geçti, KTÜ Kolbastı Topluluğu ise gösterilerde etkin olarak yer aldı. Tampere'de düzenlenen oyunların kapanışında; Trabzon Belediye Başkanı tarafından teslim alınan olimpik bayrak, 1 Ağustos 2009'da dönemin Spordan Sorumlu Devlet Bakanı Faruk Özak'ın katılımıyla Atatürk Meydanı, Trabzon'da göndere çekildi. Ardından yapılan çalışmalarla kurulan 2 bin 350 yataklı oyunlar köyü ve KTÜ yurtları yenilenerek kazanılan bin 300 yatakla sporcuların kalacak yer sorunu çözüldü. Ayrıca organizasyona destek sağlamak amacıyla, P&G ile sponsorluk antlaşması yapıldı. Oyunlara maskot olarak da Trabzon'u simgeleyen hamsi seçildi. Hazırlıklar çerçevesinde yaklaşık 290 milyon TL harcanarak; son haline kavuşturulan tesisler aşağıda sıralanmıştır: Salon, komplike iki antrenman sahasıyla birlikte; EYOF 2011 basketbol karşılaşmaları için Kasım 2009'da yapılmaya başlandı ve Mayıs 2011'de hizmete girdi. Trabzon'un Pelitli semtinde yapılan 7.500 kişi kapasiteli salon adını; Trabzonspor'un ilk teknik direktörü ve spor eğitimcisi olan Hayri Gür'den aldı. EYOF'tan önce alt yaş grubu basketbol turnuvalarıyla test edilen salonda oynanan ilk EYOF maçı, Litvanya ve Yunanistan arasında oynanan basketbol maçı oldu. Kompleks, biri 4,500 kişilik ana kort olmak üzere; 3'ü kapalı 12'si açık toplam 16 kort olarak yapıldı. Güncel olarak Beşirli Tenis Yerleşkesi, 16 kortuyla birlikte Türkiye'deki en büyük tenis kompleksidir Tesis, EYOF 2011'i Trabzon'nun kazanmasının ardından; 2009'dan başlanarak aslen 8 kulvarlı bir havuz olan "Mehmet Akif Ersoy Havuzu"'nun büyütülüp yeni bölmeler entegre edilmesiyle yapıldı. Kompleksin çatısına entegre edilen sistemle; havuz Türkiye'nin ilk açılır-kapanır yüzme havuzu halini aldı. Bunun yanında havuzun kulvar sayısı 10'a çıkarıldı, 1,400 kişi kapasiteli bir tribün eklendi ve komplekse atlama kuleleri yerleştirildi. Yapımına 2010 Kasım ayında başlanan salon; Türkiye'nin ilk jimnastik salonu olarak 2011 Haziran ayında tamamlandı. 2,500 kişi kapasiteli salona, ayrıca iki antrenman salonu da yapıldı. Saha, mevcut atletizm pistinin üç tarafı 7,200 kişilik bir tribünle çevrilerek tasarlandı. Tesise, 8 kulvarlı atletizm pisti ve iki antrenman sahası yapıldı. EYOF 2011'de Hayri Gür Spor Salonu ve "Yomra Jimnastik Salonu" hariç; yeni spor salonu inşa edilmemiş; var olan salonlar yenilenmiştir. Yenilenen edilen salonlar ve kullanıldıkları spor dalları aşağıda belirtilmiştir: Organizasyon, Hüseyin Avni Aker Stadyumu'ndaki açılış ile 23 Temmuz 2010'da başladı. Bunun yanında yayıncı kuruluş (TRT), ilk kez bir açılış programını 3 boyutlu olarak canlı yayınladı, ayrıca etkinlik boyunca TRT Spor karşılaşmaları canlı yayınlarla ekrana aktardı. Olimpiyat ateşiyse; Atina'dan yola çıkıp, önce İstanbul sonra Ankara'ya gönderilip, oradan da Trabzon'a getirildi. Olimpiyat meşalesini ise dünya şampiyonu güreşçi Selçuk Çebi yaktı. Sporcu ve hakem yeminlerinin ardından düzenlenen Mustafa Sandal konseriyle açılış tamamlanmış oldu. Oyunları izleyebilmek için gerekli tutar 1 TL olarak belirlenirken; oyunlarda ilk altın madalyayı Rus yüzücü Maria Baklakova kazandı. Aşağıdaki tabloda, yarışma takvimi verilmiştir. Tablo içerisindeki bağlantılarda, belirtilen spor dalı ile ilgili yarışma ayrıntıları yer almaktadır. EYOF 2011'e 49 ülke katılmıştır. Katılımcı ülkeler aşağıda listelenmiştir Organizasyonda: Tenis "(Beşirli Tenis Yerleşkesi)", basketbol "(19 Mayıs, Hayri Gür)", yüzme "(M.A.Ersoy Yüzme Kompleksi)", hentbol "(Çarşıbaşı-Araklı Spor Salonları)", voleybol "(Araklı-Arsin Spor Salonları)", judo "(Of Spor Salonu)", bisiklet "(Karadeniz Sahil Yolu)" ve jimnastik "(Yomra Jimnastik Salonu)" dallarındaki müsabakalar yer aldı. Oyunlardaki madalya sıralaması şöyle oluştu: EYOF 2011, 30 Temmuz 2011 gecesi Hüseyin Avni Aker Stadyumu'nda yapılan ve yaklaşık 15 bin kişinin izlediği bir seremoniyle tamamlandı. Kapanışta, olimpiyat ateşi söndürülerek; olimpiyat bayrağı, Trabzon Belediye Başkanı Orhan Fevzi Gümrükçüoğlu tarafından 12. Avrupa Gençlik Olimpik Oyunları'nın ev sahibi Hollanda'nın Utrecht belediye başkanına takdim edildi. Seremoninin ardından Gripin'in verdiği konserle, 11. Avrupa Gençlik Olimpik Oyunları kapanmış oldu. Organizasyonu, 21 altın madalya ile tamamlayan Rusya ise oyunların en başarılı ülkesi oldu. 2011 Avrupa Gençlik Olimpik Oyunları'nda Türkiye ev sahibi olduğu bu organizasyonda 2 altın ve 7 bronz madalyayla EYOF 2011'i 20. sırada tamamladı. 1993 Copa América Copa América 1993, 15 Haziran - 4 Temmuz 1993 tarihleri arasında CONMEBOL tarafından Ekvador'da düzenlenmiştir. 10 Güney Amerika ekibi ile davet edilen ABD ve Meksika dahil 12 takımın katıldığı turnuvayı finalde Meksika'nı 2-1 yenen Arjantin kazandı. Bu şampionluk Arjantin millî futbol takımının kazandığı 14. şampiyonluk oldu. Turnuvaya 6 şehirdeki 7 stad ev sahipliği yapmıştır. Açılış maçı Estadio Olímpico Atahualpa'da, final maçı ise Estadio Monumental'da oynanılmıştır. Grup aşamasında 12 takım 3 grupta mücadele etmiştir. Maçlar tamamlandıktan sonra gruplarda ilk iki sırayı alan takımlar ve en iyi 2 üçüncü çeyrek finale yükselmiştir. "Karşılaşma saatleri yerel saat ile gösterilmiştir." Gruplarda 3. olan en iyi takımların çeyrek finale yükselmesini gösteren tablodur. Paraguay ve Meksika çeyrek finale yükselmiştir. AcÄ± Hayat (dizi) Acı Hayat, yönetmenliğini Abdülkadir Ceylan Ede'nin yaptığı televizyon dizisidir. İstanbul’un varoş mahallelerinden birinde yaşamakta olan, kaynakçı Mehmet ve manikürcü Nermin birbirlerini ölesiye seven iki gençtir. Evlenip yuva kurmak istedikleri halde parasızlık yüzünden sürekli zorluk yaşarlar. Yoksulluk üzerilerine bir kâbus gibi gelir. Kader, adeta bu iki sevgiliyi birbirlerinden koparmak için ağlarını örmektedir. Nermin gün geçtikçe yoksulluğun onu ittiği umutsuzluğa kapılmakta, Mehmet ise bütün uğraşlarına rağmen Nermin’i mutlu edecek bir gelecek için ikna edememektedir. Nermin mutlu olacağına dair tüm inancını yitirmeye başladığı bir dönemde, cemiyet hayatının ünlü isimlerinden birisi olan Belkıs Kervancıoğlu, manikür yaptırmak için Nermin’i ihtişamlı malikanesine çağırır. Belkıs, bu ihtişamlı malikanede; kocası Sefa, kızı Filiz ve ünlü bir playboy olan oğlu Ender’le yaşamaktadır. Ender, kız kardeşi Filiz’le aşk üzerine girdiği küçük bir münakaşanın ardından, bir iddia kazanmak uğruna Nermin'i gözüne kestirir. Bu olay umutsuz bir aşkı taşımaya çalışan Nermin’in kaderini değiştirir. Ender, başta zararsız görünen, ancak sonrasında Nermin’in hayatını cehenneme çevirecek taktiklerle, genç kızın hayatına bir daha çıkmamak üzere girmeyi başarır. Nermin zengin ve ışıltılı bir dünyaya doğru gün geçtikçe yoksulluk yüzünden kaybettiği aşkının intikamını alacaktır. Bunun da tek bir yolu vardır; zengin olmak! Hem de ülkenin önemli zenginlerinden birisi olan Ender ve ailesini önünde diz çöktürebilecek kadar güçlü bir zengin olmak... Dinosaur Jr. Dinosaur Jr. 1984 yılında ABD'nin Amherst, Massachusetts bölgesinde kurulan bir alternatif rock grubudur. Asıl adı Dinosaur olan grup yasal sorunlar nedeniyle adını değiştirmek zorunda kalmıştır. 1997 yılında dağılan grup, 2005 yılında yeniden toplanmıştır. Kurucular; gitarist J Mascis, bas gitarist Lou Barlow ve baterist Murph hala grubun üyesidir. Mascis grubun değişmeden kalan tek daimi üyesidir. Ricardo Martinelli Ricardo Alberto Martinelli Berrocal (d. 11 Mart 1952, Panama City), Panama Cumhuriyeti'nin 49. Devlet Başkanı. Ricardo Martinelli babasının tarafından İtalyan asıllı bir Panamalı siyasetçi ve iş adamıdır. Martinelli, Ricardo Martinelli Pardini ve Gloria Berrocal Fabrega'nın oğludur. Amerika Birleşik Devletleri Virginia'da Staunton Askeri Akademisi'nde orta öğrenimini tamamladı. 1973 yılında Arkansas Üniversitesi İşletme derecesi lisans ile mezun oldu. Daha sonra INCAE Business School'da İşletme derecesi Master kazandı. Martinelli Marta Linares, evli ve üç çocuk babasıdır. Martinelli, Panama'nın "Super 99" adlı süpermarket zincirinin yönetim kurulu başkanıdır. Diğer iki şirketin başkanı ve en az sekiz diğer şirketlerinde yönetim kurullarında yer almaktadır. Martinelli, Ernesto Pérez Balladares başkanlığı sırasında, 1994 ila 1996 yılları arasında Sosyal Güvenlik Müdürü olarak görev yaptı. Eylül 1999 - Ocak 2003 tarihlerinde Mireya Moscoso'nun dönem başkanlığı sırasında, Panama Kanalı Yönetim Kurulu Başkanı ve Kanal İşleri Bakanı olarak görev yaptı. Martinelli, Mayıs 1998'de kurulan Demokratik Değişim partisi başkanı oldu. Martinelli, 2009 genel seçimlerinde Demokratik Değişim ve başkan adayı lideri oldu. Seçim kampanyasında siyasi yolsuzluluğu kesmek ve suç oranını azaltabileceğini vadederek yaklaşık 35 milyon dolar harcadı. Ricardo Martinelli bağış olarak üstlendiği "Ricardo Martinelli Vakfı" nı 2004 yılında kurdu. Vakıf iyi skolastik ortalamaları ile yoksul öğrenciler için bir yıl'da 8.000'den fazla burs vermektedir. 3 Mayıs 2009 tarihinde Ricardo Martinelli, oyların % 60 ını aldı. En yakın rakibi Balbina Herrera ise yaklaşık % 36 oy aldı ve ulusal seçimleri kazandı. Bu Panama tarihinin ikinci büyük çoğunluğu, 1989 yılından bu yana ise en büyük oy çoğunluğudur. 1 Temmuz 2009 tarihinde devlet başkanlığı görevine başlamıştır. Lord of Ultima Lord of Ultima, EA Phenomic stüdyoları tarafından hazırlanan 2 boyutlu gerçek zamanlı çok kişi ile oynanabilen tarayıcı tabanlı bir strateji oyunudur. Oyunun mantığı hammadde, asker ve yönetim olaylarının birincil kişinin iradesiyle yönderilmesine dayalıdır. Oyunun grafikleri diğer tarayıcı oyunlarına nazaran daha hareketlidir. Oyun, Türkçenin yanı sıra birçok dilde oynanabilmektedir. Oyuna giriş yapabilmek için kayıt işlemleri gereklidir. Oyun içinde herhangi bir ücret talep edilmez. Yalnız ücret karşılığı belirli avantajlar elde edilebilir. Oyunda 30 farklı bina ve 18 savaş birimi bulunur. Savaş birimleri birbirlerini neredeyse dizginleyecek ölçüde oluşturulmuştur. Binalar geliştirmeye açıktır ve en fazla 10. seviyeye kadar geliştirilebilirler. Bireysel olarak oynanan bir oyun gibi görülmekle birlikte oyun takım olarak kazanmaya endekslidir. Bir araya gelerek "ittifak" oluşturan oyuncular ittifaklar arası savaşlarla kendi ittifaklarının oyunu kazanabilmesi için "saray" görevlerini yerine getirmek durumundadır. Oyunu hiçbir oyuncu tek başına bitiremeyeceğinden temel amaç "birlik, beraberlik, yardımlaşma, dayanışma" içinde hep birlikte diğer ittifakların oyunu bitirerek Lou olmasını engellemek ve kendi saraylarını oluşturmak biçiminde özetlenebilir. Ribble Valley (borough) Ribble Valley (borough) (İngilizce:"Borough of Ribble Valley") Birleşik Krallık İngiltere ülkesi Kuzey-Batı bölgesinde birinci seviye yerel idare olan Lancashire kontluğuna (county) bağlı bulunan bir "metropoliten-olmayan bölge" statülü ikinci seviyede bir yerel idare birimidir. Bu yerel idare biriminin merkezi bu yerel idare bölgesi içinde en büyük yerleşke olan Clitheroe kentidir. "Ribble Valley (borough)" metropoliten-olmayan yerel idare bölgesi 1972 kanununa göre resmen 1974'te kurulmadan önce aynı alanda 19. yüzyıl ve daha önceki yasalarına göre kurulmuş olan şu değişik yerel idare birimleri bulunmaktaydı: "Clitheroe Belediye Borough"'şu, "Longridge Şehirsel Bölgesi" ve "Blackburn Kırsal Bölgesi"; "Burnley Kırsal Bölgesi"; "Preston Kırsal Bölgesi" kısımları ile tarihsel olarak "West Riding Yorkshire" Kontluğuna" bağlı "Bowland Kırsal Bölgesi". Bu yeni kurulan "Lancashire" Kontluğu altında bulunan ikincil yerel idareye eskiden "West Riding, Yorkshire" Kontluğu'na bağlı arazilerin katılmasına atıfla "Ribble Valley Borough" resmî arması üstünde hem "Lancashire" simgesi olan "Kırmızı Gül" hem de "Yorkshire" simgesi olan "Beyaz Gül" bulunmaktadır. "Ribble Valley Borough" yüzölçümü Lancashire'a bağlı diğer yerel idarelere nisbetle büyük, 583,2 km² olmakla beraber, bu arazinin önemli bir kısmı İngiltere'de ender olarak işsiz kırsal ve insan eli az değmiş kırsal arazilerdir. Bunlar arasında en önemlisi "Bowland Ormanı" olmakta ve bu nedenle bu bölgeye doğayı seven çok sayıda turist çekmektedir. "Ribble Valley Borough"'nun sınırları içindeki nüfus, en son 2001 nüfus sayımına göre 53.960 kişi ve 2008 tahminlerine göre ise 58.500 kişidir. "Ribble Valley Borough" Lancashire Kontluğu birinci seviyedeki yerel idareye bağlı olan ikinci seviyede "metropoliten-olmayan bölge" yerel idare birimidir. Lancashire Kontluğu'nda ve Kontluk Konseyinde genel olarak büyük stratejik konular üzerindeki kararlar alınmaktadır ve bunlarin yürütülmesi bu konsey yetkisi altındadır. "Ribble Valley Borough Yerel İdaresi" ve Yerel İdare Konseyi" ise daha detaylı taktik idare kararlarının alınması ve yürütülmesi yetkileri ve görevlerini taşımaktadır. Bu iki seviyeli yerel idare sistemi için yetkiler ve görevler 1972 Yerel İdare Kanunu ile kesinlikle belirtilmiştir. "Ribble Valley Borough" altında "semt/köy" adı verilebilecek "civil parish" idareleri bulunmaktadır. Bu alt-yerel-idare kurulması zorunlu ve standart olarak Birleşik Krallık'ta her yerel idareye uygulanmaz. "Semt/köy idaresi (civil parish)" kurmak bir üst yerel idare konseyinin tercihine ve kararına bağlıdır. Zaten bu alt yerel idarelere verilen görev ve yetkiler çok sınırlıdır. "Ribble Valley Borough Yerel İdare Konseyi" arazisinin tümü için ikincil "semt/köy idaresi (civil parish)" sistemini kullanmayı seçmiştir. Böylece 41 tane irili ufaklı "semt/köy (civil parish)" alt-yerel idaresi kurulmuştur: "Aighton, Bailey and Chaigley"; "Balderstone"; "Bashall Eaves"; "Billington ve Langho"; "Bolton-by-Bowland"; "Bowland Forest Higher Division"; "Bowland Forest Lower Division"; "Bowland-with-Leagram"; "Chatburn"; "Chipping"; "Clayton-le-Dale"; "Clitheroe" (kent); "Dinckley"; "Downham"; "Dutton"; "Easington"; "Gisburn Forest"; "Gisburn"; "Grindleton"; "Horton"; "Hothersall"; "Longridge" (kasaba); "Mearley"; "Mellor"; "Middop"; "Newsholme ve Paythorne"; "Newton-ın-Bowland"; "Osbaldeston"; "Paythorne"; "Pendleton"; "Ramsgreave"; "Read"; "Rıbchester"; "Rimington"; "Sabden"; "Salesbury"; "Sawley"; "Simonstone"; "Slaidburn"; "Thornley-with-Wheatley"; "Twiston"; "Waddington"; "West Bradford"; "Whalley"; "Wılpshire"; "Wiswell"; "Worston". "Ribble Valley Borough Yerel İdare Konseyi"nde 40 tane yerel idare meclis üyesi bulunur. Bu üyeleri seçmek için yerel idare alanı 24 yerel seçim bölgesine bölünmüştür. "Ribble Valley Yerel İdare Konseyi" için Mayıs 2011'de yapılan yerel seçimlerden sonra "Ribble Valley Yerel İdare Konseyi"nde Muhafazakâr Parti'den 33 üye; Liberal Demokrat Parti'den 6 üye; ve "Bağımsız" 1 üye bulunmaktadır. Muhafazakâr Parti büyük bir mutlak çoğunluk ile Konseyin politikasını kontrol etmektedir. Konseyin idaresi 1990li yıllarda birçok yerel idare konseylerinde kabul edilen "yürütücü kabine ile idare" şeklinde değildir. Bu yıllardan daha önceki klasik "komitelerce idare" şeklini korumaktadır. Konsey Lideri Muhafazakâr Parti konsey grup lideri olan Michael Ranson'dir. "Ribble Valley Borough" yerel idareyi törensel ve şenbolik olarak temsil etmek için her iki senede değişen bir "Belediye Reisi"'de seçmektedir. Birleşik Krallık'ta nüfus sayımları 10 yılda bir yapılmaktadır ve 2011 sayımı yapılmış olmakla beraber sonuçlar daha belli olmamıştır. Eldeki en son 2001 nüfus sayımına göre Ribble Valley (borough) için nüfus 53.960 kişi ve en son 2008 tahminine göre de 58.500 kişidir. Bu yerel idare biriminin merkezi olan Clitheroe'da ise nüfus (2001 sayımı ile) 14.697 kişidir. 2000 Monako Grand Prix 2000 Monako Grand Prix (resmî adıyla LVIII Grand Prix Automobile de Monaco), 4 Haziran 2000 tarihinde Circuit de Monaco, Monte Carlo'da yapılmış olan Formula 1 yarışı. Monako 2000 Formula 1 sezonu'nun toplamda 7. mücadelesiydi. Yarışı Birleşik Krallık pilotu David Coulthard birinci olarak tamamlamıştır. Brezilya'lı Rubens Barrichello David Coulthard'ın ardından yarışı ikinci olarak tamamlamıştır. İtalya temsilcisi Giancarlo Fisichella ise yarışı üçüncü sırada tamamlamıştır. Onların ardından Eddie Irvine, Mika Salo ve Mika Häkkinen gelmiştir. Sıralama turları sonucunda pol pozisyonunu 1:19.475'lik derecesiyle Ferrari pilotu Michael Schumacher elde etti. Jordan-Mugen-Honda'den Jarno Trulli ise ikinci cebin sahibi oldu. 78 turluk yarışın 57. turu 1:21.571 zamanla bu yarışın en hızlı tur'u olmuştur. En kısa sürede koşulan bu turda Finlandiya temsilcisi Mika Häkkinen 1. olmuştur. O aynı başarıyı bir önceki yılda da Monako Grand Prix'inde göstermiştir. Need for Speed: The Run Need for Speed: The Run, EA Black Box tarafından geliştirilip Electronic Arts tarafından yayınlanacak olup Need for Speed serisinin 18. çalışması olarak kaydageçen bir yarış oyunudur. Kuzey Amerika'da 15 Kasım 2011'de satışa sunulmuştur. Oyun "ülke çapında yüksek bahisli kaçak yarışlar" olarak tanımlanmaktadır. Hayata dönmenin tek yolu San Francisco'dan New York'a kadar birinci olmaktır. Hız sınırı yok. Kurallar yok. Dostların yok. Tüm sahip olduğun şey sürme becerilerin ve dünyanın en azılı sürücüleriyle ülkenin en tehlikeli yollarında mücadele ederken göstereceğin yüksek kararlılıktır." Tatarca Vikipedi Tatarca Vikipedi (Tatarca: "Татар Википедиясе"), Vikipedi'nin Tatarca sürümüdür. 15 Eylül 2003'te oluşturuldu. 8 Temmuz 2011'den itibaren, Tatarca Vikipedi 10.000 maddeye sahip olmaktadır. 26 Temmuz 2011'de 11,727 maddeyle böylece 100. en büyük Vikipedi sürümüdür. Neredeyse her maddesi taslaktır, ve yazılımının çoğu çevrilmemiştır. Hacı Ömer Cevheri Hacı Ömer Cevheri (1887, Şanlıurfa - 18 Kasım 1952), Türk siyasetçi. İdadi mezunudur. Çiftçilik ile uğraşmıştır. IX. Dönem Demokrat Parti Urfa Milletvekilidir. Kırmızı Şeritli İstiklâl Madalyası sahibidir. Evli ve beş çocuk babasıdır. Oğlu, Necmettin Cevheri, 2. (XIII.), 3. (XIV.), 4. (XV.), 5. (XVI.), Dönemlerde Adalet Partisi Urfa Milletveilliği, 19.(XIX.), 20.(XX.) ve 21.(XXI.) Dönemlerde Doğru Yol Partisi Şanlıurfa Milletvekilliği ile Turizm ve Tanıtma, Adalet, Tarım ve Köyişleri, Devlet Bakanlıkları ve Başbakan Vekilliği yapmıştır. Torunu İbrahim Cevher Cevheri 20. (XX.) Dönem Adana Milletvekilliği yapmıştır. Muhammed Muhammed (‎; , Mekke - 8 Haziran 632, Medine), Arap sosyal, dinî ve siyasi lider ve İslam'ın kurucusu. Arabistan'ın tamamını fethederek Müslüman hakimiyetindeki tek bir yönetim altında birleştirmiş ve böylece Kur'an'ın yanı sıra öğretileri ile uygulamalarını güvence altına alarak İslami dini inancın temelini oluşturmuştur. Müslümanlar tarafından Âdem, İbrahim, Musa, İsa ve diğer peygamberlerin daha sonradan tahrif edilmiş tektanrılı dinlerini onaran ve tamamlayan; Allah'ın insanlara gönderdiği son peygamber olduğuna inanılır. MS 570 civarında Arap şehri Mekke'de doğan Muhammed, hayatının ilk yıllarında hem öksüz hem yetim kalınca amcası Ebu Talib'in koruması altında büyüdü. Kırk yaşında, düzenli olarak bazı geceler inzivaya çekildiği Hira mağarasındayken Cebrail'in kendisine gelerek Allah'ın ilk vahyini ilettiğini duyurdu. Aldığını iddia ettiği vahiylerle birlikte üç yıl sonra, İslam'daki diğer peygamberlere benzer şekilde, "tevhit" inancını açık bir şekilde ilan ederek insanları Allah'a teslimiyete ve kabul edilen tek yola, yani dine, davet etmeye başladı. Başlarda Muhammed kendisine az sayıda destekçi buldu ve kimi Mekkeli kabilelerin düşmanlıklarıyla karşı karşıya kaldı. Kendisine ve kendi inancını benimseyenlere yapılan eziyetten kaçmak için ilk önce bazı Müslümanları Habeşistan'a gönderdi, 622'de ise destekçileriyle birlikte Medine'ye göç etti. Hicret adı verilen bu olay, daha sonradan Hicrî takvim olarak da bilinen İslami takvimin başlangıcı kabul edildi. Medine'ye geldiğinde Muhammed, Medine Sözleşmesi ile birlikte kabileleri tek bir çatı altında topladı. Mekkeli kabileler ile aralıklarla sekiz yıl süren çatışmaların ardından bir Müslüman ordusu kurarak 630'da Mekke'yi ele geçirdi. 632'de Veda Haccı'nı tamamladıktan birkaç ay sonra hastalandı ve hayatını kaybetti. Ölümünden önce Arap Yarımadası'nın büyük bir kısmının İslam'ı benimseme süreci tamamlanmıştı. İslam'a göre, Muhammed'in ölümüne kadar Allah tarafından vahyedilen tüm ayetler, dinin temeli olarak kabul edilen Kur'an'ı oluşturdu. Kur'an'ın yanı sıra; Muhammed'in hayatı, uygulamaları ve sözleri de Müslümanlar tarafından kabul görerek İslam hukukuna kaynak teşkil etti. Tam adı Ebû’l-Kâsım Muhammed ibn-i ʿAbd Allâh ibn-i ʿAbd’ûl-Muttâlib ibn-i Hâşim ibn-i () ya da daha kısa olan "Ebû’l-Kâsım" Muhammed bin ʿAbd Allâh bin ʿAbd’ûl-Muttâlib El Hâşimî olarak geçer. Bu isim Türkçeye, Kureyşli ʿAbd’ûl-Menâf oğlu Hâşim oğlu ʿAbd’ûl-Muttâlib oğlu ʿAbd Allâh oğlu Kâsım’ın babası Muhammed olarak tercüme edilebilir. Ayrıca yaşadığı toplumda onun "El-Emin" (emin kişi, dürüst kişi) manasında Muhammed-ül Emin olarak adlandırıldığı rivayet edilmektedir. Muhammed, Arapçada "övgü" kökü olan "hamd" fiilinden türetilmiştir. "Mutad"; "övgü alan, övülen" manasına gelir. Ayrıca halk tarafından Mustafa, Mahmud veya Ahmed ismiyle de anılır. Mustafa, Arapçada "seçilmiş"; Ahmed ise "daha çok övülen" demektir. Künyesi ise Ebu'l-Kasım, yani "Kasım'ın Babası"dır. Künye Arap toplumlarında, kişinin ilk doğan erkek çocuğunun ismine nazaran verilir. Bunun dışında kendisini Ebu'l benat yani "Kızlar Babası" olarak da tanıtmıştır. Kur'an'a göre Muhammed'in geleceği Tevrat'ta ve İncil'de bildirilmiştir. Bir hadise göre; peygamber kendisiyle ilgili olarak, "Benim ismim Kur'an'da Muhammed, İncil'de Ahmed, Tevrat'ta Ahyed'dir." demiştir. Bununla birlikte Yahudi ve Hristiyan kutsal metinlerinde Muhammed'den bahsedilmez. Bazı İslam âlimleri İncil'de geçen Faraklit'in ayet ve hadislerde söz edilen İslam peygamberini işaret ettiğini ileri sürmüşlerdir. İslam alimleri ve Hristiyan yorumcular arasında Yunanca Kitâb-ı Mukaddes'te geçen (Yuhanna 14, 16) parakletos (Faraklit) kelimesinin Arapçaya tercümesinde ortaya çıkan ve Arapçanın özelliğinden kaynaklanan farklı okunuş şekilleriyle ilgili bir tartışma bulunmaktadır. Kur'an, İslam'ın ana kaynağı olan kutsal metindir. Müslümanlar tarafından Allah'ın sözü olduğuna ve Cebrâîl aracılığıyla Muhammed'e bildirildiğine inanılır. Bununla birlikte Kur'an, Muhammed'in kronolojik biyografisi hakkında bilgi edinilmesine çok az yardım eder ve ayetlerin çoğunda söylenme sebebini öne çıkaran herhangi bir tarihsel bağlamdan bahis bulunmamaktadır. Muhammed'in hayatıyla ilgili önemli bilgilerin bir kısmı, Hicrî 2. ve 3. yüzyıllarda (MS 8. ve 9. yüzyıllar) kaleme alınan tarihi çalışmalardan elde edilir. Siyer olarak adlandırılan bu çalışmalar, Muhammed'in hayatının Müslümanlar tarafından kabul gören geleneksel hâlini ve bizzat Muhammed tarafından söylendiği iddia edilen sözleri içerir. Bilinen en eski siyer, İbn-i İshak tarafından yaklaşık 767'de (HS 150) yazıldı. Çalışma günümüze ulaşmasa da İbni Hişam ve Taberî, çalışmadan yaptıkları uzun alıntılarla eseri bilinir hâle getirdi. Bunlara ek olarak Muhammed'in seferleri hakkında ek bilgi sunan Vâkidî (ö. HS 207) ve kendisinin katibi İbn Sa'd'ın (ö. HS 230) çalışmaları da erken dönemi bilgi kaynaklarındandır. Kesinlikleri belirsiz olmasına rağmen birçok araştırmacı, ilk biyografileri doğru kabul eder. Son zamanlarda yapılan araştırmalar, hukuki konuları ele alan geleneksel anlatıların yalnızca tarihi olayları içeren anlatılardan ayrılmasını sağladı. Bu ayrışmadan önce gelenekler, uydurmalara konu olabilirken ayrışmanın ardından mevcut eserler istisnalar hariç yalnızca "eğilimsel şekillendirmelere" konu olabildi. Muhammed'in hayatıyla ilgili önemli bir diğer kaynak, kendisinin sözlü ve fiziksel öğretileri ile alışkanlıklarını bildiren hadis derlemeleridir. Hadisler, Muhammed'in ölümünden sonra Muhammed el-Buhârî, Müslim bin Haccâc, Tirmizî, Nesâî, Ebû Dâvûd, İbn Mâce, Mâlik bin Enes ve Dârekutnî gibi pek çok yazar tarafından birkaç nesil boyunca derlenerek ortaya çıktı. Bazı Batılı akademisyenler, hadis derlemelerini doğru tarihsel kaynaklar olarak kabul eder. Madelung gibi araştırmacılar, daha sonraki dönemde toplanan bu anlatıları reddetmese de, hadislerdeki olay ve kişilerin tarihsel bağlam çerçevesinde değerlendirilerek diğer tarihsel verilerle uyumlu olup olmadığının karşılaştırılması gerektiğini savunur. Müslüman araştırmacılar, hadislerin isnâd adı verilen belirli bir doğrulanma zincirinden geçtiğini belirterek biyografik eserler yerine hadis edebiyatına daha büyük önem verirler ve böyle bir onay zincirinin biyografik kaynaklarda olmadığını, bunun da biyografileri daha az doğrulanabilir yaptığını öne sürerler. Muhammed'in Medine öncesi hayatını hayatı ve bununla bağlantılı olarak Kur'an'ın ilk yazılım yeri ve Müslümanların ilk kıblesinin neresi olduğu konusu 1970'li yıllardan bu yana sarsıcı tartışmaların konusudur. Arkeolojik araştırmalarda Mekke'nin rivayet edilenin aksine İslam'ın kuruluş yıllarına göre daha yeni bir şehir olarak ortaya çıkışı, bilinen tarih kaynaklarında ve haritalarda adının 8. yüzyıl öncesi geçmemesi, ticaret yolları üzerinde olmaması yanında tarım açısından arazinin uygunsuz oluşu, erken dönem İslam tarihi hakkında ipuçları veren Kur'an ve hadis rivayetlerinde tanımlanan bazı yer isimleri ve özellikleri ile Mekke coğrafi yapısının uyuşmaması gibi nedenlerle bazı kişiler Muhammed'in gerçek olmayan kurgusal bir kişilik olduğuna inanmışlardır. Muaviye'nin ölümü sonrasında çıkan iç karışıklıklarda Kabe Yezid'in askerlerince mancınıklar kullanılarak taşa tutulmuş, isabet alan karataş üç parçaya bölünmüş, Kabe yıkılmıştır. Kanadalı arkeolog ve İslam tarihi araştırmacısı Dan Gibson'a göre bu yıkım bugünkü Mekke şehrinde değil, bundan yaklaşık 1200 kilometre kuzeyde, Petra'da gerçekleşmişti. Araştırmalarında ulaştığı en eski camilerin kıble duvarları ve mihrap yönlerinin Petra'yı göstermeleri nedeniyle, bu bulgularla ayet, hadis ve siyer kaynaklarındaki diğer ipuçlarını bir araya getiren Gibson Muhammed'in Petra'da yaşamış ve buradan Medine'ye göç etmiş olduğu sonucuna ulaşmıştır. Ona göre Kur'an'da bahsedilen “bekke” veya “mekke” sözcükleri de Petra'yı ifade eden kelimelerdi. Müslümanların ilk kıblesi ona göre Kudüs'teki Mescid-i Aksa değil Petra'da Al-Lat tapınağı olarak kullanılan Kabe olmalıydı. Bu yapı Müslümanların iç savaşlarından birisi olan Abdullah bin Zübeyr ayaklanması sırasında mancınıklarla yıkılmış, İbni Zübeyr karataşı Kabe'de bulunan diğer kutsal eşyalarla birlikte alarak Emevi saldırılarından uzakta, bugünkü Mekke'nin bulunduğu yere taşımış yeni tapınağı burada inşa etmişti. Emevilere karşı Abbasilerin desteğini kazanan yeni mekan birkaç yüzyıllık bir geçiş dönemi sonunda tamamen benimsenmiş, yeni yapılan camilerin yönü Mekke'ye dönük olarak inşa edilmeye başlanmıştır. Ancak Emevi etkisinde kalan Kuzey Afrika ve Endülüs camileri yönlerini bambaşka bir yöne, Güney Afrika'ya çevirerek yeni kıbleye karşı çıkmaya devam etmişlerdir. Konu ile ilgili ortaya atılan bir diğer iddia ise “bekke”’nin bekaa ile bağlantılı olarak ele alınan Kudüs kenti olduğu yönündedir. Arap Yarımadası oldukça kurak ve volkanik olduğu için vaha ve su kaynaklarının olduğu yerler haricinde tarım yapılması zordu. Genel görünümü çöl içerisinde dağılmış nokta şeklindeki köyler ve şehirler gibiydi; Mekke ve Medine bu şehirlerin en önemlilerindendi. Medine gelişmekte olan büyük bir tarım yerleşimiyken Mekke ise birçok aşiretle çevrilmiş önemli bir finans merkeziydi. Sert çevre koşullarına ve yaşam tarzına uyum sağlayarak çöl koşullarında hayatta kalabilmek insanların ortak bir şekilde yaşamasına yol açmıştı. Böylece ortaya çıkan aşiretlerin oluşumu ise kan bağına dayanmaktaydı. Yerli Araplar hem göçebe hem de yerleşik bir hayat sürüyorlardı. Göçebeler daha fazla su ve mera bulmak için topluca sürekli bir yerden diğerine giderken yerleşik hayat sürenler ticaret ve tarımla uğraşıyorlardı. Kervanlara ya da vahalara saldırmak da göçebelerin hayatının bir parçasıydı ve bunu bir suç olarak görmüyorlardı. Bizans ve Sasani imparatorlukları, İslamiyet öncesinde Orta Doğu'yu kontrol eden iki güçtü. Yüzyıllarca devam eden Pers-Roma savaşları bölgeyi iyice zarara uğratmıştı ve bu yüzden imparatorluklar, yerel kabileler tarafından hoş karşılanmamaktaydı. Arap Yarımadası siyasi anlamda iki kabile ittifakı arasında bölünmüştü: Kuzey ve Batı Arabistan'da güçlü olan Kays aşiretinin Bizans ile yakın ilişkileri varken aslen Yemenli olan Kalb aşiretinin Sasaniler ile yakın ilişkileri vardı. İslam öncesi Arabistan'da her bir aşiret, kendi tanrı ve tanrıçalarını koruyucu olarak görürdü. Bu tanrı ve tanrıçaların ruhları kutsal ağaçlar, taşlar, su kaynakları ve kuyularla ilişkilendirilirdi. O zamanlarda da yıllık haccın merkezi olan Mekke'deki Kâbe, aşiretlerin koruyucu tanrılarının 160 tane put heykeline ev sahipliği yapıyordu. Kâbe'deki El-Manât, El-Lât ve El-Uzzâ ismindeki üç tanrıçanın Allah'ın kızları olduğuna inanılıyordu. Buna karşılık Hristiyanlar ve Yahudiler dahil olmak üzere Arabistan'da tektanrı inancına sahip çeşitli topluluklar da vardı. Yerli Araplardan Hanifler de bunlardan biriydi ve bazen yanlış bir şekilde Hristiyanlar ve Yahudiler arasında sınıflandırılıyorlardı. Müslüman inancına göre, Muhammed de bir Hanifti ve İbrahim'in oğlu İsmail'in soyundan gelmekteydi. Muhammed, bazı kaynaklara göre 570, bazı kaynaklara göre ise 571 yılında Mekke'de dünyaya geldi. Doğumundan önce babasını, 6 yaşında annesini kaybeden Muhammed'i amcası Ebu Talib velayetine aldı. İlerleyen yıllarda, çobanlık yaptı, çoğunlukla tüccar olarak çalıştı. İlk kez 25 yaşındayken 40 yaşındaki zengin bir dul olan Hatice ile evlendi. Bazı geceler, dağlarla çevrili bir mağarada düzenli aralıklarla inzivaya çekilip dua etme alışkanlığı vardı. 40 yaşında oradayken, uzun düşünüşlerin mahsulü olan ilk vahyin, Cebrail aracılığıyla geldiğini iddia etti. Bundan üç yıl sonra insanları İslam'a davet etmeye başladı. Allah'ın bir olduğunu, Allah tarafından kabul görmenin tek yolunun Allah'a teslim olmak olduğunu öğretti. Kendisinin Allah'ın peygamberi ve resulü olduğunu, diğer peygamberler ile aynı kandan geldiğini anlattı. İlk başta kendisine az sayıda takipçi bulan Muhammed, Mekke'de bazı aşiretlerin düşmanlığıyla karşılaştı. Bu dönemde taraftarlarının şiddet içeren muameleler görmesi sebebiyle 622 yılındaki Medine'ye göçten önce bazı takipçilerini Habeşistan'a gönderdi. Medine'ye Hicret olayı aynı zamanda Hicrî takvim olarak da bilinen İslami takvim'in başlangıcı kabul edilir. Muhammed, Medine'de Medine Sözleşmesi ile oradaki aşiretleri birleştirdi. Mekke kabileleri ile süren sekiz yıllık savaştan sonra, iman edenlerin sayısı 10.000'i bulmuştu. Mekke'nin kuşatılması sonrasında yapılan antlaşma ile kansız bir şekilde Mekke'nin kontrolünü eline aldı Şehirdeki putları yıktı ve daha sonra takipçilerini Doğu Arabistan'da geriye kalan tüm putperest tapınakları yıkmaları için yolladı. 632 yılında, Veda Haccı'ndan sonra Medine'ye döndü. Bundan birkaç ay sonra hastalandı ve hayatını kaybetti. Ölüm vaktine kadar Arap Yarımadasının çoğu Müslüman olmuş, Arabistan'ı tek devlet altında birleştirmişti. İbrahim peygamberin büyük oğlu İsmail peygamberin soyundan, Adnaniler kavminden, Kureyş kabilesinin Haşimoğulları sülalesinden gelir. İslam inancına göre Âdem'den Muhammed'e kadar yaşamış kişilerin alnında Muhammed'in nesilden nesile geçen nuru vardı. Rivayet edilen soy silsilesi şöyledir: "Muhammed, Abdullah, Abdulmuttalib (Şeybe), Hâşim, Abd-i Menaf (Muğire), Kusayy, Kilab, Mürre, Kâb, Lüeyy, Galib, Fihr, Mâlik, Nadr, Kinâne, Hüzeyme, Müdrike (Amir), İlyas, Mudar, Nizar, Maad, Adnan". Ayrıca Muhammed, kendi soyunun İbrahim'den geldiğini ifade eder: “Allah, İbrahimoğullarından İsmail'i, İsmailoğullarından Kinaneoğullarını, Kinaneoğullarından Kureyş'i, Kureyş'ten Beni Hâşim'i, Beni Hâşim'den de beni seçmiştir.” Muhammed Fil Yılı'nda Mekke'de doğdu. Bu tarih kesin olarak bilinmemekte ve geriye dönük yapılan hesaplamalar ile bazı kaynaklarda 570, bazı kaynaklarda da 571 yılı olarak geçmektedir. Hindistanlı Müslüman din bilgini Muhammed Hamidullah Muhammed’in doğum tarihinin 12 Rebiülevvel (17 Haziran 569) Mısırlı astronomi bilgini Mahmut Paşa el-Felekî 9 Rebiülevvel (20 Nisan 571) olarak hesaplamışlardır. Daha sonra Beaumont Burnaby Sherrard, Mahmut Paşa el-Felekî'nin hesaplamalarındaki bazı yanlışları ortaya koymuştur. Lawrence I. Conrad (1987) ise kaba bir hesapla 570 yılı olarak vermektedir. İslâmi kaynaklarda ağırlıklı olarak; Muhammed'in, milattan sonra 571 yılında, "Fil Vakası"nın olduğu yılda, 12 Rebiülevvel (20 Nisan) pazartesi gecesi yani Arapların takvim başı olarak kullandıkları "Fil Vakası"ndan 52 gün sonra doğduğu belirtilmektedir. Siyer ve İslam tarihi yazarları, doğumun Rebiülevvel ayında bir pazartesi günü sabaha karşı olduğu konusunda genel olarak ittifak etmişlerse de, ayın kaçıncı günü olduğu konusunda görüş birliğine varamamışlardır. Bu konudaki ihtilafların; rivayet çeşitliliğinden kaynaklanmasının yanı sıra, ay takviminin, güneş takviminden farklı olması ve Araplardaki nesi uygulamasından da kaynaklandığı günümüzde ifade edilmektedir. Babası Abdullah bin Abdulmuttalib, annesi Hazrec kabilesinden Nennaceler'den Vehb bin Abdulmenaf'ın kızı Amine'dir. Muhammed daha doğmadan babası vefat etti. Yetiştirilmesini dedesi Abdülmuttalib üzerine aldı ve torununa “Muhammed” adını verdi. Muhammed o sıralarda Mekke'de bulunan Beni Sa’d kabilesinden Halime adlı bir kadına emanet edildi. Muhammed’i, ondan önce amcası Abduluzza’nın cariyesi Süveybe emzirdi.‎ Muhammed, dört yaşına kadar annesi Amine'nin de gözetimiyle sütannesi Halime'nin yanında kaldı, daha sonra Mekke’ye, annesinin yanına döndü. Dört yaşından altı yaşına kadar, öz annesi Âmine ile birlikte kaldı, onun şefkat ve özeni ile yetişip büyüdü. Muhammed altı yaşında iken, annesi Âmine ve bakıcısı Ümmü Eymen ile birlikte babasının kabrini görmek için Medine'ye gitti. Medine'de, akrabaları Neccâroğullarında bir ay kaldıktan sonra Mekke'ye dönüş yolundaki Ebva'ya ulaştıklarında annesi vefat etti ve orada defnedildi. Cariyeleri Ümmü Eymen, Muhammed'i Mekke’ye getirip dedesi Abdulmuttalib'e teslim etti. Altı yaşından sekiz yaşına kadar, ona dedesi Abdülmuttalib baktı. Abdülmuttalib yaş itibarıyla seksen yaşını aşmış bir ihtiyardı. Muhammed sekiz yaşında iken, dedesi de öldü. Dedesi ölmeden önce, onu yetiştirilmesi için, oğlu Ebû Tâlib'e bıraktı. Ebû Tâlib, Abdülmuttalib'in on oğlundan biriydi. Rivayetlere göre Muhammed dokuz yaşındayken amcası, ticaret yapmak için gittiği Suriye'ye onu da götürmüş, bu gezide Busra kasabasında Bahira isminde Hıristiyan bir rahip onun peygamber olacağını haber vermiştir. Muhammed on yedi yaşındayken de amcası Zübeyr bin Abdülmuttalib ile Yemen'e gitti. Bu gezilerin Muhammed'in bilgi, görgü ve zihinsel alt yapısının oluşumunda etkin rol oynadığına inanılmaktadır. Ayrıca gençliğinde amcaları ile birlikte Kureyş ve Kays kabileleri arasındaki Ficar Savaşı'na katıldı. Ticarete olan ilgisi daha sonra kendisi ile evlendiği Hatice ile tanışmasına neden oldu ve onun sermayesi ile ticarete başladı. Muhammed'in gençliğinde çevresinden gelen paganist görüş ve uygulamalarla ilgilenmediğine inanılır. Bu inanca göre, kendisi, aynı dönemde herhangi bir puta tapmamakla birlikte, başkalarının tapınmalarına da açıkça karşı çıkmadı. Kur'an'daki “...oysa önce, kitap nedir, iman nedir sen bilmezdin...” (Şura Suresi: 52) ve “Allah, seni şaşırmış bulup hidayete erdirmedi mi?” (Duha Suresi: 7) gibi ifadeler kendisinin İslam öncesi durumunu anlatmaktadır. Muhammed'in okuryazarlığı ile ilgili geleneksel görüş onun okuryazar olmadığı şeklindedir. Muhammed için yaygın bir sıfat olarak kullanılan "ümmî" sözcüğü "kitâbî bilgilerle zihni doldurulmamış, doğal hali üzerine kalmış, okuyup yazarak tahsil görmemiş kimse" anlamına gelmektedir. Başka bir görüşe göre ise ümmi, okuma yazma bilmeyen anlamından daha çok "mevcut dinlerden hiçbirine tâbi olmayan, onların kitaplarını okumayı ve yazmayı bilmeyenler anlamında kullanılan" olduğu şeklindedir. Muhammed'in okuma yazmasının olmadığı görüşü bazı Kur'an ayetleri ve hadislere dayandırılır. Ankebût Suresi:48, A'raf Suresi:158 ve Cuma Suresi:2 gibi ayetlerde Muhammed'in okuma yazma bilmediğinden bahsedilir. Ayrıca vahiy meleği Cebrail'in ilk vahyi getirip “oku” (ikra/kıraat et) dediğinde, Muhammed'in “Ben okuyan biri değilim.” dediğini anlatan hadis de Muhammed'in okuma yazma bilmediğine kaynak olarak gösterilir. Ayrıca Muhammed'in, yetiştiği toplumda tahsil görmesi için bir olanağının bulunmadığı, birlikte yaşadığı toplumun da ümmî olduğu belirtilmektedir. Muhammed'in okuryazar olmadığını kabul etmeyen birtakım görüşler de vardır. Buna göre vahiy öncesi dönemde Araplarda eski dini birikimin şairler, kıssa anlatıcıları, Hanifler ve Yahudi-Hristiyan din bilginlerinden oluşan ve muhtemelen zengin mitolojik kültür birikiminin geniş toplum kesimlerince bilindiği, Muhammed’in de içinde yaşadığı bu toplumun yazılı veya sözlü anlatımlarından oluşan birikime sahip olduğu, İslam öncesi Arap toplumunda hikâye kültürünün bilinebilirlik durumuna göre düşünülmektedir. Örneğin vahiy öncesi dönemde Muhammed’in eşi Hatice’nin amcasının oğlu olması dolayısıyla görüşme ihtimali olan kişilerden biri olan Rahip Varaka, Tevrat, Zebur ve İncil'i de kapsayan Kitâb-ı Mukaddes'e hâkimdir. Varaka'nın dini birikimlerini Muhammed'e aktardığı, bu bilgilerin Kur'ân'daki Yahudi ve Hristiyan kültürüyle ilgili dini anlatımlara kaynak teşkil ettiği ileri sürülmektedir. Ayrıca, uzun yıllar zengin bir kadın olan Hatice’nin ticari faaliyetlerini yürütmesi vb. sebeplerle de okuryazar olduğu düşünülmektedir. İslam inancına göre Kur'an Allah tarafından Cebrâîl isimli melek aracılığıyla Muhammed'e peygamberliği boyunca (22 yıl) ayetler hâlinde indirilen kutsal kitaptır. İslam'da inanç, ibadet, şeriat, ahlak, tasavvuf gibi uygulamaların dayandırıldığı ana kaynak Kur'an'dır. Muhammed'e isnat edilen söz, fiil ve davranışlara hadis, bunlardan gelenekselleşen uygulamalara sünnet denir. Şiiler Muhammed'in sözleri yanında "masum" kabul edilen imamların sözlerini de hadis kabul etmektedirler. Sünnilerin tüm sahabeyi güvenilir bulmalarına karşılık Şiilerde, sahabe ve tabiin tek tek ele alınır ve tarihsel süreçte Ali veya Ehli Beyt tarafında yer almayan veya karşıtları arasında yer alanlar güvenilmez bulunarak onlardan gelen rivayetler reddedilir. Sünni hadis kitapları Muhammed'in zamanından 200-300, Şii hadis kitapları 400-500 yıl sonra yazılmışlardır. Hadisler, Kur'an'dan sonra İslam'da ikincil kaynaktır. Siyere göre Muhammed 40 yaşına yaklaştığında toplumdan uzaklaşarak Mekke'nin kuzeyinde, Nur Dağı'ndaki Hira Mağarası'nda inzivaya çekilmeyi ve burada vakit geçirmeyi adet edinmiş, bu durum 1-2 yıl devam etmiştir. 610 yılında bir Ramazan gecesi (Kadir Gecesi) hırkasına bürünüp Hira Mağarası'nda tefekküre daldığı bir sırada ilk vahyi almıştır. Muhammed'in 610 yılından başlayarak, vefat ettiği yıl olan 632'ye kadar aldığını iddia ettiği vahiyler Kur'an'ı oluşturur. Muhammed, Mekkeli paganların yanı sıra, Yahudi ve Hristiyanları da dinlerinin aslının bozulduğu iddiaları ile İslam'a davet etmiştir. Sünnilere göre Muhammed'in çağrısına ilk uyan, eşi Hatice olmuş, onu amcası Talib'in oğlu Ali, azatlı kölelerden Zeyd bin Harise ve Ebu Bekir izlemiştir. Şia'ya göre ise ilk Müslüman amcasının oğlu Ali bin Ebu Talib'dir. Muhammed'in çağrısı, kendi mevkilerinin tehlikeye girebileceğini düşünen kişileri tedirgin eder. Kâbe'den putların kaldırılması, ticaretin engelleneceği ve birtakım alışkanlıklara son verileceği düşüncesiyle büyük tepki ile karşılanır. Bu dönemde İslam dinini kabul edenlerin büyük çoğunluğu dinlerini gizlemek zorunda kaldılar. Bir süre sonra Muhammed önce akrabalarını, ardından Safâ Tepesi'ne çıkarak tüm Mekke halkını açıktan açığa Müslüman olmaya çağırır. Bu sebeple ilk Müslümanlar vahyi şüphe ile karşılayan Mekkelilerce ağır hakaret ve işkencelere katlanmak zorunda kalmışlardır. Bu işkenceler artınca bazı inananlar Habeşistan'a göç etmek zorunda kaldı. İki dalga hâlinde göç edenler, bir süre sonra Muhammed'in Mekkelilerin Müslüman oldukları ve Muhammed ile anlaştıkları (Garanik) yolunda aldıkları bir haber üzerine geri döndülerse de Mekke'ye geldiklerinde bunun doğru olmadığını öğrenince yeniden gittiler. Bu arada iki güçlü ve önemli mevki sahibi kişi olan Ömer ve Hamza'nın Müslümanlığı kabul etmeleri Müslümanların moral ve cesaretlerini artırdı; Kâbe'de açıkça namaz kıldılar. Muhammed'in amcası Abduluzza dışındaki akrabalarından yardım görmesi ve Mekke önde gelenlerinden bazılarının Müslüman olmaları, paganist inanca sahip kişilerin tepkilerini daha da artırdı. Muhammed, eşi Hatice ve amcası Ebu Talib'in ölmeleri üzerine Mekkelilerin Müslüman olmaları konusunda ümitsizliğe kapılarak Taif'e yerleşmek istedi. Ancak burada tepki daha da büyük oldu ve Muhammed geri dönmek zorunda kaldı. Tüm bu olaylara karşın, peygamberliğine olan inancı, düşüncelerini sürekli yaymasını sağladı. Bu inancından cesaret alarak din alanındaki çalışmalarını Mekke dışına taşımaya yöneldi. Geleneksel İslam anlayışına göre Muhammed Mekkeliler ile sadece teorik din tartışmaları yapmamış, onlara kendisinin peygamber olduğunu kanıtlayan mucizeler de göstermiştir. Bunlardan birisi olan miraç mucizesine göre; "Bir gece, Muhammed, Cebrail eşliğinde, Mescid-i Aksa’ya gider. Orada, İbrahim, Musa, İsa ve diğer peygamberlerden bazılarıyla görüştükten sonra göğün en son katı olan sidret'ül müntehaya yükselir. Allah ile görüşür, cennet ve cehennemi görür ve Mekke’de bulunan evine döner. Sünni inancına göre bu yolculuk esnasında, diğer bazı hükümler yanında beş vakit namaz da farz kılınmıştır. Yine Sünni inancında Muhammed bu yolculuğu hem ruh hem beden ile Şii inancında ise sadece ruh ile yapmıştır." Rivayete göre Muhammed Mekke’ye dönünce, bu yolculuğunu anlatır. Kureyşliler, onu yalanlarlar ve doğruysa Mescid-i Aksa’yı kendilerine tarif etmesini isterler. Mescid-i Aksa Muhammed'in gözü önüne getirilir ve Muhammed bu mescidin kapı, pencere vb. bölümlerini ayrıntılarıyla anlatır. Hatta Kureyşlilere, miraca çıkarken yolda gördüğü bir Kureyş ticaret kervanının ertesi gün geleceği saati söyler ve kervan söylenen saatte gelir. Mitolojik anlatımlara göre ise kervanın dönüşü 1 saat gecikmiş ama bu gecikmeyi telafi etmek için Allah güneşin doğuş saatini 1 saat geciktirerek peygamberin sözünün yalan çıkmamasını sağlamıştır. Miraçla ilgili olarak Kur’an’da sadece "Bir kısım ayetlerimizi kendisine göstermek için, kulunu bir gece Mescid-i Haram’dan, çevresini bereketlendirdiğimiz Mescid-i Aksa’ya götüren Yücedir" (İsra 1) ayeti geçer. Miraçla ilgili anlatımlardan olan Burak, göğe yükselme, beş vakit namazın farz kılınması ve diğer anlatımlar hadis ve siyer kitaplarında yer alır. Muhammed, bir Hac mevsiminde Akabe de denilen tepelerde Yesribliler (Medineliler) ile görüştü. Medinelilerden, önce altı, sonra on iki kişi Müslüman oldu. Memleketlerine döndüler ve İslam'ı anlatmaya başladılar. Ertesi yıl aynı yerde Müslüman olmuş yetmiş üç erkek ve iki kadın Muhammed'e Medine'ye gelip bu kente yerleşirse kendisini koruyacaklarına söz verdiler. Bu anlaşma üzerine Müslümanlar büyüklü küçüklü topluluklar hâlinde Medine’ye göç etmeye başladılar. Medine’nin, Mekke’nin kuzey ticaret yolu üzerinde bulunması ve burada Müslümanların giderek çoğalması, Mekkelilerin çıkarlarını tehdit eder duruma ulaştı. Müslümanlığa karşı olan Mekkelilerin, baskıyla, Muhammed'i vazgeçirememesi ve Medine'de Müslümanların giderek kuvvetlenmesi, durumun kendileri için tehlike yaratacağı düşüncesiyle Dâru'n-Nedve dedikleri meclislerinde toplanarak meseleyi görüşmelerine yol açtı. Görüşmelerde yerleşik düzeni tehdit eden İslam'ın hızla büyüdüğü ve Muhammed'in bu çalışmalarını durdurmak gerektiği merkezinde birleşildi. Sonuç olarak Muhammed'in öldürülmesine karar verdiler. Rivayete göre suikastçılar, gece Muhammed'in evini sararak, onu öldürmek için uyumasını beklediler. İnanca göre Allah, onları Peygamber'e bildirir ve Ali, Muhammed'in yerine avluda onun yatağına yatar. Suikastçılar yorganı açıp yatakta Ali'yi görünce şaşırır ve durumu üslerine anlatmak üzere giderler. Muhammed, evden çıkarak Ebu Bekir’in evine gitmiş ve hicret için geldiğini söylemiş, Ebu Bekir’in evinde bir süre oturduktan sonra beraberce Medine´ye hareket etmişlerdir. Muhammed ve Ebu Bekir 20 Eylül 622’de, Medine yakınlarındaki Kuba'ya ulaştılar. Muhammed sevinçle karşılanır ve Külsüm bin Hedm’e konuk olur. Burada 10 gün kalarak bir mescit inşa ettirir, sonra da Medine'ye hareket eder. Bu sırada Ali de Kuba'ya ulaşır. Muhammed Medine’de, Beni Salim mahallesinde Cuma Namazı'nı kıldı ve kendisini bekleyen Müslümanlara ilk hutbesini verdi. Medine'de "Ebu Eyyub el-Ensari"’nin konuğu oldu. Medine´ye girdiğinde halk Peygamberlerinin kendi evlerinde kalması konusunda tartışınca Muhammed; devesinin ilk çökeceği yere evinin yapılması önerisini sundu ve halk tarafından bu kabul edildi. Devesinin ilk çöktüğü yere bir Mescid ve kendi ailesinin kalması için mescide bitişik odalar yaptılar. Mescidin bir yanına da barınaksız kişilerin kalabilmeleri için “Suffa” adı verilen bir yer yapıldı, burada kalanlara “Ashab-ı suffa” denildi. Medine (asıl adı Yesrib olan şehre Müslümanlarca Medinetü'n Nebi, sonra da kısaca Medine adı verildi) halkı, Mekke’den göç edenlerden (Muhacir) ve bunlara yardımcı olduklarından dolayı Ensar adını alan yerli halk (aslen Yemen kökenli Evs ve Hazrec kabileleri) ile Beni Kureyza, Beni Kaynuka, Beni Nadir adlı Yahudi kabilelerden oluşuyordu. Bunlar arasında birlik sağlamak oldukça güçtü. Medine sınırları yakınlarında Hayber vb. yerlerde yaşayan Yahudiler, varlıklı kişiler olduklarından, çevre üzerinde etkiliydiler. Evs ve Hazrec kabileleri arasındaki geleneksel düşmanlığın yeniden alevlenme olasılığı da vardı. Ayrıca Ensar ile Muhacirleri kaynaştırmak, çözülmesi gereken bir sorundu. Muhammed, bütün bu kesimleri birleştirip bağdaştırmak amacındaydı. Ancak her şeyden önce çok yoksul olan göçmenlerin durumlarının düzeltilmesi gerekiyordu. Muhammed Muhacirleri yerli halk ile kardeş ilan ederek, onlara yardım etmelerini sağladı. Yahudiler ile açılan aralarını düzelterek Medine kent devletini kurdu. Farklı kesimlerin hak ve yükümlülüklerini saptayan 47 maddelik bir tür Medine Antlaşması benimsendi. Medineli Yahudilerin Müslümanlığa karşı çıktıları, İslam'a ve Müslümanlara karşı olumsuz tutumlarını sürdürdükleri bazılarının Müslüman görünerek eski dinleri üzerine devam ettikleri rivayet edilmektedir. Muhammed 10 yıllık Medine hayatında başta Mekkeliler olmak üzere çok sayıda kabile ile savunma, saldırı, baskın veya sadece gözdağı vermek gibi psikolojik etki amaçlı 100 kadar askeri harekete imza atmıştır. (Bkz. Muhammed'in savaşları) Medine'ye göç eden Müslümanların kalan mallarının yağmalanmasına karşılık Muhammed, Mekke'ye giden kervanlara el koymak isteyen Müslümanların ısrarlı taleplerine onay verdi. Büyük bir kervana saldırmak isteyen Müslümanlar ile bunu haber alan Mekkeli kuvvetler arasında Bedir kuyularının olduğu bölgede yapılan muharebede (13 Mart 624) 305 kişilik Muhammed komutasındaki Müslümanlar, komutanları Amr İbni Hişam'ı da öldürerek 950 kişilik Mekke kuvvetlerini bozguna uğrattı. Bir yıl sonra bu kez Ebu Süfyan komutanlığında 3000 piyade ve 200 süvariyle Medine'ye doğru yola çıkan Mekke kuvvetleri Uhud dağı eteklerinde yaklaşık 1000 kişilik Medine ordusu ile 19 Mart 625'te karşılaştı. Uhud Muharebesi olarak adlandırılan bu savaş sırasında bozguna uğramış Mekke kuvvetleri, Muhammed'in emrini dinlemeyerek dağın arkasından dolaşan geçidi kontrol etmek üzere konuşlanmış okçuların yerinden ayrılmasından faydalanan süvarilerin desteği ile tekrar toparlandı ve üstünlük sağladı. Taraflar şehirlerine geri döndüler. Daha sonra Mekkeliler Müslümanların Mekke kervanlarına saldırılarına devam ettiler. 31 Mart 627'de 10.000 savaşçısı ve 600 atlısı ile Medine'ye saldırmaya gelen Mekkelilere karşı Medineliler Muhammed komutasındaki 3000 piyade ile şehirde savunma savaşı yapmaya karar verdi. Selman-ı Farisi'nin teklifiyle şehrin bazı stratejik yerlerine hendekler kazılmasından dolayı Hendek savaşı olarak adlandırılan bu savaş bir kuşatmaya dönüştü. Bir ay süren kuşatma havanın soğuması ve fırtına çıkması ile kaldırılması Medinelilerin zaferi olarak kaydedildi. Muhammed ve ashabı, Beytullah ziyareti için Mekke'ye doğru yola çıktı. Mekkelilerin Müslümanları savaş için geldiklerini zannederek korkuya kapıldılar, anlaşma teklif ettiler. Hudeybiye köyünde, 628 yılında 10 yıl savaş yapılmayacağına dair anlaşma yapıldı. Bu anlaşmayı Mekkelilerin himayesindeki bir kabilenin bozması ile Muhammed komutasındaki güçler Mekkeyi kuşattı ve ufak birkaç saldırı dışında direniş olmadan 11 Aralık 629'da Mekke fethedildi. Muhammed Mekke'ye girer girmez genel af ilan edildiğini bildirdi ve Ebu Süfyan'a bildirdiği şekilde, kimseye dokunulmayacağını ilan etti. Ardından içerisinde 360 put bulunan Kabe'ye yöneldi. İsra Suresi'nin 81. ayetini okuyarak putları birer birer devirdi ve daha sonra da beraberindeki Müslümanlarla Kabe'yi tavaf etti. En önemli ticaret merkezlerinden Mekke'nin fethedilmesinden sonra Muhammed'in insanları çağırdığı İslam dini Arap Yarımadası'nda üstünlük sağlamaya başladı. 632 yılının Mart ayında (9 Zilhicce) arefe günü 100.000 den fazla Müslüman'a Arafat vadisindeki Rahmet Dağı'nda verdiği son hitabesine veda hutbesi denir. Veda Haccı'ndan sonra Medine'ye dönen Muhammed kısa bir süre sonra hastalandı. Son anlarında Aişe ve kızları yanındaydı. Rivayete göre Muhammed, ölümü öncesinde hastalığının en şiddetli anlarında kâğıt-kalem getirilmesini istedi. Müslümanların yollarını şaşırmamaları için bir yazı yazdıracağını söyledi. Ancak daha sonra bundan vazgeçti. Hayatını kaybetmeden bir süre önce Müslümanlara seslenerek hutbeyi okudu. Son tavsiyesi "Ellerinizdeki kölelerinize iyi davranınız, namaza dikkat ve devam ediniz!" şeklinde oldu. Başı Aişe'nin göğsüne dayalı şekilde kelime-i şehadet getirdi. Ağzından dökülen son cümle "Allahümme er-refikül ala..." ("Türkçe "En yüce dosta" olarak çevrilebilir.") şeklindeydi. Bu şekilde 8 Haziran 632'de hayatını kaybetti. Mescid-i Nebevî'nin yanında bulunan Aişe'nin evine defnedildi. Muhammed'in ölümünden sonra dokuz eşinden hiçbiri evlenmeyi tercih etmedi. Kur'an'da Muhammed'in eşleri müminlerin anneleri sayıldığı için, Muhammed'in ölümü sonrasında onlarla müminlerin evlenmesi doğru görülmedi. "Peygamber, müminlere kendi nefislerinden önce gelir. O'nun hanımları da onların analarıdır.” (Ahzab Suresi: 6) Muhammed'in ölümü sonrasında İslam'dan kabileler hâlinde kitlesel geri dönüşler yaşandı. Müslümanların yönetilmesi için Halife seçilen Ebu Bekir ordusuyla bu kabilelerin üzerine yürüdü ve onlarla ridde savaşları adı verilen savaşlar yaptı. Muhammed'in ölümü ile ilgili suikast de yapıldığına dair öne sürülen iddialara kanıt olarak Buhari'de geçen "Ledüd Hadisi" üzerinde durulur. Muhammed ayrıca geride önemli miktarda arazi ve mal varlığı bıraktı. Bunların en öne çıkanı tartışmaların da odağında olan Fedek Arazisi'dir. Muhammed'in ölümü sonrası Fatıma bu arazileri Halife Ebu Bekir'den istedi. Ebu Bekir, bu mal ve arazilerin Peygamber tarafından halkın yararına idare edilen devlete ait kamu malları olduğu gerekçesiyle bu isteği geri çevirmiştir. Eşi Fatıma'nın ölümünden sonra Ali, Fatıma'nın peygamberin mirasından payını almak için tekrar başvurdu ancak başvurusu aynı nedenlerle bir kez daha reddedildi. Bununla birlikte Ebu Bekir'den halifeliği devralan Ömer, Medine'deki arazileri Muhammed'in kabilesi Haşimoğulları adına Ali ve Abbâs'a verdi; Hayber ve Fedek Arazisi'ni ise devlet malı saydı. Genel inanışa göre Muhammed 11, ya da 13 kadınla evlenir. İranlı araştırmacı Muhammed'in evlendiği 23 kadının listesini vermiştir. Evliliklerinden 2'si hariç tümünü Hicret sonrası döneminde gerçekleştirmiştir. Medine döneminde Muhammed'in her bir eşi için Mescid-i Nebevî'nin duvarlarına bitişik odalar yapılmıştır. Müslümanlar, "Muhammed'in eşlerini bir saygı ifadesi olarak "Mü'minlerin anneleri" olarak ifade ederler. Bunun sebebi Ahzab Suresi 6. ayette geçen ( أمهات المؤمنين ) tabiridir: Geleneksel kaynaklara göre Ayşe, Muhammed ile evlendiğinde altı ya da yedi yaşındaydı. Ayşe, dokuz ya da on yaşında ergenliğe ulaşana kadar cinsel ilişkide bulunmadılar. Bu nedenle Ayşe evlilikte bakireydi. Ayşe'nin yaşını hadis gibi kaynaklara göre hesaplayan modern Müslüman yazarlar, Ayşe'nin evlilikte on üç yaşından büyük olduğunu tahmin ederler. Muhammed'in ilk eşi Hatice'den, üç oğlu ve dört kızı olmak üzere toplam yedi çocuğu olmuş; erkek çocukları küçük yaşta vefat etmiştir. Erkek çocukları Kasım, Abdullah ve İbrahim, kız çocukları ise sırasıyla; Zeyneb, Rukiyye, Ümmü Gülsüm ve Fatıma'dır. Muhammed'in Ebu'l Kasım (Kasım'ın babası) olan künyesi, Hatice'den olan ilk oğluna dayanır. Muhammed'in Hatice'den sonraki evliliklerinden Eşi Mariye’den olan oğlu İbrahim dışında çocuğu olmamış ve İbrahim iki yaşında vefat etmiştir. En küçük kızı Fatıma, Muhammed'in İslam tarihi açısından en fazla iz bırakan çocuğu ve soyunu devam ettiren tek çocuğudur. Alevi ve Şii anlayışında kutsanır ve ikinci Meryem olarak anılır. İslam geleneğinde Şerif ile Seyyidlerin soyları Fatıma ve Ali yoluyla Muhammed'e dayandırılır. İslam adetleri Muhammed'in resminin çizilmesini hoş görmediği için onu sözle tasvir etme yöntemi tercih edilmiştir. İçerik hadis ve siyer kaynaklarından alınan anlatılardan oluşur. Osmanlı hattatları bu anlatımları hilye adı verilen bir sanat hâline getirmişlerdir. Hilyelerde genellikle tercih edilen rivayette Ali bin Ebu Talib Muhammed'i şu şekilde vasfetmiştir: "Hazreti Peygamber'in boyu ne çok kısa, ne de çok uzundu, orta boyluydu. Ne kıvırcık kısa ne düz uzun saçlı; saçı, kıvırcıkla düz arasında idi. Değirmi (yuvarlak) yüzlü, duru beyaz tenli, iri ve siyah gözlü, uzun kirpikliydi. İri kemikli ve geniş omuzluydu. Göğsü, ortadan karnına kadar kılsızdı. İki avucu ve tabanları dolgundu. Yürüdüğü zaman, sanki yokuş aşağı iner gibi rahatlıkla ilerlerdi. Sağına ve soluna baktığında bütün vücuduyla dönerdi. İki omuzu arasında "Nübüvvet mührü" vardı. Bu Onun sonuncu peygamber oluşunun nişanesi idi. O, insanların en cömert gönüllüsü, en doğru sözlüsü, en yumuşak huylusu, en arkadaş canlısıydı. Kendilerini ansızın görenler Onun heybeti karşısında sarsıntı geçirirler, fakat üstün vasıflarını bilerek sohbetinde bulunanlar ise, Onu her şeyden çok severlerdi." Orta Çağ Hristiyan dünyası ve modern dönem öncesi zamanlarda Muhammed algısı genelde olumsuzdur. Muhammed'in eleştirileri 7. yüzyıldan beri yapılagelmiştir. Bu değerlendirmelerde ve İslam dışı polemiklerde Muhammed bir Hristiyanlık sapkını veya şeytanlarca ele geçirilmiş bir kişi olarak yer aldı. Modern zamanlarda eleştiriler genellikle; onun peygamberlik iddiası, muhaliflerine karşı şiddet politikası, kölelere sahip olması, ahlakı ve evlilikleri üzerine yapılmaktadır. S&M (şarkı) "S&M", Barbadoslu şarkıcı Rihanna'nin bir şarkısıdır. Şarkı albümün ABD'deki dördüncü ve dünya çapındaki üçüncü single'ı olarak Def Jam Recordings etiketiyle ilk kez 21 Ocak 2011'de yayınlandı. Mikkel S. Eriksen, Tor Erik Hermansen, Sandy Vee ve Ester Dean tarafından Rihanna'nın beşinci stüdyo albümü "Loud" (2010) için yazılan şarkının prodüktörlüğünü Stargate, Kuk Harrell, Veronika Bozeman ve Sandy Vee üstlendi. Hi-NRG ve eurodance tarzı olan yüksek tempolu şarkı baslar, elektronik klavyeler ve gitarlar içerir. Sözsel olarak cinsel ilişki, sadomazoşizm, bondage ve cinsel fetişizm temaları işlenmiştir. "S&M"in aldığı yorumlar farklı farklı oldu; kimi eleştirmenler cinsel içerikli sözlerin aleni kullanımını eleştirirken, kimileri şarkıyı "Loud" albümünün en ön plandaki şarkısı olarak değerlendirdi. "S&M", albümün yayınlanmasıyla Amerikan "Billboard" Hot 100 listesine 53. sıradan giriş yaptı ve listede iki numaraya kadar yükseldi. Spears vokalli remiksin yayınlanması sonrası, şarkının dijital satışları arttı ve şarkı listede bir numarayı gördü. Böylece Rihanna'nın listedeki onuncu ve Spears'ın beşinci bir numarası olmayı başarırken; "Billboard" Hot Dance Club Songs ve Pop Songs listelerinde de zirveye yerleşmeyi başardı. Uluslararası piyasada da başarılı olan şarkı, Avustralya, İngiltere (R&B listesi), Kanada ve Polonya listelerinde bir numara olurken; Almanya, Fransa, İngiltere (ana liste), İrlanda ve İspanya'da ilk beş içine girdi. Şarkı Amerika Kayıt Endüstrisi Birliği (RIAA) tarafından 3 kez platin plak ödülü aldı. Şarkının video klibi Melina Matsoukas yönetmenliğinde çekildi. Rihanna'nın medyaya bakışını yansıtan klipte, şarkıcı onun hakkında kötü şeyler yazanları ve onu kişisel olarak üzenleri cezalandırırken görülüyor. Klipte sadomazoşist ve fetişist sahneler kullanıldı. Klip, çok sayıda ülkede yasaklandı ve diğer birçok ülkede gece yarısından sonra yayınlanması kararı alındı. Ayrıca fotoğrafçı David LaChapelle, video klipte kendisinin "Vogue Italia" çekimlerinden görüntüler kullanıldığı iddiasıyla dava açtı. Rihanna, şarkıyı 15 Şubat 2011'de "Only Girl (In the World)" ve "What's My Name?"i de seslendirdiği 2011 BRIT Ödülleri'nde canlı söyledi. "S&M", Ester Dean, Stargate ve Sandy Vee tarafından yazıldı, yapımcılığını ise Stargate ekibi, Sandy Vee, Kuk Harrell ve Veronika Bozeman üstlendi. Dean şarkının konseptini ve cinsel öneri içeren sözlerini "Billboard" dergisinden Gail Mitchell'e şöyle aktardı: "Aklıma gelen ilk şey "Come on, come on," oldu. Bu böyle nereye gidecek diye düşünüp duruyordum ve ardından 'Sticks and stones may break my bones' sözü aklıma geldi. Ardından ise 'But chains and whips excite me.' geldi. İnsanlar şarkı için güzel konuştuğunda zaten hikâye de içinde oluyor." Rihanna "Rolling Stone" dergisine bondage ve diğer sadomazoşizm aktivitelerine olan ilgisi ve "S&M"in teması için röportaj verdi: "Yönetimi ele almayı seviyorum ama itaatkar olmayı seviyorum ... yatak odasında itaatkar olmak gerçekten eğlenceli. Ufak bir kadın olup karşınızdaki mazoşistin emirlerini dinliyorsunuz." "S&M" Rihanna'nın Last Girl on Earth Tour'u esnasında kaydedildi: enstrümantal kısımları Eriksen ve Miles Walker tarafından New York City'deki Roc the Mic Studios'ta ve Los Angeles'taki Westlake Recording Studios'ta ve Vee tarafından Paris'teki The Bunker Studios'ta kaydedildi. Rihanna'nın vokalleri Kuk Harrell tarafından kaydedildi ve yapımcılığını Harrell, Josh Gudwin ve Marcos Tovar üstlenirken el yapımcılığını Veronika Bozeman karşıladı. Şarkı Vee tarafından Atlanta, Georgia'daki The Beat Club'ta Phil Tan yönetimi altında mixlendi. Yardımcı mühendis olarak Damien Lewis yardımda bulundu. Tüm enstrümantal prodüksiyon Eriksen, Hermansen ve Vee tarafından yapıldı. "S&M" yüksek tempolu hi-NRG-Eurodance türünde dört dakika üç saniye uzunluğunda bir şarkıdır. Şarkı E-flat minor notasında dakika başına 128 vuruş tempo ile yazılmıştır. Enstrüman olarak synthesizerler, elektronik klavyeler ve gitar kullanılmıştır. MTV'den Chris Ryan parçayı "kaygı verici klavyelerle patlamakta olan dans şarkısı" olarak tanımlamıştır. Şarkı esnasında Rihanna'nın vokalleri bir oktav üzerinde en düşük notası B'ten en yüksek B'e kadar yükselir. Aykırı hareketlerle ve "cinsel agresiflik ses tonu" ile vokallerini kullanır. Şarkı sözleri seks, sadomazoşizm, bondage ve BDSM fetişleri ve cinsel fanteziler üzerine kuruludur. Şarkı, nakaratında olduğu gibi aynı cümlelerle açılır. "Na, na, na, c'mon". Nakarat esnasında "'Cause I may be bad, but I'm perfectly good at it / Sex in the air, I don't care, I love the smell of it," cümleleri geçer. Şarkıda Rihanna kendisini "kötü" olarak tanımlarken cinsel gücünü över. Bunu da "Sticks and stones may break my bones / But chains and whips excite me," sözleriyle anlatır. Rihanna, "Spin" dergisine konuşurken sözlerin metamorfik olduğundan bahsetti. Şarkının normal temasının aslında özgüven olduğundan ve tek kimliği olacağından emin olduğunu ardından söylentilerin büyüdüğünü ve eleştirilerin de kötüye gittiğini söyledi. "Q Magazine at Yale" dergisinden Jake Conway'e göre şarkının sözlerinde "seksten duyguyu çıkarmak" suçluluğu ve bunu da fetişler ile doldurmak yatıyor. Chris Ryan şarkıyı "yaramaz, kirli yatak odası aktiviteleri" olarak tanımladı. "S&M", "Loud"un dördüncü single'u olarak ABD'de, diğer ülkelerde ise üçüncü single olarak yayımlandı. Birleşik Devletler'deki Hit radyolarına ve ritmik radyolara 23 Ocak 2011'de,"S&M" was released for Mainstream/Rhythmic airplay on January 23, 2011: Başka bir "S&M"remiksi ise rapçi J. Cole ile oldu ve internet üzerinden 17 Ocak 2011'de yayımlandı. Albüm versiyonu yayımlandıktan sonra Rihanna, Twitter üzerinden hayranlarına şarkının remiksi için kimin potansiyelinin yüksek olacağına dair bir anket düzenledi ve Spears bu ankette birinci oldu. Rihanna ve Spears arasındaki Twitter mesajları, birbirleri ile düet yapacakları spekülasyonları doğurdu. Şarkının remiksinde Spears'ın konuk vokalleri de vardır ve 11 Nisan 2011'de yayımlanmıştır. Spears'ın olduğu bölümlerde sözler değiştirilmiştir: "Just one night full of sin/ Feel the pain on your skin/ Tough, I don't scream 'mercy'/ It's your turn to hurt me/ If I'm bad, tie me down/ Shut me up, gag and bound me/ 'Cuz the pain is my pleasure/ Nothing comes better." "S&M" genel olarak müzik eleştirmenlerinden karışık dönüşler aldı. Slant Magazine'den Sal Cinquemani şarkıyı "sadomazoşizme saplantı" olarak tanımladı. Conner ise "S&M" için diğer "Loud" şarkıları "What's My Name?" ve "Skin" gibi Rihanna'nın "böyle" durumlarda ne kadar iyi olduğunu "Rated R" albümündeki gibi gösterdiğini yazdı. Bunun içinse "I may be bad/ but I'm perfectly good at it... Chains and whips excite me" dizelerini örnek gösterdi. "USA Today"den Steve Jones ""Loud"un sarsıcı açılış şarkısı "S&M" sizi bir anda yerinizden zıplatıp Rihanna'yı gerçekten zincirlerin ve kamçıların heyecanlandıracağı hakkında bilgilendiriyor," yazdı. "Entertainment Weekly"den Leah Greenblatt ise "müstehcen bir açılış" ve "geceden kalma yaramazlıklar gibi" diye yorumladı. "Q Magazine at Yale" çalışanı Jake Conway ise "S&M" için şarkıcının müzik endüstrisindeki en önemli kayıt artistlerinden biri olduğunu yazarak "Eski sevgilisi Chris Brown ile olan durumu çılgın şekilde tersine çevirmiş," yazdı. Digital Spy'dan Nick Levine şarkıya beş üzerinden dört yıldız verdi ve ekledi: "Rihanna kendini aşmış." BBC Music yazarı James Skinner ise "Loud" albümünün "liste dostu" şarkılarından biri olarak "S&M"i yazıp cinsel içerikli sözlerini garipsedi ve şarkıcının vokallerini "zorlama" buldu. "S&M" ilk kez Birleşik Krallık'taki listeye 15 Kasım 2010'da girdiğinde 55 numaradaydı. 5 Mart 2011'de 3 numaraya kadar yükseldi ve üç hafta art arda orada kaldı. UK R&B Chart listesinde daha büyük başarı göstererek listede beş hafta art arda zirvede oturdu. Şarkı 2011'de BK'da ikinci en çok satan R&B veya hip hop single'ı oldu. Aralık itibarı ile "S&M" 643,000 kopya satarak BK'da BPI'den platin plak aldı. Avrupa'da "S&M" büyük başarı gösterdi ve birçok ülkede ilk üç sırası yaşadı. Polonya'da Polish Singles Chart listesinde 23 Nisan 2011'de iki hafta art arda zirvedeydi. Danimarka'daki Danish Singles Chart listesinde 11 Şubat 2011'de 34 numaradan 2 numaraya yükseldi. Almanya'da, İsveç'te ve İsviçre'de 2 numaraya yükseldi. Fransa'da 29 Kasım 2011'de 22 numaradayken 3 numaraya yükselerek burada art arda iki hafta geçirdi. Avusturya'da Finlandiya'da ve İspanya'da ilk beş arasına girdi. Hollanda'da ve Çek Cumhuriyetinde ilk kırk arasındaydı. "S&M", "Loud" yayımlandığından itibaren Australian Singles Chart listesine 29 Kasım 2010'da 87 numaradan giriş yaptı. Single olarak yayımlandığında 30 Ocak 2011'de 27 numaraya yükseldi. Şarkı 13 Şubat 2011'de zirveye yükseldi. Burada toplam beş hafta geçirdi. 280,000 kopya satarak Australian Recording Industry Association tarafından dört kez platin plak ile ödüllendirildi. Şarkı New Zealand Singles Chart listesine 7 Şubat 2011'de 6 numaradan giriş yaptı. Ertesi hafta 2 numaraya kadar tırmandı ve art arda iki hafya geçirdi. Zirve numarasına listedeki beşinci haftasına çıktı. "S&M" Recording Industry Association of New Zealand tarafından 15,000 kopya üzerinde sattığı için platin plak ile ödüllendirildi. ABD'de şarkı 4 Aralık 2011'de "Billboard" Hot 100 listesine 53 numaradan giriş yaptı. "Billboard" dergisinin 30 Nisan 2011 baskısı, "S&M" albüm versiyonu ve Spears ile olan resmi remiks hali birlikte önceki hafta toplam 293,000 sattığını yazdı. Hot 100 listesinde Katy Perry'nin "E.T." şarkısı ile yer değiştirerek birinci oldu. "S&M" Rihanna'nın bu listedeki onuncu zirve şarkısı oldu ve böylece Janet Jackson ile beraber eşit halde dördüncü oldular. Dört yıl, on bir ay ve iki haftada Rihanna, bu kilometre taşını başaran tek solo artist oldu. Spears'ın ise beşinci bir numaralı single'ı oldu. "S&M" Rihanna'nın Mainstream Top 40 listesindeki sekizinci 1 numarası olarak doksan yıllık tarihinde listenin en çok brincilik barındıran şarkıcısı oldu. Şarkı ayrıca Dance Club Songs listesinde de 1 numara oldu. Hot Latin Songs listesinde ise 33 numaraya yükseldi. 26 Şubat 2011'de Hot R&B/Hip-Hop Songs listesine 80 numaradan giriş yaptı. Adult Pop Songs listesinde 24. sıraya, Latin Pop Songs listesinde 14. sıraya yükseldi. 3,837,000 kopya satarak Amerika Kayıt Endüstrisi Birliği (RIAA) tarafından 2 kere platin plak ödülü aldı. "S&M" "Billboard'ın" "2011'in En İyi Pop Şarkıları" listesinde 15. sırada, "2011'in En İyi Dans/Kulüp Şarkıları" listesinde ise 2. sıraya konuldu. Kanada'da şarkı 21 Nisan 2011'de 1 numaraya çıktı. Yönetmen Melina Matsoukas, "S&M"in klibini Los Angeles'ta 15 ve 16 Ocak 2011 tarihlerinde çekti. Matsoukas, "Billboard" dergisine video klibin Rihanna'nın "sadomazoşist ilişkisinden ilham aldığını" ve sadece birkaç zincir ve ipten oluşmadığını söyledi. 27 Ocak 2011'de Rihanna'nın YouTube kanalında video klibin kamera arkası görüntüleri yayımlandı. 1 Şubat 2011 tarihinde ise video klibi Vevo üzerinden prömiyer yaptı. Klip, Rihanna'nın basın toplantısında duvara bantlarla ve saydam plastikle bağlı olması ile başlıyor. Mikrofonlar ve ağzında BDSM topları ile bağlı basın etrafında duruyor. Dışarıdaki bir sahnede Rihanna krem renginde lateks bir kıyafetle yine ağzında BDSM topu olan Perez Hilton'ı köpek tasmasıyla gezdiriyor. Rihanna ardından güvenlik kameraları ileçevrili alanda sandalyesinde oturuyor ve röportajcıları kamçılıyor, kameralar da kayda alıyor. Ardından elleri ve ayakları iplerle bağlı şekilde yerde duruyor. Şarkının köprü kısmında Rihanna beyaz lateks bir bikini ve tavşan kulakları takarken projeksiyondan yansıyan yazılar üzerinde dolaşıyor. Nakarattan sonra röportajcılar resimlerini çekiyor ve o da masadayken pembe lateks bir kıyafet giyiyo. Rihanna'nın ve diğerlerinin bondage taktığı bir sahne daha geliyor ve üzerinde "sansürlü" yazıyor. Klip diğer sahnelere geçtiği sırada Rihanna muz yiyor ve diğer sahnede de üzerinde mücevherler olan bir dondurmayı yalıyor. Son sahnede gazetecilerin odasında yatarken tek gözü kapalı bir The Rolling Stones rozeti takıyor. Video klibi genel olarak olumlu eleştiriler aldı. "The Huffington Post" gazetesinden bir yazar "Rihanna kötü olmakta gerçekten iyi – ve video klibi de bunun kanıtladı," yazarken "OK!"den bir eleştirmen videoya "kırmızı-ateşli, yaramaz ve tamamen soluk kesici," yazdı. "New York" dergisinden Willa Paskin klibi "şaşkın" olarak tanımladı ve S&M temalı kliplerin genelde Madonna ve Lady Gaga tarafından çekildiğini yazdı. "Rolling Stone" dergisinden Matthew Perpetua ise klibi "görsel şeker renkli müstehcenlik" olarak tanımladı ve izleyicilerin oldukça renkli ve cinsel öneride bulunan aktiviteleri seveceğini yazdı. "Entertainment Weekly" dergisinden Brad Wete, Rihanna'nın bu klibi çekerek risk aldığını ve şarkının sözlerinin içerdiği temalı bir klip beklediğini söyledi. "Billboard"dan Jason Lipshutz ise klibi överek "seçkin video parçalarının birleştirilerek sert bir cinselliği öne sürdüğünü" yazdı. Video klibi yayımlandığı an on bir ülkede birden cinsel içeriği nedeniyle yasaklandı. YouTube izleyicilerinin "endişe içerikli" olarak işaretlediği videoya 18 yaş sınırı getirildi. Buna karşılık Rihanna, Twitter üzerinden ""Umbrella" klibimi de izlediler... Orada çırılçıplaktım," yazdı. Klibin düzenlenmiş versiyonu sonradan Rihanna'nın resmi sitesine eklendi. Melina Matsoukas ise MTV News ile yaptığı röportajda "Bir iş yaptığımda ilgi çekmek için uğraşırım– yasaklanmak için değil... ama provokativ bir şeyler yaparım... bu bir etki yapıyor ve insanlar da bunun hakkında konuşuyor, bu benim için bir başarıdır," dedi. Video klibinde görüntüleri kullanıldığı yüzünden David LaChapelle Rihanna'ya, Island Def Jam'e ve diğer bağlantılı kişi ve şirketlere telif hakkı gerekçesi ile davalar açtı. LaChapelle bunun gerekçesi olarak video klipte kullanılan görsellerin 1997 ve 2010 yılındaki "GQ", "i-D", "Vogue Italia" gibi dergilerdeki kendi çekimleri olduğunu iddia etti. Dava, LaChapelle'in görüntülerinin "kompozisyonunu, tüm konseptini, havasını, tonunu, modunu, temasını, renklerini, amaçlarını, ayarlarını, dekorları, giysileri ve ışıklandırmaları" belirlenmeyen görüntülerle kullanılması yönündeydi. Davada bahsi geçen konuların LaChapelle'e özgü olması işlendi. Hakim Shira A. Scheindlin telif hakkı ihlali davasının LaChapelle'in temasını kullanmasının ve benzerliklerin olmadığı kanaatine vardı. Ağustos 2011'de hakim "pembe oda sahnesi'nin ve Rihanna'nın pembe ve çizgili beyaz duvarlar önünde erkeği yönetmesini içeren sahnelerin" LaChapelle'in çekimleri ile benzerlik taşıdığına katıldı. Rihanna'nın pembe lateks giydiği masanın üzerindeki sahnenin de fotoğrafçının çekimleri ile eşleştiğini doğruladı. Ardından Rihanna ve LaChappelle, açıklanmayan bir bedel karşılığında olayı mahkeme dışında halletti. Davadan sonra LaChappelle olayın "kişisel bir şey olmadığını ve tamamen iş hakları olduğunu" belirtti. Haziran 2011'de Alman fotoğrafçı Philipp Paulus, Rihanna ve şirketine dava açtı. Sebebinin de klibin ilk sahnesindeki Rihanna'yı bantlar ve saydam plastikle bağlı olduğu kısmının kendi fikri olduğunu söyledi. Paulus'a göre Rihanna ve Matsoukas, bu fikri kendi fotoğraf serisi "Paperworld."dan aldığıydı. Rihanna "S&M"i ilk kez 2011 BRIT Ödülleri'nde 15 Şubat 2011'de, "Loud" albümünden "Only Girl (In the World)" ve "What's My Name?" adlı single'ları ile birlikte medley halinde seslendirdi. Rihanna şarkıyı tek olarak seslendirecekti ve Birleşik Krallık'ta da single olarak yayımlayacaktı fakat BRIT Ödülleri gecesine "cinsellik referansları veren sözleri" ağırlıkta olduğu için vazgeçti. Şarkıcının bunun üzerine performansının değiştirildiği için kızdığı bildirildi. Aranjmanını BRIT Ödülleri için değiştirdi ve X Factor'de 11 Aralık 2010'da sergilediği gibi bir performans istedi. Rihanna, "The X Factor" dans rutinlerinde giydiği gibi provokatif bir kıyafet giydiği için eleştirildi. Birleşik Krallık'ta akşam saat 9'da önce böyle bir "kıyafet içeriği" ile ödül törenine çıktığı için eleştirmenler tarafından kaleme alındı. Rihanna, "Billboard" Müzik Ödülleri gecesinde açılış performansını yaptı. "S&M" remiksini Spears ile 22 Mayıs 2011'de seslendirdi. Rihanna ve Spears bondage-tarzı deri kıyafetler giydi. Rihanna'nın kıyafeti beyazken Spears'ınki siyahtı. İkisi de kelepçe takmıştı. Rihanna performansına tek olarak başladı ve direk dansı yaptıktan sonra Spears ona katıldı ve son olarak sahnede yastık savaşı yaparak performanslarını bitirdiler. "Billboard" dergisi performansı Billboard Müzik Ödülleri 15 En Muhteşem Performans arasına koydu. Rihanna "S&M"i 27 Mayıs 2011'de NBC'nin "Today" programında "Only Girl (In the World)", "What's My Name?" ve "California King Bed" ile birlikte seslendirdi. "Billboard" Müzik Ödülleri gecesinde Spears ile olan performansı hakkında röportaj yapıldı. Rihanna'ya izleyiciye performans hakkındaki sürprizleri için şöyle söyledi: Şarkı ardından Loud Tour repertuvarına da eklendi ve performans sırasında sahne S&M stili döşendi. Şarkıcı Prince'ten "Darling Nikki" adlı şarkıyı da yarı çıplak kadın dansçılar ile söyledi. "Darling Nikki" ardından "S&M"e geçiş şarkısı olarak kullanıldı. "S&M" ardından Spears'ın Femme Fatale Tour (2011) repertuvarına da eklendi. "...Baby One More Time"ın introsu olarak kullanıldı. Rihanna "S&M"i 24 Mayıs 2012'de Radio 1's Hackney Weekend'de repertuvardaki üçüncü şarkı olarak seslendirdi. Ardından şarkı Rihanna'nın Kasım 2012'de yedinci stüdyo albümü "Unapologetic" için düzenlediği 777 Tour'da da yerini aldı. 2011'de "S&M", Amerikan polisiye drama dizisi Hawaii Five-0'ın on yedinci bölümünün ilk sahnesinde kullanıldı. İngiliz grup Steps'in üyesi Lee Latchford-Evans, şarkıyı Maroon 5 ve Christina Aguilera'nın şarkısı Moves like Jagger ile medley yaparak seslendirdi. 2012 müzikal komedi filmi "Pitch Perfect"te "S&M" akapella olarak Ester Dean, Alexis Knapp, Anna Kendrick, Rebel Wilson, Anna Camp ve Brittany Snow tarafından seslendirildi. Şarkı albümün soundtrack albümünde de "Riff Off" medleyi olarak kullanıldı. "Riff Off" ABD "Billboard" Hot 100 listesinde 86 numaraya kadar yükseldi. Soundtrack albümü ayrıca Top Soundtracks listesinde de bir numara oldu. Bilgiler "Loud" kitapçığından alınmıştır. Def Jam Recordings, SRP Records. Boyacá Boyacá, Kolombiya'nın 32 departmanlardan biridir. Ülkenin ortasında yer alır. Tunja, merkezi ve en büyük şehridir. HII: Katliam HII: Katliam (İngilizce özgün adı: "Halloween II"); Rob Zombie'nin yazıp yönettiği, 2009 tarihli, ABD yapımı korku filmidir. Raif Kurt Raif Kurt (d.13 Ağustos 1983, İstanbul) sanatçı. İstanbul Saint Michel Fransız Lisesi mezunudur. Eserleri dijital ve yağlı boya resim, fotoğraf, müzik ve kısa metrajlı film şeklindedir. 2011 yılında Simyacı yazarı Paulo Coelho'nun "Elif" kitabı için açtığı video yarışmasında "ALEPH by Raif Kurt" videosu, 100 bini aşkın yarışmacı arasından birinci olarak seçilmiştir. Eserlerinde timescape, slow motion gibi teknolojiyi yoğun olarak kullanan sanatçı yaşamına Los Angeles'ta devam etmektedir. Leonel Fernández Leonel Antonio Fernández Reyna (d. 26 Aralık 1953), Dominikli avukat, akademisyen, Dominik Cumhuriyeti'nin 2004-2012 yılları arası eski Cumhurbaşkanıdır. 1996 yılından 2000 yılına kadar aynı görevde kaldı. Görev süresi Ağustos 2012 yılında sona ermiştir. Şıkıdım Şıkıdım (Hepsi Senin Mi?) Tarkan'ın 1994 yılında çıkan Aacayipsin albümünün o dönemin sükse yapan Sezen Aksu imzalı şarkısıdır. Tarkan'ın 1998'de çıkan derleme albümünde de yer alan şarkı, 1999'da Laurent Marimbert tarafından tekrar derlenir ve Avrupa müzik piyasasında yerini alır. Öyle ki Şımarık şarkısının getirdiği başarı üzerine single olarak piyasaya sürülür. Klip yÃ¶netmeni Yannick Saillet' tir. Şarkı 2006 yılında çıkan Come Closer albümünde İngilizce olarak yayınlanmıştır. Tolga Ã–ztorun Tolga Öztorun (d. 1977 İstanbul), radyo programcısı, kısa film yönetmeni, hayvan hakları aktivisti, köşe yazarı, turizmci. 2000 yılında Sakarya Üniversitesi İnşaat bölümünü bitirmiştir. Üniversite yıllarında tiyatro kulübünde dekor çalışmaları yapmış, bir yandan yurt dışındaki ünlü sanatçıların Türkiye’deki konser organizasyonda görev almıştır. Çeşitli organizasyon şirketleri, TV kanalları ve turizm şirketlerinde çalıştıktan sonra, bir turizm acentesi kurmuştur. 2004 yılından itibaren Yedikule Hayvan Barınağı’nda "Gönüllü Muhabir" olarak çalışmakta olan Öztorun, hayatını çok sayıda engelli sokak hayvanı ile paylaşmaktadır. Türkiye’den ve yurt dışından çok sayıda ünlü sanatçı ve Dünya genelinden sanatçı ve felsefeciler ile yaptığı röportajlar ile kamuoyu dikkatini sokak hayvanlarının üzerine çekmeye çalışmaktadır. Yedikule Hayvan Barınağı’nın sitesinde, Rengarenk Kırmızı dergisinde, Hayvan Sever gazetesinde PetCity Magazine ve internet üzerinden yayın yapan Draje dergisinde köşe yazarlığı yapmaktadır. Gönüllü olarak sokak hayvanlarının refahı için "İl Çevre ve Orman Müdürlüğü Yerel Hayvan Koruma Görevlisi" olarak çalışmaktadır. 2009 yılında sokak hayvanlarının sorunları için kısa film çalışmalarına başlayan Öztorun, Ezber adlı ilk kısa filminde tümü gönüllü olarak çalışmayı kabul eden 32 tanınmış sanatçıyı projesine dahil etmiştir. Sokak hayvanlarının sorunlarını konu alan Türkiye’nin ilk filmi olan "Ezber"’e yazılı ve görsel medya geniş