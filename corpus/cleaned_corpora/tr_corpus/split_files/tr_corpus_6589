bilimine uygulayan insanların ileride bir gün yeteneklerini başka alanlarda kullanabileceği ihtimalini atlamamışlardır: örneğin Atina'lı Perillos yeni icat ettiği Pirinç Boğa'yı Agrigentum tiranı Phalaris'e sunduğu zaman derhal kendisi test etmek amacıyla içine atılmış fakat ölmeden çıkarılmıştır. İşkence için komplike teçhizat gerekmez. pek çok teknikte hiç alet kullanılmaz, pek çoğu içinse zararsız görünen ev ve mutfak aletlerini doğaçlama kullanmak yeterlidir. Vahşi hayvanlara yedirmek (Antik çağlar), kazığa oturtmak (Orta Çağ) Tropik güneşin altında demir kutulara kapatmak (II. Dünya Savaşı, Asya) gibi yöntemler halihazırda bulunan eşyaların kullanımından fazlasını gerektirmeyenlere örnek gösterilebilir. Bu kadar çok sayıda işkence aletinin ayaklar üzerinde kullanıma yönelik olması garip, hatta fetişistik gibi görünebilirse de aslen oldukça mantıklı bir gelişmedir. Başarılı bir işkencenin en püf noktalarından biri, neredeyse süresiz olarak hayatî tehlike yaratmaksızın uzatılabilmesindedir, ki bu da en iyi, acıyı mümkün olduğunca beyin ve diğer yaşamsal organlardan uzakta tutmakla sağlanabilir. Vücudun bu iki ölçütü birden sağlayan tek kısmı ayaklardır. İşkence veya sorgulamanın modern bir yöntemi vücuda elektrik şokları vermektir. Etkisini güçlendirmek için işkenceciler şokları meme uçları ya da cinsel organlara uygulayabilir, veya elektrodu ağza, anüse ya da vajinaya sokabilirler. Elektrikle işkencede kullanılan aletler pikana, parilla, yalıtılmamış kablolar, tıbbî mengeneler ve elle çalışan elektrikli aletleri içerir. Büyük derecede acı veren ya da sakatlayan ya da bu ihtimalleri barındırdan tüm idam yöntemleri işkence olarak görülür ve idam cezasını onaylayanlar tarafından birçok kişi tarafından kabul edilemez. bunların bir kısmı kısa süreli olarak uygulandığında ölümcül olmazlar. "İşkence yöntemi" ile "işkence aleti" arasındaki ayırıcı çizgi sıklıkla bulanıklaşır, özellikle de kullanılan aletle yöntemin ismi özdeşleşmişse. Markus MÃ¼nch Markus Münch (d. 7 Eylül 1972, Nußloch, Almanya), sol kanatta oynamış Alman eski futbolcudur. Münch, futbola FV Nußloch takımının altyapısında başladı ve daha sonra SV Sandhausen'da bir süre oynadıktan sonra buradan Almanya'nın en başarılı takımlarından Bayern Münih'in altyapısına geçti. 1990'da Münih'te A takıma yükseldi. Daha Bundesliga'da maç yapmadan, Şampiyon Kulüpler Kupası'nda 20 Mart 1991'de FC Porto ile oynanan maçın 83. dakikasında Christian Ziege'nin yerine oyuna girdi. 13 Nisan 1991'de ise SV Werder Bremen karşısında 75. dakikada oyuna girerek ilk kez Bundesliga forması giydi. Bir sonraki hafta ise 1. FC Köln karşısında ilk kez 90 dakika forma giydi. 1991-92 sezonunun ikinci yarısında takımda daha sık yer almaya başladı. Sezonun ilk maçında kendi kalesine gol atsa da takımdaki yerini kaybetmedi. UEFA Kupası'nda bir maç forma giyen Münch, Bayern formasıyla ilk golünü de Münih'in FC København'a 6-2 yenildiği bu maçta kaydetti. 92-93 sezonunda genel olarak yedekten oyuna dahil oldu. 1992-93 sezonunda 11 maçta forma şansı bulan Münch, takımının son hafta lig şampiyonluğunu kaybettiği FC Schalke maçında da yedek kulübesindeydi. Ancak bir sezon sonra kariyerinin ilk Bundesliga şampiyonluğunu yaşadı. Bu şampiyonluğa 10 maçta oynayarak katkıda bulundu. Münch, 1994'te Bayer 04 Leverkusen'e transfer oldu ve ilk haftadan 90 dakika oynama fırsatını yakaladı. 3 Aralık 1994'te 1. FC Köln ile oynanan maçta kariyerinin ilk Bundesliga golünü kaydetti. İlk sezonunda 25 maçta iki gol kaydetti, iki kez de kırmızı kart gördü. Ligde başarılı olmasalar da UEFA Kupası'nda yarı finale çıktılar. Münch, bu kupada beş maçta forma giydi. 1995-96 sezonu Leverkusen için çok kötü geçti. Buna rağmen Münch, 34 maçın 32'sinde forma giyerek istikrarlı bir performans gösterdi. Sezonun son maçında düşme potasındaki iki takım Leverkusen ve 1. FC Kaiserslautern karşı karşıya geldi. 58. dakikadan beri maçı yenik götürüp, bu skor ile düşecek Leverkusen'i, Münch'ün 82. dakikada attığı beraberlik golü kurtardı. Bu gol Münch'ün sezon içindeki tek golüydü. 1996'da Münch, ilk takımı Bayern Münih'e geri döndü. Sadece Ekim ayında düzenli olarak 11'de oynayan futbolcu, sezonda 11 maça çıkıp genellikle yedke kulübesinde bekledi. Sezon sonunda kariyerinin ikinci Bundesliga şampiyonluğunu yine Bayern Münih ile yaşadı. Bir sonraki sezon ise takıma giremeyince devre arasında takımla yollarını ayırdı. 1997-98 sezonunun ikinci yarısında ligin sonundaki 1. FC Köln'e transfer oldu. Sadece bir maçı kaçıran futbolcu, takımın önemli isimlerinden biri oldu. Köln kariyerine 3-2'lik Borussia Mönchengladbach galibiyetindeki bir asist ile başlayan futbolcu, Bayern Münih'i 2-0 yenerek sürpriz yaptıkları maçta da bir gol, bir asist ile dikkat çekti. Bir sonraki hafta da aynı skorlar Hertha Berlin'i yenerlerken Münch yine bir gol attı. Bu dönem Köln ligde üst sıralara tırmanmaya başlasa da son haftalarda üst üste alınan mağlubiyetler sonucunda takım küme düştü. 1998-99 sezonunda kariyerinde ilk kez yurtdışına çıktı ve Serie B'de mücadele eden İtalyan ekibi Genoa CFC'ye transfer oldu. Burada 32 maçta forma giyerek takımın en istikrarlı oyuncularından biri oldu ancak takım ligi orta sıralarda tamamlayıp başarısız oldu. Sonraki sene ise Türkiye'ye gelen futbolcu Alman Hans-Peter Briegel'in yönettiği Beşiktaş'a transfer oldu. Ligde sadece bir maç kaçıran futbolcu, Beşiktaş'ın sol kanadının değişmez ismi oldu ve lig ikinciliğinde büyük bir katkıda bulundu. Ayrıca ikisi penaltıdan olmak üzere dört gol atarak, en golcü sezonunu da geçirmiş oldu. İstikrarlı performansını sürdüren futbolcu, 2000-01 sezonunda da 27 maçta forma şansı buldu. Kariyerinde ilk kez Şampiyonlar Ligi'nde bu sezon forma giyen futbolcu, ön elemeler dahil olmak üzere Beşiktaş'ın oynadığı 10 Avrupa maçında da 90 dakika sahada kaldı. 2001'de Almanya'ya geri dönen Münch, Borussia Mönchengladbach'a transfer oldu. İlk sezonunda 28 maçta dört gol, üç asistlik başarılı bir performans gösterdi. 2. sezonuna da iyi başlayan ve üç hafta üst üste rakip ağları havalandıran Münch için işler daha sonra iyi gitmedi. Üst üste mağlubiyetler alan takımın hocası Hans Meyer, Münch ve takım kaptanı Marcel Witeczek'i kadro dışı bıraktı. Mönchengladbach, daha sonra Meyer'in yerine Ewald Lienen'i getirirken, Münch'ün sözleşmesinin feshedildiğini de basın toplantısında duyurdu. 2003'te son kez yurtdışına çıkarak Yunanistan'ın önemli takımlarından Panathinaikos'a transfer oldu. Burada tekrar UEFA Şampiyonlar Ligi ve UEFA Kupası'nda oynama şansı yakaladı. İlk sezonunda hem Yunan Ligi hem Yunan Kupası şampiyonluğu yaşadı. Ligde oynadığı 24 maçla bu şampiyonluğa önemli bir katkıda bulundu ve 2004 yılında Yunanistan'daki en iyi yabancı futbolcu ödülünü kazandı. Bir sonraki sezon Şampiyonlar Ligi'nde PSV'yi 4-1 yendikleri maçta iki gol birden atma başarısı gösterdi. Ligde ise yine başarılı bir performans gösterdiler ancak sezon sonunda üst üste aldıkları iki beraberlik ile şampiyonluğu kaptırıp, ikinci oldular. Münch, bu sezon sonunda futbolu bıraktı. Münch 2001'den beri İngiliz yarış atlarıyla ilgilenmektedir. Münch, Mannheim-Seckenheim'da at çiftliğine sahip olup, çeşitli yarışlarda başarılar kazandı. 29 Ocak 1991'de Almanya U-20 takımında Portekiz'e karşı forma giyerek ilk kez millî takım seviyesine çıkmış oldu. 1 Şubat'ta ise İspanya'ya karşı oynayarak ikinci ve son kez U-20 forması giydi. 21 Nisan 1992'de Çek Cumhuriyeti karşısında Almanya 21 yaş altı millî futbol takımı formasını ilk kez giydi. 22 Aralık 1992'de Arnavutluk'a millî takımlar seviyesindeki ilk golünü attı. 14 Aralık 1993'te İspanya'ya karşı oynadığı maçta son kez U-21 formasını giymiş oldu. Münch, 12 maçta 2 gol kaydetti. Münch, 12 kez Almanya millî futbol takımına çağrılsa da forma giyme şansı bulamamıştır. İstanbul Arnavutları İstanbul Arnavutları 15. yüzyıl sonunda Fatih Sultan Mehmet'in Arnavutluğu ele geçirmesinin ardından İstanbul'a göç eden ilk Arnavutlardır. Arnavutköy'e ("Megali Rivia") yerleşmişlerdir. Bunu izleyen 400 yıl boyunca İstanbul'a gelmeye devam etmişler ve günümüzde Arnavutluk kökenliler İstanbul'un çeşitli semtlerinde bulunabilirler. İsimlerinden anlaşılmasa da aralarında Hristiyan ve Müslüman olanları vardır. İstanbul'un Avrupa yakasında Çatalca, Eyüp, Kasımpaşa ve Anadolu yakasında Altunizade Moda semtlerinde yaşayan Arnavutlar mevcuttur. Yaşar Nabi Nayır Gençlik Ödülleri Yaşar Nabi Nayır Gençlik Ödülleri, Varlık dergisi ve Varlık Yayınevi'nin kurucusu Yaşar Nabi Nayır anısına her yıl şiir ve öykü dallarında verilen edebiyat ödülüdür. Ödüller, her yıl Varlık dergisinin temmuz sayısında duyurulur, ileri bir tarihte verilir ve ödül alan dosyalar kitaplaştırılır. Edebiyata yeni değerler kazandırma amacını güden bu yarışmaya, sadece 30 yaşın altındaki şair ve yazarlar katılabilir. Daniel Goleman Dr. Daniel Goleman (d. 1946, Stockton, Kaliforniya), Amerikalı psikolog ve danışmandır. Özellikle, duygusal zekâyla ilgili yazdığı kitapları farklı dillerde tercüme edilmiştir. The New York Times'ta davranış ve beyin bilimleri konularından sorumludur, makaleleri dünya çapında yayınlanmaktadır. Doktora derecesini aldığı Harvard Üniversitesi'nde ders vermiş, Psychology Today'in baş editörlüğünü yapmıştır. Mehmet Ali AÄŸakay Mehmet Ali Ağakay, (d. 1893 Girit, Hanya - ö. 21 Ekim 1965 Ankara) Türkçe sözlük ve deyimlerin derlenmesine katkıları olan dilbilimci ve hekim. İlköğrenimini Hanya'da, ortaöğrenimini İzmir'de tamamladıktan sonra Askeri Tıbbıye'ye girdi. Bu öğrenimi sırasında Balkan Savaşı ve I. Dünya Savaşı'nın çıkması nedeniyle, öğrenimini yarıda keserek savaşlara hekim yardımcısı olarak katıldı. Kafkas Cephesi'ndeki yararlıklarından ötürü "Harp Madalyası" ile ödüllendirildi. I. Dünya Savaşı sonrası, yarım kalan Tıbbıye eğitimini 1917'de tamamladı. Yükseköğrenimi sırasında Fransızca öğrenerek, çocukluğunda Girit'te öğrendiği Rumca'sına bir ikinci yabancı dil ekledi. 1920 yılında Türk Kurtuluş Savaşı'na katıldı. Hekim olarak çeşitli görevlerde bulundu. Savaş sırasında tifüse yakalandı, bir buçuk yıl kadar bu hastalığın sıkıntılarını çekti ve yine bu hastalık sonucu ayağının aksamaya başlaması nedeniyle, beşinci dereceden harp malûlü sınıfına alındı. Savaş sonrasında İstiklâl Madalyası'na hak kazandı. Cumhuriyetin ilan edilmesi birlikte Kilis, Tefenni, Bozüyük hükûmet tabiplikleri ile yurdun çeşitli yörelerinde görevlerde bulundu. Bozöyük'e gitmeden önce Bedahat Hanım'la evlendi. Bir oğlu, bir kızı oldu. Ancak oğlunu ortaokul son sınıftayken bir bisiklet kazasında, iki yıl sonra da eşini kaybetti. Anadolu'daki görevlerinden sonra İstanbul'da Gureba Hastahanesi göz hastalıkları asistanlığı, Türk Talebe Yurdu müzakereciliği, Besni Trahom Mücadele hekimliği ve İstanbul Yatılı Okullar göz hekimliği görevlerinde bulundu. Bir günlük gazetede, dil üzerine yazdığı yazılarla Atatürk'ün dikkatini çekti. 1936'da Türk Dil Kurumu'na girdi ve Terim Kolu başkanı oldu. 1937 - 1947 yılları arasında, 5.6.ve 7. Dönem CHP Gaziantep milletvekili olarak TBMM'de bulundu. 1942 - 1962 yılları arasında ise Türk Dil Kurumu Sözlük Kolu başkanlığı yaptı. Mehmet Ali Ağakay, 1965 yılında Ankara'da vefat etti. Sibel Yalçın Sibel Yalçın, 9 Haziran 1995 tarihinde DYP Şişli İlçe Binası önünde nöbet tutan 23 yaşındaki Rüştü Erdem isimli polis memurunu öldürdükten sonra girdiği çatışmada öldürülen 18 yaşındaki DHKP-C militanı. Alibeyköy Mezarlığı'na defnedildi. Yazar Nihat Behram, Sibel Yalçın için bir şiir yazmış ve bu şiiri Grup Yorum çeşitli eklemelerle birlikte besteleyerek "Sibel Yalçın Destanı" adıyla "Geliyoruz" albümünde yer vermiştir. Ailesine dönemin İnsan Haklarından Sorumlu Devlet Bakanı CHP'li Algan Hacaloğlu tarafından başsağlığı dilenmesi tepkilere neden olmuştur. Sibel Yalçın'ın kaldığı evi polise bildirdiği iddia edilen bakkal Hasan Levent sonraki günlerde üç örgüt üyesi tarafından dükkânında öldürüldü. Ã‡okgen Çokgen, düzlemde herhangi üçü doğrusal olmayan n tane noktayı ikişer ikişer birleştiren doğru parçalarının oluşturduğu kapalı şekillerdir. n tane noktanın birleştirilmesiyle oluşturulan çokgenler ngen olarak adlandırılır; üçgen, dörtgen gibi. Çokgenlerde kenar sayısı kadar köşe vardır. Tüm kenar uzunlukları ve açıları eşit olan çokgene "düzgün çokgen" denir. Çokgenler çeşitli özelliklerine göre belli başlıklarda sınıflandırılırlar. Çokgenin herhangi bir açısı 180° den büyükse çokgen, "içbükey(konkav)", tüm açılar 180° den küçükse "dışbükey(konveks)" olarak adlandırılır. Aşağıda yazıların hepsi sadece dışbükey çokgenler için geçerlidir. Çokgenin her köşesinde iç açı ve dış açı olmak üzere iki açı bulunur. Öklid geometrisinde, kapalı düzlemsel şekillerin alanları pozitif bir sayıdır ve özellikleri üç temel postulatla verilir: Ardışık olmayan iki köşeyi birleştiren doğru parçasına köşegen denir. n kenarlı bir çokgende, Bockscar Bockscar, B-29 Superfortress model, ABD yapımı bir bombardıman uçağının adıdır. 9 Ağustos 1945'te bu uçaktan Japonya'nın Nagasaki kentine savaş esnasında kullanılmış ikinci atom bombası atılmıştır. Lost film müzikleri "Lost" dizisinin Soundtrack Albümündeki şarkılar Michael Giacchino tarafından bestelenmiştir. 21 Mart 2006 tarihinde "Lost" dizisinin orijinal Soundtrack albümü Varese Sarabande tarafından piyasaya sürüldü. Dizideki arka plan şarkılarının tam versiyonlarını içeren bu albümün şarkı listesi aşağıdaki gibidir: Panathinaikos (futbol takımı) Panathinaikos Football Club, 1908 yılında kurulan Yunan futbol kulübü. Olimpiakos ile birlikte Yunanistan'ın 2 büyük kulübünden biridir. Ankara Üniversitesi Avrupa Topluluğu Araştırma ve Uygulama Merkezi Kamu ve özel sektör çalışanlarına Avrupa bütünleşmesinin çeşitli yönleriyle ilgili eğitim vermek amacıyla Ankara Üniversitesi bünyesinde kurulan merkez, Türkiye-Avrupa Birliği ilişkileri konusunda kamuoyu oluşturmak amacını da taşıyor. Araştırma, inceleme, geliştirme, uygulama yapmak ve yaptırmak, bu gibi çalışmalara katılmak ve desteklemek Bilimsel ve teknik faaliyetlerin yürütülmesi için, yurt içi ve yurt dışı kuruluşlarla iş birliği yapmak, rapor, bülten, proje, kitap, dergi ve benzeri yaınlarda bulunmak gibi faaliyetlere sahiptir. Hasan Nasrallah Seyid Hasan Nasrallah (d. 30 Ağustos 1960, Arapça: حسن نصرالله) Lübnan'daki Hizbullah örgütünün genel sekreteridir. Hasan Nasrallah, 31 Ağustos 1960'ta başkent Beyrut'un kuzeydoğusundaki Burç Hamud'da doğdu. 1975 yılında Lübnan İç Savaşı sırasında ailesinin memleketi olan Güney Lübnan'daki El Bazuriye köyüne kaçtı. Orada Şiî Emel Hareketi'ne katıldı. Irak'ta Şiî eğitimi gördü. Daha sonra Lübnan'a dönerek Emel Hareketi'nin lideri Abbas Musavi'nin kurduğu okulda öğrenim gördü. 1982 yılında İsrail'in Lübnan'ı işgal etmesinden sonra Hizbullah örgütüne katıldı ve hayatını İsrail'i Lübnan'dan atma amacına adadı. 1992 yılında Abbas Musavi'nin İsrail tarafından öldürülmesinden sonra Hizbullah'ın genel sekreteri seçildi. 14 Temmuz 2006 tarihinde 2006 Lübnan Savaşı sırasında Hasan Nasrallah'ın birkaç saat önce ziyaret ettiği büro İsrail'in attığı bombalarla imha edildi. Ancak Hasan Nasrallah sağ olarak kurtulmayı başardı. Elyesa Bazna Elyesa veya İlyas Bazna (28 Temmuz 1904, Priştine - 21 Aralık 1970, Münih), II. Dünya Savaşı'nda Nazi Almanyası hesabına çalışmış ve Cicero (Çiçero) kod adıyla tanınan Arnavut asıllı Türk casustur. Priştine'de dünyaya gelen Bazna, askeri akademiye devam ettikten sonra 16 yaşında Fransız Ordusuna yazılmıştır. Ancak hırsızlık yaparken yakalandığı için mahkûm edilmiş ve çalışma kampında üç yıl hapis cezası çekmiştir. Daha sonraki dönemde Fransa ve sonrasında Türkiye'de büyükelçiliklerde kapıcılık, şoförlük ve koruma görevlerinde bulunmuştur. O dönemde diplomatik çevrelerde en geçerli dil olan Fransızcayı ve diğer bazı dilleri çok iyi konuştuğu için bu türlü işlerde tutunabilmiştir. İkinci Dünya Savaşı yıllarının Ankara'sından önce Yugoslavya Krallığı Büyükelçiliği'nde, daha sonra Almanya Büyükelçiliği'nde çalışmıştır. 1943 yılında Ankara'daki İngiliz Büyükelçisi Sir Hughe Knatchbull-Hugessen'in yanında uşak olarak çalışmaya başlamıştır. Burada fotoğrafladığı gizli askeri belgeleri Franz von Papen'in sefareti döneminde Ankara'daki Almanya Büyükelçiliği'ne satmıştır. Almanya Büyükelçiliği'nde ataşelik yapan Ludwig Moyzisch'e kendisi yaklaşarak 20.000 Sterlin karşılığı elindeki elli altı belgeyi satma önerisinde bulunmuştur. Kısa bir süre ücretli bir Alman ajanı haline gelmiş ve Alman istihbarat servislerince kendisine "Çiçero" kod adı verilmiştir. Müttefiklerce düzenlenen uluslararası toplantılar ve bazı bombardıman planları hakkında önemli bilgiler aktarmış olmakla birlikte, Normandiya Çıkarması'na ilişkin birçok istihbarat ulaştırmıştır. Bütün bu dönem boyunca Ankara'daki İngiliz istihbarat görevleri ise Bazna'nın İngilizce anlamadığını zannetmekte, kendisini casusluğundan şüphelenilmeyecek kadar "eğitimsiz" ve "aptal" olarak görmekteydi. Bazna, 1944 yılında Alman Büyükelçiliği'nde görevli bir sekreterin Müttefikler safına iltica etmesi üzerine, ele geçmekten korkarak İngiliz Büyükelçisi'nin yanındaki görevinden ayrılmıştır. Hizmetleri için Nazi Almanyası istihbarat servisi Abwehr tarafından kendisine 300.000 Sterlin ödenmiştir. Fakat bu paralar, Almanların İngiliz ekonomisini çökertmek için bastıkları sahte Sterlinlerdendir. İlyas Bazna paraların sahte olduğunu ancak savaştan sonra öğrenebilmiş ve sahte para kullanmaktan hapis cezası almıştır. Savaşın bitiminden bir süre sonra Federal Almanya Hükümeti'ne karşı tazminat davası açmış, çok uzun süren bir davadan sonra kendisine mütevazı bir ödeme yapılmıştır. Bazna, casusluk yaptığı yıllarda Von Papen'in taktığı kod adının "Çiçero" olduğunu bilmiyordu. Hatta, kendisinin Çiçero olduğunu ancak 1950’de, Sefaret'te belgeleri teslim ettiği Moyzisch'in tüm yargılamaların ardından inzivaya çekildiği Tirol Alpleri'nde yazdığı anılarından ve yine 1950'de İngilizlerin artık bu casusluk olayını açıklamasıyla öğrenmiştir. "I was Cicero" ("Ben Çiçero'ydum") başlığı altında yayınladığı anılarından yüksek bir kazanç elde etmiştir. Kitabı 1951 yılında "5 Fingers" ("Beş Parmak") adı altında, Joseph L. Mankiewicz'in yönetmenliğinde sinemaya uyarlanmış, Bazna rolünü James Mason oynamıştır. Elyesa Bazna, Münih'te 1970 yılında 66 yaşında, böbrek yetmezliği sebebiyle yoksul bir gece bekçisi olarak ölmüştür. Serdar Akar'ın yönetmenliğinde ve Erdal Beşikçioğlu'nun başrolünde olduğu, Elyesa Bazna'nın hikâyesini anlatan "Çiçero" isimli sinema filmi 2019 yılının Ocak ayında vizyona girmiştir. Pencak Silat Pencak Silat, Endonezya, Malezya, Brunei, Singapur, ve Güney Tayland gibi Malay dünyasında uygulanan bir savaş sanatı. Güney Filipinler ve Vietnam'da da kullanılmaktadır. Kısaca Silat olarak da bilinir. Tam temaslı (full-contact) karşılaşmaları olduğu gibi gösteri ve spor olarak da uygulanabilmektedir. Sistem Hollanda'da yaygın olarak uygulanmaktadır. Endonezya'da 1965 yılında komünistler ve yandaşlarına karşı Müslümanlar tarafından etkin biçimde kullanılmıştır. Pencak Silat duruşlar (sikap-sikap) ve hareketlerden (gerak-geri) oluşan bir sistemdir. Pencak Silat pratisyeni (Pesilat denir) dövüş sırasında çeşitli duruş ve hareketleri dönüşümlü olarak kullanarak rakibinin savunmasında bir açık yakalamaya ve hızlı ataklarla (serangan) rakibini ekarte etmeye çalışır. Çeşitli savunma ve atak tekniklerinin bulunduğu Silat'da dizler, dirsekler, yumruklar, ayaklar kullanılarak rakibe, tekme, vuruş, atışlar, eklem kırışları, savurma ve yere yıkma teknikleri uygulanır. Uluslararası Pencak Silat Federasyonu (PERSILAT) Pencak Silat'ın uluslararası bir mücadele sporu olarak yaygınlaştırılmasına çalışmaktadır. Uluslararası federasyona bağlı olarak Avrupa Pencak Silat Federasyonu kurulmuş ve 1986'da Asya dışında Avusturya, Viyana'da ilk Pencak Silat Dünya Şampiyonluğu yapılmıştır. 2002'de Malezya Penang'da son Dünya Şampiyonluğu yapılmıştır. Pencak Silat'ın pek çok stili bulunmaktadır. Bazıları; Pencak Silat Türkiye'de Wushu eğitmeni Sifu Yılmaz Aydın tarafından 17 Mayıs 1980 tarihinde kurulan Türk Pencak Silat Birliği ile tanınmaya başlanmıştır. Uluslararası Pencak Silat Federasyonu (PERSILAT) bünyesinde halen bu adla temsil edilmekte olan Türk Pencak Silat'ı bir spor dalı olarak Türkiye'ye 2019 yılında resmi olarak getirmiş ve Türkiye Pencak Silat Federasyonu'nu kurmuştur. Tupac Shakur Tupac Amaru Shakur (16 Haziran 1971 – 13 Eylül 1996), Amerikalı rap müzik sanatçısı, şair, senarist, oyuncu ve yapımcı. 2Pac, Pac ve Makaveli adlarıyla da bilinir. 2007 itibarıyla Tupac Shakur, 75 milyon üzerinde albüm satmayı başarmış ve genç yaşta ölmesine rağmen bu başarıyı yakalayarak En Çok Satan Müzik Sanatçıları listesine girmeyi başarmıştır. Rolling Stone Dergisi tarafından "Tüm Zamanların En Büyük 86. Sanatçısı" seçilmiştir. Tupac'ın şarkılarının birçoğunun ana teması varoşlardaki şiddet ve zorluklar, ırkçılık, sosyal sorunlar ve Doğu Yakası-Batı Yakası kavgasında diğer rapçilerle yaşadığı sürtüşmelerdi. 7 Eylül 1996'da Las Vegas, Nevada'da 4 kez vuruldu. Hastaneye kaldırıldıktan 6 gün sonra solunum ve kalp yetmezliği tanısıyla öldü ve hala ölümü ile ilgili bilim insanlarının şüphesi vardır. Doğum adı Lesane Parish Crooks olan Shakur'un annesi daha sonra "Tupac Amaru Shakur" olarak değiştirdi. 'Tupac Amaru' Hintçe "parlayan yılan" , 'Shakur' ise Arapça "şükür" demekti. Shakur, üvey babasının soyadıydı. Annesi Afeni Shakur ve yengesi Assata Shakur, Kara Panter Partisinde etkin rol almaktaydılar. Tupac daha sonra Changes adlı şarkısında bu gruptan bahsetmektedir. Siyahlara karşı olan tutum yüzünden partiyle ilgisi olan annesi hapse atıldı. Tupac'ın çocukluk ve ilk gençlik yılları fakirlik içinde geçti. Annesiyle beraber üç kere taşınmak ve şehir değiştirmek zorunda kaldılar. Kariyerinin ilk yıllarında Tupac, katıldığı Digital Underground isimli grupta ilk başlarda sahne elemanı ve arka plan dansçısı olarak görev yaparken daha sonra MC'liğe geçti. İlk resmi şarkısı olan Same Song'u Shock G ile seslendirdi. Grubun başarılı olmasıyla Tupac, 2Pacalypse Now adlı ilk albümünü çıkardı. Albüm çok başarılı olmasa da Brenda's Got A Baby gibi başarılı ve etkili şarkılara sahipti. Etkileyici rol yeteneği sayesinde "Juice" isimli filmde rol almayı başardı. 1993 yılında ikinci albümü olan Strictly 4 My N.I.G.G.A.Z.'ı çıkardı. Albüm bir öncekine göre daha başarılıydı. Tupac'ın rol kariyeri ise Janet Jackson'la oynadığı Poetic Justice filminde doruğa çıktı. Above The Rim adlı filmde de rol alarak oyunculüğünü geliştirdi. Kasım 1993'te Tupac ve arkadaşları bir otel odasında bir kadına tecavüz etmekten suçlandılar. Kadının bu iddiasını Tupac asla kabul etmedi ve olayın gönüllü olarak geliştiğini söyledi. Mahkeme sonucunda Tupac 1.5 - 4.5 yıl hapse mahkûm oldu. 8 ay hapis yattıktan sonra kefaletle serbest bırakıldı. 5 Nisan 1996'da kefaletle serbest kalma koşullarına uymadığı için mahkeme tarafından tarihi daha sonra açıklanmak üzere 120 gün hapse mahkûm oldu. Kasım 1994'te tecavüz davasının sonucunun açıklanmasından bir gün önce, kimliği hâlâ bilinmeyen kişiler tarafından New York'taki stüdyosunun önünde 5 el vuruldu ve 30 bin dolar değerindeki mücevherleri çalındı. Shakur bu olayda eski bir arkadaşı olan ve o sırada stüdyoda bulunan (vurulduktan sonra stüdyoda gördüğü) rapçi Biggie Smalls'ı ve yine stüdyoda bulunan Sean Combs'u suçladı. 15 Haziran 2011 tarihinde bir mahkûm Tupac'ı vurması için Czar Entertainment'in sahibi James Rosemond tarafından kiralandığını ve bunu yaptığı için çok pişman olduğunu açıkladı. Vurulduktan günler sonra Tupac, doktorların uyarılarına rağmen hastaneden çıktı. 14 Şubat 1995'te hapse girdi ve hapisteyken Me Against the World albümünü çıkardı. Bu albüm Tupac'ın o güne kadarki en iyi albümüydü. Listelerde 4 hafta bir numara olarak kaldı ve o güne kadar bir haftada en çok satan erkek rapçi albümü oldu. Hapisteyken Keisha Morris ile evlendi fakat daha sonra 1996 yılında boşandılar. Hapiste 8 ay kaldıktan sonra Tupac kefaletle serbest kalmak için başvuruda bulundu fakat 1.4 milyon dolar kefalet ücretini karşılayamadığı için talebi reddedildi. Hapisteki 11. ayından sonra Death Row Records'un sahibi Suge Knight tarafından ödenen kefaletle serbest bırakıldı. Tupac ile yapılan anlaşma neticesinde Suge Knight'ın ödeyeceği kefalete karşılık Tupac şirket adına üç albüm çıkaracaktı. Serbest kaldıktan sonra Tupac derhal şarkıları kaydetmeye başladı. Outlaw Immortalz adında yeni bir grup kurdu. Kısa zamanda yeni şirketindeki Dr. Dre'nin üzerinde çalıştığı California Love adlı parçasına eşlik etti. 13 Şubat 1996 tarihinde dördüncü albümü olan All Eyez On Me'yi piyasaya sürdü. Albüm 2 diskten oluşuyordu ve yeni anlaşmasındaki üç albümün ikisini kapsıyordu. Albüm çok başarılı oldu ve günümüze kadar 9 milyonun üzerinde sattı. Tupac Death Row'daki artan problemlere rağmen aralıksız şarkı kaydetmeye devam etti. Yüzlerce şarkı kaydetti ve bu şarkılarının çoğu öldükten sonra çıkan albümlerinde kullanıldı. 4 Temmuz 1996'da Outlawz grubuyla beraber Biggie ve yandaşlarına hakaretler yağdırdığı ünlü şarkısı Hit'em Up'ı yayınladı. Film kariyeri ise Bullet, Gridlock'd ve Gang Related filmleriyle devam etti. Son iki film ölümünden sonra yayınlandı. Hapisteyken Niccolò Machiavelli'nin kitaplarını okuyup çok etkilendi ve takma adını Makaveli olarak değiştirdi. Bu isimde albümünü çıkardı. Önceki albümlerine göre farklı bir tarzda oluşturuldu. Daha çok duygusal, acı ve öfke içerikli şarkılardan oluşan bir albüm oldu. Tupac bu albüm için şarkıları üç günde yazıp kaydetti ve dört günde de üretti. Toplam yedi günde bitirdiği albüm adını buradan aldı. Tupac'ın müziği ve felsefesi çoğu Amerikalı, Afrikalı-Amerikalı ve dünya vatandaşları Kara Panter Grubu, Siyah milliyetçiliği, eşitlikçiler ve özgürlükçülerle birlikte özdeşleşmiştir. İlk albümü "2Pacalypse Now" 'da sosyal sorunlar, eşitsizlik, açlık ve polis şiddeti üzerine müzik yapan Tupac, ikinci albümü olan "Strictly 4 My N.I.G.G.A.Z." 'da da aynı tarza devam etti fakat "Keep Ya Head Up" gibi şarkılarda duygusal taraflarını da gösterdi. Bu albümden sonraki çıkan her albümde Tupac agresifliğini bir doz daha artırdı. Sosyal eşitsizlik, kontrolsüz öfke, şefkat, umut ve eğlence gibi birbirinden tutarsız temalar üstüne oluşturulan 1995'teki albümü "Me Against The World"'ün ardından 1996'da albümü "All Eyez On Me" 'yi çıkardı. Bu albümdeki "Ambitionz Az A Ridah", "I Ain't Mad At Cha" "California Love", "Picture Me Rollin'", ve "Life Goes On" gibi şarkıların bulunduğu birçok şarkı klasik olarak kabul edildi. Bu albüm öncekilerden tamamen farklı bir tarza sahipti. Sosyal yönden sorunları aktaran şarkıların yanında çoğu şarkı parti müzikleri ve havalı olup, hayatın tadını çıkarma üzerine kuruluydu. Tupac hayli başarılı olan albümdeki tarzını ""hayatı kutlamak"" olarak açıklamıştı. Gençken ilham aldığı ve beğendiği kişiler arasında Kate Bush, Culture Club, Sinead O'Connor ve U2 gibi İngiliz ve İrlandalı pop müzisyenleri vardı. Tupac sürekli okuyan bir kişiydi. William Shakespeare, Niccolò Machiavelli, Donald Goines, Sun Tzu, Kurt Vonnegut, Mikhail Bakunin, Maya Angelou, Alice Walker ve Khalil Gibran gibi çeşitli yazarlardan ilhamlar almış ve etkilenmişti. Tupac hiçbir zaman kendini hangi dine ait olarak gördüğünü belirtmedi ama "'Only God Can Judge Me"' (Beni sadece Tanrı yargılar) gibi şarkılarındaki sözlerinden ve The Rose That Grew from Concrete gibi şiirlerinden anlaşıldığı kadarıyla tanrıya inanıyordu. Birçok analizci bu yüzden onu deist olarak tanımlar. Karma yasasına inanırdı fakat yalın olarak Ölümden sonra yaşama ve örgütlü dinlere inanmazdı. "Hussein Fatal" (Saddam Hüseyin): Tupac'ın kuzeni. Gerçek adı Bruce Washington. Tek başına "In The Line Of Fire" adında bir albüm çıkardı. "Kadafi" (Muammer Kaddafi): Tupac'ın yakın dostuydu. Gerçek adı Yafeu Fula. 10 Kasım 1996'da 19 yaşındayken silahla vurularak öldürüldü. Apartmanındaki bir duvara yığılmış olarak bulundu, saldırıdan sonra 2 genç yakalandı. Tupac vurulduğu gün arabanın arkasında oturuyordu; katili gördüğünü iddia etmişti ve davada tanıklık yapacaktı. Birçok kişi onun bu yüzden öldürüldüğüne inansa da polis bunun bir uyuştucu meselesi olduğunu öne sürdü. "Kastro" (Fidel Castro): Gerçek adı Katari Cox. Tupac'ın kuzeni. İlk olarak "All Eyez On Me" albümünde 'When We Ride' şarkısıyla adını duyurdu. Sesi ve akıcılık yeteneğiyle öne çıkıyordu. "Komani" (Ayatollah Ruholla Khomeini) : Nam-ı diğer Mopreme. Tupac'ın üvey kardeşi. Gerçek adı ise Maurice Harding. Thug Life grubunun da üyesiydi. Suge Knight'ın onu Outlawz'da istemediğini öne sürüyordu. Zaten sonrasında da grubu bıraktı. 'Evulation Of A Thug Life Nigga' adında bir solo albüm çıkardı. "Napoleon" (Napolyon Bonapart): Kastro'nun yakın arkadaşı Şimdilerde Müslüman olup Müslümanlığı dünyaya yaymakla meşgul. "E.D.I. Mean" (Idi Amin): Arkadaş ve akraba grubu dışında Outlawz'a giren ilk kişidir. Bundan önce Dramacydal adında bir gruba üyeydi. 'Me Against The World' , 'All Eyez On Me', 'The Don Killuminati: The 7 Day Theory' gibi albümlerde bulundu. "Big Syke - Mussolini" (Benito Mussolini): Thug Life grubunda da bulunmuştu. 'All Eyez On Me' şarkısındaki düetiyle adından söz ettirmişti. Daha sonra Rap-A-Lot Records'tan 'Be Yo Self' adında bir solo albüm çıkardı. "Storm": Storm, Outlawz'ın ilk ve tek kadın üyesiydi. Ne kadar yetenekli olduğunu 'Me and My Girlfriend' ve 'Black Jesuz' gibi şarkılardaki düetleriyle kanıtladı. 7 Eylül 1996 tarihinde Tupac, Suge Knight ve Death Row Records grubu Las Vegas'ta bulunan "MGM Grand" Oteli'nde Mike Tyson - Bruce Seldon boks maçını izlemeye gittiler. Maçtan sonra grup, otelin lobisinde Crips çetesinden Orlando Anderson'u gördü. Çıkan kavgada James Rosemond grubu Orlando Anderson'u feci şekilde dövdü. Olaydan sonra Tupac ve Suge Knight eğlenmek için Club 662 isimli kulübe gitmek üzere hazırlandılar. Tupac, Suge Knight'ın sürdüğü BMW 750iL araçta ön koltukta oturuyordu ve arkalarında da arkadaşlarından ve korumalarından oluşan uzun bir konvoy vardı. Vurulmasından 20 dakika önce araç kırmızı ışıkta dururken, fotoğrafçının biri Tupac'ın ünlü son fotoğrafını çekmiştir. Saat 23:15'te Suge Knight'ın aracı kırmızı ışıklarda dururken aracın sağından yaklaşan beyaz bir Cadillac, Suge ve Tupac'ın yanında durdu ve arka koltukta oturan kimliği belirsiz biri tarafından mermi yağmuruna tutuldu. Tupac'a 4 adet mermi isabet etti. Mermilerin biri sağ akciğerine isabet etti. Suge Knight ise sadece başına aldığı sıyrıkla kurtuldu. Tupac derhal hastaneye kaldırıldı. Birçok ameliyata alındı. İç kanamayı durdurabilmek için doktorlar son çare olarak sağ akciğerini aldılar. Tupac'ın durumu kritikliğini sürdürdü ve yaşam destek ünitesine bağlandı. 6 gün süren mücadeleden sonra Tupac'ın vücudu pes etti ve 13 Eylül 1996 tarihinde saat 16:03'te hayata veda etti. Resmi ölüm sebebi olarak birden fazla kurşun yarasına bağlı solunum ve kalp yetmezliği açıklandı. Tupac'ın vücudu yakılarak küllerinin bir kısmı annesi tarafından Los Angeles'ın üzerine serpiştirildi, bir kısmı da grubu Outlawz'un üyeleri tarafından uyuşturucuya karıştırılarak çekildi. Ölümünün sonrasında hakkında yüzlerce spekülasyon yapıldı. Hayranlarının çoğu onun ölmediğine inanmaktadır. Hakkında 7 Gün Teorisi (7 Day Theory) ortaya atıldı. Tabi bu efsaneyi çürütecek tezler de ileri sürüldü. "Öldü" denildikten sonra da albümleri çıkmaya devam etti. Bu albümlerden ölümünden sonra yayınlanan "I ain't mad at cha'nin" klibinde bir vurulma sahnesi vardır ve Tupac'ın gerçek yaşamındaki vurulma sahnesi ile bire bir aynıdır. Ayrıca Tupac, ölümünden birkaç ay önce Rap müziği bırakıp Gangsterlik yapmak istediğini dile getirmiştir. Ölümü konusunda hala delil yetersizliği ve şüpheler vardır. Bu kadar sene geçmesine rağmen suçlu veya suçlular bulunamamıştır. Tupac Tupac aşağıdaki anlamlara gelebilir: Ali Fuat Cebesoy Ali Fuat Cebesoy (23 Eylül 1882, Salacak, Üsküdar, İstanbul – 10 Ocak 1968, İstanbul), Türk asker ve siyasetçi. Türkiye'nin ilk cumhurbaşkanı Mustafa Kemal Atatürk ile Harp Okulu yıllarında sınıf arkadaşı idi. Türkiye'nin işgali sırasında İzmit'ten Ankara'ya ilerleyen İngiliz birliklerine ateş açma emrini vererek şimdiki adı Alifuatpaşa tren istasyonu olan mahalde durdurması nedeniyle Türk Kurtuluş Savaşı'nı fiilen başlatan ilk komutan oldu ve savaş boyunca önemli görevler üstlendi. Yine Kurtuluş Savaşı yıllarında üstlendiği Moskova Büyükelçiliği görevini başarıyla yürüttü ve Türkiye'nin kuzeydoğu sınırlarını belirleyen Moskova Antlaşması'nı imzaladı. Milletvekili olarak başladığı siyâsî yaşamında Türkiye'nin ilk muhalefet partisi olan Terakkiperver Cumhuriyet Fırkası'nın kurucularından birisi olup sonrasında İzmir Suikastı sanığı olarak Orgeneral rütbesindeyken İstiklâl Mahkemeleri tarafından yargılandı. 1931'de siyasete dönerek TBMM başkanlığı, bayındırlık bakanlığı ve ulaştırma bakanlığı yaptı. 1948'den itibaren siyasete Demokrat Parti'de devam etti. 27 Mayıs Darbesi'nden sonra Yassıada Mahkemeleri'nde yargılandı. 23 Eylül 1882 tarihinde Salacak, İstanbul'da doğdu. Anne tarafından dedesi 93 Harbi’nin kumandanlarından Mehmed Ali Paşa'dır. Babası, sonradan Türkiye'nin ilk bayındırlık bakanı olan İsmail Fazıl Paşa idi. İlk öğrenimini Erzincan'da, orta öğrenimini İstanbul'da Saint Joseph Lisesi'nde yaptı. Babasının gönülsüzlüğüne rağmen 13 Mart 1899’da Harp Okulu’na girdi, orada Mustafa Kemal ile aynı sınıfta öğrenim gördü. Selanikli olan Mustafa Kemal, İstanbul'da Ali Fuat'ın ailesinin yanında kalıyordu. 1902 yılında Harp Okulu’nu bitirdi; 11 Ocak 1905 tarihinde Harp Akademisi’nden sekizinci olarak mezun oldu. Ali Fuat Bey'in Beyrut'ta başlayan kıta hizmetleri, 1908'deki Roma Askerî Ataşeliği dışında çok hareketli geçti. Ardından Rumeli’de görev yaptı, burada İttihat ve Terakkî Cemiyeti mensuplarıyla münasebeti oldu. Trablusgarp Savaşı başlar başlamaz oraya ilk gidenler arasındaydı. Balkan Savaşı sırasında Karadağ'da, Yanya Kalesi'nde, Pista ve Pisani muharebelerinde, I. Dünya Savaşı'nın başında tümen komutanı olarak katıldığı Kanal Harekâtı'nda büyük başarılar gösterdi. Kanal Harekatı'nda 8. Kolordu kurmay başkanlığı; Doğu Anadolu cephesinde Mustafa Kemal Paşa'nın emrindeki 16. kolorduda 5. Tümen komutanlığı yaptı. Liman von Sanders komutasındaki Yıldırım Orduları Grubu'nun Edmund Allenby komutasındaki İngiliz ordusu karşısında hezimete uğramasından sonra Yıldırım Orduları Halep'in kuzeyine kadar çekilmek zorunda kaldı. Bulgaristan'ın 29 Eylül'de savaştan çekilmesi sonucu Osmanlı Devleti'nin müttefikleriyle karayolu bağlantısı kopmuş, İtilaf Devletleri'ne Balkanlar'dan İstanbul'a yürüme imkânı doğmuştu. Bunun üzerine Osmanlı İmparatorluğu 30 Ekim 1918 tarihinde Mondros Mütarekesi'ni imzalamak zorunda kaldı. Mondros Mütarekesi gereği Osmanlı Ordusu'ndaki Alman subaylarının ülkelerine dönmeleri gerekiyordu. 31 Ekim'de Yıldırım Ordular Grubu Komutanı Liman von Sanders, görevini Mustafa Kemal Paşa'ya devretti. Mustafa Kemal Paşa İstanbul'a dönmeden önce Ali Fuat Paşa'nın komutasındaki 20. Kolordu'yu terhis etmedi. Ali Fuat Paşa, teçhizatlı 20. Kolordu'yu Mustafa Kemal Paşa'nın emriyle önce Konya'ya, sonra da Ankara'ya getirdi. 1919 yılında Türkiye işgal edilirken Anadolu'da bağımsız olan iki kolordudan biri Ankara'da Ali Fuat Paşa komutasında, diğeri ise Erzurum'da Kâzım Karabekir komutasındaydı. Ali Fuat Paşa'nın emriyle 20. Kolordu birlikleri İzmit ve Adapazarı üzerinden Bilecik ve Eskişehir istikametine ilerleyen İngiliz kuvvetlerine Geyve yakınlarında, hâlen adı Alifuatpaşa, Geyve istasyonu olan mevkide ateş açarak onları durdurup geri püskürttü ve Türk Kurtuluş Savaşı'nı fiilen başlatan ilk komutan oldu. Daha sonra Mustafa Kemal Paşa Samsun'a çıktıktan sonra Erzurum Kongresi'ne gitmeden Amasya'da Ali Fuat Paşa ile görüşerek Amasya Tamimi'ni birlikte imzalayıp ilan ettiler. Kurtuluş Savaşı'nın ilk döneminde 20. Kolordu ve Garp Cephesi komutanlığı yaptı. İzmit ve çevresinde Yunan ve İngilizlere karşı savaştı. İstanbul Hükûmeti'nin dahiliye nazırı Ali Kemal, Mustafa Kemal Paşa'nın yetkisiz olduğunu bir genelgeyle açıklayınca Ali Fuat Paşa da kendi bölgesindeki valilere ve mutasarrıflara kendisinden gelecek emirlere göre hareket edilmesini bildirdi. Ayrıca her tarafta Müdafaa-i Hukuk ve Reddi İlhak Cemiyetlerinin kurulacağını ilgililere hatırlattı. Bu çabaları takdirle karşılandığı için Sivas Kongresi sonrasında Umum Kuva-yi Milliye komutanı olarak görevlendirildi. "Umum Kuva-yi Milliye Komutanı" olarak Kuva-yi Seyyare Komutanı Çerkez Ethem ile birlikte Yunan işgaline karşı 1920 Ekim ayı sonunda Gediz harekâtını yaptı. Taarruz planını Genelkurmay Başkanı Miralay İsmet Bey kabul etmese de TBMM kuvvetleri ağır zayiatlar verdikten sonra Gediz'i geri alarak İzmir'in İşgali'nden sonra ilk defa Yunanların işgal ettikleri bir bölgeden geri çekilmelerini sağladı. Harekâtın bitiminde Kuva-yi Milliye Komutanlığı lağvedildi ve Umum Kuva-yi Milliye Komutanı olan Mirliva Ali Fuat Paşa, Moskova Büyükelçiliği'ne tayin edildi. Yerine kurulan iki komutanlıktan "Batı Cephesi Komutanlığı"na Albay İsmet Bey, "Güney Cephesi Komutanlığı"na ise Mirliva Refet Paşa tayin edildi. Mustafa Kemal Paşa'nın talimatını yerine getirmek ve hâlen gizli tutulan ve onun Lenin'e yazdığı mektubu vererek Sovyetler Birliği ile sınır tespit etmekle yükümlü olduğu bu zor görevi sırasında Kâzım Karabekir komutasındaki TBMM orduları Eylül 1920'de Sarıkamış, Kars, Ardahan, Artvin ve Batum'u geri alırken Moskova'da Lenin ve Stalin'e, Türk Ordusu'nun Menşeviklere karşı savaşarak aslında Bolşeviklere de yardımcı olduğunu söyleyip teskin ediyordu. 16 Mart 1921 tarihinde TBMM sefiri olarak Sovyetler Birliği ile Moskova Antlaşması'nı imzaladı; böylece hem TBMM ilk defa bir yabancı devlet tarafından tanınmış oldu, hem de Türkiye'nin kuzeydoğu sınırları tespit edildi. 10 Mayıs 1921 tarihinde Ankara'ya dönerek TBMM'de siyâsî çalışmalarına başladı. Müdafaa-i Hukuk Cemiyeti başkanlığını yaptı. 1923 yılında Konya'da 2. Ordu müfettişliği görevine getirildi, bu dönemde meclisteki görevinden süresiz izinli sayıldı. Bir yıl sonra ordu müfettişliği görevinden istifa ederek meclisteki görevine Ankara milletvekili olarak devam etti. 1925 yılında Türkiye Cumhuriyeti'nin ilk muhalefet partisi olan Terakkiperver Cumhuriyet Fırkası'nın kurucuları arasında yer aldı. 1926 yılında İzmir Suikastı dolayısıyla İstiklal Savaşı'nı birlikte başlattıkları Kâzım Karabekir, Rauf Orbay ve Refet Bele paşalarla birlikte tutuklandı, yargılandı ve beraat etti. 1 Ekim 1927 tarihinde TBMM'nin ikinci dönemi sona erince milletvekilliği de sona erdi. Ayrıca ordu açığında iken 5 Aralık 1927 tarihinde askerlikten de emekliye sevk edildi. İkinci dönem siyâsî hayatı Mustafa Kemal ile barışmasından sonra 1931 yılında Konya milletvekili seçilmesiyle başladı. İsmet İnönü cumhurbaşkanı olduktan sonra 1939-1943 yılları arasında bayındırlık bakanlığı, 1948 yılında TBMM başkanlığı ve 1943-1946 yılları arasında ulaştırma bakanlığı yaptı. Aynı yıl TBMM başkanlığından ve Cumhuriyet Halk Partisi'nden istifa ederek Demokrat Parti'ye geçti. 1950 seçimlerinde Eskişehir'den, 1954 ve 1957 seçimlerinde de İstanbul'dan milletvekili seçildi. 27 Mayıs Darbesi sırasında tutuklanarak Yassıada mahkemelerinde yargılandı. Serbest kaldı. I., II. Dönem Ankara, IV., V., VI., VII., VIII. Dönem Konya, IX. Dönem Eskişehir, X., XI. Dönem İstanbul milletvekilliği yaptı. 10 Ocak 1968 tarihinde İstanbul'da hayatını kaybetti. Hiç evlenmemişti. Geyve civarındaki Alifuatpaşa beldesinde Merkez Camii'nin avlusunda gömülüdür. Ailesi yerinde kalmasını istediğinden Ankara'daki Devlet Mezarlığı'na nakledilmemiştir. Aynı beldedeki müzede kendisine ait kişisel eşyalar, fotoğraflar ve dokümanlar mevcuttur. İrâde-i Milliye İrade-i Milliye, İtilaf Devletleri’nin işgallerine karşı 1919'da Anadolu’da başlayan kurtuluş hareketinin ilk yayın organı olarak Sivas’ta çıkarılan gazete. Gazetenin çıkarılmasına Sivas Kongresi’nde karar verilmişti. İlk sayısı 3 gün sonra (14 Eylül 1919) çıkarılan gazetede niçin bağımsızlık savaşına girişildiği ve son durumun ne olduğu halka ve dünya kamuoyuna aktarılmış olduğu için bu yayın, Türk Kurtuluş Savaşı ve Türkiye tarihi açısından büyük önem taşır. Ayrıca Damat Ferit Paşa Kabinesi'nin düşürülüp, Ali Rıza Paşa başkanlığında yeni bir kabinenin kurulması; Osmanlı Meclis-i Mebusanı için seçimlerin yapılması; Meclis-i Mebusan’a millî mücadele taraftarı kimselerin girmesinde rol oynamış bir yayın organıdır. "İrade-i Milliye", Heyet-i Temsiliye'nin Sivas'ta bulunduğu günlerde 16 sayı çıkarılmış; Heyet'in Sivas'tan ayrılıp Ankara'ya gitmesinden sonra bir yerel gazete hüviyetine bürünmüş; yayın hayatına 1922’nin sonuna kadar devam etmiştir. Heyet-i Temsiliye'nin Ankara'ya gidişinden sonra, millî mücadelenin yayın organı olma görevini "Hâkimiyet-i Milliye" gazetesi üstlenmiştir. Milli Mücadele’nin esaslarını anlatmak, millî mücadele karşıtı propagandalara yanıt vermek üzere bir gazete çıkarılması, Sivas Kongresi’nin 11 Eylül 1919’da gerçekleşen sekizinci oturumunda kararlaştırıldı. Gazeteye Mesul Müdür bulma görevi, Kongre'nin Sivas delegesi Rasim Bey (Başar)’e verildi. İttihat ve Terakki ile ilgisi olmayan birini bulması Rasim Bey’den özellikle istendi. Rasim Bey, o sırada 22 yaşında bir genç olan "Demircizade Selahaddin'i (Ulusalerk)" Mesul Müdür olarak belirledi. Heyet-i Temsiliye üyesi Mazhar Müfit Bey ise Yazı İşleri Müdürü oldu. Gazete, Vilayet Matbaası’nda basıldı. Gazetenin başlığında haftada iki gün yayınlanır ifadesi yer alıyordu, ancak başlangıçta haftada bir gün çıkarıldı. Zaman içinde haftada iki kere ve daha sonra da günlük olarak çıkarılmıştır. Kimi kaynaklara göre gazetenin adı, bizzat Mustafa Kemal Paşa tarafından konulduğu söylense de, ancak bu adının konuluşu hakkında kesin bilgi yoktur. Gazetenin başlık altında "Metâlib ve Âmâl-i Milliyenin Müdafiîdir" ("Milletin arzu ve isteklerinin savunucusudur") ibaresi yer almıştır. "İrade-i Milliye", 30X50 santimetre boyutlarında iki sütunlu dört sayfadan ibaret bir gazete olarak hazırlandı. Şekil ve sütunlarının durumu sermürettip Mahmut Efendi tarafından yapılıyordu. Dördüncü sayısından itibaren sütun sayısı üçe çıkarıldı. 14 Eylül 1919’da çıkan ilk sayıda, gazetenin yayınlanmasından 10 gün önce toplanan Sivas Kongresi'nde Mustafa Kemal'in kongreyi açış nutku ile Padişah'a, Sadrazam'a ve İtilaf Devletleri'ne çekilen ariza ve muhtıralar yer almaktadır. Gazetede imzalı yazı yayımlamama kararı alınmıştı. Ancak “"Harekât-ı Milliyenin Es-babı"" adlı yazı, Sivas Kongresi’nin İstanbul delegesi olarak katılan gazeteci İsmail Hami Bey adıyla yayımlandı. Gazetenin ikinci sayısında, Damat Ferit Paşa Kabinesi'ne karşı duyulan güvensizlik ve bu kabine ile her türlü ilişkinin kesildiğine dair her bölgeden, ilden ve kazadan İstanbul'a, İtilaf Devletleri'ne ve Heyet-i Temsiliye'ye çekilen telgraflar yer almaktaydı. Ayrıca İsmail Hami ismiyle ""Ferit Paşa Kabinesiyle Kat-ı Münasebet"" başlıklı yazı yayımlanmıştır. İlk sayılardaki haberlerin yüzde kırkını telgraf metinleri oluşturmuştur. İç ve dış basından kaynak göstermeden pek çok haber aktarılmıştır. O güne kadar Sivas’ta çıkan gazetelerin tirajı birkaç yüz olmasına rağmen; "İrade-i Milliye"’nin ilk sayısı bin adet basıldı. Gelen yoğun talep üzerine her sayıda baskı sayısı arttırılmış, 5000 adede kadar çıkarılmıştır. Nüshalar, propaganda için başta Müdafaa-i Hukuk Cemiyet’lerine olmak üzere, diğer cemiyetlere ve belediyelere gönderilmekteydi. İstanbul'a ve işgal altındaki diğer illere ulaştırılabilmesi için çeşitli resmî kurumlardan alınan zarflara konulup sanki resmî evrakmış gibi gönderilmesi sağlandı. Heyet-i Temsiliye, Sivas’tan ayrılırken gazeteyi de beraberinde Ankara’ya götürmek istediyse de Sivas ileri gelenlerinin isteği üzerine "İrade-i Milliye", yayın hayatına Sivas’ta devam etti. 10 Ocak 1920’de Ankara’da yayına başlayan "Hakimiyet-i Milliye", Heyet-i Temsiliye’nin resmî yayın organı olarak "İrade-i Milliye"’nin yerini aldı. Gazete, ikinci döneminde Milli Mücadeleyi savunan bir çizgi izlemeyi sürdürdü. Bir süre İttihat ve Terakki Cemiyeti üyesi Halis Turgut’un Mesul Müdürlüğü'nde çıkarıldı. 1921’de Halis Turgut’un yönetiminde iken iki defa İstiklal Mahkemesi tarafından kapatıldı. Gazetenin yayın hayatı 1922’de sona erdi. Ã‡izmeli Kedi Çizmeli Kedi (;), insanları aldatarak yoksul efendisi için zenginlik ve saygınlık elde etme peşinde koşan bir kedi hakkındaki Avrupa masalıdır. Masal yazılı olarak ilk defa İtalyan yazar Giovanni Francesco Straparola’nın “"Hoş Geceler"” adlı derlemelerinde (1550-1555), 1634'te İtalyan şair Giambattista Basile tarafından toplanan Avrupa halk hikayeleri arasında, daha sonra Fransız yazar Charles Perrault tarafından 1697'de toplanan "Anne Kazın Hikayeleri"'nde yayımlanmıştır. 16. yüzyılda Venedik'te yayımlanmış bir masal kitabındaki Bohemyalı bir kadının oğlu olan ve ona yardım eden becerikli kedi kılığına girmiş peri sayesinde Bohemya kralı olup çıkan yoksul köylü çocuğu hikayesinin bu masala kaynaklık ettiği öne sürülmüştür. Sözlü gelenekten beslenen masalın insanlığın çok eski dönemlerindeki gelenek ve inanışları yansıttığı düşünülür. Kimi yazarlar kökeninin Anadolu'ya kimileri Avrupa'ya dayandığını iddia eder. Çoğu Batı klasik masallarına kaynaklık eden Hint masalları derlemesi "Panchatantra"'nın kaynağı olduğu öne sürülür. Kimi yorumlara göre öykünün ana kaynağı Eski Mısır’dır; nehirde yıkanma, yeni elbiseler giyme metaforu ile geleceğin kralının tahta hazırlanışını anlatır. Öykünün bir benzerine Zanzibar folklorunda “"Darai Sultanı"” adı ile rastlanır; ancak orada Çizmeli Kedi, ceylan olarak geçer. Öykünün Moğol folklorundaki anlatımında kedinin yerini tilki alır. Bir değirmencinin ölürken değirmenini büyük oğluna, eşeğini ortanca oğluna, kedisini küçük oğluna bırakmıştır. Elinden hiçbir iş gelmeyen delikanlı kediyle ne yapacağını bilemez. Ancak kedi dile gelir, ona yardım edeceğini söyler. Bir çift çizme ve bir torba ister. Evden uzaklaşan kedi, bir tepenin yamacında ölü taklidi yapar ve torbasına koyduğu havuçla şalgamı yemeye gelen tavşanı boğar. Saraya gidip tavşanı Efendisi Karabas Markisi’nin armağanı olarak krala sunar. Çizmeli kedi, uzun süre bu şekilde krala armağan götürmeyi sürdürür; Karabas Markisi hakkında kralın meraklanmasını sağlar. Bir gün kralın, kızını nehir kıyısında gezintiye çıkacağını öğrenince değirmencinin oğlunun onların geçeceği saatte nehre girip boğuluyor taklidi yapmasını ister ve araba yaklaşınca kraldan yardım ister. Kralın adamları boğulma taklidi yapan genci kurtarır. Çizmeli kedi, efendisinin elbiselerinin çalındığını söylemiş olduğundan gence kralın yedek elbiseleri giydirilir. Kralın kızı, şık kıyafetlerle çok göz alıcı görünen gence aşık olur. Kral arabasına genci de alıp yola devam ederken denizler gibi uzanan tarlaların önünde arabayı durdurup orada çalışan işçilere tarlaların kimin olduğunu sorar ve “Karabas Markisi”’nin yanıtını alır. Çünkü kedi, kestirme yoldan koşup eğer böyle söylemezlerse kılıçtan geçirileceklerini söyleyerek işçileri korkutmuştur. Aslında tarlalar o civarda kocaman bir sarayda yaşayan ve istediği hayvanın kılığına girebilen Ogre türü bir deve aittir. Çizmeli kedi onu ziyaret eder ve yeteneğini sergilemesini ister. Kedinin isteği üzerine dev önce aslan, sonra fare kılığına girer. Fare kılığına giren devi kedi hemen yiyiverir. Kralın arabası devin sarayına gelince onu “Karabas Markisi’nin sarayına hoşgeldiniz” diyerek karşılar. Markinin zenginliğinden etkilenen kral, güzel kızını değirmencinin oğlu ile evlendirir. Melez dövüş sanatları Melez dövüş sanatları, çeşitli dövüş sanatlarından teorileri ve teknikleri bir araya getirerek oluşturulmuş dövüş sanatları. Karma dövüş sanatları gibi diğer terimler melez dövüş sanatları ile yakın anlama sahip olmakla birlikte karma dövüş sanatları veya KSS (Mixed Martial Arts) belirli müsabakalarda kullanılan bir mücadele sporuna atıfla kullanılmaktadır. Zen Do Kai Zen Do Kai, Avustralya'da geliştirilen serbest stil bir savaş sanatıdır. Etkili bir kendini koruma sistemi arayan insanlar için geliştirilmiştir. Bir karate formu olarak görülmesine karşın Thai kick boksa oldukça benzeyen bir sistemdir ve duruşları Tai kickboksu andırmaktadır. Çalışmalarında Tai kick boks talimlerinde kullanılan teknikler ve uygulamalar bulunmaktadır. Antônio Carlos Zago Antônio Carlos Zago (d. 14 Mart 1969, Presidente Prudente), defans pozisyonunda görev yapmış Brezilyalı Millî futbolcu ve teknik direktördür. Zago, São Paulo eyaletinin, Presidente Prudente şehrinde doğdu. İtalyan kökenlere sahipti. Futbola São Paulo takımında başladı. 2 yılda 64 kez forma giydi ve 4 gol attı. 2 yerel şampiyonluk dışında, bir Brezilya Ligi Série A şampiyonluğu, bir tane de Copa Libertadores şampiyonluğu gördü. 1992-93 sezonunda ise ilk yurt dışı deneyimini yaşadı. La Liga'nın yeni takımlarından Albacete Balompié'ye transfer oldu. Ancak sadece 12 maçta forma giyebildi. Takım lig 17.si olunca, ülkesine geri döndü. 1993'te bir başka São Paulo takımı ve eski takımının ezeli rakibi Palmeiras'a transfer oldu. Parmalat'ın sponsorluğunu aldıktan sonra suskun günlerine son veren Palmeiras'ın yenilenme politikaları çerçevesinde takıma geldi. Edmundo, Rivaldo ve Roberto Carlos gibi ünlü isimlerle oynadı. İlk sezonunda bir Brezilya şampiyonluğu daha gördü. Ayrıca yerel turnuvalarda başarılı sonuçlar aldılar. Sonraki sezon da Brezilya şampiyonluğunu kaptırmadılar. 1996-97'de bir kez daha şansını yurt dışında denedi. Bu sefer Japon takımı Kashiwa Reysol takımına gitti. 24 maçta forma giyse de takımda başarılı olamadı. 1997-98'de tekrar ülkesine, bu sefer de Corinthians'a transfer oldu. Takım yine bir São Paulo ekibiydi ve diğer 2 takımın ezeli rakibiydi. Böylece Zago, aynı şehrin üç büyük takımında da oynayan ender futbolculardan biri oldu. 12 maç forma giydikten sonra, sezon bitmeden, İtalya'nın en büyük takımlarından AS Roma'ya transfer oldu. Corinthians ise sezon sonunda Brezilya şampiyonu oluyordu ve Zago, katkıda bulunsa da üç ayrı takımla şampiyon olma sevincini tadamıyordu. 1998'in başında Serie A takımlarında teknik adam Zdenek Zeman tarafından AS Roma'ya transfer olarak kulübün ilk 11'inin değişilmez oyuncularından biri oldu. 11 Şubat 1998'deki Roma-Lecce maçı ilk maçı olurken, oyuna girdikten birkaç dakika sonra kırmızı kart ile oyundan atıldı. Roma'daki artan performansıyla dikkat çekti ve uzun bir aradan sonra 1999'da millî takıma tekrar çağrıldı. Romalı taraftarlardan Terminatör lakabını alan Zago, vatandaşı Aldair ve Arjantinli Walter Samuel ile güçlü bir defans hattı oluşturmuştu. 2001'de Roma ilk kez İtalyan Süper Kupası'nı kazanırken 90 dakik sahadaydı. 1999 Kasımında Lazio ile oynanan bir maçta derbide Diego Simeone'un yüzüne yumruk attı. Bu olay sonucu takımından olumlu tepkiler aldı. Ancak 2000-2001 sezonun sonlarına doğru yemek yediği restaurantta dört Lazio'lu tarafından saldırıya uğradı. Bu olay üzerine Roma'daki kariyerini sonlandırmayı düşündü. Ailesi de Roma'dan ayrılması için baskı yaptıysa da bir sezon daha bu takımında kaldı. Roma'dan ayrıldıktan sonra bir süre futbola devam etmeyen Zago, 2002-03 sezonu için Beşiktaş ile anlaştı, Beşiktaş'ın ligi şampiyon tamamladığı 100. yıl kadrosunun önemli oyuncularından biri olarak defans mevkiinde görev aldı. Beşiktaş'tan sonra ülkesine dönen Zago 2004 sezonunda Santos'de forma giydi ve bir Brezilya şampiyonluğu daha yaşadı. 2005 ve 2006'da iki sezon Juventude'de, 2007'de ise tekrar Santos'ta forma giyip futbolu bıraktı. Zago, 1998-2001 yılları arasında 37 kez Brezilya millî futbol takımı kadrosuna çağrıldı ve 3 gol attı. İlk maçına 30 Ekim 1991'de Yugoslavya karşısında 3-1 kazandıkları maçta çıktı. Bir dönem millî kariyeri kesintiye uğrasa da Roma'da oynarken tekrar takımda yerini aldı. 1993 ve 1999 yıllarında Copa América'yı alan Brezilya millî takımının kadrosunda yer aldı. 1999'da bu kupayı kazandılar. 2002 FIFA Dünya Kupası elemelerinde defans oyuncusu olmasına rağmen 2 gol atıp, Brezilya'nın kupaya gitmesine yardım etti. 2008'de teknik direktör Mano Menezes'in yanında eski takımı Corinthians'ta çalıştı. 2 Haziran 2009'da ise teknik direktörlük kariyerine Brezilya Serie B takımlarından Sae Caetano'yu çalıştırarak başladı. 18 Şubat 2010 günü Muricy Ramalho'nun Palmeiras takımından kovulmasının ardından Palmeiras takımının yeni teknik direktörü oldu. Goodison Park Goodison Park İngiltere'nin Liverpool şehrindeki "Walton" semtinde Everton FC futbol kulübünun stadyumudur. 1892 yılında inşa edilen Goodison Park, dünyanın en eski futbol stadyumlarından biridir. Bu stadyuma İngiltere'de "Muhteşem yaşlı bayan" lakabı takılmıştır. 1913 yılında Kral V. George Goodison Park'ı ziyaret etti. Bu İngiltere'de bir hükümdarın ilk stadyum ziyaretiydi. 40.569 seyirci kapasiteli Goodison Park stadyumu çeşitli tarihlerde önemli müsabakalara ev sahipliği yaptı. Jieishudan İngiltere'de geliştirilmiş kendini savunma sistemi; Jieishudan (Cişudan olarak okunur) Japonca'da "kendini savunmak için ölçüler" anlamına gelmektedir. Jieishudan yer dövüşü, boks gibi savaş sanatlarından unsurları içine alan melez bir savaş sanatı olarak sınıflandırılır. Jieishudan'ın kurucularından biri Ian Zeffdır ve 1980'lerin başlarından bu yana Birleşik Krallık'ta bir metoda bağlanmadan çalışılmaktaydı. Başlangıçta isimlendirilmemiş bir sokakta kendini savunma sistemi olarak gençlik kulüplerinde çeşitli çevrelerden gelen kendini savunmak isteyen gençlere öğretiliyordu. Eğitmenler çeşitli savaş sanatlarından gelen kişilerdi ve herhangi bir karşılık beklemeksizin bu kulüplerde eğitim vermekteydiler. Kral AbdÃ¼laziz Stadyumu Kral Abdülaziz Stadyumu Suudi Arabistan'ın Mekke şehrinde çok amaçlı olarak inşa edilen stadyum. Çoğunlukla futbol maçları için kullanılan stadyum 38.000 seyirci kapasitelidir. Prens Muhammed bin Fahd Stadyumu Prens Muhammed bin Fahd Stadyumu, Suudi Arabistan'ın Dammam şehrinde çok amaçlı olarak inşa edilen stadyum. Çoğunlukla futbol maçları için kullanılan stadyum 35.000 seyirci kapasitelidir. Stadyum ismini Suudi Arabistan kraliyet ailesinin bir ferdi olan Prens Muhammed bin Fahd'dan almıştır. Kral Abdullah Stadyumu Kral Abdullah Stadyumu Ürdün'ün başkenti Amman'da çok amaçlı olarak inşa edilen stadyum. Çoğunlukla futbol maçları için kullanılan stadyum 18.000 seyirci kapasitelidir. Vacón Vacón (ya da Bakom), Peru askeri personeli ve yerel polisleri tarafından suçu önlemekte kullanılan melez savaş sanatıdır. 1980'lerin başlarında Villa el Salvador bölgesindeki eski bir deniz subayı ve Jujitsu uzman tarafından geliştirilmiştir. Vacón, Jujitsu gibi eski savaş sanatları ile Lima'nın eteklerindeki yerleşim yerlerinde bilinen sokak dövüşü tekniklerinin bir karışımıdır. Sokaklarda kullanılan kendini savunma sisteminin en şiddetlilerinden biridir. Ana amaç rakibe muhtemel en büyük güçle saldırmak ve dengesini bozmaktır. Kol kilitleri ve eklemleri sıkıştırma büyük ölçüde kullanılmaktadır. Halife Stadyumu Khalifa Uluslararası Stadyumu, Katar'ın başkenti Doha'da çok amaçlı olarak inşa edilen stadyum. Çoğunlukla futbol maçları için kullanılan stadyumda atletizm müsabakaları da yapılmaktadır. Doha 2006 Asya Oyunlarına ev sahipliği yapacak spor kompleksinin bir parçası olan Khalifa Uluslararası Stadyumu 50.000 seyirci kapasitelidir. Tani bin Casim Stadyumu El-Garrafa Stadyumu Katar'ın başkenti Doha'da 2003 yılında inşa edilen çok amaçlı bir stadyum. El-Garrafa Stadyumunda çoğunlukla futbol müsabakaları yapılmaktadır. Katar'ın El-Garrafa takımının maçlarını yaptığı El-Garrafa Stadyumu, 25.000 seyirci kapasitelidir. El-Vakrah Stadyumu El-Vakrah Stadyumu Katar'ın Vakrah' şehrinde çok amaçlı olarak inşa edilen bir stadyum. El-Vakrah Stadyumunda çoğunlukla futbol müsabakaları yapılmaktadır. Katar'ın El-Vakrah takımının maçlarını yaptığı El-Vakrah Stadyumu, 20.000 seyirci kapasitelidir. Hapkido Hapkido (Korece: 합기도) Kore kökenli bir dövüş sanatıdır. "Hap:" Beden ve ruhun uyumlu birlikteliği; "Ki:" Yaşam ve beden enerjisi, iç enerji; "Do:" Eğitim yolu, sanatı. Bu üç sözcüğün birleşmesiyle oluşan "Hapkido" terimi, beden, ruh ve iç enerjinin uyumlu birlikteliği temeline dayanan Kore kökenli bir savunma sanatının, bunun da ötesinde, bir yaşam biçiminin adıdır. Hapkido geniş bir yelpazede, kol ve ayak eklem kilitlemeleri, fırlatma, her türlü ayak teknikleri, el teknikleri ile akrobatik jimnastik, eğme, bükme ve sinir noktalarına baskı tekniklerinin yanında ateşsiz her türlü silahı ustaca kullanmayı, günlük hayatta kullanılan eşyaları birer silaha dönüştürmeyi öğretir. Örneğin: sopa, şemsiye, bıçak, yelpaze, toka gibi günlük araç gereçlerin kullanımı da hapkido da mevcuttur. Bir spordan ziyade meşru müdafaaya uygun bir sanat olduğunu söylemek daha doğrudur. Yaşa bağlı olmaksızın hem kadınlar hem de erkekler tarafından öğrenilebilir. Hapkido, yani savunmanın dosdoğru yapıldığı yer anlamına gelen ve yaklaşık 3000 yıllık bir tarihi olan Kore savunma sanatının filizlendiği merkezlerde oluşmuştur. Bunların önde gelenleri hanedanlık sarayları, Budist tapınakları ve savunma ordusunun yetiştirildiği ordu karargahlarıdır. Uzak Doğu savunma sanatı bir savaşın yöntemi olmaktan çok her insan ruhunda barınan yıkıcılık ve korkaklık gibi duyguların eğitilip onura ve erdeme götüren yola (Do) doğru mesafe kaydetmektir. Savunma sanatlarında uygulanan teknikler dövüş kalıplarından çok ruhu ve bedeni eğiten egzersizlerdir. Bu yüzden sanat temeli kazanmış olan savaş tekniklerinin belli nefes teknikleri ve konsantrasyonla çalışılan meditasyon bölümleri vardır. Hapkido da Ki-Gong gibi. Amaç düşmanı yok edip ortadan kaldırmak değil, ona karşı savunarak onu kazanmanın yolunu keşfetmektir. WAHA, 2012 yılında kurulan tüm hapkido sistemlerini birleştiren federasyonlar üstü bir kuruluştur. Açılımı "World All Hapkido Association"'dır. Başkanı seçimle belirlenir. İlk başkanı Kim Chang Sun olmuştur. Türkiye Hapkido Federasyonu başkanı Şükrü Kınataş'tır. SÃ¼heym bin Hamad Stadyumu Katar SC Stadyumu, Katar'ın başkenti Doha'da çok amaçlı olarak inşa edilen bir stadyum. Katar SC Stadyumunda çoğunlukla futbol müsabakaları yapılmaktadır. Katar'ın Katarspor Külübünün (Katar SC) maçlarını yaptığı Katar SC Stadyumu, 20.000 seyirci kapasitelidir. Buşmanlar Buşmanlar olarak da bilinen San halkı, Botsvana ve Namibya'ya komşu Kalahari Çölü'nde yaşayan Güney Afrika halklarına verilan ad. Khwe Khoe veya Basarwa olarak da bilinen San halklarının kendi dillerinde kendilerine topluca verilen bir isim bulunmamaktadır. Arkeolojik kanıtlar bu halkların güney Afrika'da (ve muhtemelen Afrika'nın diğer bölgelerinde de) en azından 22 bin yıldır yaşadıklarını göstermektedir. Buşman kültürü geleneksel bakımdan toplayıcı-avcı bir kültürdür. Çoğu Buşman grupları sığır çiftlikleri veya açılan av arazileri sebebiyle yaşam alanlarının daraltılmasından dolayı sıkıntı yaşamakta ancak merkezi hükûmet ise hakların kendi yaşamlarını sürdürebilecek alanlara sahip olduğunu iddia etmektedir. Wounded Knee KatliamÄ± Wounded Knee Katliamı (Yaralı Diz Katliamı), Lakota Siyuları ile Birleşik Devletler arasındaki son büyük çatışma. Güney Dakota'da Pine Ridge Kızılderili Rezervasyonunda Wounded Knee Deresi (Lakotaca: Čhaŋkpé Ópi Wakpála) yakınlarında 29 Aralık 1890'daki olaylarda 62'si kadın ve çocuk en az 153 Kızılderili (çoğu Minikonju 38 kişi de Hunkpapa Lakotası) öldürülmüştür. General Nelson A. Miles tarafından Yerli İşleri Komisyonu'na yazılan bir mektupta çatışma sonrasındaki olaylar "katliam" olarak nitelendirilmiştir. Alaska'da Kodiak Adası'nın yakınındaki Sitkalidak adasında 1784 yılında Rus kürk tüccarları tarafından yerli Supiklere karşı yapılan Awa’uq Katliamı'nı arkeolog Rick Knecht "Wounded Knee of Alaska" («Alaska'nın Wounded Knee [Katliamı]») olarak nitelendirir. 1890'da ABD hükûmeti Amerikan yerlilerinin (Kızılderililer) yaptığı "Hayalet Dansı" nın bir savaş dansı olduğundan şüpheleniyordu. Ancak bu dans Kızılderililer için kutsal bir tören idi ve bazı yerliler ellerinden alınan haklara bu kutsal dansı icra ederek kavuşacaklarına inanıyorlardı. Savaş Bakanlığı yerlilerin bir isyan hareketine kalkışacakları düşüncesiyle 7. Süvari alayını Pine Ridge ve Rosebud bölgelerindeki Lakota yerlilerinin kamp yerine göndermiş, bu kutsal dansı icra edenleri tutuklamak istemişti. 29 Aralık 1890'da Birleşik Devletlerin beş yüz kişilik 7. Süvari alayı Minikonju Lakotalarının kamp yerlerini çevirmiş ve çıkan çatışmada yirmi beş süvariye karşılık, aralarında altmış iki kadın ve çocuğun yer aldığı en az 153 Siu öldürülmüştür. Ancak çatışma sırasındaki kargaşada tam olarak kaç kişinin öldüğü bilinmemektedir. Dee Brown 1970 yılında yazdığı "Bury My Heart at Wounded Knee" adlı incelemesinde (Türkçeye "Kalbimi Vatanıma Gömün" olarak çevrilmiştir) Kristof Kolomb'un İspanya Kraliçesine Kızılderililerle ilgili şunları yazdığını aktarır: 1890'da Wounded Knee'deki Siu katliamı Kızılderili özgürlüğünün sembolik olarak sonu oldu. Katliamı yaşayan Kara Geyik o gün bir başka şeyin daha öldüğünü söyler: "O zaman kaç kişinin öldüğünü anlayamamıştım. Şimdi kocamışlığımın şu yüksek tepesinden gerilere baktığımda, yerde birbirleri üzerinde yığılı duran boğazlanmış kadınları ve çocukları hâlâ o genç gözlerimle görebiliyorum. Ve orada, o çamurun içinde bir şeyin daha öldüğünü ve o kar fırtınasına gömüldüğünü görebiliyorum. Evet, bir halkın düşü öldü orada..." Bu katliamı yaşayanlardan biri, Gelincik Louise yaşadıklarını şöyle anlatıyordu: "Kaçmaya çalıştık. Ama yaban sığırı gibi bir bir vurdular bizi. Beyazların içinde de iyi insanlar bulunduğunu biliyorum, ama kadınları ve çocukları da vurduklarına bakılırsa askerler çok kötü insanlar olmalı. Kızılderili askerler beyaz çocuklara asla böyle yapmazlardı." Amerikan Ordusu katliam sonrasında ölüleri gömmek için sivil vatandaşlar kiraladı. Savaş meydanına gelenler soğuk havada 84'ü erkek, 44'ü kadın, 18'i çocuk Lakota cesedi ile karşı karşıya kaldı. Katliamdan yaralı kurtulan 7 Lakotalı Wounded Knee Creek bölgesindeki Pine Ridge hastanesinde öldü. General Nelson Miles, katliamın sorumlusu Albay Forsyth'ı görevden almış, Askerî Araştırma Mahkemesi taktik hatasından dolayı kendisini eleştirmiş ancak yine de mahkemede hakkında beraat kararı çıkmıştır. Daha sonra "The Wonderful Wizard of Oz"'un yazarı olarak ünlenecek olan genç editör L.Frank Baum 3 Ocak 1891 yılında Aberdeen Saturday Pioneer'da şunları yazmıştı: "Öncüler daha önce güvenliğimizin tek yolunun Yerlilerin tamamen yok edilmesine bağlı olduğunu ilan etmişlerdi. Asırlardır onlara karşı hata edip durmaktansa medeniyetimizi korumak adına daha büyük bir hata yapıp bu evcilleşmeyen ve evilleştirilemeyen yaratıkları dünya üzerinden tek bir iz kalmamacasına yok etseydik daha iyi yapardık. Biz sıradan insanlar ve beceriksiz komutanların emri altındaki askerler için gelecek güvenliğimiz bunda yatmaktadır. Aksi takdirde gelecekte de geçmişte olduğu gibi kızılderililerle tümüyle sıkıntı yaşayacağımızı bekleyebiliriz." Yirminci yüzyılın sonlarında Wounded Knee Katliamına karşı protesto sesleri daha da yükselmiş, tarihçi Dee Brown aynı adla bir kitap yazmış, Buffy Sainte-Marie ise protest bir müzik bestelemişti. Ünlü oyuncu Marlon Brando 1973'te Baba (The Godfather) filmindeki rolüyle en iyi erkek oyuncu dalında verilen Oskar ödülünü Yaralı Diz Katliamı sebebiyle reddetmişti. 27 Mart 1973'teki ödül törenine kendi adına konuşma yapması için Sacheen Littlefeather adlı Kızılderili genç bir kadını gönderdi. Brando'nun kaleme aldığı, genç Kızılderilinin zaman darlığı nedeniyle tümünü okuyamadığı yazının bir bölümü şu şekildeydi: Littlefeather, zaman darlığı sebebiyle tamamını okuyamadığı konuşmanın tam metnini basına dağıtmıştır. Marlon Brando'nun basına dağıtılan metininden bir bölümün çevirisi: Åžahi (silah) Şahi Osmanlı İmparatorluğu döneminde yapılıp kullanılmış olan, devrin en büyük ve özel bir savaş topudur. İstanbul'un fethinde kullanılmıştır. Yapımı üç ay süren, çizimlerini Fatih Sultan Mehmet'in önderliğinde Türk mühendislerinin yaptığı topun dökümünü Bizanslıların daha önce sınır dışı ettiği Macar Urban adlı bir dökümcü yapmıştır. Bunun yanında döküm ustası olarak Cenevizli Donar Usta diye birisinden de bahsedilir. Ayrıca bir rivayete göre de Macar Urban sınır dışı edilmemiş, Bizans zindanlarından lağımcılar tarafından kaçırılmıştır. Urbain’in döktüğü top ve diğer toplar 1452 senesi Ocak ayının sonlarında Edirne’den yola çıkarılmış ve ancak iki ay sonra İstanbul önlerine getirilebilmiştir. Toplar, bazı tarihçilere göre 30 araba 140 öküzle çekilmiş ve devrilmesin diye 200 nefer (asker) görevlendirilmiştir. Evliya Çelebi, “ Büyük topun önünde Kıraç Bey kumandasında on bin akıncı süvarisinden mürekkep bir kol gidiyor topu otuz, bazılarına göre elli veya atmış çift öküz müşkülatla çekiyordu.” demiştir. Edirne'de deneme atışlarının yapılacağı sırada Fatih Sultan Mehmet tellallar göndererek halkı uyarmış, bu gürültünün kaynağını haber vermiştir. Fatih Sultan Mehmet'in İstanbul'u almak için döktürdüğü büyük top "şahi" adını taşır. Bu topun namlusu 91.5 cm'dir. 680 kilogram ağırlığındaki güllesinin menzili 1200 metredir. Osmanlı ordusunda daha sonra kullanılan büyük toplara da şahi adı verilmiştir. 1464'te Fatih Sultan Mehmet toplardan kırk iki tanesini Çanakkale Boğazı'nın savunması için Çanakkale Boğazı'na göndermiştir. Yüzyıllarca kullanılmadan kalan toplar 1807 yılında İngiliz donanmasına karşı kullanılmış ve beklenenin aksine kusursuz şekilde çalışan toplar bir İngiliz gemisini vurmuş ve 60 denizciyi etkisiz hale getirmiştir. Bir tanesi İngiltere'de, bir diğeri de İtalya'dadır. Günümüzde Fatih döneminden 6 tane top kalmıştır. Bunların en büyüğü olan ve İstanbul'da, Boğazlar'da kullanılan "şahi" bugün İngiltere'dedir. Diğer toplar ise Harbiye'deki askeri müze bahçesinde olup bunların çapı daha küçüktür. Finansal manipülasyon Finansal manipülasyon, iki temel anlamdadır: NÃ¼kleer reaksiyon Nükleer reaksiyon veya çekirdek tepkimesi, iki atom çekirdeğinin veya bir atom çekirdeğiyle atom dışından bir atomaltı parçacığın çarpışarak bir veya daha fazla yeni nüklide dönüşmeleri. Bu gibi reaksiyonlarda yer alan atomaltı parçacıklar proton, nötron veya yüksek enerjili elektron olabilir. Kimyasal reaksiyondan farkı, kimyasal reaksiyonların atomların elektronları arasında gerçekleşmesidir. Çekirdek tepkimesi sonucunda eğer proton sayısı değişiyor ise farklı bir elemente ait bir atom oluşmuş olur. Bir reaksiyonun nükleer reaksiyon sayılabilmesi için en az bir nüklidin başka bir nüklide dönüşmesi gerekir; böyle bir dönüşüm gerçekleşmezse yaşanan çarpışma sürecine saçılma adı verilir. Spontane olarak gerçekleşen radyoaktif bozunma, nüklit değişimine yol açsa da nükleer reaksiyon olarak kabul edilmez. Nükleer reaksiyonların araştırılması nükleer fizik ve parçacık fiziği alanlarının konusudur. Nükleer reaksiyonlar enerji endüstrisinde (nükleer reaktörlerde) ve nükleer tıpta kullanılan radyonüklidleri oluşturmak için kullanılır. Fisyon reaksiyonlarında fisil materyalde zincirleme nükleer reaksiyon yaşanabilir. Doğal olarak gerçekleşen nükleer reaksiyonlar arasında yıldızların enerji üretimini sağlayan füzyon reaksiyonları bulunur. Nükleer reaksiyonlar aşağıdaki şekilde ifade edilir: Burada verilen reaksiyon, lityum-6 ve döteryum (hidrojen-2) arasında gerçekleşip iki lityum-4 atomunun oluşmasına yol açmaktadır. Bu ifade şeklinde iki tarafın elektriksel yükü ve baryon sayısı (nihai atomik kütle numarası) korunmalıdır. Nükleer reaksiyonlar enerjinin korunumu yasasıyla sınırlanır. Ekzotermik bir reaksiyonda kinetik enerji salınımı yapılır, endotermik bir reaksiyonun gerçekleşmesi için sisteme kinetik enerji verilmesi gerekir. Bu sürecin hesaplaması parçacıkların duruk kütleleri kullanılarak yapılır. Yukarıdaki örnekte lityum-6 çekirdeğinin duruk kütlesi 6.015 atomik kütle birimidir ("u" olarak kısaltılır), döteryumunki 2.014u ve helyum-4'ünki 4.0026u'dur. Bu durumda: Enerjinin korunumu yasası çerçevesinde buradaki "kayıp" kütle reaksiyon sırasında kinetik enerji olarak salınmış olmalıdır. Bu enerjinin kaynağı nükleer bağ enerjisidir. Kayıp enerji kütle-enerji denkliği prensibi ve Albert Einstein'ın "E = mc²" formülü kullanılarak hesaplanabilir. NunÃ§aku Nançaku, Japonya'nın Okinawa adasının geleneksel savunma sanatı olan "Okinawa Ko-bujutsu"'nda kullanılan silah. Çin'den Okinawa'ya geçtiği düşünülmektedir. "Enter The Dragon (Ejder Kalesi)" filminde Bruce Lee tarafından kullanılmasıyla popüler olmuştur. Çincede shuāng jié gùn, liǎng jié gùn; èr jié gùn olarak Türkiye'de halk arasında "mınçıka", "mınçuka" ve "sallama" gibi kullanımlarla tanınan ancak İngilizce ve diğer batı dillerinde nunçaku, nunçuk veya çaks şeklinde değişik isimlerle bilinen Kobuda silahlarından biri olan savaş sanatları aleti. zincir veya ip olan iki kısa sopadan oluşur. Diğer Kobudo silahları arasında, tonfa, bo, sai, eiku, tekko, tinbe, roçin, surucin ve kama yer alır. Sansetsukon nunçakuya çok benzemekle birlikte iki sopa yerine üç sopalıdır. Nunçaku'nun kökenleri kesin olarak bilinmemekle birlikte büyük bir ihtimalle Çin'de icat edildiği düşünülmektedir. Pirinci çapağından ayırmakta kullanıldığı şeklinde yaygın bir inanış bulunmaktadır. Diğer bir inanışa göre ise tarım amaçlı değil Satsuma beyliğinde 17. yüzyılda silahları kısıtlayıcı politikası sırasında bir savaş sanatçısı tarafından silah olarak geliştirilmiş olan üç sopalı Sansetsukon (三節棍)'dan zamanla ortaya çıkmıştır ancak genellikle savaş sanatçıları tarafından sınırlı bir alet olarak kabul edilmektedir. Nunçaku sopanın uzunluğuna ve kılıcın keskinlik avantajına sahip olmayan ve aynı zamanda kullanıcının usta olmayışı durumunda kendisine zarar verebileceği bir alettir. Nunçaku taşımak Kanada, Almanya, Norveç, İspanya ve İngiltere gibi ülkelerde yasal değildir. Amerika Birleşik Devletleri'nin bazı eyaletlerinde yasal olmakla birlikte California ve Massachusetts gibi eyaletlerde yasal değildir. Kırlangıç (balık) Kırlangıç balığı ("Triglia lucerna"), Triglidae familyasına ait bir deniz balığı türü. Marmara, Akdeniz ve Ege denizinin fazla göç etmeyen, yerli balığıdır. Karadenizde de kısmen rastlanır. Ilık denizlerin sahil yakınlarında 5–300 m. derinliklerin diplerinde çiftler halinde yaşar. Küçüklerine derviş balığıda denir. Ortalama 25–30 cm. olur. 80 cm. ve 6–8 kg. olanlarına rastlanır. 15-20 yıl yaşayabilir. 3 yaşında olgunlaşıp sahillerden uzakta üremelerini yapar. Küçük kabuklular, yumuşakçalar, deniz bitkileri ve böceklerle beslenir. Etinin lezzet ve yararı, Her mevsimde bulunmasıyla ekonomik değeri yüksektir. Diğer Akdeniz ve Avrupa ülkelerinde de tükecilerin sevdigi ve bol tükettigi bir balıktır. Demo (müzik) Demo versiyonu ya da bir şarkının demo'su; (İngilizce demonstration (kullanışını gösterme) kelimesinin kısaltması) dağıtım yerine referans amaçlı olarak bir şarkının kaydıdır. Müzisyenler demolarını kaset veya CD'ye kaydederek prodüktörlere, müzik şirketlerine ve diğer sanatçılara gönderirler. Müzisyenler genelde demolarını kısa şekilde, grup ve aranjörlere sunmak için yaparlar. Başka bir halde de şarkı yazarları, şarkılarını bir sanatçı'ya satmak veyahut da o sanatçının kayıt etmesi umuduyla gönderirler. Türkiye'de MESAM, MÜYAP ve MÜSİAD gibi kurumlardan bestekâr olanlar da; telif haklarını elde etmek için de gönderilmektedir. Bunun yanı sıra, bunu yapmak için öncelikle Noter'den notaların tasdiklenmesi üzerine mecburiyetler de mevcuttur. Ancak; bir şarkının telif hakkı ihlali ancak o şarkı başka bir sanatçı tarafından kendisine aitmiş gibi gösterildiğinde ortaya çıkar. Bu vesile ile, uluslararası herhangi bir kurumdan; telif hakkı edinmek olası bir mahkeme'de eser sahibine hak tanır. Yine de Türkiye'de bulunan 4 müzik kuruluşundan herhangi birinin bestekârı olmak; bu kuruluşların bestekârın haklarını korumasına izin verir. Uluslararası anlamda, 16 Kasım 2002 tarihinden bu yana Creative Commons baz telif hakkı olanağı sunmuştur. Creative Commons'un 2.5 versiyonundan bu yana da başkalarının da kullanmasına izin vermeyen telif hakkı almanıza olanak doğmuştur. Birçok grup veyahut da sanatçı; demo kayıtlarını bir albüm sözleşmesi için yaparlar. Ancak, birçok prodüksiyon şirketi kendilerine gönderilen demo'lar oldukça profesyonelce sunulmadıkça aldırmazlar. Günümüzde (2006) bu profesyonel sunum; şarkı sözlerini ve besteleri tanıtan, CD şeklinde basitçe de olsa albüm şeklinde gözüken demolara göz gezdirmektedirler. Çoğu zaman minimum enstrümanlarla yapılan demo kayıtlarında; gitar - vokal , piyano - vokal, grup ise grup elemanlarının stüdyoda kanalsız tek seferde kayıtlarından oluşur. Günümüzde bir bilgisayar ve synthesizer ile yeterli kayıt yapılabildiği için; birçok bestekâr tüm kayıtlarını kendi başlarına evlerinde yapabilmektedirler. Sargan Sargan ya da Zargana ("Belone belone"), Belonidae familyasına ait uzun ve ince vücutlu bir deniz balığı türü. 60–70 cm, hatta bazen 1 m uzunluğa varır ve ortalama 18 yıl yaşar. Çaça, hamsi, kıraça ve çamuka gibi küçük balıklarla beslenir. Ilıman denizlerimizin yerli balıklarındandır. Kılıç balığı başlıca düşmanıdır. Vücut yapısıyla gayet çevik ve hızlı yüzen bir balıktır. Kendini korumak için su yüzeyine Sıçrayarak da ilerliyebilir. Lezzetli eti ticari açıdan değerlidir. İlkbahardan Sonbahara kadar üreme süresince 30-50000 yumurta döker.Ilık ve sıcak kıyılardan hoşlanır ve her yaz iskele kıyılarında dolaşırlar. Sürü halinde yüzeyde gezen bir balık olduğundan şamandıralı özel bir olta ile avcılığı yapılır. Olta olabildiğince uzağa atılır ve hafif hafif çekilmeye başlanır. Oltanın atıldığı bölgede Sargan varsa birkaç tanesi birden yeme atlar. Yakalanan balık oltadan kurtulmak için kendisinden beklenmeyecek bir çeviklikle zik zaklar çizer dışarılara zıplar. Uzun ince yapılı, yelkenbalığına benzer bir okyanus-kıyı balığıdır. Okyanuslarda az rastlanır ama iskele kıyısında bol bulunur ve özellikle şamandıralı olta ile kıyıdan balıkçılığı yapılır. Kemikli kıvrak ve ince yapılı ege ve akdenizde çoklukla bulunan kıvrak hızlı ve gece-gündüz aktif yelkenbalıklarıdır. Fishbase'de Zargana (Ä°ngilizce) Ã‡ipura Çipura ya da çupra ("Sparus aurata"), Sparidae familyasına ait, Akdeniz'de yayılım gösteren balık türü. Klimatik yapıdan çipura balığına tüm Akdeniz’de rastlanmakla birlikte doğu ve güneydoğu Akdeniz ülkelerinde, Kanarya Adaları'nda , İngiltere kıyılarında, Verde Burnu'nda ve nadir olarak Karadeniz kıyılarında rastlanır. Genellikle tropikal, subtropikal ve ılıman kuşaklarda yayılım gösteren çipura deniz fenogramlarının bulunduğu kumlu–çamurlu ve çamurlu ortamlarda yaşamını sürdürür. Bunun yanı sıra nehir ağızlarına ve lagüner bölgelere de girer. Türkiye'de daha çok güney sahilleri ve Ege kıyılarında yayılım gösterir. 30-50 gram olanları ince lidaki, 100 gram olanları lidaki, 100-180 gram olanları kaba lidaki, 200 gram ve üzeri ağırlıkta olanları da çipura olarak adlandırılır. 0-3 yaş arası çipuraların mide içerikleri incelendiğinde bu türün karnivor bir form olduğu ve özellikle ergin bireylerin Crustacea ve Mollusca familyasına ait türlerle beslendiği ortaya çıkmıştır. Sırt yüksekliği fazla olup lateralden yassılaşmış simetrik bir yapıya sahiptir. Baş iri, burun küt ve ağız terminal konumlu olup düzdür. Alt çenede dişler önde 4 adet kanin, arkada 4 sıra molar, üst çenede ön tarafta 4 adet kanin, arkada ise 3 sıra molar şeklindedir. Üst dudak, alt dudağa oranla daha kalın olup gözün başladığı noktanın paralelinde biter. Gözler orta derecede gelişmiştir. Göz çukuru önündeki mesafe, göz çapından en az iki kat daha uzundur. Gözler arasında V şeklinde yıldızsı bir bant vardır. Kuvvetli çenesiyle küçük kabukluları, balıkları ve diğer hayvanları kolayca yiyen etçil bir balıktır. Yaz aylarında sığlarda, kış aylarında da 30–40 m. derinliklerde yaşar. İki yaşın üzerindekiler daha da derinlere iner. Cinsel olgunluğa erişme yaşı 2 'dir. Bu dönemde balıkların genel olarak erkek oldukları gözlenir. 3 ve 4. yaştan itibaren balıklarda dişiliğe dönüşüm olduğu görülür (Protandrik hermafroditizm). Ortam koşullarına bağlı olarak balıkların cinsiyet değiştirmesi her zaman az da olsa mümkün olduğu bildirilmektedir. Çipura balıkları son 20-25 yılda ilgi çeken ve yetiştirmeye alınan bir tür olduğundan türün her an cinsiyet değiştirebildiği zaman zaman gözlenebilmekte ise de doğadan yakalanan yaşlı balıkların önemli bölümünün dişi olması ve iki yaşlı balıklarda erkek bireylerin çok yüksek oranda olması, bu türde balıkların 2. yaştan sonra çoğunlukla dişi olduklarını göstermektedir. Yumurtlama dönemleri Ekim – Aralık aylarında olur ve 100–150.000 yumurta dökerler. Eti az kılçıklı, sert, beyaz ve çok lezzetlidir. Izgarada pişirilmesi tercih edilir. Ayrıca üretim kültürüne uygunluğu nedeniyle ekonomik değeri çok yüksektir. Çipura balığı günümüzde Türkiye'de, Yunanistan'da, İsrail'de ve İspanya'da başarılı olarak üretilir. Yıllar boyunca yapılan kontrolsuz avlanmalar sonucu denizlerde sayısı cok azalmış ancak balık çiftliklerinde yetiştirilmektedir, balık çiftliklerinde yetiştirilen balıkların boyutu daha büyük ama eti daha az