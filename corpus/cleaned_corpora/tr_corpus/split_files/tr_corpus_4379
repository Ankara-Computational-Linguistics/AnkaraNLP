ile yaptığı yeni üretim anlaşmaları sonucu 1984 yılında durduruldu. Otosan daha sonra 1984'te İstanbul Hasanpaşa'daki fabrikasını önce Ford Cargo kamyon üretimi için Eskişehir İnönü'ye taşıdı. 1985'te montaj hatları tamamen değişen Hasanpaşa Fabrikası'nda önce Ford Taunus (1985-1993), daha sonra Ford Escort (1993-1999) üretimi yapıldı. 1997 yılında, varılan anlaşma sonucu Ford ve Otosan hisseleri eşitlendi ve Ford-Otosan ortaya çıktı. Bu anlaşma sonrası, 1998 yılında İstanbul Samandıra'da Ford-Otosan Yedek Parça Dağıtım Merkezi ve Nisan 2001'de de Ford-Otosan Kocaeli-Gölcük Fabrikası yatırımları tamamlandı. İstanbul Hasanpaşa Fabrikası ise bugün kullanılmamaktadır. Hurda Hurda, kullanım dışında olan malzemenin posasıdır. Hurda birçok materyali içinde barındırabilir. Hurda türevleri olarak en yüksek değerli olanlar metal türevleridir. Cosplay Cosplay (Japonca: コスプレ "kosupure"), "costume" ve "play" kelimelerinin birleştirilmesi ile oluşturulmuş, "kostümlü oyun" olarak kabaca çevrilebilecek bir kelimedir. Çeşitli aksesuarlar ve kostümler kullanılarak anime ve manga, film, oyun, kitap ve cosplay sanatçısının kendi yarattığı karakterlerin taklit edildiği kostüm ve performans sanatıdır. Genellikle Japonya ve Doğu Asya yapımlarından etkilenilir. Fantezi, drama, büyü, aşk vb. tüm yapımlar cosplay konusu olabilir. Cosplay kostümlerini diğer kostümlerden ayıran fark çizgilerden kurgulanarak hayata geçirilmesi olmuştur. Dolayısıyla kalıpları farklı, malzemeleri apayrıdır. Cosplay dünyanın her yerinde birçok seveni olan eğlenceli, hareketli, sosyal ve bir o kadar da masraflı bir hobidir. Hem kültürel bir birikim hem el becerisi hem de tiyatral yeteneklere sahip olmak başarılı bir cosplay sanatçısı olmak için önemlidir. Cosplayer, cosplay yapan kişilere verilen isimdir. Cosplayerliği meslek olarak yapanlar olmasına karşın hobi olarak yapan insanlar da vardır. Cosplayer bütün bu insanlara genel olarak takılan isimdir. Cosplay çalışmaları kimi zaman sokaklarda kimi zaman alışveriş merkezlerinde kimi zaman da özel stüdyolarda sergilenir. 1998 yılından bu yana başta Japonya olmak üzere pek çok ülkede cosplay kafe adı verilen cosplay sergi noktaları kurulmuştur. Büyük Convention'lar, yani içinde cosplay fotoğraf çekimleri video çekimleri, dans gösterileri, yarışmalar, kareoke, oyunlar, film gösterimleri ve konferans-panel tarzı hizmetler bulunan büyük cosplay festivalleri dünyanın her yerinde yaygınlaşmaktadır. Özellikle Comiket dergi fuarı Japonya'nın en büyük cosplay sergi alanıdır. Ayrıca Amerika'da bulunan San Diego Comic-Con, New York Comic Con ve Anime Expo cosplay'in en çok sergilendiği fuarlarındandır. Avrupa'da ise en çok Paris'te bulunan Japan Expo ve Londra'da bulunan London MCM Expo fuarları bilinmektedir. Asana Asana sanskritce 'duruş' veya 'pozisyon' demektir. Asanalar bir yandan meditasyonda, bir pozisyonda uzun süre rahat oturma yeteneğini geliştirmek için, diğer yanda vücuttaki enerji merkezlerini aktifleştirmek için geliştirilmiştir yoga duruşlarıdır. Asanalar farkındalığı arttırmakta ve bedenin, zihnin, ruhun keşfedilmesi için temeller hazırlamaktadır. Asanalar kemikler, kaslar, eklemler ve iç organlar için yararlı olduğu gibi, sindirim, dolaşım, boşaltım sistemlerini de düzenler. Zihnin ve ruhun güçlendirilmesini sağlar, hoşnutluk, zihinsel berraklık, gevşeklik ve huzur hissi verir. Live at the Budokan Live At The Budokan, Bryan Adams' ın canlı performans albümü. Albüm, Tokyo, Japonya'da 15-16 Haziran 2000 tarihlerinde Nippon Budokan Hall'de canlı olarak kaydedildi. Adams'a grubundan Keith Scott gitarda, Mickey Curry'de bateride eşlik etti. Konser kayıtları CD formatında 15 parçayı kapsar şekilde satışa sunuldu. Konserin görüntüleri ise DVD olarak yayımlandı. Bonus DÃ¼zenleme: Bob Clearmountain DÃ¼zenleme: Chris Potter Aktif yapımcılar: Katsuhito Itagaki, Akitoshi Asazuma Direktör: Kiyoshi Iwasawa YapÄ±m menajeri: Matt Minagawa Asistan DirektÃ¶r: Mika Ikeda Teknik Direktör: Kazuo Hibi Sviçır: Shigeo Shinjo Kamera: Motohiro Nakajima (ÅŸef), Hironobu Mizuta, Katsunori Yokochi, Jun Iwasaka, Akihito Kajiura, Hiroki Oshima, Hiroshi Nishimura Ses: Jun Ishikawa (ÅŸef), Norishige Nojiri, Eri Kartsube, Tomohiro Izumi Video mühendisi: Takeshi Terado (şef), Koji Kuroda, Takuya Hashiba, Hideki Takahashi Video EditÃ¶r: Masahumi Ushiroebisu DVD Yapım menajeri: Jeff Fura (UME) Sevil Berberi Sevil Berberi veya Yararsız Önlem, (İtalyanca: "Il barbiere di Siviglia, ossia L'inutile precauzione") Gioachino Rossini tarafından bestelenmiş 2 perdelik dramma comico janrında bir opera veya melodramatik "opera buffa"dır. Eserin librettosu (Fransız oyun yazarı Pierre Beaumarchais'in komedi oyunu " Sevil Berberi (Le Barbier de Séville)"nden uyarlanarak) "Cesare Sterbini" tarafından İtalyanca olarak yazılmıştır. Bu eserin prömiyeri "Almiviva veya Yararsız Önlem" adı altında 20 Şubat 1816'da Romada Teatro Argentina'da yapılmıştır. Bu prömiyer tam bir başarısızlık ve felaketle karşılanmıştır. Seyirciler eserin oynaması boyunca eseri ıslıklayıp yuhalamışlardır ve sahnede mizansenin değişimlerinde bazı kazalar ortaya çıkmıştır. Seyircilerin tutumu Rosinni'nin rakiplerini tutmuş oldukları profesyonel "yuhacılara"in diğer seyircileri de kendilerini taklit etmeye zorlamada başarılarına yorulmuştur. İkinci geceki sahnelenme ise bunun tümüyle aksi olarak çok tutulmuştur. Acayip bir rastlantı olarak oyunun orijinali olan Fransız komedi oyunu da ayni şekilde ilk performanslarında başarısız olmuş ama sonra çok popüler olmuştur. Çok hızlı beste yapmakla ün almış olan, Rossini bu eseri üç haftadan kısa bir zamanda bitirmiştir. Eserin uvertürü daha önceki Gioacchino Rossini opera eserleri olan "Aureliano in Palmira" ve "Elizabet, İngiltere kraliçesi (Elisabetta, regina d'Inghilterra) adlı opera eserinde de kullanılmıştır. "Sevil Berberi" dünya opera evleri repertuvarlarında bundan sonra devamlı olarak bulunmuştur. Türkce'ye Ulvi Cemal Erkin ve Necil Kazım Akses tarafından tercüme edilmiş ve Türkiye'de ilk sahnelenmesi Ankara Devlet Operası'nda ... olmuştur. OPERA Amerika tarafından hazırlanan Kuzey Amerika'da opera evlerinde en çok sahnelenen 20 opera eseri listesinde 5'inci sırayı almıştır., 1. Sahne: "Dr. Bartolo evi önündeki meydan" Dr. Bartolo'nun evinin bulunduğu meydana, bir fakir öğrenci olan Lindoro ve bir müzisyen grubu gelir ve Rosina'nin penceresi önünde serenat yapmaya başlarlar. Ama içeriden hiçbir yanıt geldiği görülmez. ("Ecco ridente in cielo" - "Gökte kahkahalar var.") Lindoro aslında kıyafet değiştirmiş olan Kont Almaviva'dır; ama öğrenci kıyafetine girmesi, Rosina'nın kendisini parası ve payesi yerine şahsiyeti için sevmesini sağlamak amacıyladır. Kont Almaviva müzisyenlere ödeme yapar ve onlar da oradan ayrılırlar. Kont kendi düşünceleri ile yalnız başına kalmıştır. Figaro girer, ancak Kont saklanır. Figaro kabadayılık ve kendini beğenmişlik içinde bir şarkıya başlar. (Arya: "Largo al factotum della città" - "Şehirde her işi görebilen adama yol açın."). Kont hizmetkarlığını yapmış olduğu için Figaro'yu tanımıştır. Kont Rosina'yla buluşmak için Figaro'nun yardımını ister ve eğer bu buluşmayı organize etmeyi başarırsa Figaro'ya iyi para vereceğini de vadeder. (İkili: "All'idea di quel metallo" - "O sarı madenin düşüncesi"). Birden pencere açılır; Rosina pencereden Lindoro'ya bir pusula atar; ama Dr. Bartolo vasisi olduğu kızı hemen içeri çeker. Figaro, Kont'a bir asker kıyafetine girmesini ve Rosina'nin evine girmek için bir sarhoş taklidi yaparak; Dr. Bartolo'ya bir ordu mensubu olarak onun evinde ikamet hakkı olduğunu bildirmesini tavsiye eder. Bu tavsiyesinden hoşlanan Kont ona epeyce yüklü bir bahşiş verir. 2. Sahne: "Dr. Bartolo'nun evi" Sahne, hayal kuran Rosina'nin Lindoro'nun sesinin güzelliğini düşünürken söylediği kavatina ile açılır.("Una voce poco fa" - "Bir ses hemen şimdi") Rosina Bartolo'yu kurnazlıkla alt etmeye karar verir. Kont'u sadece Lindoro ismi ile bilen Rosina ona bir mektup yazar. Rosina odadan çıkmakta iken Bartolo ve Basilio girerler. Rosina'nin müzik hocası olan Don Basilio Bartolo'ya Kont Almaviva'nın şehirde görüldüğünü ve Rosina ile evlenmek istemesi olasılığı dedikodularını tekrarlar. Bartolo Rosina ile kendi evlenmek niyetindedir ama bu bir sevgi veya diğer hisler nedeniyle değil sadece ona miras kalan parası nedeniyledir. Basilio Kontu aradan çıkartmak için onun hakkında yalan yanlış dedikodular ortaya çıkartmasını tavsiye eder. 'La calunnia è un venticello"- "İftira hafif bir rüzgârdır") Bartolo ve Basilio ayrıldıktan sonra Figaro ve Rosina girerler. Figaro Rosina'ya Lindoro'ya birkac satırlık pusula gönderip onu cesaretlendirmesini söyler; ama Rosina zaten bunu yazmıştır. (İkili: "Dunque io son…tu non m'inganni?" - "Demek ki beni seçtin; beni aldatmıyorsun ya?"). Her şeyden devamlı şüphe eden Bartolo sonunda velisi olduğu kızın özür ve yalanlarından bıkmış olduğunu ve artık aldatılmayacağını ifade eder.("A un dottor della mia sorte" - "Benim gibi doktora karşı".) Evin vekilharcı olan Berta evden çıkarken eve girmeye çalışan, aslında asker kıyafetindeki Kont olan, bir sarhoş askerle karşılaşır. Sarhoştan korkan Berta hemen Bartolo'ya koşup durumu bildirir. Bartolo evinde asker ikamet etmesi yükümlülüğünden muaf olduğunu bildirir ve askere evinden ayrılmasını söyler ama ona laf anlatamaz. Sahte asker Kont, Rosina'ya yaklaşır ve ona Lindoro olduğunu bildirip eline bir pusula verir. Bartolo bu pusulanın verildiğini görür ve Rosina'ya elindeki kağıdın ne olduğunu göstermesini ister. Fakat Rosina'nin eli çabuktur ve Kont'un pusulasını saklayıp yerine bir çamaşırcı listesini Bartolo'ya verir. Bartolo ve sarhoş asker/Kont ile gittikçe yükselen sesle dil dalaşına tutuşurlar. Basilio, Figaro ve Berta da buna katılırlar. Tam bu sırada kopan yaygara şehir muhafızları ve onların nöbetçi komutanının ilgisini çeker ve onlar da Bartolo'nun evine gelirler. Bartolo, Kont'un onlar tarafından tutuklanacağını sanmaktadır. Fakat Kont gizlice ismini verince muhafızlar onu serbest bırakırlar. Buna Bartolo ve Basilio şaşıp kalırlar ve bu Rosina'nin alaylarına konu olur. (I. Perde finalesi: "Fredda ed immobile" - "Soğuk ve kımıldıyamaz."). 1. Sahne: "Dr. Bartolo'nun evi" Kont doktorun evine bu sefer, Rosina'ya yeni şan hocası olacak, Don Alonso kıyafetiyle gelir. Kendinin güya hasta olan Basilio'nun yerini geçici olarak alacağını ve Rosina'yi Kont'tan soğutmaya çalışacağını söyler. Başta Bartolo bundan çok şüphelidir, ama Alonso Rosina'nin Lindoro/Konta gönderdiği pusulayı Bartolo'ya verince onun evine girmesini kabul eder. Müzik dersi sırasında Rosina ("Contro un cor" - " ") şarkısını söyler ve Rosina ve Kont Almaviva/Lindoro/Alonso birbirine olan sevgi hislerinden bahsederler. Bartolo bunlara karşılık Caffariello adlı ünlü hadım şarkıcının ("kastrato") stilinde bir şarkı söyler. Figaro doktoru tıraş etmek için gelir ve onu vasisi ile Kont arasında ortaya çıkıp gelişen sevgiden uzaklaştırmaya gayret eder. Bartolo tıraş için özel porselen kabı getirmek için Figaro'ya üzerinde bütün ev anahtarları bulunan bir anahtarlık verir. Figaro'nun gittiği odadan Doktorun diğer porselen ve çanak çömleğinin düşürülme sesleri duyulmaya başlanır. O sırada beklenmedik bir şekilde Don Basilio da eve gelir. (Beşli: "Don Basilio! — Cosa veggo!" - "Don Basilio! — Ne görüyorum?"). Hasta olduğunu söyleyip evden hemen ayrılması için bir kese para ona rüşvet olarak verilir ("Buona sera, mio signore" - "Beylerim, iyi akşamlar"). Rosina ve Kont Figaro'nun biraz önce eline geçirmiş olduğu anahtarı kullanarak balkon kapısını açıp oradan birlikte evden kaçmaya kararlaştırırlar. Bartolo sonunda bu aldatmacadan haberdar olarak herkesi evinden ayrılmaya çağırır. Sonra şehrin noterine giderek kendisi ve Rosina arasında bir evlilik kontratı hazırlamasını sağlar. Döndüğünde Rosina'ya "Alonso"'nun kendine vermiş olduğu Rosina'nın "Lindoro"ya göndermiş olduğu pusulayı gösterip, onu Lindoro'nun Kont Almaviva elinde bir alet olduğuna inandırır. Berta'nın bu karmaşıklardan canı sıkılmıştır ve evin diğer sakinlerinin kötü davranışlarından şikayete geçer. ("Il vecchiotto cerca moglie"' - " ".) Sahne önce müzikle bir yıldırımlı fırtına oluşunu gösterir. Bu fırtına içinde Kont ve Figaro Bartolo evinin balkonuna bir merdiven dayayıp ellerindeki anahtarla pencereyi açıp içeri girdikleri görülür. Rosina Kont Almaviva'ya kendine Bartolo'nun geri verdiği mektubu gösterip ihanete ve kalp kırıklığına uğradığını açıklar. Kont Almaviva kim olduğunu ona açıklamak zorunda kalır ve böylece iki sevgili yine barışırlar. Kont Almaviva ve Rosina birbirlerine aşk içinde etraflarıyla ilgisiz bakmaktayken, Figaro onları çabuk olup oradan ayrılmaya uyarır. İki kişinin evin on kapısına yaklaştıkları duyulur. Fakat balkona dayalı merdivenden inmeye geldiklerinde merdiveninin oradan kaldırılmış olduğunu görürler. ("Zitti, zitti, piano, piano." - " "). Bartolo merdiveni kaldirip götürmüştşr. Gelen iki kişi Bartolo ve Rosina'yi evlendirmek için gelen Basilio ve noterdir ama Bartolo'nun beklediği zamandan önce gelmişlerdir. Noter eline verilen bir meblağ ile Rosina ve Kont Almaviva'yi evlendirmeye razı olur. Ya kafasına iki kurşun ya da eline verilen bir rüşvet arasında bir seçim verilen Basilio ise rüşvet ve Rosiana ve Almanviva nikâhı için Figaro ile birlikte şahitlik yapmayı tercih eder. İki sevgili nikâh kontratını bir noter ve iki şahit önünde imzalarlar. Bartolo ise çok geç kalmıştır. Fakat Kont Almaviva ve Rosina aşk için evlenmişlerdir; Kont Almaviva'nin yeter serveti vardır ve Rosina'ya mirasla kalan parasını Bartolo'ya vererek onun da gönlünü fazla kırmamış olurlar. Rossini, bu eserin partitur notalarında şu küçük orkestrayı öngörmüştür: Not: "Kat:" satıcı firmanın verdiği katalog numarası. MakÃ³ Makó (Rumence: Macǎu, Yidiş: מאַקאָוו), Macaristan'ın Csongrád ilinin bir kasabasıdır. Macaristan'ın Romanya sınırında yer alır. Macaristan ve Romanya'dan geçen 725 km.'lik Mureş Nehri Makó'dan da geçer. 2015 yılı itibarıyla nüfusu 22,926'dir. Halkın nüfusunun %95,5'i Macarlar,% 0.8 Çingeneler, %0.3 Almanlar, %0.3 Romanyalılar, %0.2 Slovaklar, %0.1'ini Sırplar oluşturur. Halkın büyük bir bölümünün geçim kaynağı tarım olan Makó, soğan ve sarımsak üretimi ile ünlüdür. İlk Soğan üretimi 1500'lü yıllara, ilk sarımsak üretimi de 1700'lü yıllara dayanmaktadır. Şehrin iklim ve toprak yapısı soğan tarımı için Makó'yu ideal bir yer haline getirmektedir. Mureş Nehir'inin çamuru ve yerel kaplıcaları 1961 yılından bu yana kasabanın cazibe merkezlerinden biri olmuştur. 1989 yılındaki siyasi değişiklikler ile birlikte sanayi azalmış ve işsizlik ciddi bir sorun haline gelmişti. Çiftçiler bile büyük zorluklar yaşamışlardır. Kasabada bir sanayi bölgesi kurulması ile gelişen Makó konumunun avantajını kullanıp Avrupa Birliği'nin Güney-Doğu Kapısı olmak istemektedir. Kasabanın yakınında bulunan Makó doğal gaz alanı, Orta Avrupa'nın en büyük doğal gaz sahalarından biridir. Scotia Group tarafından hazırlanan bir rapora göre, gaz hacmi 600 milyar metreküpten fazladır. Makó; Batı Romanya ve Güney-Doğu Macaristan'ı kapsayan, 11. yüzyıldan önce kurulan, Macaristan Krallığı'na bağlı Csanád iline başkentlik yapmıştır. Mustafa Arslan (oyuncu) Mustafa Arslan, (d. 1955, Reşadiye, Tokat - ö. 13 Temmuz 2006, Ürgüp), Tiyatro ve sinema oyuncusu, yazar, yönetmen. 1966 yılında Şehir Tiyatroları’na girdi. Birçok oyunda görev aldı. "Ağustos Böceği İle Karınca" (1992 Akademi Kitabevi En İyi Çocuk Yazını Ödülü), "Kuş Cenneti", "Kargadan Çıktık Yola", "Akıllı Köse", "Oyuncağım Sevgi Olsun", "Keloğlan’ın Fendi", "Yuvasını Kaybeden Ayı" ve "Hoca Nasreddin" isimli çocuk oyunlarının da yazarı olan sanatçı, televizyon için çok sayıda projede çalıştı. Şehir Tiyatroları’nda yönetim kurulu üyeliğinde bulunup, Genel Sanat Yönetmen yardımcılığı yaptı.13 Temmuz 2006 da Ürgüp-Göreme yi gezdiği sırada geçirdiği kalp krizi sonucu yaşamını yitirdi. Kazım Güçlü Kazım Güçlü (d.11 Haziran 1970, Bursa) Türk oyuncu, yönetmen ve sanat yönetmeni. İlk ve orta öğretimini Denizli, Amasya ve Merzifon'da tamamlayan sanatçı, Mersin Üniversitesi Güzel Sanatlar Fakültesi Tiyatro Bölümü'nden 2001 yılında mezun olmuştur. 1990 yılında Bursa Devlet Tiyatrosu'nda oyunculuğa başlayan Kazım Güçlü, halen Çukurova Üniversitesi Devlet Konservatuvarı Oyunculuk Bölümü’nde ""Türkiye’deki Stand-up Uygulamalarına Bir örnek Olarak Cem Yılmaz ve Bu Gösteri Türünün Türk Meddahlık Sanatıyla Karşılaştırmalı Analizi"" konulu tez çalışmasını yaptığı yüksek lisansa devam etmekte ve Bursa Büyükşehir Belediyesi Şehir Tiyatrosu’nda tiyatro sanatçısı olarak çalışmaktadır. 1996 yılında sinema Yönetmeni Thomas Balkenhol’ün davetiyle gittiği Almanya'da, tiyatro ve sinema üzerine incelemelerde bulundu. 2003 yılında Mersin E Tipi Kapalı Cezaevi’nde sahneye koyduğu, hükümlü ve tutukluların rol aldığı, Memet Baydur'un ""Kamyon"" oyunu rejisi, Çukurova Üniversitesi Devlet Konservatuvarı Tiyatro Anasanat Dalı tarafından Yüksek Lisans Reji Dersi Projesi olarak kabul gördü. Özel ve resmi kuruluşlara güzel konuşma ve diksiyon eğitimleri de veren Kazım Güçlü, iyi düzeyde bağlama, temel düzeyde de piyano, perküsyon ve dumbra (Dumbra, Türk Cumhuriyetleri'nde yaygın olarak çalınan saz tarzında bir enstrüman) çalmaktadır. Togavirus Togavirus'lar 50-70 nm büyüklüğünde, tek iplikçikli, RNA ihtiva eden, ikozahedral simetrili, zarflı virüslerdir. Bu familyada Mustafa Demir (asker) Mustafa Demir, Yalovalı Sığırtmaç Mustafa (1918 - 15 Ocak 1987), Türk asker, Makbule Atadan'ın manevi oğlu. 11 yaşında iken Mustafa Kemal Atatürk'ün himayesine aldığı bir çocuk olarak tanınmıştır. Atatürk'le tanışma serüveni gazete haberlerine, öykülere hatta şiirlere konu olmuştur. 1918 yılında Varna civarında doğdu. Annesinin adı Efide, babasının adı Recep’tir. 3 çocuklu ailenin ortanca evladı idi. Ailesi, bütün varlıklarını Bulgaristan'da bırakarak Türkiye'ye gelmiş bir göçmen aileydi. Çocukken Yalova'da sığırtmaçlık (çobanlık) yaparak ailesinin geçimine katkıda bulunmak zorundaydı. 1929 yılında gezinti yaparken yolunu kaybeden devrin cumhurbaşkanı Atatürk ile karşılaşması, bütün yaşamını etkiledi. Kendisine yolu tarif etmiş ve sorularına rahat tavırlarla cevap vermişti. Paşa, bir süre sonra kendisini buldurup yanına getirtti; tanıştığında sıtma olan Mustafa’yı ailesinin onayını aldıktan sonra tedavi ettirdi ve okuttu. Okuma-yazma bilmeyen Sığırtmaç Mustafa, sağlığına kavuştuktan sonra okula gönderildi. Beşiktaş'taki 19. İlkokulu, Işık Lisesi'nin orta kısmını ve Kuleli Askeri Lisesi'ni bitirdi. 1941 yılında Kara Harp Okulu’ndan 1941/B’li Tankçı Teğmen olarak mezun oldu ve Türk Silahlı Kuvvetleri’ne katıldı. Yüzbaşı rütbesindeyken Rıfkiye Hanım ile evlendi. 1954 yılında, Makbule Atadan tarafından manevi evlat olarak kabul edildi. Kızı Tacinur’a ismini Makbule Hanım verdi. Bir süre sonra sağlık sebebiyle orduda Personel sınıfına geçti. Çeşitli askerlik şubelerinde görev aldıktan sonra 1960 yılında kalp rahatsızlığı nedeniyle binbaşı rütbesindeyken emekliye ayrıldı ve ömrünün son yıllarını Yalova’da geçirdi. 15 Ocak 1987'de yaşamını yitirdi ve Yalova’da toprağa verildi. Sığırtmaç Mustafa ile Atatürk'ün karşılaşması 1929 yılının Eylül ayında gerçekleşti. 19 Ağustos'ta Yalova'ya gelen Mustafa Kemal, sık sık gezilere çıkarak yöreyi tanımaya çalışmaktaydı. Bir atlı gezi sırasında yanındakilerle birlikte Balabandere civarında yolunu kaybetti. Termal'e gitmek niyetindeki atlılar, sığır gütmekte olan 11 yaşında çıplak ayaklı bir çobanla karşılaştılar. Sıtma nedeniyle karnı şiş, rengi sarı olan çoban, cumhurbaşkanı Mustafa Kemal'i tanımadı. Sorduğu soruları rahat tavırlarla cevaplandırdı ve yolu tarif etti. Davranışlarını beğenerek kendisine bir miktar para vermek isteyen cumhurbaşkanını reddetti; ancak cebindeki cevizleri alması karşılığında parayı kabul etti. Küçük Mustafa'yı unutmayan Mustafa Kemal, kısa bir süre sonra onu buldurtup yanına getirtti ve himayesine aldı. O devirde kamuoyunda büyük yankı bulan Sığırtmaç Mustafa hikâyesi, Mehmet Selahattin'in bir şiirine konu olmuştur. RuslarÄ±n Paflagonya seferi Rusların Paflagonya seferi, Propontis (Marmara Denizi) ve Paflagonya kıyılarına Ruslar tarafından yapılan bir saldırıdır ve Ruslar ile Bizans İmparatorluğu arasındaki ilk bilinen teması işaret eder. Seferin gerçekleştiği tarih gibi, Rus-Bizans Savaşı (860)'ndan ayrı olduğu inancı da sorgulanmaktadır. Sefer, "Amastrisli Aziz Yorgo'nun Hayatı" isimli hagiografik eserde, Ruslar "herkese barbarlık, acımasızlık ve zulüm ile bilinen insanlar" olarak tanımlanarak belgelenmiştir. Metine göre, Aziz Yorgo'nun (y. 806) ölümünden bir süre sonra doğuya dönüp Paflagonya'yı talan etmeden önce Propontis'e (muhtemelen Konstantinopolis'i hedef alarak) saldırdılar. Amastris şehrine saldırdıklarında Aziz Yorgo'un şefaati sakinlerin baskından sağ kurtulmasına yardım etti. Bu, birçok kişi tarafından Rusların güneydoğu Avrupa'ya göç etmesi hakkında en erken yazılı kayıt olduğu şeklinde ifade edilir. Sonraki ve şüpheli anlatımlara göre Ruslar Paflagonya seferi öncesinde Bizans sınırlarına ulaşmıştır. Yalnızca Rusların Paflagonya seferi öncesinde Bizans sınırlarına ulaşmış olması sonraki ve şüpheli hesaplara göre. Özellikle, 15. Yüzyıl Slav "Sugdaea'lı Aziz Stephen'ın Hayatı", 790'larda Kırım'ı tahrip eden belirli bir Bravlin tarafından yönetilen Rusların istilasını kaydeder fakat bu, çalışmanın antik Yunan düzeltmesinde yoktur. Açıktır ki, "Hayat" isimli eserin tarihlenmesi, Paflagonya seferinin tarihinin çıkarılması için büyük önem taşımaktadır. Maalesef kaynak veya bölümleri 9. veya 10. yüzyıllara çeşitli şekillerde atfedilmiş ve sorun hala çözüme kavuşturulamamış gibi görünüyor. Metni 1893'te yayınlayan ilk kişi olan Vasily Vasilievsky, bunu Diyakoz İgnatios'a (yaklaşık 775 - yaklaşık 848) atfeder. Buna göre, saldırının, İkonoklazm ​​döneminde (842'den önce) meydana geldiğini, özellikle de 825-830 yıllarına dayandığını düşünüyordu. Aleksandr Vasilyev, İmparator Theofilos'un Konstantinopolis'e (yaklaşık 838) bir şekilde ulaşan Ruslara, geçiş izni verdiğine dikkat çeker, Frank topraklarından I. Ludwig'e 839 de yollanan büyükelçi vasıtasıyla, bu Rusların, Annales Bertiniani tarafından tanık olduğu şekilde, baskın o dönemde zaten gerçekleşmiş olduğu varsayımıyla çelişkilidir. Böylece, çalışmanın yazarlığa ve tarihine ilişkin Vasilievsky'nin iddialarını reddetmek üzere, "Hayat"ta tanımlanan Paflagonya seferini 860 yılında Konstantinopolis'e ulaşan baskınla eş tutar. Ancak Constantin Zuckerman, Amastris'in yağmalanmasının 830'lara kadar daha eski bir tarihlendirmeyi sürdürür ve Annales Bertiniani'ın aynı girdisinde kaydedildiği üzere, Rusların Bizans ile barış antlaşması müzakereleri teşebbüsü olarak Rusların Konstantinopolis'e elçiliğini 838 olarak tutar. Diğer bilim adamları, baskının 818 ya da 819 gibi erken bir tarihte gerçekleştiğine inanır. Diğerleri, "Hayat"ı İgnatios'a atfetmeyi sürdürürken ilginç fakat şimdiye kadar ispatlanmamış bir vaka oluşturdular ki, istilanın tanımı 9. yüzyılın ikinci yarısında ya da sonrasında "Hayat"ın içine eklendi ve böylece Rus-Bizans ilişkilerini yansıtıyordu, 860 baskınından sonra, o sırada kaldığı gibi. Daha sonraki üretimindeki aynı Vasiliev'i de içeren diğerleri, "Hayat" kompozisyonunu daha da sonrası bir zaman için tartıştılar ve buna göre Paflagonya baskınını 941 saldırısının yansıması olarak gördüler. Bununla birlikte, işin tek bir 10. yüzyıl el yazması tarafından iletildiği göz önüne alındığında, bu doğrulanamayan bir tahmin olmaktan öte, oldukça basit bir tahmindir. KDE 1 KDE 1, K Masaüstü Ortamı'nın ilk sürümüdür. İki ana sürüm serisi olarak yayınlanmıştır. KDE 2 KDE 2, K Masaüstü Ortamı'nın ikinci sürümüdür. İki ana sürüm serisi olarak yayınlanmıştır. KDE 3 KDE 3, K masaüstü ortamının 3. ana sürümüdür. Bu sürümde KDE'ye Juk, Kopete, Kontact gibi pek çok yeni program eklenmiştir. KDE EÄŸitim Projesi KDE Eğitim Projesi KDE için eğitim yazılımları geliştirilmesi projesinin adıdır. Kontact Kontact, KDE için kişisel bilgi yönetimi yazılımıdır. Bünyesinde e-posta istemcisi, haber okuyucusu (RSS, Atom), takvim, not alma, yapılacaklar listesi gibi özellikleri barındırır. Kontact'ın içinde yer alan her bağımsız bileşen Kontact altında birbirleriyle uyum içinde çalışmaktadır. Bu sayede bileşenler arasında sürükle bırak yaparak randevular organize edebilir ve yapılacak işler düzenlenebilir. Sunucu desteği sayesinde tek bir adımla sunucuya bağlı tüm terminaller izlenebilir ve her bir terminal için yapılacak işler ayarlanabilir. Aşağıdaki programlar Kontact içerisinde gömülü olarak çalışmaktadır. Kontact bünyesinde KMail e-posta istemcisi yer almaktadır. KMail'in başlıca özellikleri şunlardır: Kontact bünyesinde yer alan KOrganizer isimli takvim ve yapılacaklar listesi yazılımının başlıca özellikleri şunlardır: Kontact bünyesinde yer alan KAddressBook adres defteri yazılımının başlıca özellikleri şunlardır: Dragon Player Dragon Player, KDE için bir ortam oynatıcıdır. Kubuntu 8.04'te öntanımlı ortam oynatıcı olarak kullanılmaktadır. C++ ve Qt ile yazılmıştır. Basit bir arayüze sahiptir ve alt yazı desteği sunar. Son kararlı sürümü 2.0.1'dir. Gwenview Gwenview, Linux ve Unix benzeri sistemler için bir resim görüntüleme yazılımıdır. KDE projesi bünyesinde geliştirilmektedir. Gwenview GNU Genel Kamu Lisansı ile yayınlanan bir özgür yazılımdır. Lena Åžamamyan Lena Şamamyan (Arap:: لينا شماميان, Ermeni: Լենա Շամամյան) Ermeni asıllı Suriyeli müzisyen. Şam'da doğdu. İlk konserini 5 yaşında verdi. 2002'de işletme lisansı aldıktan sonra Halep Konservatuvarı'nda Klasik Doğu Müziği üzerine eğitim aldı. Aynı zamanda caz ve Ermeni Müziği üzerinde de çalıştı. 2006'da çıkardığı ilk albümü olan Hal Asmar Ellon'da oryantal müzik ve caz öğelerini karıştıran sanatçı, yine Şam doğumlu olan trompetçi Basel Rajoub ile birlikte çalıştı. 2006 yılında Şamamyan ve Rajoub Ürdün'de Radio Monte Carlo Müzik Ödülü'nü kazandı. Mayıs 2007'de Şamamyan, "Shamat" adlı ikinci albümünü çıkardı. 2008 yılında Avusturya basını tarafından kendisine dünya müziği şarkıcısı dalında beş yıldız verildi ve Arabian Business (Arap İş Dünyası) dergisi tarafından 2011'de Arap Dünyasındaki En Etkili 500 Kişi'den biri olarak seçildi. İlk albümü Hal Asmar El-lon'u 2006 yılında çıkardıktan sonra hayranlarını fazla bekletmeyen sanatçı, 2007'de ikinci albümü Shamat'ı, Türkiye'den Hüsnü Şenlendirici gibi müzisyenlere de yer vererek çıkardı. Levant bölgesinin folk şarkılarına farklı bir boyut getirdiği bu iki albümünün ardından üçüncü albümü Ghazl El Banat'ı da 2013'te yayınlayan Chamamyan, kanuni ve besteci Göksel Baktagir ile Lawnan adlı albümü 2016 yılında yayınladı. Suriye olaylarından sonra yaşamına ve müzik hayatına iltica ettiği Fransa'da devam etmektedir. Hint Okyanusu'ndaki Dağınık Adalar Hint Okyanusu'ndaki Dağınık Adalar () ya da kısaca Dağınık Adalar (), Hint Okyanusu'nda dört küçük mercan adası ve bir büyük adadan oluşan Fransa idaresindeki bölge. Adaların sürekli bir nüfusu yoktur. Yılın çoğu zamanı ıssızdır. Adalar, Juan de Nova Adası, Glorioso Adası, Bassas da India, Tromelin Adası, Europa Adası'ndan oluşurlar. Bu adalar Madagaskar'ın 200 mil doğusunda bulunurlar. Adaların dördü Mozambik Kanalında; Tromelin Adası ise Hint Okyanusu'ndadır. Roy Keane Roy Maurice Keane (10 Ağustos 1971, İrlanda), eski İrlandalı millî futbolcu ve teknik direktör. 17 yıllık kariyerinde Nottingham Forest ve Manchester United formaları giydi. Kariyerini noktalaman bir yıl önce ise Celtic'te boy gösterdi. Baskılı ve hırslı bir orta saha oyuncusuydu. Bu tavrı, onu 1997'den 2005'e kadar Manchester United'ın kaptanı yaptı. Takımının başarılarında büyük pay sağladı. Sunderland'e menajer olduğunda, kulübü ikinci ligin son sıralarındaydı. Ama sonra takım Premier League'e çıktı. Toplam üç sezon Sunderland'de kalan Keane, 2008'in sonunda istifasını ortaya koydu. İngiltere'nin en zengin teknik direktörleri arasında 2. sıradadır. 2002 FIFA Dünya Kupası'nda İrlanda'nın kaptanlığını yapan Roy Keane, ilk antrenmana geç gelmesi üzerine takım koçunun söylediği sözler üzerine kadrodan çıkmak istedi. Sonuçta da 2002 FIFA Dünya Kupası'na hazırlanırken kadrodan çıkarıldı. Takıma dönmesi için yetkililer seferber oldu ancak, takımın teknik direktörü Mick McCarthy bunu kabul etmeyince, İrlanda'nın efsane ismi Roy Keane uçakla evine döndü. Turnuvada gruptan çıkmayı başaran İrlanda da ikinci turda İspanya'ya elendi ve evine döndü. Keane'nin takımda olmaması ülkeyi ikiye böldü. Çünkü Keane'li İrlanda Dünya Kupası öncesi grup elemelerine yenilgisiz gelmişti. Ahmet Ä°svan " Ahmet Vamık İsvan (1923 - 1 Mayıs 2017), Türk tarım uzmanı ve siyasetçi. İstanbul'da Robert Kolej'i bitirdikten sonra ABD'de tarım ve meyvecilik öğrenimi gördü. Türkiye'ye dönüşünden sonra Yalova'ya yerleşerek burada uzun yıllar tarım araştırmaları yaptı. Uzun yıllar Cumhuriyet Halk Partisi (CHP) teşkilatında hizmet verdi, İstanbul Belediye Başkanlığına aday olmadan önce İstanbul İl Yönetim Kurulu Sekreterliği yaptı. CHP adayı olarak katıldığı 1973 seçimlerinde Adalet Partisi adayı Fahri Atabey'e karşı iki katından fazla oy alarak tarihi bir oranla (yüzde 63.6) İstanbul Belediye Başkanlığına seçildi. 1977 yılında fırıncıların fiyat tekelini kırmak halka ucuz, sağlıklı ekmek sağlamak amacıyla halk ekmek fabrikasını kurdu. Aralık 1977'ye kadar bu görevde kaldı ancak tekrar aday gösterilmedi. 12 Eylül döneminde, 1 Mayıs 1977 günü Taksim alanında patlak veren olaylara adı karıştığı savıyla sıkıyönetim mahkemesindeki DİSK davasında yargılandı. Yargılama sırasında Kasım 1980'den Ocak 1983'e kadar yaklaşık 27 ay hapiste kaldı, yargılama sonucu aklandı. Daha sonra Sosyaldemokrat Halkçı Parti'de (SHP) parti meclisi üyeliğinde bulundu (1988-95). Eşi Reha İsvan, 1919'da Mustafa Kemal Atatürk'le birlikte Samsun'a çıkan subaylardan Kemal Doğan'ın kızıdır. Reha İsvan 12 Eylül Dönemi'nde Barış Derneği Davası'nda yargılandı. 1 Mayıs 2017'de İstanbul'da vefat eden İsvan'ın cenazesi Yalova'da defnedildi. Yunanistan SilahlÄ± Kuvvetleri Yunanistan Silahlı Kuvvetleri (Yunanca: Ελληνικές Ένοπλες Δυνάμεις / Elinikes Enoples Dinamis), Yunanistan devletini içten ve dıştan gelebilecek olan tehditlere karşı savunma vazifesini üstlenmiş olan silahlı devlet kuvvetidir. Yunanistan Silahlı Kuvvetleri şu birimlerden oluşmaktadır: Paramiliter kuruluşu olarak Ticari Denizcilik ve Ada Siyaseti Bakanlığı'nın yetkisi altında bulunan Yunanistan Sahil Güvenliği Λιμενικό Σώμα / Limenikό Sóma savaş zamanında Yunanistan Deniz Kuvvetleri'ne yardım eder. Yunanistan'da şu an 18 yaşın üstündeki erkeklere 12 ay zorunlu askerlik uygulanmaktadır. Kadınlar da Silahlı Kuvvetleri'nde hizmet edebilir. Ancak askerlik yapma zorunluluğu bulunmamaktadır. Yunanistan Avrupa Birliği ve NATO'ya üye ülkelerdendir. Ve ISAF (International Security Assistance Force, Afganistan), EUFOR (European Union Stabilization Forces, Bosna) ve Çad, KFOR (Kosovo Force, Kosova) olmak üzere birçok barış koruma gücüne katılmıştır. Ernst Ludwig Kirchner Ernst Ludwig Kirchner (6 Mayıs 1880 – 15 Haziran 1938), Alman dışavurumcu ressam ve grafiker. Kirchner, dışavurumculuğun ortaya çıkmasında büyük etkisi olmuş "Die Brücke" ("Köprü") isimli ressamlar grubunun kurucularından biriydi. I. Dünya Savaşı'na gönüllü olarak katılan sanatçı sağlığının bozulması sebebiyle terhis edildi. 1933 yılında, çalışmaları Nazilerce "dejenere sanat" olarak kabul edildi. Aynı sene 600'den fazla eseri satıldı ya da yok edildi. Ressam 1938 yılında intihar etti. Ernst Ludwig Kirchner, Almanya'nın Aschaffenburg kentinde dünyaya geldi. 1901 yılında, Dresden'de bir teknik üniversite olan Königliche Technische Hochschule'a başladı. Bu enstitüde mimarlık eğitimi alan sanatçı, mimarlıkla ilgili olmayan konularda da dersler aldı. Örneğin serbest resim, perspektif çizme, sanat tarihi gibi konularda okulda çalışma fırsatı buldu. Okuldaki birinci döneminde Fritz Bleyl ile tanışıp yakın arkadaş oldu. Birlikte sanat hakkında uzun tartışmalara girişen iki arkadaş ortak bir radikal bakış geliştirdiler. Ressam, 1903-1904 yıllarında çalışmalarına Münih'te devam etti. 1905'te Dresden'e dönerek okulunu bitirdi. 1905 yılında, Kirchner, Bleyl ile diğer iki mimarlık öğrencisi olan Karl Schmidt-Rottluff ve Erich Heckel'le birlikte "Die Brücke" ("Köprü") isimli ressam grubunu kurdu. Bu olaydan sonra kendini tamamen sanata adadı. Grup olarak yaygın olan geleneksel akademik tarzdan kaçınarak gelecek ile geçmiş arasında bir "köprü" vazifesi görecek yeni sanatsal ifade yolları bulmaya çalıştılar. Hem Albrecht Dürer, Matthias Grünewald gibi eski ustalardan hem de çağdaş avangart hareketlerden etkilendiler. Kendi millî miraslarına sahip çıkma adına, tahta baskıları canlandırmaya çalıştılar. Gruplarının yirminci yüzyılda modern sanatın gelişimi ve Dışavurumculuk akımı üzerinde büyük etkileri oldu. Grup ilk olarak eskiden bir kasap dükkânı olan Kirchner'in atölyesinde buluştu. Bleyl daha sonradan o günü şöyle anlatacaktı: Kirchner'in atölyesi, çıplaklığın ve gündelik ilişkilerin alabildiğine yaşandığı bir mekana dönüştü. Grup olarak çizim yaptıkları seanslarda model olarak çoğunlukla çevrelerindeki insanları kullandılar. Örneğin, Bleyl, modellerinden biri olan o civarda yaşayan on beş yaşındaki Isabella'yı "canlı, güzel, yaşama sevinci dolu, aptal korse modasının oluşturduğu deformasyonlara sahip olmayan, bir ressamın taleplerini tamamen gerçekleştirebilecek özelliklere sahip" olarak tanımladı. Grup çoğunluğunu Kirchner'in yazdığı bir manifesto da yayınladı. Tahta üzerine oyulmuş bu manifesto "çalışmalarında ve yaşamlarında özgürlük isteyen, geçmişe göre daha bağımsız" yeni bir nesli haber veriyordu. Eylül, Ekim 1906'da ilk sergilerini açtılar. Dresden'de açılan bu ilk sergideki temaları çıplak kadın portreleriydi. Kirchner, 1906 yılında Doris Große ile tanıştı. Große, 1911 yılına kadar ressamın favori modeli oldu. 1907-1911 arasında yazlarını Fehmarn adalarındaki Moritzburg'da diğer Die Brücke üyeleriyle birlikte geçirdi. Bu dönemde doğada nü resimleri yaptı. 1911 yılında Berlin'e taşındı. Orada MIUM-Institut isimli bir özel okulda Max Pechstein ile birlikte resim dersleri açtı. Bu dersler başarılı olmadı ve sene sonunda kapandı. Aynı yıl, Erna Schilling ile tanışan Kirchner'in bu beraberliği ömrünün sonuna kadar sürecekti. 1915 yılında çizdiği otoportresinde kendisini henüz orduya katılmamış olmasına rağmen asker olarak betimledi. 1918'de Davos'ta Alpler'deki bir çiftlik evine yerleşti. O dönemde pek çok dağ manzarası çizdi. 3 Temmuz 1919'da Davos'tan yazdığı bir mektupta: "Sevgili Van de Velde bugün bana modern yaşama dönmemi yazmış. Bu benim için söz konusu bile olamaz. Dünyanın tadları her yerde aynıdır, sadece dış yüzeyleri değişir. Burada yaşayan biri modern yaşamdaki birine göre ileriyi görmeyi ve derine gitmeyi daha iyi öğrenir." yazdı. Almanya ve İsviçre'de düzenlediği sergilerle 1920 yılında ressamın ünü arttı. 1923'te Frauenkirch-Wildboden'e taşındı. Kirchner, Almanya'ya son ziyaretini 1925-1926 yıllarında yaptı. 1928 yılında Venedik Bienali'ne katıldı. 1931 yılında ise Prusya Sanat Akademisi'nin bir üyesi oldu. 1933'te Kirchner, Naziler tarafından "dejenere ressamlardan" biri ilan edildi ve Berlin Sanat Akademisi'ndeki görevinden alındı. 1937'de Almanya'daki farklı müzelerde bulunan 600'den fazla çalışması toplatıldı. Bu eserler satıldı ya da yok edildi. Ressam, 1938 yılında, Almanlar'ın Avusturya'yı işgali ve evini kapatmaları sonucunda yaşadığı psikolojik travma sonrası intihar etti. 1913 yılında, ressamın çalışmaları, Amerika Birleşik Devletleri'ndeki ilk modern sanat sergisi olarak da kabul edilen Armory Show'da sergilendi. 1921 yılında ABD'deki müzeler sanatçının eserlerini satın almaya başladılar. Bu işe sonraki yıllarda da devam ettiler. Bu ülkedeki ilk kişisel sergisi Detroit Sanat Enstitüsü'nde 1937 yılında açıldı. Kasım 2006'da Christie's müzayedecisi ressamın "Sokak, Berlin" tablosunu 38 milyon dolara sattı. 2008 yılında New York'taki Museum of Modern Art en iyi çalışmalarından oluşan bir sergi açtı. Yunanistan Kara Kuvvetleri Yunanistan Kara Kuvvetleri (Yunanca: Ελληνικός Στρατός Ξηράς), Yunanistan Silahlı Kuvvetleri'ne bağlı kara kuvvetleri. Yunanistan Hava Kuvvetleri Yunanistan Hava Kuvvetleri (Yunanca: Ελληνική Πολεμική Αεροπορία), Yunanistan Silahlı Kuvvetleri'ne bağlı hava kuvvetleri. Gunnbjorn Ulfsson Gunnbjorn Ulfsson(Gunnbjörn Ulf-Krakuson), 10. yüzyılda yaşamış Norveçli denizcidir. Kuzey Amerika'ya bir geçiş noktası olan Grönland'ı keşfetmiştir. Kuzey Amerika'yı gören ilk Avrupalıdır. Bunda Grönland'ın fiziksel ve kültürel olarak Kuzey Amerika'nın bir parçası oluşu etkilidir. Norveç'ten İzlanda'ya deniz yoluyla seyahati esnasında yakalandığı fırtına nedeniyle gemisi Grönland (Greenland) kıyılarına sürüklenir. Ulfsson bu hadiseyi rapor eder fakat karaya çıkmaz. 10. yüzyıldaki bu keşfi tam tarihiyle M.S. 978 yılında Snaebjörn Galti pekiştirmiş ve adanın tamamı Kızıl Erik tarafından keşfedilmiştir fakat herhangi bir yerleşim kurulmamıştır. David Kross David Kross (Almanca: David Kroß) 4 Temmuz 1990 doğumlu Alman aktör. Krabat ve The Reader filmlerindeki rolleriyle tanınır. Bazı dizilerde bölüm oyunculuklarıyla oyunculuk kariyerine başlamıştır. Ardından Hilfe, ich bin ein Junge ve Adam & Eva filmlrinde küçük rollerde gözükmüştür. Knallhart adlı bağımsız filmde başrolde oynamış ve kariyerinde önemli bir adım atmıştır. Ardından yine küçük bir rolde göründüğü Hände weg von Mississippi filminden sonra yine genç kariyerinde önemli bir yer tutan Krabat filminde başrolde oynamıştır. Ve 2008 yılında tanınmasını sağlayan film olan The Reader filminde başrollerden birini oynamıştır. Kate Winslet ve Ralph Fiennes ile birlikte rol aldığı filmlerde eleştirmenler olumlu yönde yorumlar almış ve bu rol kendisine ödül ve adaylıklar getirmiştir. Broadcast Film Critics Association Awards - Umut Veren Genç Oyuncu - Adaylık Chicago Film Critics Association Awards - Umut Veren Genç Oyuncu - Adaylık Las Vegas Film Critics Society Awards - Umut Veren Genç Oyuncu - Kazandı Kıvrılma Kıvrılma, jeolojide yer kabuğunun içten gelen etkenlerle dalgalı bir biçim almasına verilen ad. Kıvrılma, başlıca "kıvrım dağları"nın oluşmasında etkilidir. Orojenik hareketler sırasında tortul tabakaların esnek olanları kıvrılır. Bu şekilde kıvrım dağları oluşur. Himalayalar, Alpler ve bu dağların Türkiye'deki uzantıları olan Kuzey Anadolu Dağları ile Toroslar bu şekilde oluşmuş kıvrım dağlarına en güzel örnektir. Orojenik hareketler sırasında yer kabuğunun sıkışan bölümlerinden kubbe şeklinde olanlarına antiklinal adı verilir. Tekne biçiminde çukurlaşan bölümlere ise senklinal adı verilir. Tortul tabakaların sert yapıda olanları orojenik hareketlerdeki yan basınçlar sırasında kırılır. Bu şekilde oluşan kırıklara fay adı verilir. Bu kırıkların kenarında yer alan ve yükselen bloğa horst (çöküntü tepesi), çöken bloğa ise graben (çöküntü hendeği) adı verilir. Horst oluşumlarına kırık dağları adı da verilir. Graben çukurları akarsuların taşıdığı malzemelerle doldurulduğunda ovalar oluşur. Snaebjörn Galti Snaebjörn Galti, Norveçli denizcidir. Gunnbjorn Ulfsson'un Grönland adasının varlığını keşfetmesinden sonra adaya ilk ayak basan Norveçlidir (MS 978) fakat adada herhangi bir yerleşim kurmamıştır. Takipçisi yine bir denizci olan Kızıl Erik ise adada bir koloni kurulmasına önayak olmuştur. Stirling Köprüsü Muharebesi Stirling Köprüsü Muharebesi İskoçya Bağımsızlık Savaşı içinde 11 Eylül 1297 tarihinde Forth Nehri üzerindeki Stirling Köprüsü'nde William Wallace ve Andrew Moray komutasında 2.300 askerli İskoç ordusunun 6. Surrey Kontu John de Warrene ile Hugh de Cressingham komutasındaki 10.000 askerli İngiliz ordusuna karşı galip geldikleri bir muharebedir. İngilizlerin İskoçlara uyguladığı zalim idare dolayı İskoç William Wallace ve yandaşları çeşitli İngiliz garnizonlarına baskınlar düzenleyip bu dağınık garnizonları birer birer imha etmeye başlamışlardı. Bu baskınlar İskoçya'yı elegeçirmiş olan İngiliz'lerin hiç hoşlarına gitmedi. Bir çapulcu sürüsü olarak gördükleri İskoçlara karşı harekete geçip onlara bir ders vermek istediler. Bu gelişmeler üzerine İngiltere Kralı 1.000-3.000 arası ağır süvari, 15.000-50.000 ile piyadeden oluşan bir istila ordusu hazırlayıp bu orduyu İskoçya üzerine göndermişti. İskoç soylular birleşip 300 atlı ve 10.000 piyadeden oluşan bir ordu toplayabilmişlerdi. İngiliz ordusu komutanı olan 6. Surrey Kontu John de Warenne 1298'da İskoç asillerinin ordusuna karşı çok kolayca Dunbar Muharebesi'ni kazanmıştı. Bunun için İskoç asilleri ordusunu küçümsemekte ve bu orduyu hemen tepelenebilecek bir eşkıya güruhu olarak görmekte ve bu ön yargıları dolayısıyla İskoçların gücünü görememekte idi. İskoç ordusu komutanı William Wallace ise iyi düşünen bir komutandı. Ordusunun piyade güçlerine, her askerin kendine 2 adam boyu ucu sivri kazıklardan bir mızrak yapmasını emretmişti. Bu silahla donanmış piyade güçleri antik Helenistik orduların "falanj" taktiğine benzemekteydi. Küçük ordusunu disiplin altına almış ve iyi eğitip talim ettirmişti ve küçük İskoç ordusu artık "Dunbar"'daki disiplinsiz tecrübesiz ordu değildi. İki ordu Forth Nehri üzerinde bulunan Stirling Köprüsü'nün iki yanında karşı karşıya geldiler. Köprü dardı ve sadece iki atlı yan yana geçebilecek genişlikteydi. İskoçlar köprünün kuzey tarafında bulunan daha yüksek arazide saf tutmuşlar ve köprünün iki yanında bulunan düzlük ama ıslak bataklıklı araziyi kontrol eden bir pozisyon almışlardı. İngiliz ordusuna Irvıne'da teslim olduktan sonra katılmış olan bir İskoç şövalye olan Sır Richard Lundie süvari birlikleri ile nehrin biraz yukarısında bulunan ve 60 atlının yan yana geçmesini sağlayabilecek bir sığ nehir geçme yerine İngiliz süvari gücü ile gidip İskoç ordusu süvariler ile arkadan sarma planı teklif etti. Fakat İngiliz ordusunun komutanlarından biri olan ve İngiliz Kralı II. Edward'ın İskoçya'da hazinedarlığını yapan Hugh de Cressingham bu planın savaşı daha da uzatacağını ve bunun da ekstra hazine masrafı çıkaracağını ileri sürerek bu planın rededilip daha basit bir plan uygulanmasını istedi. İngilizlerin daha basit planı İngiliz komutanı İngiliz soylusu 6. Surrey Kontu John de Warenne tasarladı. Sayıca ve ekipmanca İskoçlardan çok daha üstündüler ve bu plan bu üstünlüğün ağır basmasına dayanmaktaydı. Bu muharebe planına göre önce "uzun yay"la donanmış Galli ve İngiliz okçular rakip orduyu oklayıp zayıflatacaklardı. Sonra ağır süvari birliği hızla bir genel taarruza geçip karşı taraf piyade gücünü biçecekti. Son olarak da Ingilizler piyadelerle hücum edilip rakip ordu askerlerini tek tek yok edecekti. İskoçların sayısı az olduğu için çok iyi bir taktik uygulamaları gerekiyordu. Plan şöyle idi: İngiliz ordusunun büyük bir kısmının köprüden geçip köprü önünde bir köprübaşı kurmalarına izin verilir görülecekti. Bu geçiş sırasında İskoç ordusu, İngiliz ordusunun büyük bir kısmının nehri geçmesini bekleyecekti. Ama sonra İngiliz ordusunun kuzeye doğru yayılmaya fırsat verilmeyecekti. Onun için İngiliz ordusunun büyük bir kısmının köprüye geçip kuzeyde bir köprübaşı kurmasından sonra İskoç ordusu bütün gücüyle hızla taarruza geçecekti. Bu taarruzun bir hedefi köprüye hücum edip bu köprüden diğer İngiliz askerlerinin geçmesini önlemekti. Diğer hedefi ise köprüyü geçmiş ve köprünün kuzey ucunda bir köprübaşı kurmuş olan İngiliz ordusu grubuna hücum edip bu İngiliz ordusu grubunun tamamiyle ortadan kaldırılmasıydı. İskoç piyadeleri tedirgindi. Bunun için askerlerine moral verecek bir hitap gerekliydi. William Wallace şu konuşmayı yaptı: "Bugün burada zalimliğe baş kaldıran ülkemin ordusunu görüyorum. Bugün savaşırsanız savaşta ölebilirsiniz eğer savaşmayıp eve giderseniz yaşarsınız ama bir süreliğine. Biz burada özgür adam olarak savaşıyoruz." dedikten sonra İskoçlar yüreklendi. İskoçlar muharaebenin başladığı 11 Eylül sabahı saf tuttukları yüksek araziden büyük bir disiplinle ayrılmayıp İngiliz ordusunun köprüyü geçmesini beklediler. İngiliz ve Galli birçok okçu sabah erkenden köprüyü geçmişlerdi; ama İngiliz Komutan De Warenne geç kalktığı ve o olmadan ok hücumuna başlamamak için tekrar eski hatlarına geri çağrıldılar. De Warenne kalktıktan sonra yine İngiliz ordusu yavaş yavaş köprüyü geçmeye başladı. İki İskoç komutanı askerlerine İngiliz askerlerinin köprüyü geçmeden hücuma başlamamaları için emir vermişlerdi ve yeni disiplinli ordu bu emire uymaktaydı. İngiliz ordusunun birkaç yüz ağır süvarisi ve 5.400 askerlik piyade gücü köprüyü geçip bir köprübaşı kurmaya başladıkları sırada İskoç komutanlar İskoç ordusuna hücum emri verdiler. Iskoçlar yüksek araziden aşağı doğru hızla hücuma geçtiler. Uzun mızraklı bir grup İskoç piyadesi çok geçmeden köprüyü kontrol altına aldı. Köprü çöktü ve köprüyü daha geçememiş İngiliz ordusundan geride kalanların, özellikle okçuların, köprüyü geçmesi imkânsiz hale geldi. Bu, köprüyü geçmiş olanların da geri dönmesine engel oldu ve köprüyü geçmiş olan İngiliz ordusu bir kuşak içinde kalmış oldu. İskoçlar köprüyü geçmiş olan Hugh de Cressingham komutasındaki ağır süvariler ve 5.400 kişilik piyade ordusu üzerine de hücuma geçmişlerdi. Köprünün yakındaki ıslak batak arazi ağır süvarinin manevra kabiliyetini imkânsız yapmıştı. Piyadeler ise daha yüksek araziden hızla taarruza kalkan uzun mızraklı İskoç piyadelerine karşı pek savunmasız kaldılar. Böylece köprünün kuzeyinde bir kuşak altında kalan İngiliz ordusu İskoçlar tarafından parçalara bölünüp erittildiler. Bu tuzak içinde kalmış olan Hugh de Cressingham dahil köprüyü geçen çoğu Galler ülkesi asıllı asker olan İngiliz ordusu grubu, güneyde bulunan ve köprüyü geçemeyen yoldaşlarının gözü önünde tümüyle imha edildiler. Ancak köprü enkazıni geçebilen veya üzerindeki zırhları bir kenara atıp kendilerini suya atıp karşı sahile yüzen birkaç piyade kurtulabildi. İngiliz ordusunun komutanı De Warenne ile birlikte köprünün güneyinde kalan kısmı hala savaşa hazır beklemekteydi ve bunlar arasında savunma için çok güçlü okçular bulunmaktaydı. İngiliz komutan, kalan ordu ile Forth Nehri'nin güney yakasında tutanabilirdi ve İskoç ordusunun bu kıyıya geçip güneye inmesini önleyebilirdi. Fakat komutan De Warenne'in morali çok bozulmuştu. İskoç ordusunun böyle disiplinli bir taarruz yapabileceğini hiç ummamıştı. Köprüyü geçip kuzeye geçen ordusunun İskoçlar tarafından imha edilmesini ve İngiliz ordusunun kumandanlarından biri olan Hugh de Cressingham'ın öldürülüşünü hiçbir şey yapamadan nehrin karşı yakasından seyretmek zorunda kalmışti. "Marmaduke Tweng" adlı Yorkshire'dan gelen bir İngiliz şövalyesinin köprü enkazı üzerinden kaçıp geri gelmesinden sonra köprünün tümuyle yıkıp geçilmez hale getirilmesine emir verdi. Sonra da ordusu ile güneyde Berwick'e doğru çekildi. Böylece Stirling Kalesi'nde bulunan İngiliz garnizonu geride yalnız bırakmış oldu ve İskoçya'nın güneyinde bulunan Aşağı İskoçya arazileri de Wallace'in ordusunun işgaline açık bıraktı. İskoç asıllı "James Stewart" ve İskoç Lennox Kontu Maol Choluim I, İngiliz ordusuna kendi ordularıyla destek sağlamakta idiler ve Stirling Köprüsü'nun güneyinde kalan Ingiliz ordusu ile birlikteydiler. Wallace ve Morey kumandasındaki İskoçların Stirling Köprüsü'nü geçen İngiliz ordusu kısmını imha etmesini şahsen gözlemişler ve bu Ingiliz mağlubiyetinden hiç hoşlanmamışlardı. Yeni bir kararla taraf değiştirip İngilizlere destek vermekten vazgeçtiler. James Stewart ve İngilizlere destek veren diğer İskoç asilleri, bir bataklık arazi olan "The Poiws" mevkiinde İngiliz ordusuna erzak ve malzeme sağlayan araba grubuna pusu kurarak bütün malzeme ve erzağı kendi ellerine geçirdiler. İngiliz tedarik grubuna dahil olan ve pusudan kaçmaya çalışan birçok İngiliz ordusu askerini de öldürdüler. Stirling Köprüsü'ndeki çatışmalar sırasında Wallace ile birlikte İskoç ordusu komutanı olan Andrew Moray ağır yaralanmıştı ve çok geçmeden bu yaralarından dolayı öldü. İskoçların İngilizlere karşı başkaldırma hareketinin liderlerinden olan Andrew Moray'in ölümü İskoçlar için büyük bir kayıp oldu. İngilizler barış istemek zorunda kalmıştır. Ancak yine Wallace agresif tavrını sürdürerek barışı kabul etmeyip İngiltere'nin York şehrini işgal etti. Wallace Robert Bruce tarafından 'Şövalye Ve İskoçyanın Kurtarıcısı' ilan edildi. 1995'te vizyona giren ve Wallace'in hayatını anlatan Braveheart adlı filmde güya "Stirling Köprüsü Savaşı" gösterilmektedir. Fakat bu filmde gösterilen muharebe gerçek muharabeye hiç benzememektedir. Özellikle bir köprünün başında bir bataklık arazide çatışma sahnelerini filme çekmek imkânsız olduğu için, filmde gerçekte çok önemli rol oynayan köprü bulunmamaktadır. Filmde gösterilen askeri taktikler gerçekte "Sterling Köprüsü Muharabesi"'nde değil de daha sonra olan Bannockburn Muharebesi'nde uygulanmıştır. Bu muharebeyi daha detaylı ve gerçekçi olarak inceleyen roman, Robin Young tarafından yazılmış "Requiem" adlı eserdir. Cassiopeia A Cassiopeia A (Cas A), Kraliçe takımyıldızı bölgesinde bulunan süpernova kalıntısı ve 1 GHz.'de 2720 Jy akı ile gökyüzünün en parlak gökbilimsel radyo kaynağı. Süpernova, Samanyolu'na 11,000 ışık yılı (3.4kpc) uzaklıkta oluşmuştur. Süpernovadan uzaklaşan bulut ve malzeme, şu an yaklaşık olarak 10 ışık yılı (3.1 kpc) mesafeye ulaşmıştır. Radyo parlaklığı çok berrak olmasına rağmen optik olarak çok soluktur ve ancak uzun süreli pozlama fotoğraflarında görülebilir. Cas A, "Third Cambridge Catalogue of Radio Sources"'da 3C461 ve "Green Catalog of Supernova Remnants"'da da G111.7-2.1 olarak geÃ§mektedir. Genişleyen kabuğun sıcaklığı yaklaşık olarak 50 milyon derece Fahrenheit (30 megakelvin) olarak hesaplanmaktadır ve saatte 10 milyon mil'den daha fazla bir hızla yol almaktadır. Chandra X-ışını Uzay Teleskopu'nun, kalıntıyı 1 milyon saniye pozlayarak elde ettiği görüntüler, şaşırtıcı detaylar ortaya çıkartmıştır. Bunların başında, şimdiye kadar varlığı bilinmeyen jetler geliyor. Bu jetler silikon iyonlarını ortaya çıkarmak için özel işlem görmüş fotoğraflarda daha belirgin. Jetlerin silikon atomları bakımından böylesine zengin olmasına karşılık fazlaca demir içermemeleri, patlamanın hemen başında oluştuklarını düşündürüyor. Aksi halde, ölen dev yıldızın merkez bölgelerinde birikmiş demirle dolu olmaları gerekirdi. Fotoğraflarda, merkezin çökmesiyle oluşan ve hâlâ saniyede 10.000 km hızla yayılan şok dalgasının sınırı yakınlarında izlenen parmak biçimli parlak mavi yapılarsa, neredeyse tümüyle gaz halindeki demirden oluşuyor. Demir, yıldızın sıcak merkezindeki son füzyon durağı. Süpernova sırasında bir şekilde jetlere dik olarak püskürtülmüştür. Görüntülerin merkezinde izlenen parlak kaynağın, çökerek süpernovayı tetikleyen ve son derece yoğun bir nötron yıldızı haline gelen merkez olduğu sanılmaktadır. Bu nokta saniyede 330 km hızla süpernova kalıntısının merkezinden uzaklaşmakta. Belli ki, patlama asimetrik olmuş ve çöken merkeze bir doğrusal hareket de sağlamış. Ancak hareketin yönü, gökbilimcileri şaşırtmaktadır. Hareketin normalde jetlerle aynı düzlemde olması beklenirken, onlara dik bir yönde. Dahası, atarca diye bilinen hızlı dönüşlü nötron yıldızlarının tersine sakin görünümlü bu soluk nötron yıldızı, kutuplarından ışınım püskürtür görünmüyor. Araştırmacılar Cas A'yı oluşturan patlamayla püsküren jetlerin, gama ışını patlamalarına yol açtığı düşünülen çok daha güçlü "hipernova"larda ortaya çıkan jetler kadar enerjik olmadıkları görüşündeler. Süpernova, patlama sırasında son derece güçlü bir manyetik alan oluşturmuş ve yüklü parçacıklardan oluşan jetler, bu manyetik alanca hızlandırılmış görünüyor. Ancak bu manyetik alanın daha sonra atarca rüzgarı bulutsusu diye adlandırılan ve yüksek enerjilerde hareket eden mıknatıslanmış elektron bulutlarının oluşmasını baskıladığı düşünülmektedir. Cassiopeia A, bundan yaklaşık 330 yıl önce patlamıştır. Bu süpernova kalıntısı bu güne kadar Samanyolu Gökadası'nda bilinen en genç kalıntıdır. Bu kalıntının incelenmesi gökbilimcilere bir patlamanın nasıl oluştuğuna dair yeni bilgiler sağlayacak, açığa çıkan ağır elementlerin yıldızlararası gazı nasıl beslediğini ve patlamayla oluşan şok dalgalarının yeni yıldız oluşumlarını nasıl tetiklediğini gösterecektir. Cassiopeia A'nın ilk görüntülerinde, daha önce görülmemiş yapılanmalar ve ayrıntılar göz önüne çıkmıştır. Gözlemlerden 8 yıl sonra, bilim insanları, bu kalıntının patlamadan sonraki dönemde, zaman içindeki değişimini bir vidyo görüntüsü haline getirebiliyorlar. Bu boyutlandırmayı yapan ekip vidyodaki hareketlerden patlama sonucu saçılan maddenin kaçış hızını ölçebilmişlerdir. Ayrıca bu buluntunun bugünkü kabul edilen teorik modellemelerden daha yavaş olduğunu açığa çıkarmışlardır. Ekibin görüşüne göre patlamadaki bu gizemli kayıp enerji kozmik ışın ivmelenmesidir. Ekip bu süpernovadaki enerjinin %30'unun, yüklü parçacıkların kozmik ışın ivmelenmesiyle kaybolduğunu ve bu parçacıkların devamlı bir şekilde yer atmosferini bombardıman ettiğini göstermişlerdir. Cassiopeia A bulutsusu giderek soluklaşıyor sanılırken Spitzer kızılaltı uzay teleskopu, bulutsunun merkezindeki nötron yıldızının 50 yıl önce bir patlama daha geçirdiğini belirlemiştir. Bu gizemli patlamanın ışığı yayıldıkça çevredeki toz bulutunu ısıtmakta ve kızılaltı dalgaboylarında ışımasına yol açmaktadır. Roguy Méyé Roguy Méyé (d. 7 Ekim 1986, Moanda), forvet mevkiinde görev yapan Gabonlu futbolcudur. Méyé, futbola amatör olarak doğudğu şehrin takımlarından olan AS Mangasport'ta başladı. 2002 yılında profesyonel oldu ve bu takımla üç "Gabon Ligi" bir de "Gabon Kupası" şampiyonluğu yaşadı. Méyé 5 Temmuz 2007 tarihinde "Macar Birinci Ligi" ekiplerinden Zalaegerszegi TE ile beş yıllık sözleşme imzaladı. İlk sezonunda Zalaegerszegi ligi 7. sırada tamamlarken Méyé, 21 maçta forma giyip 10 gol attı. Méyé, 2008-09 sezonunun ilk döneminde de burada oynadıktan sonra, 12 Ocak 2009 tarihinde yaklaşık 1 milyon € karşılığında Ankaraspor'a transfer oldu ve yeni kulübüyle 3,5 yıllık sözleşme imzaladı. Mavi beyazlı kulüpteki ilk maçına 3-0 kazanılan 23 Ocak 2009 tarihli Konyaspor karşılaşmasında çıkarken, bu maçta yirmibeş dakika oynadı. Ankaraspor'un Méyé'nin transfer taksidini eski takımına ödememesi sonucunda başkent ekibi FIFA'lık oldu. Ancak daha sonra Ankaraspor'un transfer taksidini yatırmasıyla Méyé sorunu çözüldü. Méyé, ligin 27. haftasında Eskişehirspor ile yapılan maçta gördüğü kırmızı kartın ardından "PFDK" tarafından 2 maç oynamama cezası aldı. Kulübünün "Tahkim Kurulu"'na yaptığı itiraz sonucunda cezası 1 maça indirildi. Cezasının kaldırılmasıyla bir gün sonraki Türkiye Kupası yarı final ikinci maçında Beşiktaş karşısında gol atmasına rağmen takımının finale çıkmasını sağlayamadı. Méyé, ligin 29. haftasında ise deplasmanda Galatasaray ile oynananılan maçın son dakikasında attığı golle takımının bir puanı kapmasında büyük rol oynadı. Yine bu gol Gabonlu futbolcunun Süper Lig'deki ilk golü oldu. Méyé, 2009-10 sezonunun başında Ankaraspor'la 4 maça çıkıp 1 gol attıktan sonra, takımının "PFDK" kararlarıyla bir alt lige düşürülmesinin ardından, mavi beyazlı futbolculara tanınan 15 günlük transfer süresi içerisinde MKE Ankaragücü'ne sezon sonuna kadar kiralandı. Çıktığı ilk maç olan Karşıyaka SK Türkiye Kupası müsabakasının henüz 24. saniyesinde gol atarak Ankaragücü'nün en erken gol atan futbolcusu olarak kulüp tarihine geçti. Méyé on gün sonraki Kasımpaşa SK maçında ise attığı son dakika golüyle takımına 1 puan kazandırdı. Gabonlu futbolcunun sözleşmesi 1 Şubat 2010'da yönetim tarafından feshedilmiştir. 2010-2011 sezonu ortasında, ara transfer döneminde Paris FC takımına gitmiştir. Tuzlu su timsahı Tuzlu su timsahı ("Crocodylus porosus"), timsahgiller (Crocodylidae) familyasından 400 – 1360 kg arası bir ağırlığa sahip bir timsah türü. Uzunlukları 4 ile 5,1 m arasında değişebilir. Oldukça yaşlı erkekler 6 m ve üstüne çıkabilmektedirler. Dişiler ise erkeklerden daha küçüktür. Vücut uzunlukları 2,1 - 3,5 m arasında değişir. Kaydedilen en büyük dişi 4,2 m uzunluğa sahiptir. Ağırlıkları ise 450 kg civarındadır. Şu ana kadar ölçülmüş en büyük birey 7,2 m uzunluğa sahiptir. Ağırlığının ise ölçümler sonucunda 1,2 ton olduğu görüldü. Fotoğrafı çekilen bir timsahın kafatası gerçek ölçülere çevrilmeye çalışıldı ve bu bireyin 7,6 m olduğu tahmin edildi fakat ölçüm yapılamadığı için bu kanıtlanamadı. Kafatasının uzunluğuna bakılarak bir timsahın uzunluğu ölçülebilmektedir. Tabii ki yaklaşık olmak koşulu ile. Çünkü araştırmalar özellikle "Crocodylus" cinsi timsahların vücut uzunluğunun kafatasının 8 katından biraz daha büyük olduğunu gösterdi. Okyanusya'da bulunan bu timsah türü geniş bir besin yelpazesine sahiptir. Daha çok pusu kurarak avlanır. Buna rağmen hızlı bir avcıdır. Suda saatte 15-18 mil (24–27 km) hızla ilerleyebilir. Bir süper avcı olan tuzlu su timsahı, böceklerden amfibilere, diğer sürüngenlerden balıklara kadar her şeyi avlayabilir. Maymun, kanguru, yaban domuzu, kertenkele, dingo, kuş türleri, su bufalosu, gaur, köpekbalığı, hatta insan avladığı canlılara örnektir. Sığır, at, su bufalosu ve gaur ise daha çok iri erkeklerin hedefirdir. Amanda Coetzer Amanda Coetzer (22 Ekim 1971'de Hoopstad, Güney Afrika'da doğmuştur) Güney Afrikalı en başarılı kadın tenis oyuncusudur. Coetzer 1988 yılında profesyonel olmuş ve 2004 yılında tenisi bırakmıştır. İlk üst düzey tekler başarısını 1993 yılında Melbourne'de ve ikincisini de yine aynı yıl Tokyo'da kazanmıştır. Coetzer, 1992 yılında dünya kadınlar sıralamasında ilk 20'ye girmiş ve sonraki 10 yıl boyunca pozisyonunu korumuştur. Düzenli olarak kendinden daha üst sıradaki rakiplerini yenerek ününü geliştirmiş ve 1997 yılında Dünya Sıralamasında 3. sıraya yükselmiştir. Birçok üzdüren galibiyeti ve küçük boyu dolayısıyla kendisine "Küçük Katil" lakabı takılmışıtır. 1995 yılında Kanada Açık Tenis Turnuvası'nda Coetzer, dünya sıralamasında ilk 5'te yer alan üç oyuncuyu yenmeyi başardı; Steffi Graf (1.), Jana Novotná (4.) ve Mary Pierce (5.) - finalde ise Monica Seles'e kaybetmiştir. Graf'ın yenilmesi 32 maçlık bir yenilmezlik serinin de sonu olmuştur. 1996 yılında Avustralya Açık'ta Coetzer, Grand Slam'de yarı finale ulaşan ilk Güney Afrikalı bayan olurken, burada Anke Huber'e üç sette kaybetmiştir. 1997 yılı Coetzer'in kariyerindeki en başarılı sezon olmuştur. Avustralya Açık yarı finaline üst üste iki yıl ulaşması ile dördüncü turda Dünya sıralamasında 1. sırada yer alan Graf'ı yenmiştir. Daha sonra Graf'ı ikinci defa Berlin'de çeyrek finalde yenmiştir, üstelik Graf'a kariyerinin en ağır yenilgisini 56 dk.da 6-0 ve 6-1 lik setlerle tattıtarak... A = did not participate in the tournament. SR = the ratio of the number of Grand Slam singles tournaments won to the number of those tournaments played. Proton Tiara Proton Tiara, Proton tarafından 1996-2000 yılları arasında üretilen küçük sınıf otomobil modelidir. Araç Citroën ortaklığı ile geliştirilmiş olup Citroën AX temellidir ve bu yüzden yalnızca Malezya'da satılmıştır. Kirchner Milyarder (film) Milyarder, 1986 Türkiye yapımı Kartal Tibet'in yönettiği komedi dram sinema filmidir. Film Türkiye'nin küçük ilçerinden biri olan Mesudiye'deki tren istasyonunun amiri Mesut'un Millî Piyango'dan büyük ikramiye kazanması ile birlikte çevresinde gelişen olayları anlatmaktadır. Filmde Türk sinemasının bilinen kişilerinden Şener Şen, Adile Naşit, Münir Özkul, Tuluğ Çizgen, Müge Akyamaç, Uğur Yücel ve Ergun Köknar gibi isimler vardır. Film, Sapanca tren istasyonunda çekilmiştir. 1980'li yıllarda milli piyango'dan yüksek ikramiye kazanan kişilerin kendilerini gizleme yöntemlerini ilham alan film için ilk girişimler 1985 Şubat'ta başladı. Adapazarı, Körfez, ve Sapanca İstanbul'a yakın olmaları sebebiyle aday bölgelerden biriydi. Gerek çevresinin uygunluğu gerekse Sapanca belediyesinin film için yakın temaslardan bulunması sonrası Sapanca seçildi. Sapanca belediyesinin film ekibi ve oyuncular için özel bir tesis tahsis etmesinden kısa süre sonra 1985 mayısında filmin çekimlerine start verildi. Filmin çekimlerine çoğunlukla öğleden sonra başlanıyor bazı bölümler gecenin geç saatlerine kadar sürüyordu. Oyuncuların bir kısmı İstanbul'a bir kısmı da Adapazarı'na evlerine veya yakınlarının yanına trenle gittikleri için birçok bölüm gecikmeli çekilmiştir. Sapanca tren istasyonu lojmanı film nedeniyle yaklaşık 20 gün film ekibine tahsis edilirken istasyonda çalışan gerçek istasyon şefi yıllık izne ayrılmış yerine lojmanda kalmayan bir memur görevlendirilmiştir. Filmde gerçek istasyon şefine ait eşyalar kullanılmış mümkün olduğunca doğal yapıya bağlı kalınmıştır. Filmin rüya sahneleri (Mesut karakterinin rüyasında trende bileti almak isteyenler tarafından saldırıya uğraması) Adapazarı-Sapanca arasında çekilmiş, bu sahnelerde ve boş tek vagonlu trenler kullanılmıştır. Filmde bazı oyuncular film ekibine tahsis edilen tesiste kalmıyorlar akşam saatlerinde trenle İstanbul'a dönüyorlar bir sonraki günde öğleye doğru yine trenle Sapanca'ya geliyorlardı. Özellikle yaşanan geç kalmalar nedeniyle yönetmen Kartal Tibet birçok oyuncuyu bu konuda uyarmıştır. Film için toplam 2 defa bir haftalık dinlenme süresi planlanmıştır. Uzun Yol Şarkıları Uzun Yol Şarkıları, Gülben Ergen'in 3 Nisan 2009'da yayınlanan akustik tarzda yedinci stüdyo albümü. Albümün ismini ise Ergen'in hayranları belirledi. "Uzun Yol Şarkıları", "İçimden Geldiği Gibi", "İçimdeki Sesler", "Gülben Ergen Akustik" başlıklarını Facebook’taki sayfasında oylamaya açan sanatçı; hayranlarının açık ara beğendiği "Uzun Yol Şarkıları"nı albümünün ismi yaptı. Taşkın Sabah'ın yönetmenliğini ve aranjörlüğünü üstlendiği, Mazhar Alanson'dan "Tam Ortasındayım", Bülent Ortaçgil'den "Bu Su Hiç Durmaz", "Çok Güzel Hareketler Bunlar" adlı TV programından tanınan Oğuzhan Koç’tan "Giden Günlerim Oldu", Fettah Can’dan "Üzgünüm", "Söz" ve "Eskiden Olsa", Gökhan Şahin’den "Kördüğüm" ve son olarak Pınar Çubukçu’dan "Çilekli" ve "Bir Şans Daha" adlı şarkıların yer aldığı albüm, tam bir uzun yol albümü oldu. Gülben Ergen, albümünün tanıtım konseri için 8-9 Nisan’da BKM’de sevenleriyle buluştu!. Konser Durance firması tarafından hazırlanan yüzlerce tarçın ve sandal ağacından üretilen kokulu tütsüler ve özel tasarım mumlar eşliğinde yapıldı. Mudo’nun muhteşem dekoruyla BKM Sahnesinde çok değişik bir ambiyansta gerçekleşen konserin diğer bir sürprizi Gülben Ergen-Mazhar Alanson düeti. Mazhar Alanson’dan yeni albümü için aldığı "Tam Ortasındayım" şarkısını sanatçıyla birlikte söyleyen Gülben Ergen, dinleyicilerini şaşırtmaya devam etti. Albümün iddialı slov şarkılarından biri olan Kördüğüm, Atv'de yayınlanan Canım Ailem dizisinin 19. bölümün sonlarında ilk kez müzikseverler ile buluştu. "Bu Su Hiç Durmaz" şarkısı ise albüm çıkmadan 1 hafta önce radyolarda çalınmaya başlandı. Albümün ilk klip çalışması olarak Oğuzhan Koç ile düet yaptığı "Giden Günlerim Oldu" şarkısı seçildi. Şarkı kısa sürede tüm Türkiye'de büyük yankı uyandırdı. 8 hafta üst üste Billboard Türkçe Top 20 Listesinde 1 numarada yer aldı. Ayrıca şarkı, Avrupa'nın da en çok dinlenen şarkıları arasında yer alarak büyük başarı gösterdi. Şarkı, Euro Airplay Top 100 Listesi'nde 81. sıraya kadar yükselirken, Rusya listelerinde 58. sıraya kadar çıktı. DerebaÄŸ SN 1054 SN 1054 (Yengeç Süpernova), 1054 yılında Dünya'da yaygın olarak gözlemlenmiş bir süpernova. Çinli, Japon, İranlı, Arap ve Amerikan yerlileri tarafından kaydedilen süpernova, 23 gün boyunca gündüz ışığında görülmüş ve 653 gün boyunca gökyüzünde kendisini göstermiştir. Bu dede yıldız (progenitor) Samanyolu'nda yaklaşık olarak 6300 ışık yılı uzaklıktadır ve çöken çekirdeği bir süpernova olarak patlamıştır. Mimbres ve Anasazi Amerikan yerlileri de SN 1054'ü gözlemlemişlerdir, ayrıca Anasazi yerlileri, New Mexico'nun kuzey batısında Chaco kanyonu yakınlarında bulunan uçurumun kenarındaki büyük bir evin duvarına, gördükleri süpernovayı çizmişlerdir. SN 1054'ün bulutsu kalıntıları şimdi Yengeç Bulutsusu olarak bilinmektedir. Bulutsu ayrıca, 1774 yılında Messier 1 veya M1 olarak kataloğa ilk giren Messier nesnesidir. Bu nesneden gelen X-ışınları, Nisan 1963 yılında Deniz Kuvvetleri Araştırma Laboratuvarı tarafından geliştirilmiş olan, Aerobee tipi bir yüksek irtifa roketi ile tespit edildi. Bu X-ışını kaynağına Taurus X-1 adı verilmiştir. Bulutsunun kalbinde bulunan bu titreşen radyo kaynağı, şimdi Yengeç Atarcası (Crab Pulsar) olarak bilinmektedir. Kemik Koleksiyoncusu Kemik Koleksiyoncusu, baş rollerinde Denzel Washington ve Angelina Jolie'nin oynadığı polisiye gerilim türü filmdir. 1999 yapımı film asıl olarak Jeffery Deaver'in aynı adlı kitabından uyarlanmıştır. Bir seri katilin ipuçlarıyla beslediği cinayetlerine odaklanan Lincoln Rhyme (Denzel Washington) geçirdiği bir kaza sonucu hareket edemez hale gelir ve bu cinayetleri çözebilmesi için yardıma ihtiyacı vardır. Amelia Donaghy (Angelina Jolie), başarılı bir polis memuru olarak dikkatleri üzerine toplamıştır ve bu önemli görev için Lincoln Rhyme'e yardımcı olacaktır. Bu ikili, seri katilin ipuçlarını birlikte değerlendirip katili yakalamayı hedeflemektedirler. BÃ¼zgen Büzgen ya da sfinkter kas, vücuttaki herhangi bir deliğin açılış veya kapanışında görev alan ve bu deliğin çevresini çember biçiminde saran kastır. İnsan bedeninde 40'ın üstünde büzgen bulunur. Bu büzgenlerin bazıları mikroskobik ölçülerdedir. W49B W49B (ayrıca SNR G043.3-00.2 veya 3C 398 olarak da bilinir), süpernova sonucu oluşmuş bir bulutsudur. Ayrıca gama-ışın patlaması kalıntısı olduğu düşünülüyor ki öyleyse ilk bulunan gama-ışını patlaması kalıntısıdır. W49B, Dünya'dan yaklaşık olarak 35.000 ışık yılı uzaklıktadır ve bir varili andırır. Yaklaşık bir milyon yıl kadar bir süre içinde dış katmanlarını attıktan sonra kendi üzerine çöküp, ardından on milyar güneşin gücüne sahip bir gama-ışın patlamasıyla infilak etti. Mavi renkler 15 milyon derece civarında sıcaklıklarla x-ışınlarında parlayan, demir ve nikel yönünden zengin gazı gösteriyor, kırmızı ve yeşil ise sıcak hidrojen gazının kızılötesi parlamasını ifade ediyor. Kerpe, KandÄ±ra Kerpe, Kocaeli'nin Kandıra ilçesi Kıncıllı Köyü'ne bağlı, Karadeniz kıyısında turistik bir belde. Kandıra'ya 10 km, Kocaeli ilinin merkezi İzmit'e 50 km ve Kıncıllı Köyü'ne ise yaklaşık 7 km uzaklıktadır. Antik dönemdeki ismi Kalpe olup Helen dilinde çanak, çömlek, testi, küp anlamına gelmektedir. TarihiMÖ beşinci yüzyıla kadar dayanmaktadır. Bitinya'nın bir limanı olup, Kefken Adası'nın yaklaşık 8 km. güney batısında kalmaktadır. Kalpe adından ilk olarak, Xenophon'un Anabasis'inde bahsedilir ve MÖ 400'de Onbinler'in buraya gelmesinden bahsedilir. Bitinya Krallığı'nın ardından Roma, Bizans ve Ceneviz gemilerinin uğrağı haline gelen Kerpe, Osmanlı döneminde İstanbul'un odun, kömür, tomruk gibi ihtiyaçlarını sağlamıştır. Şirin tatil yöremiz Kerpe İlkçağ Bithynia’sının bir limanı olup Kefken Adası’nın yaklaşık 8 km. güney batısındadır.Eski adı Kalpe, Helen dilinde çanak, çömlek, testi, küp anlamına gelir.Kalpe adı ilk kez, (MÖ ) 400 ‘de ünlü Onbinler’in buraya gelmesiyle, Xenophon’un Anabasis’inde anılır. İran seferinin dönüşünde, Onbinler, Sinop ‘tan gemilerle Ereğli’ye gelmişler ve burada üçe bölünmüşlerdi. 4500 kişilik birinci bölüm, Ereğlililerden kiralanan gemilerle yola koyulmuş ; baskın edip tüm çevreyi (Anadolu o zaman İran İmp. parçasıydı) talan etmek için Kalpe Limanı’na çıkmıştır. Ama işler umulduğu gibi gitmez ve Bithynia’lılar düşmanı öldürür ve geri kalanları tepeye sıkıştırarak kuşatmaya alır. Ancak ordunun diğer bölümünün geldiğini haber alan Bithynia’lılar kuşatmayı kaldırarak geri çekilir. Kalpe Limanında birleşen üç grup ölülerini gömer ve tümülüs yaparlar. Xenophon kurban ciğeri falında başkomutanlığın ona hayırlı olmayacağını öğrendiği için , başkomutanlığı Neon’a bırakır. Yörede birkaç gün konakladıktan sonra yiyeceğin tükenmesi nedeniyle çapul akınlarına başlarlar. İranlı Satrap Phrnabazos’un atlıları , bir akıncı koluna saldırır ve 500′den fazla asker öldürür. Aynı akşam Bithynia’lılar da, Kalpe Limanı’nda, yarımadada konaklamış olan ordunun ileri karakollarına saldırırlar, birçok askeri öldürürler. Ertesi gün, ordu çapul akınını toplu olarak yürütmek amacıyla kentin iç bölümlerine köylere uzanır. Orada da Pharnabazos’un gönderdiği ; Spithridates ve Rhathines komutasındaki satraplık ordusu görülür; ancak savaşı Onbinler kazanır. Kerpe, Kocaeli’nin Kandıra ilçesine bağlı, batı karadeniz kıyısında küçük bir yerleşim alanıdır. Antik ismi Kalpe olan ve MÖ beşinci yüzyıla kadar giden eski ve önemli bir yerdir. Karadeniz sahilinde doğal korunaklı bir liman olan Kerpe koyu yedinci yüzyılda Miletli veya Megaralı kolonistlerce karadeniz deniz ticaret yollarının kullanılması ve korunması amacıyla bir emporion ve liman kenti olarak kuruldu.Kerpe Bitinya Krallığı’nın ardından Roma, Bizans ve Ceneviz gemilerinin uğrağı haline gelmiştir. Osmanlı döneminde Istanbul’un odun, kömür, tomruk gibi ihtiyaçları Kerpe’den sağlanmıştır. Stratejik konumu nedeniyle Roma ve Bizans dönemlerinde de yerleşim devam etti. Aynı zamanda Ceneviz gemilerinin de uğrağı haline gelen Kerpe, Osmanlı döneminde ise İstanbul’un odun ve odun kömürü ihtiyacını karşılamıştır. Eskiden pek bilinmeyen Kerpe, tanıyanların kıskançlıkla kendilerine sakladıkları bir yerdi. Yıllarca, eletriksiz, susuz hatta yolsuz olmasına rağmen tutkunları tarafından vazgeçilemeyen bir yerleşim yeriydi. Günümüzde de yol sorunu bulunmaktadır yine de Kerpe’ ye olan talep çok daha artmıştır. Yunanistan Deniz Kuvvetleri Yunanistan Deniz Kuvvetleri (Yunanca: Ελληνικό Πολεμικό Ναυτικό), Yunanistan Silahlı Kuvvetleri'ne bağlı deniz kuvvetleri. Driver (seri) Driver, Reflections Interactive (yeni adıyla Ubisoft Reflections) tarafından geliştirilen ve sırasıyla GT Interactive, Atari ve Ubisoft tarafından yayımlanan video oyunu serisi. Ağustos 2011 verilerine göre seri, dünya çapında 16 milyon birimden fazla satılmıştır. Pichu , Pikachu'nun evrimleşmeden önceki hali olan 172 numaralı bebek evredeki Pokémon. Pokémon video oyunlarından Pokémon Gold ve Silver'de ilk defa sahneye çıkmıştır. Pokémon anime versiyonunda ise ilk serinin 179. bölümü "Pikachu to Pichu" (ピカチュウとピチュー) ve Pokemon Advance Generation serisinin de 179. bölümü (開幕! ポケモンコンテスト・グランドフェステイバル)'de çıkmıştır. 2000'de vizyona giren kısa metrajlı film "Pikachu to Pichu" (ピカチュウとピチュー) ve 2002'de vizyona giren kısa metrajlı film "Pikapika Hoshizora Camp" (ピカピカ星空キャンプ) 'da iki kardeş Pichu çıkmıştır. 2001'de vizyona giren film "Pokémon 4Ever" (劇場版ポケットモンスター セレビィ 時を超えた遭遇 / Gekijō-ban Pocket Monster: Celebi Toki o Koeta Sōgū, 2001) 'da ise sadece açılış filminde çıkmıştır. 18 Temmuz 2009'da vizyona girmiş olan film "Pokémon: Arceus: To the Conquering of Space-Time" (劇場版ポケットモンスター ダイヤモンド&パール アルセウス 超克の時空へ / Gekijō-ban Pocket Monster: Diamond & Pearl Arceus Chōkoku no Jikū e) 'de Pichu'nun dişi karakteri olarak çıkacaktır. Driver 2 Driver 2: The Wheelman is Back Reflections Interactive tarafından tasarlanılarak, Infogrames tarafından dağıtılan Driver serisinin ikinci oyunu. Sony PlayStation için 23 Ekim 2000 tarihinde piyasaya çıkarılan oyun, 4 Ekim 2002'de Game Boy Advance platformuna uyarlanmıştır. Sürücü 2'de Tanner, Chicago Polis Departmanı ile Pink Lenny adlı bir adamı takip etmek için çalışıyor. Pink Lenny, Solomon Caine adında bir gangster için paralı bir adamdı, ancak Caine'nin rakibi Alvaro Vasquez için kaçtı ve çalışıyor. Chicago'da, Tanner ve ortağı Tobias Jones, Lenny'nin bir sonraki yola nasıl gideceğini bulmak için çeşitli ipuçlarını takip ediyorlar. Yol boyunca Tanner, Caine ve onun tetikçisi Jericho'ya koşar. Tanner ondan kaçar ve Jones ile Havana'ya gider. Havana'da Tanner, Vasquez'in silah gönderilerinin bir kısmını durdurur ve Rosanna Soto'ya yönelir, bu da San Diego'ya giden bir gemi olduğu ortaya çıkar. Tanner bunun Lenny'nin Las Vegas'a gittiği anlamına geldiğini keşfeder. Jones'u ararken Jones, Jericho'yu gördüğünü ve Tanner'ın mümkün olan en kısa sürede oraya ulaşması gerektiğini söyler. Jericho'yu takip ettikten sonra, Jericho iki Brezilyalıya bir vuruş yapar, ardından Tanner gözaltında Jericho ile Vegas'a gider. Vegas'ta Tanner, Caine Vasquez'i bulmak için onlarla birlikte çalışırsa Jericho'yu serbest bırakmayı teklif eder. Caine kabul eder ve Tanner Vasquez'in kumarhanelerinden birine araba bombası göndermek, ambulans çalmak ve en önemlisi Vasquez'in tedarik çöplüklerinden birini yok etmek de dahil olmak üzere çeşitli işlerde çalışmaya gönderilir. Caine'nin yardımı nedeniyle Tanner Lenny'yi Rio'ya kadar takip eder. Rio'da Tanner, Vasquez'in bazı araçlarını otobüsle imha etmek, limuzin biraz nakit çalmak ve tedarik mavnasını havaya uçurmak gibi Caine için daha fazla iş yapar. Ancak, Jones'un kapağı bu zamana kadar zayıflamış, bu yüzden Tanner onu bir su kulesindeki bir çatışmadan kurtarmalıdır. Oraya vardığında, Jones'un silah ateşi yüzünden yaralandığını keşfeder ve Jones'un çağrısı üzerine silahlı adamı kovalar. Bundan sonra Tanner ve Jericho, Lenny'nin bir helikopterle kalktığı kaleye giderler. Kalede, iki helikoptere ateş eder ve ona zarar vermeyi başarır. Tanner Jericho'ya silahlarını bırakmasını emreder ve sonra Lenny'yi kendi başına takip etmeye gider. Tanner sonunda helikopterin çarpışma alanına gelir, Lenny'yi yakalar ve onu Chicago'ya geri getirir. -Araç değiştirebilme -Banklara oturma Genel olarak orta yorumlar almış ve genellikle ilk oyun kadar iyi olmadığı belirtilmiştir Anadolu (anlam ayrımı) Say It Isn't So "Say It Isn't So", rock grubu Bon Jovi'nin 2000 yılında beş sene aradan sonra yayımlanan yedinci stüdyo albümü "Crush" 'ın ikinci şarkısıdır ve albümden yayımlanan ikinci teklidir. "Say It Isn't So" Jon Bon Jovi, Richie Sambora tarafından yazılmıştır. Alışılagelmişin dışında şarkının ortasında Richie Sambora'nın gitar solosu yerine David Bryan'ın kısa bir piyano solosu yer almaktadır. Say It Isn't So'nun teklisi sadece Avrupa ve Avustralya'da satışa sunulmuştur. Şarkı İngiltere listelerinde 10 Avustralya listelerinde ise 9 numaraya kadar yükselmiştir. "Say It Isn't So"nun klibi Wayne Isham tarafından çekilmiştir.Klipte Claudia Schiffer , Arnold Schwarzenegger, Emilio Estevez, and Matt LeBlanc rol almaktadır. "Say It Isn't So" 2000 yılında Crush turnesi esnasında sıkça çalınmıştır. Şarkı en son 2001 yılında One Wild Night turnesinde canlı olarak çalınmıştır. Driv3r Driv3r, Reflections Interactive tarafından tasarlanılarak, Atari tarafından 2004 yılında piyasaya çıkarılan Driver serisinin üçüncü oyunudur. Oyun; Nice, Miami ve İstanbul'da geçmektedir. İstanbul, Türkiye. Açılış sahnesinde FBI ajanı John Tanner (Michael Madsen) ve Tobias Jones'un (), kaçakçı Charles Jericho (Mickey Rourke) ve ekibini yakalamak için hazırlık yaptığı görülür. Jericho ekibi ile gelmiştir ve tüfeğini doldurmaktadır. Tanner ve Jones liderliğindeki Türk Polisi, yola barikat kurup çatışmak için hazırlanır. Jones polislerle beraberken Jericho'yu takip eden Tanner, Jericho'nun peşinden sokağa girerken arabanın kapısını tekme ile kapatır ve sahne aniden kesilir. Videonun devamında doktorların komaya giren Jericho ve Tanner'i sedyeyle taşıdıkları belirir. Doktorlar Tanner'i hayata döndürmeye çalışır ama Tanner'in bağlı olduğu cihazın ekranında kalp atışı olmadığı görülür. 6 ay önce Tanner ve Jones; Miami, Florida eyaletinin güney sahilinde bulunan suç halkasının içine gizlice sızarak çalıntı araç konusunda uzmanlaşmıştır. Calita (Michelle Rodriguez) adında acımasız bir kadın bu suç halkasının içindedir ve ekipte silah uzmanı Lomaz ve Bad Hand bulunmaktadır. Tanner, ilk olarak bu çeteye gizlice sızmak için Calita'nın adamlarından biri olan Baccus'un güney sahilindeki evine polis ekipleriyle baskın yapar. Sonra eve girmek için yan girişteki iki adamı öldürür. O sırada Baccus aracına binince kazayla biten bir kovalamaca başlar. Baccus kaza yapınca koşarak kaçmaya çalışır ancak Tanner ateş ederek Baccus'u yaralar. Daha kaçamayan Baccus, Tanner'a güney sahilindeki bir otelde istenen bir araba olduğunu söyler. Tanner, Baccus'a doğru yürümeye başladığında Baccus'un cebinden bir şey çıkardığını görünce silah çıkardığını düşünüp onu vurur. Ancak Baccus, o sırada Tanner'a oteldeki aracın anahtarını vermeye çalışmıştır. Sonraki akşam Tanner, Jones'a aracın olduğu yere gidip aracı alacağını söyler. Jones, Tanner'a Calita'nın çok tehlikeli olduğunu ve dikkatli olmasını söyler. Calita'nın bir süre önce patlayıcılarla kendi ekibini öldürdüğünü söyler. Tanner temkinlice ekibe dahil olur ve Calita için iş yapmaya başlar. Yerel suç lordu The Gator, Calita'yı bir anlaşmada kızdırır ve aralarındaki gerginlik