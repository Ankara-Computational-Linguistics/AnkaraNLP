ondan ve başka sahabelerden hadis rivayet ettiği içih tabiinden sayılır.) (Ebu Hanife sahabe görmemiştir.)(Zeyd) Marcel Breuer Marcel Lajos Breuer (21 Mayıs 1902 - 1 Temmuz 1981), Macar mimar ve tasarımcı. The Geller House I, UNESCO genel merkezi ve Ameritrust Kulesi gibi yapılara katkıda bulunmuştur. 1968 yılında AIA Altın Madalya'ya değer görülmüştür. Salih Paşa Türk tarihinde birden fazla Salih Paşa bulunmaktadır. Bunlar; Marşania Abdülkadir Bey Marşania Abdülkadir Hasan Bey (Rus. Князь Абдулкадир-бек Маршания) (d. 1862 - ö. 1928), bir Abhaz Prensi ve Sultan Vahdettin'in kayınbiraderi ve Emine Nazikeda Sultan'ın ağabeyidir. Prens Hasan Bey Marşania'nın oğlu olarak Abhazya'nın Tzebelda kasabasında dünyaya geldi. 93. Harbi (1877) esnasında Osmanlı Devletine Ailesi ve Maiyeti ile göç edip İstanbul'un Ortaköy semtine yerleşti. Sultan II. Abdülhamid'in süvari yaverlerinden oldu. Bu vazifesine 1890'lara kadar devam etti. Fakat Saray'da Abdülkadir Bey'i çekemeyen bazı kişilerin entrikasına kurban oldu ve Sivas'a sürgün edildi. Sivas'ta bulunduğu sıralarda Kadirköyü'nü kurdu. Daha sonra Yozgat'a tayin edildi ve Sultan II. Abdülhamid'in 1909 senesinde tahttan indirilmesinden sonra İstanbul'a geri döndü. Kurtuluş Savaşına kadar Göztepe′de bulunan aile köşkünde oturdu. Oğlu İsmail Bey gönüllü olarak Savaşa katılmak istediğinden ailesiyle tekrar Anadolu'ya geçti ve Sivas'a yerleşti. Kurduğu Kadirköyü'nde vefat etti. Naaşı aile kabristanına defnedildi. Abdülkadir Bey'in büyük kızı Mislimelek Hanım Şehzade Abdülkadir Efendi'nin ilk eşidir. Marşan Abdülkadir Bey'in diğer kızı Dilara Hanım, Sultan II. Abdülhamid'in yaverlerinden Kenan Paşa'yla evlenmiştir. Ayrıca oğullarından Ali ve Reşit Beyler de Sultan Vahdettin'in yaverleri olmuşlardır. Marşan Abdülkadir Bey'in torunlarından Nadire ise Mısır Hanedanından Prens Vahid Yüsri Paşa ile evlenmiştir. Ad hominem Ad hominem (//), argumentum ad hominem ya da insan karalama safsatası; kalıplaşmış bir Latince deyimdir. Bir reaksiyonun, belirli bir kişinin herhangi bir konudaki duruşu yerine şahsına yöneltilmesidir. Örneğin bir argümana cevap verirken, argümanı eleştirmekten ziyade, argümanı ortaya atan kişinin alakasız bir özelliğini gündeme getirerek fikirlerini çürütmeye çalışmaktır. Önerme yerine, önerme yapan kişi tartışma konusu edilerek iddialara karşı çıkmak suretiyle yapılır. Ad hominem, mantıksal bir safsata kabul edilir. "Ad hominem" kavramı birebir çevrildiğinde "kişiye" anlamına gelir. Kişi karalama safsatası Saldırı safsataları türünde bir safsatadır. Saldırı safsataları Kişi Karalama Safsatası, Niteliksel Kişi Karalama Safsatası, Sen de Safsatası ve Önyargı OIuşturma (Dolduruşa Getirme) Safsatası olarak dört başlık altında sınıflandırılır. Bir önerinin reddedilmesini sağlamak için, önerinin kendisi yerine öneriyi yapan kişinin karakteri ya da hareketleriyle ilişkilendirip tartışma konusu yapmak Örnekler:"Tanrının olmadığını mı tartışıyorsun? Sen bir delisin.""Senin müdür hakkında söylediklerini duydum. Nankör adam, sen müdürün o kadar ekmeğini yedin." Bir önerinin reddedilmesini sağlamak için, önerinin kendisi yerine öneriyi yapan kişinin etnik kökeni, politik tutumu, dini görüşü gibi niteliklerine saldırmak Örnekler:"Başkan bu konuda haklı olamaz. Çünkü kanının son damlasına kadar liberal.""Onun önerisini kabul edemeyiz, çünkü o karşı partiden." Bir kişinin iddiası ya da söyledikleri hareketleriyle çelişiyor diye iddianın yanlış olduğu savı Örnekler:"Vergi gelirlerinin yeni spor salonu için kullanılmasına karşı olmanız makul bir tutum değil. Yeni senfoni binası için lehte oy kullanmıştınız ve onun maliyeti de vergi gelirleriyle karşılanmıştı" "Bize o kadar sigara içmeyin zararlıdır diyorsun ama sen de içiyorsun" Dolduruşa getirme safsatası da denilir. İnsan Karalama Safsatasının bir alt türüdür: Bir insan hakkında önceden olumsuz bilgiler (doğru ya da yanlış) verilerek, onun söyleyeceklerini gözden düşürme ve önyargı oluşturma şeklinde olur. Örnekler:"Biz onun cemaziyel evvelini biliriz.""Hasan ünlü bir avukat olmuş, öyle mi? Ayol, o iki lâfı bir araya getiremezdi." Safsata Safsata ("İngilizce: Logical fallacy, Osmanlıca: Kıyas-ı batıl"), bir düşünceyi ortaya koyarken ya da anlamaya çalışırken yapılan yanlış çıkarsamadır. Safsatalar ilk bakışta geçerli ve ikna edici gibi görülebilen fakat yakından bakıldığında kendilerini ele veren sahte argümanlardır. Safsataların ayırdına varmak, onları geçerli ve sağlam argümanlardan ayırmak önemli bir eleştirel düşünme becerisidir. Aşağıda bir dizi yalın safsata örneği verilmiştir. Kimi zaman ciltler dolusu yapıta da yayılabilen uzun ve karmaşık bir argümanda ise farklı türden çok sayıda safsata yer alabilir. Safsatalar iki temel gruba ayrılır: Biçimsel (formal) ve serbest (informal) safsatalar. Biçimsel safsatalar argümanın yapısından kaynaklanan, teknik olarak geçersiz olan argümanlardır. Argüman biçimsel olarak geçersizdir. Örnek verecek olursak:"İngilizce konuşuyorum, o halde İngilizim"Argüman içinde gizli öncül olarak "bütün İngilizce konuşanlar İngilizdir" öncülü yer alır ve öncül yanlış olduğu için sonuç teknik olarak yanlıştır. Biçimsel safsatalarda sonuç doğru olsa bile, öncüllerden o sonuç çıkarılamayacak durumdadır."Bazı insanlar ölümlüdür""Sokrat bir insandır""Sokrat ölümlüdür."Birinci öncül olan "bazı insanlar ölümlüdür" öncülü yanlıştır, dolayısıyla sonuç doğru değildir. Serbest safsatalar kullanılan dildeki belirsizlik, çok anlamlılık, kavramların ve gramerin yanlış kullanılması, bir fikrin veya olayın yanlış ifadesi, yanlış anlama, konu dışına çıkma, batıl itikatlar, inançlar, kulaktan dolma yanlış bilgiler nedeniyle ortaya çıkarlar. Doğru bir akıl yürütmede ifadenin açık ve anlaşılır olması gerekir, safsatalar ise herkes tarafından anlaşılır değildir, anlaşılır olsa bile şaşırtma ve kandırma taktikleri kullanılmıştır. 60'tan fazla serbest safsata türü bilinmektedir. Serbest safsataların çeşitleri, Türkçe karşılıkları, açıklama ve örnekleri aşağıda verilmiştir: 1. Argumentum ad hominem: Bir argümanın doğruluğunun, argümanı geliştiren şahsın kişiliği ile ilgisi olduğu savı. Örnek: "Freud cinsel sapığın biridir. Dolayısıyla söylediklerini ciddiye almamıza gerek yoktur." 2. Argumentum ad populum: Çoğunluğun benimsediğinin doğru olduğu savı. Örnek 1: "Hitler'in II. Dünya Savaşı'na katılmasaydı ABD'ye saldırmayacağını söylemen çok saçma. Herkes bilir ki onun hedefi dünyayı ele geçirmekti." Örnek 2: Literatür refah devletinin yolsuzluklara yol açtığını söyler. Refah devletlerinin hepsi yıkılmasına rağmen yolsuzluklar artmıştır. Ama literatür haklıdır. 3. Argumentum ad ignorantiam: Tersi ispatlanamayanın doğru olduğu savı. Örnek: "UFO'ların dünyayı ziyaret etmediği yolunda hiçbir delil yoktur. Demek ki ediyorlar." 4. Petitio principii / begging the question: Döngüsel nedensellik; kendi kendini kanıtlayan önerme. Örnek: "Kur'an, Tanrı'nın yazdığı kitaptır. Tanrı'nın yazdığı kitap yanlış olamaz; doğru olmalıdır. Kur'an'da yazdığına göre Kur'an doğrudur. Öyleyse Kur'an kesinlikle doğrudur." 5. Cum hoc ergo propter hoc: Bağlantı, ilişki ya da ortak özelliklerin mutlaka neden-sonuç ilişkisi içinde olduğu savı. Örnek: "Genç kızlar çok çikolata yiyor. Genç kızlarda sivilce çok görülüyor. Demek ki sivilcenin sebebi çikolatadır." 6. Post hoc ergo propter hoc: Zaman içerisinde önce gerçekleşen bir olgunun, onu izleyen başka bir olgunun nedeni olması gerektiği savı. Örnek 1: "Falanca ülke kurulmadan önce nükleer silah diye bir şey yoktu. Demek ki nükleer silahların sebebi falanca ülkedir." Örnek 2: "Güneş tutulmasından sonra deprem oldu. Demek ki depremin nedeni güneş tutulmasıdır." 7. Çöp adam / straw man: Tepkisel indirgemecilik. Ã–rnek: "- K체rt sorununun bu h창le gelmesinin sosyal, ekonomik, politik bir s체r체 sebebi var." "- Terör örgütünü mü savunuyorsun bana?!.." 8. Argumentum ad traditio / argumentum ad antiquitatem: Geleneksel olanın doğru olduğu savı. Örnek 1: "Evliliği reddeden kadını öldürmemiz çok doğru. Çünkü töre böyle." Örnek 2: "Bunca yıldır böyle yapılıyor. Demek ki doğru." 9. Argumentum ad baculum: Güç kullanarak kabul ettirme. Örnek: "Ders kitaplarında yazılanlar doğrudur. Çünkü eğer yanlış dersem öğretmen beni sınıfta bırakır." 10. Argumentum ad crumenam: Zenginlerin söylediklerinin doğru ya da tam tersine yoksulların söylediklerinin yanlış olduğu savı. Örnek 1: "Sakıp Sabancı bunu söylüyorsa doğrudur." Örnek 2: "O beş parasızın teki! Söylediklerine kim inanır!?.." 11. Argumentum ad lazarum: Yoksulların söylediklerinin doğru ya da tam tersine zenginlerin söylediklerinin yanlış olduğu savı. Örnek 1: "Adamın beş parası yok ki çapkınlık yapabilsin!" Örnek 2: "Adamın milyonları var. Güya eşini hiç aldatmamış!" 12. Yanlış ikilem / bifurcation: Yalnızca iki seçeneğin var olduğu savı. Örnek: "Ya çözümün bir parçasısın ya da sorunun!" 13. Zayıf benzetme / weak analogy: Ortak özellik gösteren iki önermenin birbirinin aynısı olması ya da birbirine çok benzemesi gerektiği savı. Örnek: "Osmanlı İmparatorluğu da tıpkı Roma İmparatorluğu gibi parçalanmıştır." 14. Şaşırtıcı soru (yüklü soru) / loaded question: Sorunun ardında yatan varsayımların doğru olduğu savı. Ã–rnek: -"Uyuşturucu kullanmaktan ne zaman vazgeçtin?" -"Vazgeçmedim." -"Demek hala kullanıyorsun?!.." -"Hayır, hiç kullanmadım!" -"Ama vazgeçmediğini itiraf ettin!" 15. Argumentum ex silentio: Bir tartışmanın taraflarından birinin sessiz kalmasının, sessiz kalan tarafın tartışılan konuda bilgisi olmadığını, haksız olduğunu veya yanıldığını kabullenmesi anlamına geldiği savı. Örnek 1: "Sükût ikrardan gelir!" Türk atasözü. Ã–rnek 2: -"Sanık sorguda susma hakkını kullanmış!" -"Suçsuzsa neden sussun?! Kalkıp açık açık "Ben suçsuzum!" derdi suçlu olmasaydı!" 16. Argumentum ad misericoridiam: Acınacak durumda olmanın ya da çaresizliğin, söylenen ya da yapılanların yanlışlığına ağır bastığı savı. Örnek: "Adam ayakta duramayacak denli yaşlı ve hasta. Bence geçmişte yaptıklarından sorumlu tutulmasına artık gerek kalmamalı." 17. Circulus in demonstrando: Ulaşılmak istenen sonuç dayanak noktası olarak ileri sürüldüğünde oluşan safsata olarak tanımlanır. Örnek : "Uyuşturucu kullanmak yasalara aykırıdır. Yasalara aykırı davranmamalıyız (bu kötüdür). Yasalara aykırı davranmamamız gerektiği için, uyuşturucu kullanmamamız gerekir, işte bu yüzden uyuşturucu kullanmak yasalara aykırıdır." 18. D"icto simpliciter": Genel bir kuralı tüm durumlara uygulamaya çalışırken, açıkça var olabilecek istisnaların görmezden gelinmesidir. Örnek: "Kutsal Kitap'ta açıkça "yanlış tanıklık yapmamalısın" der. Bu durumda bir Hristiyan, kapıyı açıp, sarhoş ve elinde pompalı tüfek karşısında bulunan komşusuna, öldürmek için aradığı eşinin, kendilerine ait bodrum katında saklandığını söylemelidir. Aksi halde Tanrı'nın sözlerine açıkça karşı gelmiş olacaklardır!" 19. Argumentum ad verecundiam: Kanıt olarak konuyla alakasız bir otoritenin gösterilmesi. Örnek: Su ürünleri mühendisliğinde bir profesör vardı çok bilgili bir insandı. Bize demokrasinin işe yaramaz olduğunu söylerdi. Ve oldukça da haklıydı. 20. Temel oran safsatası: Bir konuyla ilgili geneli kapsayan temel oran bilgisi başka spesifik bilgilerle birlikte verildiğinde insan aklı genel bilgiyi ihmal edip özel bilgiyi hesaba katma eğilimindedir. Örnek: "Bir toplumun içinde X hastalığının görülme oranı 0.0001 (on binde bir). X hastalığının kişilere uygulanan testinin yanlış sonuç verme ihtimali 0.01 (yüzde bir). Size uygulanan test pozitif çıkmıştır. Gerçekten hasta olma şansınız nedir?" dendiğinde çoğu kişi %99 cevabı verir. Halbuki ilk bilgi, yani toplumun içindeki genel hastalık-sağlıklılık oranı ve bu orana göre büyük çoğunluğu oluşturan sağlıklı insanların yanlışlıkla "hastadır" sonucu veren testlerinin sayısı tamamen ihmal edilmiştir. Ancak bu temel oran bilgileri ihmal edilmezse %99 yerine doğru cevap olan ≈0.009 (yüzde birden küçük) bulunabilir. Silahdar Cihangirli Mehmed PaÅŸa Silahdar Cihangirli Mehmed Paşa III. Mustafa saltanatında 25 Ekim 1770 - 11 Aralık 1771 tarihleri arasında sadrazamlık yapmış Osmanlı devlet adamıdır. 18 Eylül 1710'da İstanbul'da doğdu. Babası Osmanlı donanmasında Riyale rütbesine erişmiş olan Cihangirli Kavun Ahmet Kaptan idi. Ağabeyi Enderun'da bulunmaktaydı. Onun tavsiyesiyle sarayda helvahane ocağına katıldı. 1731'de çıkma yaparak iç kiler oğlanları arasına ve 1741'de rikab çuhadarı olan Hasoda'ya nakloldu. 1743'de padişah tüfekçisi; sonra peşkir ağası oldu. 1754'te III. Osman tahta geçtikten sonra rikapdar; 2 gün sonra çuhadar ve 70 gün sonra ise silahtar görevlerine terfi ederek atandı. 31 Ağustos 1756'da ise vezirlik rütbesi verilip Saray'dan çıkartılıp Tırhala Sancak Beyi görevi verildi. 1757'de II. Mustafa tahta geçtiğinde Topkapı'da şehzadeliği sırasında kendisine bağlı olarak çuhadar görevini yapmış olan Silahdar Cihangirli Mehmed Paşa'ya teveccühünü göstermek için kızkardeşi Ayşe Sultan ile evlenmesini sağladı. 16 Ocak 1758'de vekiller gönderilerek Tırhala'da nikâh yapıldı. 1758'de Silistire'de merkezi bulunan Özi Eyaleti'ne vali tayin edildi. Bu göreve başlamadan İstanbul'a davet edildi ve sadrazam Koca Mehmed Ragıp Paşa ile görüştükten sonra bir müddet eşi Ayşe Sultan'ın Ortaköy'deki sarayında kalmaya başladı. Bu sırada Silahdar Cihangirli Mehmed Paşa yerine Özi valiliğine bir başka vezir tayin edildi ve onun eşi ile İstanbul'da bir yıl birlikte oturması sağlandı. Bu sırada kendine arpalık olarak Delvine Sancağı ve Hüdavendigâr Sancağı has olarak verildi. Mart 1759'da yine Özi Valisi olarak Silistre'ye harekete geçti ise kendine ay sonunda Rumeli Eyaleti valiliği verildi. Aralık 1760'ta yine İstanbul'a davet edilerek eşi Ayşe Sultan ile Ortaköy'da birlikte oturdu. Mayıs 1761'de Anadolu Valiliği'ne tayin edilip o eyalet merkezi olan Kütahya'ya gitti. Nisan 1762'de Sivas Eyaleti valiliğine tayin olunduysa da oraya gitmeyip İstanbul'a davet olundu ve Aydın muhassallığı görevini İstanbul'dan yapmaya başladı. 20 Temmuz 1764'te ise ikinci defa Anadolu Eyaleti valisi tayin edildi. Fakat İstanbul'da eşi Ayşe Sultan ile birkaç ay daha birlikte kaldıktan sonra bu eyalet merkezi olan Kütahya'ya 17 Eylül 1764'te gitti. Buradan Nisan 1765'te Selanik Sancak Beyi görevine atandı. Ama daha oraya gitmeden Maraş Eyaleti valiliği verildi. Sonra tekrar Özi Eyaleti valiliğine atanıp bu eyalet merkezi olan Silistre'de oturdu. Mart 1767'de Hersek Sancağı ile yeni olarak birleştirilip büyültülmüş olan Bosna Eyaleti valiliği görevi verildi. Silahdar Cihangirli Mehmed Paşa orada 1771'e kadar dört yıl kaldı. Bu valilik döneminde ortaya çıkan 1768-1774 Osmanlı-Rus Savaşı sırasında Ruslar tahriki ile ortaya çıkan Karadağ isyanını hemen bastırmayı başarıp Osmanlı Devleti'nin başına yeni bir gailenin çıkmasını önledi. Bu 1768-1774 Osmanlı-Rus Savaşı sırasında Güney Beserabya'da Kagul Nehri yakınlarında 1 Ağustos,1770'te ortaya çıkan Ruslara karşı yapılan Kartal Ovası Muharebesi'nde komutasındaki Osmanlı ordusunun büyük bir bozguna uğramasına neden olan Serdar-ı Ekrem olan Sadrazam İvazzade Halil Paşa bu bozgundan sonra sadrazamlık ve serdar-ı ekremlikten azledildi. 25 Ekim,1770'te Silahdar Cihangirli Mehmed Paşa Sadrazam ve orduya serdar-ı ekrem olarak görevlendirildi. Silahdar Cihangirli Mehmed Paşa Bosna'daki morali çok bozuk ordunun başına ancak 24 Aralık 1770'te erişebildi. Osmanlı ordusunun durumunu düzeltmeye vakit bulamadı. Ruslar Haziran 1771'de Kırım'ı işgal ettiler. Sadrâzam ve serdar-ı ekrem kuvvetlerinin Babadağ'dan ve serasker Muhsinzâde Mehmed Paşa emrindeki güçlerin Eflâk'tan Bükreş üzerine yapmış oldukları taarruz Ruslar tarafından püskürtüldü. Özellikle Sadrazam Silahdar Cihangirli Mehmed Paşa emrindeki kuvvetler perişan bir halde dağılıp geri çekildi. 18 Kasım 1771'de bu Bükreş üzerine taarruzun bozguna dönüşmesi haberi Îstanbul'a gelir gelmez Silahdar Cihangirli Mehmed Paşa serdar-ı ekremlik ve sadrazamlık görevinden azledildi. Bozgun sırasında eşyası yağma edildiği için geri kalan eşyası devlet tarafından müsadere edilmedi. Yerine Bükreş hücumunda rolü hakkında haber daha başkente gelmeden Muhsinzade Mehmed Paşa ikinci kez sadrazam olarak tayin edildi. Bu azille birlikte vezirlik rütbesi de geri alındı. Kendisi Gelibolu'ya sürgüne gönderildi. Fakat çok geçmeden Şubat 1772'de padişah III. Mustafa tarafından affedildi; vezirliği iade edildi. Önce Eğriboz adası muhafızlığı görevi verildi ise de daha harekete geçmeden 27 Şubat 1772'de Trabzon Valiliği'ne atandı ve burada iki yıl görev yaptı. Buradan 21 Ocak 1774'te Selanik Sancak beyliğine; 3 Eylül 1775'te ikinci kez Bosna Eyaleti valiliğine getirildi. Nişan 1776'da Selanik Sancak beyliğine geri getirildi. 24 Temmuz 1778'de ise üçüncü defa Bosna Vilayeti valiliği görevi verildi. Sonra bir kez daha Selanik Sancak beyliği yaptı. Mayıs 1780'de üçüncü defa Anadolu Eyaleti valiliği ile Kütahya'ya gitti. Burada Hasanlı Kürtlerinin isyanları ile uğraşıp asayişi yeniden temin etti. 20 Mayıs 1782'de Erzurum Eyaleti valiliği verildi. Burada bozulmuş olan asayişi geri getirmeyi başardı. Fakat buradan İstanbul'a zalimliği hakkında şikayet yapılmıştı. Silahdar Cihangirli Mehmed Paşa ile 1782'de sadrazam olan Yeğen Hacı Mehmed Paşa'nın arası açıktı. Niğde'ye sürülmek, malları müsadere edilmek ve idam edilmek üzere tertipler yapıldı. Fakat sadrazam 4 aylık görevden sonra azledildi ve Silahdar Cihangirli Mehmed Paşa yardımıyla Halil Hamid Paşa 31 Aralık 1781'de sadrazam oldu. Böylece 71 yaşında olan Silahdar Cihangirli Mehmed Paşa katilden kurtuldu. Vezirlik rütbesi yeniden verildi. Kendisine Niğde sancağı verildi ise de ihtiyarlığını bahane eden Silahdar Cihangirli Mehmed Paşa bu görevleri yüklenmekten kaçındı. Fakat tekrar Girit Resmo sancağı verildi ve bunu reddedince de tekrar Niğde sancağı verildi. Sonunda Boğazhisar Muhafızlığı'nı kabul edip oraya gitti. Mayıs 1783'de ise Cidde sancağı verildi. Oraya gitmek için denizden yola çıktı ama Sakız adasına vardığı zaman bir ulak ile Mısır Eyalet valiliğine atandıği haberi geldi; bu eyalete yöneldi. Mısır'da valilik yapmakta iken Mayıs 1785'te Selanik sancağı ve Kavala sancağı arpalık verilerek Selanik'e bir gemi ile gelmesi emri geldi. Fakat burada fazla kalmadı aynı yıl Girit'te Hanya sancağı görevi verildi. Orada iken 23 Mart 1786'da Girit Eyalet valisi tayin edildi. Bu görevi yapmakta iken 21 Eylül 1788'de Kandiye'de hayata gözlerini yumdu. Öldüğünde yaşı 78 idi. III. Ahmet'in kızı olan eşi Ayşe Sultan 1775'te 13 yıl önce ölmüştü. Ahmed Resmî Efendi Silâhdar Cihangirli Mehmed Paşa'yı şöyle değerlendirmektedir: Musarunileyh hizmet ettiğimiz vüzeranın mekârimi ahlâk ile mevsuf ve âkal ve ekremi ve vecih ve vakur, sahib tedbir ve şuur bir vezir-i mehaşin mevfur idi. Bir sene sadr-i âzam olup hariçten bir kimseden ve hazine-i pâdişahıden bir tarık ile bir kese akçe aldığı ve bir kimseye nâbeca tekdir ettiği malûm olmamıştır . 1753-1774 döneminde Vakanüvis olan Ahmet Vasıf Efendi yazdığı tarihte eserinde Silahdar Cihangirli Mehmed Paşa'yı yermektedir. Sadrazam ve serasker iken ihtiyatlı ve gösterişten uzak tutumlar göstermesi gerekirken nefis yemeklere ve güzel elbiselere düşkünlük gösterdiğini; liderlik gücünden yoksunluğunu; büyük kamu işlerini idare etmekten yoksun olduğunu; sadarete gelmesinin eski şöhretine ve saraya yakınlığına bağlı olduğunu yazmakta ve eğer sedareti devam etseydi akıbetin ne kötü olacağının düşünülmez olacağını beyan etmektedir. Silahdar Cihangirli Mehmet Paşa'nın biyografisini yazan diğer eserler onu boğazını seven; tören ve protokola düşkün, vakar ve temkin sahibi, lâtifeci, işinde mütevekkil bir kişi olarak nitelendirmektedirler. Karadağ isyanını bastırması, üçüncü defaki Anadolu valiliğinde Hasanlı Kürtleri arasında asayişi sağlaması, Erzurum'daki valiliği sırasında eyalette asayiş, sulh ve sükun sağlaması, her gittiği eyalet merkezinde bir köşk yaptırıp merkezde imar işleri ile ilgilenmesi, (örneğin Kütahya'da Demirtaşpaşa Camii yaptırıp; minaresini, şadırvanlarını büyültüp sonra da bu hayrın vakfiyesini tertiplemiş olması gibi) onun iyi bir yörel idareci olduğuna işaret etmektedir. Silahdar Cihangirli Mehmed Paşa'nın valilikte bulunduğu şehirlerde birer köşk yaptırması adeti imiş. Fakat savaş içinde bir lider olmadığı da aşikardır. Kızılkum Çölü Kızılkum (Özbekçe: Qyzylqum), Kazakistan ve Özbekistan arasında bulunan bir çöl. Yaklaşık olarak 300 bin km² yüz ölçümüyle dünyanın en büyük çölleri arasında yer alır. Orta Asya'nın iki büyük nehri (Seyhun ve Ceyhun) arasında yer alan Kızılkum Çölü, Aral Gölü'nün de güneyindedir. Kış ve İlkbahar mevsimlerinde olmak üzere yıllık olarak 100–200 mm arası yağış almaktadır. Çölün kuzeybatıya eğimli bir düzlüklerinde izole olarak yükselen 3000 metreye varabilen yükseltiler bulunur. Klâsik çöl panoraması sunan Kızılkum çölünün genel topoğrafyasına düzlükler hâkimdir. Denizden yüksekliği 980 metre olan bu düzlük üzerinde çeşitli yer şekilleri bulunmaktadır ve en önemli yer şekilleri kumullardır. Büyük kumullar tepecikler oluşturmaktadır. Bölgenin kuzeybatısı kille kaplı kum taneleri içerir (clay coating). Bölgede çok sayıda akarsu ve vaha olması da su ihtiyacı konusunda insan yaşamı ve ekolojik sisteme katkı sağlamaktadır. Kızılkum Çölü'nde sıcaklık rekoru 1983 yılının Temmuz ayında 52.22 santigrat derece olarak ölçülmüştür. Klâsik çöl ekosistemi özelliklerini gösteren Kızılkum Çölü, görece ortalama bir hayvan varlığına sahiptir. Çölde, önemli türler olarak Rus kaplumbağası (Orta Asya adına endemik bir türdür), çöl kertenkelesi, Transcaspian yaban koyunu bölgede yaşamaktadır. Ayrıca sayısı azalmakta olan "Saiga Tatarica" adlı antilop türü de çölde önemli bir yer tutar. 1971'de bölgenin korunması adına ilk adım olarak buhara şehrinde Kızılkum koruma programı başlatıldı. Özellikle sülün, altın kartal ve buhara geyiği koruma altına alındı. Bununla birlikte Buhara'nın 47 km doğusundaki Ceyran bölgesindeki koruma sahası da 1977 yılında oluşturuldu ve toy kuşu, Pers gazeli ve Moğol yaban atı bu yaban hayatı alanında koruma altına alındı. Kıt ve dağınık bir bitki örtüsüne sahip çölde çalılar ve ufak ağaçlar; evcil deve, koyun ve atların otlatılması amacıyla kullanılmaktadır. Ayrıca, 2016 yılında bölgede Mezozoyik Devri'ne ait çok önemli bir keşif yapılmıştır. Tyrannosauroidea üst familyasına ait "Timurlengia Euotica" adlı bir Tiranozor'un kalıntıları Kızılkum Çölü'nde bulundu. Bu canlı, yaklaşık 90 milyon yıl önce geç Kretase devrinde yaşamış ve Albertosaurus ile T-Rex'in de ait olduğu dinozor ailesi içindeki önemli bir boşluğunu doldurmaktadır. "Proceedings of the National Academy of Sciences" adlı dergide yayımlanan makaleye göre Kızılkum Çölü'ndeki kalıntılar paleontolojik olarak büyük değere sahip ve özellikle dinozor tarihi ile ilgili pek çok ayrıntıyı gözler önüne sermektedir. İçerisinde fazla yaşam barındırmasa da çöl ekonomik alanda ciddi potansiyel taşımaktadır, zira yakın zamanda sadece petrol ve gaz kaynakları değil aralarında altın, gümüş, alüminyum, bakır ve uranyum gibi minerallerin de bulunduğu büyük bir yer altı zenginliği bulunmaktadır. Bölgede madencilik ve döküm ve işleme tesisleri meydana getirilmiştir ve Gazli ile Mübarek şehirlerinde gaz üretim merkezleri kurulmuştur. Bu yer altı zenginlikleri yanında özellikle su ve kuraklığa dayanıklı bitki örtüsü hayvancılık faaliyetleri için önemli doğal kaynakları oluşturmaktadır. Çarhacı Ali Paşa Çarhacı Ali Paşa (ö. 1823, Tokat) II. Mahmud saltanatında, 1 Ocak 1809 - Mart 1809 tarihleri arasında sadrazamlık yapmış bir Osmanlı devlet adamı. Konyalıdır. Vezir dairelerine girerek, okuyup yazma öğrenmiştir. Yusuf Ziya Paşa ile Mısır'a gidip Hurşit Paşa'ya mühürdar olmuştur. 1804 mîrimiran rütbesiyle Yenbu'l-bahr muhafızı görevi verilmiştir. 1805'te Hurşid Paşa Mısır Valiliğinden azledildiği zaman onunla birlikte İstanbul'a gelmiştir. Ocak 1807'de vezir rütbesi verilmiş ve ordu çarhacısı ile Silistre valisi görevine tayin edilmiştir. Ordu çarhacısı olarak öncü ordu güçleri ile Karalas'da Rus ordusu saflarını yarıp perişan etmesiyle meşhur olmuştur. 1807'de Eğriboz muhafızı görevine nakledilmiştir. Aralık 1808 sadaret kaymakamı görevi yapmıştır. Nisan 1809'da bu görevi yanında kaptan-ı deryâlik görevi ek olarak verilmiştir. Bu iki görevden 3 Eylül 1809'de azledilmiş ve rütbe düşüşü olarak Alâiye mutasarrıfı yapılmıştır. Sonradan da vezirlik rütbesi geri alınıp Limni adasına sürgüne gönderilmiştir. 1807 yılı sonunda affedilmiştir. Vezirlik rütbesi geri verilmiştir. Trabzon valisi tayin edilmiştir. Burada iken Rusların saldırılarını karşı gelmiş onları denize geri püskürtmüştür. 1810 sonunda Trabzon valiliğinden azledilmiş ve Ankara'da sürgüne gönderilmiştir. Bir müddet Ankara'da oturduktan sonra yine affedilip Konya valisi yapılmıştır. Bu görevde iken ayaklanmacı Tekeli İbrahim Bey'i tenkil için serasker tayin edilmiştir. Ocak 1814'te Tekeli İbrahim Bey üzerine yaptığı askeri operasyon başarısız kalınca vezirliği tekrar kaldırılmış ve ikinci kez Limni adasına sürgüne gönderilmiştir. Sonra sürgün yeri Keşan'a çevrilmiştir. Yine affedilip Kars muhafızı görevi verilmiştir. Bu görevde birkaç yıl kaldıktan sonra Sivas valisi yapılmıştır. Sonra sırasıyla Ocak 1818'de Karahisar mustasarrıfı, 1819'da Alâiye ve İçel valisi; 1820'de ikinci defa Eğriboz valisi olmuştur. 1821'de bu valilikten azledilmiş; vezirliği de kaldırılmış ve Tokat'a sürgüne gönderilmiştir. Eylül 1823'de sürgünde olduğu Tokat'ta vefat etmiştir. Sicill-i Osmani onu şöyle değerlendirilmektedir: Yiğit ve hırslıydı. DHCP DHCP (İngilizce" Dynamic Host Configuration Protocol"), basit olarak sistemdeki bilgisayarlara IP adreslerini ve buna ek olarak değişik parametreleri atamak için kullanılan servistir. DHCP’nin temel özelliği sistemi kuran kişilerin tek tek tüm makineleri gezip aynı veya benzer parametreleri defalarca eliyle girmesini engellemek, böylece zaman kazanmak ve sistem yöneticisinin işini kolaylaştırmaktır. Disksiz iş istasyonları: Aslında DHCP ilk olarak diske sahip olmayan bilgisayarlara IP bilgilerini sunmak için tasarlanmıştı. Bu tür iş istasyonları üzerinde herhangi bir yedekleme aracı olmadığı için açılış esnasında ağ IP verilerinin aktarılması gerekliydi. Açılış sırasında ilk olarak gereksinim duyulan veri ise, sizin de kolayca bulabileceğiniz gibi, basit bir IP’dir. Bu bilgi alındığı anda (Linux kullanılması durumunda) çekirdek disksiz makineye kolaylıkla transfer edilebilir. Ağda taşınabilir bilgisayarların varlığı: Bir dizüstü bilgisayarı sıklıkla yanınızda gezdiriyorsanız, bu bilgisayarı her götürdüğünüz yerde ağ bilgilerini değiştirmenin ne kadar can sıkıcı olduğunu biliyorsunuzdur. DHCP’nin kullanıldığı ağlarda, otomatik olarak alınan bu bilgiler her yeni ağa bağlandığınız zaman güncellenir ve elle işlem yaparak zaman kaybetmeniz engellenir. DNS yönetiminin kolaylaşması: DHCP sayesinde IP adreslerinin statik olarak tanımlanması engellenir. Sabit IP verilmesi halinde çok dikkat isteyen bu işlem, DHCP yardımıyla gereksiz hale gelir. On bilgisayarlı bir yere sistem kurduğumuzu düşünelim. Kullanıcılar hem kendi aralarında haberleşecekler, hem de internette gezip, e-posta alıp verecekler. Bunun için belli bir IP bloğu tanımlayıp, DHCP üzerinden bilgisayarlara dağıtacağız. İsterseniz şimdi bilgisayarlar için tanımlayacağımız parametreleri bir gözden geçirelim. 1-Her makinenin birbirinden farklı IP adresi olması gereklidir. Hiçbir IP birbiriyle çakışmamalıdır. 2-Her ethernet kartına ait belli bir ağ maskesi bulunmalı ve aynı alt ağ üzerinde bu ağ maskelerinin aynı olması gereklidir. 3-Eğer sistemin İnternete bağlantısı var ise İnternet’e bağlanacak olan bilgisayarların geçit(gateway) IP adresinin bulunması şarttır. 4-Son olarak en az bir, tercihen iki DNS IP adresinin de önceden belirlenmiş olması gereklidir. Yukarıdaki listeye bakarak geleneksel yöntemler ile (DHCP kullanılmadığı zaman) en az 4 değerin her bilgisayar için girilmesi gerektiğini de hemen söyleyebiliriz. Eğer 20 makinelik bir ağınız var ise, her bilgisayarı teker teker girip toplam 80 numarayı yazmak zorundasınız. Eğer benzeri bir işlemi daha geniş bir ağda (250 bilgisayar) yapmak isterseniz, gerisini siz düşünün. Bilgisayar ilk defa açıldığında öncelikle tüm ağa DHCPDISCOVER mesajını yollar.Bu mesajın içeriği “Sistemde herhangi bir DHCP server bulunuyor mu?Eğer var ise bir IP adresi istiyorum” olarak özetlenebilir. Kuşkusuz ağa gönderilen DHCP istek paketini merak ediyorsunuzdur.İstekte bulunulan IP adresi,MAC adresi ya da paketi gönderen makinenin IP adresi bilinmediğinden,paketin içeriği aşağıdaki şekilde oluşacaktır: 1-Hedef IP adresi (Bilinmiyor): 255.255.255.255 (broadcast) 2-Hedef MAC adresi(Bilinmiyor): FF.FF.FF.FF.FF.FF (broadcast) 3-Kaynak IP Adresi(Bilinmiyor): 0.0.0.0 4-Kaynak MAC Adresi:00-A0-CC-66-73-1F(Kendi kartımızın MAC adresini bilmek kadar doğal bir şey olamaz) DHCP istemci tarafından sisteme atılan yayın paketi (broadcast packet) DHCP sunucu tarafından alınır. IP veritabanı sorgulanır,istemciye verilecek IP adresi ve kira süresi belirlenir. Sunucudan çıkan isteğin onaylanması için istemciye bu belirlenen bilgiler geri yollanır. Sistemde birden fazla DHCP sunucu bulunabilir. Bu durumda istemci ağa bir istek gönderdiği zaman en hızlı DHCP offer mesajı yollayanın IP bilgilerini benimseyecek ve bu tanımlarla ağa bağlanacaktır. 1-Hedef IP adresi (Henüz onaylanmadı): 0.0.0.0 2-Hedef MAC adresi(Biliniyor, istemci makine):00-A0-CC-66-73-1F 3-Kaynak IP Adresi(Biliniyor, DHCP sunucu): 10.0.0.1 4-Kaynak MAC Adresi(Biliniyor, DHCP sunucum):00-A0-C0-B6-12-6F DHCP OFFER mesajını alan DHCP istemci kendisine tahsis edilmiş IP adresini kiraladığına dair sunucuya bir yayın mesajı yollar, eğer DHCP istemci birden fazla DHCP OFFER mesajı almış ise ikinci bir broadcast mesajı daha yollar ve diğer DHCP sunuculara teşekkür edip artık bir IP adresine sahip olduğunu belirtir. DHCP Request mesajını alana DHCP server artık DHCP istemci için gerekli kayıtları gerçekleştirip ona gerekli olan IP,ağ maskesi,DNS adres veya adreslerini yollayacaktır. Gelelim kiralama olayına. Bazı programcılar,yarattıkları her şeye istatistikler doğrultusunda eklentiler yapmaya bayılıyorlar. Nitekim DHCP sunucuyu da yaratırken istemcilere verilecek IP adreslerinin kiralanması gerektiğini düşünmüşler,aynen ev sahibi ve kiracılarda olduğu gibi. Belli parametreleri verdikten sonra geri kalan işin tamamını sunucu ile istemci kendi arasında halledecektir. Bir Linux makinesi bir DHCP sunucu veya DHCP istemci olarak çalışabilir. Linux’ta öntanımlı olarak gelen servisler arasından sadece DHCP’nin yapılandırma dosyaları yoktur ve elle yaratılmaları gerekmektedir. Üzerinde çalışacağımız iki önemli dosya vardır: -dhcp.conf: Tüm ayarlamalar bu dosya sayesinde gerçekleşir. -dhcpd.leases: Kiralanan IP adres verilerini tutmakla y端k端ml端d端r. Bu dosyaları n touch komutu kullanılabilir. dhcpd.conf dosyası /etc dizininde,dhcpd.leases ise /var/lib/dhcp dizinlerinin altında yaratılmalıdır. Burada dikkat edeceğimiz nokta, dhcpd.leases dosyasının hiçbir zaman elle düzenlenmemesi gerektiğidir. Şimdi aşağıdaki satırları teker teker /etc/dhcpd.conf dosyasına girin. Söz konusu satırlarla ilgili açıklamalar her satırın altında bulunmaktadır. Yapılandırma dosyası içinde okunurluğu artırmak için sekme ve boşluk karakteri kullanılabilir. default-lease-time parametresi, DHCP istemcilere verilecek IP adreslerinin kira süresi belirtir. Bu değer saniye cinsindendir,örnekte 10 dakikalık kiralama süresi verilmiştir. Bu süre aslına bakarsanız oldukça kısa ve sistemde gereksiz trafik yaratabilir.Dilerseniz bu işlem için bu süredaha fazla olabilir.(Örneğin 3 veya 5 günlük gibi). default-lease-time değerindeki süre dahilinde kira yenilenmemiş ise DHCP istemciye max-lease-time değeri boyunce süre tanınır. Eğer yenilenmezse ne olur derseniz,basit:Kendinizi kapı önünde bulursunuz. DHCP istemcilerin dahil olacağı alt ağ maskesi(subnet) belirtilir. DHCP istemcilere dahil oldukları ağın yayın(broadcast) adresini verir. Eğer sistemde bir gateway(geçit) veya router(yönlendirici) var ise DHCP istemcilere bunların IP adresleri belirtilir. Eğer sistemde bir veya birden fazla WINS server var ise DHCP istemcilere bunların IP adresleri belirtilir. DHCP istemcilerin kullanması gereken DNS sunucuların IP adresleri domain-name-servers ile belirtilir. Eğer birden fazla IP adresi verilecekse aralarında virgül bulunmalıdır. DHCP istemcilerin bulunacağı,dahil olacağı etki alanı belirtilir. DHCP sunucunun hangi IP ağı üzerinden IP adresi dağıtacağı belirtilir. Subnet paramatresinin bulunduğu satırın sonunda, bu IP adresine ait olan diğer parametrelerin belirtilmesi amacıyla parantez açılmıştır. Parantez kapatılana kadar söz konusu IP adresi için DHCP sunucunun diğer parametreleri tanımlanır. DHCP sunucunun hangi IP adresi aralığında IP dağıtacağı belirtilir. YukarÄ±da parantezi kapattÄ±k. DHCP kullandığınız bir sistemde,bazı durumlarda ağda öyle makineler bulunabilir ki bunlara her zaman aynı IP adresleri verilmelidir.Örnek olarak sistemdeki DNS sunucu, web sunucu, veritabanı sunucu için kullanılan makinelerin IP adreslerinin değişmesi halinde her şey karmakarışık olabilir.Zira bu sunucuların kullandığı IP adresleri yanlışlıkla DHCP sunucu ile başka makineler için tanımlanabilir. Ağda öyle makineler vardır ki bunların mutlaka her zaman aynı IP adresine ihtiyaçları olur. Örneğin sistemde DNS sunucu, web sunucu, veritabanı sunucu, hatta başka bir DHCP sunucu varsa bu gibi durumlarda seçebileceğimiz iki seçenek var. Birincisi; bu tip işlevleri olan makinelere IP adreslerini statik girmek, diğeri de aşağıdaki gibi bir yol izlemek. Yukarıda verdiğiniz IP, dağıttığınız IP aralığı içinde olsa dahi normal bir bilgisayara kesinlikle verilmez, belirtilen MAC adresine sahip ethernet kartının bulunduğu makine için ayrılır. Yukarıda host ile başlayan satırın hemen sonundaki argelinux1 ismi makinenin tam adını karşılamayabilir. Önemli olan ethernet MAC adresinin tutmasıdır. Peki bu MAC adresini nasıl bulacaksınız?Linux altında "ifconfig" ethernet kartı bilgilerinin yanında MAC adresini de veriyordu. DHCP sunucuyu çalıştırmak için isterseniz /etc/init.d dizinine geçip ./dhcpd start komutunu verebilir veya herhangi bir dizindeyken aşağıdaki satırı uygulayabilirsiniz. Unutmadan,her açılışta DHCP sunucunun çalışmasını istiyorsanız ntsysv komutunu çalıştırıp DHCP kutucuğunu işaretlemeniz yeterli olacaktır.Ya da /etc/init.d dizinindeki rc.local dosyası sonuna /etc/init.d/dhcpd start satırını ekleyerek de bu işlem gerçekleştirilebilir.İlk yöntem standart yöntemlerin dışına çıkılmaması açısından daha uygundur. DHCP kurulu bir Linux sistemde, eğer birden fazla ethernet kartı varsa, sadece tek bir ethernet kartının IP dağıtımı yapmasını istediğiniz durumlar olabilir.özellikle aynı makinede birden fazla sevis çalıştıran firmalarda tek Linux sunucuya squid proxy,güvenlik duvarı,e-posta sunucusu,DHCP sunucusu vb. aktarıldığı zaman bu durum ortaya çıkar.Zira genellikle çalışan iki ethernet kartı vardır,ancak sadece birisinin etkin olması istenir. Bu durumda işimizi kolaylaştıran bir parametre bizim için Dhcpd programına eth0 parametresini eklerseniz sadece eth0 üzerinden gelen istekler dinlenecektir. Benzer şekilde eth0 yerine eth1 yazmanız durumunda dinlenecek ethernet kartı eth1 olacaktır. Öyleyse dhcp programını çalıştıran /etc başlangıç betiklerini değiştirmemiz gereklidir. /etc/init.d/dhcp dosyasının bir kısmını inceleyelim: Yapılması gereken işlem, “ daemon /usr/sbin/dhcpd” satırını “ daemon /usr/dhcpd eth0” olarak değiştirmek.DHCP servisinin yeniden başlatmanız halinde artık sadece eth0 üzerinden gelen istekler cevaplanacaktır. 1-) http://en.wikipedia.org/wiki/DHCP 2-) LINUX AĞ YÖNETİMİ - GÖRKEM ÇETİN, BARIŞ METİN 3-) A11A Avşa AvÅŸa, Marmara Denizi'nde ada. İstanbul'a deniz otobüsüyle 2,5 Erdek'e ise gemiyle 1 saat 50 dakika uzaklıktadır. Balıkesir'in Marmara ilçesine bağlı bir yerleşim yeridir. İlçe merkezine 11 km, il merkezine 155 km uzaklıktadır. Avşa adasının diğer adı "Türkeli" adasıdır. Fakat "Türkeli" ismi "Avşa" olarak değişmiştir. Takımadalar arasında, kapladığı alan bakımından, Avşa Adası Marmara ve Paşalimanı Adalarından sonra gelir. Uzunluğu 7 km, genişliği 4 km.'dir. 1965 yılında 1146 nüfusu olan adada, son nüfus sayımına göre 2000, gayriresmî olarak da 2500 kişi yaşamaktadır. Yazın ise Avşa Adası yoğun geçen turizm sezonu dolayısıyla 90.000 - 100.000 insanı barındırmaktadır. Gerek eğlence ve gerekse dinlence bakımından imkanları bulunan Avşa Adası'na yaz sezonunda İstanbul'dan her gün 2 ya da 3 deniz otobüsü ve İDO' ait gemi tarifeli sefer yapmaktadır, hafta sonları ek seferler de konulmaktadır. Avşa`nın ilk yerli halkı hakkındaki ilk yazılı bilgiler coğrafyacı Strabon ve tarihçi Plinius'un kitaplarında bulunmaktadır. Toprak durumu bakımından hiçbir zaman zengin olamamış, bağımsız bir idareye kavuşamamış olan ada, tarih içinde, çevresinde hakim olan kuvvetin arkasından gitmiştir. Hristiyan din adamları için bir sürgün yeri olarak kullanılmış ve bütün Ortaçağ boyunca boş kalmıştır. Şimdiye kadar hiçbir sistematik kazı yapılmamıştır. Ancak adada, anakara Kapıdağ Yarımadası`ndan ayrılmadan önce bazı ilkel toplulukların yaşadığı, avcılıkla geçindiği, anakara ile bağlantı kesilince yeni bir yaşam biçimi geliştirdikleri, avcılığı azaltarak tarım, besicilik ve balıkçılıkla geçindikleri bazı buluntular nedeniyle anlaşılmaktadır. Avşa’nın yüzyıllar içinde değişerek gelen birçok ismi vardır. Kyzikos’lu Diogenes, Propontis adalarını anlatırken Ofiousa ile Fisia’yı birbirinden ayırmıştır. Plinius bu adaya OPHiUSSA der. Bizans tarihinde ise adanın ismi AFOUSiA’dır. La Mottraye 17. yüzyıl başında, adaya buradaki Meryem Ana Manastırı nedeniyle Pnagia adı verildiğinden bahseder. Marmara Adalarında tarihi incelemeler yapan Gedeon’a, Patrikhane tarafından verilen 1892 tarihli vasiyetnamede ise, adanın ismi AOSiA şeklinde yazılmıştır. Rumlar adayı terketmeden önce ise AFISSIA ismini kullanmışlardır. Ada’nın ismi daha sonraki zamanlarda Araplar Adası olarak da anılmıştır. Yakın zamanlarda adanın resmi adı Türkeli olmuştur. Daha sonraları günümüzde adanın tarihi isminin Türkçeleştirilmiş şekli olan AVŞA kullanılmaya başlanmıştır. Marmara Denizi'nin güney batısında 3 büyük (Marmara-Avşa-Paşalimanı) ve 9 küçük ada vardır. Marmara adaları ismini taşıyan bu adalar, yapı ve yer şekilleri bakımından Kapıdağ Yarımadası'nın Marmara Denizi'ndeki uzantısı görünümündedirler. 4. zamanın sonlarında deniz seviyesinin yükselmesi ve alçak kesimlerin sular altında kalması sonunda, anakara Kapıdağ Yarımadası'ndan ve birbirinden ayrılarak bugünkü şekillerini almışlardır. Avşa Adası'nın Marmara ve diğer adalarla arasındaki derinlik 16–35 m arasındadır. Sadece Ekinlik Adası'nı birleştiren kara parçası 1–4 m derinlikte olduğundan sakin havalar da bu bağlantıyı izlemek mümkün olmaktadır. Adanın uzunluğu 9 km, eni 4 km kadardır. Toplam yüz ölçümü 36 km²'dir. Adanın batısında üzerinde bir deniz feneri bulunan Hayırsız Ada yer alır. Takımadalara adını veren ve grubun en büyüğü olan Marmara Adası orta kesiminde 700 metreyi bulan yüksek bir ada görünümünde iken, Paşalimanı, Avşa ve Ekinlik adaları yüksekliği 100-250 metre arasında değişin basık ve yumuşak görünümlü yassı adalardır ve İstanbul'a yaklaşık 65 (64.840) Mil uzaklıktadırlar. İstanbul'un kirli kıyılarından kaçanlar ile deniz ve tatil hasretlerini gidermek isteyen Ankaralılar gözlerini Marmara'nın bu güzel adalarına çevirdiler. İlk öncüler Marmara Adası'na ayak bastılarsa da kıyıdaki kumsalların azlığı hemen arkada yükselen ve dikleşen arazi ile Beldeye Teşkilatının katı imar kuralları yüzünden gözlerini biraz ötede kıyıları boyunca uzanan geniş ve ince kumlu plajlar, yumuşak arazi yapısına sahip Avşa Adası'na çevirdiler. Ayrıca henüz konut yapımına daha yumuşak bakan Köy Kanunları (1992'de belediye oldu) geçerli idi. Bu nedenle 1969 yılından itibaren Avşa Adası Marmara Bölgesi'nin vazgeçilmez turistik merkezi durumuna geldi. Bu olay köy ekonomisinin birdenbire gelişmesine ve aranan her şeyi kolayca bulunduğu bir konuma getirdi. Avşa Adası, diğer adalar gibi anakara Kapıdağı'na bağlı idi. Dördüncü zamanın sonunda deniz seviyesinin yükselmesi ile anakaradan ve birbirlerinden ayrıldılar. Bu nedenle Avşa ile Marmara Adası arasındaki derinlik 35 metrede kalır. Avşa ile diğer adalar ve Kapıdağ arasındaki derinlikler 16 metreyi geçmez. Özellikle Avşa ile ekinlik adasını birleştiren kara parçası 1 metre ile 4 metre derinliği ancak bulur. Sakin havalarda bu bağlantıyı izlemek mümkündür.Adanın yapılan zemin etütlerinde granit taştan oluşmuş olduğu uzmanlar tarafından belgelenmiştir. 17 Ağustos 1999'da yaşanan depremden sonra adada hiçbir yıkım olmamıştır. Avşa Adası Marmara'nın orta bölümünde bulunduğu için bölge iklimi gibi bazı özellikler taşır. Akdeniz ikliminin birçok özelliğini yansıttığı gibi Karadeniz'in etkisi de kendini gösterir. Kış döneminde bu bölgenin güneyinde ve Akdeniz üzerinde oluşan hava akımları alanı orta ve doğu Avrupa üzerinde bulunan kuzey cephenin güney doğru kayması sonucu batıdan gelen kar ve yağmur getiren siklonların ve bunların cephesel faaliyetlerinin etkisinde kalır. Yaz dönemleri ise bu faaliyetler ortadan kalkar. Bunun yerini farklı bir sistem alır. Bu değişiş güneşin görünürdeki hareketi ile Büyük sahra üzerindeki yüksek basınç kuşağının Akdeniz üzerine yerleşmesi ve bu iklim bölgesinin Marmara'yı etkisel altına almasında ileri gelir. Ortalama sıcaklık ile en soğuk ay Ocak'tır. Yaz döneminde bir tarafta Basra Körfezi'nde oluşan alçak basınç, diğer taraftan Avrupa üzerindeki yüksek basıncın sonucu ada kuzey, kuzeybatı yönlü rüzgarların etkisinde kalır. İki farklı iklim bölgesi ortasında yer aldığı için ada yazın kuzeydeki soğuk cephenin dalgalanışına bağlı olarak bazen kısa süreli fırtınaların etkisinde kalır. En sıcak ay 24.6 ortalama sıcaklık ile Temmuz'dur. Yağmurlar en çok Aralık ayında görülür. Çok nadir olarak yağan kar Ocak Şubat aylarında düşer. Ada, İstanbul'a olan yakınlığı nedeniyle yerli turistler için cazip bir tatil noktasıdır. Turizmden daha fazla faydalanabilmek için Avşa, nispeten sakin bir tatil seçeneği sunan Kuzey Ege'deki tatil yerlerinin aksine birçok tesisle turistlere renkli bir gece hayatı da sunmaktadır. Ayrıca Marmaradaki adalara ait Adakarası üzümünden üretilen şarap sayesinde bağcılık ve şarap fabrikaları, turizme paralel olarak gelişerek yeni iş imkânları yaratmaktadır. Avşa Adası'nda oldukça fazla koy bulunmaktadır. Bunlara ulaşım zor olsa da, gerek teknelerle gerekse binek araçlarla ulaşmak mümkündür. Avşa Adası'nın belli başlı koyları şunlardır; Altınkum Koyu, Manastır Koyu, Tavşanlı Koyu, Çınar Koyu, Kumtur Koyu, Atanaş Koyu, Yiğitler Koyu. İstanbul, Bostancı ve Yenikapı'dan İDO hızlı feribotları ile; Tekirdağ, Akport Limanı'ndan, Erdek'ten feribot ile sağlanmaktadır. Wireshark Wireshark özgür ve açık kaynaklı bir paket çözümleyicisidir. Ağ sorunlarını giderme, çözümleme, yazılım ve iletişim protokolü geliştirme ve eğitim amaçlı olarak kullanılır. Esas olarak Ethereal adıyla başlayan proje, ticari marka sorunları nedeniyle Mayıs 2006'da Wireshark olarak yeniden adlandırıldı. Wireshark, kullanıcı arayüzü mevcut sürümlerde Qt widget araç setini ve paketleri yakalamak için pcap kullanan çapraz platform bir yazılım olarak Linux, macOS, BSD, Solaris ve diğer bazı Unix benzeri işletim sistemleri ve Microsoft Windows üzerinde çalışabilir. TShark adlı bir terminal tabanlı (GUI olmayan) sürümü de vardır. Wireshark ve onunla birlikte TShark gibi dağıtımlar, GNU Genel Kamu Lisansı koşulları altında yayınlanan ücretsiz yazılımlardır. Wireshark, tcpdump'a çok benzer, ancak grafiksel bir başlangıç ekranı ve bazı bütünleşik sıralama ve filtreleme seçeneklerine sahiptir. Wireshark, kullanıcının ağ arabirimi denetleyicilerini sıra dışı kipe (ağ arabirimi denetleyicisi tarafından destekleniyorsa) almasına olanak tanır; böylece, bu ağ arabirimi denetleyicisi MAC adresine gönderilen tek noktaya yayın trafiği de dahil, bu arabirimde görünen tüm trafiği görebilir. Bununla birlikte, ağ anahtarı üzerindeki bir bağlantı noktasında sıradışı kipte bir paket, çözümleyiciyle yakalanırken, anahtar üzerinden tüm trafik mutlaka yakalamanın yapıldığı bağlantı noktasına gönderilmez, bu yüzden sıra dışı kipte yakalama yapmak tüm ağ trafiğini görmek için mutlak yeterli değildir. Bağlantı noktası yansıtma ("port mirroring") veya çeşitli ağ kılavuzları, yakalamayı ağdaki herhangi bir noktaya kadar genişletir. Basit edilgen bağlantılar kurcalamaya karşı oldukça dirençlidir. GNU/Linux, BSD ve macOS'ta, libpcap 1.0.0 veya sonraki sürümlerinde, Wireshark 1.4 ve sonraki sürümleri kablosuz ağ arabirimi denetleyicilerini de ekran kipine geçirebilir. Bir uzak makine paketlerini yakalar ve yakalanan paketleri TZSP protokolünü veya OmniPeek tarafından kullanılan protokolü kullanarak Wireshark çalıştıran bir makineye gönderirse, Wireshark bu paketleri ayırır ve uzak bir makinede yakalanan paketleri çözümleyebilir. 1990'ların sonunda, Missouri-Kansas City Üniversitesi'nden bilgisayar bilimi mezunu olan Gerald Combs küçük bir internet servis sağlayıcısı için çalışıyordu. O zamanki ticari protokol analiz ürünleri 1500 dolar civarında fiyatlandırılmış ve şirketin birincil platformlarında (Solaris ve Linux) yayınlanmamıştı; bu yüzden Gerald, Ethereal'i yazmaya başladı ve ilk sürümünü 1998'de piyasaya sürdü. Ethereal ticari markası Network Integration Services'e aittir. Mayıs 2006'da Combs, CACE Technologies'den gelen iş teklifini kabul etti. Combs, Ethereal'in kaynak kodunun çoğunda (ve gerisi GNU GPL kapsamında yeniden dağıtılabilir) telif hakkına sahipti, bu yüzden Wireshark deposu için Ethereal Subversion deposunun içeriğini kullandı. Ancak, Ethereal ticari markasına sahip değildi, bu yüzden adını Wireshark olarak değiştirdi. 2010'da Riverbed Technology, CACE'i satın aldı ve Wireshark'ın ana destekçisi konumuna erişti. Ethereal'in geliştirilmesi durdu ve Ethereal güvenlik danışmanı, Wireshark'a geçiş yapmayı önerdi. Wireshark, "eWeek", "InfoWorld" ve "PC Magazine" gibi yayınlarda dahil birçok uzman kuruluşlardan yıllar boyunca birçok endüstri ödülü kazandı. Ayrıca, Insecure.Org ağ güvenliği araçları anketinde en fazla puan alan paket dinleyicisi ve Ağustos 2010'da "Ayın SourceForge Projesi" oldu. Combs, Wireshark'ın genel kodunu korumaya ve yazılımın yeni sürümlerini yayınlamaya devam ediyor. Yazılımın resmi sitesi 600'den fazla ek katkıda bulunan yazarı listeler. Wireshark, farklı ağ protokollerinin yapısını (kapsülleme) "anlayan" bir veri yakalama programıdır. Farklı ağ protokolleri tarafından belirtilen anlamları ile birlikte alanları ayrıştırabilir ve görüntüleyebilir. Wireshark, paketleri yakalamak için pcap kullanır, bu nedenle yalnızca pcap'ın desteklediği ağ türlerinde paketleri yakalayabilir. Wireshark'ın yerel ağ izleme dosyası biçimi libpcap ve WinPcap tarafından desteklenen libpcap biçimidir, bu nedenle tcpdump ve CA NetMaster da dahil olmak üzere aynı biçimi kullanan diğer uygulamalarla yakalanan ağ izleri değiştirilebilir. Ayrıca snoop, Network General Sniffer ve Microsoft Network Monitor gibi diğer ağ analiz programlarından gelen çekimleri de okuyabilir. Ham ağ trafiğini bir arabirim üzerinden yakalamak, bazı platformlarda yükseltilmiş ayrıcalıklar gerektirir. Bu nedenle, Ethereal/Wireshark ve tethereal/TShark'ın eski sürümleri genellikle üstün kullanıcı ayrıcalıklarına sahipti. Trafik yakalandığı zaman çağrılan çok sayıda protokol ayrıştıcısını (protocol dissector) dikkate alarak, bu bir ayrıştıcıda (dissector) bir hata olasılığı göz önüne alındığında ciddi bir güvenlik riski oluşturabilir. Geçmişte (birçoğu uzaktan kod yürütülmesine izin veren) oldukça fazla sayıda güvenlik açığı ve geliştiricilerin gelecekteki daha iyi gelişim şüpheleri nedeniyle, OpenBSD, OpenBSD 3.6'dan önce bağlantı noktası ağacından (ports tree) Ethereal'i kaldırmıştı. Tüm işlemler için yükseltilmiş ayrıcalıklara gerek yoktur. Örneğin, bir seçenek "tcpdump" veya bir dosyaya paketleri yakalamak için üstün kullanıcı ayrıcalıklarıyla Wireshark ile gelen "dumpcap" yardımcı programını çalıştırmak ve daha sonra sınırlı ayrıcalıklarla Wireshark çalıştırarak paketleri çözümlemektir. Gerçek zamanlıya yakın çözümlemelerin yaklaşık benzetimi için, ele geçirilen her dosya Wireshark tarafından işlenen, büyüyen bir dosyada "mergecap" (birleşik ilişkilendirme) ile birleştirilebilir. Mergecap, dosyayı birkaç çıkış biçiminde yazabilir.. Kablosuz ağlarda, IEEE 802.11 çerçevelerini yakalamak ve ortaya çıkan döküm dosyalarını Wireshark ile okumak için Aircrack gibi kablosuz güvenlik araçlarını kullanmak mümkündür. Wireshark 0.99.7'den itibaren, Wireshark ve TShark trafik yakalama işlemini gerçekleştirmek için "dumpcap" kullanmaktadır. Trafiği yakalamak için özel ayrıcalıklar gerektiren platformlar, yalnızca bu ayrıcalıklarla dumpcap çalıştırılmasını gerektirir. Ne Wireshark ne de TShark'ın özel ayrıcalıklarla çalıştırılması gerekmemektedir. Wireshark, kullanıcının bir bakışta trafik türlerini tanımlamasına yardımcı olmak için paketlerdeki belirli alanlarla eşleşen kuralları temel alarak paketleri renklendirebilir. Varsayılan bir kural kümesi verilebilir; kullanıcılar paketleri renklendirmek, yeni kurallar eklemek veya kuralları kaldırmak için varolan kuralları değiştirebilir. Wireshark ayrıca ns, OPNET Modeler ve NetSim gibi çoğu ağ simülasyon aracından paket yakalamak için de kullanılabilir. Ayva Ayva ("Cydonia oblonga"), gülgiller (Rosaceae) familyasından 4–5 m boylanan, kırmızı kahverengi gövdeli meyve ağacıdır. Derine gitmeyen yüzeysel kök sistemine sahiptir. 10 ile 1000 m arasındaki yüksekliklerde hemen her bölgede yetiştirilebilir. Kumlu-tınlı sıcak ve geçirgen topraklarda yetişir. Soğuğa dayanıklıdır 7 °C periyodundaki sıcaklık ayva için idealdir. Üretimi, tohumla, kök sürgünleri ve çelikleme yapılır. Ayva yetiştiriciliğinin Anadolu'dan Yunanistan ve İtalya'ya geçtiği, Milattan önce 650 yılında Yunanistan'da yetiştirildiği ve oradan diğer Avrupa ülkelerine yayıldığı tarihi araştırmalardan anlaşılmaktadır. Ayvaya bugün Avustralya hariç tüm dünya ülkelerinde rastlanabilmektedir. Dünyada ayva üretiminde Türkiye birinci sıradadır. Yıllık üretim (2000 yılı) 100 bin tondur. İkinci Çin 85 bin ton, üçünçü sırada İran 36 bin ton, dördüncü sırada Fas 30 bin tondur. Ayva yaprakları boya ve kozmetik sanayiinde, tıpta da ilaç yapımında kullanılmaktadır. Meyvesi reçel, jel, marmelat ve meyve suyu olarak değerlendirilir. Ayva meyvesi, %84 su ve çoğu şeker olmak üzere %15 karbonhidrat içermektedir, yağ ve protein oranı ise çok düşüktür. Meyve bunlara ek olarak pektin, tanen, organik asitler, C vitamini ve mineral tuzları ihtiva eder. Meyvenin tohumlarında ise yüzde 14-18 oranında tutkal maddeler, yüzde 16-20 oranında yağ, tanen, renkli maddeler ve yüksek oranda protein, az miktarda amigdalin ve emülsin yer alır. Tohumlarda yer alan nitril bileşikleri mide asidi ile temasa geçtiğinde hidrolize olarak ortaya hidrojen siyanür gazının çıkmasına neden olurlar, ancak çekirdekler sadece büyük miktarlarda yendiği takdirde zehirlidir. Anavatanı Hazar denizi dolayları, Kuzey-Batı İran, Türkistan ve Kuzey Anadolu'dur. Victor Ostrovsky Victor Ostrovsky (28 Kasım, 1949 Edmonton, Alberta doğumlu) eski Mossad görevlisi, yazar. Ostrovsky'nin romanları Mossad'ın, özellikle yasal veya ahlaki açıdan yanlış kabul edilebilecek, çeşitli hareketlerini ve yönlerini konu almıştır. Kanada'da doğan ama İsrail'de yetişen Ostrovsky 1982'den 1984'e kadar Mossad öğrencisi olmuş, daha sonra Ekim 1984'ten Mart 1986'ya kadar "katza" olarak çalışmıştır. 1990 yılında "By Way of Deception" (Hile Yolu) isimli romanını yayımlamıştır. Romanın gizli Mossad operasyonları hakkında olduğunu ve romanda birçok Mossad çalışanının gerçek ilk isimlerini ifşa ettiğini ileri sürmüştür. Birçok eleştirmene göre kitap uzman bir romancı tarafından yazılmış bir romandan ibarettir ve küçük derecedeki bir çalışanın iddia edilenler gibi birçok operasyon sırrına ulaşması mümkün değildir. Ostrovsky'ye göre kitap Mossad operasyonlarındaki hataları göstermiş ve Mossad çalışanlarına sadece ilk isimleriyle, ajanlara ise kod adlarıyla hitap etmiş ve böylece hiç kimseyi tehlikeye atmamıştır. İsrail hükümetinin yazarın romanının satışını bastırmak amacıyla birçok dava açması, yazarın ününün büyümesine ve iddialarının birçok kişi tarafından kabul edilmesine katkı sağlamıştır. Yazarın romanlarından ikisi Türkçeye çevrilmiş ve yayımlanmıştır. Esin Engin Esin Engin, (17 Mayıs 1945 - 4 Mayıs 1997), Türk besteci, aranjör, şarkıcı, orkestra şefi ve müzisyen. 1945'te Kırım Tatarı asıllı bir ailenin oğlu olarak dünyaya geldi. 5 yaşında müziğe başladı. Önce ud ve kanun ile Klasik Türk müziği eğitimi aldı. Lise öğrenimi için gittiği Amerika Birleşik Devletleri'nde ise piyano ile Batı Müziği eğitiminin yanı sıra armoni ve kompozisyon dersleri de gördü. İstanbul Üniversitesi Gazetecilik Yüksek Okulunu ve İstanbul Belediye Konservatuvarı Şan Bölümü'nü bitirdi. İlk olarak dönemin önemli orkestralarında müzisyen ve solist olarak çalıştı ve filmlerde şarkı seslendirdi. İlk 45'liğini 1968'de çıkardı. İlk büyük çıkışını ise 1972'de çıkardığı iki 45'likle yaptı: ""Dök Zülfünü Meydane Gel"" ve ""Tango"". ""Dök Zülfünü Meydane Gel""de Klasik Türk Müziği'ni ilk defa aslına zarar vermeden çok sesli hâle getirerek seslendirdi. ""Tango""da ise 30'lu yılların tangolarını değişik düzenlemeleriyle tekrar gündeme getirdi. 1973'te ""Bana Ellerini Ver/Gözlerin Deniz"" 45'liğini ve ilk Long-Playi olan ""Modern Oyun Havaları""nı çıkardı. Geleneksel müziğimizi aslına zarar vermeden armonize ederek yönettiği orkestrasına uyguladığı bu enstrümantal albüm büyük ilgi görerek satış rekorları kırdı. Yurt dışına ihraç edilerek müziğimizin tanıtılmasında büyük rol oynadı. Bu başarı üzerine Esin Engin, aynı anlayışla 1974'te ""Anadolu"", 1978'de ""Modern Fasıl"" ve çeşitli senelerde ""Modern Oyun Havaları"" serisinin diğer albümlerini çıkardı. Bir yandan da 1974'te ""Dönmeyen Yıllar/Ankara'nın Taşına Bak"" 45'liğini, ""Tangolar"" ve ""Dünden Bugüne"" albümlerini, 1976'da ""Aşık Olmuşum/Sana Geldim"",1977'de ""Sen de Bizdensin Arkadaş/Gurur Duyarım"", 1978'de ""Gönül Oyunu/Sevmesin Yeter"" gibi hit olmuş 45'liklerle şarkıcılığını sürdürdü. 1972'den itibaren aranjör, orkestra şefi ve müzisyen olarak Türk Popunun ve Türk Sanat Müziğinin birçok sanatçısının perde arkasındaki başarı anahtarı oldu. Sezen Aksu, Erol Evgin, Zerrin Özer, Nükhet Duru, Nilüfer, İlhan İrem, Tanju Okan, Tülay Özer, Esmeray, Ayla Algan, Erol Büyükburç, Ömür Göksel, Atilla Atasoy, Gönül Akkor, Yıldırım Gürses, Semiramis Pekkan, Ali Kocatepe ve Füsun Önal gibi birçok sanatçıya beste ve düzenleme yaptı ve Türk Popunun ve Türk Sanat Müziği'nin birçok hit parçasına imza attı. Melih Kibar, Bora Ayanoğlu, Selmi Andak gibi bestecilerle; Çiğdem Talu, Ülkü Aker ve Fikret Şeneş gibi söz yazarlarıyla çalıştı. 1980'de ""Hisseli Harikalar Kumpanyası"", 1984'te ""Lüküs Hayat"" gibi müzikallere müzik yönetmenliği yaptı, ""Kanlı Nigar"", ""Fermanlı Deli Hazretleri"", ""Deli Eder İnsanı Bu Dünya"" gibi birçok müzikal, ""Aile Şerefi"", ""Gazeteciden Dost"", ""İstanbul'un Gözleri Mahmur"" ve ""Müfettiş"" gibi birçok tiyatro oyunu besteledi. Film Müziği alanında ise Osman F. Seden ve Atıf Yılmaz gibi usta yönetmenlerle çalıştı. 1986'da Aydan Şener'in baş rolünü oynadığı ""Çalıkuşu"" dizisinin klasikleşen müziklerine imza attı. ""Zübük"", ""Hayallerim, Aşkım ve Sen"", ""Kadının Adı Yok"", ""Çöpçüler Kralı"" gibi sinema filmlerine; ""Yol Palas Cinayeti"", ""İki Kadın"", ""Tatlı Betüş"", ""Gül ve Diken"", ""İki Kız Kardeş"", ""Zühre"" gibi TV dizilerine unutulmaz besteler yaptı. 1994'te kan kanserine yakalanan Esin Engin, film müziklerinin çoğunu hasta yatağında besteledi. Son döneminde ""Nostalgic Russian Tzigane"", ""Gypsy Fire"", ""Film Müzikleri"" gibi albümlere imza attı. 4 Mayıs 1997'de kansere yenik düştü. Ercan Saatçi Ercan Saatçi (d. 13 Mart 1968), Türk müzisyen ve yapımcıdır. 13 Mart 1968'de İstanbul'da dünyaya geldi. İlköğrenimini Üsküdar Zeynep Kamil İlkokulu'nda yaptığı esnada mandolin, akordeon ve Türk Halk oyunları dersleri almaya başladı. Orta ve lise eğitimini Haydarpaşa Lisesi nde yaparken bir süre Sabri Süha Ansen'den keman dersleri aldı. Okulun müzik grubunu kurdu ve çeşitli liselerarası müzik yarışmalarına katıldı. 1985 yılında Ercan-Yavuz-Vahe adında bir grup kurdu. Bu grupta katıldığı yarışmalarda çeşitli ödüller aldı. 1988 yılında lisedeki okul arkadaşı olan Yavuz Çetin ile yaptıkları "I Will Cry" adlı şarkı ile "Hey" dergisinin yarışmasını kazandı. 1988 yılında İTÜ Türk Müziği Devlet Konservatuvarı Kontrbas Bölümü öğrencisiyken TRT Eurovision finallerine katılmaya hak kazandı. Yine aynı yıl İTÜ kampüslerinde yapılan üniversiteler arası müzik yarışmasında "Her Name Is N.G." isimli şarkısı ile kazandı. 1990 yılında TRT Altın Anten Genç Besteciler Yarışması'nda Özdemir Erdoğan birinci olurken Saatçi üçüncü oldu. Aynı yarışmanın dönüşünde İzel-Çelik-Ercan grubu kuruldu. 1990 yılında Grup Vitamin adında bir grup kurdu ve bu grupla 2 albüm yaptı. Grubun 3.000.000 satan ilk albümü "Bol Vitamin"in ardından iki kez Altın Güvercin yarışması na katıldı. Bir birincilik ve bir de ikincilik kazandı, dört kez Hürriyet Altın Kelebek ödülü, iki kez Hey Dergisi ödülü ve ayrıca birçok kez birçok TV ve radyonun seçtiği yılın şarkısı, yılın şarkı sözü ve yılın grubu ödülünü aldı. 1991 yılının sonunda Ufuk Yıldırım'la birlikte Gökhan Semiz ile anlaşamadıklarını öne sürerek Grup Vitamin'den ayrıldı ve Uf-Er grubunu kurdu, aynı yıl İzel Çeliköz ve Çelik ile İzel-Çelik-Ercan'ın ilk ve tek albümü "Özledim" çıktı. Çelik Erişçi'nin 1992'de gruptan ayrılmasıyla 1993 yılında İzel-Ercan olarak "İşte Yeniden" albümünü yaptı. Ayrıca Uf-Er olarak 1992'de "Vitamin Değil Şifa Niyetine" ve 1994'te "Ebabil Bir Kuştur" albümlerini yapan Ercan Saatçi, 1995 yılında ilk solo albümünü "Sayenizde" adıyla çıkardı. 1996 yılında "Tam 14 Saat Oldu" teklisi, 1998 yılında "Manşet" albümü izledi. Bugüne dek 600'e yakın şarkı sözü 400'ü aşkın beste ve düzenleme yaptı. Ercan Saatçi Doğan Müzik Company (DMC) den ayrılarak Rec by Saatchi adında kendi şirketini kurmuştur. 2003-2004 yılları arasında "Popstar ve Türkstar"; 2006 Yılında "Star Avı", 2008 Yılında da "Alaturka Solist" yarışmalarında jüri üyeliği yapmıştır. 2009 yılında Metin Özülkü ile bir program sırasında Galatasaray kulübüne hakaret içerikli sözler sarf etmiştir. Gelen tepkiler üzerine özür dilemiştir. Eşi Gülümsün Özkök'ten 14 Ekim 2009 günü boşanan Ercan Saatçi, hâlen "Hürriyet" gazetesinde yazarlık ve spor koordinatörlüğü yapmaktadır. İki çocuk babasıdır. 2020'de ise Kanal D'de yayımlanmaya başlayan kendi evinde yapıp sunduğu Çok Akustik programında ünlü konuklarla şarkı söyleyip sunmaktadır. Ali Kocatepe Ali Kocatepe (d. 25 Şubat 1947, İzmir), Türk besteci, söz yazarı, yorumcu ve müzik yapımcısı. Ege Üniversitesi İktisadi ve Ticari İlimler Yüksek Okulu'nu 1974 yılında bitirdi. "Böyle Yazmış Yaradan" adlı ilk plagını 1968 yılında doldurdu. İstanbul'a gelerek Temmuz 1973'te kendi yapım firması "1 Numara Plakçılık"‘ı kurdu. Ses sanatçısı Aysun Kocatepe ile 1985 yılında evlendi ve İlkyaz adlı bir kızları oldu. "1 Numara Plakçılık"‘ı kurmuş olan Kocatepe, hâlen sahne performanslarını ve yapımcılığını sürdürmektedir. Sanatçı Ali Kocatepe'nin Kendi sesinden yayımlanan bazı yapıtları; Yaptığı şarkılar kadar yazdığı sözler ve yaptığı besteler çeşitli sanatçılar tarafından seslendirildi. Başka sanatçılar tarafından seslendirilen en popüler yapıtları: Birçok ulusal ve uluslararası yarışmada sayısız ödül aldı. "Şen Sazın Bülbülleri" ve "Medya Medya Nereye" adında iki müzikal besteledi. İlk evliliğini 1975'te Fatma Karanfil ile yaptı. İkinci evliliğini 1985´te yaptığı Aysun İnöntepe ile sahne çalışmalarını ve müzik yapımcılığını sürdürüyor. 1990 yılında Aysun Kocatepe'den İlkyaz adında bir kızı oldu. 2006´da Ali Kocatepe, 41 yıllık çalışmalarından derlediği 26 şarkıyı bir albümde toplayarak dinleyicilerinin beğenisine sundu. Müzik Dünyamızda olarak yüzlerce şarkıya ve albüme imza attı. Sanatçı 1974'te Türkiye'nin ilk festival şarkısı olan "Antalya'ya Koş" şarkısını Antalya Altın Portakal Film Festivali için besteledi. Panik Panik veya panik hali (), aşırı ve normalin dışına taşmış korku hali. Aniden başlayan otonom (Sempatik-Parasempatik) sinir sistemi aktivitesiyle birlikte "baş dönmesi, çarpıntı, titreme, sararma, terleme, kusma, idrar yapma ve dışkılama arzusu" söz konusudur. Ani başlayan nöbetin süresi genellikle sınırlı olmakla birlikte, birkaç dakikadan birkaç saate kadar sürebilir. Bu süre içinde kontrollü zihni faaliyet imkânsızdır ve panik olan gayesizce dolaşır durur. Şahsiyetini kaybetmiş gibidir ve gerçekleri değerlendirme kabiliyeti kalmamıştır. Nöbet, panik olanı takatsiz bırakır. Tedavide, çabuk etkili bir müsekkini damardan vererek, nöbet kolaylıkla sonlandırılabilir. Başka tedavilerin başlatılmasından önce durumun sebebi araştırılmalı ve tedaviye ona göre yön verilmelidir. Ben (roman) Ben (Özgün adı: "Anthem"), Ayn Rand tarafından kaleme alınmış, ilk kez 1938 yılında yayımlanmış bir bilimkurgu romanı. Ayrıca Türkçe, "Ben" adının yanı sıra "Ego" adıyla da yayımlanmıştır. Eser, Zamyatin'in ünlü romanı "Biz" ile büyük benzerlikler taşımaktadır. Biz romanıyla benzerlikler taşıyan ve Biz romanından etkilenmiş olan romanlar içinde George Orwell'in "Bin Dokuz Yüz Seksen Dört" ve Aldous Huxley'in "Cesur Yeni Dünya" isimli romanları da vardır. Anti ütopyacı bir roman olan "Ben"`in hikâyesi belirtilmemiş bir gelecekte geçer. Distopik bir bilimkurguya sahip romanda, totaliter bir sistem mevcuttur, teknolojik gelişim dikkatli bir şekilde planlanıyordur ve birey ile bireysellik kavramları ortadan kaldırılmıştır. Bu kurgunun temelinde, Ayn Rand'ın sosyalist düşüncenin ve ekonominin zayıflıkları olarak gördüğü noktaların sonucu olarak insanlığın ikinci bir Karanlık Çağ'a girmesi yatar. Eserde bu ortamda yaşayanlardan biri olan Equality 7-2521 çevresini ve kendisini anlatır. Anlatımda kendisini ve çevresindekileri tanımlamak için kullandığı çoğul zamirler ("biz" ve "onlar") barizdir ve hikâyenin üstünde kurulduğu temellere güçlü bir vurgu yapar. "Ben" romanı, Zamyatin'in birçok farklı anti ütopyacı romana ilham kaynağı olmuş olan "Biz" romanından yaklaşık 17 yıl sonra yazılmıştır. İki roman çeşitli benzerliklere sahiptir. Zamyatin gibi Ayn Rand da Sovyet sistemine dair bazı tecrübeleri vardı. Biz romanı "Ben"`den önce, 1920'de yayımlanmıştır ve Rand'ın onu İngilizce'ye çevrilmeden okuma fırsatı olmuş olabilir. Aslında Rand Rusya'yı "Biz" romanının yayımlanmasından altı yıl sonra terk etmiştir. Zamyatin'in Paris'te vefat etmesinden kısa bir süre sonra, "Ben" romanı ilk kez İngilizce olarak Birleşik Krallık'ta 1937'de yayımlanmıştı. "Ben" romanı "Biz" romanından 17 yıl sonra yazılmıştır. Her ne kadar iki roman arasında kurgusal farklılıklar mevcut olsa da, özellikle hikâyenin anlatım biçimi açısından birbirlerine benzemektedirler. Cengiz Topel Cengiz Topel (2 Eylül 1934, İzmit - 8 Ağustos 1964, Kıbrıs), Türk pilot yüzbaşı. 1964'te Türk Hava Kuvvetlerinin Kıbrıs'ta gerçekleştirdiği uyarı uçuşunda, uçağı Rum uçaksavarlar tarafından vurulunca paraşütle atladı ve esir düştü. Rumlar tarafından hastanede öldüğü belirtilen Topel'in naaşı iade edildi. Türk Hava Kuvvetlerinin Kıbrıs'taki ilk pilot kaybıdır. Trabzonlu (Çaykara) Tekel tütün eksperi Hakkı Bey’in oğludur. Babasının görevli olduğu İzmit'te 2 Eylül 1934 tarihinde doğdu. Annesi Mebuse Hanım’dır. Ailede dört kardeşin üçüncüsüdür. İlkokula Bandırma II. İlkokulu'nda başladı, babasının Gönen’e tayini ile Ömer Seyfettin İlkokulu’nda öğrenimine devam etti. Babasını kaybettikten sonra ailesi Kadıköy, İstanbul'a yerleşti. Kadıköy Yeldeğirmeni Okulu’nda ilk ve orta öğrenimini tamamladı. Lise öğrenimine, Haydarpaşa Lisesi'nde başlayıp Kuleli Askeri Lisesi’ne devam ederek 1953 yılında bitirdi. 1955 yılında Kara Harp Okulu’nu bitirip asteğmen olarak ordu saflarına katıldı. Küçük yaşlardan beri havacılığa olan merakı sonucu hava sınıfına ayrıldı. Pilotaj eğitimi için Kanada’ya gönderildi. Kanada’daki eğitimini başarıyla tamamlayarak 1957 yılında yurda dönüp Merzifon 5. Ana Jet Üs Komutanlığı'nda göreve başladı. 1961 yılında Eskişehir 1. Hava Ana Jet Üssü’ne atandı. 1963 yılında yüzbaşılığa terfi etti. 8 Ağustos 1964 tarihinde Kıbrıs Harekatı sırasında Eskişehir’den Kıbrıs’a, dörtlü kol komutanı olarak gönderildi. F-100 uçağıyla uçuş esnasında uçağı yerden isabet alarak düşürüldü. Paraşütle atlamayı başardı, fakat Rumlar tarafından esir alındı. Uluslararası savaş hukukunun esirleri kapsayan maddelerine aykırı olarak yapılan işkenceler sonucu öldüğü iddia edilir. Kıbrıs'taki ilk Türk hava harp kaybı olan Cengiz Topel'in hastanede öldüğü açıklandı, ancak naaşı ısrarlı girişimler sonucu 12 Ağustos 1964 tarihinde Rumlardan alınabildi. Kıbrıs'ta, Adana'da, Ankara ve İstanbul'da yapılan törenlerden sonra 14 Ağustos 1964 tarihinde Edirnekapı'daki Sakızağacı Hava Şehitliği'nde toprağa verildi. Türkiye'nin çeşitli bölgelerindeki yerleşim yerlerinde birçok park, cadde ve sokağa adı verilmiştir. Gaziantep ve Kayseri'de birer semt, Ankara'nın Mamak, Çubuk ilçelerinde ve İzmir'in Konak ilçesinde birer mahalle, İstanbul'un Gaziosmanpaşa, Eyüpsultan, Tuzla ve Kartal ilçesinde, Hakkâri ilinin Yüksekova ilçesinde, Kocaeli'nin İzmit ilçesi Karabaş mahallesinde ve Balıkesir'in Hasan Basri Çantay ve Gündoğan mahallelerini ayıran ve şehir merkezinden 9. Ana Jet Üssü'ne ulaşımı sağlayan caddeye, babasının tayini ile Ömer Seyfettin İlkokulu'na devam ettiği Gönen (Balıkesir)'deki bir ana caddeye; Malatya, Kırıkkale, Sorgun ve Eskişehir'de en büyük caddelerden birisine, Tekirdağ merkezindeki bir meydana adı verilmiştir. Cengiz Topel ismi, Antalya'nın Muratpaşa ve Finike ilçelerinde, Ağrı'nın Patnos ilçesinde, Adıyaman'da Eskişehir'de, Batman'da, Sakarya'da, Tokat Turhal'da Samsun'da, Şanlıurfa'da, Isparta'da, İstanbul'un Bakırköy ve Zonguldak'ın Kozlu, Manisa'nın Demirci, Mersin'in Akdeniz, Tarsus, Silifke ve Anamur, Osmaniye'nin Kadirli, Adana'nın Yüreğir, Konya'nın Karatay, Afyonkarahisar ilinin Dinar, Trabzon'un Of ve Sinop'un Boyabat, Gaziantep'in Şahinbey, İzmir'in Buca ve Güzelbahçe ilçesinde, Gönen (Balıkesir)'de okullara verilmiştir. Ayrıca Konya'da Cengiz Topel'in adını alan "Şehit Topel Polis Merkezi", İzmit'te "Cengiz Topel Deniz Hava Üs Komutanlığı" ve Kocaeli Cengiz Topel Havalimanı bulunmaktadır. İstanbul-Şirinevler'de, Kâğıthane'nin Çağlayan mahallesinde ve Maltepe Gülsuyu Mahallesi'nde adını taşıyan bir cami vardır. Eskişehir'in merkezinde ve Bursa’nın Gürsu ilçesinde heykeli bulunmaktadır. Kuzey Kıbrıs Türk Cumhuriyeti'nde ise anıtı dikilmiş, bir köye ve bir hastaneye ismi verilmiştir. İzmir-Karşıyaka'da ve Düzce merkezde bir sokağa ismi verilmiştir. Çorum'da da ismi bir caddeye verilmiştir. Lurlar Lurlar (Lurca: لور,Kürtçe: Lor, ), İranlı bir halktır. Batı kuzeybatı ve güney batı İran'da Luristan, Huzistan, Hamedan, Çaharmahal ve Bahtiyari, İsfahan ve İlam eyaletlerinde yaşarlar. Bir İran dili olan Lurca'yı konuşurlar. Şeref Han'ın Şerefname'sinde Lurları Kürt, Lurcayı Kürtçe'nin lehçesi olarak bahsetmektedir. 1996 nüfus sayımına göre nüfusları 4,1 milyondur. 2015'te tahmini 8 milyondan fazla kişinin anadili Lurca'dır. Michael M.Gunter'e göre Lurlar 1000 yıl önce Kürtler'den ayrılmaya başlamışlardır. Nitekim 16.yüzyılda yazılan Şerefname'de Lurlar Kürt olarak yazılmıştır. Ayrıca 11 ve 15.yüzyılları arasında hüküm sürmüş bir Kürt devleti olan Luristan Atabeyliği de bu ismi kullanmıştır. Gutiler gibi bir antik Zagros halkı olan Lullubiler'in modern Lurlar oldukları düşünülmektedir. Türkiye'de Lurlar Şeyhbızın yoğun olarak Ankaranın Haymana ilçesinde ve diğer il ve ilçelerde yaşamaktadırlar. Bu Lur aşireti Kürt olarak bilinse de aslen Kürt olmayıp Lurcanın kuzey şivesiyle konuşurlar. Türk seyyah Evliya Çelebi'nin yazdiği Seyahatname'de Bingöl halkından bahsederken:"..Bingöl yaylasının halkı: Zaza, Lolo, İzol, Yezidi,(...) gibi Kürt aşiretleri olup...Yakut El-Hamavi "Mujam-El Buldan" eserinde Lurlar'ı bir Kürt aşireti olarak yazmıştır. Lurca dillere ek olarak , Lur kıyafetleri Lurlari diğer etnik gruplardan ayırır. Ayrica Lur dans (Bâzi), Lurlarin bir diğer etnik simgesidir. Ayrica bakınız: Kerim Han Zend Ayrica bakınız: Zendler Lurca, Hint-Avrupa dil ailesinden İran dillerine bağlıdır. Rihard N. Frye, şöyle söylemiştir; "Lurlar ve onların dilleri Fars bölgesinin Farsları ile yakından ilgilidir. Ve doğal olarak İranlı halkların güneybatı kolundandırlar. Lurca, Farsça gibi bir Güneybatı İran dilidir. 2. Lur - Lor KÃ¶ken bilgisi Meltem Cumbul Meltem Cumbul (d. 5 Kasım 1969, İzmir), Türk sinema ve dizi oyuncusu. 1969 yılında İzmir'de doğan Meltem Cumbul'un babası Akşehirli, annesi İzmirlidir. 1983 yılında İzmir Türk Koleji'nde başladığı liseden 1987 yılında Ata Koleji'nden mezun oldu. 1991'de Mimar Sinan Üniversitesi Devlet Konservatuvarı Drama Ana Sanat Dalı'ndan mezun oldu. Meltem Cumbul'un kariyeri; Berlin Altın Ayı ödülünü almış Duvara Karşı'nın (Head On) da aralarında olduğu on altı sinema filmi, Türkiye Televizyon tarihinin en çok izlenen dizi başarısını kazanmış Yılan Hikayesi'nin de aralarında olduğu altı dizi, Smokey Joe's Cafe, Taming of the Shrew gibi müzikal ve tiyatro oyunları ile Palm Springs, Queens, Ankara ve Antalya Altın Portakal Film festivalleri dahil olmak üzere ulusal ve uluslararası birçok ödüle sahiptir. 2004 Yılında Eurovision Şarkı Yarışmasını Korhan Abay ile birlikte sunmuştur. 2005 yılından itibaren üç yıl süreyle, Los Angeles'ta Eric Morris'in kendisiyle yaptığı çalışmalar sonucunda öğrendiği metodu, hâlen mezun olduğu okul Mimar Sinan Üniversitesi Devlet Konservatuvarı Tiyatro Bölümünde öğretmektedir. |- ! colspan="3" style="background: #DAA520;" | Antalya AltÄ±n Portakal Film Festivali HÃ¼seyin Saygun Hüseyin Saygun, (1920, Beyazıt - 31 Mart 1993), Beşiktaş'ın unutulmaz oyuncularından. Çengel Hüseyin olarak tanındı. Hüseyin Saygun, futbola başladığı Kadırga'da yetişti. Daha sonra bir süre Kurtuluş’ta futbol oynadı ve Beşiktaş’a transfer oldu. 1936’dan 1947’ye kadar giydiği Beşiktaş'ta oldukça başarılı maçlar çıkarttı. 1947 - 1948 sezonunda Vefa’da oynadı. Bir yıl sonra Beşiktaş’a döndü ve futbolu bu forma ile bıraktı. Beşiktaş'ın Eşref, Ali İhsan, Nusret ve kendisinden oluşan ünlü savunmasında, solhafta çalışkanlığı ve markajdaki başarısıyla göz doldurdu. Orta sahada oyunu yönlendiren Hüseyin Saygun, derbilerde Fenerbahçe ve Galatasaray’a karşı da 4’er gol kaydetmeyi başardı. 13 kez millî takımda yer alan Hüseyin Saygun, 1948 Olimpiyat Oyunları'na katılan ve 5. olarak oyunları tamamlayan millî takımda görev aldı. 1959 yılında Teknik Direktör Remondoni’nin takımı bırakması üzerine Beşiktaş’ı çalıştırdı. IP adresi IP adresi (İngilizce: "Internet Protocol Address"), interneti ya da TCP/IP protokolünü kullanan diğer paket anahtarlamalı ağlara bağlı cihazların, ağ üzerinden birbirleri ile veri alışverişi yapmak için kullandıkları adres. İnternet'e bağlanan her bilgisayara, İnternet Servis Sağlayıcısı tarafından bir IP adresi atanır ve internetteki diğer bilgisayarlar bu bilgisayara verilen bu adres ile ulaşırlar. IP adresine sahip iki farklı cihaz aynı ağda olmasa dahi, yönlendiriciler vasıtası ile birbirleri ile iletişim kurabilirler. IP adresleri şu anda yaygın kullanımda olan IPv4 için 32 bit boyunda olup, noktalarla ayrılmış 4 adet 8 bitlik sayıyla gösterilir. Örneğin: 192.168.10.5 Bir internet sayfası sunucusuna IP adresi yazarak da bağlanılabilir. Ancak bu rakamları yazmak pratik olmadığından IP adresine karşılık gelen bir alan adı sistemi kullanılmaktadır. İnternet servis sağlayıcıları'nda da bulunan Alan Adı Sunucuları'ndan "(DNS -Domain Name System") oluşan hiyerarşik bir sistem, hangi alan adının hangi IP adresine karşılık geldiği bilgisini eşler ve kullanıcıları doğru adreslere yönlendirir. Bu makale yalnızca IP ağ protokolü ile ilgilidir. İnternet Protokolü (IP) ağ sınırları boyunca datagramların geçişi için internet protokolü takımında temel iletişim protokolüdür. Yönlendirme işlevi sayesinde internetin çalışmasını sağlar ve internetin olmazsa olmazıdır. IP, paket teslim görevini paket başlıklarındaki IP adreslerine dayalı olarak kaynak adresten hedef adrese doğru gerçekleştirir. Bu amaçla, IP veri teslim edilecek kapsülleyen bir paket yapıları tanımlamaktadır. Aynı zamanda adresleme yöntemlerini tanımlayan bu method kaynak ve hedef bilgileri ile diyagramı etiketlemek için kullanılır. IP, 1974 yılında Vint Cerf ve Bob Kahn tarafından orijinal iletim kontrol programında bağlantısız bir datagram hizmeti olarak tanıtıldı. İnternet protokolü paketi bu nedenle sık sık TCP/IP gibi ifade edilir. IP'nin ilk büyük versiyonu İnternet Protokolü Sürüm 4'tür. IPv4 internette baskın olan bir protokoldür. Onun halefi İnternet Protokolü Sürüm 6 (IPv6)'dır. İnternet Protokolü bir veya birden fazla IP ağındaki bir kaynaktan bir hedefe datagramların (paketlerin) yönlendirilmesinden sorumludur. Bu amaçla, İnternet Protokolü paketleme biçimini tanımlar ve iki işlevi olan adresleme sistemi sağlar. Her datagramın iki bileşeni vardır. Bir başlık ve bir yük. IP başlık rota için gerekli kaynak IP adresi, hedef IP adresi ve diğer meta ile etiketlenir ve datagram teslim edilir. Yük taşınan veridir. IP adresleme IP adreslerinin atamasını ve ilişkili parametrelerin arabirimlerini barındırmayı gerektirir. Adres uzayı ağlara ve alt ağlara ayrılır, ağın tanımını ve yönlendirme öneklerini içerir. IP yönlendirme bütün ana bilgisayarlardan olduğu gibi yönlendiriciler tarafından da gerçekleştirilir ve asıl işlevi ağ sınırları boyunca paketleri ulaştırmaktır. Ağın topoloji için gerektiği gibi yönlendiriciler, özel olarak tasarlanmış yönlendirme protokolleri üzerinden birbiriyle iç ağ geçidi protokolleri ve dış ağ geçidi protokolleri ya iletişim kurar. IP yönlendirme yerel ağlarda yaygındır. Örneğin, birçok ethernet anahtarları IP çok noktaya yayını destekler. Bu anahtarlar IP adreslerini kullanır ve İnternet Grup Yönetimi Protokolü çoklu yayın yönlendirmelerini kontrol eder ancak gerçek yönlendirme için MAC adreslerini kullanır. İnternet protokollerinin tasarımı uçtan uca prensibine dayanır. Ağ altyapısı tek bir ağ elemanı veya iletim ortamı da doğal olarak güvenilmez olarak kabul edilir ve linkleri ve düğümleri kullanılabilirliği açısından dinamik varsayar. Ağın durumunu devam ettiren veya izini süren hiçbir merkezi izleme veya performans ölçüm kolaylığı yoktur. Ağ karmaşıklığını azaltma yararına, ağda istihbarat bilerek çoğunlukla veri aktarımı uç düğümleri yer almaktadır. İletim yolundaki yönlendiriciler paketleri direkt olarak sonraki bilinen ve varış adresinin girişi ile eşleşen ulaşılabilir geçide doğru yönlendirir. Bu tasarımın bir sonucu olarak, Internet Protokolü sadece en iyi çaba teslim sağlar ve hizmet güvenilmez olarak karakterize edilir. Ağ mimari dili, bu iletim bağlantı yönelimli modlarda aksine bir bağlantısız protokoldür. Çeşitli hata durumları bu tür veri bozulması, paket kaybı, çoğaltılması ve out-of-sipariş teslimi olarak oluşabilir. Yönlendirme dinamik olduğundan, her paket anlamı bağımsız tedavi edilir ve ağ önceki paketleri yolunda dayalı halde saklar, farklı paketler farklı yollar aracılığıyla aynı hedefe yönlendirilmiş olabilir Çünkü, yönlendiriciler hep dinamiktir, yani her pakete bağımsız bir şekilde davranılır ve ağ önceki paketlerin izine dair herhangi bir durum devam ettirmediğinden dolayı, farklı paketler aynı hedefe farklı yollar üzerinden yönlendirilebilir, bu alıcının sıralamasının bozulması ile sonuçlanabilir. Internet Protokolü Sürüm 4 (IPv4) IP paket başlığı hatasız olmasını sağlamak için önlemler sağlar. Bir yönlendirme düğümü bir paket için bir sağlama toplamı hesaplar. Sağlama kötüyse, yönlendirme düğüm paketi atar. Internet Denetim İletisi Protokolü (ICMP) Böyle bir bildirim sağlar, ancak yönlendirme düğümü, son düğümü bildirmek zorunda değildir. Aksine, performansı arttırmak için ve geçerli link tabaka teknolojisinin hata bulması varsayıldığı için, the IPv6 başlığı korumak için hiçbir kontrol sağlamaz. Ağdaki tüm hata durumları tespit edilir ve bir iletim sonu düğümleri tarafından telafi edilmelidir. Internet protokol paketinin üst katman protokolleri güvenilirlik sorunlarını çözmekle sorumludur. İnternete bağlanan kullanıcının dış dünyaya bağlantı sağladığı gerçek IP adresi çoğu zaman dinamiktir. Kullanıcının hizmet aldığı internet servis sağlayıcı, kullanıcıya o an boşta bulunan bir IP adresini verir. Bu yüzden internete her bağlantı yapıldığı zaman kullanıcıların dış dünyaya açıldıkları gerçek IP adresi değişebilmektedir. Statik IP adresleri olan bilgisayarların adresleri değişmez. Sunucu görevi gören bilgisayarlar için tercih edilir. Kullanım alanlarına göre IP Adresleri sınıflandırılır. A sınıfı 1-127, B sınıfı 128-191, C sınıfı 192-223, D,E ve F sınıfları 224-254. Örneğin; Aşağıda yer alan üç IP adres bloğu yerel alan ağlarında kullanılmak üzere ayrılmıştır. Bu IP adres blokları yerel alan ağlarında kullanılmak üzere tahsis edilmiştir (Dünya üzerinde tekil değildirler) ve geniş alan ağlarında internet servis sağlayıcılar tarafından yönlendirilmezler. Bu nedenle bu IP ağlarından internete çıkarken gerçek IP adreslerine NAT yapılır. Versiyon ya da sürüm (), kullanılan IP’nin uyarlamasını gösterir. Farklı uyarlamada başlıktaki alanların yerleri değişiklik gösterdiğinden paketin doğru yorumlanması için kullanılır. Bu uzunluk iki tane dört bitlik değerin