açınca sahanlıkta Maria ile karşılaştı. Maria heyecandan nefes nefese Ah Elizacığım, dedi, lütfen acele yemek odasına gel. Görmen gereken bir şey var. Ne olduğunu söylemeyeceğim ki, hemen aşağıya inebilesin. Elizabeth boşuna soru sordu, çünkü Maria hiçbir şey söylemiyordu. Bu olağanüstü manzarayı görmek için koşarak, yolun karşısına düşen yemek odasına indiler. Bahçe kapısındaki alçak bir faytonda iki bayan vardı. Hepsi bu mu. diye bağırdı Elizabeth, Ben en azından domuzlar bahçeye saldırmıştır diye düşünmüştüm. Oysa Leydi Catherine ile kızından başka bir şey göremiyorum. Yanılıyorsun şekerim, dedi Maria, bu yanlışlık karşısında biraz şaşırmıştı, o Leydi Catherine değil. İhtiyar kadın, onlarla yaşayan Bayan Jenkinson, diğeri de küçük Bayan de Bourgh. Şuna bir bak. Ne ufacık bir yaratık. Bu kadar sıska, bu kadar ufak tefek olacağı kimin aklına gelirdi. Bu rüzgârda Charlotte'u dışarıda tutmakla büyük bir kabalık ediyor. Neden içeri girmiyor. Charlotte'un söylediğine göre içeri girmeleri lütuflann en büyüğü imiş ve bu lütfü çok ender bağışlatmış. Kafası bambaşka fikirlerle dolu olan Elizabeth, Görünüşü hoşuma gitti, dedi. Hasta ve huysuz bir hali var. Evet ona çok uygun. Tam ona göre bir eş. Bay Collins ile Charlotte bahçe kapısında bayanlarla konuşuyorlardı. Sir William ise kapının eşiğinde, yaşanan olayın büyüklüğünü kavramaya çalışan bir tavırla duruyor, Bayan de Bourgh ne zaman o tarafa baksa hemen yerlere kadar eğiliyordu. Bu durum, Elizabeth'i çok eğlendirdi. Sonunda söylenecek başka söz kalmamış olacak ki bayanlar arabayı sürdüler, ev sahipleri de eve girdiler. Bay Collins, Elizabeth ile Maria'yı görür görmez onları talihli oldukları için kutlamaya başladı. Charlotte hepsinin ertesi gün Rosings'de yemeğe çağrıldığını söyleyerek kocasının tebriklerinin nedenini açıkladı. Koruyucusu olan hanımefendinin görkemini göstererek misafirlerini şaşırtmak onun kendine ve karısına gösterdiği nezaketi görmelerini sağlamak tam dilediği şeylerdi Leydi Catherine'in kendisine bunu yapabilme fırsatını bu kadar çabuk vermesi alçakgönüllülüğünün öyle güzel bir belirtisiydi ki genç papaz bu lütuf karşısında duyduğu mutluluğu nasıl anlatacağını bilemiyordu. Doğrusu, dedi, sayın leydi pazar günü bizi çaya çağırsa ve pazar akşamını Rosings'de geçirmemizi istese hiç şaşmazdım. Onun yüce gönüllü olduğunu bildiğim için böyle bir şeyi bekliyordum. Ama bu kadar yakın bir ilgi göstereceğini kim umardı. Gelişinizden hemen sonra ziyafete çağrılacağımız (hem de hepimiz birden) kimin aklına gelirdi. Sir William, Hayatta konumunun sağladığı imkânlar sayesinde yüksek tabakadakilerin tavır ve hareketleri hakkında edindiğim bilgi, bu davet karşısında şaşkınlık duymamı engelliyor. diye karşılık verdi. Bu seçkin terbiye saray çevrelerinde pek görülmeyen şey değil. Bütün gün ve ertesi sabah Rosings'e yapılacak ziyaretten başka hiçbir şeyden söz açılmadı. Bay Collins, nelerle karşılaşacaklarını onlara dikkatle anlatarak, odaların manzarası, hizmetçilerin çokluğu ve yemeğin görkemi karşısında şaşırıp kalmalarını önlemeye çalışıyordu. Bayanlar giyinmek için odalarına çekilirken de Elizabeth'e Görünüşünüz konusunda kendinizi üzmeyin sevgili kuzenim, dedi. Leydi Catherine kendine ve kızma uygun zarif elbiseleri bizden beklemekten çok uzaktır. Size tavsiyem, en iyi elbisenizi giyivermenizdir, daha fazla özenmenize gerek yok. Basit giyindiniz diye Leydi Catherine sizi küçük görmez. Sınıf farkının gözetilmesi hoşuna gider. Giyinirlerken de Bay Collins iki üç kez her birinin kapısına giderek çabuk olmalarını Leydi Catherine'in yemeğe geç kalınmasından hiç hoşlanmadığını söyledi. Sayın leydi ve yaşayış tarzı hakkında anlatılan bu debdebeli şeyler, kalabalığa girmeye pek alışık olmayan Maria Lucas'ı adamakıllı korkutmuştu ve Rosings'e takdim edilmek, ona babasının saraya takdim edilirken duyduğu korkuyu yaşatıyordu. Hava güzel olduğu için parkın içinden yarım mil kadar bir mesafeyi yürüyerek geçtiler. Her park güzeldir ve kendine göre bir manzarası vardır. Elizabeth bu manzaradan Bay Collins'in umduğu kadar sarhoşluk duymamakla ve evin ön cephesindeki pencerelerin sayısı, bunların Sir Lewis de Bourgh'a kaça mal olduğu hakkında verilen bilgilere pek az aldırış etmekle beraber, gözünü okşayacak bir hayli şey buldu. Köşkün merdivenlerini çıkıp hole geldiklerinde Maria'nın heyecanı da her an artıyordu, hatta Sir William bile soğukkanlılığını kaybetmişti. Elizabeth'in cesareti kendisini yan yolda bırakmadı. Leydi Catherine'in olağanüstü yetenekli veya mucizevi denebilecek kadar erdemli, üstün bir insan olduğuna dair bir şey duymamıştı Elizabeth ve onun parasıyla sağladığı mevkiinin verdiği üstünlüğü de sarsılmadan seyredebilecek güçteydi. Bay Collins'in kendinden geçip coşarak büyüklüğünü ve süslemelerinin güzelliğini belirttiği holden geçip, hizmetçileri takip ederek, Leydi Catherine, kızı ve Bayan Jenkinson'un oturdukları salona açılan bekleme odasına geldiler. Sayın Leydi büyük bir alçakgönüllülükle onları karşılamak için ayağa kalktı. Bayan Collins kocasıyla önceden anlaşmış, takdim etme işini kendi üzerine almıştı bu nedenle bu iş, Bay Collins'in gerekli göreceği özür dilemelerden ve teşekkürlerden uzak, sade bir şekilde yapıldı. St. James'i gördüğü halde Sir William etrafını saran ihtişam karşısında o kadar şaşırmıştı ki, kendinde ancak hafif bir reverans yapacak kadar cesaret bulabildi, sonra da tek bir söz söylemeden yerine oturdu. Korkusundan neredeyse aklını kaçırmış olan kızı da nereye bakacağını kestiremeyen bir hâlde iskemlesinin kenarına ilişmişti. Elizabeth durumu hiç yadırgamadı, karşısındaki bayanları telaşlanmadan inceleyebiliyordu. Leydi Catherine uzun boylu, iri bir kadındı. Bir zamanlar güzel olduğu belli olan yüz hatları keskindi. Tavrı dostça olmadığı gibi, misafirlerini karşılarken takındığı tavırlar da onlara aşağı tabakadan olduklarını unutturmaktan uzaktı. Sessiz durarak çevresindekilerin cesaretini kırmıyordu ama her sözü kendini çok önemli bir kişilik saydığını gösteren oldukça otoriter bir tavırla söylüyordu. Bu, Elizabeth'e hemen Bay Wickham'ı hatırlattı o gün gördüklerinden Elizabeth, Leydi Catherine'in tıpkı Wickham'ın anlattığı gibi bir kadın olduğu kanısına vardı. Elizabeth, leydiyi süzerek gerek çehresinde gerek tavırlarında Bay Darcy'yi andıran yanlar bulduktan sonra gözlerini kıza çevirdi. Onun bu kadar sıska, bu kadar ufak tefek oluşuna şaşmakta olan Maria'ya nerdeyse hak verecekti. Ne vücut ne de çehre bakımından iki leydi arasında hiçbir benzerlik yoktu. Genç de Bourgh soluk ve çelimsizdi. Hatları basit değilse de silikti Bayan Jenkinson'a alçak sesle söyledikleri hesaba katılmazsa pek az konuşuyordu. Bayan Jenkinson'un görünüşünde de dikkati çekecek bir şey yoktu. Bütün işi gücü Bayan de Bourgh'un söylediklerini dinlemek, genç leydinin gözü rahatsız olmasın diye hiç durmadan ışık gelmesini önleyen paravanayı ayarlamaktı. Birkaç dakika oturduktan sonra hepsi güzel manzarayı övmeleri için pencerelerden birine gönderildiler. Manzaranın güzelliklerine işaret etmek üzere Bay Collins de onlarla beraber kalktı ve Leydi Catherine ise özellikle yazın görülmeye değer olduğunu belirtme iyiliğinde bulundu. Yemek son derece güzeldi, Bay Collins'in söylemiş olduğu gibi bütün uşaklar ve bütün güzel tabak takımları ortaya çıkmıştı. Gene önceden bahsettiği gibi Bay Collins, sayın leydinin isteği üzerine, masanın öbür yanına oturdu. Halinden, hayatta bundan daha büyük bir şeref olamayacağını düşündüğü anlaşılıyordu. Önündeki eti usulü ile kesiyor, yiyor, yemekleri büyük mutluluk ve sevinçle övüyordu. Her yemek, önce Bay Collins, onun ardından da, damadının söylediklerini yankı gibi tekrarlayacak kadar kendini toparlamış olan Sir William tarafından övülüyordu. Leydi Catherine de onların bu aşın hayranlıklarından memnun görünüyor hele gelen yemek, misafirlerin o zamana kadar görmedikleri bir çeşit ise onları lütufkâr gülümsemelere boğuyordu. Yemekte pek konuşma olmadı. Elizabeth fırsatını bulsa konuşmaya hazırdı, ama Charlotte ile Bayan de Bourgh'un arasına oturmuştu. Charlotte, Leydi Catherine'i dinlemekle meşguldü, genç de Bourgh ise yemekten kalkıncaya kadar tek kelime etmedi. Bayan Jenkinson'un işi gücü genç kızın ne kadar az yediğini söylemek, onu yeni gelen yemekten tatmaya zorlamak ve acaba hasta mı diye endişe duymaktı. Maria konuşmayı aklına bile getirmiyordu, baylar ise yemekten ve yediklerini övmekten başka bir şey yapmıyorlardı. Bayanlar salona döndüklerinde, kahve gelinceye kadar hiç aralıksız konuşan Leydi Catherine'i dinlemekten başka yapacak pek bir şey bulamadılar. Leydi, her konuda düşüncelerini o kadar kesin bir dille söylüyordu ki görüşlerinin reddedilmesine alışık olmadığı belliydi. Charlotte'a ev işleriyle ilgili ayrıntılı, hatta özel sorular sordu ve genç kadına her konuda uzun öğüt verdi. Bu gibi küçük bir ailede her şeyin nasıl ayarlanması gerektiğini, ineklerine ve kümes hayvanlarına nasıl bakacağını anlattı. Elizabeth, bu büyük leydinin başkalarına emretme fırsatı veren en küçük şeyle bile ilgilendiğini anlıyordu. Bayan Collins ile konuşurken arada bir de Maria ve Elizabeth'e çeşitli sorular soruyordu ama özellikle kimin nesi olduğunu pek az bildiği ve Bayan Collins'e belirttiği gibi çok terbiyeli ve şirin bulduğu Elizabeth'e ilgi gösterdi. Kaç kız kardeşi olduğunu, bunların Elizabeth'den büyük mü yoksa küçük mü olduklarını, içlerinden birinin evlenme olasılığı olup olmadığını, güzel olup olmadıklarını, nerede eğitim gördüklerini, babalarının ne tür araba kullandığını, annesinin kızlık adını sorup durmuştu. Genç kız bu sorulardaki küstahlığı hissediyor, fakat hepsine soğukkanlılıkla cevap veriyordu. En sonunda Leydi Catherine, Sanırım babanızın mülkü Bay Collins'e miras kalacakmış, dedikten sonra Charlotte'a dönerek, Sizin adınıza seviniyorum. Ama gerçekte mülkün evlattan evlada geçmemesi için bir neden görmüyorum. Sir Lewis de Bourgh'un ailesinde buna gerek duyulmamıştı. Piyano çalar, şarkı söyler misiniz Bayan Bennet. Biraz. İyi. O zaman bir başka gün sizi dinlemekten mutluluk duyarız. Piyanomuz çok mükemmeldir. Belki de şeyden daha üstündür... Neyse bir gün denersiniz kız kardeşleriniz de piyano çalıp, şarkı söylüyorlar mı. Biri. Neden hepiniz öğrenmediniz. Hepinizin öğrenmesi gerekirdi. Webb ailesinin bütün kızları bilir hem de babalarının sizin babanızınki kadar iyi bir geliri yok. Resim yapanınız var mı. Hayır, hiçbirimiz. Ne. Hiçbiriniz mi. Hiçbirimiz. Bu çok tuhaf. Ama herhalde fırsat bulamamışsınızdır. Anneniz sizi her baharda Londra'ya götürerek büyük sanatçılardan yararlanmanızı sağlamalıydı. Annemin buna bir itirazı olmazdı, ama babam Londra'dan nefret eder. Mürebbiyeniz* yanınızdan ayrıldı mı. Hiç mürebbiyemiz olmadı. Mürebbiyeniz yok muydu bu nasıl olur. Beş kız evde mürebbiyesiz yetişsin. Hiç böyle şey duymadım. Anneniz herhalde eğitiminiz için kendini parçalamıştır. Elizabeth leydiye bunun hiç de böyle olmadığını bildirirken az daha kendini tutamayarak gülecekti. O halde sizi kim okuttu. Kim yetiştirdi. Mürebbiyeniz olmadığından sanırım eğitimde geri kalmışsınızdır. Kimi ailelerle kıyaslanınca öyle olduğunu sanıyorum, ama öğrenmek isteyenlerimiz için her zaman imkân vardı. Okumaya özendiriliyorduk ve kitaplığımızda gerekli bütün büyük yazarların kitapları vardı. Tembellikten hoşlananlarımız da tabii tembellik ettiler. Kuşkusuz ama mürebbiye de işte bu tembelliği önlemek için gereklidir. Annenizi tanımış olsaydım bir mürebbiye tutması için ona canla başla önerilerde bulunurdum. Düzenli öğretim olmadıkça eğitim yapılamayacağını hep söylemişimdir. Bunu da ancak bir mürebbiye verebilir. Bu konuda kaç aileye yardım ettiğimi bilseniz şaşarsınız. Genç kızları iyi ailelerin yanına yerleştirmekten hep mutluluk *Kendisine bir çocuğun eğitim ve bakımı verilmiş olan kadın. duymuşumdur. Bayan Jenkinson'un dört yeğeni de benim aracılığımla çok iyi yerlere yerleştiler. Daha geçen gün, rastlantı eseri duyduğum bir genci tavsiye ettim. Onu alan aile de çok memnun. Bayan Collins, size Leydi Metcalf in dün gelerek bana teşekkür ettiğini söylemiş miydim. Bayan Pope'dan çok memnun. 'Leydi Catherine, siz bana bir hazine verdiniz,' diyor. Kız kardeşlerinizden sosyeteye tanıştırılan oldu mu, Bayan Elizabeth Bennet. Evet efendim, hepsi. Hepsi mi. Nasıl, beşi birden mi. Çok garip. Siz en büyükleri bile değilsiniz. Büyükler evlenmeden küçükler sosyeteye karışsın ha. Küçük kardeşleriniz epey genç olsa gerek. Evet, en küçüğümüz daha on altısında yok. Sosyeteye karışmak için belki henüz çok küçük sayılır, ama büyükler çabuk evlenmiyor veya evlenemiyor diye küçüklerin sosyeteden ve eğlenceden paylarını almamaları bence haksızlık, efendim. Gençliğinin tadını çıkarmaya en büyük kız kadar en küçük kızın da hakkı var. Sırf ablaları evlenmedi diye küçükleri eve kapatmak. Bence bunun ne kardeş sevgisine ne de duygulann gelişimine bir faydası olur. Leydi, Bu kadar genç bir insan için fazla kesin konuşuyorsunuz, dedi, kaç yaşındasınız Tanrı aşkına. Elizabeth gülümseyerek, Kendimden küçük, üç yetişmiş kız kardeşim olduğu düşünülürse, sayın leydi yaşımı açıklamamı herhalde beklemezler, dedi. Leydi Catherine doğrudan bir cevap alamadığı için adamakıllı şaşırmışa benziyordu. Elizabeth bu kadar büyük bir cüret göstermeye cesaret eden ilk kişinin kendisi olduğunu düşündü. Leydi, Yirmiden fazla olamazsınız, dedi, buna eminim. Onun için yaşınızı gizlemenize gerek yok. Yirmi bir yaşma daha basmadım. Baylar da onlara katılıp çay içildikten sonra oyun masaları çıkarıldı. Leydi Catherine, Sir William, Bayan ve Bay Collins kadril oyununa oturdular, genç de Bourgh kasino oynamak istediği için iki genç kız da Bayan Jenkinson'un kadroyu tamamlamasına yardım etme şerefini kazandılar. Ama bu masada müthiş bir aptallık hâkimdi. Arada sırada Bayan Jenkinson'un genç Bayan de Bourgh'un üşümesinden, ateşi olmasından, ışığın gözlerine fazla kuvvetli yahut fazla zayıf gelmesinden endişelenmesi dışında, ağızlarından oyunla ilgisi olmayan tek bir söz bile çıkmıyordu. Öbür masa çok daha hareketliydi. Leydi Catherine hemen hiç durmadan konuşuyor diğer üçünün hatalarını söylüyor veya bir anısını anlatıyordu. Bay Collins'in işi gücü sayın leydinin her söylediğini onaylamak, kazandığı her fiş için ona teşekkürlerini sunmak, çok kazandığını düşününce özür dilemekti. Sir William fazla konuşmuyor, leydinin anılarını ve soylulann isimlerini belleğine kaydediyordu. Leydi Catherine ile kızının keyiflerinin istediği kadar oynandıktan sonra masalar kaldınldı. Bayan Collins'e yapılan araba önerisi teşekkürlerle karşılanınca arabanın hemen hazırlanması emredildi. Bundan sonra herkes Leydi Catherine'in ertesi gün havanın nasıl olacağı hakkında yaptığı yorumu dinlemek için şöminenin çevresine toplandı. Ama araba gelince bu konuşma yarım kaldı ve Bay Collins birçok teşekkür nutukları verdikten, Sir William da sayısız reverans yaptıktan sonra ayrıldılar. Araba kapıdan biraz uzaklaşır uzaklaşmaz Bay Collins, Elizabeth'e Rosings'de gördükleri hakkında fikirlerini sordu. Genç kız Charlotte'un hatırı için izlenimlerini aslında olduğundan daha olumlu gösterdi. Fakat kendini zorlama pahasına yaptığı bu övgüler Bay Collins'i kesinlikle tatmin etmedi ve bu yüzden sayın leydiyi övme işini hemen kendisi üzerine aldı. XXX Sir William, Hunsford'da yalnızca bir hafta kaldı fakat bu kısa misafirliği, onu kızının çok rahat bir yuva kurduğuna, herkese kolay nasip olmayan bir kocası ve bir komşusu olduğuna inandırmaya yetmişti. Sir William orada kaldığı süre boyunca Bay Collins sabahlarını, onu arabasıyla etrafta gezdirmeye ayırmıştı ama o gidince bütün aile sıradan işlerine koyuldular. Bu değişiklik üzerine Bay Collins ile birlikte geçen saatlerinin azalmasından Elizabeth memnundu çünkü Bay Collins şimdi kahvaltı ile öğle yemeği arasındaki zamanının çoğunu ya bahçede çalışmak veya okuyup yazmakla ya da yola bakan çalışma odasından dışarıyı seyretmekle geçiriyordu. Bayanların 236 oturduğu oda arka taraftaydı. Charlotte'un yemek salonunun oturma odası olarak kullanılrnayışına Elizabeth önce şaşmıştı çünkü burası hem daha geniş, hem de manzaralı bir odaydı. Ama çok geçmeden bunun çok geçerli bir nedeni olduğunu anladı. Bay Collins'in çalışma odası kadar ferah bir odada oturulsa, o zaman genç adam kendi çalışma odasında daha az kalacaktı. Elizabeth aldığı bu önlemden ötürü Charlotte'u takdir etti. Bu salondan bayanlar, bahçe yolunu göremiyordı, ancak holden hangi arabaların geçtiğini, özellikle genç de Bourgh'un faytonu ile kaç kere çıktığını ve bu hemen her gün tekrarlanan bir şey olduğu halde bildirmeyi hiç ihmal etmeyen Bay Collins'ten öğreniyorlardı. Genç de Bourgh sık papaz evinin önünde durur ve Charlotte ile birkaç dakika konuşurdu, fakat o kadar çok ısrar edildiği halde arabadan hiç inmezdi. Bay Collins'in Rosings'e gitmediği günler pek azdı ve eşinin de leydiyi görmeye gitmeyi ihmal ettiği gün yok gibiydi. Elizabeth, başka bir papazlık ödeneğinin daha kazanılabileceği olasılığını aklına getirmeden, kan kocanın bu kadar uzun saatler harcamalarına bir anlam verememişti. Arada sırada sayın leydi onlara misafirliğe gelme şerefini bağışlıyor ve bu misafirlikler sırasında odada olan hiçbir şey gözünden kaçmıyordu. Neyle uğraştıklarını inceler, işlerine bakar, bunları başka türlü yapmalarını önerir, eşyanın yerleştirilmesinde kusur bulur, hizmetçiyi tembellik ederken yakalardı. Arada sırada yemek ikramını kabul ettiğinde bunu Bayan Collins'in rostolarının* ailesine göre fazla büyük olup olmadığını ölçmek amacıyla yapıyor gibiydi. Elizabeth, bu büyük leydinin, suç işleyenlere bakan yargıçlar komisyonunda olmamakla beraber, kendi mahallesinde çok etkin bir yargıç olduğunu kısa zamanda gördü. Bu mahallenin en ufak dertlerini bile Bay Collins ona anlatır, kulübelerde kavga çıkarsa, hoşnutsuzluk veya yoksulluk baş gösterirse leydi hemen oraya koşar, anlaşmazlıkları çözer, şikâyetleri dindirir, onları azarlayarak barıştırır veya parasızlıktan kurtarırdı. Rosings'de yemek daveti haftada iki defa tekrarlanıyordu ve Sir William gittikten sonra yalnızca bir oyun masası kurulması bir yana, her toplantı bir öncekinin aynıydı. Çevredeki insanların yaşama biçimi Collins'lerin erişemediği düzeyde olduğu için bu toplantıların dışındaki eğlenceleri pek sayılıydı. Ama böyle olması Elizabeth'i sıkmıyordu. Genellikle hoş vakit geçiriyor, Charlotte ile tatlı sohbetler ediyordu. Sonra havalar da yılın o zamanına göre çok iyi gidiyor, genç kız da parkta dolaşarak eğlenebiliyordu. Güzel, gölgeli bir patikası da olan ve parkı çevreleyen açık koru boyunca uzanan yolu çok beğeniyordu. Başka hiç kimsenin rağbet etmediği anlaşılan bu yolda Elizabeth, evdekiler Leydi Catherine'i ziyarete gittikleri zaman geziniyor, burada kendini Leydi Catherine'in meraklı gözlerinden uzak hissediyordu. Bir çeşit et kızartması. Ziyaretinin ilk on beş günü böyle sakin şekilde çabucak geçiverdi. Paskalya yaklaşıyordu bu yortudan bir hafta önce Rosings'e gelecek akrabalarla aile kalabalıklaşacaktı ve bu kadar küçük bir çevrede kuşkusuz bunun önemi büyüktü. Elizabeth geldikten kısa bir süre sonra, Bay Darcy'nin birkaç haftaya kadar Rosings'de beklendiğini duymuştu. Genç kızın Bay Darcy'ye tercih etmediği tanıdıkları pek az olmakla beraber, onun gelişiyle Rosings'deki toplantılarda hiç olmazsa yeni bir yüz bulunacağı için memnundu. Ayrıca Elizabeth genç adamın kuzenine olan davranışına bakarak Bayan Caroline Bingley'nin kurduğu hayallerin ne kadar ümitsiz olduğunu da görerek eğlenecekti. Çünkü Bay Darcy'nin gelecek olmasından büyük bir memnunluk duyduğunu belirten, ondan çok büyük hayranlıkla söz eden ve Maria Lucas ile Elizabeth'in onu sık görmüş bulunmalarına adeta öfkelenen Leydi Catherine'in kızını Darcy'ye vermeyi kararlaştırdığı belliydi. Bay Darcy'nin gelişi papaz evinde hemen duyuldu. Çünkü Bay Collins o gün sabahtan öğleye kadar Hunsford Lane'e bakan evleri görebilecek şekilde yürüyüp duruyordu ve dolayısıyla misafirin geldiğini en erken ve kesin olarak o öğrendi. Araba parka girerken yerlere kadar eğilip misafiri selamladıktan sonra hemen eve koşarak büyük haberi verdi. Ertesi sabah da saygılarını sunmak için acele Rosings'e gitti. Bu saygıların Leydi Catherine'in iki yeğeni arasında bölüşülmesi gerekiyordu. Çünkü Bay Darcy beraberinde, dayısı Lord ...'nın küçük oğlu Albay Fitzvvilliam adında birini de getirmişti. İşin en şaşırtıcı tarafı Bay Collins'in bu misafir baylarla beraber dönmesiydi. Charlotte, kocasının odasından onları görmüştü. Hemen öbür odaya koşarak kızlara kendilerini bekleyen büyük şerefi müjdeledi Bu şeref için sana teşekkür etmeliyim, Eliza, dedi. Çünkü Bay Darcy benim ziyaretime asla bu kadar çabuk gelmezdi. Elizabeth bu iltifatı hiç hak etmediğini söylemeye zaman bulamadan, kapının zili misafirlerin geldiklerini haber verdi ve az sonra da üç bay odaya girdi. En önde yürüyen Albay Fitzwilliam otuz yaşlarında, yakışıklı olmasa da, hali ve tavrıyla tam bir beyefendiydi. Bay Darcy, Hertfordshire'da nasılsa gene öyleydi. Bayan Collins'i her zamanki gibi duygularını hiç belli etmeyen bir tavırla selamladı. Elizabeth'e karşı duygulan ne olursa olsun, onu da sakince selamladı. Genç kız tek kelime söylemeden, sadece selam verdi. Albay Fitzvvilliam iyi terbiye görmüş kişilere özgü bir rahatlıkla hemen konuşmaya başladı. Çok hoş konuşuyordu. Ama kuzeni Bay Darcy, Bayan Collins'e ev ve bahçe hakkında birkaç kelime söyledikten sonra bir süre kimse ile konuşmadan oturdu. Yine de sonunda Elizabeth'e ailesinin sağlığını soracak kadar nazik davrandı. Genç kız her zamanki tavrıyla ona cevap verdi ve bir dakikalık bir sessizlikten sonra Ablam üç aydan beri Londra'da. Onunla hiç karşılaşmadınız mı. diye ekledi. 240 Karşılaşmadıklarını çok iyi biliyordu, ama Bingley'ler ile Jane arasında geçenlerden haberi olduğunu belli edip etmeyeceğini görmek istiyordu. Elizabeth'e sanki Bayan Jane Bennet'a rastlama mutluluğuna eremediğini söylerken Bay Darcy, biraz şaşırmış gibi geldi. Bu konuda daha fazla konuşulmadı, misafirler gittiler. biraz sonra da Ama köşke ancak birkaç gün sonra çağrıldılar çünkü misafirler varken onların arkadaşlığı pek aranmıyordu. Misafirler geldikten bir hafta sonra, paskalya günü böyle bir ilgiyle onurlandırıldılar, o da, kiliseden çıkarken, akşama oraya gitmeleri söylendiğinde. Hafta içinde Leydi Catherine'i ve kızını pek az görmüşlerdi. Bu süre içinde Albay Fitzvvilliam papaz evini bir iki defa ziyaret etmişti. Ama Bay Darcy sadece kilisede ortaya çıkmıştı. Davet elbette ki kabul edilmiş ve söylenen saatte Leydi Catherine'in salonundaki topluluğa katılmışlardı. Sayın leydi onları nezaketle karşıladı, fakat bunun kimseyi bulamadığı zamanlardaki kadar istekle olmadığı belliydi. Gerçekten Leydi Catherine hemen hep yeğenleriyle ilgileniyordu odada herkesten Çok onlarla, özellikle Darcy ile konuşuyordu. Albay Fitzvvilliam misafirlerin geldiğine gerçekten sevinmişe benziyordu Rosings'de herhangi bir yeniliğe susamıştı. Bayan Collins'in şirin arkadaşı da çok hoşuna gidiyordu. Onun yanına oturmuş Kent'den ve Hertfordshire'dan, seyahate çıkmaktan, evde oturmaktan, yeni kitaplardan ve müzikten tatlı konuşmuştu. Elizabeth bu odada o zamana kadar bu akşam eğlendiğinin yarısı kadar eğlenememişti. O kadar canlı ve uzun konuştular ki, Bay Darcy'nin yanı sıra Leydi Catherine'in de ilgisini çektiler. Darcy'nin meraklı bakışları sık onlara çevriliyordu, biraz sonra sayın leydinin de aynı şekilde merak ettiği belli oldu. Çünkü leydi hiç çekinmeden Neler anlatıyorsun, Fitzwilliam. dedi yüksek sesle. Nelerden konuşuyorsunuz. Bayan Elizabeth Bennet'a neler söylüyorsun. Ben de duyayım. Cevap vermek zorunda kalan Fitzwilliam, Müzikten konuşuyoruz, efendim, dedi. Müzikten mi. O halde rica ederim, yüksek sesle konuşun. En hoşlandığım konudur bu. Eğer müzikten söz ediyorsanız, sohbetten ben de payımı almalıyım. Sanırım İngiltere'de benim kadar gerçek bir müzik zevki veya doğuştan zevk sahibi olan çok az kişi vardır. Eğer bir şey çalmayı öğrenseydim, kesinlikle büyük bir yetenek olurdum. Sağlık durumu izin verse de kendini müziğe verebilse eminim Anne de çok güzel çalardı... Georgiana nasıl bu konuda, Darcy. Bay Darcy, kız kardeşinin yeteneğini sevgi dolu bir dille övdü. Leydi Catherine, İşte buna çok sevindim, dedi. Lütfen benim adıma ona, çok çalışmazsa piyanoyu ilerletemeyeceğini söyle. Darcy, Georgiana'nın, dedi, böyle bir öğüde ihtiyacı olmadığından emin olabilirsiniz. Zaten devamlı çalışıyor. Ne kadar çalışırsa o kadar iyi çalışmanın fazlası yoktur. Bir dahaki mektubumda piyano derslerini hiçbir şekilde asmamasını öğütleyeceğim. Genç bayanlara her zaman, sürekli çalışmadıkça ustalığa erişilemeyeceğini söylemişimdir. Bayan Elizabeth Bennet'a da, daha çok çalışmazsa gerçekten iyi çalamayacağını birçok kez söyledim. Bayan Collins'in piyanosu yoksa da, ona sık söylediğim gibi, her gün Rosings'e gelebilir ve Bayan Jenkinson'un odasındaki küçük piyanoda çalışabilir. Evin o tarafında kimseyi de rahatsız etmez. Bay Darcy, teyzesinin kabalığı yüzünden biraz utanmış gibi görünüyordu ve cevap vermedi. Kahveler içildikten sonra Albay Fitzwüliam, Elizabeth'e, kendisine piyano çalmaya söz verdiğini hatırlattı ve genç kız hemen piyanoya geçti. Fitzwilliam da bir iskemle çekerek onun yanına oturdu. Leydi Catherine bir şarkının yansına kadar dinledikten sonra, gene eskisi gibi öbür yeğeniyle konuşmaya başladı. Sonunda Bay Darcy onu bırakıp kalktı ve her zamanki ölçülü tavrıyla piyanoya doğru yürüdükten sonra, çalanın güzel yüzünü iyice görebileceği bir yere oturdu. Elizabeth onun ne yaptığını gördü ve uygun olan ilk anda durarak alaylı bir gülümseyişle Beni dinlemeye böyle açıkça gelerek beni korkutmak mı istiyorsunuz Bay Darcy. dedi, ama kardeşinizin çok güzel çaldığını bildiğim halde yılmayacağım. Başkalarının keyfi olsun diye korkmayacak kadar inatçıyımdır. Beni korkutmak için yapılan her girişim karşısında cesaretim artar. Bay Darcy, Yanılıyorsunuz demeyeceğim, cevabını verdi. Sizi gerçekten yıldırma niyetinde olduğuma inanmış olamazsınız. Aslında sizin olmayan fikirleri ara sıra ileri sürmekten çok zevk aldığınızı öğrenebilecek kadar bir süredir sizi tanıma şerefine ermiş bulunuyorum. Elizabeth kendini anlatan bu sözlere candan güldü, sonra Albay Fitzwilliam'a dönerek, Kuzeniniz, size hakkımda çok güzel fikirler verecek ve söylediklerimin bir kelimesine bile inanmamanızı tavsiye edecek, dedi. Kendimi az çok beğendirebüeceğimi umduğum dünyanın bu köşesinde, gerçek karakterimi tamamıyla ortaya dökebilecek birisiyle karşılaşmış olmak benim için gerçekten büyük talihsizlik. Bay Darcy, Hertfordshire'daki bütün kusurlarımı sayıp dökmeniz büyük bir insafsızlık olur ayrıca iyi bir taktik olmadığını söylememe de izin verin. Çünkü misilleme yapmam için beni kışkırtabilir ve akrabalarınızın üzerinde ağır bir darbe etkisi yapacağı kesin şeyler söyleyebilirim. Genç adam gülümseyerek, Sizden korkmuyorum, cevabını verdi. Albay Fitzwilliam heyecanlanmıştı. Rica ederim, dedi, onu neyle suçladığınızı bilmek istiyorum. Yabancılar arasında nasıl davrandığını bileyim. O halde dinleyin, ama kendinizi korkunç şeylere hazırlayın. Bay Darcy'yi ilk defa Hertfordshire'daki baloda gördüm. Ve bu baloda ne yaptı dersiniz. Yalnızca dört defa dans etti. Size acı verdiğim için üzgünüm, ama doğrusu bu. Erkek sayısı çok az olduğu, birçok genç bayan kavalyesizlikten oturmak zorunda kaldığı halde evet bunu çok iyi hatırlıyorum yalnız dört defa dansa kalktı. Bay Darcy, bu gerçeği inkâr edemezsiniz. O baloda, beraber gelmiş olduğum gruptakilerden başka hiçbir bayanla tanışma şerefini kazanmamıştım. Doğru ve bir baloda da kimse kimseye tanıştınlamaz, öyle değil mi. Evet Albay Fitzwilliam, bundan sonra ne çalayım. Parmaklarım emirlerinizi bekliyor. Bay Darcy, Tanıştırılmak istesem belki de daha iyi ederdim, dedi, ama kendimi yabancılara sevdirme konusunda başarılı değilimdir. Elizabeth gene Albay Fitzwilliam'a, Bunun nedenini kuzeninize soralım mı. dedi, Aklı başında, eğitimli, dünya görmüş bir adamın kendini yabancılara neden sevdiremediğini ondan öğrenmek isteyelim mi. Fitzwilliam, Darcy'ye bakmaksızın, Sorunuza cevap verebilirim. Bunun nedeni, kendini hoşa gitme zahmetine sokmak istememesi, dedi. Darcy, Kuşkusuz, karşılığını verdi, daha önce hiç görmediğim insanlarla hemen rahatça konuşmaya girişme konusunda bazılarında gördüğüm yetenek bende yok. Ne onlar gibi konuşabilirim, ne de birçok kez tanık olduğum şekilde, konuştuklarıyla ilgilenmiş gibi görünebilirim. Elizabeth, Parmaklarım, dedi, piyanonun üzerinde birçok kadınınki kadar ustalıkla kaymıyor. Aynı hızla gidemiyor, aynı ifade ile çalamıyor. Ama bunun suçunu her zaman kendimde aradım çünkü çok çalışma zahmetine katlanmadım. Yoksa benim parmaklarımın da benden çok daha iyi çalan kadmlarınki kadar yetenekli olduğuna inanmadığımdan değil. Darcy gülümseyerek, Çok haklısınız, dedi. Siz zamanınızı çok daha yararlı şekilde geçirdiniz. Sizi dinleme şerefini kazanan hiç kimse çalışınızda bir kusur görmez. Esasen ne siz ne de ben, becerilerimizi yabancıların önünde sergilemekten hoşlanmıyoruz. Tam bu sırada Leydi Catherine, ne konuştuklarını sorarak sözlerini kesti. Elizabeth hemen tekrar çalmaya başladı. Leydi Catherine yaklaştı, birkaç dakika dinledikten sonra Darcy'ye, Bayan Elizabeth, dedi, biraz daha çalışsa, Londra'da bir hocadan da yararlansa hiç de fena çalmayacak. Zevki Anne kadar iyi olmasa da, parmaklarını çok güzel kullanıyor. Sağlığı öğrenmesine izin verseydi Anne çok güzel çalabilirdi. Elizabeth, Darcy'nin kuzeni hakkındaki bu övgüleri ne dereceye kadar içtenlikle desteklediğini görmek için genç adama baktı, ama ne o anda ne de daha başka bir zamanda hiçbir belirtisi göremedi. Bay Darcy'nin Bayan de Bourgh'a davranışına bakarak Caroline Bingley adına içi ferahladı. Çünkü akraba olsalar, Bay Darcy ile onun evlenme olasılığı da Anne de Bourgh kadar kuvvetli olurdu. Leydi Catherine, Elizabeth'in çalışı hakkında görüşlerini sayıp dökmeye devam etti. Bunlara, sanat ve zevk konusunda birçok ders de karıştırıyordu. Genç kız bütün bunları nezaket gereği büyük bir sabırla dinledi ve sayın leydinin arabası onları götürmek üzere hazır oluncaya kadar beyefendilerin ricasıyla piyanonun başından hiç kalkmadı. gittiklerinden, Elizabeth ertesi sabah yalnız başına oturmuş Jane'e mektup yazıyordu. Birdenbire kapının zili çaldı. Bir misafir geldiği kesindi. Bir araba sesi duymadığı için, genç kız bunun Leydi Catherine olabileceği endişesi ve saldırgan sorulardan kurtulmak isteğiyle yarım kalmış mektubunu kaldırırken kapı açıldı. Elizabeth şaşırıp kaldı. Çünkü gelen Bay Darcy'ydi ve yanında başka hiç kimse yoktu. O da Elizabeth'i yalnız bulmuş olmasına şaşırmış gibiydi. Bütün bayanları evde sanarak geldiğini söyleyerek genç kızı rahatsız ettiği için özür diledi. Oturdular ve Elizabeth, Rosings'dekilerin nasıl olduklarını sorduktan sonra tam bir sessizliğe gömülme tehlikesiyle karşı karşıya kaldılar, kesinlikle konuşacak bir şey düşünmek gerekiyordu. Bunun telaşıyla Hertfordshire'da birbirlerini son gördükleri zamanı hatırlayarak, acele Londra'ya gitmeleri hakkında genç adamın ne söyleyeceğini merak eden Elizabeth Geçen kasımda, dedi, Netherfîeld'den ne kadar acele ayrılmıştınız, Bay Darcy. Böyle hemen ardından geldiğinizi görmek Bay Bingley için herhalde hoş bir sürpriz olmuştur, çünkü hatırladığım kadarıyla o sadece bir gün önce gitmişti. Londra'dan ayrıldığınızda umarım hepsi iyi durumdaydı. Çok iyiydiler, teşekkür ederim. Genç kız bundan başka bir cevap alamayacağını anladı ve kısa bir sessizlikten sonra Duyduğuma göre, diye ekledi, Bay Bingley tekrar Netherfield'e dönmeye pek niyetli değilmiş. Böyle bir şey söylediğini hatırlamıyorum ama bundan böyle orada pek az zaman geçirirse hiç şaşmam. Çok dostu var. Dost sayısının durmadan arttığı yaşlara gelmiş bulunuyor. Eğer Netherfield'de pek seyrek kalma niyetindeyse orasını tamamıyla boşaltması komşuları için daha iyi olur çünkü o zaman belki de bizler orada sürekli oturacak bir komşu kazanırız. Ama ne var ki Bay Bingley bu köşkü komşularını değil, kendini düşünerek tutmuştur. Burasını tutmaya devam ederken veya boşaltırken de aynı ilkelerle hareket etmesi beklenebilir. Darcy Uygun bir öneri alır almaz, orasını boşaltırsa hiç şaşmam, dedi. 248 Elizabeth cevap vermedi. Ondan, daha uzun söz etmekten korkuyordu. Söylemek istediği başka bir şey de olmadığı için, konu bulma zahmetini karşısındakine bırakmaya karar verdi. Bay Darcy bunu anladı ve hemen söze başladı Burası çok rahat bir eve benziyor. Bay Collins, Hunsford'a ilk geldiği zaman Leydi Catherine bu evi düzenlemek için bir hayli uğraştı sanırım. Eminim öyledir ve eminim leydi, lütuflarından daha çok minnet duyacak birisini bulamazlardı. Bay Collins görünüyor. açısından çok şanslı Evet, gerçekten öyle. Bay Collins'i kabul edebilecek veya ettikten sonra mutlu edebilecek aklı başında ancak bir iki kadın bulunabilirdi. Onun bunlardan biriyle karşılaşma imkânını bulmasına dostları çok sevinse gerek. Arkadaşım çok akıllıdır. Hoş Bay Collins ile evlenmesini şimdiye kadar yaptığı en akıllıca hareket saymıyorum ya. Ama çok mutlu görünüyor. Mantıklı bakılırsa, kuşkusuz bu onun için çok iyi bir evlilik. Ailesine ve dostlarına bu kadar yakın bir yerde oturuyor olmak da onun adına herhalde hoş bir şey. Siz buna yakın mı diyorsunuz. Neredeyse elli mil. Yol iyi olduktan sonra elli mil nedir ki. Yanm günden biraz daha uzun bir yolculuk. Evet, bence oldukça yakın sayılır. Elizabeth, oldukça heyecanlandı. Bayan Collins ailesine yakın bir yerde oturuyor demek aklımdan geçmedi. Bu sizin Hertfordshire'a ne kadar bağlı olduğunuzun kanıtı. Öyle sanıyorum ki, Longbourn çevresinin dışında kalan her yer size uzak görünüyor. Bunları söylerken yüzünde beliren anlamlı gülümsemeden genç kız, Bay Darcy'nin Jane'i ve Netherfleld köşkünü ima ettiği anlamını çıkardı. Elizabeth cevap verirken kızardı Bir kadın ailesine pek yakın bir yerde oturmamalıdır, demek istemiyorum. Uzak ve yakın görecelidir ve birçok değişen koşullara bağlıdır. Yolculuk masrafını önemsiz kılacak kadar zengin olanlar için mesafe sorun olmaktan çıkar. Ama Charlotte o durumda değil. Bay ve Bayan Collins'in rahat yaşayacak kadar gelirleri var, ama bu para sık sık yolculuk yapmalarına yetmez. Bence, arkadaşım ailesine burasının yarı yolu kadar bir mesafede otursaydı bile gene kendini yakın sayamazdı. Bay Darcy iskemlesini biraz ona yaklaştırarak, Yerinize bu kadar bağlı olmaya hakkınız yok, dedi. Her zaman Longbourn'da kalamazsınız. Elizabeth şaşırdı. Genç adam duygularında bir değişiklik hissedince iskemlesini geri çekti, masanın üzerinden bir gazete aldı ve gözlerini satırlarda gezdirerek daha soğuk bir ses tonuyla, Kent'ten hoşlandınız mı. dedi. Kent hakkında başlayan ve iki tarafın da sakin ve kısa cümleleriyle devam eden konuşma, yürüyüşten henüz dönen Charlotte ile kız kardeşinin içeri girmesiyle kesildi. Elizabeth ile Darcy'yi baş başa bulmak onları şaşırtmıştı. Bay Darcy, Bayan Elizabeth Bennet'a rahatsız etmesiyle sonuçlanan hatasını anlattı kimse ile fazla bir şey konuşmadan birkaç dakika daha oturduktan sonra çıkıp gitti. O gider gitmez Charlotte, Bu ne anlama geliyor. Eliza'cığım, herhalde sana âşık yoksa taş çatlasa bizi ziyarete böyle habersiz gelmezdi. Ama Elizabeth onun ne kadar az konuştuğunu anlatınca, Charlotte'un bütün dileklerine rağmen, bunun aşk işi olmadığı anlaşılmıştı. Bir sürü olasılık ileri sürüldükten sonra genç adamın yapacak başka bir şey bulamadığı için geldiğinde karar kıldılar. Yılın bu mevsiminde gerçekten yapılacak çok az şey vardı. Açık hava sporlarının mevsimi geçmişti. Evde Leydi Catherine, kitaplar ve bilardo ile de zaman geçirebilirdi, ama erkeklerin sürekli evde kalmaları beklenemezdi. Papaz evinin yakınlığı veya oraya giden yolun güzelliği ya da içinde oturanlar, iki kuzeni hemen her gün oraya çekiyordu. Sabahın çeşitli saatlerinde bazen ayrı ayrı, bazen birlikte, arada sırada da teyzelerinin eşliğinde misafirliğe geliyorlardı. Albay Fitzwilliam'ın dostluğundan hoşlandığı için geldiği ortada olduğundan, genç adam daha çok güven veriyordu. Onunla beraber olmaktan duyduğu memnuniyet, aynı zamanda genç adamın açıkça görülen hayranlığı, Elizabeth'e eski gözdesi George Wickham'ı hatırlatıyordu. Onları kıyaslarken Albay Fitzwilliam'ın tavırlarını Wickham'ınkinden daha az çekici bir yumuşaklıkta bulmasına rağmen kültür yönünden albayı, düşünce bakımından onu daha üstün buluyordu. Bay Darcy'nin papaz evine neden sık sık misafirliğe geldiğini anlamak daha zordu. Herhalde sohbet etmeye gelmiyordu, çünkü bazen on dakika hiç ağzını açmadan oturduğu oluyordu. Konuştuğu zaman da istediği için değil de, gerektiği için konuşuyormuş gibiydi, sanki zevk almıyor, âdetlerin gereğine uyuyordu. Gerçekten samimi göründüğü zamanlar enderdi. Bayan Collins ona nasıl davranacağını kestiremiyordu. Albay Fitzwilliam'ın onun bu aptallığına gülmesi, Darcy'nin genelde böyle olmadığını gösteriyordu ki, Charlotte onu az tanıdığından bunun nedenini kendiliğinden bilemezdi. Bu değişikliğin aşktan kaynaklandığına, bu aşkın arkadaşı Eliza'ya yöneldiğine inanmak istediği için, bu konuyu halletmeyi kendine iş edindi. Rosings'e her gittiklerinde veya o Hunsford'a her geldiğinde Charlotte, Bay Darcy'yi gözetliyor, ama bir sonucu ulaşamıyordu. Arkadaşına sık sık baktığı kesindi, ama bu bakışların ne anlama geldiği tartışılırdı. Bu derin, sabit bakışlarda büyük bir hayranlık olduğundan genç kadın çoğu kez kuşkulansa da, bazen dalgınlıktan başka bir şey okunamıyordu. Birkaç kez Elizabeth'e, Darcy'nin ona eğilim duyması olasılığından söz etti ama genç kız bu fikre hep gülüyordu. Bayan Collins de hayal kırıklığı ile bitebilecek ümitler uyandırma tehlikesine karşı bunun üstünde fazla durmayı doğru bulmadı. Çünkü Charlotte, Bay Darcy'nin kendine âşık olduğuna inandı, ğı anda Elizabeth'in ona karşı duyduğu bütün soğukluğu kesinlikle unutacağı kanısını edinmişti. Elizabeth için kurduğu tatlı hayaller arasında, onun Albay Fitzwilliam ile evlenmesi de vardı. Bu genç, eşsiz derecede hoş bir adamdı kuşkusuz Elizabeth'i beğeniyordu ve konumu da çok elverişliydi. Ama bütün bunlara rağmen Bay Darcy'nin kilisedeki önemli nüfuzuna karşılık kuzeninin hiçbir nüfuzu yoktu. Başka kimsenin gelmediği bu yerlere onu sürükleyen rastlantının tersliğine sıkılarak ve bunun tekrarlanmasını önlemek niyetiyle, kendisinin bu yolu sevdiğini özellikle belirtti. Bu nedenle ikinci kez rastlaşmaları çok tuhaftı. Bu da yetmedi, üçüncü kez de karşılaştılar. Bunu ya bile bile, Elizabeth'i kızdırmak ya da kendi kendine işkence etmek için yapıyor olmalıydı. Çünkü bu karşılaşmalarda yalnız resmi bir şekilde hal hatır sorulup, sıkıcı bir duraklamadan sonra ayrılıp gidilmiyordu Bay Darcy geri dönüp Elizabeth ile yürümeyi gerekli görüyordu. Genç adam asla fazla konuşmuyordu. Böylelikle Elizabeth ne konuşma ne de onu dinleme sıkıntısına giriyordu. Bay Darcy'nin bazı tuhaf ve birbirini tutmayan sorular sorduğunu ancak üçüncü karşılaşmalarında fark etti. Hunsford'da olmaktan memnun muymuş, yalnız yürümeyi seviyor muymuş, Bay ve Bayan Collins'in mutlu olduklarını düşünüyor muymuş ve sonra, Rosings'den ve Elizabeth'in köşkü iyice tanıyamamasından da söz açmış ve genç kız bir daha Kent'e geldiği zaman Rosings'de kalmasını ister gibi konuşmuştu. Sözlerinden bu anlam çıkıyordu. Acaba bunları Albay Fitzwilliam'ı düşünerek mi söylüyordu. Elizabeth'e, eğer Bay Darcy bir şey ima etmek istiyorsa, herhalde albay ile evleneceğini ima etmek istiyormuş gibi geldi. Buna biraz üzüldü ve yürüye yürüye papaz evine geldiklerini görünce adeta sevindi. Bir gün gene böyle dolaşırken Jane'in son mektubunu bir daha gözden geçiriyor, ablasının bu mektubu yazarken pek de mutlu olmadığını gösteren bazı bölümler üzerinde duruyordu ki bu kez karşısına Bay Darcy değil, Bay Fitzwilliam çıktı. Elizabeth hemen mektubu kaldırdı, gülümsemeye çalışarak Sizin bu taraflarda bilmiyordum, dedi. dolaştığınızı Her yıl yaptığım gibi bu kez de parkın her yanını gezdim ve gezintimi papaz evine bir ziyaretle tamamlama niyetindeydim. Siz daha yürüyecek misiniz. Hayır, ben de dönmek üzereydim. Bunun üzerine döndü ve ikisi birlikte eve doğru yürümeye başladılar. Elizabeth, Cumartesi Kent'ten ayrılacağınız kesin mi. diye sordu. Evet, eğer Darcy gene ertelemezse. Ben ona bağlıyım. O dilediği gibi karar veriyor. Yaptığı düzenlemeden hoşlanmasa bile, hiç olmazsa dilediğini yapma gücü ona büyük bir zevk verir. Keyfine göre hareket edebilme gücünün tadını Bay Darcy'den daha güzel çıkaran kimse görmedim. Albay Fitzwilliam, Evet, diye cevap verdi, istediği gibi hareket etmekten hoşlanır, ama hepimiz öyleyiz. Ama o bunu yapmak için birçoklarından daha elverişli bir durumda çünkü o zengin, birçokları ise yoksul. Bu sözleri samimiyetle söylüyorum. Biliyorsunuz ailenin küçük oğlu olarak özveriye ve başkalarına bağımlı olmaya kendimi alıştırmalıyım. Bence bir unvan sahibi babanın küçük oğlu bunların hiçbirini bilmez. Gerçekten, siz özveri nedir, başkasına bağımlı olmak nedir biliyor musunuz. Parasızlık ne zaman sizi istediğiniz yere gitmekten veya imrendiğiniz bir şeyi almaktan alıkoydu. Bunlar ölçüye göre değişen sorular. Bu türden çok zorluk çektiğimi söyleyemem belki, ama daha ağır basan sorunlarda parasızlığın sıkıntısını çekmiş olabilirim. Örneğin, küçük oğullar istedikleri zaman evlenemezler. Zengin bir kadını beğenmediği sürece sanırım çoğu zaman öyle oluyor. Para harcama alışkanlıklarımız bizi yeterince özgür davranmaktan yoksun bırakır. Hayatta benim mevkiimde olanlar arasında paraya hiç aldırmadan evlenebilenlerin sayısı Çok değil. 'Bana bir şey ima etmeye mi çalışıyor.' diye düşündü Elizabeth ve bu düşünceyle yüzü renkten renge girdi. Ama kendini toplayarak, canlı bir tavırla, Küçük oğulların piyasa fiyatı nedir. diye sordu. Yalvarırım söyleyin. Ağabey pek hastalıklı olmadıkça, elli bin sterlinden fazla istemezsiniz umarım. Genç adam da ona aynı şakacılıkla cevap' verdi ve bu konu böylece kapandı. Konuşmalarının etkisi altında kaldığı sanısını uyandırabilecek bir sessizliği önlemek için Elizabeth hemen Herhalde, dedi, kuzeniniz sizi buraya sadece yanında buyruk verebileceği birisi bulunsun diye getirdi. Neden evlenip de buyruğu altında sürekli birisini bulundurmayı sağlamadığına şaşıyorum. Ama belki şimdilik bu amaca kız kardeşi hizmet ediyordur. Sonra ona bakan da yalnızca kendisi olduğu için, kızı istediği gibi idare ediyordur. Hayır, bu benimle paylaşmak zorunda olduğu bir avantaj. Çünkü Bayan Darcy'nin ortak velileriyiz. Gerçekten öyle misiniz. Ne tür bir vasilik, lütfen söyler misiniz. Ona bakmak size çok zahmet veriyor mu. O yaşta genç bayanların yönetimi bazen güç olur ve eğer onda da gerçek bir Darcy ruhu varsa, keyfinin istediğini yapmaktan herhalde hoşlanıyordur. Bu sözleri söylerken genç adamın kendisine dikkatle baktığını fark etti. Georgiana Darcy'nin onların rahatını kaçırdığını sanmasına neyin neden olduğunu sorarken genç adamın takındığı tavır, Elizabeth'de şu veya bu bakımdan gerçeğe pek yaklaştığı kanısını uyandırdı. Hemen cevap verdi Korkmanıza gerek yok. Georgiana Darcy'nin aleyhinde hiçbir şey duymadım. Belki de dünyanın en söz dinleyen varlıklarından birisidir. Tanıdığım bazı leydiler, Bayan Hurst ve Bayan Caroline Bingley, kendisini pek beğeniyorlar. Sanırım onları tanıdığınızı söylemiştiniz. Biraz. Kardeşleri de hoş ve beyefendi bir adam. Darcy'nin çok iyi arkadaşı. Elizabeth kuru bir sesle, A, evet, dedi, Bay Darcy, Bay Bingley'ye karşı eşsiz ve sevecen bir dost, ona çok büyük bir özen gösteriyor. Özen mi. Evet, Darcy'nin, Bingley'nin en çok ihtiyaç duyduğu zamanlarda ona özen gösterdiğini sanıyorum. Buraya gelirken bana söylediklerinden anladığıma göre Bingley bu bakımdan ona çok şey borçlu. Fakat bunu söylemem ne kadar doğru bilmiyorum, ama kastettiği kişinin Bingley olduğunu sanmıyorum. Bu yalnızca bir tahmin. Ne demek istiyorsunuz. Bu Darcy'nin doğal olarak duyulmasını istemediği öyle bir durum, çünkü bayanın ailesi duyarsa hoş olmaz. Bunu kimseye güvenebilirsiniz. söylemeyeceğime Ama söz konusu kişinin Bingley olduğunu sanmam için fazla bir neden olmadığını unutmayın. Darcy'nin bana söylediği sadece Şu Son günlerde bir arkadaşını çok düşüncesizce bir evliliğin doğurabileceği uygunsuzluklardan kurtardığı için, kendi kendini kutluyormuş. Ancak ne bir isim verdi, ne de başka bir ayrıntı. Başını bu gibi dertlere sokacak türden bir genç olduğuna inandığım için ben Bingley olmasından şüphelendim. Sonra bütün yazı da birlikte geçirdiklerini biliyorum. Bay Darcy bu işe niçin karıştığını size söyledi mi. Anladığıma göre, karşı çıkması için kızın aleyhine birçok neden vardı. Onları birbirinden ayırmak için ne gibi beceriler göstermiş. Fitzwilliam gülerek, Bana kendi becerilerinden söz etmedi, dedi, sadece şimdi size anlattıklarımı söyledi. Elizabeth cevap vermedi ve kalbi öfkeden sıkışarak yürümeye devam etti. Onu biraz süzdükten sonra Fitzwilliam neden bu kadar düşünceli olduğunu sordu. Genç kız, Bana söylediklerinizi düşünüyorum, dedi. Kuzeninizin hareketi duygularımla uyuşmuyor. Neden bu karan vermek ona düşmüş. Sanırım onun bu işe karışmasına burnunu sokma türünden bir işe karışma gözüyle bakıyorsunuz. Bay Darcy arkadaşının eğilimlerinin yerinde olup olmadığı konusunda bir karar verme hakkını kendinde nasıl görüyor veya bu arkadaşın nasıl mutlu olacağına, yalnızca kendi kafasına göre nasıl karar verebiliyor. Anlamıyorum, ama, diye devam etti genç kız kendini toparlayarak İşin içyüzünü hiç bilmediğimiz için yargılamamız doğru değil. Demek ki ortada büyük bir sevgi yokmuş. Yerinde bir kuşku. Yalnız ortada sevgi yoksa, Darcy'nin rolü de çok önemli sayılmaz. Bu sözler şaka edasıyla söylenmişti, ama genç kıza göre bunlar, Bay Darcy'nin gerçek bir portresini çiziyordu. Kendine güvenip cevap veremedi, bu nedenle hemen sözü değiştirerek eve gelinceye kadar çeşitli konulardan konuştu. Misafirleri gider gitmez odasına kapandı ve bütün duyduklarını hiç durmadan zihninde tekrarladı. Söz konusu iki insanın, tanıdığı bu iki insandan başkası olması düşünülemezdi. Dünyada Bay Darcy'nin sözünü bu kadar çok geçirebileceği iki insan bulunamazdı. Bay Bingley ile Jane'i birbirinden ayırmak için alınan önlemlerde Bay Darcy'nin de payı olduğundan zaten kuşkusu yoktu, ama bu önlemlerin uygulamaya konma işini Bayan Caroline Bingley'in yaptığını sanıyordu. Oysa Jane'in çektiği ve hâlâ da çekmekte olduğu bütün ıstıraplara neden Darcy'ydi Darcy'nin gururu ve kaprisi. Dünyanın en şefkatli, en içten insanının bütün mutluluk ümitlerini hiç değilse bir süre için mahvetmişti ve yaptığı kötülüğün etkisinin ne kadar süreceğini kimse söyleyemezdi. Albay Fitzwilliam, Karşı çıkması için kızın aleyhinde birçok neden vardı. demişti ve belki de bu güçlü karşı çıkma nedenleri kasaba noteri olan bir eniştesi ve Londra'da tüccar olan bir dayısı olmasıydı. Elizabeth, Jane'in kişiliğinde, diye düşündü, hiçbir kusur bulunamaz. Güzellik ve iyilik timsali. Anlama yeteneği mükemmel, kafası işler, hali ve tavrı çekicidir. Babam aleyhine de bir şey söylenemez. Kendine has bazı huylan varsa da, Bay Darcy'nin bile küçümseyemeyeceği yeteneklere ve onun belki de hiç erişemeyeceği üstün niteliklere sahip. Ama annesini düşününce az da olsa güveni sarsıldı ancak Bay Darcy'nin bu konudaki itirazlarının ağır basabileceğini sanmıyordu. Çünkü genç kıza göre, arkadaşının yakınlarının önemli kimseler olmaması, bu adamın gururunda kafalı kimseler olmamasından daha derin bir yara açardı. Sonunda Elizabeth, Bay Darcy'nin kısmen kötü kibirinin etkisi altında, kısmen de Bay Bingley'ye kendi kız kardeşini verme adına böyle davrandığı kararına vardı. Bu konunun neden olduğu üzüntü ve gözyaşlanndan Elizabeth'in başı ağrımaya başlamıştı bu ağrı akşama doğru iyice arttı ve Bay Darcy'yi görmeme isteği de buna katılınca o gün Rosings'de çaya davetli olan Collins'lerle beraber çıkmamaya karar verdi. Bayan Collins onun gerçekten rahatsız olduğunu görerek gelmesi için zorlamadı, kocasının ısrarına da elinden geldiği kadar engel oldu. Ama Bay Collins, Elizabeth'in evde kalışına Leydi Catherine'in canı sıkılacağından endişe ettiğini gizleyemedi. Onlar gidince Elizabeth, Bay Darcy'ye olan öfkesini mümkün olduğu kadar artırmak istiyormuş gibi, Kent'e geldiğinden beri Jane'den aldığı mektupları incelemeye koyuldu. Bunlarda doğrudan doğruya hiçbir yakınma olmadığı gibi, ne geçmişten ne de şimdiki üzüntülerden söz ediliyordu. Ama mektupların tamamında ve neredeyse her satırında Jane'in üslubuna özgü, huzur içinde olmaktan ve herkesin iyiliğini düşünmekten doğan berrak neşenin eksikliği hissediliyordu. Elizabeth, huzursuzluk belirten her cümlenin üzerinde, ilk okuyuşunda göstermediği bir dikkatle durdu. Bay Darcy'nin yarattığı, gücü yettiği için utanmadan böbürlendiği mutsuzluk, genç kızı ablasının ıstırabına karşı daha da hassaslaştınyordu. Darcy'nin Rosings'deki misafirliğinin iki gün sonra sona ereceğini, ayrıca iki haftadan kısa bir süre içinde kendisinin de Jane ile beraber olacağını düşünmek büyük bir avuntuydu. Bu sayede neşesi yerine geldi. Sevecenlik duygusunun gücü nelere yetiyordu. Gerçi Darcy'nin Kent'den ayrılacağını düşünürken kuzeninin de beraber gideceğini hatırlamamak elinden gelmiyordu. Ama Albay Fitzwilliam evlenmeye niyeti olmadığını açıkça söylemişti. Gerçi hoş bir adamdı, ama genç kız bu yüzden kendini üzecek değildi. Genç kız kendi kendine böyle sonuçlara varırken ansızın kapının zili onu hayallerinden ayırdı ve gelenin Fitzwilliam olması olasılığını düşünerek heyecanlandı. Bir kere daha böyle akşam üzeri bir ziyarete gelmiş olan genç adam, belki de şimdi özellikle hatırını sormak için geliyordu. Ama bu fikir hemen silindi ve büyük bir şaşkınlıkla Bay Darcy'nin odaya girdiğini görünce bambaşka duygulara kapıldı. Bay Darcy aceleci bir tavırla genç kızın rahatsızlığını sordu Elizabeth'in daha iyi olduğunu öğrenme dileğiyle geldiğini ima etti. Genç kız soğuk bir nezaketle karşılık verdi. Bay Darcy birkaç dakika oturdu, sonra ayağa kalkarak odada dolaşmaya başladı. Elizabeth şaşırmıştı, ama bir kelime bile söylemedi. Birkaç dakika süren bir sessizlikten sonra, Darcy heyecanlı bir tavırla genç kıza doğru eğildi Boşuna mücadele ettim. Faydası yok. Duygularım baskı tanımıyor. Size ne kadar hayran olduğumu, sizi ne kadar sevdiğimi söylememe izin verin, dedi. Elizabeth'in şaşkınlığı kelimelerle ifade edilemezdi. Gözlerini açıp genç adama dik baktı kızarıyor, duyduklarına inanamıyor ve hiçbir şey söyleyemiyordu. Bunu yeterli bir yüreklendirme olarak kabul eden Bay Darcy hemen genç kıza karşı beslediği ve uzun süredir beslemekte olduğu bütün duygulan saydı. Güzel konuşuyordu ama dudaklarından dökülenlerin dışındaki duyguları da göze çarpıyordu sonra gurur konusunda, hisleri konusunda olduğundan daha akıcı konuşuyordu. Genç kızın kendinden aşağı seviyede oluşu, onunla evlenince mevkiinin küçüleceği, önceleri mantığının aşkına karşı koymaya çalıştığı üzerinde içtenlikle durdu. Varmak istediği sonuç ile ilgili olduğu görülen bu sözler, yaptığı teklifin iyi karşılanmasına yardım edeceğe benzemiyordu. Elizabeth bu adama karşı duyduğu büyük nefrete rağmen, onun gibi bir adamın sevgisini kazanmasının ne büyük bir şeref olduğu düşüncesinden kendini alamıyordu. Hisleri bir an bile değişmemiş önce karşısındakinin ıstırap duyacak olmasına üzülmüş, fakat daha sonra Darcy'nin kullandığı dilin uyandırdığı öfke her türlü merhamet duygusunu yok etmişti. Yine de cevap verirken soğukkanlı ve sakin olmaya çalıştı. Bay Darcy, bütün çabalarına rağmen yenemediği sevgisinin gücünü belirterek ve yaptığı teklifin kabul edilerek ödüllendirileceğini umduğunu söyleyerek sözlerini bitirdi. Genç kız onun teklifinin olumlu karşılanacağına dair hiç kuşkusu olmadığını rahatlıkla görüyordu. Korktuğunu ve endişe duyduğunu söylediği halde, yüzünden tam bir güven okunuyordu. Böyle bir durum ancak öfkeyi artırabilirdi, Bay Darcy susunca yüzü kıpkırmızı kesilen Elizabeth Öyle sanıyorum ki, dedi, bu gibi hallerde, belirtilen hislere her ne kadar aynı şekilde karşılık verilmese de, gönül borcu belirtmek yerleşmiş bir kuraldır. Minnettarlık duyulması normaldir ve eğer minnettarlık duyabilseydim, şimdi size teşekkür ederdim. Ama bunu yapamıyorum. Sizin gözünüze girmeyi hiçbir zaman istemedim ve herhalde siz de hiç istemeden bana açıldınız. Kim olursa olsun, birine ıstırap vermek beni üzer. Yine de bu, bilerek ve isteyerek olmamıştır ve umarım kısa sürecektir. Bana karşı olan ilginizi itiraf etmenize uzun zaman engel olduğunu söylediğiniz duygular, bu açıklamadan sonra, bu ıstırabı yenmekte herhalde büyük bir zorluk çekmeyecektir. Bu sözlerin, şömineye yaslanmış, gözlerini genç kızın yüzüne dikmiş olarak duran Bay 263 Darcy'de güceniklik kadar şaşkınlık da uyandırdığı görülüyordu. Yüzü öfkeden sararmıştı, aklının karıştığı yüzünün her çizgisinden okunabiliyordu. Sakin görünmek için mücadele ediyordu ve sakinleştiğinden emin olmadan ağzını açmadı. Bu sessizliği Elizabeth'e işkence gibi gelmişti. Sonunda zoraki bir sakinlikle Alma şerefini kazandığım cevap bu kadar mı. dedi. Biraz nazik olmak için hiçbir gayret gösterilmeden böyle reddedilişimin nedenini öğrenmek sanırım hakkımdır. Ama değmez, önemi yok. Elizabeth, Öyleyse benim de sormak hakkımdır, cevabını verdi. Beni kıracağınızı gücüme gideceğini bile bile, neden beni sevmemek için iradenizle, mantığınızla, üstelik kendi kişiliğinizle mücadele ettiğinizi söylediniz. Eğer size karşı kaba davrandımsa, bu yeterli bir neden değil mi. Ama ortada beni kışkırtan başka nedenler de var. Bunu siz de biliyorsunuz. Duygularım olumsuz değil de tarafsız, hatta olumlu bile olsaydı, gene de hiçbir düşünce beni, çok sevgili kardeşimin mutluluğunun belki de sonsuza kadar yıkılmasına neden olan bir adamı kabul etmeye heveslendiremezdi. Elizabeth bu sözleri söylerken Bay Darcy'nin rengi değişti ama bu heyecan kısa sürdü ve genç kızı sözünü kesmeden dinledi. Elizabeth, Hakkınızda kötü düşünmem için çok neden var, dedi. O konuda oynadığınız, haksız ve acımasız rolü hiçbir hareket haklı gösteremez. Onları ayıran tek değilse de, başlıca rolü oynadığınızı yadsımaya cesaret edemezsiniz. Birini kaprisli ve kararsız, öbürünü de ümitleri kırılmış bir zavallı olarak alay konusu ettiniz. Her ikisini de çok büyük acıya boğdunuz. Genç kız durakladı. Bay Darcy'nin hiçbir pişmanlık duymadığını gösteren bir tavırla kendini dinlediğini görünce öfkesi büsbütün arttı. Hatta Bay Darcy ona inanamıyormuş gibi bir gülümseme ile bakıyordu. Bunu yaptığınızı inkâr edebilir misiniz. diye sorusunu tekrarladı Elizabeth. Genç adam bundan sonra zoraki bir soğukkanlılıkla şu cevabı verdi Arkadaşımı kardeşinizden ayırmak için ne elimden gelen her şeyi yaptığımı, ne de başarımdan dolayı sevindiğimi inkâr etmek gibi bir niyetim yok. Ona yaptığım bu iyiliği yazık ki kendime yapamadım. Elizabeth ince(.) sözlere aldırış etmez göründü, ama adamın ne demek istediği dikkatinden kaçmamıştı, hem, böyle sözler onu yumuşatmaya yetmezdi. Size olan nefretim yalnızca bu olaydan kaynaklanmıyor, dedi. Hakkınızdaki görüşüm bundan çok önce kesinleşmişti. Bay Wickham'ın aylarca önce bana anlattıkları sizin karakterinizi açığa vurmuştu. Bu konuda söyleyecek bir şeyiniz var mı. Kendinizi hangi hayali dostluk hareketiyle savunabilir veya başkalarına hangi uydurma suçlan yükleyebilirsiniz. Darcy kızararak cevap verdi Görüyorum ki, bu gencin çıkarlarına derin ilgi gösteriyorsunuz. Başına gelen kötülükleri öğrenen hangi insan ona karşı ilgisiz kalabilir. Darcy hakaret edercesine tekrarladı Kötülükmüş. Evet çok büyük kötülük, doğrusu. Elizabeth de öfke ile bağırdı Hem de hepsi sizin işiniz. Onu bugünkü fakir duruma siz düşürdünüz. Onun için hazırlandığını bildiğiniz fırsatları elinden aldınız. Ömrünün en güzel yıllarını arzu ettiği ve hak ettiği bağımsızlıktan yoksun bıraktınız. Siz bütün bunları yaptınız. Böyle olduğu halde talihsizliğinden söz açılınca bunu hakaret ve alayla karşılayabiliyorsunuz. Darcy odada acele adımlarla dolaşarak bağırdı Demek hakkımdaki düşünceniz bu. Ben sizin gözünüzde demek böyle bir adamım. Bunu bu kadar açıkça anlattığınız için size teşekkür ederim. Bu hesaba göre kusurlarım gerçekten büyük. Durup Elizabeth'e dönerek Ama ciddi bir girişime kalkışmaktan, beni uzun zaman engelleyen endişeleri samimi olarak itiraf ederek gururunuzu incitmeseydim bu kusurlarıma belki de göz yumulurdu. Eğer yaptığım mücadeleleri daha ustaca bir politika ile gizlemiş ve sizi, şahsınıza aklımla, fikrimle, her şeyimle eşsiz ve tertemiz bir eğilim besleyerek bağlandığıma inandıracak övgülere boğmuş olsaydım belki bu ağır suçlamalar açıkça söylenmezdi. Fakat ben her türlü yapmacıklıktan nefret ederim. Anlattığım hisler için de utanç duymuyorum. Bunlar doğal ve haklı duygulardır. Akrabalarınızın alt tabakadan olmasından mutluluk duymamı ve durumları benden o kadar belirgin biçimde aşağı düzeyde olan akrabalar kazanacağım için kendimi tebrik etmemi bekleyebilir misiniz. Elizabeth öfkesinin gitgide arttığını hissediyordu. Ama büyük bir çaba harcayarak sakin konuşmaya çalıştı ¦ Daha kibar davransaydınız, sizi reddederken biraz üzülecektim. İfade tarzınızın bende bundan daha başka bir etki yaptığını sanıyorsanız aldanıyorsunuz. Bu sözler üzerine Bay Darcy'nin irkildiğini gören Elizabeth, onun bir şey söylememesi üzerine devam etti 'Teklifinizi nasıl yaparsanız yapın, hiçbir zaman olumlu karşılayamazdım. Genç adamın şaşırdığı apaçık ortadaydı. Elizabeth'e inanamamazlık ve öfkeyle karışık bir ifadeyle bakıyordu Diyebilirim ki, ta en başından, dedi Elizabeth, sizinle tanıştığım ilk andan itibaren tavırlarınızdan kibirli, herkese tepeden bakan ve başkalarının duygularını hakir gören bencil biri olduğunuzu anladım. İşte bu, sonraki olayların yarattığı sarsılmaz nefrete bir temel oldu. Sizi tanıyalı bir ayı geçmeden, dünyada evlenmeye razı olacağım son erkek olduğunuzu hissettim. Yeterince anlattınız, sayın bayan. Duygularınızı iyice kavrıyorum ve benim için kendi duygularımdan utanmaktan başka yapacak şey kalmadı. Bu kadar çok zamanınızı aldığım için beni affetmenizi ve sağlığınız ve mutluluğunuz konusunda en iyi dileklerimi kabul etmenizi rica ederim. Bu sözleri söyleyerek odadan çıktı ve Elizabeth bir dakika sonra onun sokak kapısını açıp evden çıktığını duydu. Ayakta duracak gücü kalmamıştı ve halsizlikten oturup yarım saat ağladı. Olup bitenleri düşünürken duyduğu şaşkınlık, her defasında biraz daha artıyordu. Bay Darcy'nin ona evlenme teklifinde bulunması, aylardan beri kendisini sevmesi, hem de bu sevginin, ablasıyla arkadaşının evlenmesine engel diye ileri sürdüğü ve kendisi için de hiç olmazsa aynı derecede var olan engellere rağmen onunla evlenmek isteyecek kadar güçlü olması, adeta inanılmaz bir şeydi. Farkında olmadan bu kadar büyük bir sevginin esin kaynağı olmak elbette ki gurur vericiydi. Ama Bay Darcy'nin gururu... O , iğrençlik derecesindeki gururu, Jane'e yaptıklarını hayasızca anlatışı, reva gördüğü zalimce davranışı inkâr etmeye kalkışmadan Bay Wickham'dan söz ederken gösterdiği duygusuzluk, bütün bunlar, Darcy'nin kendisine âşık olmasının Elizabeth'de bir an için uyandırdığı acımayı hemen yenmişti. Bu heyecanlı düşünceler, Leydi Catherine'in arabasının sesi ile kendine gelip de Charlotte'un karşısına çıkacak halde olmadığını hatırladığı ana kadar devam etti. Hemen odasına koştu. Olup bitenlerin şaşkınlığından hâlâ kendini kurtaramamıştı başka bir şey düşünebilmesine de imkân yoktu. Hiçbir iş yapacak halde olmadığı için kahvaltıdan hemen sonra açık havaya çıkmaya karar verdi. Doğruca, en sevdiği yürüyüş yoluna gidiyordu ki Bay Darcy'nin bazen oraya geldiğini hatırlayarak durdu, parka gireceği yerde patikadan yukarı doğru giderek parmaklığın dışındaki yoldan yürümeye başladı. Tahta parmaklıklar hâlâ bir sınır oluşturuyordu ve genç kız parmaklıklı kapılardan birinden açık alana çıktı. Buradaki patika boyunca üç dçrt kere yürüdükten sonra, sabahın güzelliği onu öylesine etkilemişti ki parmaklıklı kapılardan birinin önünde durup parkın içine baktı. Kent'te geçirdiği beş hafta, çevrede büyük değişikliklere yol açmıştı her yeni gün, fidanların yapraklarım biraz daha sıklaştınyordu. Tam yürüyüşüne devam etmek üzereyken, parkın kenarındaki koruya benzer ağaçlıkta kendine doğru gelen bir erkek görür gibi oldu ve bunun Darcy olmasından endişelenerek, geri dönmeye yeltenmişken gelen kişinin artık onu görecek kadar yaklaştığını fark etti. Bu genç heyecanla ileri atılarak ona adıyla seslenmişti. Elizabeth arkasını dönmüştü ama adını duyunca, çağıranın Bay Darcy olmasına rağmen tekrar kapıya doğru yürüdü. O sırada genç adam da o kapıya varmıştı. Bir zarf uzatarak, Sizinle karşılaşma ümidiyle bir süredir koruda dolaşıyordum. Bu mektubu okuma şerefini bana bağışlar mısınız. dedi. Elizabeth zarfı iradesi dışında almıştı. Genç adam sözlerini bitirdikten sonra hafif bir reverans yaparak tekrar fidanlığa döndü ve hemen gözden kayboldu. Hiçbir keyif ummamakla beraber büyük bir merak duyan Elizabeth zarfı açtı. îçinden sık satırlarla doldurulmuş iki kâğıt çıkınca merakı daha çok arttı. Elizabeth patikada yoluna devam ederek mektubu okumaya başladı. Rosings'de sabah sekizde yazılan mektup şöyleydi Bu mektubu alınca sayın bayan, dün akşam size pek itici gelen o duyguların bir daha tekrarlanacağından veya o tekliflerin yenileneceğinden korkmayın. Her ikimizin mutluluğu için de hemen unutulması gereken dilekler üzerinde durarak size ıstırap vermek veya kendimi küçültmek istemem. Karakterim bu mektubun yazılmasını ve okunmasını gerektirmeseydi, ne kendimi ne de sizi böyle bir sıkıntıya sokardım. Onun için sizden bu sıkıntıyı yüklenmenizi istediğim için beni bağışlamalısınız. Duygularınızın böyle bir şeyi yapmayı istemeyeceğini biliyorsam da, bağışlamanızı adalet duygunuzdan bekliyorum. Dün akşam bana birbirinden farklı ve hiçbir zaman aynı ağırlıkta olmayan iki suç yüklediniz. Birincisi, ikisinin de duygularına aldırmayarak Bay Bingley ile kardeşinizi birbirlerinden ayırdığım öbürü de onu ve insanlık kavramlarını hiçe sayarak Bay Wickham'ı hızlı bir refahtan yoksun bıraktığım ve geleceğini mahvettiğimdir. Çocukluk arkadaşımı, babamın sevgisini kazandığını bildiğim bir genci, himayemizden başka bir desteği olmayan ve bu himayenin faydalarını göreceğine inanarak yetişen bir adamı bilerek ve isteyerek silkip atmak, sevgileri ancak birkaç haftalık ömre sahip olan iki insanı ayırmakla kıyaslanamayacak bir ahlaksızlıktır. Hareketlerimi ve bunların nedenlerini anlatan şu satırları okuduktan sonra, dün akşam o kadar bol keseden yağdırılan suçların şiddetinden gelecekte korunmuş olacağımı umarım. Eğer bana ait olan bu hareketleri açıklarken sizi gücendirebilecek duygular dile getirmem gerekirse buna ancak üzüldüğümü söyleyebilirim. Gereken ne ise yapılmalıdır, gereğinden fazla özür dilemek saçmadır. Hertfordshire'a gelişimden kısa bir süre sonra, başkaları gibi ben de Bay Bingley'nin ablanızı etraftaki bütün genç kızlardan üstün tuttuğunu fark ettim. Ama Netherfıeld'deki dansın olduğu akşama kadar duygularının ciddi bir hal aldığından endişe etmemiştim. Arkadaşımın daha önce de sık aşık olduğunu gördüm. O baloda, sizinle dans etme şerefini kazandığım sırada, Sir Wüliam'ın rastlantı eseri verdiği bilgiden, Bingley'nin ablanıza karşı gösterdiği ilginin, herkeste, onların evlenmeleri yönünde bir beklentiye yol açtığım anladım. Sir Wüliam bundan, çok kesin yalnızca zamanı kararlaştırılacak bir olay diye söz etmişti. O andan sonra arkadaşımın hareketlerini dikkatle izledim ve Bayan Jane Bennet'a duyduğu eğilimin onda şimdiye kadar gördüklerimin en kuvvetlisi olduğunu anladım. Kardeşinizi de inceledim. Görünüşü, hareketleri sade, neşeli ve çok çekiciydi, ama arkadaşıma özel bir eğilim belirtisi göstermiyordu. O geceki incelemeden edindiğim kanıya göre, ablanız arkadaşımın ilgisini memnunlukla karşılamakla beraber onun duygularına ortak olmuyor, onun ilgisini davet etmiyordu. Eğer bu noktada siz yanilmamışsanız ben bir hataya düşmüş olmalıyım. Kardeşinizi benden daha iyi tanımanız, ikinci olasılığı kesinlikle güçlendiriyor. Eğer durum böyle ise, eğer ben böyle bir yanılgı sonucu onun ıstırap çekmesine neden olmuşsam, kızmakta haksız değilsiniz. Yalnız şunu çekinmeden belirtmek isterim, ablanızın yüzündeki ve tavırlarındaki tasasızlık, en keskin bir gözlemcide bile, huyu ne kadar uysal olursa olsun, kalbine kolay etki edilemeyeceği kanısını uyandırıyordu. Onun arkadaşıma karşı kayıtsız olduğuna inanmaya kuşkusuz istekliydim. Ancak, incelemeler yaparken ve kararlar verirken, genellikle dileklerimin ve korkularımın etkisi altında kalmadığımı söylemek isterim. Ablanızın kayıtsızlığına, öyle olmasını istediğim için değil tarafsız bir kanıya dayanarak inandım. Mantığımla bunu ne kadar açık olarak istemişsem, edindiğim kanı da o kadar açık. Benim bu olayda karşı çıktığım noktalar, dün akşam, benim durumumda, üstesinden gelmenin çok büyük bir çaba gerektirdiğini söyleyerek saydıklarım değildir. Akrabalarınızın yüksek mevkide olmamasının arkadaşım için olduğu gibi, benim için de zararı yok. Ama karşı çıkmak için başka nedenler de vardı. Bu nedenler hâlâ var. Hâlâ iki evlilik için de aynı derecede sakıncalı olmakla birlikte ben, bu engelleri sizinle evlenmeyi isteyebilecek kadar unutabildiysem bu, engeller ortadan kalktığı için değil onlarla hemen karşılaşmayacağım içindir. Kısaca da olsa bunları saymak gerekir. Annenizin ailesinin durumu, gerek kendisinin, gerek üç küçük kardeşinizin saygı ve görgü kurallarına hemen hiç aldırış etmemeleri, hatta arada sırada babanızın da aynı şekilde davranması bunların yanında hiç kalıyordu. Beni bağışlayın. Sizi gücendirmek bana acı veriyor. Ama en yakın akrabalarınızın kusurlarının uyandırdığı üzüntüye, bunların böyle göz önüne dökülmesinin yarattığı sıkıntıya rağmen, aynı eleştirilere uğramayacak biçimde davrandığınızı düşünmek sizin için büyük bir teselli olsun. Sizin de, ablanızın da saygın bir görgüye ve ruha sahip olduğunuz her zaman kabul ediliyor. O gece olup bitenlerin iki taraf hakkındaki düşüncelerimi doğruladığını da söylemek isterim. Çok bahtsız saydığım bir birleşmeden arkadaşımı uzaklaştırmak için önceden duyduğum istekler güçlenmişti. Kuşkusuz anımsadığınız gibi, Bingley ertesi günü Londra'ya gitmişti. Benim bu işteki rolümün ne olduğunu şimdi anlatacağım. Bay Bingley 'nin kız kardeşleri de benim kadar endişeye düşmüşlerdi ve duygularımızın ortak olduğu çok geçmeden ortaya çıktı. Kardeşlerini uzaklaştırmak için kaybedecek zaman olmadığı konusunda hepimiz aynı görüşte olduğumuz için bir an önce Londra'da ona katılmaya karar verdik. Hemen gittik ben de ona evlenmenin doğuracağı belirli kötülükleri anlatmaya koyuldum. Ama bu sakıncaların sayılıp dökülüşü arkadaşımın azmini ne kadar sarsıp geciktirse de sonunda evlenmesine engel olmayacaktı, sanıyorum. Bu işin bozulmasına asıl neden, bu sakıncaların, kardeşinizin Bingley'ye karşı kayıtsız olduğunun alçakgönüllüce sözlerle güçlendirilmesiydl Bunu hiç tereddüt etmeden yaptım. Arkadaşım sevgisine, ablanızın aynı güçle değilse de samimiyetle karşılık verdiğine inanıyordu. Ama çok alçakgönüllü olduğu ve kendininkilerden çok, benim yargılanma güvendiği için aklandığına onu inandırmak pek güç olmadı. Bu kanıyı ona aşıladıktan sonra, Hertfordshire'a dönmekten vazgeçirmek bir anlık bir mesele bile değildi. Buraya kadar yaptıklarım için kendimi suçlu göremiyorum. Bu olayda yalnızca bir hareketimi iç rahatlığıyla düşünemiyorum o da, ablanızın Londra'da olduğunu ondan gizlemek için hilelere başvuracak kadar alçalmamdır. Bayan Jane Bennet'ın geldiğinden haberim vardı. Bayan Camiine Bingley'den öğrenmiştim, ama kardeşi hâlâ bilmiyor. Karşılaşmalarından kötü bir sonuç çıkmaması olasıydı, ama Bingley'nin ablanıza duyduğu aşk onunla karşılaşmasını tehlikesiz kılacak kadar sönmemiş gibi görünüyordu. Belki bu gizleyiş, bu yalan bana yakışmazdı. Ama oldu bir kere ve iyi niyetle oldu. Bu konuda daha fazla söyleyeceğim söz, dileyeceğim daha fazla özür de yok. Eğer kız kardeşinizin kalbini yaralamışsam bunu bilmeyerek yaptım bu hareketimin nedenleri size doğal olarak yetersiz görünebilirse de bence bunlar hâlâ haklı nedenlerdir. Daha ağır olan öbür suçlamaya, Bay Wickham'a kötülük ettiğim savına gelince Bu suçlamayı çürütmenin tek yolu Bay Wickham'm ailem ile ilişkisini olduğu gibi önünüze sermektir. Onun \yeni aslında ne ile suçladığını bilmiyorum, ama size anlatacaklarımın doğruluğuna, gerçeği söylediklerinden kuşku duyulmayacak birden çok tanık gösterebilirim. Bay Wickham, uzun yıllar bütün Pemberley mülkünün yönetimiyle ilgilenmiş çok saygın bir adamın oğludur. Bu adamın görevim yaparken gösterdiği dürüstlük üzerine kuşkusuz babamda ona yardım isteği uyandı ve isim babası olduğu George Wickham'ı bunun için iyiliklere, lütuflara boğdu. Ona önce okulda, daha sonra da Cambridge'de destek oldu. Bu yardım çok önemli, çünkü kendi babası, konsanın savurganlığı yüzünden her zaman parasız olduğu için, ona iyi bir eğitim sağlayamayacaktı. Babam, tavırları çok çekici olan bu gencin yalnız sohbetinden hoşlanmakla kalmıyor, aynı zamanda ona çok değer veriyordu ve papazlık yapacağı yeri umduğundan çok önce hazırladı. Bana gelince Bay George Wickham hakkındaki olumlu fikirlerimin değişmesinin üstünden uzun yıllar geçti. En iyi dostundan bile gizlemeye dikkat ettiği çapkınlığı ve ilkesizliği kendisi ile hemen aynı yaşta ve onu düşünceli davranmadığı anlarda da görme fırsatlarına sahip olan bir gencin gözünden kaçamazdı. Ama babam Bay Darcy'nin bunları bilmesine imkân yoktu. Burada da gene size ıstırap vereceğim bunun derecesini ancak siz bilebilirsiniz. Bay Wickham'ın uyandırdığı duygular ne olursa olsun bu duyguların içyüzünden kuşkulanmak benim bu gencin gerçek karakterini açığa vurmamı engelleyemez, aksine beni böyle davranmaya iter. Mükemmel bir insan olan babam beş yıl kadar önce öldü. Bay Wickham'a olan bağlılığı son dakikaya kadar hâlâ çok güçlüydü, vasiyetnamesinde bu gencin papazlık rütbesini aldığı takdirde ilk boşalan papazlığa atanmasını bana vasiyet ediyor, aynı zamanda ona bin sterlin bırakıyordu. Onun babası da çok yaşamadı. Bu olaylardan sonra altı ay geçmeden Bay Wickham bana bir mektup yazarak, sonunda papazlık rütbesi almaktan vazgeçtiğini bildirdi ve yararlanamayacağı papazlık ödentisine karşılık, daha erken bir parasal yarar görme ümidini akılcı bulacağımı umduğunu belirtti. Bay Wickham mektubunda, hukuk eğitimi alacağını ekliyor, bin sterlinin faizinin bu eğitim için yetmeyeceğine dikkatimi çekiyordu. Samimi olduğuna inanmadımsa da inanmak istedim ve teklifini kabul ettim. Bay Wickham'ın papaz olmaması gerektiğini biliyordum. Bu nedenle sorun hemen çözüldü. Kilisede her türlü hak iddiasından vazgeçti ve buna karşılık üç bin sterlin aldı. Böylece aramızdaki bütün bağlar kopmuştu. Hakkında edindiğim fikirler o kadar kötüydü ki, onu hiç Pemberley'ye çağırmadım ve Londra'da da kendisiyle arkadaşlık etmedim. Öyle sanıyorum ki çoğunlukla Londra'da kalıyordu ama hukuk eğitimi aldığı uydurmacadan başka bir şey değildi. Artık her türlü sınırlamadan uzak olduğu için tam bir serseri ve zampara hayatı sürüyordu. Üç yıl kadar, ondan pek az haber aldım. Ama daha önce yerine onun geçmesini düşündüğümüz köy papazının ölmesi üzerine bana mektupla başvurarak kendisini tavsiye etmemi diledi, beni durumunun çok kötü olduğuna inandırmaya çalışıyordu, buna inanmak benim için zor değildi Bay Wickham mektubunda yazdığına göre hukuk eğitimini pek yararsız bulmuş, kendisini adı geçen papazlığa önerirsem papaz olmaya kesin karar vermiş Buraya atanacak başka birisini bulamayacağımdan, bu nedenle dileğini yerine getireceğimden pek az kuşkusu varmış, sonra sevgili babamın vasiyetini herhalde unutmuş olamazmışım. Bu dileği reddettiğim ve tekrarlanmasını önlediğim için beni suçlayamazsınız. Bay Wickham'ın durumunun darlığı oranında agfesifliği de artıyordu ve bana ne kadar şiddetli sitemlerde bulunuyorsa etrafa da aleyhimde o kadar şiddetli bir dil kullanıyordu. İş bu dereceye geldikten sonra, artık birbirimizle bağımızı kopardık. Nasıl yaşadığını bilmiyordum. Ama geçen yaz, gene çok ıstırap verici bir şekilde onunla uğraşmak zorunda kaldım. Şimdi size benim bile unutmak istediğim bir şeyi, bugünkü durum olmasaydı mümkün değil kimseye açmayacağım bir durumu anlatacağım. Bu kadarını söyledikten sonra artık size güvenebileceğime kuşkum yok. Benden on yaştan fazla küçük olan kız kardeşim, annemin yeğeni Fitzwilliam'ın ve benim vasiliğimize bırakılmıştı. Bir yıl kadar önce onu okuldan aldık ve Londra'da kendisi için bir apartman katı tuttuk. Geçen yaz kardeşim, bu katın yönetimiyle ilgilenecek olan bayan ile birlikte Ramsgate'e gitti. Bay Wickham da oraya gitti ki, bunun planlı bir hareket olduğuna kuşku yok, çünkü sonradan ortaya çıktığına göre, karakterinde pek acıklı bir şekilde aldandığımız Bayan Younge ile aralarında bir tanışıklık vardı. Bu bayanın göz yumması ve yardımı ile, Bay Wickham, şefkatli kalbinde, çocukluğu sırasında ona iyi davranan bu gencin kuvvetle anısını saklayan kardeşimi aldattı kendisine âşık olduğuna inandırarak beraber kaçmaları için onu ikna etti. Kardeşim o zaman on beş yaşındaydı, bu, onun mazur görülmesine yeter. Onun bu düşüncesizliğini anlattıktan sonra, bu tasarıyı ben gene onun ağzından duyduğumu eklemekten mutluluk duyacağım. Kaçmayı kararlaştırdıkları tarihten bir iki gün önce, sürpriz bir şekilde ansızın Londra'ya gitmiştim. Georgiana, adeta bir baba bildiği ağabeyini kederlendirmeyi aklına bile getirmeyerek bana her şeyi anlattı. Neler hissettiğimi ve nasıl hareket ettiğimi hayalinize getirebilirsiniz. Kardeşimin şerefini ve hislerini düşünerek bu işi gizli tuttum ama oradan hemen kaçan Bay Wickham'a bir mektup yazdım ve tabii Bayan Younge'a da yol verdim. Bay Wickham'ın başlıca hedefi kuşkusuz kız kardeşimin otuz bin sterlinlik servetiydi ama benden intikam alma ümidinin de bunda kuvvetli bir etkisi olduğunu sanmamak elimden gelmiyor. Gerçekten bu tam anlamıyla bir intikam olacaktı. İşte, sayın bayan, ikimizi de ilgilendiren bütün olayların gerçek hikâyesi budur. Eğer bunu yalan diyerek silkip atmazsanız, umarım, bundan böyle beni, Bay Wickham'a karşı zalimce davranarak işlediğim suçla ilgili olarak bağışlayacaksınız. Size ne yolla, nasıl yalanlarla etki ettiğini bilmiyorum ama başarı kazanmış olmasına şaşmıyorum, çünkü ikimiz hakkında daha önceleri hiçbir şey bilmiyordunuz. Soruşturmaya girişmek gücünüzün dışındaydı, kesinlikle kuşkulanmak da istememiştiniz. Belki bütün bunların size neden dün akşam söylenmediğine şaşıyorsunuzdur. Ama o sırada nelerin söylenip nelerin söylenmemesi gerektiğini kestirecek kadar kendime hâkim değildim. Burada anlattıklarımın hepsinin doğruluğuna özellikle Albay Fitzmilliam'ı şahit gösterebilirim. Yakın akrabalığımız, sıkı ve candan dostluğumuzdan ve bunların hepsinden önemlisi, babamın vasiyetnamesinin yerine getirilmesiyle uğraşanlardan biri olduğundan, bu işleri ister istemez bütün incelikleriyle bilmektedir. Eğer bana karşı nefretiniz söylediklerimin değerini sıfıra indiriyorsa, kuzenimin bilgisine başvurmanızda sakınca söz konusu olamaz. Onun fikrini almaya imkân bulabilmeniz için bu mektubu size öğleden önce verme fırsatını arayacağım. Sözlerime ekleyeceğim tek bir şey var Tanrı sizi korusun. Durum böyle olunca bunları nasıl bir merakla