oyuna aktarılmışken, devam oyunu olan , Metro 2034 kitabından farklı bir hikâye taşımaktadır. Rusya'da yayınlandığı ilk 6 ay içinde 300.000 kopya satan kitap, Rusya'nın 2009 en çok satanlar listesine girme başarısını gösterdi. Ayrıca, Metro 2034 resmi sitesine ücretsiz olarak aktarıldı ve milyonlarca kişi tarafından okundu. Metro 2033, Metro 2033 isimli romandan uyarlanan birinci şahıs nişancı tipinde hayatta kalma-korku video oyunudur. Oyun 4A Games tarafından Ukrayna'da geliştirilip Mart 2010'da Microsoft Windows ve Xbox 360 platformları için piyasaya sürüldü. Mart 2006'da 4A Games, Gluhovski ile oyun için işbirliği yaptığını duyurdu. Oyun 2009 yılında Leipzig'de gerçekleştirilen Games Convention adlı video oyunu organizasyonunda resmi tanıtım filmiyle birlikte duyuruldu. Oyunun devamı niteliğindeki ""ın 17 Mayıs 2013'te piyasaya çıktı. Metro: Last Light (Metro: Son Işık), Ukraynalı oyun geliştirici 4A Games'in Metro 2033'ün ardından geliştirdiği, yayımcılığını Deep Silver'ın üstlendiği birinci şahıs nişancı türünde hayatta kalma-korku oyunudur. Mayıs 2013'te Microsoft Windows, Xbox360 ve PlayStation 3 platformları için piyasaya çıktı. Oyun öncelikle Metro 2034 olarak duyuruldu. Metro 2033'ün devamı niteliğindeki oyunun, yazar Dmitri Gluhovski'nin geliştirme aşamasına katkı sağlamasına rağmen Metro 2034 kitabıyla bağlantısı yoktur. Başlangıçta THQ firması tarafından 2012'nin ikinci çeyreğinde yayınlanması beklenirken, 2 Şubat 2012'de oyunun 2013'ün ilk çeyreğine ertelendiği açıklandı. Ocak 2013'te THQ'nun kapanmasından sonra oyunu Deep Silver satın aldı. Mobius Mobius, Möbius ya da Moebius şu anlamlara gelebilir: Google (fiil) Geçişli bir fiil olan Google, googlelamak veya gugıllamak internette bilgi elde etmek için Google arama motorunu kullanmayı ifade eder. Ancak aynı zamanda sadece Google'la değil, herhangi bir arama motoruyla interneti aramak için genel bir terim olarak da kullanılabilir. Adını aldığı arama motorunun popülerliği ve egemenliğinden doğan yeni sözcük, Amerikan Bölgesel Dil Derneği tarafından "2002'nin en faydalı kelimesi" seçilmiştir. 15 Haziran 2006 tarihinde resmi olarak Oxford İngilizce Sözlüğü'ne ve Haziran 2006'da Merriam-Webster Üniversite Sözlüğü'nün on birinci baskısına dahil edilmiştir. Google'ın fiil olarak ilk kulllanımı 8 Haziran 1998'de Google'ın ortak kurucusu Larry Page tarafından bir e-posta listesinde gerçekleştirilmiştir. Marka değerinin düşmesi ve marka isminin ürün adına dönüşmesinden çekindiği için Google, isminin, özellikle "genel internet aramaları" anlamında kullanılmasını desteklemez. Bu doğrultuda, 23 Şubat 2003'te, şirket yeni kelimeleri takip eden bir internet sitesi olan Word Spy'ın yaratıcısı Paul McFedries'e bir durdurma ve iptal mektubu göndermiştir. Washington Post gazetesinde bir makalede, Frank Ahrends, bir Google avukatından aldığı ve google fiilinin uygun ve uygunsuz kullanımlarını gösteren bir mektubu konu almıştır. Bu endişeye yanıt olarak Merriam Webster Üniversite Sözlüğü'nün sözlük yazarları google fiili için ilk harfi küçültürken, kendi tanımlarında arama motorunun ilk harfini büyük tuttukları raporlanmıştır. Ancak aynı endişe Oxford editörlerinin her iki kullanımı da korumasına engel olamamıştır. Google 25 Ekim 2006'da halka açık bir itiraz yayınlayarak Google sözcüğünün yalnızca Google Inc. ve servislerinden bahsedilirken kullanılmasını istemiştir. Cause célèbre Cause célèbre (Türkçe anlamı: "ünlü dava"), kamuoyunda büyük tartışmalara ve kampanyalara yol açan olaylara verilen addır. Terim genelde büyük ilgi gören; ama sıradan insanların yer aldığı davalar için kullanılır. Terim 1763 yılında yayınlanan "Nouvelles Causes Célèbres" adlı kitapta ortaya atılmıştır. Bazı cause célèbre örnekleri şunlardır: Koruge boru Koruge boru, yüksek yoğunluklu polietilenin hammadde olarak kullanıldığı, dışı kaburgalı, zaman zaman spiral sarım ve içine çelik takviye konularak da üretilen borulardır. Koruge borular cazibeli hatlarda kullanılması öngörülmüş boru tipidir. Serbest akışın bulunduğu yerlerde su iletim hattı olarak kullanılır. Kullanım alanları şöyledir: Ä°lkel refleksler İlkel refleksler, belirli uyaranlara yanıt olarak normal bebekler tarafından sergilenen ama nörolojik olarak sağlıklı olan yetişkinler tarafından gösterilmeyen, doğuştan gelen ve merkezi sinir sistemi kaynaklı istem dışı refleks davranışlarıdır. Çoğunlukla hayatın ilk 4-6 ayında kaybolması beklenen bir ilkel refleksler, çocuk gelişimi sırasında frontal loblar tarafından inhibe edilerek engellenirler. Bu ilkel reflekslere, infantil refleksler veya bebeksi refleksler de denir. Örneğin beyin felci gibi atipik nörolojik durumlar sergileyen çocuklar ve yetişkinlerde bu tür ilkel refleksler, demans, travmatik lezyonlar (doku yapısı değişikliği) ve iskemik beyin-damar hastalığı gibi bazı nörolojik koşullar nedeniyle tekrar ortaya çıkabilirler. Beyin felci geçiren ama buna rağmen zeka seviyesinde değişiklik görülmeyen bireyler bu refleksleri bastırmayı öğrenebilirler, ancak aşırı irkilme veya tepki gösterme gibi belirli koşullar altında bu refleksler yeniden görülebilirler. Beyin felcinin sadece bacaklarda etkisini gösterdiği ama Babinski refleksinin korunarak konuşma yeteneklerini yitirmemiş olan bireylerde veya felcin sadece ayak bölgelerinde görüldüğü hemipleji (yarıfelç) durumlarında refleks gösterimi, sadece bu tür atipik nöroloji durumlarının etkilediği alanlarla sınırlı olabilir. Ilkel refleksler, genellikle tıbbı muayenelerde, öncelikle frontal lob işlevlerinin sağlıklı işleyişini kontrol etmek veya beyin hasarının tahmin edildiği şüpheli durumlar bulunduğunda sınanarak test edilir. Eğer bu refleksler kişilerde tam olarak düzgün bir şekilde bastırılmıyorsa bu durum frontal release belirtileri olarak tanımlanır. Tipik olmayan durumlarda görülen ilkel refleksler, bunun yanında otistik spektrum bozukluklarının ön belirtileri veya olası erken uyarıcıları olarak da kontrol edilip araştırılırlar. Monika Pyrek Monika Zofia Pyrek-Rokita (d. 11 Ağustos 1980) Polonyalı sırıkla atlayıcı. Gdynia doğumlu Pyrek, 2004 Olimpiyatları'nda, 4,55 metre atlayarak, vatandaşı Anna Rogowska'nın arkasında dördüncü oldu. 2005 Dünya Atletizm Şampiyonası'nda 4,60 m'lik derecesiyle gümüş madalya kazandı. Pyrek 2006 Avrupa Atletizm Şampiyonası'ndan da gümüş madalyayla ayrıldı. Kariyerindeki en iyi atlayışı 4,82 metre olan Monika Pyrek birçok kez Polonya şampiyonu oldu. Son olarak Poznań'daki 2007 Polonya Atletizm Şampiyonası'nı kazanmıştı. Emil Loteanu Emil Loteanu (6 Kasım, 1936 - 18 Nisan, 2003), Sovyet asıllı Moldovalı film yönetmeni, senarist. 1993 yılında "Skorlupa" filminde yazar, 1989 yılında "Vdvoyom na grani vremeni" adlı filmde yönetmenlik yapmıştır. MolekÃ¼ler makine Moleküler makine veya nano makine, belirli uyaranlara (input/girdi) yanıt olarak yarı-mekanik hareketler (output/çıktı) üreten moleküler bileşenlerinin herhangi ayrık bir sayısıdır. Moleküler makine ifadesi çoğunlukla, daha genel olarak sadece makroskobik seviyede meydana gelen işlevleri taklit eden moleküller için kullanılır. Bunun yanında moleküler makineler terimi, moleküler çevirici inşa etme amacı güden ve son derece karmaşık bir dizi moleküler makinelerin mevcut olduğunun ileri sürüldüğü nanoteknoloji biliminde de yaygın olarak kullanılır. Moleküler makineler, sentetik ve biyolojik olarak iki geniş kategoriye ayrılabilir. Kimyasal veya mekanik süreçlerin yer değişimlerini yönlendirme yeteneğine sahip bu moleküler sistemler, kimya ve nanoteknolojide potansiyel olarak önemli bir dal temsil eder. Bu süreçler sonucu aşamalı gradyan değişimleri oluştuğu için çok yararlı işler meydana getiren bu tür sistemler, tanımı gereği moleküler makinelere örnek gösterilirler. Kristalin Kristalin, anatomide göz merceği ile korneada bulunan, bu yapının şeffaflığını sağlayan ve suda eriyebilen yapısal bir proteindir. Kristalin, aynı zamanda kalp ve meme kanseri tümörleri içinde de tespit edilmiştir. Göz merceği yaralanmalarının sinir yenilenmelerini teşvik ettiği saptandığından beri kristalin nörolojide sinirsel bir araştırma alanı olmuştur. Şimdiye dek gösterilebildiği kadar, kristalin β b2 (crybb2) nöriti (akson gibi bir sinir hücresi uzantısı) teşvik eden bir faktör olabilir. Ksenobiyotik metabolizma Ksenobiyotik metabolizma (Yunanca "xenos" "yabancı" ve "biyotik" "canlılarla ilgili"), ilaç ve zehir gibi bir organizmanın normal biyokimyasına yabancı olan ve böylece ksenobiyotik kimyasal yapılar oluşturan bir dizi bileşiklerin kullandığı metabolik yolları tanımlayan terim. Bu metabolik patikalar, tüm ana organizma gruplarında mevcut bulunan biyotransformasyonun bir formu olup çok eski bir kökene sahip olduğu düşünülmektedir. Bu reaksiyonlar genellikle zehirli bileşiklerin zararlı etkisini ortadan kaldırma işlevini görürler (bkz: toksinsizleştirme), ancak bazı durumlarda ksenobiyotik metabolizmadaki aracıların kendisi de toksit etkilere neden olabilirler. Marry the Night "Marry the Night", Amerikalı şarkıcı Lady Gaga'nın "Born This Way" (2011) adlı stüdyo albümünden 15 Kasım 2011 tarihinde çıkan beşinci ve son tekli çalışmasıdır. Klibi 2 Aralık 2011'de Lady Gaga'nın resmi YouTube kanalında yayınlanmıştır. Şarkının yapımcılığını Lady Gaga ve Fernando Garibay üstlenmiştir. "Marry the Night" house ve electropop etkisi altındaki bir dans-pop şarkısıdır. Şarkıda elektronik kilise çanları, itici elektronik sesler, tekno ritimler ve funk-rock ritimleri kullanılmıştır. Eleştirmenler şarkı için olumlu eleştiriler yapsa da, Gaga'nın diğer teklilerine oranla başarılı bir tablo çizemedi. ABD'de Billboard Hot 100 listesinde ancak 29 numaraya kadar yükselebildi. 14 dakika süren şarkı'nın klibi, bir klinikte, bir dans stüdyosunda, Gaga'nın New York'taki apartman dairesinde ve bir otoparkta yanan arabalar içinde çekildi. Oldukça fazla mesajın bir arada verildiği klip, Gaga'nın en uzun video klibidir. Marry the Night'ın çıkmasından yaklaşık 4 ay sonra Born This Way döneminin bittiği ve bu albümden yeni bir teklinin çıkmayacağı Interscope Records tarafından doğruladı. "Marry the Night" Monster Ball Tour yolundayken Lady Gaga ve Fernando Garibay tarafından yazılmıştır. Yine tur otobüsünde kaydedilmiştir. Ayrıca "Marry the Night", Gaga'nın albümdeki en sevdiği şarkılardan biri. Bestesi üzerinde oldukça uğraşılan "Marry the Night" şarkısında, Gaga'nın hayatını boyunca yılmadığını ama bazen de dayanamadığını anlatıyor. Sakin bir girişi ve girişinin tam tersi aniden patlayan seslerle desteklenen bir nakaratı bulunmaktadır. Bitişi de nakaratı kadar gürültülü ve itici seslerle desteklenmiştir. Gaga, "I'm gonna marry the night. I won't give up on my life. I'm a warrior queen, live passionately tonight." "(Geceyle evleneceğim. Hayatımdan vazgeçmeyeceğim. Ben bir savaşçı kraliçeyim, bu gece tutkuyla yaşa.)" sözleri ile usulca şarkıya başlar. İlerleyen saniyelerde ritim yükselir ve Gaga bağırarak "I'm gonna marry the night, I'm not gonna cry anymore, I'm gonna marry the night, Leave nothing on these streets to explore" "(Geceyle evleneceğim, Artık ağlamayacağım, Geceyle evleneceğim, Bu sokaklarda keşfetmedik şey bırakmayacağım.)" diyerek şarkının asıl girişini yapar ve "Ma-ma-ma-marry/Ma-ma-ma-marry/Ma-ma-ma-marry the night" sözünün tekrarı ile şarkı devam eder. Şarkının hareketli başlangıcından sonra ritimde düşer ve Gaga, burada nakaratı destekleyici sözler söyledikten sonra tekrar yüksek ritimli nakarat kısmına geçilir. İtici müzik tınıları ve kulak tırmalayıcı seslerle devam eden şarkının finali Lady Gaga'nın "Come on and runnnnnnnn" "(Gel ve koş)" demesiyle başlar. Finalinde ise Gaga yine bağırır ve "The night" sözünü tekrarlayarak itici sesler eşliğinde şarkıyı bitirir. Klip, Gaga’nın sedyedeki görüntüsüyle başlıyor. Geçmişi hatırlamaya çalışıyor, neler olduğunu biliyor ve inkar etmiyor. Ama "Olanları daha artistik bir açıdan görmek istiyorum" diyor. Sedyesinin yanıbaşındaki hemşireler mutlu görünüyor ve Gaga’ya garip bakışlar atıyorlar. Hemşireler Gaga’nın ne yaptığını anlamayan müzik endüstrisini temsil ediyor. Sedyedeki konuşması sırasında, jelibonlara gönderme yapıyor. DefJam’le olan anlaşması bitmeden önce Gaga ile dalga geçmek için jelibon verilmişti. O sahnede söz ettiği bıçak, ilişkinin kesilmesi anlamına geliyor. Kliniğin kapısının açılmasının ardından piyanonun başında duygusuz bir şekilde oturan kızı görüyoruz. Bu da yapmacık sanatçıları temsil ediyor. Bu sırada Gaga uyanıyor ve doktor ona ‘Morfinli Prenses’ şeklinde hitap ediyor. Bu, Gaga’nın o yıllardaki uyuşturucu bağımlılığıyla ilgili. Ve sırtındaki yaralar görünüyor. Daha önce de bahsettiği bıçak tarafından arkasından vurulmuş. Yani plak şirketinin ona olan ihanetinden bahsediyor. Ve sonra ‘Başaracağım.’ diyor. Doktor onu ilk başta duymuyor ve Gaga yüksek sesle tekrar ediyor. Duymamasının sebebi aslında ona gerçekten inanmaması. Diğer hastalar etrafta anlamsız hareketler sergilerken Gaga yatıyor. Bu da aslında herkesten daha az deli olduğuna yapılan bir vurgu. Biraz sonra bale sahnesine geçiş yapılıyor. Yüksek topuklar Gaga’nın ne kadar zor bir rekabetin içine daldığını gösteriyor. Daha sonra Gaga eve geliyor ve ardından anlaşmanın bittiğine dair bir telefon alıyor, çılgına dönüyor, çılgınca davranışlar sergilemeye başlıyor. Ve saçını boyadığı sahne ise kariyerindeki yenilikleri, farklı şeyler yapması gerektiğini anlıyor. Bir sonraki etapta hastaneye giriyor. Burada Gaga, oldukça marjinal bir kıyafetle karşımıza çıkıyor. Hastaneye girdiği anda dansçılar onu dikkatlice izlimeye başlıyor. Ve Gaga onlara imalı bir bakış atıyor. İlerleyen dakikalarda otopark sahnesine geçiliyor. Gaga, arabanın tepesinden içine eğilmiş durumda, bir şeyler arıyor. Ama aslında ne aradığını ve nasıl bulacağını bilmiyor. En sonunda Gaga arabanın içine düşüyor. Bu onun için yeni bir araç yani yeni bir kariyer fırsatı anlamına geliyor. Gaga arabanın içine düştükten sonra diğer arabalar yani "fırsatlar" tek tek patlamaya başlıyor. Bu da diğer fırsatların işe yaramaz olduğu anlamına geliyor. Gaga bu yeni fırsatın önemini anlıyor ve ona sıkıca sarılıyor. Bu noktada kasedi takıyor ve şarkıyı başlatıyor. Aynada kendini kontrol ediyor ve bu uzun maratona hazır olup olmadığından emin oluyor. Dans stüdyosuna geldiğimizde ise Gaga’yı olağanüstü bir şekilde odaklanmış görüyoruz. İşi bittiğinde ise Gaga artık ileride ne yapacağından, Dünya'yı nasıl sarsacağından gayet emin. Kendini çok daha rahat hissediyor çünkü artık kendini tanıyor. Gaga’nın klibin sonunda taşıdığı büyük piyano ne kadar zorlu bir yol içerisinde olduğunu anlatıyor. Hatta bu piyanoyu birkaç kez düşürüyor. Bu da her zaman ayakta kalamadığına bir gönderme. Ve sonra bir adam ona yardım ediyor. Bu adam babası olabilir. Gaga, uyuşturucuları atıyor çünkü artık ne yapması gerektiğini çok iyi biliyor. Uyuşturucuyu tamamen bırakıyor. Interscope Records ile görüşmeye gitmek için arabaya biniyor ve arabada dua ettiği sahne de, elindeki yazı dikkat çekiyor. Elinde görüşmenin adresi var ve dua etmesinin sebebi bu sefer istediğinin olmasını çok istemesi. Son olarak Gaga, diğer arabaların yani fırsatların yanışını, alevleri izliyor. En doğru yolu seçtiğini, eski fırsatlara bakarak anlıyor. Rekabetçi dışlanım ilkesi Rekabetçi dışlanım ilkesi, kimi zaman Gause'ın rekabetçi dışlanım yasası veya kısaca Gause yasası dendiği de olur, diğer ekolojik faktörlerin sabit ve değişmez olması durumunda aynı kaynaklar için rekabet eden iki türün bir arada olamayacağını belirten bir önermedir. Eğer bir tür, diğerleri üstünde herhangi bir avantaja veya küçük dahi olsa bir üstünlüğe sahipse bu durumda bu avantaja sahip olan tür, uzun vadede diğer tür üzerinde hakim olup onun yaşadığı ekolojik nişe egemen olacaktır. Bu iki rakipten birisi, ya diğer türün tükenmesine yol açarak ya da farklı bir ekolojik niş doğrultusunda evrimsel veya davranışsal bir değişime yol açarak diğer türü zayıf düşürecek ve böylece onu alt edecektir. Bu ilke, daha sonra "birbirine eş değer rakipler bir arada olamazlar" atasözüne dönüşmüştür. Karşılıklılık (evrim) Karşılıklılık, evrimsel biyolojide karşılıklı yardımlaşmaya dayanan ve fedakarlık içeren altrüistik davranış biçimlerinin evriminin gelecekte karşılıklı etkileşimler tarafından tercih edilebileceği mekanizmaları ifade eder. Kolektif bir intikam arzusu, popülasyondaki bireylere ve sonunda tüm bir türe zarar vereceğinden bu olumsuz davranış şekilleri seçilim tarafından tercih edilmeme eğilimindedirler. Üç tür karşılıklılık hakkında yoğun çalışmalar yapılmıştır: Akraba seÃ§ilimi Yardımlaşma gösteren canlı birey için doğrudan bir faydası olmayan altruist davranışları en iyi şekilde anlatan açıklama, akraba seçilimi kuramı olarak kabul edilir. Bu kuram, genetik olarak birbirlerine benzeşen ve yakın olan bireylerin başkalarına oranla birbirleriyle daha çok karşılıklı yardımlaştığını öne sürer. Genler kendi varlıklarını sürdürmek için birbirlerine yardım ettiklerinden bu tür karşılıklı yardımlaşma davranışlarından sorumlu olan genler de korunur. Buna dair klasik bir örnek, arılar ve karıncalar gibi sosyal yaşamlı böceklerdir. Kolonideki işçi böcekler asla üremezler, ama bunun yerine genetik olarak onlara benzeyen kraliçenin üreyebilmesi için çalışarak yardımda bulunurlar. Canlılar arasındaki bu tür bir karşılıklı yardımlaşma, bir canlının, yavrusunu yetiştirip büyütmesinde akrabasına yardımcı olduğu akraba seçilimindeki süreçler tarafından evrilmiştir. Bu tür bir etkinliğin seçilmiş olmasının olası bir nedeni; eğer akrabalarına yardım eden canlı birey, yardım etme etkinliğini destekleyen ve teşvik eden genlere sahipse, onun akrabaları da muhtemelen bu genlere sahip olacak ve böylece bu aleller aktarılabilecektir. Canlılar arasındaki evrimsel iş birliğini ve karşılıklı yardımlaşmayı teşvik eden diğer süreçler, bu yardımlaşmanın bir grup organizmaya yarar sağladığı grup seçilimini içerir. Ä°nfo (Unix) info hiper metinsel formda bir unix komut satırı aracıdır. Komut satırı arayüzünde çalışan, çok sayfalı belgelemeleri ("ing. documentation") ve yardımları görüntülemeye yarayan bir araçtır. GNU araçlarının bulunmadığı zamanlarda çok kullanışlıdır. info, texinfo formatındaki "info" dosyalarını işler. -k, --apopros=DİZGE tüm manüellerin tüm indekslerinde DİZGE'yi arar. Evrimsel gelişim biyolojisi Evrimsel gelişim biyolojisi (gelişim evrimi veya gayri resmi olarak kısaca evo-devo), canlı türlerin ataları aralarındaki ilişkiyi belirlemek ve ve gelişimsel süreçlerin nasıl evrildiğini keşfetmek için farklı organizmaların gelişim süreçlerini karşılaştıran biyolojinin bir alt dalıdır. Bu anlamda evrimsel gelişim biyolojisi embriyonik gelişimin kökeni ve evrimini araştırarak tüylerin evrimi gibi gelişmeleri ve gelişim süreçlerini, yeni özelliklerin kazanılmasında ve ortaya çıkmasında nasıl etki ettikleri, gelişimsel plastisitenin evrimdeki rolü, ekolojik etkenlerin gelişime ve evrimsel değişime nasıl yol açtıkları, yakınsak evrimin ve homolojinin gelişimsel temelleri gibi konuları ele alır. Ontojeni ve filogeni arasındaki ilişkiye olan bilimsel ilgi ondokuzuncu yüzyıla kadar uzanmasına rağmen, evrimsel gelişim biyolojisinin çağdaş alanı, model organizmalarda embriyonik gelişimi düzenleyen genlerin keşfi ile ivme kazanmıştır. Organizmalar şekil ve form olarak çok farklı oldukları için genel hipotezlerin test edilmesi zordur. Bununla birlikte, evrimin eski gen parçalarından (moleküler ekonomi) yeni genler oluşturma eğiliminde olduğu gözlemlendiğinden beri evrimsel gelişim biyolojisi, evrimin (örneğin çene kemik yapılarını oselet orta kulak kemikçiklerine dönüştürme gibi) eski gen ağlarından yeni yapılar oluşturmak için gelişim süreçlerini değiştirdiğini veya yumuşakçalar, böcek ve omurgalılarda göz gelişimi ile ilgili olan genlerde bu gelişimlerin planlarını koruduğunu göstermeye çalışmaktadır ve bu konudaki araştırmalar yoğun olarak bu yönde yapılmaktadır. Gerçek sosyal yaşam Gerçek sosyal yaşam veya eusociality (Yunanca eu: "gerçek / iyi" + "sosyal"), hiyerarşik sınıflandırmada toplumsal örgütlenmenin en üst düzeyini tanımlamak için kullanılan bir terim. Toplumsal örgütlenmenin bir alt seviyesi olan ön- veya presosyal yaşam, altsosyal, yarısosyal, yansosyal ve sözdesosyal gibi terimler kullanılarak da sınıflandırılmışlardır. Bazı insan toplumlarıyla karşılaştırmalı olarak, belli statüdeki bireylerden oluşan bir gruba veya özel bir sınıfa kast dendiği de olur. Gerçek sosyal yaşama dair bilinen en iyi örnekler, karıncalar, arılar, yaban arılarının (Hymenoptera takımı) yanı sıra, termitler (takım Isoptera) ile bu kolonilerde yaşayan üreyebilen kraliçeler, az veya çok kısır işçiler veya bu koloniyi saldırıya karşı düşmanlardan koruyan askerlerdir. Avustralya'ya özgü bir buğday biti türü olan Austroplatypus incompertus, böcekler arasında gerçek sosyal yaşamın ilk olarak fark edildiği böcek (takım Coleoptera) olarak bilinir. Gerçek sosyal yaşamın memelilerde görülen tek örneği, çıplak köstebek faresi ("Heterocephalus glaber") ile damarensis köstebek faresidir ("Fukomys damarensis"). Doğa bilimcilerinin ilgisini çeken çıplak, pembemsi ve keskin dişleri olan bu kemirgenlerin hayat şekli memelilerden ziyade sosyal böceklere benzemektedir. Miro Å majda Miro Šmajda Slovak şarkıcı. 2012 Eurovision Şarkı Yarışması'nda Slovakya'yı temsil etmiştir. 16 Kasım 2011'de Slovakya Devlet kanalı RTSV Miro Smajda'nın temsilcileri olacağını açıklamıştır. Fazlı Ulusal Fazlı Ulusal (d. 1 Ocak 1974, Trabzon), Türk eski futbolcudur. 1992-93 sezonu öncesi Kardemir Karabükspor ile sözleşme imzalayarak profesyonel futbol hayatına başlayan Fazlı, ilk profesyonel maçına 30 Eylül tarihinde Yeni Yozgatspor ile oynanan Türkiye Kupası karşılaşmasında çıkmıştır. Karabükspor formasını sadece 1 kez giydikten sonra Ekim ayında 3. Lig takımı Bartınspor'a kiralık olarak verilmiştir. Ertesi sezon sözleşmesi sona eren futbolcu, 2. Lig takımlarından Çorumspor ile anlaşmıştır. 1996 yılına kadar Karabükspor ile Çorumspor arasında gidip gelmiş, bu yılda başka bir Lig B takımı Diyarbakırspor'a transfer olmuştur. Ertesi sezon bonservisi Süper Lig ekiplerinden Antalyaspor tarafından alınmış olmasına rağmen bir sezon daha Diyarbakırspor'da kiralık oynamış, 1998-99 sezonu öncesi Antalya'ya dönmüştür. Burada ikinci sezonu olan 1999-00 sezonunda performansının zirvesine çıkmış ve 20'si ligde olmak üzere toplam 22 gol kaydetmiştir. Bu performansıyla dikkatleri üzerine çekerek sezon sonunda Beşiktaş tarafından transfer edilmiştir. Burada geçirdiği bir sezondaysa 3'ü Öz Sahrayıceditspor ile oynanan Türkiye Kupası karşılaşmasında olmak üzere toplam 6 gol kaydedebilmiştir. Beklentilerin altında kalan performansı sonrası Süper Lig'e çıkan eski takımı Diyarbakırspor'a dönmüş, burada bir sezonun ardından İstanbulspor'a transfer olmuştur. Sadece yarım sezon sonra, devre arasında 1. Lig'e düşen eski takımı Antalyaspor ile anlaşarak takımdan ayrılmıştır. Antalya'daki 1.5 sezondan sonra tekrar İstanbul'a dönen Fazlı, burada bir diğer 1. Lig kulübü İstanbul Büyükşehir Belediyespor ile sözleşme imzalamıştır. Burada da 1.5 sezon oynamış ve 2005-06 sezonu devre arasında sözleşmesini feshederek 3. Lig ekibi Ispartaspor'a transfer olmuştur. Sezon sonunda takımdan ayrılarak Küçükköyspor'la anlaşmış fakat burada da sadece yarım sezon kalmıştır. Buradan Erzurumspor'a geçmiş ve 2007-2008 sezonu devre arasında takımdan ayrılarak futbolu bırakmıştır. Ayrıklık (fizik) Kuantum fiziğinde ayrıklık veya kuantum ayrıklığı, teorinin klasik eyleminin sağladığı bir korunum yasasının kuantumda sağlanmamasıdır. Bu korunum yasası kuantum kuramının herhangi bir düzenlemesiyle tekrar sağlanamaz. Klasik fizikte ise ayrıklık, korunan bir büyüklüğün korunumu bozan parametrenin sıfıra gitmesi durumunda korunumun tekrar sağlanamaması durumudur. Fizikte bilinen ilk ayrıklıklardan biri türbülans durumundaki sönümlü ayrıklıktır. Turbülans durumunda akışmazlık sıfıra gittiğinde zamanın geri çevrilebilirliği hala sağlanamaz. Teknik olarak kuantum kuramında ayrıklık, eylemin korunan büyüklüklerinde olup ölçümde veya partition işlevinde olmaz. Derin deniz madenciliÄŸi Derin deniz madenciliği, okyanus tabanı üzerinde gerçekleşen nispeten yeni sayılan bir mineral alımı işlemidir. Okyanus madenleri genellikle polimetalik nodüllerin bulunduğu büyük alanların veya aktif ya da sönmüş hidrotermal deliklerin etrafında, okyanus yüzeyinin yaklaşık 1.400 - 3.700 metre altındadır. Bu delikler gümüş, altın, bakır, manganez, kobalt, demir ve çinko gibi kıymetli metaller içeren sülfür mevduatları oluşturmaktadır. Madenler, hidrolik pompa veya kova sistemleri kullanarak işlenmek üzere yüzeye taşıtılır. Tüm madencilik faaliyetlerinde olduğu gibi, derin deniz madenciliği de çevreye verdiği zarar hakkında sorular ortaya çıkarmaktadır. Manyetik alınganlık Elektromanyetizmada manyetik alınganlık formula_1 (latince: "susceptibilis" “algısal”) uygulanan manyetik alana cevap olarak materyalde oluşan manyetizasyon derecesini belirten birimsiz oran sabitidir. Manyetiklenebilirlik ise manyetik moment ve manyetik akı yoğunluğu arasındaki orandır. Bakınız Bağıl geçirgenlik Hacimsel manyetik alınganlık formula_2 ile gösterilir (genelde başitçe formula_3, bazen de elektriksel alınganlıktan ayırt etmek için formula_1 — manyetik) ve SI birimleriyle aşağıdaki bağıntıyla tanımlanır manyetik indüksiyon B ile H aşağıdaki şekilde birbirleriyle bağlantılıdırlar burada μ manyetik sabittir (Fiziksel sabitler tablosuna bakınız), ve materyal için bağıl geçirgenlik formula_7 ile ifade edilir. Sonuç olarak hacimsel manyetik alınganlık formula_2 ve manyetik geçirgenlik formula_9 arasındaki bağıntı aşağıdaki formülle ifade edilir: Bazen yardımcı bir nicelik olan Tesla birimindeki manyetizasyon şiddeti (manyetik polarizasyon "J") aşağıdaki şekilde tanımlanır Bu ifade manyetik olayları tanımlamada sıkça kullanılmakta olan M ve H ifadelerine alternatif olarak I ve B ifadelerinin kullanılmasına olanak sağlar. Idealab Idealab (idealab! olarak bilinmektedir), Kaliforniya, Pasadena'da bulunan bir iÅŸ yenilikleri merkezidir. Idealab Bill Gross tarafından Mart 1996'da kurulmuştur. Kendisi, Idealab'ın kuruluşundan önce GNP Loudspeakers isimli bir ses ekipmanları üretici şirket, Lotus Yazılım tarafından satın alınan GNP Development Inc. ve sonrasında Cendant tarafından satın alınan Knowledge Adventure isimli bir eğitim yazılımları şirketi de kurmuştur. Gross, Kaliforniya Teknoloji Enstitüsü Makine mühendisliği lisans mezunudur ve Idealab bu üniversitenin pek çok mezununu işe almıştır. Gross aynı üniversitenin mütevelli heyetinde bulunmaktadır. Şirket, 2000 yılında ada ülkesi Tuvalu'ya, Birleşmiş Milletler'e katılımı için yeterli parayı vererek, .tv alan adının kullanım haklarını kiralamıştır. 2009 Aralık ayında tekrar markalaşmış ve amblemini değiştirmiştir. Idealab aşağıdakileri de içeren çeşitli şirketlerle yatırım,kuruluş ve kopmalar yoluyla ilişkilidir. Alexandra Stadyumu Alexandra Stadium, İngiltere'nin Crewe kentinde bulunan çok amaçlı bir stadyum. Şu anda çoğunlukla futbol maçları için kullanılmaktadır. Crewe Alexandra takımının iç saha maçlarına ev sahipliği yapmaktadır. Stadyum 1906 yılında inşa edildi ve 1990'ların ortalarından itibaren önemli ölçüde yeniden geliştirilerek şimdiki 10.153 seyirci kapasitesine ulaşmıştır. Üreme yalıtımı Üreme yalıtımı veya hibritleşme engelleri, iki farklı türün popülasyonlarındaki bireylerin birbirleriyle eşleşmesini veya verimli döller meydana getirmesini önleyen, bunun yanında birleştiklerinde sadece kısır melez bireylerin oluşmasına neden olan davranışlar, fizyolojik süreçler ve mekanizmaların tümünü tanımlayan bir terim. Bu engeller, farklı popülasyonların veya türün bireyleri arasındaki gen akışını azaltarak ya da doğrudan engelleyerek her türün özelliklerinin gen havuzunda korunmasına izin verir ve birbirleri ile çiftleşmeyen popülasyonların genetik karışımları da bu şekilde kendi aralarında sınırlı kalmış olur. Üreme yalıtımı mekanizmaları farklı ve değişik şekillerde sınıflandırılmıştır. Örneğin zoolog Ernst Mayr üreme yalıtımı mekanizmalarını, döllenmeden önce (ya da hayvanlarda çiftleşme öncesi olarak adlandırılan durumda) etki eden üreme yalıtımı ile döllenmeden sonra etki eden üreme yalıtımı olmak üzere iki geniş kategoride sınıflandırmıştır. Bunun yanında üreme yalıtımına dair bu sınıflandırma, zigot öncesi (prezigot) ve zigot sonrası (postzigot) mekanizmalar olarak da adlandırılmıştır. Üreme yalıtımının farklı mekanizmaları genetik süreçlerle kontrol edildiği gibi bu mekanizmaların çoğunun coğrafi dağılımların birbirleriyle örtüştüğü türlerde (simpatrik türleşme) evrildiği veya allopatrik türleşmeye eşlik eden adaptif ıraksamanın sonuçları oldukları deneysel olarak kanıtlamıştır. Baba Zünnûn İsyanı Baba Zünnun İsyanı, Baba Zünnun adında bir Alevi, 1526 yılının Ağustos ayında, Bozok Sancak Beyi Mustafa Bey'in konağını basarak kuvvetleri ile isyan etti. Bu olay sonrasında isyanı bastırması için yollanan kuvvetlerle Kayseri'de karşılaşarak yendi. Hürrem Paşa, Kayseri Sancak Beyi Berham Bey, İçel Sancak Beyi Ali Bey bu çatışmada öldüler. Baba Zünnun, 26 Eylül 1526'da, isyanı bastırması için gönderilen Adana Sancak Beyi Pîrî Bey komutasındaki birliklere yenilerek öldürüldü. Bu isyan Kalender Şah İsyanı'na ortam hazırladı. Video oyunlarÄ± listeleri Bu maddede tüm video oyunları listeleri almaktadır. Çeşitli sınıflara göre kategorize edilen bu listelere, kendi listesi olan arcade oyunları dahil değildir. KÃ¶srelik PPS-43 PPS-43 (Rusça: Пистолет-пулемёт Судаева - ППС), Rus yapımı bir hafif makineli silahtır. PPS-43 hafif makineli silahı II. Dünya Savaşı'nda Kızıl Ordu'nun en çok kullanmış olduğu PPŞ-41 hafif makineli silahının yanında bir alternatif olabilmesi için ilk olarak 1942 yılında Aleksey Sudayev isimli silah tasarımcısı tarafından tasarlandı. Silahın Kızıl Ordu envanterine girebilmesi 1943 yılında gerçekleşti. Bu silahın geri tepme oranı PPŞ-41'e oranla daha az olduğu için tercih edilen bir tüfek olmuştur. Sovyet birliklerinin yanında Polonya birlikleri de bu tüfekleri kullanmıştır. II. Dünya Savaşı'ndan sonra Çin İç Savaşı'nda kullanılmış, ardından Sovyetler Birliği Kore Savaşı'nda desteklemiş olduğu Kuzey Kore ve Çin'e bu silahları pazarlamıştır. Bu iki ülke Kore Savaşı boyunca PPS-43'leri de envanterlerinde bulundurdu. Savaşan sonra Çin Halk Cumhuriyeti "Type-54" ismini verdiği PPS-43 benzeri tüfekleri üretti. Vietnam Savaşı sırasında Kuzey Vietnam ve Vietkong da bu tüfeği kullanmıştır. Bu tüfek São Tomé ve Príncipe güvenlik güçleri tarafından da kullanılmaktadır. Günümüzde halen Çin Halk Cumhuriyeti ve São Tomé ve Príncipe tarafından kullanılan bir silahtır. Bayesci olasılık Bayesci olasılık olasılık kavramının farklı yorumlamalarından yalnızca biridir ve kanıta dayanan olasılık kategorisindedir. Bayesci olasılık yorumu, doğruluğu veya yanlışlığı kesin olmayan önermelerle akıl yürütmeyi sağlayan mantığın genişletilmesi gibi düşünülebilir. Adem Kaya Adem Kaya (d. 7 Ağustos 1978, Gaziantep) Türk futbolcudur. 2. Lig ekiplerinden Denizli Belediyespor'da oynamaktadır. Futbola Gaziantep Büyükşehir Belediyespor altyapısında başladı ve yaşı as takım'da oynama seviyesine geldiğinde as takımla antremanlara çıkmaya başladı ve bazı karşılaşmalarda maç kadrosuna dahil edildi. Gaziantep Büyükşehir Belediyespor formasıyla ilk resmî karşılaşmasına 19 Eylül 1999 tarihinde Şegit Kamil Belediyespor'a karşı oynanan 3. Lig karşılaşmasında çıktı. İki sezon amatör sözleşmeyle as takımda forma giydikten sonra 1998 yılında profesyonelliğe geçiş mukavelesi imzaldı. Kemosentetik fosforilasyon Kemosentetik fosforilasyon Kemosentez reaksiyonlarında, kimyasal maddelerin oksitlenmesi sırasında açığa çıkan enerji ile ATP sentezi yapılması olayına denir. Sadece kemosentezle besin üretebilen bazı türlerinde gerçekleşir (Kemosentetik bakteriler). Makao pasaportu Makao Özel İdari Bölgesi pasaportu Çin vatandaşı olan Makao'nun daimi sakinlerine verilen uluslararası bir seyahat belgesidir. Makao Temel Kanunu uyarınca, 20 Aralık 1999 tarihinde egemenliğinden bu yana Makao pasaportu, Çin Halk Cumhuriyeti Merkezi Halk Hükûmeti inisiyatifi altında Makao Hükûmeti Direcção dos Servicos de Identificação tarafından verilmeye başlanmıştır. Makao resmi dilinin Portekizce ve Çince olması dolayısıyla, pasaportun tüm sayfaları İngilizce, Çince ve Portekizcedir. Macao SAR Hükûmet Kimlik Hizmetleri Bürosu (DSİ), 1 Eylül 2009 tarihinden itibaren e-pasaport (biyometrik) vermeye başlamıştır. Pasaportun makinede okunabilir en son sürümü Eylül 2009 başında "Direcção dos Servicos de Identificação" tarafından yayımlanmıştır. Kişisel verilerin yanı sıra pasaport sahibinin fotoğraf ve parmak izi ile bulunur. "Henley Vize Kısıtlamaları Endeksi" 1 Ocak 2017 raporuna göre Makao vatandaşları sınır kapısında vize alarak veya vizesiz 127 ülkeye seyahat edebilirler. Bu sayede Makao vatandaşları Dünya'da seyahat özgürlüğü açısından 36. sırada yer almaktadır. Yaşları 18 ile 30 arasında değişen Makao pasaportu sahipleri, Yeni Zelanda Hükûmeti tarafından yapılan Tatilde Çalışma Programı kapsamında başvurabilirler. Çin vatandaşları olarak, Macao Özel İdari Bölgesi pasaport sahipleri yurt dışında Çin yabancı misyon tarafından konsolosluk tam koruma hakkına sahiptir. Makao pasaportları sadece Makao "Direcção dos Servicos de Identificação" (Makao SAR Tanımlama Bölümü) tarafından verilir. Pasaporta başvuru için kişinin Makao Daimi Yerleşik Kimlik Kartı, son iki 1 ½ inçlik renkli fotoğraf, başvuru formu ile birlikte göndermesi gerekmektedir. Makao pasaportu, Makao ve Çin arasında seyahat için kabul edilmez. Bunun yerine, bir Makao pasaportu için uygun olanlar da Çin'in Guangdong Eyaleti Kamu Güvenlik Bürosu (PSB) (Makao Çin Sehayat Hizmeti tarafından temsil) ile "Eve İade İzni" için başvuramazlar. Böyle bir İzni veren PSB takdirine tamamen ve Macao SAR pasaport bulundurma mutlaka bir "Eve İade İzni" verilmesi garanti etmez. 10 Nisan 2013'te Avustralya Başbakanı Julia Gillard, 2015 yılından itibaren Macao SAR e-pasaport sahiplerinin Avustralya'da SmartGates'i deneme bazında kullanabileceklerini açıkladı. Üç pasaport Haziran 2016'da kalıcı olarak uygun milliyetler listesine dahil edildi. Tırnak batması Tırnak batması (onychocryptosis) (Yunanca ὄνυξ "onyx" "tırnak" ve κρυπτός "kryptos" "gizli" kelimelerinden meydana gelmiştir), yaygın bir tırnak rahatsızlığı. Genellikle ayak tırnaklarında görülür. Tırnağın paronychium (tırnak çerçevesi) veya tırnak yatağına batması ile gerçekleşen acı verici bir durumdur. Mikrobik enfeksiyon olarak başlayan rahatsızlık tırnağın granulomaya gömülmesi ile sonuçlanır ve ileri aşamalarında cerrahi operasyon gerektirir. "Onychocyrtosis" (konveks tırnak) durumu ile karıştırılmamalıdır. Tırnak batmasının belirtisi, tırnak kenarı boyunca hissedilen bir ağrıdır. Ayakkabı giyildiğinde kötüleşir, herhangi bir baskıda hassaslaşır ve bir şey sürttüğünde artar. Parmağa darbe geldiğinde keskinleşerek acıya dönüşür. Belirtileri onychocyrtosis (konveks tırnak) ile benzer olduğundan çokça karıştırılır. Ana sebebi, yanlış ayakkabı seçimidir. Özellikle burun kısmı yetersiz ayakkabı kullanan kişilerde görülür. Diğer bir neden ise çok sıkı çorap kullanmaktır. Çok görülen sebepleri: Tırnak batması tedavisi için genellikle tel sistemi kullanılmaktadır. Tel sistemi aynı diş telleri gibi tırnağın battığı kısımlardan mikro tel yardımı ile deriye batan kısım rahatlatılır. Ağrısız ve acısız bir işlem olan tırnak teli sistemi ile batığın tekrarlama olasılığı çok düşüktür. Jonne Järvelä Jonne Järvelä (d. 3 Haziran 1974), Fin folk metal grubu Korpiklaani'nin vokalisti ve gitaristidir. Karesi Bey Karesi Bey veya Karasi Bey (d. ? - ö. 1330 Karesi), 13 ile 14. yüzyılda yaşamış, Karesi Beyliği'nin ilk beyi ve Kalem Bey'in oğludur. Gerçek adı İsa olduğu için herkes ona "Kara İsa Bey" demişlerdir. Beyliğin yönetimini 1328'de kardeşi Demirhan Bey'e (1328-1345) bırakmıştır. Mudebbir (Düzenleyici) bir hükûmet reisi olan Karesi bey Marmara ve Adalar Denizi sahillerini elde ettikten sonra bir deniz kuvvetleri tedarikine de önem vermiş ve donanma meydana getirmiştir. Karesi Bey 1330 (Hicri 751)'de ölmüştür. Karesi Bey siyasetiyle memlekette Türk nüfusunu arttırdığı gibi İç Anadolu Bölgesi'nde Moğolların zulüm baskısından kaçan Türklere de memleketinin kapılarını açtığından bu surette birçok nüfus da Karesi ilini hicret ile Karesi hükümetinin önemini arttırmışlardır. Karesi'deki Çepnilerin Karesi Bey ile birlikte bu havaliye göç ettiğine dair "Rezm" gazetesindeki makaleden bazı notlara göre ise; Çepni Türkleri Oğuz'un Dağhanoğulları'dandır. Bunlar Türk töresi gereğince akın esnasında geride güvenliği sağlayıcı muhafızı ve çekilmelerde demdar görevini yaparlardı. Çepniler Selçuk beyzadelerinin yuntluğu olan Kırşehir civarında bulunurlarken doğuda saldırı ve baskıya başlayan Moğollardan kaçarak Kara İzi ile Aydın taraflarına gelip yerleştiler. Çoğunlukla Karesi (Balıkesir) Magnisa ve Kütahya taraflarında bulunurlar. Ve MFÃ– Ve MFÖ, MFÖ'nün 2011'de yayınlanan stüdyo albümü. MFÖ'nün 10. stüdyo albümüdür. Albümün çıkış şarkısı albümün açılışını yapan "Hep Yaşın 19" oldu. Bu şarkı dışında "Masal" şarkısına da klip çekildi. İki şarkı dışında bütüm şarkıların sözleri Mazhar Alanson tarafından yazıldı. Müziklerde ise üç MFÖ üyesinin de imzaları bulunmaktadır. Sâkînâme Sâki-nâme, divan edebiyatında gerçek ve mecazi anlamda içki, içki çeşitleri, içki meclisleri ve bu meclisteki araç- gereçler hakkındaki eserlere verilen addır. Genellikle mesnevi şeklinde yazılmakla birlikte kaside ve terkib-i bend gibi şekillerde de yazılmıştır. Saki-namelerin bir bölümü gerçek hayata ilkişkin olurken diğer bir bölüm tasavvufi nitelikler taşır. Arap edebiyatında Navenci'nin Hibetü'l Kümeyt adlı eseri 15. yy. da yazılmış ve sonraki saki-namelere de esin vermiştir. Hüsrev-i Dehlevi, Nizami, Hafız-ı Şirazi, Atayi ve Fuzuli 'nin de önemli saki-nameleri bulunmaktadır. 19.yüzyılda ise Subhizade Feyzi ve Ayni'nin eserleri öne çıkar. Sâki-nâme veya Heft Cam; Fuzûlî'nin alegorik bir dille kaleme aldığı mistik Farsça mesnevi. Eserde; rindâne yaşam tarzı ve şarap ekseninde kurgulanmış alegorinin içinde tasavvuf imajı meydana getirilmiştir. Eserde şarap sarhoş ediciliği yönüyle aşka benzetilir ve öykü bu sarhoş edici etkinin etrafında şekillenir. Ancak; bahsedilen aşk ve mevcut aşkın sarsıcılığı; tensel bir boyutta değil; Allah'a olan özlemi simgeleyen bir kapsamdadır. Eserin güncel baskıları; Fuzûlî'nin Farsça Divanı ile birlikte bastırılmıştır. Newt Gingrich Newton Leroy "Newt" Gingrich (doğduğundaki adı Newton Leroy McPherson; 17 Haziran 1943) Amerikalı bir siyasetçidir. 1995-1999 yılları arasında ABD Temsilciler Meclisi başkanı olarak hizmet vermiştir. 1979-1999 yılları arasında ABD Temsilciler Meclisi'nde Georgia eyaletini temsil etmiştir. Newton Leroy McPherson 17 Haziran 1943 tarihinde Pennsylvania'nın eyalet merkezi Harrisburg'da doğdu. Anne ve babası boşandıktan sonra, annesinin sonradan evlendiği Robert Gingrich tarafından evlat edinildi. Ailesi daha sonra Georgia eyaletine taşındı. 1965 yılında Atlanta'daki Emory Üniversitesi'ni bitirdi. 1971 yılında New Orleans'taki Tulane Üniversitesi'nden Modern Avrupa Tarihi konusunda doktora derecesini kazandı. Newt Gingrich 1978 yılında Georgia eyaletinden ABD Temsilciler Meclisi'ne girdi. Bu tarihten sonra 5 defa daha aynı seçimi kazandı. 1995-1999 tarihleri arasında Temsilciler Meclisi'nin başkanlığına kadar yükseldi. Cumhuriyetçi Parti'nin 1998 yılında yapılan seçimlerde uğradığı başarısızlıktan sonra bu görevden ayrılmak kararı aldı. Meclisten ayrıldıktan sonra kitap yazmak, konuşmalar yapmak, lobbicilik yapmak, parti çalışmalarıyla uğraşmakla vaktini geçirdi. Bu çalışmaları sayesinde büyük bir servet sahibi oldu. 11 Mayıs 2011 tarihinde 2012 ABD başkanlık seçimleri'nde aday olduğunu açıkladı. Herman Cain Herman Cain (d. 13 Aralık 1945 - ö. 30 Temmuz 2020) Amerikalı bir iş adamı olup 2012 ABD başkanlık seçimleri'ne Cumhuriyetçi Parti'den adaydır. Herman Cain, Tennessee eyaletinin Memphis kentinde doğdu. Annesi Lenora Cain temizlikçilik ve hizmetçilik yapardı. Babası ise bir çiftlikte büyümüş olup, berberlik, temizlikçilik ve şoförlük yaparak geçimini sağlardı. Cain Atlanta'da yetişti. 1968 yılında Morris Brown College'den mezun oldu ve hemen eşi Gloria'yla evlendi. Çiftin bu evlilikten 2 çocukları ve 3 torunları vardır. Cain meslek hayatına ABD donanmasında başladı. Coca Cola firmasında çalıştı. Oradan da bir gıda firması olan Pillsbury'ye girdi. Firmanın bir parçası olan Burger King'de kendisini gösterdi. Oradan da firmanın diğer bir bölümü olan Godfather's Pizza'ya katıldı. Diğer yöneticilerle birlik olarak Godfather's Pizza'yı iflasın eşiğinden kurtarıp Pillsbury'den satın aldı. Herman Cain 1995 yılında Godfather's Pizza'dan ayrılarak National Restaurant Association (Milli Lokantacılar Derneği)'ne başkan oldu. İrili ufaklı çeşitli firmaların yönetim kurulunda görev yaptı. Herman Cain 21 Mayıs 2011 tarihinde Atlanta'da ABD Başkanlık Seçimleri'ne Cumhuriyetçi Parti'den adaylığını koydu. Ekim-Kasım aylarında kamuoyu yoklamalarında en üst sıraya yükseldi. Ancak geçmişte birlikte çalıştığı kadınlara cinsel tacizde bulunduğu suçlamalarıyla karşılaştı. Cain'e 29 Haziran 2020'de COVID-19 teşhisi konuldu ve 1 Temmuz'da Atlanta'daki bir hastaneye başvurdu. Dört hafta hastanede yoğun bakımda oksijen ile tedavi gördü. Cain, 30 Temmuz 2020'de COVID-19 komplikasyonlarından öldü. Camenca rayonu Camenca rayonu, Transdinyester'in bir rayonudur. Merkezi Camenca'dır. 434,5 km²'lik bir yüzölçümüne sahiptir. Nüfusu 24,363'tür. Yönetim başkanı V.S. Karauş'tur. Ülkenin en kuzeydeki rayonudur. Dinyester nehri kıyısında yer alır. Camenca rayonu toplam 23 yerleşimden oluşur. Bunların arasında aşağıdakiler mevcuttur: Güneş lambası Güneş lambaları, Güneş'ten gelen enerjiyi elektrik enerjisine, elektrik enerjisini de ışık enerjisine dönüştüren cihazlardır. Trafikte şehir elektriğinden ve kablolardan tasarruf etmek için kullanılan bir yöntemdir. Led lambalarda enerjinin neredeyse tamamını görünebilir ışığa çevirebilir. Ampullü trafik lambaları ise enerjinin sadece % 20'lik bir kısmını görünebilir ışığa çevirebilir. Bazı lambalar sadece ışık geldiği zaman çalışmakta; bataryalı ampuller ise sabah depoladığı enerjiyi gece de kullanabilmektedir. İnanılmaz Aile İnanılmaz Aile, 2004 ABD yapımı bilgisayar animasyonu, aksiyon komedi ve süper kahraman filmidir. Film güçlerini gizlemek zorunda kalan bir süper kahramanlar ailesi hakkındadır. Simpsonlar'ın eski yönetmeni ve yönetici danışmanı olan Brad Bird tarafından senaryosu yazılmış ve yönetilmiştir. Film Pixar stüdyolarından çıkmış ve dağıtımı Walt Disney Pictures tarafından yapılmıştır. Filmin Türkçe dublajında Bob Parr'ı Sezai Aydın seslendirmiştir. Diğer seslendiren sanatçılar şöyledir: Şenay Gürler, Kerem Atabeyoğlu, Sibel Taşçıoğlu, Ali Ekber Diribaş. Film, 2004 yılında En İyi Animasyon Filmi ve En İyi Ses Kurgusu da dahil olmak üzere iki adet Akademi Ödülü ile birlikte, En İyi Animasyon Film dalında Annie Ödülü'ne layık görüldü. Ayrıca iki başka Akademi ödülüne de aday gösterildi. 2005 yılında Hugo Ödülü'nü kazandı. 2004 Altın Küre Ödülleri'nde En İyi Sinema Filmi Ödülü'ne aday gösterildi. Eskiden çok ünlü bir süper kahraman olan Bob Parr, Mr. Incredible adıyla ün salmıştır. Bir zamanlar herkesi tehlikeden kurtaran ve kötülüklere savaş açmış olan Bob, işlerden elini ayağını çeker. Ailesiyle birlikte sessiz sakin bir yaşam sürmeye başlar, 15 yıl aradan sonra kendisine çok özel bir görev verilir. Fakat, işler umulduğu gibi yolunda gitmeyince, Bob'un ailesi de olayın içine girer. Sadece Bob ve ailesi değil, sayısız masum insan da tehlike altındadır. En son ortak ata En son ortak ata (ESOA) veya en yakın ortak ata, genetik biliminde bir gruptaki tüm organizmaların doğrudan soyundan geldiği en son bireydir. Bu terim çoğunlukla insan soy biliminde kullanılır. Organizmaların en son ortak atası, bazen belirlenmiş bir soyağacına bakılarak tespit edilebilir. Ancak, çok sayıdaki bireylerden oluşan bir grubun en son ortak atasını belirlemek her zaman mümkün olmadığı için bunun yerine en son ortak atanın yaşamış olduğu tahmini zaman aralığı belirtilir. En son ortak atanın yaşadığı zaman (ESOA-Z), örneğin genetik soybilimde DNA testi sonuçlarına ve yerleşik mutasyon oranlarına bakılarak veya genetik olmayan matematiksel bir model veya bilgisayar simülasyonu aracılığıyla belirtilir. "ESOA" terimi, genellikle tek bir tür içindeki bireylerin ortak atasını tanımlamak için kullanılır. Aynı zamanda, birbirleriyle akraba olan iki veya daha fazla farklı türün sahip olduğu ortak atayı tanımlamak için de kullanılabilir. Türler arasındaki ataları tartışırken karşılıklığı önlemek için "ESOA" terimi yerine bazen son ortak ata (SOA) veya başka eşdeğer bir tanım olan sonuncu ortak ata (İng: ) terimi kullanılır. "ESOA" terimi, aynı zamanda belirli gen örüntüleri yoluyla organizmalar arasındaki ortak atayı tanımlamak için de kullanılır. Mitokondriyal Havva ve Y kromozom Adem'i bu tür "ESOA" tanımlarına birer örnektir. Bu tür soy araştırmaları, gerçekte organizmaların kendisini değil, tek tek genleri izleyerek bunların soylarını takip eder. Sonuç olarak, genetik en son ortak ("ESOA") için yapılan zaman tahminleri ("ESOA-Z"), organizmaların en son ortak atası için yapılan zaman tahminlerinden zorunlu olarak daha geniş bir aralığa sahiptirler. Genetik Havva ve Ademin 160000 ile 300000 yıl önce yaşadıkları tahmin ediliyor. Günümüzde yaşayan insanların en yakın ortak atası ise şaşırtıcı derecede yakın bir zamanda yaşamıştır: 2000 ile 5000 yıl önce. O zaman başka insanlar da yaşıyordu ama diğerleri ya bugün yaşayanların sadece bir kısmının atası, ya da soyları tükenmiş, yani bugünkü kimsenin atası değiller. Günümüzde yaşayan insanların hepsinin tüm atalarının ortak olduğu en son tarih ise 5000 ile 15000 yıl geride kalmıştır. O zaman başka insanlar da yaşıyordu ama diğerlerinin soyları tükenmiştir. O zaman yaşayıp soyları tükenmemiş olan herkes bugünkü herkesin atasıdır. Ester kitabÄ± Ester kitabı, Tanah'ın Ketuvim kitabının içinde bulunan Beş megiladan biridir. Ester kitabı (veya Ester tomarı) bir Yahudi bayramı olan Purim'in kökenini oluşturur. Bayram sırasında metnin tamamı, ilki bayramın başladığı akşam ve diğeri ertesi sabah olmak üzere iki kere okunur. Ester kitabında anlatılan olaylar, Pers kralı Ahaşveroş'un iktidarının üçüncü yılında geçmektedir. Ahaşveroş ismi Serhas ile aynıdır ve Haşayarşa isminden türemiştir, bu sebeple genelde Ahaşveroş'un I. Serhas (MÖ 486 - MÖ 465) olduğu farzedilir. Ester kitabı, sarayda gerçekleşen entrikayı ve Pers kraliçesinin soykırımı engellediği hikâyeyi anlatır. Geniş Pers İmparatorluğu hükümdarı Ahaşveroş, önce saray halkı ve temsilciler ardından Şuşan şehri halkı için gösterişli bir şölen verir. Ahaşveroş, karısı Kraliçe Vaşti'ye bütün ziyaretçiler önünde güzelliğini göstermesi için emir verir fakat karısı buna karşı çıkar. Tüm kadınların bunu duymasından endişelenen Ahaşveroş, karısından ayrılıp onu Kraliçe sıfatından mahrum eder ve bir fetva yayınlayıp her erkeğin kendi evinin hakimi olduğu ve herkes kendi evinde anadilini konuşması gerektiğini bildirir. Ahaşveroş, Vaşti'nin yerine yeni bir kraliçe seçmek için tüm genç ve güzel kadınların kendisine sunulmasını ister. Bu kadınlardan biri, ebeveyni olmayan ve kuzeni Mordehay tarafından büyütülen Ester'dir. Kral tarafından beğenilen Ester yeni kraliçe olur. Ester, Yahudi olduğunu söylemez. Kısa bir süre sonra Mordehay, saray nöbetçilerinden Bigtan ve Tereş'in Ahaşveroş'a suikast düzenleyeceğini keşfeder. Zanlılar yakalanıp asılır ve Mordehay'ın hizmetleri kralın saray günlüğüne kaydedilir. Ahaşveroş, Haman'ı vezirliğe getirir. Saray'ın kapı görevlilerinden Mordehay, Haman önünde secde etmeyince Haman Mordehay'dan hoşlanmamaya başlar. Mordehay'ın Yahudi olduğunu öğrenen Haman, Mordehay ile birlikte imparatorluktaki bütün Yahudilerin öldürülmesini planlar. Planın gerçekleşmesi için kralı 10,000 talant gümüş karşılığında ikna eder ve olayın gerçekleşmesi için 13 Adar tarihini seçer. Bu tarihte imparatorluktaki herkesin Yahudileri öldürmesine ve mallarının yağmalanmasına izin veren fetva yayınlanır. Plandan haberdar olan Mordehay ve diğer Yahudiler yas ve oruç tutarlar. Mordehay, Ester'e gidip Kralla konuşmasını ve araya girmesini ister. Ester, kurallara karşı gelip çağrılmadan kralın karşısına çıkmaya korkar çünkü bu kabahatin cezası ölümdür fakat Mordehay ısrar eder. Ester, Mordehay'a tüm Yahudilerin kendisiyle birlikte üç gün oruç tutmasını emreder ve üçüncü günde Ahaşveroş'un karşısına çıkar. Ahaşveroş, karısının cezalandırılmayacağını ifade ederek ona asasını uzatır. Ester, Kral'ı Haman'ın katılacağı ziyafete davet eder. Ziyafet sırasında kraliçe ertesi akşam düzenlenecek başka bir ziyafete oradaki herkesi tekrar davet eder. Bu sırada Haman'ın Mordahay'a olan kızgınlığı, Mordehay'ın ona karşı tavırları sebebiyle artmaktadır. Haman, arkadaşlarına danışır ve karısının tavsiyesi üzerine Mordehay'ın asılması için bir idam sehpası yaptırır. O gece, uykusuzluktan muzdarip Ahaşveroş'un uykuya dalabilmesi için ona saray günlüğündeki kayıtlar okunur ve Kral, Mordehay'ın suikastı engelleme hizmetinden haberdar olur. Ahaşveroş'a, Mordehay Kral'ın hayatını kurtarmasına rağmen ödüllendirilmediği söylenir. Bu sırada Haman, Mordehay'ın öldürülmesi için izin isteme amacıyla Kral'ın karşısına çıkar fakat arzusunu Kral'a iletemeden önce Kral Haman'dan, onurlandırılması gereken kişi için ne yapılması gerektiğiyle ile ilgili bir tavsiye ister. Onurlandırılacak kişinin kendisi olacağını zanneden Haman "Kral onurlandırmak istediği kişi için kendi giydiği bir kral giysisini ve üzerine bindiği sorguçlu atı getirtir, giysiyi ve atı en üst yöneticilerinden birine verir; o da kralın onurlandırmak istediği kişiyi giydirip atın üstünde kent meydanında gezdirir. Önden giderek, 'Kralın onurlandırmak istediği kişiye böyle davranılır' diye bağırır" der. Kral, bu denilenlerin Mordehay için yapılmasını emreder ve Haman şok olur. Haman, Mordehay'ı at üstünde gezdirdikten sonra matem halinde evine karısına ve arkadaşlarına döner ve bunun kendi sonunun başlangıcı olduğunu belirtir. Bunun hemen ardından Ahaşveroş ve Haman, Ester'in ikinci ziyafetine katılır ve burada Ester kendisinin Yahudi olduğunu ve aralarında kendisinin de bulunduğu halkın Haman tarafından yok edilmek istendiğini açıklar. Duruma öfkelenen Ahaşveroş odayı terkeder; bu sırada Haman, Ester'den canının bağışlanması için odada kalıp umutsuzca yalvarır. Tam o anda içeri giren Kral, Haman'ın Kraliçe'ye sarkıntılık yaptığını zanneder ve kızgınlığı artar. Mordehay için yaptırılan idam sehpasında Haman asılır. Kurallar gereği Yahudilere karşı verilmiş fetva geri alınamamaktır fakat Kral, Yahudilerin kendilerini savunmasına izin verir. Sonuç olarak 13 Adar'da Haman'ın on oğlu Şuşan'da öldürülür, Pers saldırganlardan 75.000 kişi Yahudilerce katledilir ve Yahudilerin malları yağmalanamaz. Ester bir mektup yayınlar ve Yahudi halkının kurtuluşunun birinci yılı Purim denen bayramla kutlanır. Ahaşveroş tüm kudretiyle iktidarda kalmaya devam ederken Mordehay'a sarayda kalıcı bir görev verilir. "Ester"in genelde MÖ 3. veya 4. yüzyılda yaşadığı düşünülür. Yahudi geleneğine göre bu kitap, Mordehay tarafından yazılan orijinal metnin Büyük Meclis tarafından derlenmesiyle son halini almıştır. Yahudi/İbrani versiyonunda bulunmayan Yunanca versiyonundaki Ester kitabına yapılan eklemeler MÖ 2. yüzyılın sonlarında veya MÖ 1. yüzyılın başlarında yazılmıştır. Ester kitabı, Tanah'ın Ketuvim bölümünde bulunmaktadır. Bazı uzmanlara göre Ester hikâyesi küçük tarihsel bir romandır. Anlatılan olaylar belgesel niteliğinde olmasa dahi tarihte olan bir olay hikâyeleştirilip anlatılmaktadır; anlatılan hikâye de bir Yahudi bayramı olan Purim'in kökenidir. Bazı uzmanların Ester kitabındaki tarihsel gerçekleri sorgulayışının birkaç sebebi bulunmaktadır. Ahit uzmanı Michael D. Coogan'ın dediğine göre, Ester kitabı konuyla ilgili bazı detaylar aktarmaktadır (örneğin Pers hakimiyeti) fakat burada tarihsel uyumsuzluklar bulunmaktadır. Coogan ayrıca Ester'in kuzeni (kimisine göre amcası) Mordehay'ın yaşında da çelişki olduğunu belirtir. Ester kitabının ikinci konusunda Mordehay'ın Babil Kralı Nebukadnezar tarafından MÖ597'de Kudüs'ten sürüldüğü anlatılır. Eğer bu bilgi doğruysa Ester kitabında anlatılan olayların yaşandığı sırada Mordehay bir asırdan fazla yaşamış olmalıdır. Fakat bazı tercümelerde sürgüne gönderilen kişinin, Mordehay'ın büyük büyükbabası Kiş olduğu yazılıdır. "The Book of Esther and Ancient Storytelling" ("Ester Kitabı ve Antik Öykücülük") isimli makalesinde Adele Berlin, uzmanların Ester kitabındaki tarihsel gerçekliğin araştırılmasındaki gerekçeyi inceler. Tartışmanın sebebi, İsrailoğullarının tarihini en doğrusuyla anlayabilmek için Ahit'teki tarihi bilgilerle kurgusal bilgilerin ayırt edilmesinin önemidir. Berlin, makalesine birçok uzmandan alıntı yapıp kitabın belgeselden çok tarihi roman olarak yazıldığını belirtir. Ester'in içinde bulunduğu roman janrı, Ester kitabının yazıldığı zaman olan İran ve Helenizm döneminde sıkça görülen bir tarzdı. Ester kitabında anlatılan bazı unsurların tarihsel gerçekliği mevcuttur. Ester kitabında anlatılan hikâye Pers Kralı Ahaşveroş döneminde gerçekleşmiştir; bu kişi MÖ 5. yüzyıl Pers Kralı Serhas'tır (MÖ 486 - MÖ 465). Yazar ayrıca bu döneme uygun Pers gelenek ve saraylarını aktarmaktadır. Fakat Coogan'a göre, tarihsel uygunsuzluk metnin geneline yayılmıştır bu nedenle tarihsel roman olan bu kitap tarihsel olayları anlatmaktadır fakat bunların birer tarihsel olgu olduğu anlamı ortaya çıkmamaktadır. Her ne kadar eskiden Ahaşveroş'un I. Serhas olduğu düşünüldeyse de sonraları Ester kitabının tarihsel gerçekliği olduğunu düşünenler için genelde Ahaşveroş'un MÖ 405 ile MÖ 359 yılları arasında hükümdarlık yapan II. Artaserhas olduğu düşünülmeye başlandı. İbranice Ahaşveroş ismi muhtemelen, Yunanca'da "Xerxes" isminin de kökenini oluşturan Farsça "Hşayarşa"dan türemiştir. Yunan tarihçi Herodot'un yazdığına göre, Yunan-Pers Savaşlarından yenilgiyle ayrılan Xerxes haremine doğru yol almıştır. Herodot, haremdeki kişiler ile ilgili bilgi vermezken tek verdiği isim Kraliçe Amestris'tir. Amestris, Xerxes'in generallerinden Otanes'in kızıdır. Amestris'in, Ester kitabında anlatılan Kraliçe Vaşti olduğu düşünülür fakat bu yaklaşımda bir sorun mevcuttur; Amestris, oğlu I. Artaserhas'ın hükümdarlığında dahi güçlü bir figürdü fakat Ester ktiabında Vaşti'nin kraliçeliğine Xerxes tarafından son verildiği anlatılmaktadır. Amestris'in Ester olabileceği iddiaları da ortaya atılmıştır fakat yetim Ester'in babası Abihail isimli bir Yahudiydi. I. Serhas ve babası Darius döneminden kalan Pers sarayına ait otuz metinde "Marduka" ve "Marduku" isimleriyle saray görevlilerinin adları geçmektedir. Bu kişiler dört farklı kişiyi göstermektedir ve bunlardan herhangi birinin Ester kitabında anlatılan Ester'in kuzeni Mordehay olma ihtimali vardır. Başka bir görüşe göre Ahaşveroş, MÖ 465 ile MÖ 424 yılları arasında hükümdarlık yapan I. Artaserhas'tır. Bu kralın Babilli cariyesi Kosmartydene'den Darius isimli bir oğlu vardır. Bu oğul, II. Darius adıyla MÖ 424'ten MÖ 405'e kadar hükümdarlık yapmıştır. Yahudi geleneğine göre Ester'in Darius isminde bir oğlu olmuştur bu nedenle Ahaşveroş, I. Artaserhas ve Ester, Kosmartydene'dir. Ester kitabıyla alakalı kinayeli yaklaşımı olan birçok klasik Yahudi eseri vardır ve bunlar genelde Hasidik kökenlidir. Hasidiklerin inancına göre kitapta anlatılanlar birebir doğrudur fakat bundan da öte, hikâye içinde gizli kinayeler barındırmaktadır. Her ne kadar Tanrı'nın adı Ester kitabında geçmese de bazı Hristiyanlarca Tanrı'nın olaylardaki etkisi hikâyede ima edilmiştir. Ester kitabı, Ölü Deniz parşömenlerinde bulunmayan Tanah'ın tek kitabıdır. Bu kitap genelde Daniel kitabı ve Tanah'ın bir parçası olmayan Tobit ve Yudit kitaplarıyla kıyaslanır. "İbrani" ve "İsrailoğulları" terimlerinin aksine kitapta ilk defa ulus için "Yahudi" (יְהוּדִי) kelimesi kullanılır. Hikâyenin tarihsel gerçekliği ne olursa olsun, kitapta Yahudilerin etnik dini azınlık olduğu, ülkelere yayıldığı, kendi kendilerini idare edip organize halde bulunduklarını ve çevrelerindeki toplumlardan baskı ve zulüm gördükleri yansıtılır. Haman gerçekten tarihi bir karakter olsun veya olmasın, kitabın yazıldığı zamanlarda bir çeşit antisemitizmin yaşandığı görülmektedir. Yunan tercüme olan Septuagint'te Ester kitabında ilave olarak altı konu daha bulunur: Gri ağaç kurbağası Gri ağaç kurbağası (Hyla versicolor), daha sık olarak Amerika Birleşik Devletleri'nin doğusunda ve Kanada'nın güneyinde rastlanılan ve ağaçlarda yaşayan küçük bir kurbağa türüdür. Bazen adını Güney Carolina eyaletinde bir yerleşim birimi olan Cope'tan alan ve genetik olarak birbirinden farklılaşan daha güneydeki kuzeni, Cope gri ağaç kurbağasından ("Hyla chrysoscelis") ayırt etmek için Doğu gri ağaç kurbağası veya bayağı ağaç kurbağası ya da tetraploid gri ağaç kurbağası dendiği de olur. Bazen Avrupa ağaç kurbağası ("Hyla arborea") ayırt etmek için Avrupalı zoologlar tarafından Kuzey Amerika Ağaç Kurbağası olarak anılır. Bilimsel adından da anlaşılacağı gibi, Gri ağaç kurbağaları içinde bulundukları ortama bağlı olarak gri ile yeşil arasında kamuflaj yeteneğini sahip olup renk değiştirebilirler. Derileri üzerindeki beneklerin sıklık derecesi farklı olup bu benekler siyah ve beyaz renkler arasında seyrederler. Gri ağaç kurbağalarında renk değişimi bukalemunlarda olduğundan daha yavaş gerçekleşir. Doğal bir ortamda bulunmayan veya ölü olan bir gri ağaç kurbağasının deri rengi bu koşullarda baskın bir şekilde gridir. Dier Kuzey Amerika kurbağa türleriyle kıyaslandıklarında gri ağaç kurbağaları çok küçük olup boyları 3.8 ile 5.1 cm arasında değişir. Gri ağaç kurbağasının derisi pütürlü olup siğilli bir görünüş şekline sahiptir. Dış görünüş olarak Cope gri ağaç kurbağalarına ("Hyla chrysoscelis") çok benzerler, ancak aralarındaki en belirgin fark ses çıkarma biçimleridir. Cope gri ağacı kurbağası, daha kısa aralıklarla ve daha hızlı bir şekilde ses çıkarır. Bunun yanında gri ağaç kurbağasında ekstra bir dizi kromozom daha bulunur (4N), toplamda 48 kromozom. Bu nedenle bilimsel alanda Tetraploid gri ağaç kurbağı denilir. Hilal Kaplan Hilal Kaplan (d. 15 Ağustos 1982, İstanbul), Türk psikolog ve gazetecidir. Anadolu lisesinden mezun olduktan sonra girdiği Bilgi Üniversitesi psikoloji bölümünden 2004 yılında mezun oldu. 2006 yılında Boğaziçi Üniversitesi sosyoloji bölümünde yüksek lisansına başladı. Burada öğrenimi devam ederken hem okulunda, hem de sivil toplum örgütlerinde siyasi faaliyetlerde bulundu. 27 Şubat 2008 tarihinde başörtüsü yasağının üniversitelerde kaldırılmasının arifesinde iki başörtülü arkadaşı ile birlikte ""Söz konusu özgürlükse hiçbir şey teferruat değildir: Biz henüz özgür olmadık"" başlığı ile bir metin yayınladı. Şu anda TVNET'te yayınlanan siyasi içerikli ""Muhalif"" başlıklı programı hazırlayıp sunmaktadır. Ayrıca a Haber kanalında Zeynep Bayramoğlu'nun yönettiği ""Her Yöne 80 Dakika"" başlıklı tartışma programında yorumculuk yapmaktadır. Kaplan, kendisi gibi gazeteci olan Süheyb Öğüt ile evlidir. Gazeteciliği sırasında Cumhurbaşkanı Recep Tayyip Erdoğan'a ait bazı konuşma metinlerini bizzat Hilal Kaplan'ın yazdığı iddia edilmiştir. Habitat parçalanması Adından da anlaşılacağı gibi habitat parçalanması, bir organizmanın tercih ettiği veya yaşadığı doğal çevrenin (habitat) bütünlüğünü bozan ve böylece burada yaşayan popülasyonun parçalanmasına yol açan kesintilerin veya bölünmelerin ortaya çıkmasını tanımlar. Yavaş yavaş gelişen ve fiziksel olarak çevre düzenini değiştiren jeolojik süreçler (türleşmenin en önemli nedenlerinden biri olarak görülür) ile insan eliyle yapılan ve daha hızlı bir şekilde çevrenin değişmesine yol açan karayolu, baraj, sed gibi yapay yapılar, canlıların içinde yaşadıkları ortamı değiştirerek birçok canlı türünün yok oluşlarına neden olur. Habitat parçalanması terimi beş ayrı olguyu içerir: Volkanik faaliyetler, doğal nedenlerle oluşan yangınlar ve iklim değişikliği gibi doğal süreçlerin habitat parçalanmalarına yol açtıkları fosil kayıtlarda izlenebilmektedir. Örneğin, Euramerika tropikal yağmur ormanlarının 300 milyon yıl önce habitat parçalanması, amfibi çeşitliliğinin büyük bir kaybına yol açmış, ancak aynı zamanda daha kurak olan iklim şartları sürüngenler arasında bir çeşitliliğin patlamasına yol açmıştır. Habitat parçalanması, çoğunlukla doğal bitki örtüsünün tarım, kırsal kalkınma projeleri, kentleşme, hidroelektrik santrallarının inşası gibi insan eliyle gerçekleşen faaliyetler tarafından bozulduğunda da oluşabilirler. Böylece bir zamanlar bir bütünlük teşkil eden habitatlar ayrı parçalara bölünmüş hale gelir. Bu tür insan eliyle yapılan düzenlemeler sonrası, bu ayrı parçalar, tarla, mera, yol kaldırımı, hatta çorak arazi parçaları gibi birbirinden izole olmuş çok küçük adalar oluma eğilimine girerler. Bunun yanında bu adalar özellikle tropik ormanların yeni tarım alanları yaratmak için yakılması sonucu oluşurlar. Bu şekilde Avustralya'nın güneydoğusundaki Yeni Güney Galler eyaletinin batısında bulunan ve buğday kuşağında yer alan doğal bitki örtüsü %90 oranında yok edilmiş, Kuzey Amerika preri bozkırlarındaki uzun boylu sazlık ve otların %99'u ise aşırı habitat parçalanması sonucu ortadan kaldırılmıştır. Google Buzz Google Buzz, Google tarafından geliştirilen, şirketin web tabanlı e-posta programı Gmail'e bütünleşik olarak çalışan eski sosyal paylaşım, mikroblog ve mesajlaşma aracı. Kullanıcılar bağlantılarını, fotoğraflarını, videolarını ve durum güncellemelerini paylaşabilirler. 15 Aralık 2011'de Google, Buzz servisini kaldırdı ve kullanıcılarını Google+'ya yönlendirdi. Buzz kullanıcılara yazdıklarını tüm dünya ya da sadece belirli bir arkadaş grubu ile paylaşabilme olanağı sunar. Picasa, Flickr, Google Latitude, Google Reader, Google Sidewiki, YouTube, Blogger, FriendFeed, identi.ca ve Twitter ile hala bütünleşiktir. Google Buzz, analistler tarafından, Google'ın Facebook ve Twitter gibi servislerle yarışmak için ortaya çıkardığı bir ürün olarak görülür. Buzz ayrıca birçok arayüz ve diğer Google ürünleriyle etkileşimli unsurlar içerir, örneğin bir gönderiyi beğenebilmek gibi. Mayıs 2010'da Google, Buzz için platform olmanın yanında hizmet olarak işlem yapmasına imkân sağlayan APIleri yayınladı. Bu sayede üçüncü şahıs program geliştiriciler Buzz üzerinden içerik okuyup yayınlamaya başladılar. Seesmic ve Socialwok gibi birçok ortak yeni APIleri kullanarak Buzz'a entegrasyon/birleşme gösterileri gerçekleştirdi. Destekleyen bir mobil araç ile hizmete erişildiğinde, Buzz kullanıcının mevcut yerini işaretleyerek postalar. Google Latitude'un aksine, Buzz postaları/yayınlarında kullanıcılara sadece bulundukları fiziki yerleri işaretlemeye izin verilmiştir; Buzz kullanıcıların manuel olarak keyfi yer bildirmelerine olanak sağlamaz. Buzz'ın mobil versiyonu Google Maps ile iç içe çalışır, böylece kullanıcı çevresinde kim olduğunu görebilir. Buzz postaları Google Maps aracılığı ile halka açık, programı kullanan herkes tarafından görülebilir hale gelir. Yazılı metin dışında mobil kullanıcıların postaları resim de içerebilir. Mevcut platform, Android 1.6+ (Android Donut ve sonrası), iOS, Windows Mobile, Openwave, ve S60 kullanan sınırlı sayıda mobil aracı desteklemektedir. Google Buzz, 9 Şubat 2010 tarihinde şirketin Mountain View'deki merkezinde yapılan bir basın konferansında duyuruldu ve aynı gün çalışmaya başladı. Gmail posta kutusundan erişilebilen özellik, takip eden haftalar içerisinde Gmail hesaplarına yayıldı. Mobil versiyonu da Android ve Apple'ın iPhone modelleri için optimize edilmişti, bu arada Google Apps kullanan şirketler ve okullar için de başka bir versiyon planlanmıştı. Açıklanmasından 56 saat sonrasına kadar Google Buzz üzerinden 9 milyon mesaj yollanmıştı. (Tahmini olarak saat başına posta ve yorum.) Buzz'ın daha hizmete başlamasında Google'ın, zayıf kalan gizlilik ayarlı kullanıcı tabanı seçimi, ciddi bir mahremiyet ihlaline neden oldu ve ağır eleştiri topladı. Ciddi bir gizlilik kusuru olarak yaygınca eleştirilmesine yol açan özelliği; Google Buzz standart olarak, kullanıcısının sıklıkla eposta veya çevrim içi yazıştığı Gmail rehberi üyelerini (kullanıcının Google profili) vasıtasıyla herkese ifşa etmesiydi. Bu özelliği devre dışı bırakamayan (yahut bu güvenlik ihlalinin farkında olmayan) kullanıcı kendisi ve kendi rehberindekilerle ilgili hassas bilgileri açık hale getirmişlerdi. Bu güvenlik boşluğu kapatıldı, artık Buzz kullanıcısı halka açık olacak tüm bilgilere kendisi karar vermekte. Google Profilleri aslında Buzz'dan önce de mevcuttu ve kullanıcılar gösterilip gösterilmemesine karar verebiliyorlardı. Buzz'ın başlamasından sonra soyadı alanının boş bırakılması engellendi ve profil aramada kendisinin indekslenmesi istemeyen kullanıcıların da bilgileri indekslenmeye, aramalarda çıkmaya başladı. 2010'daki bir "The New York Times" makalesinde "Google yeni ürünlerini tamamen hazır olmadan ve zamanla geliştirilmeden yayımlaması ile tanınmaktadır" der. Google iki kez güvenlik sorununu gidermeye çalışmıştır: ilkinde kullanıcının rehberini halka açık hale getirmeyi belirgin olarak seçenek haline getirdi ve ardından Buzz'da bulunan "otomatik takip" özelliğini "otomatik tavsiye" haline dönüştürdü. Böylece kullanıcılar kendilerini kimlerin takip edebileceğini kontrol edebildiler ve bundan dolayı rehberlerindeki genel listede bulunanlardan kimin ilgili olduğuna karar verebildiler. Google Buzz'ın işlem yapmasına bu şekilde yapılan değişiklikler yine de yetersiz olarak addedilip eleştirildi ve firma kullanıcılarının mahremiyetlerini ciddiye almamakla eleştirildi. Diğer ilk kurulumdaki sorunların yanında, Google profilini yapmayan, bu nedenle rehberlerinin veya diğer bilgilerinin gizlilik ayarlarını özelleştirmeyen kullanıcılar arasında, bir kadın kullanıcının mevcut iş ve ortak bilgilerinin tacizci eski eşiyle paylaşılması da bir başka sorun oluşturmuştur. Benzer şekilde Buzz'ın mobil versiyonunda standart olarak kullanıcının yerini hizmetlerini yolladığı mesajlarla birlikte yayınlaması, bulunduğu yerin paylaşılmasını istemeyen kullanıcıların konumlarını ifşa etmelerine yol açmaktadır. 16 Şubat 2010'da Harvard Hukuk Fakültesi öğrencisi Eva Hibnick, okulda sınıf projesi olarak Google'a karşı dava dosyası hazırladı. Dosyada Buzz'ın kişisel mahremiyetle ilgili birçok federal yasayı çiğnediğini iddia etti. Aynı gün "Elektronik mahremiyet bilgi merkezi" () (EPIC) Federal ticaret komisyonuna Buzz'ın "kullanıcı beklentilerini zarara uğrattığı, kullanıcı mahremiyetini azalttığı, Google'ın gizlilik politikasını ihlal ettiği ve federal dinleme yasalarını çiğnemiş olabileceği" iddiası ile şikayette bulundu. 16 Şubat 2010 tarihinde, Electronic Frontier Foundation; "Bu problemler Google'ın Twitter ve Facebook ile olan pazar rekabetindeki dezavantajını aşmak için, kişisel bilgilerin ikincil kullanımını sağlamaya çalışırken ortaya çıktı. Google popüler hizmeti olan eposta servis sağlayıcısında (Gmail) toplanan bilgileri yeni hizmeti Buzz'la değerlendirdi, ve yeni hizmetin seviyesini üst düzeye çıkarmak için varsayılan ayarlarında eposta adres listesini paylaşıma açtı. İşlem sırasında Google kullanıcılarının mahremiyeti göz ardı edilmiş oldu ve nihayetinde (kişisel bilgiler) ifşa oldu" diye yazı. 17 Şubat 2010'da Kanada mahremiyet komisyonu, Jennifer Stoddart, Buzz ile ilgili şu değerlendirmeyi yayınladı: Genel ve teknik basının her ikisinde de Buzz yer almış ve uygulanmanın işleme alma şekli yoğun şekilde eleştirilmiştir. Canadian Broadcasting Corporation/CBC; Buzz'ın hizmete başlamasını "Eleştiri fırtınasının fitilinin ateşledi" diye tariflemiştir. CBC yayınında "bir kullanıcının blog'unda tacizci eski erkek arkadaşını nasıl otomatik olarak takipçisi olarak eklediğini ve ona, yeni erkek arkadaşı ile olan iletişimlerini nasıl ifşa ettiğini; Diğer blogcular, Çin veya İran gibi ülkelerde baskıcı hükümetlerin muhalifleri açığa çıkarabilmek için Buzz'ın kullanılabileceğini yazdığını" haber yaptı. PCWorld (Amerika)'da JR Raphael, Buzz'ı sadece "hayatımın zaten uğultulu bir alanına daha fazla gürültü" (İngilizce: "more noise into an already buzzing area of my life") eklediği öne sürerek, her şeyden önce kendi müdahaleci doğası ve gizlilik endişelerinden dolayı eleştirdi ve Buzz'ı devre dışı bırakabilmek için adım adım talimat yayınladı. Ars Technica'dan Ryan Paul "Buzz'da yeni veya orijinal fazla bir şey yok" ve "Sonuç olan hizmet çok şey vaat etmekte ama gerekli öldürücü özellikten veya insanları kendine bağlamak için ihtiyaç duyduğu yenilikçi anahtardan yoksun" olarak niteledi. Nama Nama (Namu veya Yıma) - Altay inancında Nuh Peygamber veya benzer özellikler taşıyan bir kişi. Özellikle kuşlarla olan öyküsü çok özgündür. Sular çekilmeye, denizler alçalmaya başlayıp gemisi bir dağa oturduğunda ilk önce bir kuzgunu pencereden serbest bırakır ama geri dönmez. İkinci gün alakargayı dışarıya gönderirler, gelmeyince üçüncü gün saksağanı salar fakat o da geri gelmez. Dördüncü günün akşamında güvercini uçurur pencereden; hava kararmadan ağzında bir zeytin dalıyla gemiye girince, Nama bu kuşu kutlu kılması için Tanrı’ya yakarır. O günden sonra güvercinler insanların evlerine girdi, ulak olarak haberlerini götürdü getirdi. Kuzgunun ve alakargayla saksağanın ne yaptıklarını sorduğunda; birinin ölmüş hayvanların leşlerini yediğini, diğerinin sağa sola birikmiş çöpleri karıştırdığını ötekinin de su yüzüne çıkan malları çaldığını öğrendi güvercinden Nama. O üçüne kargışta bulunarak, güvercine ise alkıyarak, o anda ne yapıyorlarsa Dünya durdukça aynı şeyi yapmalarını diledi; kuzgunlar leş yemeye, alakargalar çöp karıştırmaya ve saksağanlar da hırsızlığa mahkûm edildiler. Güvercin ise insanlara habercilik yapmaya, evlerde yaşamaya hak kazanmıştı. O yüzden o günden beri de öyle yapar dururlardı. Güvercin’in tüm Dünyada pek çok toplumda Talih ile ilgili sayılması belki de bu nedenledir. Nuh insanların ikinci atası kabul edilir. Çünkü Büyük Tufan’dan sonra insanlar onun soyundan türemiştir. Yeryüzünde benzer biçimlerde varolan tufan söylencelerinin başkişisi olarak Hristiyanlık ve İslamiyetin de yayılması sonucu hemen her kültürde bilinmektedir. (Nam/Yam) kökünden türemiştir. Yapmak ve yaymak fiili ile bağlantılı görünmektedir. Eski Altay dilinde Nemeh, Moğolca Nımayan, Mançu ve Tunguz dillerinde Namı, Buryatça Nama, Eski Türkçe Yıma/Cıma/Imya/Ima/İme sözcükleri Geyik anlamına gelir ve Türk kültüründe Geyik kutsal sayılıp, su ve deniz ile ilişkilendirilir. Eski Moğolcada Nam/Namug (günümüzde Namag), Tibet dilinde Nem sözcükleri de dalga ve bataklık anlamlarını da içerirler. Menkul değer sembolü Menkul değer sembolü ya da hisse senedi sembolü, belirli bir hisse senedi piyasasındaki belirli bir şirketin halka açık hisse senetlerini belirtmek için kullanılan benzersiz kısaltmadır. Bir hisse senedi simgesi, harfleri, sayıları ya da her ikisinin bir kombinasyonunu içerebilir. Borsa fiyatları bu sembollerle beraber bir kâğıt şeride basılmaktadır. Semboller ülkelere ve işlem görülen borsalara göre farklılık gösterir. Örneğin, ABD'de bu semboller sadece harflerden oluşmakta ve ülke içerisinde de işlem görülen borsaya göre 1-4 hane arasında değişmektedir. Semboller, NASDAQ borsasında 1-3 hane arasında iken, New York Menkul Kıymetler Borsası'nda 1-4 hane arasında kullanılır. Birleşik Krallık'ta, Londra Borsası'nda kullanılan semboller 2-4 harften oluşmaktadır. Almanya'da 6 haneli sayı ve harf kombinasyonlarından oluşan menkul kıymet tanımlama numarası kullanılırken, 2000 yılının Ocak ayında Finansal piyasaların uluslararası uyum çalışmaları kapsamında Uluslararası Menkul Kıymetler Kimlik Numarası (ISIN) standartları oluşturulmuş ve Almanya'da bu standartlara bağlanmıştır. Uluslararası Menkul Kıymetler Kimlik Numarası'nın (ISIN) yapısı ISO 6166 standartlarında açıklanmıştır. Bu semboller şirketlerin baş harflerinden oluşturulabildiği gibi, şirketlerin kendileriyle özdeşleşmiş, iyi bilinen ürünlerinin isimlerini de sembolleri olarak kullandıkları görülmektedir. Örneğin, ABD borsalarında, Amerikan merkezli Southwest Havayolları şirketi New York Menkul Kıymetler Borsası'nda genel merkezlerinin bulunduğu şehre ithafen "LUV" kısaltmasını, Lunapark işletmeciliği yapan Cedar Fair Entertainment Company ise İngilizcede eğlence anlamına gelen "FUN" kısaltmasını kullanmaktadır. JAVA programlama dilinin yaratıcı firması Sun Microsystems ise Oracle tarafından satın alınmadan önce bu dile ithafen "JAVA" kısaltmasını kullanmaktaydı. Türkiye'de, İstanbul Menkul Kıymetler Borsası'nda kullanılan semboller ağırlıklı olarak 5 harften olmak üzere 4 ya da 5 harften oluşmaktadır. . KÄ±rklar Kırklar, Türk halk inancında Kırk Evliya. "Kırkavlan" da denilir. Bilinmeyen bir yerlerde yaşayan kırk kutlu kişidir. Derviş motifiyle yakından bağlantılıdır. Kimi görüşlere göre her çağda kimliği bilinmeyen (bazen bunu kendileri bile bilmeyen) kırk kutlu kişi vardır. Ve kötülüklerle dolu Dünya onların yüzü hürmetine ayakta durur. Hristiyan Türklerde 40 Aziz kavramı vardır. Onlar için 40 mum yakılır. Kırklara karışan erenler veya yiğitler de bir daha görünmezler. Örneğin Yaşar Kemal’in İnce Memed adlı kahramanı için dört kitabın sonunda da şu cümle yer alır. "İnce Memed'den bir daha haber alınamadı. İmi timi bellisiz oldu.” Çiltenler yılda bir kez toplanıp yeryüzünde olup bitenleri görüşürler, değerlendirirler. Hastaların şifa için gittiği “Çilten Ocağı” Asyada farklı yörelerde mevcuttur. Kırk Çilten veya Kırk Eren adıyla da anılırlar. Kışın ardından baharda yeniden dirilmeye hazırlık süreci olarak kışın doğadaki üç kez ölüp dirilmeyi ifade eden ve ilki kırk gün süren üç dönemin adı Çille şeklinde geçer. Büyük Çille 40, Küçük Çille 20, Boz Çille ise Nevruz’a kadar gider. Nevruzda nihai diriliş gerçekleşir. Şiltenler dağlarda yaşar ve canlıları da korurlar. Ava çıkmadan kendilerine dua edilerek yardım istenir. Yine bu kavramla bağlantılı olan ve Kazaklarda Temmuz ayını ifade eden Şilde isminin nereden geldiği hususunda iki farklı görüş bulunmaktadır. Bunlardan ilki eski Türkçedeki ‘‘Şolde’’ (Susamak, Çölde Kalmak) kelimesinden geldiği yönündedir. İkinci görüş ise, bu ayın isminin Farsça ‘‘çilla’’ (kırk) kelimesinden geldiği hakkındadır. Kırklı sözcüğü, kırk ünlü ata ruhunun koruyuculuğu altında olan kişi demektir. Tasavvufta, Kırklar'ın elinden bade alınıp içilir. Kırk - Türk, Altay, Orta Asya ve Ortadoğu mitolojilerinde ve halk kültüründe ayrıca İslam inancında Kutsal Sayıdır. Gırk, Kırh, Kırn olarak da söylenir. İslam’ın etkisiyle önemi artmıştır. Kırk eren tarafından veya kırk şaman tarafından korunan kutlu kişilere Kırklı adı verilir. Burla Hatun’un savaşçı Kırk Kız yardımcısı vardır. Yeni doğum yapmış bir kadının yanına bir iki kişi hariç kırk gün boyunca kimse girip çıkmaz. Bu durumun sağlık gerekçeleriyle bir bağlantısı olduğu açıktır. Ayrıca bu süre çocuğun kırkının çıkması anlamına da gelir ki, bu anlayışa bağlı gelenekler vardır; dua okunması, yemek verilmesi gibi. Ölünün kırkının çıkması da yine benzer biçimde dualarla ve helva yapılarak gerçekleştirilir. Bu anlayışın temelinde ruhun yaşadığı evi kırk gün sonra terk ettiği inancı vardır. Kırgız bayrağında Güneşin etrafında kırk Kırgız boyunu simgeleyen kırk ışın vardır. Dede Korkut Hikâyeleri, Manas Destanı, Kırgız Türeyiş Efsanesi’nde Kırk Kız vardır. Oğuz Han’ın verdiği şölenlerde diktirdiği sırıkların boyu kırk kulaç uzunluğundadır. Hikâye ve masallarda “kırk gün, kırk gece” düğünler yapılır. Cezalandırılanlar için “Kırk katır veya kırk satır” şeklinde bir uygulamadan bahsedilir. Ejderhalar kırk gün veya kırk yıl uyurlar. Ejderhadan kırk kıl koparılır ve ateşte yakılır, ejderha ancak o zaman ölür. İslamiyet'te ise ölümün ardından kırk gün sonra mevlit ve Kuran okunur. Musa Peygamber, Tanrı’nın buyruklarını Turdağı'nda kırk gün kırk gecede almıştır. Kırk erenlerin sonsuza kadar yaşayacağına inanılır. Göze görünmezler, Tanrı tarafından seçilmişlerdir. Bektaşilerde dört kapı kırk makam anlayışı yer alır. Kırk sayısının Çuvaşçadaki söyleyiş biçimi olan Hereh’in kurban anlamıyla bağlılığı dikkat çekicidir. Şamanist görüşlerle bağlantılı olarak, genellikle orta Asya ve Kazakistan bölgesinde yayılan ve kutsal sayılan bir kavramdır. Şiltenler de denir. Kutlu kırk evliyayı tanımlamakta kullanılır. Bahçesaray'da, "Kırk Azizler" adında ünlü bir mezarlık vardır. Adam Oleari'ye göre Derbent'te, savaş zamanı şehit düşenlerin mezarları başında kocaman baş taşları vardır. Türkler ve Tatarlar ibadet için her gün buraya gelirlerdi. "Çiltenler" dünyayı idare edenler yani dünyanın sahipleri olarak kabul edilir, bütün insanlara koruyuculuk yapıp dertlerden ve belâlardan korurlar ve mutluluk getirirler. "Çiltanlar" derviş motifleriyle de bağlantılıdırlar. Bir çocuk veya hamile kadın hastalandığında hastanın yakınları kalenderhaneye (ocağa, tekkeye) gidip, "Çiltanlar"ın hatırına kırk mum yakarlardı. Snesaryev'in verdiği bilgiye göre, Harezm'deki kalenderhanede, "Çiltanlar Ocağı" denilen büyük bir ocak vardır. Abahan Abahan ("Hakasça:" Ағбан; "Azerice:" Abaxan; "Özbekçe:" Abakan; "Moğolca, Tatarca, Kırgızca:" Абакан, "Rusça:" Абака́н, Farsça: آباکان, Osmanlıca: أباحان) - Türk Mitolojisinde efsanevi hakan. Aba Han, Apa Han veya Abakan (Abağan, Abığan) Han olarak da bilinir. Abakan boyunun ve Hakasların atası olarak kabul edilir. Altın Göl’de yaşadığına inanılır. Yağmur yağdırdığı ve Altayları koruduğu inanışı yaygındır. Bir söylentiye göre Abakan Irmağı'nın adı, kıyısında yaşayan Aba Han (“Ayı Han”) adlı bir savaşçının atıyla birlikte bu nehrin sularında boğulması nedeniyle verilmiştir. Geçmişte Abakanların atalarının ve ongunlarının (totemlerinin) ayı olması ile bağlantılı bir yaklaşımdır. Ayı, Hakaslarda kutsal ve soyundan gelinen bir hayvan olarak görülür. Hakaslar da Abakan Han’ın bu ırmağın kaynağında yaşadığını ve koruyuculuğunu yaptığını düşünürler. Abakan Han’ın atıyla ırmağın bir kıyısından diğer kıyısına atladığı anlatılır. Küçük Abakan ve Büyük Abakan ırmaklarının kavuştuğu yerde ayıya benzer biçimli kayalar bulunmaktadır. Efsane şu şekilde anlatılır: (Ab/Ap/Ay/Av/Az) kökünden türemiştir. Sözcük anlamı "Ayı Han" veya ayı kanı demektir. Ayrıca bağlantısı bulunan “abartmak” ve “azmak” fiillerinde olduğu gibi bu kökten gelen sözcüklerde büyüklük ve şiddet içeriği bulunur. Abi (büyük erkek kardeş)