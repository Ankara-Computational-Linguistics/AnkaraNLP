şaşırtıcı sayıda erkek, orgazm olma zorluklarını, erken gelme sorunlarını, beden algılarına dair kaygılarını, yatakta iyi performans gösterememe endişelerini anlatıyordu. Kadınlardan daha kolay orgazm olsalar da erkeklerin de kendilerince sıkıntıları var. Bundan sonraki bölümlerde, Dorian ve ben, erkeklerin kadın orgazmına dair neleri anlamaları gerektiğine ilişkin öğrendiklerimizi, ayrıca erkek cinselliğinin bu tabloya nasıl sığabileceğini paylaşacağız. Farklı cinsiyetlerden ve cinsel yönelimlerden insanlar için – kadın cinselliğiyle ilgilenen herkes için. Oral seks, anal seks ve cinsel birleşme üstüne tavsiyeler vereceğiz, ayrıca anketimizi cevaplayan yaklaşık 2000 insandan duyduklarımızı da aktaracağız. G-noktası ve vibratörlerden tutun da, orgazm olmayı öğrenmeye kadar kadınların kendi orgazmı hakkında bilmek isteyebileceği her şeyi ele almaya çalıştık. Bir bölümü lezbiyen ve biseksüel kadınlara ayırdık, başka bir bölümde de erkeklerin karşılaştığı sorunları ele aldık. Orgazm taklidi yapmaktan kadınların penis boyutu hakkında ne düşündüğüne, vücudunuz istediğiniz tepkiyi vermediğinde başvurulacak ileri düzey arıza teşhis yöntemlerine kadar her şeyi açığa kavuşturduk. Bu sayfalar ilişkiden sakınmayı seçen ya da henüz partnerli seks deneyimi olmayan okurları özellikle ilgilendiriyor. Pek çok bakire ve ilişkiden sakınan insan da orgazm olur, ya da olmak ister. Seks hakkında bir şeyler öğrenmek hemen dışarı çıkıp pratik yapmanız gerektiği anlamına gelmiyor. Fakat konu hakkında bilgi sahibi olmak, büyük olasılıkla güvenli ve sağlıklı seçimler yapabileceğiniz, ne isteyip istemediğinizi ve doğru zamanın ne zaman geldiğini anlayacak kadar rahat olabileceğiniz anlamına geliyor. Kadın orgazmından söz ettiğimizi duyan kimileri şunu soruyor Kadın [female] derken ne demek istiyorsunuz. Transgender, queer ve interseks toplulukların müttefikleri olarak, toplumsal cinsiyetin basit bir kadın-erkek ikiliğinden daha karmaşık olduğunu biliyoruz. Aynı zamanda insanların nasıl bir sistem içinde yetiştiklerinin, biyolojik ve toplumsal faktörlerin birleşiminin insanların kendi cinselliklerini nasıl deneyimlediklerini güçlü biçimde etkilediğinin farkındayız. Çünkü İngilizcede toplumsal cinsiyet çeşitliliğini tartışmayı kolaylaştıracak denli yaygın kullanılabilecek sözcükler henüz yerleşmedi, bu kitapta kadın [female] ve she sözcükleri yer alıyor. Eğer bedeniniz ve yaşamınız kullandığımız dile uymuyorsa, kullandığımız sözcüklerin size bir anlam ifade etmesi için bize biraz anlayış göstermenizi ve gereken sözcük değişimlerini yapmanızı rica ediyoruz. Bugünlerde kadın orgazmını üniversite öğrencilerinden oluşan bir dinleyici kitlesine anlatıyoruz, ama yirmili, otuzlu yaşlarında ve üstünde dinleyiciler de olmuyor değil (hatta seksen yaşında katılımcılarımız bile oldu). Bu kitabı aynı yelpazedeki yetişkin kitlesini aklımızda tutarak yazdık. Kitapta zaman zaman kızlar [girls] ve oğlanlar [boys] kelimelerini kullandığımız oldu, çünkü birçok üniversite öğrencisinin ve genç yetişkinin kendilerini ifade ederken kullandıkları dil böyle. Bir tür cinsellik ansiklopedisi değil, kadınların cinsel hazzı üstüne bir kitap yazdık. Bu yüzden sekse dair değinmediğimiz çok sayıda konu oldu Mesela iyi blowjob yapma teknikleri, erkek mastürbasyonunun ayrıntılı olarak ele alınması ya da prostat masajı gibi başlıklar bu kitaba girmedi. Bu kitapta erkek [men] sözcüğünü kullandığımızda, genel olarak mevcut ya da gelecekteki partnerine zevk vermekle ilgilenen heteroseksüel ve biseksüel erkekleri kastediyoruz. (Çok sayıda gay erkek okur beklemiyoruz, öte yandan kişisel amaçlarla olmasa da konu hakkında bilgi almak isteyen böyle beş on dinleyicimiz de oldu.) Kadın orgazmı konusunda az sayıda insan için önemli olan tantrik seks ve sadomazoşizm gibi konulara yalnızca kısaca değindik. Kadın orgazmının muhtemel evrimsel temeli gibi akademik konularla uğraşmamayı seçtik. Neyse ki bu patikaları keşfetmekle ilgilenenler için onlarca yetkin ve kapsamlı kitap var. Tabii yalnızca bunlarla yetinmiyoruz, çünkü kişisel deneyimlerin uzmanlar ın söyledikleri kadar konuyla alakalı olduğuna inanıyoruz. Çoğu kez bir sınıfın karşısına geçip bir kitaptan X olunca Y olur gibi olguları anlattığımız oldu, ama asıl niyetimiz bir dinleyicinin Bence Y olunca X olur , ya da bir başkasının Sahiden mi. X'e bayılırım ama bundan ötesine genelde geçemem demesi, bir üçüncünün de çıkıp Benim için Y sadece ABC'den sonra gelmiştir demesini sağlamaktı. Dinleyicilerimizden, bu konuda başkalarıyla yaptığımız gayri resmi, bazen de oldukça kişisel konuşmalardan bir sürü şey öğrendik. Sırf cinsel deneyimlerin çeşitliliğinin hatırlatılması bile tevazu sahibi yapıyor insanı, böylelikle başka insanlara olasılık yelpazesini anlatmak kolaylaşıyor. Bu kitap aynı zamanda ayrıntılı online anketimizi dolduran 1956 insanın içgörülerinden de yararlanıyor. Anketimiz 125'in üzerinde sorudan oluşuyor, bunların bazıları, piercing, porno, kadın boşalması ve seks oyuncakları gibi geçmişte yapılmış ülke çapındaki anketlerin çoğunda yer verilmeyen konular. (Alfred Kinsey'nin 1940'lardaki araştırması katılımcılarına genital piercingin seks hayatlarını daha iyi yapıp yapmadığını sormuyordu bile.) Düşüncelerini ve deneyimlerini bizimle paylaşmaya zaman ayıran herkese son derece minnettarız. Anketimizi kırk beş eyaletten kadın, erkek ve trans katılımcılar yanıtladı (ayrıca az da olsa Kanada ve Amerika dışından katılanlar da oldu). Asıl e-posta listemiz eğitim programımıza katılanlardan oluştuğu için, büyük çoğunluk üniversite çağındakilerden ve yirmilerinde insanlardan oluşuyor, fakat yaşça daha büyükler de azımsanacak sayıda değil – ankete cevap veren en yaşlı katılımcımız altmış sekiz yaşında. Ankete katılanları e-postayı yaymaları konusunda teşvik ettik ve sonunda ankete cevap verenlerin % 20'si seminerlerimize katılmamış kişilerden oluştu. Her ne kadar anketi cevaplayan kitle demografik olarak geneli temsil edici olmasa da, katılımcıların çeşitliliği ve dürüstlüğü bize çok çarpıcı geldi. Anket verileri, kitap boyunca italik verdiğimiz katılımcıların kendi sözleri, farklı araştırmalarla karşılaştırma fırsatı bulduğumuz istatistikler ve kendi tavsiyelerimiz yoluyla aktarıldı. Bu zengin bilgi kaynağı sayesinde, ilerleyen sayfalarda bulacağınız sadece bir araştırma laboratuvarındaki biliminsanlarının tavsiyeleri ya da fikirleri değil, sizin gibi yaklaşık 2000 insanın deneyimleriyle test edilmiş gerçekler. düşünüyorsanız gözden kaçırdığınız bir şeyler var. Şöyle diyelim Orgazm –kadın orgazmı ve başka çeşitleri– gerçekten, harbiden eğlencelidir. Çok iyi hissettirir aslına bakarsanız, ömrü hayatınızda duyabileceğiniz en zevkli fiziksel hislerden biridir. Birçok insan için duygusal ve spiritüel deneyim mertebesine çıktığı bile olur. Gelgelelim, seksin tek meselesi orgazm değildir. Orgazma takılarsanız başka birçok şeyden mahrum kalırsınız mesela birine dokunma ve dokunulma hissini, muzip yükselişleri ve beklenmedik inişleriyle tahrik olma trenine binme deneyimini, bedensel yakınlaşmanın rahatlatıcı keyfini. İşini bilen âşıklar orgazm olmadan da çok iyi seks yapıldığını bilirler. Orgazm saplantısının insanları yanlış yönlendirdiğini gördük. Bir çift, beklenen orgazmın gerçekleşmediği bir cinsel deneyim yaşadığında genelde böyle olur Erkek hiçbir gerekçe olmaksızın ereksiyonunu kaybeder ya da kadın oral seks yoluyla gelemez, her ne kadar bu daha önce işe yaramışsa da. Kimileri panik anlarında bize başvuruyor. Beni hâlâ seksi buluyor mu. Beni hâlâ seviyor mu. Neyim var benim, onun neyi var, bize ne oluyor. Panik ne kadar büyükse bir sonraki sekste gerilim o denli çok olur. Ne kadar gerilirlerse bir sonraki orgazm olasılığı da o denli azalır. Bu nedenle asıl mesele birbirinden ayrı değerlendirilen tek bir orgazm değildir. Herhangi bir gece orgazm olursanız ne âlâ. Olmazsanız gülüp geçin. Ya da iç çekin. Çok önemli değil, yolculuk varış yeri kadar tatlı olabilir. Biriyle birlikte olmaktan alabileceğiniz hazzı, keyfi ve bedensel yakınlaşma hissini tek bir kereye mahsus orgazm olamadınız diye dertlenerek harcamaya değer mi. Bunu akılda tutarak, kitabı yalnızca orgazmın bitiş çizgisine ulaşmak için tavsiyeler olarak değil, aynı zamanda iyi seksin tadını çıkarmaya dair bir kitap olarak okuyun. Bedeninize kulak verin, rahatlayın ve keyfinize bakın, asla hayal kırıklığına uğramayacaksınız. Son olarak, söylediklerimizden biri yataktaki çıplak kişiyle çelişirse, her zaman çıplak kişiye inanın. Her insan, bedenini bizim bilebileceğimizden daha iyi tanır. Büyük O'nun Sırrı kadın orgazmı da ne. bir kenara bıraktığımızda (ya da dingin bir orgazmın mutluluk dolu sessiz titreşimi dışında), kadın orgazmı yalnızca istem dışı bedensel bir kasılmadır. Kesik kesik öksürmenin ya da mekik kasılmasının aksine, orgazmik kasılmalar ayaklarınızı yerden keser. Orgazmın size nasıl bir his vereceğini kontrol edemezsiniz, tıpkı hapşırığınızı tam olarak kontrol edememeniz gibi. (Eminim siz de orgazmı hapşırık gibi tarif eden çocuklar için olan cinsellik kitaplarından okumuşsunuzdur. Eğer öyleyse, kuşkusuz ilk orgazmınızın hapşırıkla uzaktan yakından alakası olmadığını fark ettiğinizde, şaşkınlıkla memnuniyet karışımı bir duyguya kapılmışsınızdır.) Uyarılma esnasında, kadının kan akışındaki zevk hormonları tavan yapar ve orgazm esnasında daha da fazlası sular seller gibi kana karışır. Bedeninizin doğal yoldan hissettiği en büyük zevk budur. Orgazm esnasında, kadınlar vajinalarındaki, uteruslarındaki, anüslerindeki, bazen de el ve ayaklarında olduğu gibi vücutlarının başka bölgelerindeki kasılmayı çoğunlukla hissedebilirler. Kimi kadınlar genital bölgelerine ya da bütün vücutlarına dalgalar halinde akın eden bir ılıklık hissinden söz eder kimileri de elektrik akımına tutulmuş gibi hissettiğini söyler. Bir kadının gelmesi oldukça durgun da olabilir, bedeninde çok fazla devinim de yaratabilir. Ilık bir his geliyor. Bedenim katılaşıyor ve özellikle yoğun bir orgazm yaşadığımda yüzüm karıncalanıyor, bacaklarım tutmuyor. Nefesim kesiliyor, ya hiç sesim çıkmıyor ya da çığlığımı tutuyorum (dairemin duvarları ince). Bütün bedenim kaskatı kesiliyor, ayak parmaklarım kıvrılıyor, el altında ne varsa ona sıkıca tutunuyorum ve tir tir titriyorum. Genelde hareket edemez hale geliyorum. Bütün bedenimin bir tür rahatlama için çırpınıp kıvrandığını hissedene dek, inanılmaz, âdeta dayanılmaz bir gerilim ve devasa bir haz yığılması oluyor. Sonra sanki bir şeyler birden salıveriliyor ve bütün bedenimin elektrikli bir titreşimle ürperdiğini hissediyorum. Sonra gevşiyorum ve sakinleşiyorum. Cinsel olarak uyarılmış olmak tek başına son derece haz vericidir, ancak orgazm, haz hissinin, uyarılma sürecinden çok daha fazla olduğu kısa bir zaman diliminde gerçekleşir. Kadın orgazmlarının çoğu üç saniyeyle on beş saniye arası sürer, ama bir dakika ve daha fazlasına kadar sürdüğü de olur. dedirten orgazmlar da vardır, zar zor fark edilenler de, ikisinin arası olanlar da. Orgazm kadından kadına, orgazmdan orgazma değişir. Her orgazm eşsizdir – tıpkı bir kar tanesi gibi. O kadar güzel ki, birkaç saniyeliğine dünyadaki her şeyi unutuyorum. Bütün hücrelerimle yaşadığımı hissediyorum. Eskiden orgazmlarıma minik O derdim çünkü orgazmlarımın daha iyi olacağını, anlarsınız ya, daha sarsıcı olacağını düşünürdüm. Sonraları aslında olması gerekenin bu olduğu gerçeğini kabullendim. Yine de daha çok keyif almayı öğrenmiyor da değilim, bu yüzden sorun yok. Bedenim ürpermeye başlıyor, karnımda bir kelebeklenme oluşuyor ve çok fena çişimin geldiğini hissediyorum. Sonra dalgalar halinde bedenimi sarıyor, sanki bütün kaslarım gevşiyor. Orgazm, partnerimle yekvücut olmuşum gibi, spiritüel, dört başı mamur bir his. İlk başta bedenime şimşek çakması hissi geliyor ve sonra uyarılma devam ederse, bütün enerji kasıklarıma akıyor, sonra aynı anda kasıklarımdan boşanıyor. Orgazm olup olmadığınızdan emin değilseniz sayfa 71'deki Emin Değilim bölümüne bakın. sen nelere kadirsin klitoris. Üreme, idrar yapma ve haz için kullanılan penisin aksine, klitorisin tek varoluş amacı hazdır. Yapılan araştırmalara göre, penis de klitoris de fetüsün erken gelişim döneminde aynı dokudan kaynağını almasına rağmen, kadının cinsel organı erkeğinkinden daha hassastır Klitorisin başında bulunan sinir ucu sayısı, insan anatomisinin başka bütün bölgelerine göre çok fazladır, hatta klitorisin başında penisin başındakinden iki ya da dört katı kadar daha fazla sinir ucu vardır. 1970'lerden bu yana araştırmacılar ve kendi kendini yetiştirmiş kadınlar klitorise daha yakından bakmaya başladılar. Organın bütününün minnacık bir yumru olmadığını, çoğunun içeride ve oldukça büyük olmak üzere on sekiz ayrı bölümden oluştuğuna dikkat çektiler. Klitoris başı, şaft, iç dudak, dış dudağın yanı sıra (bunlar klitorisin harici olarak görünen bölümleridir, sayfa 77'deki resme bakabilirsiniz), kadının vücudunun içinde erektil dokulardan oluşan lades kemiği şeklinde bir çift klitoral bacak da vardır. Bunlar beş ila dokuz santim arasındadır ve kadının kuyruksokumuna doğru kıvrılır, kadın uyarıldığında kanla dolar. Bu bacaklar 1600'lerde bile belgelenmiştir, ama sonraki anatomistlerce unutulmuştur. Onur Yürüyüşü'nde bir klitoris hayranı İç dudakların altında erektil doku uzanır ve erektil dokular aynı zamanda üretrayı (çişinizi yaptığınız kanal) da sarar. (Bu bölgeye, yani üretral süngere G-noktası da denir. Bütün bunların kadın vücudunda bir arada nasıl durduğunu görmek için 6. Bölüm'deki diyagrama bakın.) Klitoral organ, ıslanmayı ve bazen de boşalmayı sağlayan sinir kompleksleri, kan damarları, kaslar, bağdokular ve salgı bezleri de içerir. Bütün bunlar bize ne anlatıyor. İlk olarak şunu Bir kadının cinsel haz potansiyeli oldukça kapsamlıdır – bize öğretilen küçük klitoris butonu ndan çok daha fazlası. Öte yandan klitoris genelde hak ettiği ilgiyi görmüyor. Öğrenciler için hazırlanan sağlık kitapları, kadın anatomisi diyagramlarına klitorisi dahil etmeyi ya da işaretlemeyi ihmal ediyor. (Penisin olmadığı bir erkek anatomisi diyagramı düşünsenize.) 2005'te heteroseksüel öğrenciler arasında yapılan bir araştırmada, kadın öğrencilerin % 29'u, erkek öğrencilerin % 25'i, kadın genitali diyagramında klitorisin yerini doğru işaretleyememiş. Vajina sözcüğü genellikle klitorisi bir parça gölgede bırakıyor. Ebeveynler çocuklarına doğru anatomik sözcükleri öğretmeye çalışırken çoğunlukla oğullarına penisi olduğunu, kızlarına da vajinası olduğunu söyler. Burada yanlış bir şey yok, ama sahip oldukları organlar bu sözcüklerden ibaret değil. Pek çok kız çocuğu klitorisinden habersiz büyüyor (ve bacaklarının arasına baktıklarında gördükleri organlar toplamının adı olan vulva sözcüğünü nadiren öğreniyor). Kısmen Eve Ensler'in çılgın başarı yakalamış, yılda 2000 performansa ulaşan Vajina Monologları sayesinde, vajina sözcüğü bir süredir gün yüzüne çıkmış durumda. Son zamanlara dek, hu-hu, kuçi ya da aşağısı gibi sözcüklerin kibar ortamlarda ağza alınmadığını, gazetelerdeyse asla yer almadığını düşünürsek, bunun bile çok büyük bir hamle olduğunu görürüz. Belki bir zaman gelecek, kanlı canlı klitoris de gün yüzü görecek. Dişil yerlerini daha iyi tanımak isteyen kadınlar sayfa 77-80'e göz atabilir. kadın uyarılması nasıl işler. Kadınları makinelere bağlayıp mastürbasyon ya da seks yapmalarını izleyerek laboratuvarlarında cinsel uyarılmayı inceliyorlardı. Gözlemlerinden öğrendiklerine dayanarak dört evreli cinsel tepki modeli dedikleri şeyi açıklıyorlardı. Günümüzdeki kimi uzmanlar Masters ve Johnson'ı çeşitli yönlerden eleştiriyor. Örneğin yaptıkları işin basite indirgeyici olduğunu söylüyorlar, çünkü Masters ve Johnson'a göre seks, uyarılma evresinden orgazm evresine dosdoğru ve değişkenlik göstermeden giden bir şey. Her ne kadar eksiklikleri olsa da, pek çok kadın Masters ve Johnson'ın kavramlarını kendi cinsel tepkilerini anlamakta yararlı buluyor. Klasik Masters and Johnson modeli heyecanlanmayla açılır (fakat yeni uyarılma bölgesi teorileri cinsel arzunun genellikle heyecanlanmadan önce geldiğine dikkat çekiyor). Heyecanlanma evresinde eğlence başlar. Genellikle, kadınların kalp atışları ve nefesi hızlanır, kan basıncı artar, genital bölgesine kan akışı başlar ve vajinası kayganlaşır. Tahrik oldukça klitorisi büyür ve sertleşir, tıpkı erkeğin penisinin uyarılma sırasında büyüyüp sertleşmesi gibi. Kadınlar boyunlarında, göğüs kafeslerinde ya da bedenlerinin başka bölümlerinde pembe ya da daha koyu renkte seks kızarması yaşayabilirler. Meme uçları dikleşir, iç ve dış vajinal dudaklar şişer. Kadın çoğunlukla bedenindeki değişimler hakkında düşünmüyordur ya da bunların farkında bile değildir. Yalnızca, Evet, iyi hissediyorum, diye düşünüyordur. Masters ve Johnson'a göre bir de plato evresi vardır. Kadın normalde yaşadığından daha yüksek bir uyarılma düzeyindedir, ama sanki ilerleyemiyor gibi takılıp kalmış hisseder. Daha sonra cinsel tepki teorisyenlerinden bazısı bu evreyi uyarılma modellerinden çıkarsa da, görüştüğümüz pek çok kadın bu evrenin deneyimlerini eksiksiz tarif ettiğini söylüyor. Dorian, henüz orgazm olmadığı dönemde, uyarıldığında kendisine hiçbir şey olmuyormuş gibi geldiğinde sinirleri bozuluyormuş. Bu yüzden denemeyi bırakmış, hayal kırıklığına uğrayıp şu sonuca varmış Bende bir arıza var galiba. Plato evresini okuması, orgazm olmaya doğru bir numaralı adımı olmuş çoğu kadının plato evresini deneyimlediğini öğrendiğinde hayretler içinde kalmış. Eğer durum buysa, demiş, demek ki hiçbir yere gitmeyen uyarılma arızalı olunduğu anlamına gelmiyor – aslında normal olduğunun işareti. Bazı günler kadınlar neredeyse hiç plato olmaksızın heyecandan doğrudan orgazma geçiş yapabilir, bazı günlerse sonsuza dek platoya takılıp kalmış gibi hissederler. Çoğunlukla, eğer stimülasyon devam ederse, bu, kadını öncelikle plato … ancak bir kadının orgazm olması uzun sürüyorsa eğer, böyle bir tablo ortaya çıkar. evresine götürür, en sonunda da orgazma. Oley. Nefes alıp vermesi ve kalp atışları iki katı hızlanır. İlginçtir, bir kadının orgazm sırasındaki beyin dalgaları, derin meditasyondaki birinin beyin dalgalarına benzer. Kadınlar genellikle stimülasyonun orgazm boyunca da devam etmesini ister. Eğer kadın parmağınız, diliniz ya da penisiniz üzerine binmişse, size dur ya da yeter işareti yapana kadar devam edin. Zirveye ulaştıktan sonra, kadının yavaşça uyarılmamış haline döndüğü çözülme evresi vardır. Tabii çoklu orgazm günü yaşıyorsa, o iş başka. Sayfa 33'te daha fazlasını bulabilirsiniz. klitoral arıza tespit aşırı hassas klitorise ne yapmalı. Sanki orgazm safhasını atlamış da orgazmdan sonraki hassasiyete ulaşmış gibi. Ne yapabilirim. Kimileri de klitorislerinin aşırı hassaslık yerine hissizleştiğini söylüyor. Bu ikisinden birini kendiniz, kız arkadaşınız ya da karınız yaşamışsa, işte deneyebileceğiniz birkaç şey ○ Doğrudan klitorise dokunmak yerine etrafındaki yerlere dokunun. Pek çok kadın için klitoris başı dokunulamayacak kadar hassastır ya da çabucak aşırı hassas olabilir. Daha çok vajinal şafta stimülasyon vermeyi deneyin (genellikle kadınların dokunulmasını en çok sevdikleri bölgedir) ya da klitoris etrafındaki deriye, doğrudan dokunmadan nazikçe çekilebilecek ya da titreştirilebilecek vulvaya yakın bölgelere odaklanın. Kimi kadınların klitoris sinirleri öylesine hassastır ki, en doğrusu etli dış dudaklar yoluyla stimülasyon vermektir (parmaklar dış dudakların dış kısmında olmalı). Bazen klitorisin doğrudan başını ovuşturmaktansa yan tarafını, üstünü ya da aşağısını ovuşturma ihtiyacı duyuyorum. Genelde doğrudan klitorisi ovuşturmaktan doğan acı verici duygudan daha iyi. ○ Sık sık minik aralar verin. Bazı klitorisler, iki adım ileri, ara ver, uyarılmanın bir adım geri çekilmesine izin ver, sonra yeniden başla türünden bir yaklaşıma en iyi biçimde cevap verir. Klitoral dikkati canlı tutmak için birkaç saniyelik periyotlarla ya da klitoral stimülasyonun olmadığı birkaç dakikalık periyotlarla orgazmik evrenin son aşamasına gelene dek çok sayıda başla-bırak hareketi deneyin. (Bu aşamada, muhtelemen o tatlı evrede kalmak isteyeceksiniz). ○ Klitorisi ıslak tutun. Klitorisinize (ya da onun klitorisine) parmaklarınızla dokunuyorsanız, tükürük ya da kayganlaştırıcıyla tekrar tekrar ıslatın ya da sık sık bal kavanozunun dibine parmak banın (parmaklarınızı kendi vajinanıza/onun vajinasına daldırın). ○ Partnerler, kadın mastürbasyon yapıyorken onun ne yaptığını inceleyebilirler (elbette bu deneyimi sizinle paylaşma rahatlığına sahipse). Stimülasyonunun ne kadar doğrudan ya da dolaylı olduğuna, ne türden bir hareketi tercih ettiğine (aşağı mı yukarı mı, öne mi arkaya mı, daireler şeklinde mi vs., ağırlıklı olarak hangi yöne odaklandığına dikkat edin), bastırma hareketinin ne kadar nazik ya da sert olduğuna ve kendini ne sıklıkla ıslattığına özellikle dikkat edin. ○ Nazik olun. Özellikle başlangıçta bu çok önemlidir. Partner konumundaysanız eğer, daha hafif bir dokunuşun daha iyi olup olmadığını ya da vücudunun hangi bölgesine odaklanılmasını istediğini sorun. ○ Unutmayın ki bazı günler orgazmın olmayacağı tutar. Mastürbasyon da dahil seks kusursuz olmayan bir sanattır Bazı günler şahanedir, bazı günler idare eder , bazı günler de olmayacağı tutar. Telaşa düşmenizi gerektiren bir durum değildir bu katiyen aşkın bittiğine ya da partnerinizle uyumsuz bir çift olduğunuza dair canınızı sıkmanızı gerektirecek bir durum değildir. Biraz olsun dalgaya almayı öğrenin ve unutmayın ki kadınların çoğu orgazm olmadan da tatmin olabilir. çoklu orgazm zevki ve eğlenceyi ikiye katla Kimileri de tek bir orgazm olur ve klitorisleri daha fazla stimülasyon alamayacak kadar hassaslaşır, tıpkı erkeklerin çoğunun geldikten sonra penislerine dokunulmasını istememeleri gibi. Bu durum son derece normal Orgazm kupon gibi değildir, daha fazla topladığınızda daha iyi olacak diye bir kural yoktur. Bir kadın bir sevişmede yalnızca bir orgazmla daha büyük bir tatmin ve heyecan duyabilir. Bununla birlikte, çoklu orgazma merakı olan ama bunu başaramayan bir kadınsanız, Sex for One ve Orgasms for Two adlı kitapların yazarı Betty Dodson'ın taktiklerine başvurabilirsiniz. İlk orgazmdan sonra kısa bir süreliğine, 10-60 saniye arası, klitoral stimülasyonu kesin. Sonra klitoral stimülasyona devam edin. Çoğu kadın aşırı hassasiyet döneminin çok çabuk geçtiğini fark edecek ve bir başka orgazma, belki de kısa aralıklarla daha da fazlasına yelken açacaktır. Kimi kadınlar için art arda gelen orgazm zincirinde her orgazm daha da büyük olabilir, kimileri için de orgazmın şiddeti gitgide küçülebilir. Çoklu orgazm zincirinde bile her zirveye ulaşmanın kendi içinde bir dinamiği vardır yani her orgazmın, asıl orgazma ait küçük şok-sonrası etkilerinden farklı olarak kendi içinde baştan sona bir ilerleme süreci vardır. Hem erkek hem de kadın çoklu orgazm yetisine sahip olsa da (sayfa 37'ye bakın), çoklu orgazm kadınlar için katbekat daha kolaydır. Bu durum kısmen de olsa şu anatomik farktan ileri gelir Hem erkek hem de kadında uyarılma esnasında kanla şişen erektil dokular olsa da, kan kadınların cinsel organına daha hızlı ve daha kolay girip çıkar, dolayısıyla kadın tekrar tekrar depoyu doldurup tekrar tekrar orgazm olabilir. Hastalar, kas elastikiyetleri arttıkça egzersizlerin çok hoş bir yan etkisi olduğunu fark ettiler daha iyi orgazm. Egzersizler yalnızca idrar kontrolüne yarasaydı, Dr. Kegel'in adı asla böylesine bir sevgiyle anılmayacaktı. Birçok erkek, kadının PC kaslarının penisi sıkacak kadar esnek olmasının hoşuna gittiğini söyler. Kegel tek kelimeyle harika.. Orgazmı gerçek anlamda hissedebileceğin bir deneyim haline getiriyor. Cinsel ilişki sırasında şu vajinayı sıkma şeyini daha çok yapmayı denedim ve hem benim zevkimin hem de erkek arkadaşımınkinin katbekat arttığını fark ettim. Kegel egzersizi yapmak için öncelikle çalıştırmanız gereken kasları tespit edin. Çişinizi yaptığınızda ve idrar akışını durdurduğunuzda kullandığınız kaslardır bunlar. Genellikle bu egzersizleri çişinizi yapmıyorken uygulamalısınız, ama yeni başladığınızda doğru kasları tespit edip etmediğinizden emin olmak için çişinizi yapıyorken PC kaslarınızı sıkmayı deneyin. Uygulayabileceğiniz iki farklı egzersiz var Uzun sıkış. Her yandan eşit baskıyla bir parmağınızı sıkıyormuşçasına kaslarınızı içe doğru çekin. Üçe kadar sayın ve kaslarınızı serbest bırakın. Bu hareketi tekrarlayın. Kaslar güçlendikçe kasılı olarak beklediğiniz süreyi artırın. 10'a hatta 20'ye kadar durabiliyor musunuz. Sıkarken nefes almaya devam edin. Kimileri vücutlarının içindeki bir asansörü yukarı çekiyor olduklarını hayal etmenin kolaylık sağladığını söylüyor. Hızlı ve küçük sıkış. Bir şarkıya ritim tutuyormuşçasına kısa atımlarla sıkın. Başlangıçta hızlı hızlı yapmak zor gelebilir ama alışıp güçlendikçe daha hız- lı atımlarla sıkabildiğinizi göreceksiniz. Her sıkıştan sonra kaslarınızı gevşetmeyi unutmayın – gevşemek, sıkıca kastırmak kadar önemlidir. Ayrıca egzersiz esnasında nefes alıp vermeyi de unutmayın. Egzersizleri her gün en azından birkaç dakikalığına yapmayı unutmayın zaman içinde kaslarınız güçlendikçe sıkma sayınızı artırın ve kasılma sürelerini uzatın. Kimileri başlangıçta bu kaslarını çalıştırmaya bir tür ıyy iğrenç tepkisi verebilir tıpkı biçimsiz herhangi bir kasınızı çalıştırdığınızda duyduğunuz memnuniyetsizlik gibidir bu. Bu durumda Kegel egzersizini küçük sayılarda tutmaya çalışın, kaslarınızın daha hızlı güçleneceğini fark edeceksiniz. Bu kasları hayatınız boyunca formda tutmanın vajinal ve üriner sağlığınızın yanı sıra (evet, doktor, babaannenize bile Kegel önermiş olabilir), doğum sonrası tekrar forma girme bakımından size faydası dokunacaktır. Bu egzersizin en zor tarafı rutini aksatmamaktır, Kegel'in en büyük sırrı düzenli aralıklarla gün içindeki aktiviteleriniz esnasında yapabilme olanağına sahip olmanız örneğin, metroda ya da asansördeyken, kırmızı ışıkta beklerken. yazsalar ne de güzel olurdu. Kegel'i, aklıma geldiğinde ya da huzursuz ve kıpır kıpır olduğumda yapıyorum, böylelikle bir yerleri yumruklayıp parmaklarımı kırmaktansa, kaslarımı geliştirmiş oluyorum. Fantezi kurmak, sizi tahrik eden ve orgazmı başlatan yüksek uyarılma seviyelerine ulaşmanızı sağlayan imaj ve hikâyelerin gücüne kendinizi bırakmaktır. Bu imajları kullanmanızda utanç verici hiçbir şey yoktur kadınların çoğu bunu yapar. Belki duymuşsunuzdur, insanın en büyük seks organı aslında zihin olduğundan, gelmenize yardımcı olması için zihninizi kullanmanız son derece mantıklıdır. Zihninizde izlediğiniz filmler gibisi yoktur. Kendi filmlerinizi paylaşmadığınız sürece kimsenin bunlardan haberi olmaz. Beni havaya sokan şeyler genelde cinsel fanteziler. En ufak bir şeyde kolaylıkla uyarılmam kesilebiliyor. Devam etmek istediğimde fantezi kurmak benim için olmazsa olmaz. Orgazm olmamı sağlayan deneyimler sırasında öğrendiğim en önemli şey, toplumsal tabulara rağmen fantezilerimden utanmamak ve bunları partnerimle paylaşmaktan çekinmemek. Bu gevşemenin kafamı çok rahatlattığını, gelmekten daha büyük zevk almamı sağladığını söyleyebilirim. Fanteziler bende bir işe yaramıyor. Bu tekniği kullanmayı denedim ama bana yardımcı olmuyor. Sanırım bütün vücuduma fiziksel stimülasyon vermek, kafamda imajlar olmasından ya da gerçekte izlediğim şeylerden daha etkili oluyor. Küçük bir ergenken Dorian birisinden fantezi kurmayı duyar ve bir gece yatakta uzanırken bunu yapmaya karar verir. Kocaman bir yatak düşünür ve bir süre yatak odasını dayayıp döşemekle uğraşır, ipek çarşaflar ve zevki okşayan yastıklarla birlikte kendini yatakta çıplak hayal eder. (Seks böyle olur değil mi.) Neyse sonra bir adama ihtiyacım var diye düşünür. Hafıza bankasında seksi bir erkek resmi ararken aklına Disney filmlerindeki prenslere benzeyen bir karakter gelir geniş omuzlu, keskin çeneli, parlak gülüşlü. Hayali Disney prensinin yatağa geldiğini hayal eder ve sonra fantezi kesilir. Bundan sonra ne yapacağını bilmiyordur ve hiç tahrik olmamıştır. Elbette olmaz, çünkü gerçek bir cinsel fantezi değildir bu, yalnızca Disney çizgi filmlerinin ve iç tasarım kataloglarının tuhaf bir karışımıdır. Kimi kadınlar kendilerini ne türden fantezilerin tahrik ettiğini tamı tamına bilirler ya da geçmişteki favori seks deneyimlerinden birini ya da olmadı kendilerini ıslatan bir film sahnesini hafızalarında oynatabilirler. Fantezi arayışınızda eliniz boşsa, ulaşılabilir kaynaklardan biri de erotikalardır, yani uyarılma için yazılmış hikâyeler. Bu amaçla filmler ve resimlerden ziyade hikâyeleri öneriyoruz, çünkü hikâyeler hayal gücünüzü çalıştırır ve kendi zihinsel imajlarınızı üretmenizi sağlar. Bu konuda harika erotika kitapları vardır ama ne sevdiğinizi anlamaya çalışıyorsanız, ücretsiz erotika sitelerine ulaşmaktan daha kolay ve daha hızlısı yoktur. Buralarda kategorilere ayrılmış, bilindik şeylerin yanı sıra en azılı rüyalarınızda bile göremeyeceğiniz binlerce hikâye bulabilirsiniz. Her kategoriye şöyle bir göz atmak ilginç olabilir, çünkü bazıları ilginizi cezbederken, bazıları da ıyy. hissi uyandırabilir. Kan basıncınızı artıran, sizi içine çeken hikâyeleri işaretleyin. Çok geçmeden sevdiğiniz türü bulacak, hangi ayrıntıların sizi yakaladığını öğreneceksiniz. Daha sonra fantezi kurarken, bunları zihninizde yeniden çevirin, olay örgüsünü kurgulamak ve karakterleri şekillendirmek için hayal gücünüzü kullanın. Çok geçmeden gerçek bir şampiyon gibi fanteziler kurduğunuzu göreceksiniz. Seks hikâyeleri okuyorum ya da izliyorum, sonra da seks partnerimin bana bunları yaptığının fantezisini kuruyorum. Neyi sevip neyi sevmediğimi anlamama yardım ediyor. Başka insanların farklı fantezilerini dinleyerek kendi fantezilerimi buldum ve beni hangisi en çok tahrik ediyorsa ve hangisi benim yapabileceğim türden bir şeyse onu kendi fantezime çeviriyorum. Bazen bu fantezileri neyi sevip sevmediğime göre bir parça değiştirdiğim oluyor. Neyi sevdiğimi pornografi yoluyla buldum ve genelde, bir partner olsa da, olmasa da kafamda çevirdiğim özel bir sahne var. Belli başlı düşüncelerin ve hikâyelerin belli başlı insanları neden uyardığını kimse bilmiyor. Sizi tahrik eden bir fantezi bir gün denemek isteyeceğiniz bir şey olabilir, özellikle de uygun koşullarda ve güvendiğiniz bir partneriniz olduğunda. Sizi uyaran bazı fanteziler, analitik aklınızın sorunlu ve onur kırıcı bulabileceği durumlar içerebilir, öyle ki gerçek dünyada asla ve asla gerçekleşmesini istemezsiniz. Örneğin birçok çalışma, kadınların domine edilme ve sekse zorlanma konusunda fantezi kurmalarının çok yaygın olduğunu göstermiştir hatta bazı araştırmalara göre, kadınlar arasında en yaygın cinsel fantezi budur. Kuşkusuz tecavüz sahnesinden uyarılmak rahatsız edici olabilir, çünkü kimse gerçek hayatta iradesi dışında seks yapmak istemez. Pek çok araştırmacı ve kadın, cinsel fantezinin cinsel arzuyla asla aynı şey olmadığına dikkat çekmiştir. Bir kadının bir sahneyi hayal etmeyi seksi bulması, bu sahnenin gerçekleşmesini istediği anlamına gelmez. Doğrusu ikisi arasında büyük farklar vardır Fantezide (bu fantezi, bir şey yapmaya zorlanmış olma olsa bile) aslında her şey bütünüyle kadının kontrolü altındadır. Kadın, hayali durumu yaratır ve neyin ne zaman başlayıp biteceğine tamı tamına karar verir. Gerçek hayattaki tecavüzde tam tersi meydana gelir kadın güçsüzdür ve kendisine olan şeyleri kontrol edemez. Birçok kadın bu farkı anlamanın, onları uyaran fantezi sonucu ortaya çıkabilecek karmaşık duygularla başa çıkmada kendilerine kolaylık sağladığını, bu sayede kendileri için işe yarayan fantezileri iç rahatlığıyla kullandığını söyler. Elbette size ya da bir başkasına zararı dokunacak bir fanteziyi gerçek hayatta uygulama ihtimali konusunda endişeleriniz varsa, hayal gücünüzü başka bir yöne çevirmek de akıllıca olabilir. Bunu tek başınıza yapmanız zor oluyorsa bu konuda profesyonel yardım da alabilirsiniz. Kinsey ve Hite raporlarına göre, kadınların % 1 ya da 2'si genital stimülasyona gerek duymadan yalnızca fantezi kurarak or-gazm olabiliyor. Şanslı kızlar. Cinsel fanteziler evreni sınırsızdır. kadınların bizle paylaştığı birkaç örnek İşte Partnerimle birlikte olduğum fantezisini kuruyorum. Beni çok fena tahrik ediyor, birlikte olduğumuz zamanları düşünüyorum. Bazen içine Brad Pitt'i attığım da oluyor. Egzotik bir dansçı olduğumun fantezisini kuruyorum, ona göre giyinip davranışlarımı değiştiriyorum, libidomu ve seks açlığımı artırıyor bu. Seksten daha çok zevk almamı sağlayacak yeni bir şey denemenin, geleneksel ve utanç verici şeyleri bir kenara bırakmanın heyecanı olabilir bu. Başka biriymişim gibi hissediyorum, bu yüzden seks tutkumu ve arzumu utanmadan ortaya çıkarabiliyorum. Genellikle içimde bir penis olduğunu düşünüyorum (özellikle partneriminkini) ve bu sadece mastürbasyon sırasında olmuyor. Penis gerçekten içimdeyken bile bunu düşünüyorum. Böyle düşünmek beni çok daha çabuk tahrik ediyor. Neden bilmiyorum, bende çok işe yarıyor bu. Başka bir şey canlanmıyor gözümün önünde. Yalnızca penise odaklanıyorum. Normalde erkeklerden hoşlanıyorum ama neredeyse hep bir kadının bedenimde aşağılara indiğini hayal ediyorum. Kadınların vücudu bana çok tahrik edici geliyor. Bir erkekle uzun süreli bir ilişkim olsun istiyorum ama kadınlar da çok güzel ve heyecan verici. Daha önce bir kızla takılmış olmadığımdan da olabilir, ki bu daha yasaklı ve heyecanlı hale getiriyor durumu. Fantezisini kurduğum şeylerden biri tecavüz (bir feminist olarak, özellikle de sekspozitif bir feminist olarak benim için zor bir durum). Bazen çok tahrik edici buluyorum bunu. Beni tahrik eden şeyin güç meselesi olduğundan neredeyse eminim. Fantezilerimde kurban (ki bu genelde ben oluyorum) cinsel mahareti nedeniyle güçlü, tecavüzcü de kendini kontrol edemeyen biri. Bunun gerçek hayattaki tecavüz gibi olmadığını biliyorum ve bana gerçekten tecavüz edildiğini düşündüğümde büsbütün dehşete kapılıyorum. Asla seks yapmayacağım adamları düşünmek hoşuma gidiyor profesörler, ünlüler, arkadaşlar, eski arkadaşlar, komşular. Mastürbasyon yaparken fantezi kuran birçok kadın, partnerleriyle birlikteyken fantezi kurmanın adabımuaşeret bakımından doğru olup olmadığı konusunda tedirgin. Biz bunda bir sakınca olmadığına inanıyoruz, bunun çok yaygın olduğunu ve orgazm olasılığını artıran bir yol olduğunu düşünüyoruz. Çünkü fanteziler yalnızca kafanızın içinde meydana gelir, kimilerinin tasalandığı gibi aldatma gibi bir şey değildir, böyle düşünmek aksine zihninizdeki erotik gücü dizginlemenize yol açar. Kadınların unutmaması gerekir ki, birçok partner her cinsel birleşmede fantezi kurar, kendi düşüncelerini kendine saklar ve bunları bir daha düşünmez bile. Partnerli seks sırasında en iyi fanteziler genellikle harmanlanır, yani partnerinizin okşamalarını ya da gücünü hikâyeye yedirirsiniz, böylelikle gerçek seksle fantezi birbirine karışır. Fantezi kurduğunuzu ya da ayrıntıları partnerinizle paylaşıp paylaşmamak size kalmış. Güvendiğiniz bir partnerle bir fanteziyi konuşmak ya da gerçekleştirmek aranızdaki ilişkiyi daha içtenlikli bir hale getirebilir – daha seksi bir hale getirmesinden söz etmiyorum bile. Doğrusu, fantezi ve mastürbasyonun birleştiği enerji santrali, kimilerinin telefonda seks yaparken neden açık saçık konuşmayı sevdiğini açıklıyor. Erkek arkadaşım çoğunlukla uzakta oluyor, onunla yapacaklarımı hayal etmem gerekiyor. Bu da basitçe hayal etmekten fazlasına kayıyor. Aynı zamanda fantezilerimiz hakkında da konuşuyoruz ve böylece ne yapmamız gerektiğine dair fikir sahibi oluyoruz, fantezilerin bazen o anda birbirimizin üstüne atlama isteği uyandırdığı bile oluyor. Kız arkadaşım ve ben, ikimiz de seks sırasında fantezi kurduğumuzun farkındayız. Birbirimize senaryolarımızı anlatıyoruz. Bu senaryolar orgazm olmamı sağlıyor. Sırf fiziksel stimülasyondan orgazm olma sorununu hep yaşamışımdır. Parmak, dil, vibratör ya da başka bir şey, ne kullanırsanız kullanın, işte size birkaç tüyo ○ Cinsel ilişkinin hemen başında klitorisine yönelmeyin. Çoğu kadın biraz uyarıldıktan sonra klitorisine dokunulmasından hoşlanır. Birden atlayıvermek olmaz. Önce başka yerlerine dokunacaksın, sonra yavaş yavaş aşağıya ineceksin. Ellerin kuruysa, önce parmaklarını yalayıp ıslatacaksın. Parmak klitorisime doğrudan değdiğinde irkiliyorum, çünkü canım acıyor. Hemen klitorise gitmek olmaz, klitorise geldiğinde vulva çevresini de ihmal etmeyeceksin. Geri kalan yerler de okşandığında sahiden daha da güzel oluyor. ○ Tırnaklarınızı kesin, özellikle de cinsel organa dokunduğunuz parmaklarınıza dikkat edin. Kirli ve uzun tırnaklı bir partnerin dokunuşu rahatsız edici, acı verici ya da basbayağı kaba olabilir. ○ Nazikçe başlayın. Önce vajinal dudaklara dokunun. Yavaşça içeri ilerleyin. Dokunduğunuz klitorisin çok hassas bir organ olduğunu unutmayın. Nazik ve yumuşak olmak anketimize katılan kadınların cinsel organlarına dokunulması konusunda partnerlerine verdikleri en yaygın tavsiye. Hemen kemiğin altındaki vajinal şaftın tepesinden başlayıp sonra baş kısmına inebilirsiniz, tabii eğer öyle istiyorsa. Daha sıkı bastırmanızı isteyebilir ama ona bunu sormayı ihmal etmeyin ya da söylediklerini takip edin. ( Oh. gibi bir zevk ünlemi yerine, Daha çok, daha sert. demek daha çok işe yarayabilir.) Bence genital ve gentle [nazik] ayrılmaz ikili. Biraz haşin olmakta sorun yok ama bazen bir partner sizi uyarmak için çok fazla uğraşıyor ve bunun gerçekten acı verdiği oluyor. Tutkulu, nazik sevişme konusunda bazı şeyleri söylemek gerek. Muzip, vahşi, çılgın, haşin, sert olduğu kadar erotik de olabilir seks. Haşin olmanızı sevdiğinden emin değilseniz nazik olun. Kimi erkekler çok sert, çok hızlı, pattadanak dalıveriyor. Aslında kadın ıslanıp ateşlendiğinde hızlanmak lazım. ○ Doğrudan stimülasyona başlamadan önce iç çamaşırının altından nazikçe dokunulmasını seviyor da olabilir. Cinsel bölgenin kıyafetlerin altından, özellikle de dar kot, okşanması çok hoş bir his olabilir. Her tür penetrasyondan önce kadının uyarıldığından emin olmak için yeterince okşayıp sıvazlamanız gerekir. ○ Kimi kadınlar klitorise dokunmayı üç temel parçaya bölmenin pratik bir ayrım olduğunu düşünüyor doğrudanlık, baskı ve hız. Çiftler arasındaki iletişimde, ister feedback isteyen olun ister talimat veren olun, bu ayrım işinize yarayabilir. Klitorisinin ucuna mı, yoksa şaftına mı, yoksa etrafına mı dokunulmasını istediği (doğrudanlık), stimülasyonun ne kadar sert olmasını istediği (baskı), hareketin ne kadar hızlı olmasını istediği (hız) yoklanabilir. ○ Islak tutun. Ten tene temas başladığında, parmaklarınızı yalayın, kayganlaştırıcı sürün ya da vajinasındaki ıslaklığı klitorisine yayın. Pat diye klitorise atlamayın şöyle bir etrafıyla da ilgilenin. Önce güzel bir kayganlaştırın. Ya suni kayganlaştırıcı kullanın ya da vajinasındaki suyu yaydırın. ○ Elinizi dilediği gibi kullanmasına izin verin ya da ellerinizi serbest bırakıp hoşuna giden hareketleri takip edin. Mastürbasyon yaparken onu izlemenize izin veriyorsa eğer, nasıl dokunulmak istediğini izlemenin büyük bir fırsatını buldunuz demektir. Uyarılmak için partnerinizden birkaç dakikalığına ellerini kullanmasını isteyin. Ben şahsen genellikle zirveye giden yolda hızı ve baskıyı değiştirme ihtiyacı duyuyorum. Böylelikle ne kadar hızlı olman, ne kadar baskı uygulaman gerektiğini öğrenirsin ve sana hızlan ya da baskıyı değiştir dediğimde ne demek istediğimi anlarsın. Partnerimin mastürbasyon yapışını izledim – bana çok yardımcı oldu. Vajinal bölgesinde en çok nereye nasıl dokunduğunu görmemi sağladı. İçinde kaç parmak sevdiğini görmemi sağladı. Onun mastürbasyon yapmasını izlemek çok tahrik edici olmasının yanı sıra bir tür eğitim fırsatı. İzledikten sonra onun kendisine yaptığı şeyleri taklit edebiliyorum ve artık dikkatimi verdiğimi biliyor. Zira kadınların önemsendiklerini bilmekten çok sevdikleri ne var ki. ○ Bir defada birden fazla yeri uyarın. Birçok kadın klitoral stimülasyon sırasında bedenlerinin başka yerlerine dokunulmasına bayılırlar (öte yandan bunu abartmak da kafayı kaşırken karnı sıvazlamak gibi olabilir). Ön sevişmeyi uzun tutarak beni ne kadar çok istediğini ima ediyorsun, benim de bir defa (ya da iki üç defa) orgazm olma olasılığım artıyor ve çok daha güzel oluyor. Bedenin birden fazla yeriyle aynı anda oynaman –meme uçlarımı sıkman, klitorisime dokunman ya da kalçalarımı kavraman– her zaman büyük bir stimülasyon kaynağı. Çoklu stimülasyondan büyük keyif alıyorum. Anal, vajinal ve klitoralın bir arada olması çok hoşuma gidiyor. Ya da bunlar arasındaki bir kombinasyon – ama en çok da vajinal ya da anal, klitoralla birlikte yapıldığında daha hızlı ve daha iyi orgazm oluyorum. ○ Sor, sor, sor. Kadınların neyi sevdiği büyük ölçüde değişiklik gösteriyor. Kadından size talimat vermesini ve yol göstermesini isteyin, bedeninin dans ederkenki nüanslarınlarını öğrenmeye açık olun. Ne diyeceğinizi bilmiyorsanız, bu nasıl. ya da kısaca yukarı mı. , bu yana mı. , daha mı sert. diye sorun. Kadınlar, partnerlerinizden zihninizi okumalarını beklemeyin çabalarını takdirle karşılayın, uyum sağlayın, nazik önerilerde bulunun, neyin işe yaradığı konusunda olumlu feedbackler verin. Her kadın farklıdır, bu yüzden ne istediğini sorun. Kimileri doğrudan klitorise dokunulmasını sevmez, kimileri sever, ama her iki durumda da bir şeyi zımparalıyor gibi ovuşturmayın. Bir süre sonra acıtır. Penetrasyon iyidir ama çok derine girmeyin. Kanalın kıvrım yaptığını unutmayın. Kimi partnerler parmaklarını kıvırarak yapar ve sanki sudan çıkmış çırpınan bir balık vajinanıza girmiş gibi tuhaf bir his verir. Biraz etrafını ovuşturun, sonra yavaşça masaj yaparak içeri girin. Birisinin klitorisi bulamaması gerçekten çok sinir bozucu, orayı uyarıp uyarmadığınızdan emin değilseniz mutlaka sorun. Tepkilere dikkat edin. Ben bazen doğrudan klitoral stimülasyonu sevmiyorum. Kadın kıvranıp elinizden kaçmaya çalışıyorsa muhtemelen iyi hissetmiyordur ve tekniğinizi değiştirmeniz gerekir. ○ Keyfinize bakın. Bir kadın, partnerinin sıkıldığını, rahatsız olduğunu ya da ilgisini kaybettiğini hissettiğinde, gevşemesi ve keyif alması zorlaşır. Madalyonun diğer tarafına baktığımızda, partneriniz yaptığınız şeyden açıkça zevk alıyorsa (hatta tahrik olmuşsa) keyfinize diyecek yok. Klitorisle oynamayı angarya olarak görmeyin yoksa küser size. ○ Kadın gelmeye yaklaştığında yaptığınız şeye devam edin. Çeşitlilik katıp işleri karıştırmanın zamanı değil. Gelene kadar ya da size başka bir şey söyleyene kadar aynı noktada kalın, aynı hareketi yapın. Tam olarak ne olduğuna bakılmaksızın, ister erkek ister kadın olun, ister olaylar bir defa ister tekrarlanmış olsun, ister bir yabancı, akraba, partner, doktor, öğretmen ya da başka birince işlenmiş olsun, bu durum geçerliliğini korur. Başından istismar ve taciz geçmiş kişiler türlü türlü cinsel zorlukla karşılaşabilir ○ Uyarılma ve orgazm olma zorluğu ○ Bazı dokunuşlar ve pozisyonlarda travmatik olaya ilişkin duygular, anılar ya da flashbackler ○ Seksten keyif almaya dair suçluluk duygusu ○ Sekse ilgi duymama ○ Fiziksel ya da duygusal olarak sağlıksız ya da güvensiz olduğunu bildikleri halde saplantılı biçimde seks yapmak ○ Ne türden seksin hoşlarına gittiği ya da ne türden fantezilerin kendilerini tahrik ettiği konusunda rahatsızlık ○ Mesafe koyma seks sırasında deneyimledikleri şeyden zihinsel ya da duygusal olarak kendilerini uzak tutma Maalesef cinsel istismarın ve cinsel tacizin ne kadar yaygın olduğunu göz önünde bulundurduğumuzda, bu konuların insanların çoğunu etkilediğini görüyoruz. 17 yaşında erkek arkadaşım tarafından saldırıya uğradım cinsel ilişki yaşama ve haz alma biçimimi kesinlikle derinden etkiledi. Bazen orgazm olamıyorum, çünkü kafam saldırı ânına dönüyor ve donup kalıyorum. İstismara uğramış kimselerin, istismar edildiklerinde ya da tacize uğradıklarında orgazm oldukları ya da bu deneyimi fiziksel olarak zevk verici buldukları için orgazm konusunda kafası karışık olabiliyor. Tabii bu istismarı istedikleri anlamına gelmez – fiziksel uyarılma, zevk ve orgazm bedenin belli başlı stimülasyonlara verdiği otomatik fizyolojik tepkilerdir. İstismara uğramış kişi bu gibi şeyler yaşamış olsa da, bu durum, deneyimin istenmeyen ve istismar edici bir olay olduğu gerçeğini değiştirmiyor. 11 yaşında tecavüze uğradım. Daha yeni yeni toparlanmaya başladım. İstismara uğramış biri olarak cinsellikle alakalı her şeye karşı kendimi duyarsızlaştırdım. Zihnimi bedenimden ayırdım. Hâlâ mastürbasyonla ilgili sıkıntılarım var – yaptığımda o ânı hatırlamamakta zorluk çekiyorum. Aynı zamanda zevk alma konusunda zorluk çekiyorum, çünkü tecavüze uğradığımda zevk de almıştım. Zihnimdeki engelleri hâlâ aşabilmiş değilim, ama bir gün aşacağım. İyi haber Cinsel bir travma yaşadıktan sonra sağlıklı olmak ve pozitif bir seks hayatına sahip olmak mümkün. Bu yolculuk terapi, faydalı kitaplar, web siteleri, destek grubu, introspeksiyon, günlük tutma ve destekleyici bir partner gerektirebilir (gerektirmeyebilir de). Sekse ilişkin konularda Staci Haines'in The Survivor's Guide to Sex How to Have an Empowered Sex Life After Child Sexual Abuse kitabını öneriyoruz. Travmatik cinsel deneyimi yetişkinken yaşamış olsanız bile bu kitabın sizi ilgilendirebileceğini söyleyebiliriz ve her tür cinsel oryantasyondan kadına hitap ediyor. Ayrıca Ellen Bass ve Laura Davis'in Courage to Heal A Guide for Women Survivors of Child Sexual Abuse adlı kitabı ve Wendy Maltz'ın istismar sonrası iyileşme üzerine daha fazla konuya değindiği The Sexual Healing Journey A Guide for Survivors of Sexual Abuse adlı kitabı da bu konuda başvurulabilecek seçkin kaynaklar. İstismara uğramış erkekler için aynı zamanda Mike Lew'ün Victims No Longer The Classic Guide for Men Recovering from Sexual Child Abuse kitabını öneriyoruz. Birçok insan iyileşme sürecinin bir parçası olarak bir psikolog, kamu kliniği çalışanı ya da terapistle birlikte çalışmayı faydalı buluyor. Ayrıca Rape, Abuse and Incest National Network, www.rainn.org aracılığıyla destek gruplarına, telefondan ve internet üzerinden acil durum hatlarına ulaşmak da mümkün. 18 yaşında, çıktığım kişi tarafından tecavüze uğradım. Bazen seks yaparken aklıma geldiğinde gözyaşlarına boğuluyorum ve sekse devam edemiyorum. Şimdilerde sağlıklı bir cinsel hayata sahip olmayı öğrenmek için bir süreliğine ara verdim . Lisede tecavüze uğradım, sonraki beş yıl boyunca hem cinsel deneyimlerimi hem de kendime karşı tavrımı derinden etkiledi bu olay. Sevgililerimin büyük bir çoğunluğu harika, sıcakkanlı, cömert insanlardı, dolayısıyla yaralarımı zaman iyileştirdi, artık bedenime saygı duyuyorum ve olabilecek en iyi seks hayatını yaşıyorum. Eğer istismara ya da tacize uğramış birinin partneriyseniz, Laura Davis'in Allies in Healing When the Person You Love Was Sexually Abused as a Child adlı kitabı size yardımcı olabilir. Bu kitap böyle bir deneyimin ilişki üstündeki etkilerini anlamak isteyen partnerler için yazıldı ve tedavi sürecinde sevdikleri kişiye nasıl destek olunabileceği konusunda yol gösterici bir kaynak olma özelliği taşıyor. Partnerler ve destekçiler cinsel şiddeti sonlandırmak adına istismara uğramış kişilere katılabilirler. Kimileri yerel tecavüz kriz merkezlerinde gönüllü olarak, ya da cinsel tacizi engelleme konusunda eğitim veren üniversitelere ya da topluluklara katılarak katkıda bulunmayı seçiyor. Men Can Stop Rape (www.mencanstoprape.org) gibi ulusal çapta örgütlü gruplar da bu konuda eğitim ve eğitsel malzeme sağlıyor. Bütün insanların cinsel hayatını geri kazanma ve sağlıklı, tatmin edici, anlaşmaya dayalı duygusal bir cinsellik yaşamaya hakkı var. İstismara uğramış kişiler, partnerleri ve bütün cinsiyetlerden destekçiler cinsel şiddetin olmadığı bir kültür yaratmak için bir araya geldikçe bu konudaki temel çalışmalar sürecektir. Tavşancığı Okşamak mastürbasyon & kadın orgazmı Mastürbasyon, birçok kadın için orgazm olmanın en hızlı ve en kolay yolu olmakla birlikte, bir kadının ilk gelişinde kullandığı en yaygın yoldur. Anketimize göre, (partnerleriyle ya da kendi başlarına) mastürbasyon yapmış kadınların mastürbasyon yapmamış kadınlarla karşılaştırıldığında orgazm olmaları çok daha olasıdır (% 88'e karşılık % 48). Hiçbir hastalık riski ve kazara hamile kalma olasılığı olmadığından mastürbasyonun bariz biçimde epey gideri var. Kimi arkadaşlarımın mastürbasyon yaptığını biliyordum, ama benim genelde pek de seks dürtüm yoktu, kendi başıma ya da bir başkasıyla fark etmez, sekse pek ilgim yoktu. 20 yaşına dek mastürbasyon yapmamıştım (ilk seks deneyimimden iki yıl sonra), sonrasında kendi kendime başkasının beni mutlu edebileceğinden çok daha fazla mutlu olabildiğimi fark ettim. Mastürbasyon sahiden de benim için orgazm olmanın en çabuk yolu. Partnerimle cinsel ilişkiye girmek hoşuma gidiyor ama yine de kendi vücudunuzu kimse sizden daha iyi bilemez. Kendi kendime yaptığımda bazen birkaç dakikada oluveriyor. Kimi kadınlar mastürbasyonu deyim yerindeyse ponpon kız tezahüratlarıyla anlatır kimileri de kendileriyle olan ilişkilerini özelinde tutmaktan hoşlanır, hatta bu konuyu konuşmak bile dehşet verici gelir onlara. Yine de çeşitli sebeplerle hiç mastürbasyon yapmayanlar da vardır. Durum ne olursa olsun, kadın mastürbasyonu tabusu hâlâ çok güçlüdür. Kızlara mastürbasyon yapmamaları gerektiğine dair mesajlar verilmesi bir yana, kızların mastürbasyon yapmasının mümkün olduğunu bile kabul etmemeleri beklenir. Bu konudaki kafa karışıklığı almış başını yürümüş durumda. Bir kadın büyüme çağındayken mastürbasyonun kendine dokunmak olduğunu duyduktan sonra, kulağını kaşıdığında ya da koluna dokunduğunda mastürbasyon yaptığını sandığını söyledi bize. Bir başkası da mastürbasyonun kocaman pahalı bir makine gerektirdiğini sandığını söyledi. Küçücük bir çocuktum, dedi, dolayısıyla bu makinelere param yetmiyordu. Yine de en azından büyüdüğümde bunlardan bir tane alabilirim diye düşünüyordum. İnsanlar bu konuda bebeklikten itibaren enformasyona maruz kalırlar. Anne babalar genellikle bebeklerin ellerini kasıklarından uzaklaştırır ve onlara bedenlerinin bu bölümünün adını öğretmez – elbette göbeğini, kulaklarını, ayak parmaklarını keşfeden bebek, iş bu bölgeye gelince çok farklı bir tepki alır. Bu uyarı tekrar tekrar geldikçe, bebek, vücudunun bu bölümünün kötü olduğu ya da oraya dokunmanın yanlış olduğu sonucuna çabucak varır. Yetişkinler olarak çoğumuzun emekleme dönemine dair hafızası zayıftır. Ama utanç duygusu daha derine işlemiş olabilir, bazen bu duygu çok küçük yaşlarda aşılandığından, bazen de olumsuz uyarılarla dolu bir kültürde yaşadığımızdan. Bu uyarılar çocukluk boyunca devam eder. Bir kadın küçükken kendisi ya da kardeşleri ne zaman ellerini cinsel organlarına yakın bir yere koysalar annelerinin, Pis o. Çek ellerini oradan. dediğini anlatmıştı. Başka bir kadın da küçük bir kızken plajda yaşadığı bir anıyı paylaşmıştı. Annesi ve kız kardeşleriyle plajdaki duş kabinlerindeymiş. Mayosunun ağında birikmiş kumları temizlemek için elini oraya uzattığında annesi ona tokadı basmış ve, Çek ellerini oradan. demiş. Birçok çocuğun evden öğrendiği ders basitçe şu Cinsel organın pis. Dokunma oraya. Olur da oraya bir ilgi duymaya başlarsan kötü bir insan olursun. Kimi kızlar talimatlara uyar. Bedenleri ve cinsellikleri konusunda pek bir şey öğrenemezler böylece, büyüdüklerinde yetişmeleri gereken bir sürü şey olduğunu keşfederler. Kimi çocuklar da utanç ve suçluluk duygusuyla oraya gizliden gizliye bakar ve dokunurlar. Konuştuğumuz çoğu kadın ergenlik dönemlerinde mastürbasyon konusu açıldığında tiksinip, Iyyy çok iğrenç. diye tepki verdiklerini ve –gerçek ya da değil– böyle bir şeyi asla yapmadıklarını söylüyorlar. 19 yaşında bir kadın anketimize şunları yazdı Arkadaşlarım ne zaman mastürbasyon hakkında konuşsalar kıkırdamalar ve Iyy, aman tanrım. türünden tepkiler gelirdi. Ama aklımın bir köşesinden, Benim çok hoşuma gidiyor. diye geçerdi. Mastürbasyon hor görülen bir şey diye bunu sesli söylemeye korkardım. İşin daha da kötüsü, mastürbasyonun erkeklerin yaptığı, kızların yapmadığı bir şey olduğuna dair devasa bir çifte standart var. Kimi kızlar mastürbasyonun herkes için kötü bir şey olduğunu duymuş – ama oğlanlar kendilerini kontrol edemediğinden bu durumdan muafmış. Bir kadın, küçük bir çocukken, oğlanlar mastürbasyon yapmazlarsa infilak ederler, diye bir şey duyduğunu söylemişti. (Yedinci sınıfa giden bir kızın yan sırada oturan kendinden ateşlemeli 13 yaşında oğlanların infilak edişini izlediğini varın siz düşünün. Zavallıcık, diye düşünürdü herhalde kendi kendine, o şeye dikkat etseydi iyiydi. ) Babam mastürbasyondan oğlanlar için normal olan ama yalnızca bazı türden kızlar ın yaptığı bir şeymiş gibi söz ederdi. Yalnızca oğlanların yaptığı bir şey olduğunu söylediler bana. Asla yapmadım o zamanlar nasıl yapıldığını bilemezdim. Çünkü yalnızca oğlanlar yapıyor sanıyordum, denemeyi asla aklımdan bile geçirmedim. Ortalamaya vurduğumuzda, oğlanlar ve erkekler, kızlardan ve kadınlardan daha fazla mastürbasyon yapar. Anne babalar, erkek çocuklarının keşifler yapması konusunda daha hoşgörülüdür ve oğlanlar diğer oğlanlardan mastürbasyon hakkında daha çok şey duyar. Dahası oğlanların cinsel organlarını keşfetmesi onlar için nispeten çok daha kolaydır, öylece önünde durur, görmesi ve dokunması çok kolaydır. Kızların cinsel organı nispeten daha gizli ve daha az görünür bir yerdedir. Aslında cinsel organ için çok kullanışlı bir yerdedir ama bu, kızların klitorislerini bulmalarının zaman almasına da yol açar. Oğlanlar çişlerini her yaptığında penislerine dokunmak zorunda kalır. Eğer kızlar her çiş yaptıklarında klitorislerine dokunsalardı –ki kimi kadınlar çok fazla çiş yapar– bedenlerinin o bölümlerine binlerce kez daha fazla aşina olurlardı. Bu bakımdan kadınların dezavantajlı bir durumda olduğu söylenebilir. Günümüzde gitgide daha çok anne baba çocuklarına cinsel organının gerçek ismini öğretiyor, bu bölgenin sağlıklı ve normal olduğunu, hatta çocuklarına mastürbasyonun son derece normal bir şey olduğunu (özelde tabii, yemek masasında değil) söylüyor. Bu konuyu açtığımda annem bana mastürbasyonun ne olduğunu açıkladı. Bunda yanlış bir şey olmadığını, herkesin bunu yaptığını, aldığım zevkin keyfini çıkarmam gerektiğini söyledi. Biraz güldü ve yaptığım şeyin son derece doğal olduğunu, çoğu insanın bunu yaptığını söyledi. Annem bana hep derdi ki, birinin cinsel anlamda sana zevk vermesi için öncelikle neyi sevdiğini bilecek kadar bedenini tanıyor olman gerek. Bu yüzden beni mastürbasyon yapmaya teşvik etti. 16 yaşındayken bana ilk vibratörümü o aldı. Bununla birlikte şurası açık ki, çoğu kadın hâlâ mastürbasyon utancıyla büyüyor. Çünkü bu konu öylesine yasaklanmış bir halde ki, milyonlarca kadın kendi bedenine dair temel bilgilerden ve bununla birlikte gelen zevkten mahrum bir halde geçiriyor yıllarını – hatta bazı durumlarda ömrünü. İşte bu tabuya veda etme zamanı geldi bebeğim. Belki bazıları sizi hâlâ tedirgin ediyor olabilir. Bu sekiz madde, dinleyicilerimiz arasındaki kadınlardan geldi, bunların sağda solda duydukları ve genellikle endişe ettikleri konular olduğunu söylediler. Hadi şu rivayetleri sonsuza dek tarihe gömelim. Rivayet #1 Eğer kadın mastürbasyon yaparsa, bir partnerle birlikte olduğunda orgazm yaşayamaz. Gerçek Aslında bunun tam tersi doğru Çalışmalar mastürbasyonla orgazm olan kadınların partnerli sekste orgazm olma olasılığının genel olarak daha yüksek olduğunu ve bu orgazmların daha sık ve çoklu olduğunu göstermiştir. Bunun dışında başka pek çok açıklama var Bir kadın kendi bedenine dokunma konusunda rahatsa eğer, cinsel anlamda kendisini iyi hissettiren şeyleri bilme ihtimali yüksek olur. Orgazma yaklaşırken duyduğu hislerden korkuya ya da şaşkınlığa kapılma ihtimali daha düşük olur. Ayrıca partnerine neleri sevdiğini söyleyebilme konusunda daha rahat olabilir. Mastürbasyon, partnerli seks hayatınız için bir tehdit oluşturmaz, aksine, seks hayatınız çok daha iyi hale bile gelebilir. Son zamanlarda kocamla yatak odasında bazı sorunlar yaşıyoruz. Annem bana kocamla hiç orgazm yaşayıp yaşamadığımı sordu. Maalesef cevabım olumsuzdu. Benim neyi sevdiğimi bilmediğim sürece kocamın bana nasıl zevk vermesi gerektiğini bilemeyeceğini söyledi. Böylelikle bir eğitim tecrübesinden geçtim, sonra bunu kocamla paylaştım. İşe yaradı. Rivayet #2 Mastürbasyon kadının cinsel organının görünüşünü değiştirir – sonra herkes onun mastürbasyon yaptığını anlar. Gerçek Elinizle, vibratörle ya da başka bir şeyle mastürbasyon yaparak klitorisinizin ya da labianızın (vajinanın iç ve dış dudakları) şeklini değiştiremezsiniz. (Yalnız keskin objelere dikkat edin.) Bir düşünün Erkekler penislerini çekerek uzatabilseydi, sokaklar gururu ve neşesi dizlerinden aşağı sarkan erkeklerle dolup taşardı. Doktorun ya da sevgilinizin sizi inceleyerek mastürbasyon yapıp yapmadığınızı anlaması imkânsız. Tek istisna, cildinizin ovuşturmaktan kızarmış ya da tahriş olmuş olması olabilir ama zaten böyle olduğunda oradaki aşırı hassasiyeti siz de görüp fark edersiniz. Peki bu efsane nereden gelir. Birçok genç kadın klitorisine, labiasına ya da başka bir yerine baktığında bir şeylerin farkına varır ( büyükmüş. , küçükmüş. , yana yatıkmış. ) ve bunun kendilerine fazlaca dokunmaktan olduğuna kanaat getirir. Böyle bir çıkarım anlaşılabilir olsa da doğru olduğu söylenemez. Vajinasına bir obje sokarak mastürbasyon yapan kadın, zarının (vajinanın girişindeki doku) şeklini değiştirebilir, özellikle de daha önce hiç ilişkiye girmemiş ya da tampon kullanmamışsa ancak zar zaten kendiliğinden değişim gösterir, zarınızın şekli doktora size dair bir şey söylemez. Jinekolog bile esnemiş ya da yırtılmış bir zarın tampondan mı, parmaktan mı, penisten mi, seks oyuncağından mı, yoksa yalnızca egzersizden mi o hale geldiğini söyleyemez – ayrıca böyle bir şey umurunda bile olmaz muhtemelen. Cinsel organınızın şeklinin, büyüklüğünün, yana yatık olmasının sizin dokunmanızla bir alakası yoktur. Doğrusu, vücudunuzun diğer bölgeleri gibi muhtemelen annenizinkine ya da babaannenizinkine benziyordur. (Alın size yemek masası muhabbeti.) Kadınların cinsel organlarının nasıl göründüğünü dair sayfa 7780'e bakabilirsiniz. Rivayet #3 Mastürbasyon sadece yalnız insanlar içindir. Gerçek Evet, yalnız insanlar mastürbasyon yapar. Keza ilişkisi olan ve evli insanlar da. Pek çok çift birbirlerinin cinsel organını uyarmak için ellerini ya da parmaklarını kullanır, ya da okşayarak, öperek, yalayarak, sıvazlayarak, seksi hikâyeler anlatarak sırayla birbirlerine yardım ederler ve böylelikle mastürbasyon yapan partnerin daha çok uyarılmasını sağlarlar. Kimileri mastürbasyonun azgın partnerin havasında olmayan partnere çok yüklenmesini azaltmaya yardımcı olduğunu söyler. Birlikte mastürbasyon yapmasalar da pek çok partner birbirlerinden ayrıyken mastürbasyon yapar – uzun mesafe ilişkisi dedikleri şey. Bir üniversite öğrencisi kadın yalnızca erkek arkadaşıyla telefonda seks yaptığında gelebildiğini söylemişti (tabii aynı zamanda kendine dokunarak). Rivayet #4 (en azından sandığınız kadar kesinkes değil) Kutsal Kitap mastürbasyonun günah olduğunu söylüyor. Gerçek Kutsal Kitap uzmanları bu konuda bir görüş birliğine varabilmiş değil. Temelde Kutsal Kitap'ın mastürbasyonun yanlış olduğunu söylediğine delil olarak insanların işaret ettiği tek bir hikâye var. Tekvin 38 710'daki Onan'ın hikâyesi. Bu hikâyede, Onan'ın kardeşi ölür. Yazar ve şair Dorothy Parker'ın, tohumlarını yere döktüğü için, mat-raklık olsun diye papağanına Onan adını verdiği söylenir. O zamanki kanunlar, kardeşinin bir varisi olması için Onan'ın ölen kardeşinin karısıyla seks yapmasını gerektirir. Onan bunu reddeder, bunun yerine tohumlarını yere döker . Bu suça karşılık Tanrı, Onan'ı ölüm cezasına çarptırır. Evet Onan önemli bir suç üstüne cezalandırılır ama Kutsal Kitap üstüne çalışan günümüz âlimleri, Onan'ın suçunun mastürbasyon olmadığını, dul kadınla üremeyi reddetmesi olduğunu söylüyor. (Ayrıca hikâyede bunun bir dışarı bırakma vakası olduğuna dair bir ima da var.) Birçok âlim Kutsal Kitap'ın mastürbasyon hakkında spesifik bir şey söylemediğinin altını çiziyor. Budist, İslami, diğer Hristiyan-Yahudi metinlerin mastürbasyona dair öğretilerinin nasıl yorumlanacağı hakkında benzer bir görüş ayrılığı da mevcut. Velhasıl iki şey çok açık Birincisi, kadın mastürbasyonundan bu inançlara ait kutsal metinlerin hiçbirinde söz edilmiyor. İkincisi, bu dinsel geleneklerdeki birçok saygın lider, mastürbasyonun inançları çerçevesinde tamamıyla –en azından bazı şartlarda– kabul edilebilir olduğunu söylüyor. Rivayet #5 Mastürbasyon yaparak kendine zarar verebilir ya da vücudunu tahrip edebilirsin. Gerçek Açıkçası, sağduyulu olmazsanız her şey riskli olabilir. Tipik bir örnek Araba kullanırken mastürbasyon yapmak tehlikelidir, her ne kadar sıkıcı bir araba yolculuğuna renk katsa da durum böyledir. Tavsiye etmiyoruz. Arka koltukta ne yaptığınız size kalmış elbette. Bu konuda makul bir tavrınız olduğu sürece mastürbasyonun bir zararı yoktur. Sivilce yapmaz, elinizi kıllandırmaz, kör etmez ya da çocukları ürkütmek için uydurulan trilyonlarca rivayetten hiçbirine yol açmaz. (Mastürbasyon yapmakla kör olunsaydı, dünya çapında bir görme bozukluğu salgını ortaya çıkardı.) Amerikan Tıp Derneği'nin resmi beyanları bile mastürbasyonun fiziksel ya da zihinsel olarak zararlı olmadığını doğruluyor. Mastürbasyon bir miktar sürtünme içerdiğinden kimi kadınlar cinsel organlarının tahriş olduğunu söylüyor, özellikle de uzun dönem ménage à moi durumları için geçerli bu. Size de aynı şey oluyorsa, tükürük ya da kayganlaştırıcıyla ıslatmayı ihmal etmeyin (bu konuda sayfa 141'e bakabilirsiniz). Rivayet #6 Mastürbasyon bozulur. yapan kadının bekâreti Gerçek İnsanlar bekâreti farklı biçimlerde tanımlasalar da kesin olan bir şey var Bekâretinizi kaybetmeniz için bir partner olması gerekir. Mastürbasyon bir partneri gerektirmediğinden kadının bekâretini kaybetmesi söz konusu olamaz, isterse vajinasına parmaklarını ya da bir seks oyuncağını soksun fark etmez. Doğrusu pek çok bakire mastürbasyon yapar. Mastürbasyon ilişkiye girmemeyi tercih eden kimi kadınların cinsel dürtülerini tatmin etmelerini sağlar. Dahası kimse mastürbasyon yapan bir oğlana artık bakire olmadığını söylemez. Anketimize katılan bakirelerin % 87'si mastürbasyon yaptıklarını söyledi. Rivayet #7 Yalnızca lezbiyenler/sürtükler/kötü mastürbasyon yapar. kızlar Gerçek Genellikle ne türden kadınların mastürbasyon yaptığının şöyle bir çetelesini çıkaralım ○ Heteroseksüel kadınlar. Biseksüel kadınlar. Lezbiyen kadınlar. Kendini saydığımız hiçbir kategoride görmeyenler. Kendini eşcinsel, heteroseksüel değil, sadece seksüel olarak tanımlayanlar. ○ Çok seks yapan kadınlar. Daha önce bir partnerle sevişmemiş kadınlar. Daha çok partnerli seks yapmak isteyen kadınlar. Partnerli sekse ilgi duymayan kadınlar. ○ Yalnız kadınlar. Evli kadınlar. Sevgilisi olan kadınlar. Takıldıkları kişinin başka biriyle ilişkisi olup olmadığından emin olmayan kadınlar. ○ Doktorlar. Köpek gezdiricileri. Avukatlar. Kapıcılar. Öğrenciler. Ev kadınları. İşsiz kadınlar. ○ Her yaştan, her ırktan, her etnisiteden, her dinsel zümreden kadınlar. Ateistler ve agnostikler. Ulusal çapta bir seks anketi olan The Janus Report'a göre, on sekiz yaş üstündeki on kadından dokuzu daha önce mastürbasyon yapmış. Onuncu kadın da herhalde havasında olduğu bir gün deneyecektir diye umuyoruz. Rivayet #8 Kadınların çok mastürbasyon konusunda dikkatli olması gerekir. yapma Gerçek Bir kadın kendine zevk vermekle fazlasıyla meşgul olduğundan derslerden kaytarıyorsa, işe gelmiyorsa, arkadaşlarını ekiyorsa ya da önemli işlerinden sakınıyorsa, muhtemelen gereğinden fazla yapıyordur. Aksi takdirde bu konuda endişelenecek bir durum yok. Bir kadının her gün ya da günde birkaç kez mastürbasyon yapması son derece normal. Daha az mastürbasyon yapmak ya da hiç yapmamak da normal. Çoğu kadın ruh haline, âdet döngüsüne, stres seviyesine, ilişki durumuna ve başka faktörlere bağlı olarak bazı süreçlerden geçer – mevzu mastürbasyon olduğunda sıklık konusunda doğru ya da yanlış yoktur. Sonuçta insanlar bowling, örgü örme, kendilerini Google'da aratma gibi başka keyif verici, son derece sağlıklı hobilerin müptela sı olmaktan endişe duymuyorlar. kadınlar nasıl mastürbasyon yapar. Bir kadın küçükken annesinin ona cinsellik konusunda bir çocuk kitabı verdiğini söyledi. Kitap mastürbasyonun sağlıklı ve normal olduğunu söylüyormuş ve kadın da kendi kendine düşünmüş, Neyse iyiymiş, sonunda nasıl yapıldığını öğreneceğim. Adım adım nasıl yapılacağına dair talimatların olduğu bir bölüm beklemiş sayfayı çevirdiğinde ama kitap çoktan başka bir konuya geçmiş. Üniversite birinci sınıftaydım, bir arkadaşıma mastürbasyonun ne olduğunu sordum. Ne olduğunu bilmediğini söylediğinde gerçekten çok şaşırdığımı hatırlıyorum, ama dürüst olmak gerekirse ben de ayrıntılar konusunda pek de emin değildim. Ortaokulda ve lisede içeri bir şey sokarak mastürbasyon yapıyordum ama hiç orgazm olamadım. Klitorisi ve orgazmı ancak üniversiteye geldiğimde keşfettim. Mastürbasyon yapmak istiyordum ama nasıl yapılacağını bilmiyordum. Ancak üniversiteye başlayıp da kendi bilgisayarım olduğunda bu konuda bilgisi olmayan kadınlara yönelik web siteleri olduğunu keşfettim. Frijit olmadığımı ve çok sağlıklı olduğumu öğrendiğimde çok şaşırdım. Dinleyici kitlemizdeki kadınların % 10 ila 30'u nasıl yapıldığını bilmediklerinden çocukken mastürbasyon yapmadıklarını söyledi. % 80 ila 90 arası büyüme dönemlerinde mastürbasyon konusunda kendilerine hiçbir şey anlatılmadığını söyledi. Kimileri meseleyi kendi başına çözmüş ya da arkadaşları, kız kardeşleri ya da kitaplar yardımıyla. Kimileri de nasıl yapıldığını bilmeden yetişkinliğe adım atmış. Kadınlar nasıl yapar. Bunun bir sürü farklı yolu var. Bir kadın ○ Klitorisine dokunabilir, klitorisini ovuşturabilir, klitorisini sıvazlayabilir, özellikle de vajinal şafta bir ya da iki parmak yardımıyla bunları yapabilir (sayfa 77'deki vajina diyagramına bakabilirsiniz). ○ Klitorisini uyarmak için vibratör kullanabilir (bu konu için 7. Bölüm'e bakabilirsiniz). ○ Parmağını ya da parmaklarını, seks oyuncağını ya da başka bir objeyi vajinasına sokabilir. ○ Göğüslerini ve/veya meme uçlarını okşayabilir, ovuşturabilir, sıkabilir. ○ Kaslarını sıkarak bütün vücudunu gerebilir. ○ Klitorisini yastık, kumaş parçası ya da mobilya gibi bir şeye sürtebilir. ○ Kendisini tahrik eden bir fantezi kurabilir ya da kendisine seksi gelen bir anıyı ya da imajı gözünde canlandırabilir. Elbette kadınlar self-love seansında farklı kombinasyonlar yapabilir, farklı günlerde farklı şeyler deneyebilir. Kimileri de mastürbasyon yapmayı tercih etmez, bunda da bir sorun yok. Hâlâ mastürbasyon yapmıyorum – asla bana göre bir şey olmadı. Kendime dokunabildiğimi ve iyi hissettiğimi keşfettiğimi hatırlıyorum ama kendimi tahrik etme ve kendi kendime orgazm olma konusunda hiç iyi değilimdir. Mastürbasyona karşı asla olumsuz bir tutum içinde olmadım, çünkü annem kapalı kapılar ardında olduğu sürece kişinin bedenini keşfetmesini destekleyen biriydi. Bununla birlikte mastürbasyon asla faydasını gördüğüm bir şey olmadı her nedense ilgi duyduğum bir şey olmadı işte. Kadınlar için adım adım Nasıl Mastürbasyon Yapmalı. talimatları veren görselli ve bütünlüklü kitapları bulmak neden bu kadar zor. Bunun nedeni mastürbasyon yapmanın sayısız yolu olmasındandır. Bir kadını kendinden geçirip kıvrandıran bir teknik, başka bir kadına sıkıcı gelebilir. Seks araştırmacısı Shere Hite, ayrıntılı seks anketine katılan 3000 kadının yanıtlarını ve kadınların kendilerini nasıl rahatlattıklarının ayrıntılı dökümünü The Hite Report adlı otuz dört sayfalık şahane kitapçığında bir araya getirdi. Daha önce hiç orgazm yaşamamış bir kadınsanız ve bu konuda ipuçları arıyorsanız bir sonraki bölüme göz atabilirsiniz. self-love tekniklerini değiştirmek Örneğin, bir kadın ilk orgazmına yüzüstü yatarken kalça kaslarını sıkıp yatağa bastırarak erişmiş olabilir. Bu teknik kadın on bir yaşındayken işe yaramış olabilir ama bir yetişkin olarak bu yöntem başka yollarla uyarılmasını engelleyebileceğinden orgazm olma yetisini kısıtlayabilir. Oral seks yoluyla gelebilmeyi ya da ilişki sırasında klitorisini sürterek orgazm olmayı istiyorsa, yüzüstü yatış tekniği bazı zorluklar çıkarabilir. İyi haber Kadınların yeni yöntemlerle mastürbasyon yapmayı ve orgazm olmayı öğrenmesi mümkün. Bu süreç biraz can sıkıcı olabilir, çünkü temelde bedeninize farklı stimülasyonlara cevap verebilmeyi öğretmeniz gerekir – eski yönteminize geri dönmeniz pekâlâ mümkün olsa da biraz çaba sarf etmelisiniz. Bir kadın ne kadar eğitimliyse mastürbasyon yüksektir. yapma olasılığı o kadar Yıllarca ellerimi kullanarak mastürbasyon yaptım ama boşalamadım, sadece vibratör kullandığımda oluyordu. Sonunda on sekiz yaşındayken nasıl yapmam gerektiğini öğrendim, yalnız başlarda orgazm olmam çok uzun sürüyordu. Bazen öyle can sıkıcı oluyordu ki daha gelmeden yapmayı bırakıyordum. Artık beş altı dakika içinde kendimi ellerimle boşaltabiliyorum ve bundan büyük zevk alıyorum. Bu türden bir değişiklik yaparken öncelikle eski mastürbasyon tekniğinizi kullanarak başlayın. Epeyce uyarıldığınızda sizin için yeni orgazm kapıları açacak başka bir tekniğe geçin. Her ne kadar daha uzun sürse de ve hemencecik uyarılmasanız da başladığınız şeye devam edin – biraz sabırlı olmanızı gerektirebilir. Neyin hoşunuza gittiğini ve bu yeni tekniğin sizde nasıl işe yarayabileceğini çözmek için biraz deneme yanılmadan geçmeniz gerekebilir, tıpkı ilk kez orgazm olmayı öğrenen bir kadın gibi. (Fakat sizin avantajınız bedeninizin orgazm olma kapasitesine sahip olduğunu bilmenizden gelen güven.) Yeni teknikle orgazm olduğunuzdan emin olun. Yeterince uyarılmakta sorun yaşıyorsanız uyarılmanızı artırmak için bir süreliğine eski tekniğinize geri dönün ve sonra yeni yöntemle orgazma ulaşın. Daha fazla zaman alsa da, eskisi kadar eğlenceli olmasa da, pratik yapmaya devam edin. Eski tekniğinizi kaç yıl uyguladığınızı unutmayın, bedeniniz bu yeni tekniği öğrenirken sabırlı olun. (97. sayfada önerdiğimiz kitaplar da bu konuda yardımcı olabilir.) Bu duruma bir deneymiş gibi yaklaşın İşe yararsa şahane, ama bildiğiniz ve güvendiğiniz yol yordama bağlı kalmak istiyorsanız bunda da bir sakınca yok. Neyse ki kadınların kendilerine zevk vermesiyle ilgilenen kelimebazlar, kadınlar için de argo deyimler üretme konusunda epey çalışmışlar. Hadi kadınlar, sizin mastürbasyon deyiminiz hangisi. partnerlere seks tüyoları ○ Partneriniz mastürbasyon yapıyorsa, bu aktivitenin bir numaralı destekleyicisi olun. (Onu solo-seks destekleyiciniz olması konusunda yüreklendirin her iki tarafın birbirini desteklemesi gerekir.) Ona kadınların klitorisleriyle iyi arkadaş olmalarının muhteşem bir şey olduğunu düşündüğünüzü söyleyin. Bir ilişkim olmadan önce mastürbasyon konusunu bel altı şakalar dışında konuşma fırsatım olmamıştı. Erkek arkadaşım mastürbasyonun (en azından benimkinin) olumlu bir şey olduğunu düşünüyordu ve sevdiğim şeyleri anlatmam konusunda çok istekliydi. Mastürbasyon yapmayı içime sindirmem konusunda beni rahatlattı ve daha sık yapmamın bir sakıncası olmadığı konusunda bana güven verdi. ○ Birlikte olduğunuzda kendine dokunması konusunda teşvikte bulunun, tabii bu konuda kendini rahat hissediyorsa. (Eğer değilse, bu konuda sizin rahat olduğunuzu söylerseniz bu fikre zamanla alışabilir.) ○ Partneriniz mastürbasyon yapmıyorsa, ona sayfa 70'teki kitaplardan birini hediye edebilirsiniz. Ya da kitabı birlikte okuyabilirsiniz. (Elbette mastürbasyon yapmıyorsa ya da mastürbasyon maceralarını sizinle paylaşmıyorsa, böylesine özel ve kişisel bir konudaki kararına saygı duymalısınız.) İşte en çok beğendiklerimizden bir seçme Kadınların tropik bir şelale altında saçlarını şampuanladıkları televizyon reklamlarından birini izlemiştim. Çok seksi geldi. Bir gün on-on iki yaşındayken aynı sahneyi duşta canlandırdım. Tropik meyveleri ve şelaleyi düşündüm. Vücudumu sabunlarken çalılıklarda bir adamın beni izlediğini hayal ettim. Su üzerimden akarken bacaklarımın arasını ovuşturdum – ilk orgazmım böyle oldu. Lisede ilk yılımdı, bir grup arkadaşla pijama partisindeydim. Mastürbasyonun nasıl yapıldığına dair bir gazete yazısı vardı birinde. Hep bir ağızdan, Hadi deneyelim. dedik. O gece bir sürü ilk orgazm yaşandı. Birçok kadın ve emekleme döneminde kız çocuğu sahibi bir anne (ya da kız çocuğunun kendisi) bize bu deneyimi yaşadığını söyledi Küçük bir çocukken arabaya anne babamla biniyordum. Arka koltukta oturuyordum – kaç yaşında olduğumu hatırlamıyorum ama çocuk koltuğunda oturacak kadar küçüktüm. Çocuk koltuğunun bacaklarımın arasından geçen güvenlik çubuğu vardı ve bir gün çubuğa dayanmanın gerçekten hoşuma gittiğini keşfettim. Uzun araba yolculuklarında benden daha mutlusu yoktu. İlk kez on dokuz yaşındayken erkek arkadaşım oldu. Bir süre çıktıktan sonra mastürbasyon konusu açıldı ve hiç mastürbasyon yapmadığımı söyledim ona. Dehşete kapıldı – bana inanmakta zorlandı ama doğruyu söylediğime onu inandırdım. Sonra dedi ki Sana özel ders vereceğim. Oturduk ve bana nasıl mastürbasyon yapıldığını öğretti. İlk orgazmımı orada oldum. En az üç farklı kadın şuna benzer deneyimler yaşadığını söyledi Lisedeydim, Presidential Physical Fitness Program dersinin olduğu yıllardı (bu ders, bütün öğrencilerin bazı egzersizlerde yarışmasını gerektiriyordu). Demir çubuğa asılıp çenenin olabildiğince yukarı çekildiği egzersizi yapıyordum. Çenemi çubuğun üstüne çekip kasıldığımda ilk orgazmımı yaşadım. İlk başta ne olduğunu anlamadım ama inanılmaz bir şeydi. Görünüşe göre Başkan Kennedy okullara ulusal beden eğitimi dersini koyduğunda ne kadar çok ilk orgazm deneyimine önayak olacağını bilmiyordu. Kızların iki çubuk arasında kendilerini yukarı çekerken yaşadıkları kasılmayla eriştikleri orgazmlara dair benzer hikâyeler duyduk. Küçük bir kızken sürtünüp orgazm olduğum Raggedy Ann bebeğim vardı. Bir gün anneme yaptığım şeyin doğru olup olmadığını sordum ve bana, Elbette canım, son derece normal. Raggedy Ann'le dans etmeye devam et, dedi. Orgazma ilk yaklaştığımda kalbim öylesine hızlı çarpıyordu ki kalp krizi filan geçiriyorum sandım, bir an durur gibi oldum. Bir süre sonra belki de kaygılanmamam gerektiğini düşündüm ve devam ettim. Kalp krizi olmadığı ortaya çıktı. İlk orgazmımı kazara havuzda yaşadım. Havuza su akıtan deliğe yaslandım ve çok hoşuma gitti. Karnımda bir kelebeklenme başlayana dek orada durdum ve mahrem yerimde bir çarpıntı başladı. Bunun ne anlama geldiğini pek düşünmedim, sadece bu his hoşuma gidiyordu. Her yaz yaptım bunu. Beden eğitimi dersinde mekik çekiyordum ve çatımda bir his oluşmaya başladığını fark ettim, korkup hareketi bıraktım. Bir daha mekik çektiğimde yine aynı şey başladı, devam etmesine izin verdim bu kez ve ilk orgazmımı yaşadım. Sahiden de harika bir histi ama böyle bir şey başıma geldiğinde biraz zor durumda kaldım, çünkü ne de olsa umumi bir alandaydım ve insanların ne olduğunu fark etmesini istemiyordum. Dinleyicilerden biri, bu hikâyeyi anlattığında başka bir dinleyici elini kaldırdı ve bizle bu deneyimin tıpa tıp aynısını paylaştı. Bu türden orgazmlar muhtemelen nefes alma ve kasılmanın bir araya gelmesiyle oluyor. Kimi kadınlar spor salonunda ayakların düzenli olarak kaldırılıp indirildiği ağırlık aletlerini kullanırken orgazm olduklarına dair benzer hikâyeler anlattı. Çoğu kadın bu şekilde gelemeyebilir ama gelenlere de formda kalmak için bir teşvik oluyordur herhalde. Üniversitedeyken karşı cinsten birkaç arkadaşım vardı, sürekli bana mastürbasyon yapıp yapmadığım soruyorlardı. Her seferinde hayır diyordum, doğruydu da, ama bana inanmıyorlardı ve sürekli sataşıyorlardı. Herkesin dilindeydi bu konu. Kış tatilinde bir gün en sonunda yalnız kalabilmiştim. Kampüste pek fazla insan yoktu ve benim de yapacak pek bir şeyim yoktu, deneyeyim bari, diye düşündüm. Denedim ve orgazm oldum. Muhteşemdi. Telefonumu kaptığım gibi erkek arkadaşlarımı aradım, Denedim, işe yaradı. dedim. Çok heyecanlanmıştım. Demek Orgazm Olmak İstiyorsun. Daha önce hiç orgazm olmadınız ama olmak mı istiyorsunuz. Daha önce büyük O olup olmadığınızdan emin değil misiniz. Doğru yerdesiniz. (Partnerinizle birlikte zaten orgazm olabiliyorsanız ve bundan mutluysanız bu bölümü atlayıp bir sonraki bölüme geçebilirsiniz.) Belki de sandığınızdan daha çok orgazm