küçük de olsa bir gücü vardır. Doğudaki cehalet yüzünden haklının hakkını savunamadığı, haksızın gücü sayesinde hayatına normal bir şekilde devam ettiğinin bir örneğidir anlatılan olay. Haksız devam edebilirken hayatına hiçbir şey olmamış gibi, haklı olan geçmişinden kaçmak için adını dahi değiştirir belki unuturum ümidiyle.Batıya kaçar Bora, orada arar istediği gibi yaşayabilme ümidini ki yaklaşmıştır aslında aradığınada. İnsanların insanları oturup yargılamaya vakti yoktur batıda. Herkes kendiyle ve kendi derdiyle meşguldur durupta yanındakinin cinsel tercihiyle uğraşacak lükse sahip değildir, olsa bile bu onu ilgilendirmez. Batıda herkes herkesi olduğu gibi kabul edebilmektedir. İşte bu da doğuyla batının arasındaki uçurumdur.Alpay AŞAN 21301246 MECBUR ADAM Yaz bahar ayları Çukurova toprağı yumuşar, kum gibi olur. Üstüne bastığınızda ayaklarınız bileklerinize kadar sıcacık toprağın içine gömülür, sıcaklığı yüreğinize işler. Toroslardan efileyen yeller yüzünüze usullacık çarptıkça üstünüze bir rehavet çöker. Oluk oluk bahar akar nennilenen Toroslardan Çukur’un yazısına rengiyle, kokusuyla. Topraktan kalkan ince buğu dört bir yanınızı sarar, adlandıramadığınız bir his yüreğinize akar ılık ılık. Bir sonsuz esriklik içinde erir bilinciniz. Yaşar Kemal satırlarına sinmiş bir esriklik içinde… Toprak, ağaçlar, kurtlar kuşlar, börtü böcek tüm sevince keser. Ovanın ve ince ince tüten dağların üstüne hışım gibi çöken kara kıştan eser kalmaz. Doğa tüm şefkatiyle, tüm doğurganlığıyla gün yüzüne çıkar. Ağaçlarda portakallar, limonlar, incirler şıkırdım gibi olur. Kozasını yaran kütlüler sonsuza uzanır, kar yağmış zannedersiniz. Bayram yerine döner Çukurova, bir bayram havası satırlardan süzülüp yüzünüze çarpar hafif bir yel gibi. Bahar kokusu siner üstünüze, püren kokusu, çam kokusu siner. Kan kokusu siner bir de. “Ezelden kanlıydın sen” demişler bir kere. Seyhan’la Ceyhan’ın Torosları döve döve Akçadeniz’in üstüne serdiği bu bitek topraklar kanla beslenir, ardı arkası kesilmeyen kurbanlar ister güzelliğine. Sıtmadan, açlıktan, soğuktan ha babam adam kırar da yine doymaz. Bir de kana susamış ağaları vardır Çukur’un. Çeltiğini köyün içlerine kadar eker de sıtmayla kırar köylüyü, karın tokluğuna bile çalıştırmaz da açlıktan kırar. Köylünün hâli gelir bir acı olur da çöreklenir içinize, bir karanlık olur da gelir oturur yüreğinizin başına. Balta kesmez, kurşun geçmez bir karanlık… Bir poyraz gıcılar da köylüyle beraber sizin de iliklerinize işler, bir poyraz ki gıcım gıcım. “Vay ocağın bata senin poyraz gibi.” Köylünün sıtmaya verip de küçük küçük tabutlarda taşıdığı, ağzı süt kokan çocuklara yakılan ağıtlar yeri göğü tutar. Sonra gelir bir yumruk olur, tıkanır boğazınıza. Yüzünüz sertleşir, kaya gibi olur. Elle tutulur, ağı gibi bir acı gelir yüzünüze yerleşir. Görmezsiniz ama hissedersiniz. Kara bulutlar bürür insanlığa dair umutlarınızı, çelik gibi, ışık vermez karaca bulutlar çöker üstünüze bir kâbus gibi. Tam umudu üzecekken “mecbur adam” çıkar ortaya. İçinde insanlığın tek umudu, insanlığın sarılacak tek dalıyla, “başkaldırma kurduyla” çıkar ortaya da gelip dağıtır ışık vermez karaca bulutları, gelip tam ortasından yırtar kurşun geçmez karanlığı zağlı bir hançer gibi. Zemheri sonrası ulu dağlardan yekinen gün gibi gelir durur köylünün üstüne, gelir durur da sıcacık eder içlerini. Kana susamış ağaların üstüne bir hışım gibi çöker, bir korku salar yüreklerine ki taş gibi, kurşun gibi. Yok olur köylünün yüreğindeki onulmaz korku, yok olur zulmün ruhlarında açtığı derin yaralar. Ümidi olur umsunuk çocukların “mecbur adam”, köylünün ağaya kargışı olur. Bir top bulut gibi göğe ağar sonra tertemiz, akpak… Göğün ortasına asılır kalır. Bir turna katarı görünür ufukta. Zurba zurba tellice turna çığlık çığlığa varır Çukur’un sıcağına. Doğa yine tüm neşesini saçar tekmil ovaya. Bütün canlılar kımıl kımıl yayılırlar, vıcır vıcır kaynaşır hepsi. Güneş çam pürlerini kavurur. Ortalık hep çam pürü kokar. Toy düğünlere başlar köylü. Kırk gün kırk gece toy düğün eder. Çukur’un yazısına gelip dolan sevinç size de sirayet eder, sizin de içinizi bir coşku, bir bayram havası doldurur. Bu havanın esrikliğine siz de kapılırsınız, bir hayal dünyasında bulursunuz kendinizi. Bir tansık gerçekleşir sonra. Bir ulu dağın tepesinde üç top ışık patlar. Bilirsiniz ki “mecbur adam” oradadır. Mustafa Yılmaz Hayatın Akışında Hedeflere Ulaşmak Hiç nehirde yüzen bir yaprağı seyrettiniz mi? Suların o coşkun akışına tam bir tezat içerisinde, hiçbir şeyden haberi yokmuşçasına sakin oradan oraya sürüklenir. Biz insanlar da hayatın dur durak bilmeyen, bir anlığına yavaşlayıp soluklanmayan akışına kapıldığımızı çoğu kez fark etmiyor veyahut unutuyoruz. Sanıyoruz ki kurduğumuz hayallerin her biri tam da bizim düşlediğimiz gibi gerçekleşecek; yeterince çaba gösterir, azimli olursak bütün hedeflerimize ulaşacağız. Eski zamanlarda yelkenlilerle deniz seferleri yapan kaptanların çok iyi bildikleri bir şey vardı. Hedefine ulaşmak istiyorsan bulunduğun noktadan hedefine düz bir çizgi üzerinde ilerlemek yerine, denizin akıntısını hesaba katıp rotanı ona göre belirlemelisin ancak denizin akıntısı da seni kontrolün dışında olduğundan hedefine tam olarak ulaşamayabileceğini bilmelisin. Oysa biz hedeflerimize ulaşmak için rotalarımızı belirlerken hayatın akışını hiç hesaba katmıyor, hedeflerimizi tek bir nokta olarak görüp hiç hata payı bırakmıyoruz. Tüm çabalarımıza rağmen hedeflerimizi ıskaladığımızda kendimizi suçlayıp yeterince çaba sarf etmediğimizi zannediyoruz. Geçmişte ben de kendim için hedefler koyar, onlara tam olarak ulaşamadığım zaman sorunu bütünüyle kendimde arardım. Elbette zaman zaman daha fazlasını yapabileceğimi, yeterince gayret etmediğimi düşünürdüm. Fakat kimi zaman da elimden geldiğince çalıştığımı, daha fazlasını yapmamın mümkün olmadığını fark ederdim. Benzer deneyimleri hayatımın belli noktalarında sık sık yaşamak beni bu konu üzerinde düşünmeye sevk etti. Zaman içerisinde farkına vardım ki çoğu kez hedeflerime ulaşamamamın nedeni dış etkenleri, hayatın akışı içerisinde sürekli olarak sürükleniyor olmamı hesaba katmamak ve buna rağmen başarı ve başarısızlığı birbirini dışlayan kavramlar olarak görmemdi. Bu nedenle bezen elimden gelen her şeyi yaptığım halde dış etkenlerin bir sonucu olarak başarısız olduğumu düşünebiliyor, bazen de çok fazla çaba sarf etmeden, iyi günümde olduğum için hedeflerime ulaşıp kendimi başarılı sayabiliyordum. Aydın Boysan’da hem kendi hayatından hem de başkalarının hayatlarından verdiği çarpıcı örneklerle çoğu kez hayatımızın kontrolünün tam anlamıyla bizde olmadığını, dış etkenlere ne kadar bağlı olduğunu gösteriyor. Ama hangisi daha değerliydi? Hedeflerim için mümkün olduğu kadar çalışıp elimde olmayan etkenlerden dolayı yaşadığım başarısızlık mı yoksa çok az çabayla ve biraz da şansla elde ettiğim başarılar mı? Bana kalırsa bu tarz başarısızlıklardan elde edilen tecrübe tesadüf eseri ulaşılan başarıların sağladığı faydalardan daha büyük önem taşımaktadır. O an için başarısızlık yaşadığımızı ve bunun ilelebet olumsuz etkileyeceğini zannetsek de zaman içerisinde çabalarımızın boşa olmadığını, bize nasıl katkılarda bulunup daha sonraki hedeflerimize ulaşmamıza yardım ettiğini fark ederiz. Öte yandan şans eseri elde edilmiş, uğruna emek harcanmamış başarılar kısa bir süre için faydalı görünse de ileride bize hiçbir katkı sağlamaz, aksine daha sonraki hedeflerimize ulaşmamıza engel olur. Belli ki bu hataya düşen yalnızca ben değilim, toplumun geneli de benzer düşünceler taşıyor. İnsanlar bulundukları pozisyonlara, sahip oldukları unvanlara göre değerlendiriyor ama bulundukları noktaya ulaşmak için gösterdikleri çaba dikkate alınıp takdir edilmiyor. Birkaç saatlik sınavlarla kişinin bir işi yapmaya uygun olup olmadığı belirleniyor ancak o noktaya kadar gösterdikleri başarılar ve emek hiç dikkate alınmıyor. Böylece kurumlar gösterişli özgeçmişlere sahip ancak gerçekte gerekli bilgi ve donanıma sahip olmayan insanlarla doluyor. Bu insanlar yaptıkları işlerde mutsuz oluyor ve işlerini yalnızca maddi getirileri için yapan insanlar haline dönüşüyor. Bu anlamda başarıya ve başarısızlığa toplum olarak yaklaşımımız bize zarar veriyor. Bu eser de bana insanların elde ettikleri başarılardan ziyade gösterdikleri çabalarla değerlendirilmeleri gerektiğini ve harcanan emeklerin yeterli süre içerisinde kendilerini göstereceklerini, boşa olmadıklarını hatırlattı. Kaynakça Aydın Boysan / İnsan Suyu Zaman Nehrinde Akıyor (Ayrıntı Yayınları - 2015) Yağız Ak TURK 102-2 6.6.16 HOŞÇA KAL KÖTÜLÜK Dünyadan bütün kötülükleri silsek daha mutlu olur muyduk? “Savaş” kelimesini tüm sözlüklerden kaldırsaydık mesela ya da “kötü” kelimesinin anlamı hiçbir lügatte olmasa nasıl olurdu? Uzun zamandır düşünüyorum tüm bunları çünkü içinde yaşadığım dünyayı sevmiyorum. Çıkarları uğruna hayatındaki herkesten vazgeçebilecek, bulunduğu konumdan daha üstte olabilmek için tüm çevresini feda etmeyi göze alabilecek bir sürü insan tanıyorum, görüyorum. Bundan nefret ediyorum, insanlar kendilerini tatmin etmek için o kadar çirkin yollara başvurabiliyor ki. Bunları düşünmekten çok yoruluyorum bazen ve kafamdan bu tür düşünceleri atabilmek, dünyanın kirliliğinden biraz uzaklaşabilmek için ütopik filmler izliyorum. Genel olarak zihnimi ferahlatan bu tür filmleri arayıp bulmak zor oluyor, ben de geçenlerde arkadaş grubumdan tavsiyeler istedim. Benim hakkımda ufacık bilgisi olan biri bile kötülüğün olmadığı bir dünyayı içeren filmleri sevdiğimi bilir. Bir arkadaşım da bana “gerçeklerle yüzleşmem için” Amerika’da Phillip Noyce yönetmenliğinde yapılmış olan Seçilmiş filmini önerdi. Benim genelde izlediklerimin aksine bu distopik bir filmdi. Ama olsun, dost önerisidir diye izledim. Kafamdaki “tüm kötülükler hayatımızdan silinse ne olurdu?” sorusuna verilebilecek en güzel cevabı verdi film bana. Film kötülüklerin insan hafızasından silindiği, uzun seneler sonraki dünyayı anlatıyor. Her ne kadar bu fikir başlarda güzel bir fikir gibi gelse de filmi izledikçe kötülüğün insanın doğasında olduğunu ve o olmazsa iyiliğin değerini anlayamayacağımızı fark ettim. Kötülüğün hayatlarımızdan silinmesi aslında koskoca bir sansür olurdu ve bunu başarabilmek için tarihimiz ve geçmişimiz bize tamamen unutturulmalıydı. Düşünsenize, gururla anlatabildiğimiz Kurtuluş Savaşı’nı hiçbirimiz hatırlamıyoruz çünkü hayatımızda “savaş” sözcüğü yok. Bu gururla andığımız savaşta yüz binlerce askerimiz öldüğü için savaşın olmaması gereken bir olay olduğunu da bilemeyeceğiz mesela. Yani karar verme şansımız yok, örnekler bile hayatımızdan çıkarılmış ve biz sadece “iyi”nin ne olduğunu bilip ona göre yaşamakla hükümlü olacağız; seçmeden, seçme şansı verilmeden. Hatta belki de kötü bir duyguyu asla tatmadığımız için yaşadığımız iyi günler bize sıkıcı ve sıradan gelecek. Bazen en güzel duygular bile acıyla sonuçlanır, ama bundan edindiğimiz birikim bize deneyim katar ya, kötülüğün olmadığı bir dünyada acı da olmayacağı için, aslında kötülüğün hayatımızdan gitmesi çok güzel duyguları da elimizden alacak. Bunlardan biri de aşk. Aşkla bağlandığımız birinden herhangi bir sebeple korktuğumuzda; günlerce, belki haftalarca bunun acısını çekebiliriz. Ama belirli bir süre sonra bu acıya bir deneyim, bir hayat dersi gibi bakabilmeyi öğreniriz. Gel gör ki, kötülüğün silindiği bir dünya elimizden aşkı da alır, deneyimi de. Yani kısaca, kötülüğü silmek demek, tüm insani duygularımızdan vazgeçmek ve hayatımıza ruhsuz robotlar olarak devam etmek olur. Uzun lafın kısası, her ne kadar dünya düzeninden nefret etsem de, çözüm bundan kaçmak değil, tüm bu kötülükten ders alarak dünyayı daha güzel bir yer haline getirmeye çalışmak. Kötülüğü hayatımdan silemem evet, çünkü o beni ben yapan en temel duygularımdan biri. Ama onun en kötü olduğu yerlerde mücadele için elimden geleni yapabilirim. İyi bir insan olabilir ve çevremdeki herkese iyiliği anlatabilirim. İnsanlara sadece gülümseyerek bile onların kalbine dokunup onların da içlerindeki iyiliği keşfetmelerine yardımcı olabilirim. Barış için uğraşıp bunun faydalı olduğu konusunda insanları ikna edebilirim. Benim hayatına dokunduğum insanlar da başkalarının hayatlarına dokunur ve kötülüğü silmeden, onu iyilik için kullanarak güzel bir hayat yaşayabiliriz. Aynı hatalarımızdan ders çıkarır gibi, diğer insanların hatalarından ders çıkarıp, bunun kötü bir şey olduğunu başka kitlelere aktarabiliriz. Böylece mutlu bir dünyaya biz adım atamamış olsak bile gelecek nesiller için bunu sağlayabiliriz. Değil mi? Kaynakça Seçilmiş. Yön. Phillip Noyce. The Weinstein Company, 2014. Film. MODANIN ESARET ÇARŞAFI Son birkaç yüzyıldır toplumun maddi durumu orta ve ortanın üzerinde olan kesimlerde var olan moda, ilk olarak giyim çatısı altında görülmeye başlamıştır. Önceleri giyim, insanların örtünme ihtiyacından doğmuş ve insanların örtülü ya da giyinik durumda iken kendilerini güvende hissetmeleri giyimi hızla yaygınlaştırmıştır. Her coğrafyanın kültürüne bağlı olarak giysinin kalınlığı ve yapımında kullanılan malzemeler değişiklik göstermiştir. Malzemesi ne olursa olsun, giysi, ilk kullanımının üzerinden zaman geçtikçe kirlenir, yıpranır ve eskir. Bu süreç insanların ikinci bir kıyafete ihtiyaç duyma durumunu doğurur. Dolayısıyla ikinci kıyafetin eskisinden daha sağlam ve daha farklı olması beklentisi de beraberinde gelir. Bu daha iyisini bekleme hali o dönemlerde adı böyle anılmasa da aslında modaya ilk adım atıştır. Zaman geçtikçe her birey kıyafetine kendinden bir parça katarak farklı ya da daha iyi olma yönünde modayı ilerletmiştir. Giderek toplum içerisinde bu işe yatkın olanlar terzi, diğerleri ise müşteri sınıfı haline gelmiştir. Moda genelde toplumun daha geniş kitlesine hitap edebilen şahsiyetler aracılığıyla yönlendirilmiştir ve bu yön verenler genelde kral ve kraliçeler ve onların veliahtları olmuştur. Örnek vermek gerekirse, guatr hastalığını saklamaya çalışan İspanyol Kraliçesinin ‘ruff yaka’ kullanarak bunu moda haline büründürmesi ya da Kastilya Kraliçesi Portekizli Juana’nın hamileliğini gizlemek için kullandığı ‘çember eteğin’ moda oluşu. Modanın beraberinde getirdiği her yeni fikir tümüyle benimsenmiştir denemez ancak her birinin kabul gördüğü bir topluluğun olduğu gerçeği de inkâr edilemez. Moda ile güzellik anlayışının birbirleriyle dolaşır hali ise özellikle kadınları tepkilerin hiç birine aldırış etmeden daha güzele ve daha farklıya giden yollarında adeta tam yol ilerletmiştir. Kadınlar artık moda devrimleri yaratmaya ve bunları ticari amaçlarla tüm dünyaya yaymaya başlamıştır. Konu daha çok maddiyata dökülmüş ve ilk zamanlarında birkaç kişinin öncülük ettiği moda, akımlar halinde yayılarak büyük tekstil firmalarının stilistlerinin bayrağı devralması durumunu gün yüzüne çıkarmıştır. Modanın popülerleşip büyük bir sektör haline gelmesiyle birçok insana ekmek kapısı oluşuna karşın maddiyata dönük seri üretimler sonucunda asıl olan farklı, özgün ve kullanışlı olma amaçlarından uzaklaşan moda kavramı ile insanların yedikleri, içtikleri, giydikleri, yani hoşlandıkları neredeyse her şey aynılaşmıştır. Moda, her türlü sınıf farklılığına da öncülük ederek bir simge halini almıştır ve toplumda sözü dinlenen her insan bu durumdan hoşnut olup olmadığına bakılmaksızın akımlara ayak uydurmak durumunda kalmıştır. Modanın çoğu bireysel hayata yön verişi bir bakıma standart bir toplum yaratmıştır. Moda, kalıplaşmış kişiliklerle kar amacı güden kitlesel medya programlarına konu olmuş ve içler acısı bir şekilde bu gibi programlara talep gitgide artmıştır. Tam da işte bu noktada çok anlamlı olacağını düşündüğüm bir Beyoncé şarkısından alıntılar yapmak istiyorum: Kafandakilerin önemi yok. Sadece ne giydiğin önemli... Mükemmellik insanlığın hastalığıdır. Aslında plastik ameliyata ihtiyacı olan ruhtur. Televizyon daha büyük daha iyidir der. Vogue daha ince daha iyidir der. Şarkıda da gördüğümüz ama buna gerek dahi kalmadan hepimizin bildiği bir durum ‘moda’ kavramının tuzaklaşmış etkileri. Gerek bilinçaltımıza gerekse cüzdanlarımıza kasteden reklamcılık anlayışları da modanın popüleritesini kaçınılmaz kılmakta. Tabiri caizse moda sektörü o kadar kötüye gitti ki toplum, sadece doyumsuzca alışveriş yapmaları için hipnotize edilmiş köleler haline getirildi. Belki de modayı bu kadar cezbedebilir kılan şey ulaşılabilirliğidir, kim bilir? Her yerde, her an, gözümüze ilişebilirliği... Bu sektör dünyayı tekdüzeliğe itmiştir. Örneğin, binlerce senelik Çin Uygarlığı günümüzde “Qipao’’ adlı tarihi giysisini unutmaya yüz tutmuştur. Tüm bu tutsaklıkla yaşayan insanların içerisinde kendimizi birden geri çekemeyiz belki ama, bunu azaltabilmek için farkındalık oluşturmalıyız. Ancak bu şüphesiz hızlıca yayılmayacaktır. Bireyden bireye, teker teker... Umarız. BAHSİ GEÇEN ŞARKI: Beyoncé-Pretty Hurts : https://www.youtube.com/watch?v=LXXQLa-5n5w KAYNAKLAR: www.maisiyah.com www.kadınlarkulubu.com https://m.facebook.com/events/305656546277670/ Utku Toplupata ZİHNİN ÖZÜ VE GERÇEĞİN OLUŞUMU “Hayatta hiçbir şeyden emin olamazsın, emin olabileceğin tek şey budur.” (Nasar, 2001) İnsan zihninin en basit oyunudur belki de bu. İstediği şeyleri doğru gibi gösterip inananının körü körüne bağlanmasını sağlamak. Şu bahsettiğimiz insan zihni, söylemesi ne kadar kolay, kısacık bir söz öbeği değil mi? Muhtemelen gündelik hayatımızdaki sıradan sohbetlerimizdeki cümlelerimize bile istemeden misafir olan bir terim. Üzerinde yapılan psikolojik, analitik ve felsefi çalışmaları saymaya veya incelemeye kalksak hepsine bakmaya ömrümüzün yetmeyeceği aşikâr. Her bir çalışma bir sonrakine kaynak olan araştırma çarkının devinimini hızlandıran bir etken olmakta. Peki bu çalışmalar veya sohbetler katılımcılarına zihninin anahtarını teslim edip, halının altındaki saklı bilinmezliğin ortaya çıkarılmasına katkıda bulunuyor mu? Katkıda bulunuyor gibi gözükse de zihin kavramı meraklılarını uçsuz bucaksız bir deryaya ve içine girenin kaybolmadan çıkmasının mümkün olmadığı bir labirente hapsediyor. Hani derler ya, herhangi bir labirentte sol elinizi duvara dayarsanız eninde sonunda çıkışı bulursunuz, işte beyin labirenti için bu hipotez doğruluğunu yitiriyor. Bu labirentin duvarlarını oluşturan beyin kıvrımları bir anda biçim değiştirerek çözümü basit gibi görünen labirent algısını içinde yola hâkim olmayı tamamen engellemeye yarayan yanılsamaların bulunduğu bir yapıya dönüştüren, daha önce yüzlerce kez geçilmiş olan yolları sanki yepyeni bir yola sapılmış gibi gösteren âdeta sanal gerçekliğin yaşayan organizmada cana gelmiş hâli. Peki kaçımız farkına varabiliyor bu mekanizmanın dünyaya ilk adımını attığı saniyeden beri vücudunun tepesinde bulundurduğunu? Hatta özgür iradesi ile yaptığını sandığı her hareketinin yegâne sorumlusunun o sistem olduğunun kaçımız bilincinde? Bilmiyorum belki sizin de aklınızdan geçtiği olmuştur, bütün bu dünyanın sadece kendimizin gördüğü bir rüya olduğu ve bir sabah uyandığımızda hiçbir şeyin gerçekten yaşanmadığını öğreneceğimiz. Kim bilir belki de bu tasarım harikası organın hayata bu kadar pervasızca bağlanmamamız için bize gönderdiği ilahi bir sinyaldir. Şu zamana kadar içinde başrol olarak bulunduğumuza inandığımız bütün bir hayatı gerçekten yaşadığımızı, bunların kafamızın içindeki güç kaynağı tarafından önümüze sunulan birer imge olmadığını ispatlayabileceğimiz herhangi bir sistem henüz geliştirilmedi. O hâlde nasıl bileceğiz neyin “gerçekten” gerçek olduğunu, neyin olmadığını? Evreni oluşturan birçok yasadan veya matematikten bahsedebiliriz bu ispatlamayı sağlamak için veya ilahi inanışlara ve kutsal kitaplara dayanarak bir tez öne sürebiliriz. Lakin hepsinin temelinde kabullenme yatıyor. Yani her bireyin kendi gerçeği, varlığına ve doğruluğuna inandığı olgular bütünüdür. Herkesin gerçeklerini inandıklarıyla bağdaştırabiliriz. Bunu tıp literatüründe “Şizofreni” olarak adlandırılan sayrılıkla mukayese edebilmek sadece o işte uzman olanların sahip olduğu bir meziyettir. Bu kıyaslamayı da yorumlamaya kalksam maalesef ki bu yazıdan onlarcasını yazsam yeterli olmayacaktır. Fakat yine de aradaki ince çizgi günlük sözcüklerle açıklanmak istenirse, gerçekliği doğru olup olmadığı tartışmaya açık olan bu dünya ile “normal” olan (olduğu kabul edilen) insanların gördüğü rüyaları ayırt etmeye kadar indirgenebilir. Genel olarak şunu algılayabiliriz ki evrensel bir gerçek veya hepimizin inanmak zorunda olduğu kaideler yoktur. Birey olarak kendi gerçeklerimizi kendimiz doğururuz ve inandıklarımız doğrultuda şekillendiririz. Hayatı, başarıları ve dünya algıları Akıl Oyunları filmine de konu olmuş Nobel ödülü sahibi Profesör John Nash’in de dediği gibi “Rüyalarımız ve kabuslarımız onları beslersek canlı kalabilirler.” (Nasar, 2001) Yani düşüncelerimizin temellenmesinde ve köklerinin gelişerek bireysel gerçeklerimizi oluşturmasında üzerinde durmamız ve beklediği önemi vermemiz yatıyor. Bu hayatı büyük bir rüya (kimileri için kâbus da denebilir) olarak kabul edecek olursak, tüm hayatın formülünü bu söz ile anlatabiliriz. KAYNAKÇA Nasar, Sylvia. Akıl Oyunları. 2001. Universal Studios & Dreamworks. Film. KaçırdıklarımızBir kız tanırdım, hayatındaki her şeyden daha fazla değer verdiği bir erkek arkadaşı vardı. Tüm zamanını, enerjisini onu mutlu etmeye adamıştı ve bunun farkında bile değildi. Zamanla araları açıldı ve kız terk edildi. Önceleri büyük bir boşluğa düştü; sığındığı limanı, sırdaşı, en iyi arkadaşı bir anda çekip gitmiş ve sanki yarım kalmıştı. Onunla ilgili hayalleri ve beklentileri öyle fazlaydı ki, hepsinin öznesi olan o insanın yokluğunda ne yapacağını bilemez hale gelmişti. Uzun bir süre yas tuttu, kimseyegüvenemedi; hayatı son hız devam ederken o geçmişe takılıp kalmıştı. Sürekli bir şeyleri farklı yapsaydı hala onunla birlikte olacağını düşünüyor ve kendini suçluyordu. Darmadağın olmuştu, bir daha asla toparlanamayacağını düşünüyordu. Ancak “Çıkıp gitmek, geride bıraktığınız şeye doğüstü nitelikler atfedebilir.” Bir sabah uyandı ve hayatı yeniden yakalamaya, ondan keyif almaya; eskisinden daha iyi, daha özgür, daha güçlü olmaya karar verdi. Artık hayatının merkezine kendini koyacağına ve bir dahaki sefere önce kendine, sonra bir başkasına aşık olacağına dair bir anlaşma yaptı. Özgüvenini yeniden kazandı, yeni bir çevre edindi ve yaşadığı iyi-kötü bütün tecrübelerle barıştı. Artık çok daha tutkulu, çok daha mutluydu ve sahip olduğu bu samimi enerjiyle insanları kendine çekiyordu. Derken yıllar sonra eski erkek arkadaşıyla karşılaştı ve onunla bir süre vakit geçirme fırsatı buldu. Ayrılma vakti geldiğinde genç adam dönüp ona tam da hayalini kurduğu kadına dönüştüğünü ve her şeyin daha farklı olabilmesini dilediğini söyledi.Peki eski erkek arkadaşı neyi “kaçırmıştı” ya da gerçekten bir şey kaçırmış mıydı? Eğer yıllar önce o gün ayrılmasalardı, genç kız o üzücü süreci atlatıp değişmeye karar vermeseydi, genç adam hayalindeki kadınla mı yaşıyor olurdu? Bunu bilebilmemiz mümkün değil belki ama bu durumda genç kızı güçlendiren, terk edilmesiydi. Yani bu tecrübeyi yaşamasaydı değişmeyecekti.Yani bana kalırsa kaçırdıklarımız, aslında yoklar.Ben her durumda olayların olabilecek en iyi şekilde geliştiğine inanıyorum. Elbette seçimlerimiz olayların gidişatını kaçınılmaz bir biçimde etkiliyor, genç kızın içine kapanmak yerine toparlanıp devam etmeyi seçmesi gibi. Ancak seçtiğimiz yolda ilerlerken başımıza gelecekleri öngörmemiz imkansız. Yine de bazen başımıza gelenlerden ötürü yolu suçluyoruz ki bunun iki sebebi var. İlki insan olarak en büyük zaafımız, yani açgözlülüğümüz.Seçmediklerimiz, başkalarının sahip oldukları şeyler bize çoğunlukla daha çekici gelir. Hep daha iyisi vardır: Daha büyük bir ev, daha lüks bir araba, daha çok para, daha iyi bir kariyer, daha güzelbir eş... Hep bir şeyleri kaçırıyoruz bu durumda. Açgözlülük, bir insana sürekli neleri kaçırdığını düşündürüp acı verir.İkincisiyse kendimizi sevmememiz. Bu çok basit gibi görünse de dörtnala ilerleyen bir hayatın içinde, bu kalabalıkta, bu gürültüde kendimi kaybettiğimiz, sevmeyi unuttuğumuz bir gerçek. Sürekli başkalarıylayız, sürekli koşturuyoruz, yalnız kaldığımızda daralıyoruz, ne yapacağımızı şaşırıyoruz. Halbuki yalnızlığı insanın en büyük yoldaşıdır. Ancak yalnızken tanırız kendimizi, yalnızken düşünebiliriz, yalnızken kendimizi sevmeyi öğreniriz. Hem kendini sevmeyen insan çoğunlukla kendi seçimlerini yapamaz, yapsa da onları sevemez. İç huzurumuzu bulamadığımız ve sahip olduklarımızı sevmeyi öğrenemediğimiz sürece, seçmediklerimiz bize her daim daha çekici gelecektir.Bence bu hayatı en az pişmanlık ve en fazla keyifle yaşamanın olmazsa olmazıdır kaçırılanlara inanmamak. Yaşanmamış, var olmayan bir hayata ve sonsuz olasılıklar denizine övgüler yağdırıp durmak yerine hayatlarımızı olduğu gibi sevip gerçekten değiştirebileceğimiz kısımlarına odaklanmamız her şeyi daha güzel görmemizi sağlayacaktır. Bir kız tanırdım diye başlamıştım, onu tanırdım çünkü o kız artık yok, değişti ve başka biri oldu. Nehrin akıp yenilenmesi gibi o da yenilendi. Ve o kız, yenilenmesini kaçırdıklarına borçlu.Aybala DenizElif Zeynep Algül 21502123 GÖKKUŞAĞINDAN BİR RENK SEÇ Bir kitap yazmamı isteselerdi benden, renklerin büyüsünü anlatmak isterdim. En başından en sonuna kadar bir rengin beni nasıl büyülediğini anlatmak sayfalarca sürebilirdi eminim. Renklerin benim hayatımdaki etkisi o kadar çok ki, benim de onlara karşı kayıtsız kalmam olmazdı herhalde. Bu yüzdendir ki renkleri anlatmak, üzerimdeki etkisinden bahsetmek çok uzun bir yazı olabilir benim için. Öyle olur olmasına da aynı şekilde yazması kolay olur mu bilmem... Uçsuz bucaksız renkleri ve benim hayatımı nasıl renklendirdiklerini anlatmak güzeldir ancak korkarım sizleri de benim kadar etkilemez diye. Öyleyse bir adım atayım da bu ucu görünmeyen yazıya bir ışık yakayım artık... Renklerin olmadığı bir dünya, birçok şeyin de eksik olduğu bir dünyadır benim için. Bir çoğumuzun renksiz olarak saydığı siyah ve beyaz da bir renktir oysaki... İşte o renksiz renk olan siyah ve beyazın da bir anlamı vardır benim hayatımda. Grinin de, kahverenginin de... Hepsinin ayrı ayrı yeri vardır dünyamda. Neden siyahtan, griden veya kahverengi gibi koyu renklerden başladığımı ancak mavi gibi yeşil gibi açık renklerden başlamadığımı sorgulamayın. Aslında elbette ki bu başlangıcın bir nedeni var... Açık renkler olarak sıraladığım mavi, yeşil, pembe, sarı gibi renkler çoğu insanlar tarafından sevilir ancak ben hiç duymadım ki biri griyi seviyorum desin. Bu sebepten dolayı koyu renklerin de benim için bir yeri olduğunu ilk başta belirtmek istedim. Her renk benim için önemlidir diye sayıklayıp duruyorum biliyorum. Ancak her rengin bendeki karşılığını anlatmam mümkün olmadığından size sadece bir kaçından bahsetmek isterim. Pembe mesela, içimdeki çocuktur pembe... Ne zaman görsem bir çocuk gibi sevindiğim renktir o... Kalbimin rengi kırmızı değil mavi ve yeşildir mesela... Her iki renk de huzur verenimdir, görmeye doyamadığımdır... Bir kişi oradan bağırsa “peki ya kahverengi...” diyerek, aklımdan geçip giden tek şey sevdiğimin, ilk aşkım babamın gözleri olur tartışmasız... Beyaz ve siyah kelimelerimin anlatmaya yetmediği renklerdir. Çok zıt iki renktir, ikisi de farklı hikayeler anlatır görenlere. Biri mutlulukken diğeri hüzün olur kimi zaman... İkisi bir araya geldiğindeyse en asil renklerdir benim için... Kırmızı, sarı, mor veya turuncu hepsi ayrı ayrı konular, yazmaya sayfalar yetmez belki. Ben çok anlattım şimdi siz gökkuşağından bir renk seçin, öyle bir renk olsun ki bu sizi yansıtsın. Karakterinizi, hayatınızı ve belki de bu hayatta olmak istediğinizi yansıtsın. Biliyorum, hiç kolay değil öyle bir renk seçmek. En azından benim için hiç de kolay olmazdı... Fakat düşünün ki öyle bir renk var hayatınızda, neden o rengi seçmiş olurdunuz? Ben inanıyorum ki renkler ve insanlar arasında bağlar vardır. Bir renk bir insana birçok şeyi anlatabilir. Çoğu insan için özel olan renk ona en çok şeyi ifade eden renktir. Sizlere kendinize en yakın hissettiğiniz rengi neden seçtiğinizi soruyorum çünkü her bir renk ve insan arasında farklı bir bağ vardır. Elif Zeynep Algül 21502123 Aynı zamanda renkler bana göre insanların yaşantılarını da etkiler. Renklerin kullanıldığı yere göre verdiği mesajlar çok farklıdır. Bu sebeple insanlar bir mekanda, reklamda veya görsele hitap eden her yerde renkleri seçerken özen gösterir. Hatta kimi zaman insanlar giyinirken renklerin verdiği mesajı dikkate alarak giyinir. Renklerin enerjileri ve insanların enerjileri birbirlerini etkiler ve ben böylece insanlar ve renkler arasında sonsuz bir bağ oluştuğunu düşünüyorum. Haydi şimdi yağmurdan sonra açan güneş ile birlikte pencerenin önüne geçin ve gökkuşağından bir renk seçin... Cem Özdemir BİR MASKE DE BEN ALABİLİR MİYİM? Kapak: Can yayınları 2015 Gülümseme eksik olmuyor suratımdan. İnsanların nasılsın sorularına mutlulukla cevap veriyorum. Selam veriyorum etrafımdakilere, gözlerim gülüyor resmen. Mutluluk bu parayla satılmıyor ki gidip alayım. Seyrediyorum çevremi, vücudum neşe dolsun diye. Komik anılar yaratıyorum kendime, ağzım yırtılasıya kadar gülmek için. Sonra gidiyorum odama, kafamı yastığa koyuyorum. Bir anda kararıyor her yer. Beni sarıp sarmalayan mutluluk yerini endişeye bırakıyor gibi. Yüzümdeki yalan gülümseme yerini korkunç bir somurtmaya bırakıyor. Düşünüyorum kendimi nasıl kandırdığımı, mutluluk denen yalanı yüzüme maske yaptığımı. Aslında ben hiç mutlu değilim. Sonra uyanıyorum yeni güne. Hazırlanıyorum dışarı çıkmak için. Sonrasını biliyorsunuz. Askılıktan alıyorum maskemi ve yeni bir gün başlıyor benim için. Maskeciiiii! Birisini kandırmak mı istiyorsunuz? Çok üzgün gibi görünüp insanlara kendinizi acındırmak mı zorundasınız? Yoksa olmadığınız biri gibi davranıp gününüzü mü kurtarmak istiyorsunuz? Maskeci sizin için burada. Maske satın almak istiyorsanız hemen kalbinize bakın ben oradayım. Nasıl davranmak istiyorsanız kalbinize söyleyin ve size bir maske yapsın. Ama unutmayın beyninize maske takamazsınız. Çok dikkatli olmalısınız. F kitabındaki olaylar aslında maskeler zincirini anlatıyor bana. Maskelerini takmış insanlar beyinlerine maske geçiremiyorlar. Ne olduklarını kim olduklarını biliyorlar fakat bununla yüzleşemeyecek kadar korkak oldukları için maskelerle gizliyorlar kendilerini. Çaresizlik maskesi bu dünyanın tek maskesidir bana göre. Hemen hemen herkesin taktığı bir maske. Maskeler bizim kim olduğumuzu gizleyen perdelerdir. Kitapta çok iyi bir rahip olan Martin, herkes tarafından dindar bir insan olarak niteleniyor. Böylesine bir insanın tanrıya inanmadığını düşünmek çılgınlık olsa gerek. Fakat evet. Martin tanrıya inanmıyor ve maskesini suratına o kadar iyi yerleştirmiş ki insanlar Martin'in gerçek kimliğinden habersizler.Bana göre bu maskeleri dört çeşit insan takar bu dünyada; bu dört çeşit insan kitaptaki maskelerle güzel bir benzerlik kuracaktır. Bir banka memuru yoksa bir tiyatrocu mu demeliyim. Evet usta bir tiyatrocu demek daha iyi olur. Banka memurları harika bir maske takarlar suratlarına. Bu maske Çaresizlik maskesidir. Aylık kazanmaları gereken maaş için o kadar çok insanın maaşını sömürürler ki bir bakmışsınız ülkede kredi almayan insan kalmamış. Peki neden mi çaresizlik maskesi diyorum? Emir demiri keser de ondan. Banka müdürü yönetmendir. Oyna der banka memuruna çünkü oynamazsan bu oyunu, para yok. Banka memuru da çaresiz takar maskesini ve başlar oynamaya. O kadar güzel oynar ki oyununu faiz denen girdap koca ülkeyi yutacak. Problemleri olan bir insan düşünün. Karşılıksız aşk, arkadaşsızlık, iş hayatında başarısızlık ya da yüklü miktarda borç sahibi bir insan. Bu tarz bir insan çaresizlik denen maskeyi takmayı o kadar alışkanlık haline getirmiştir ki artık çıkartması imkansızdır. Neden mi? Çünkü zayıf olduğunu göstermek, başını giyotin altına koymakla eşdeğerdir bu acımasız dünyada. Doğanın kanunu bu; zayıf olanlar elenir güçlü olanlar yücelir. Zayıfsan, güçsüzsen yerin yok bu dünyada. Tepene üşüşen akbabaların ölüm döşeğindeki bedenini bırakması imkansızdır. Bu yüzdendir ki çaresizlik denen maske problemleri olan zayıf bir insan için en büyük savunmadır. Büyük bir sır belki de en tehlikeli şeydir bazı insanlar için. Bu sırrın, bu yükün altında ezilmek yerine maske takmayı tercih edebilir bir insan. Çaresizlik maskesini. Eşcinsellik bir tercih midir yoksa kalıtımsal mıdır sorusu yıllardır süregelmiş bir tartışmadır. Fakat her ne olursa olsun ya insansındır ya değilsindir. Bu konuya girmemin sebebi kitapta ki Iwan ve Eric karakterleri. Bu iki karakter ikiz kardeşlerdir. Tek yumurta ikizi olduklarından dolayı bazı duyguları acıları aynı anda, aynı şekilde hissederler. Fakat birbirlerinden çok farklılardır. Bu farkında en büyük sebeplerinden birisi Iwan'ın eşcinsel olmasıdır. Hiçbir ayrım gözetemezsin bu dünyada, gözetmemelisin. Nitekim bu ayrım çoğu toplumda derin bir şekilde hissedilir.Eşcinsel insanları toplumumuzda kadınsı kişiler olarak niteleriz. Pekala kadını böylesine aşağılayıcı bir ifade olarak kullanmak, hem o insana hem de kadınlara hakaret değil midir? Neden toplum dışına itiyoruz bu insanları? Neden korkunç yaratıklarmış gibi bakıyoruz onlara? Neden ''eşcinsel'' kelimesini duymak zor geliyor,utandırıyor bizleri? Evet bu sebeplerdendir ki eşcinsel bir insan çaresiz olduğu için maskesini takar ve farklı bir birey olarak tanıtır kendini bu dünyaya. Çünkü bilir ki maskesini çıkardığı bu dünya onu bir anda sindirecek. Politikacılar bana göre bu maskeyi takan son insanlardır. Onların bu tutumunu çareli çaresizlik olarak niteliyorum. Başta olan gücü elinde bulunduran insan, politikacılara taktırıyor bu maskeleri. Çaresi var; başı değiştirmek. Fakat baştaki değişmediği sürece çaresizlik maskesi olarak kalıyor yüzlerinde. Ben politikacıları profesyonel hipnozcular olarak görüyorum. Gözümüzün önünde bir yığın yalanı saat gibi sallıyorlar. Bizlerde fal taşı gibi açık gözlerle bakıyoruz bunlara ve inanıyoruz. Bu maskenin varlığı ve yokluğundaki faydaları tartışılabilir. Fakat şu bir gerçek ki bu maskenin ustaları politikacılardır Ülkeleri, diğer ülkelerden silahlar korur. Ancak bir insanı kendi toplumundan ancak maskeler koruyabilir. Bu yüzden toplumlar değişmediği sürece yani biz değişmediğimiz sürece bu maskelerin varlığı ilelebet devam edecektir. Kehlmann, Daniel. F . Çev., Özden Özberler. İstanbul: Can Sanat Yayınları, 2015.Kehlmann, Daniel. F . Çev., Özberler Özden. İstanbul: Can Sanat Yay: 2015. Ezgi Can Kılıç 21502138 Hissetmek Yaşamaktır İnsanı insan yapan en öncelikli kavram duygularımızdır. Biliyorum ki çoğumuz bu sözü daha çocukken duymaya başlıyor ancak ciddiye alınması gereken bir bilgi olduğunu yaşadıkça anlıyoruz. Monoton, her günü hatta her saati sadece birbirini takip eden anlarımız, bizi biz olmaktan uzaklaştırırken bir yandan da duygularımızı baltalıyor. İnsan hissetmeden, yaşadığı anın tadını çıkarmadan, her hücresinde hissedecek kadar güldüğü ağladığı anlar katmadan hayatına nasıl olur da kendini yaşıyor sayar ki? Bana kalırsa yaşamak sadece uyanmak, günü geçirmek ve uyumak olmamalı. Yaşamak sahip olduğumuz, bu çok da uzun sayılmayan ömrümüzün, her saniyesinde kendimizi bulmak ne istediğimizi ve ne hissettiğimizi bilmektir. Hayatının sıkıcılığına, aynı oluşuna kendini kaptırmış hatta hayatın boşluğuna hapsolmuş bir kimse hissizleşmekten kaçamaz. Ne kadar kendini zorlarsa zorlasın tek bir hücresi dahi heyecanlanmak için can atmaz. İşte o anda kişi sırf yok olmamak için küçücük bir çocuğun gülüşüne, yaşlı bir teyzenin merhametli bakışına veya bir sevgilinin ilgisine ihtiyaç duyar. Dünyaya dönmek için, yaşamanın aslında ne olduğunu hatırlamak için tüm bunlardan sadece birine bile muhtaç kalır. Olağanüstü Bir Gece’yi okuduktan sonra insanın aslında ne için yaşadığını daha berrak bir anlatım biçimiyle tatmış oldum çünkü dediğim gibi yaşamak sadece günlerini geçirmek, ömrüne ömür katmak değildir. Tek bir gece bile gerçekleri görmene, daha önce tatmadığın duyguları tatmana, kaybolduğun bu koca okyanusta senin de yaşadığını hatta capcanlı olduğunu fark etmene yeter. Öyle dönüm noktaları vardır ki hayatta sanıyorum ki hemen hemen herkes bu dönüm noktalarını acısıyla tatlısıyla tecrübe etmek durumda kalır. Kimse içine düştüğün çıkmazı fark etmez, seni hep aynı sen olarak görürken, sen içindeki karanlıkla boğuşacak gücü bulamazsın kendinde. Hatta o gücün varlığından bile bihabersindir -işin ilginç tarafı, bu durum seni rahatsız dahi etmez-. İşte bu karanlık anlarda ya da kaybolduğunda kendini aramaya bile yeltenmediğinde dışardan herkesin imrenerek baktığı benliğin, senin benliğin değildir. Stefan Zweig’in de anlatımıyla insanın kendi benliğini bulmasının saatlerle, günlerle değil, karşısına çıkan umutlarla kesinleştiğini kavramış oldum. Bir kez o çıkış yolunun ışığını gördükten sonra karanlık, hissiz günler unutulur yerine heyecan dolu olanları gelir. Artık hayatımızda var olan her şey sıradanlığını yitirir, akıl almaz anlamlar kazanır. Sabah çayını yudumlarken okuduğun gazete sana yaşama sevinci verir. Balkonda çiçeklerini sularken bahçedeki çocukların gülüşü senin de yüzünde tarifi olmayan bir tebessüm bırakır. Hiçbir ayrıntıyı atlamazsın, sahip olduğun her saniyeye bir umut sıkıştırırsın. Öncesinde delirmene sebep olacak küçücük sorunlar şimdiyse buhar olup uçar gökyüzüne, gözün hiçbir olumsuzluğu görmez. Hiçbiri yüzündeki o tebessümü silmeye yetemez. Dışarı çıkarsın tüm umutlarını yanına alıp (onları bırakmak olmaz onlar senin benliğin) çünkü bugün bir öncekilerine eklenmiş yepyeni bir gün biliyorsun. Sokakta yürürken peşinden gelen köpek senin varoluşunu selamlar belki ayaklarına dolanıp onu okşamanı ister belki gideceğin yere kadar sana eşlik eder ama ne yaparsa yapsın senin varoluşundan mutluluk duyar ve sen, bunu hissedersin. Ve işte o zaman anlarsın yaşamak bunların ta kendisi, hissetmek seni sen yapan en önemli unsur. Yaptığın birkaç delilik, iliklerine kadar hissettiğin adrenalin ileride torunlarına öylesine anlatacağın bir anı olarak kalmayacak hafızanda, seni gençleştirecek ve yaşadığını bir kez daha hatırlatacak sana. Tüm bunlar olurken eskide karanlıkta hapsolmuş benliğin özgürlüğüne kavuşur, bu dakikadan sonra senden mutlusu yok yaşa dilediğince. KAYNAKÇA: Zweig, Stefan. “Olağanüstü Bir Gece”. Çev. İlknur İgan. İstanbul: Türkiye İş Bankası Kültür Yayınları, 2015. 66.Baskı. Huyugüzel 1 Resul Huyugüzel 21100725 TURK 101 – Sec. 43 Vedat Yazıcı 16 Aralık 2014 EDEBİYAT DÜNYASINA BİR ÇELENK Onat Kutlar, suikast sonucu kaybettiğimiz usta yazarlarımızdan biridir. Birçok yazarımız gibi Onat Kutlar da 1980 darbesi sonrası sosyal hayattan izleri yoğun bir şekilde mektup-deneme türündeki eserlerine işlemiştir. Fakat benim tespit ettiğim kadarıyla Yeter ki Kararmasın isimli kitabının asıl dikkat çeken özelliği ise yazar Onat Kutlar’ın haksızlığa uğramış olan diğer edebiyat ustalarına karşı yapılan ayıbı ve saygısızlığı telafi etmeye çalışmasıdır. Bu amacını kitabın daha ilk bölümü olan 1982 Yazı başlıklı mektubunda açıkça belirtiyor “Bilmem dergileri görebiliyor musun? Ben, bir okur olarak biraz şaşırıyorum. Kim kimden ne yürütmüş, kim niçin falanca yazar-ozan’ın adını anmamış, Kerime Nadir estetiğinin temel sorunları nelermiş gibi Huyugüzel 2 tartışma konuları pek moda. Bu tartışmalara bir ucundan katılıp okurken yazar olmak işten bile değil” (9). Yazar Onat Kutlar, alçak gönüllü bir tavırla üstatlarını anmak ve diğer yazarlar tarafından üstatlara yapılan saygısızlıktan ötürü onlardan özür dilemek istemiş olabilir. Bunu yapmak için de ilginç bir yola başvurarak neredeyse tüm eserlerinin başına, ortalarına ve sonlarına ünlü ve saygın yazarlardan alıntılar yapmayı kendine görev edindiğini açık bir şekilde görebiliyoruz. Bu alıntılar o kadar fazla ki alıntı barındırmayan tek bir sayfa görmek neredeyse imkânsız. Üstelik bunu yaparken de öylesine güzel kılıflar uydurmuş ki alıntılar havada kalmıyor, âdeta eserlerine renk katıyor, onlarla uyum sağlıyor “İstersen bu mektubu, Can Yücel’in o güzelim şiirinin son kıtası ile bitirelim. Belki ortak yaşadığımız bu karabasana bir ışık olur…” (11). Onat Kutlar, sadece Türk yazarlarımızdan değil aynı zamanda dünya çapında ün yapmış yazarların sözlerini ve eserlerini de alıntı yaparak edebiyat dünyasına yapılan saygısızlığı evrensel olarak telafi etmeye çalışmıştır “Marquez’in Başkan Babamızın Sonbaharı’nda, aynı sayfada, az yukarıda Ruben Dairo’ya da bir selam var. Nikaragua’nın unutulmuş şairi Dario’ya. Geçmiş yıllarda Automne de Patriarche’ı Fransızcasından okumaya çalıştığımda bütün bu kitabı bir tür retoriğin çalılarına dolanmış bulmuştum” (22). Yaptığı imaların dışında kitabın ana konusuna değinecek olursam Onat Kutlar, 1980 darbesini eserlerine âdeta kuyumcu titizliğiyle işlemiş. Darbeye karşı kararmaya yüz tutan yürekleri aydınlatmaya çalışmış. İçerdiği derin anlamları, amaçları sindirmek ve anlamak çok kolay değildir, biraz zaman gerekiyor. Kitabın 53.sayfasında yer alan Balyoz ve Özgürlük başlıklı eserinde bir fabrikadan Huyugüzel 3 bahsediliyor. Bu fabrika günde binlerce civcivin üretildiği bir yer. Aslında bunlar sadece yazarın verdiği bir örnek değil, aynı zamanda gerçek bir film ve Onat Kutlar bu filmdeki civcivleri 1980 darbesine maruz kalan insanlara benzetiyor. İnsanların nasıl ağır şartlar altında çalıştırıldığını, siyah bant üzerinde kesime giden civcivler ile suçsuz olduğu halde ölüme giden insanların birbirine ne kadar benzediğini ve tıpkı özgürlükleri elinden alınan darbezedeler gibi yakalanan kuşların nasıl kafeslendiğini anlatıyor. Onat Kutlar, bu bölümün sonunda öyle bir soru sormuş ki duygulandığımı ve darbeye maruz kalan insanlar adına derin bir üzüntü duyduğumu inkâr edemem. Belki de onlar bizim ağabeylerimiz, teyzelerimiz, amcalarımızdı “Ne oldu size? Neredesiniz?” (55). Yeter ki Kararmasın, sadece bir kitap değil aynı zamanda bir ansiklopedidir. 1980 darbesinde acı çeken insanların yaşadığı duyguları şiirsel bir dille bize hissettiren bir ansiklopedidir, bir dünyadır. Onat Kutlar’ı saygıyla anıyorum. Huyugüzel 4 KAYNAKÇA Kutlar, Onat. Yeter ki Karamasın. İstanbul: Yapı Kredi Yayınları, 2012. Erdem, Ömer. “Yeter ki Kararmasın – Onat Kutlar” (19 Nisan 2012) 24 Kasım 2014. <http://insanokur.org > Karanlıkları Aydınlatan Mucize Her insan, etrafa en çok aydınlık saçanlarımız bile, karanlığı bir kez de olsa içinde hisseder ve kaçacak, sığınacak bir yer; gittiği yolları aydınlatacak bir kurtarıcı arar. Çoğu zaman bir mucize olsun da bitsin bu karanlık der. Peki nedir bu mucize, nasıl olur da çekip çıkarır bizi karanlıktan? Nasıl doktorlar her hastaya aynı ilacı yazamıyorsa her insanı da aynı şey karanlıktan aydınlığa ulaştıramaz. Her insanın olduğu gibi benim de doktorların reçeteyle veremediği ama hayatımda ne zaman karanlığa düşsem beni daha aydınlık düşünmeye yönelten, yolumu aydınlatıp attığım adımları görerek ve daha sağlam atmamı sağlayan bir mucizem var: Müzik. Sadece benim yolumu değil aynı zamanda ulusların tarihlerini kültürlerini de aydınlatıp bizim şu an onları daha güzel görmemizi sağlayan böylesine güzel bir değeri bize sunanlara bizim de sunabileceğimiz tek şey de minnettir. Sadece müzik değil; sanata, sanatçıya, insanlığa faydalı olan her insana ve bu güzelliklerin hepsine saygı göstermeliyiz çünkü bizim için bir şey ifade etmeyen bir eser olsa bile bu başka bir insanın mucizesi olabilir. Yukarıda saydığım tüm güzelliklere saygılarımı ve minnetlerimi sunmakla beraber size kendi mucizemden biraz daha bahsetmek istiyorum. Müziği terim olarak tanımlamak aslında çok kolaydır ama bunu yapıp belli bir kalıba sokmak istemiyorum. Çünkü bilimsel açıdan müzik sesin biçim ve titreşim kazanmış halidir fakat benim için ve çok sayıda insan için bundan çok daha fazlasını ifade ettiğine eminim. Özellikle 20. yüzyılda dünya müziğinde yaşanan gelişmelerden ve çok sayıda müzik akımının oluşmasından sonra müziğin ortak bir tanımını yapmak iyice zor bir hâl almıştır. 20. yüzyılda ortaya çıkmasa da Rönesans devrinde ortaya çıkmaya başlamış başka bir mucize de Klasik Batı Müziği’dir. Bu dönemde ortaya çıkartılmış ilk bestelerde teksesli müzikten çoksesli müziğe geçilmeye başlanmışt ve müzik yavaş yavaş sokaklardan salonlara çekilmiştir. Bu doğuş dönemini sırasıyla Barok Dönemi, Klasik Dönem, Romantik Dönem ve Modern dönem(günümüz) izlemiştir. Dinlerken sizi o kapalı mekandan alıp dünyanın en huzurlu noktalarına götüren çalgılar ise üç ana kategoriye ayrılmıştır: Yaylı çalgılar, üflemeli çalgılar ve vurmalı çalgılar. 8 Ekim Cumartesi gecesi benim mucizemin belki de en güzel ve en klasik halini Bilkent Üniversitesi’nde dinleme fırsatı buldum. Böylesine güzel bir tecrübeyi ülkemizin en güzel orkestralarından birinden(Bilkent Senfoni Orkestrası) dinleyerek yaşadığım için çok mutluyum. Konserin adı benim mucizemi tanımlıyor gibi sanki “Karanlıktan Aydınlığa”. İsrailli usta şef Avi Ostrowsky’ın yönetiminde ve Alman soprano Mojca Erdmann’ın eşliğinde Mozart’ın, Strauss’un ve Shostakovich’in efsaneleşmiş eserlerini o kadar güzel bir şekilde seslendirdiler ki sanki o an o orkestranın aydınlatamayacağı karanlık yok gibiydi. Böyle güzel bir açılışla sezona merhaba diyen Bilkent Senfoni Orkestrası’nın bu sezon da önceki yıllarda olduğu gibi çok güzel işler yapacağına şüphem yok. Böyle güzel ve başarılı bir orkestranın gösterilerini yaptığı ortamı onlarla paylaşabilmiş olmam ve onları sezon boyunca istediğimde dinleme fırsatımın olması kelimelerle anlatılamayacak kadar güzel bir şey. Her insanın bir mucizesi vardır, benimkisi müzik. Ne mutlu ki mucizesini çok geç olmadan bulmuş ve onunla aydınlığa çıkmış insanlara. Keşke hiçbirimiz bir mucizeye ihtiyaç duymasak, keşke hiç karanlığa düşmesek. Fakat günümüz dünyasında karanlığa düşmeden yaşamak çok ama çok zor işte bu yüzden mucizelerimizi bulduğumuzda onlara sıkıca sarılmalı ve olabildiğince hızlı çıkmalıyız karanlıktan aydınlığa. HALİL KILIÇ 2 Hatice Kübra Yılmaz PATLAT KAHKAHAYI Hayatta birçok acı durum ile karşılaşmış ve bundan dolayı artık hissizleşmiş insanlar vardır. Yaşadıkları zor durumlar karşısında gülümserler. Zorlukları sızlanmalar içinde değil, olgunlukla karşılarlar. Bazı insanlar da zorlukları ve engelleri alaya alırlar. Hepimizin hayatının bir döneminde bulunmuştur öyle bir insan. Hani şu acısını kahkahasının arkasına saklayıp belki evde yalnız kaldığında ağlayan belki de "Takmam ben öyle şeyleri ya." diyen kişi. Bana Benzer Başka Bir Aylaklık kitabında, "karşılaşınca/en kötüyle/ gül kahkahayla/patlayana" (145) dizelerini yazmış Samuel Beckett. Kahkaha atmak da kötü durumlar karşısında verilen bir tepkidir, değil mi? Ne dersiniz, bu yüzden mi düşen insanlara güleriz? Ben kahkahanın bir savunma mekanizması olduğunu düşünüyorum. Bir arkadaş grubunda ciddi meseleleri konuşmayan, onları alaya alan ve sürekli onlar hakkında espri yapan bir kişi varsa, bana göre, o insanın halletmesi gereken epey bir sorunu vardır. İnsan böyle tepkiler vererek acısını geçiştirir hatta o acının kendisine değmesine bile izin vermez benim fikrime göre. Öyle insanlar oklar kendilerine çevrilmesin diye de öyle davranırlar. Bir sorunlarını açtıkları zaman insanlar hep anlattıklarından daha fazlasını bilmek ister. Belki yardımcı olmak içindir belki de içlerinde bulunan fazla meraktan kaynaklıdır bu davranış. Fakat yine de canımızı yakacak bir durum ile karşılaştığımızda alaya alıp kahkaha atmak, bir başka ifade ile, zırhımızı kuşanmak ne kadar doğrudur? Kabullenmek istemediğimiz bir gerçek olsa ve biz sadece gülüp geçsek, o gerçeğin etkisi yine de içimizde yer etmez mi? Yalnız kaldığımız an düşünmez miyiz? Ya da öyle anların hepsi birikmez mi? Son damlaya gelirsek hepsinin altında bir enkaz gibi kalmaz mıyız? Kalırız. Bunun tam tersi de doğru değildir aslında. Kötü olayların hepsini içimizde büyütüp çok düşünmek de onları ciddiye almadan sadece gülüp geçmek kadar zararlıdır. Bu, insanların orta yolu bulmasının gerektiği bir konudur. Çoğu insan kahkahalarının arkasına sığınmayı bir savunma olarak yapar. Önemsemezsen canın yanmaz ve öyle umursamaz gözükürsen insanlar senin canını yakamayacaklarını düşünür. Bana göre bu yanlıştır. Kahkaha atabilirsin, kendi acını ve kalp kırıklıklarını güzel bir gülümsemenin arkasına da saklayabilirsin ve insanlara "takmayan" kişiyi de oynayabilirsin ama günün sonunda, kendinle kaldığın zaman o tüm acılar, kırıklıklar ve kötülükler boğar seni. Bu böyle değil midir? Gün içinde belki buruk bir gülümseme ile aldırış etmemiş gibi durduğumuz olaylar, gece olduğunda ve biz kendimizle kaldığımızda başımıza üşüşmezler mi? O kırgınlığı göğsümüzün orta yerinde hissetmez miyiz? Bence hissederiz. Belki düşünmeye başlarız ve o anda bizi bir kahkaha tutar ama o kahkahaların sonu hıçkırarak ağlamak olur. Güç de olsa acı da olsa karşılaştığımız en kötü durum ile yüzleşmeliyiz. Gülmek ve geçiştirmek o an için iyi bir çıkış yolu olarak gözükse de sonrasında bize geri dönüşü çok daha ağır olur. Bu söylediklerimin geçerli olmadığı durumlar da vardır elbette. Mesela artık bir konu veya bir insan bizim için içinden çıkılmaz bir hale gelmişse kahkaha atmamız gerekir. Çünkü o noktada artık yapacak bir şey yoktur ve bu bizim canımızı da acıtamaz. Böyle zamanlarda konunun üstüne gidip uğraşmak bizi yıpratır çünkü öyle durumlar aynı kötü huylu bir tümör gibidir. Tedavi uygularsınız ve bir tepki alamazsınız, sadece olan size olur. Sanırım dengeyi doğru kurmalıyız. Bizi derinden sarsacak olayları ciddiye almalı ve hissettiğimiz gibi tepkiler vermeliyiz. Tam tersi gibi durumlarda da, mesela hayatımızda bize kendimizi bir duvar ile konuşuyormuşuz gibi hissettiren insanlar varsa alayına patlatmalıyız kahkahayı. Çatlayana kadar gülmeliyiz. Kaynakça: Beckett, Samuel. Bana Benzer Başka Bir Aylaklık. Çev. Suat Kemal Angı. İstanbul: Ayrıntı Yayınları, 2018. Baskı. Albayrak1 Mustafa Çağrı Albayrak 21201819 Turk 101/ 40 Vedat Yazıcı 25.11.2014 TUTSAKLIK, ÖTEKİLEŞTİRME VE YALNIZLIK Ben ki çocukluğundan beri öykü okumayı sevmeyen insan... 20 yaşında adam öykü mü okurmuş tarzı düşüncelerin kafamda dönüp durduğu bir anda, bütün tabularımı yıktım ve bir çırpıda okuyup bitirdim. Bugüne kadar çok fazla kitap okudum, sayfalarca diyebileceğim betimlemelerle çok uzun bir kurguyla ötekileştirme temalı, yalnızlık temalı kitaplar okudum ama hiçbiri bu kitap kadar içimi burkmadı, bana o duyguları sanki annemden ayrı düşmüşüm edasıyla hissettiremedi. Bir kere kitabın adı ve kapak fotoğrafı kafamın derinliklerinde Cemal Süreya rüzgârları estirdi. Tasmalı güvercin mi olurmuş dedim kendi kendime, tıpkı Üvercinka gibi anlamsız geldi açıkçası. Tasmalı Güvercin... Bir kadını kendinize âşık edebilir hatta aşkınızdan yataklara düşürebilirsiniz. Ama nasıl olur da bir kadını kendinize tutsakAlbayrak2 edebilirsiniz. O kadının kendini hayattan soyutlayacak kadar, size bağımlı bırakacak kadar ne yapmış olabilirsiniz? Cevabı Cemil Kavukçu vermiş. Kadını kırarak... Öyle bir kırmış ki kadının kalbini, cezasını da vicdan azabı çekerek ödetmiş kadın ona. Ne istersen o olsun demiş. Bütün iplerimi eline veriyorum, artık sadece senin tutsağınım, benim kalbimi öyle bir kırdın ki, al artık tamamen seninim demiş. O satırları okuduktan sonra bir daha asla tasmalı güvercin mi olurmuş, ne kadar saçma ve imkânsız demedim. Oluyormuş. Eğer ki o güvercin, aslında bir kadını temsil ediyorsa, o tasma da tutsaklığı ve aynı zamanda aşkı temsil ediyorsa, öyle bir oluyormuş ki, sadece bakakalıyormuşsun. Adamı anlamaya çalışmak ne kadar doğru ne kadar yanlış bilemem. Hayatından uçup giden bütün kadınlara olan öfkesini, yalnızca bir kadına kusan bir adam... Hayattan çok çekmiş, o da hayata çektirmek isterken, masum bir kadının kalbini kırmış. Bana öyle bakmayın, burada size yalnızca tek bir hikâyeyi anlatmıyorum. Bu kitap bana hep bir karamsarlık, hep bir gerçeklik hissettirdi. Tıpkı bir kadının kalbini kırar gibi... Tıpkı göçmen bir çocuğun, yöre ağzıyla konuşup, eşyalara, yemeklere, duygulara farklı şekilde seslenmesi ve dışlanıp, ötekileştirilip, yalnızlaşması gibi... Eee demek ki insan, o kadar işin gücün dersin arasında da zamansızlıkları böyle kitaplarla, böyle güzel öykülerle aşıyormuş. Cemil Kavukçu’nun “Erhan’ın gemide olmadığı, izin almadan mekânı terk ettiği, yani disiplin suçu işlediği anlaşılmış. Kaptan, kamara arkadaşı İdrus’un ifadesini almış” (58), diyerek, Eran Kaptan’ın gemiyi terk etmesi ve sonra hiçbir şey olmamış gibi geri gelmesi, tam olarak benim son günlerde yaptığım şeyleri anlatıyor. Kendimi biraz olsun öykülere vererek, izinsiz olarak çıkıp gittim ve kitabı bitirince de yine aynı tavırla geri dönüp yapmam gerekenli yapmaya başladım. Ve evet bence Eran Kaptan ile aynı hazzı aldık. O ailesini gördü, ben ise kafamı dağıttım. Yeni yaşanmışlıkların içine düştüm, kendini bir adama kaptırıp tutsak düşen bir kadın tanıdım, hem de bütün bir kitap boyunca… Beyazlarını giyinmiş, o öykü senin bu öykü benim gezinip durmuş kitabın sayfaları arasında, kelimelerin üzerilerine basa basa. Elimden gelse keşke, size çizerekAlbayrak3 anlatabilsem tam 100 sayfa boyunca gördüğüm kadını. Çaresiz değil aslında böyle olmayı kendi seçmiş, biraz dışlanmış, biraz hayattan soyutlamış kendini. Yine de tam anlamıyla anlatamadım değil mi? O zaman b planımı uygulamam gerekiyor sanırım. Bence bu yazıyı bitirir bitirmez, siz de elinize alıp okumalısınız bu kitabı. Belki siz de benim tanıştığım kadını fark eder ve onunla tanışabilirsiniz.Albayrak4 KAYNAKÇA Kavukçu, Cemil. Tasmalı Güvercin. Can yayınları, İstanbul. 2009. Kıskanıyorum, Öyleyse Varım Günlük hayatta çok kez kıskançlık ve haset kavramlarını birbirlerinin eşanlamlısı olarak kullanırız. "Kıskançlıktan kudurdu." ya da "Hasedinden çatladı." cümlelerinin özdeş olduğunu düşünmeye eğilimliyizdir. Peki gerçekten öyle midir? Öyle sanıyorum ki kıskançlıkta bir kişiye ya da bir nesneye duyulan sevgi, muhabbet, aşk veya ilgiden dolayı o kişiyi ya da şeyi kimselerle paylaşamama, onu kendine saklama, kendine kısma var. Çünkü etimlojik olarak biliyoruz ki Fransızcada kıskançlık anlamına gelen "jealousy" köken olarak Fransızcadan gelmektedir. Aynı zamanda bir tür perde olan ve dışarıdan toz, ses veya ışık gelmesini önleyen nesnenin adı da jaluzi. Yani hem kavram hem de nesne olarak ikisinde de bir kısma, diğer kişilerden ve ortamlardan ayırma, kendinin eyleme söz konusu. Ya kendinde olanı vermeme ya da sizde olmayanı çekip alma gibi durum mevcut kıskançlıkta. Ancak hasette ise durumlar farklılık gösteriyor bence. Hasette bir biçimde elde edilemeyen, bizim değil de başka insanların sahip olduğu özelliklere, varlıklara, yaradılış özelliklerine karşı bir miktar kin ve nefret var. Yani haset kavramının bir parça patolojik bir ruhsal duruma işaret ettiği söylenebilir. Türk filmlerinde, romanlarında ve hatta gazetelerin üçüncü sayfalarında sık sık gördüğümüz cinayet gibi suç unsurları taşıyan haberlerde "Ya benimsin ya kara toprağın." tarzı yaklaşımlar görürüz. Burada eğer bir kadın, erkeğin aşkına karşılık vermiyorsa, yani amiyane tabirle adam kadını elde edemiyorsa ortaya maalesef kadına şiddet türünden vahim durumlar çıkmakta. Bu da aslında haset kavramının ruhlarımızı ne denli kirleten bir insanlık hali olduğunu gözler önüne sermektedir. Bu iki kavram arasında bir ayrım yapmaya çalıştım. Tamamen kendi tecrübelerimden hareketle böyle bir fark olduğunu düşünüyorum. Ancak diğer yandan da hasetteki patolojik durumun aksine kıskançlığın her insanda olan ve olması da gereken bir özellik olduğu kanaatindeyim. Zira kıskançlığı sonunda taraflardan birini ya da her iki tarafı da bir miktar yaralasa da bir şeyleri elde etmek için mücadele etmek, çaba sarf etmek anlamında ele aldığımız zaman, kıskançlığın elzem bir insanlık hali olduğunu düşünüyorum. Çünkü kıskançlık bu açıdan hayatla dolu olmak, hayatı dolu dolu yaşamak, hayatta belli emelleri veya arzuları olmak manasına gelir. Doğrusu bu da bizi hayvanlardan ya da bitkilerden ayıran bir şeydir. Bir amaç uğruna bilinçli bir şekilde adım adım hareket edebilmekten bahsediyorum yani. Yaşama dair projesi olmayan, yaşamda gelişmek için hamle yapmayan, tutku sahibi olmaktan korkan kişilerin ne için yaşadıklarını anlamakta güçlük çektiğim için belki de bu kadar keskin bir çizgi çiziyorum. Yani sanırım 17. yüzyıl Fransız filozofu Descartes'in "Düşünüyorum, öyleyse varım." sözünden ilham alarak "Kıskanıyorum, öyleyse varım." denebileceğini düşünüyorum. Kıskançlığın hayatta mesafe kat etmek bağlamında kişiye yakıt sağladığını söylerken kıskançlığın karanlık yüzünü de görmezden gelemeyiz elbette. Karşı tarafa çelme takmak, hayatı zindan etmek anlamında kıskançlık taraflar arasında yıpratıcı, hayat enerjisini sömürücü bir özellik de taşıyabilir. Yani kıskançlık bence öyle bir şeydir ki o hassas denge sağlanamadığında siyah ve beyaz gibi tamamen zıt iki uca dönüşebilir. Toparlayacak olursam kıskançlık ve haset arasında belli bir fark vardır. Haset, büyük çoğunlukla karanlık duyguları kapsar iken, kıskançlık bir bakımıyla yaşama beceriksizliği bir bakımıyla da yaşam enerjisidir. Nükleer enerji gibi birçok faydalı alanda kullanılarak insana ve insanlığa çok yararlı yaşam tecrübeleri kazandırarak zengin, tutkuların gerçeğe dönüştüğü bir hayat sunabilir. Diğer yandan da gene nükleer enerji gibi insanın ya da insanlığın sonunu hazırlayacak kadar da tehlikeli olabilir. Yeter ki biz insanlar olarak gezindiğimiz suların derinliğini sezebilecek kadar bilinçli olalım. Bereket Çelebi Sezin Naz Erciyas BU REKLAMI BEŞ SANİYE İÇERİSİNDE… Sosyal (cid:373)edya ve sosyal paylaşım platformları hayatımızın vazgeçilmezleri arasında yerini aldı. Bile isteye onları kullanmasak da, sosyal medya platformları her gün maruz kaldığımız kirli havaya, yanından geçerken nefesimizi tuttuğumu zçöp kovalarına dö(cid:374)üştü. Ta(cid:271)ii (cid:271)u vaz geçile(cid:373)ezliği fırsata ve kazanca çevirmek de insanoğlu için bir zorunluluk haline geldi. Neyden mi bahsediyorum? Reklamlar... (cid:858)Hiç i(cid:374)ter(cid:374)ette otel aradınız mı?(cid:859), (cid:858)Yoksa o (cid:373)üke(cid:373)(cid:373)el ayakkabıyı ha la bulamadınız mı?(cid:859), (cid:858)Atsa(cid:374) atılmaz, satsan satıl(cid:373)az!(cid:859) diye(cid:374)lerde(cid:374) (cid:373)isi(cid:374)iz? Okuldan yorgun dönüp, az biraz rahatlamak için açtığınız şarkıları (cid:858)Satılır satılır, xxx ile çok kolay satılır!(cid:859) diye (cid:271)ir ses (cid:373)i (cid:271)ölüyor? O za(cid:373)a(cid:374) siz de (cid:271)iraz Seray Şahi(cid:374)er(cid:859)si(cid:374)iz de(cid:373)ektir. O da artık bıkmış ve ka(cid:374)ıksamış ol(cid:373)alı ki, kendi dergi ve köşe yazılarından derlediği kitabı(cid:374)a (cid:858)Rekla(cid:373)ı Atla(cid:859) is(cid:373)i(cid:374)i ver(cid:373)iş. Şahi(cid:374)er, (cid:271)ize içi(cid:374)de (cid:271)ulu(cid:374)duğumuz çağı genç ve korkusuz bir biçimde anlatıyor ki bu aralar en çok ihtiyacım ola(cid:374) şey de ta(cid:373) olarak (cid:271)u. Etrafıma baktığım her zaman varlığın içinde yokluk, yokluğun içinde varlık görüyorum. Ya da hayatın gerçeklerini tamamen saf dışı bırakmış, (cid:862)(cid:271)a(cid:374)a doku(cid:374)(cid:373)aya(cid:374) yılan bin yaşası(cid:374)(cid:863) gustolu i(cid:374)sa(cid:374)lar.. Şahi(cid:374)er ise ke(cid:374)ar (cid:373)ahalleleri, ezilen ve dövülen kadınları, dışla(cid:374)a(cid:374)ları sıkıca kucaklıyor ve üstelik bunu hiçbir kimsenin baskısı altı(cid:374)da kal(cid:373)ada(cid:374), herha(cid:374)gi (cid:271)ir siyasal oluşu(cid:373)a yönelmeden pür ve pak bir objektiflikle yapabiliyor. Katılmadığı düşü(cid:374)(cid:272)eleri de çeki(cid:374)(cid:373)ede(cid:374) yazıp bize farklı bakış açıları su(cid:374)uyor. Ke(cid:374)disi (cid:858)(cid:373)izahşör(cid:859) ol(cid:373)a(cid:374)ın da verdiği sokak bakışıyla adeta kitabı okurke(cid:374) (cid:858)Bu cümleyi ben sabah kurmamış (cid:373)ıydı(cid:373) yahu!(cid:859) dedirtiyor insana. Ayrıca kullandığı sokak argosu ve jargonuyla kitabı –bence- çok daha inandırıcı ve samimi hale getiriyor. Sonuçta küfür de, ayıp da hayatın içi(cid:374)de ola(cid:374) şeyler, (cid:271)u(cid:374)ları gizleyip buzlayarak kendimizi kandırmanın alemi yok öyle değil mi? Bunlara ek olarak Şahi(cid:374)er (cid:271)ize (cid:271)ir hafıza dopingi yaparak toplumsal hafızamızı(cid:374) e(cid:374) ü(cid:272)ra köşeleri(cid:374)e si(cid:374)e(cid:374), unutmamamız gerektiği halde unuttuğu(cid:373)uz her şeyi (cid:271)ir (cid:271)ir sayıp döküyor. 2013-2015 yılları arasında ülkemin (cid:271)aşı(cid:374)a (cid:374)e gel(cid:373)iş diye düşü(cid:374)ürse(cid:374)iz eğer, bu kitap size kanlı canlı olmasa da basbayağı bir rehber olabilir. Özellikle bir "kadın" olarak, bu kitabı okurke(cid:374) Şahi(cid:374)er'le gurur duyduğumu söyleyebilirim. Malu(cid:373), şu dö(cid:374)e(cid:373)de ülke(cid:373)izde kadınların durumu hiç iç açıcı değil. Bu yüzden, özellikle bu zamanlarda, aile içi şiddete (cid:373)aruz kala(cid:374), fiziksel veya ruhsal ta(cid:272)ize uğrayan Türk kadınları adına konusmak, en az politika kadar önemli. Çünkü kadın annedir, kadın çekip çevirendir, kadın besleyen, kadın doğurandır. Bu(cid:374)u u(cid:374)ut(cid:373)uş, ke(cid:374)di siyasi kavgasında boğul(cid:373)uş (cid:271)ir ülke hali(cid:374)e gel(cid:373)iş ol(cid:373)ak oldukça üzü(cid:272)ü. Kadını savunan onun adı(cid:374)a ko(cid:374)uşa(cid:374) her ha(cid:374)gi (cid:271)ir ses duyduğumda bu denli mutlu ol(cid:373)a(cid:373) da öyle. Keşke her yazar Şahi(cid:374)er ola(cid:271)ilse, her yazar (cid:272)esur(cid:272)a ko(cid:374)uşa(cid:271)ilse.. Elbette ki bir kitap samimi ve objektif olmalı, kolay okunabilmeli ve en önemlisi okuyucuyu kandırmaya çalış(cid:373)a(cid:373)alı. Şahi(cid:374)er(cid:859)i(cid:374) aktivist kişiliği ve bir kadın olmasının da verdiği destekleme arzusuyla beni kendisine biraz daha yakı(cid:374)laştırıp yaptığı işi(cid:374) fiziksel kısımlarındaki aksaklıkları görmezden gelmemi sağladı. Kitabı bitirdiğimde, tazelenen hafızam ve acılarımla beraber içimde filizlenen bir umut da hissettim. Eğer sonraki baskılarında yenilenir ve editöryel bir gözden geçirilmeye tabi tutulursa bu kitabı (cid:271)aşta(cid:374) oku(cid:373)ayı bile düşü(cid:374)e(cid:271)iliri(cid:373). Size Seray Şahi(cid:374)er(cid:859)i(cid:374) sözleriyle veda et(cid:373)ek istiyoru(cid:373): "Ölenlerin üstüne gazete kağıdı örtül(cid:373)esi (cid:271)oşu(cid:374)a değil. Bazı gazeteler ölümlerin üstünü örtmek için basılıyor." (74). Kaynakça: Şahi(cid:374)er, Seray. Rekla(cid:373)ı Atla. İstanbul: Can Yayınları: 2016 Ekin Baltacı İçeriden Dışarıya Son zamanlarda en çok aklıma takılan ve düşüncelere dalmama sebep olan durumun ne olduğunu geçtiğimiz günlerde fark ettim: aynı yerde, aynı şekilde ve aynı şeyleri yaşamak. Oysa bu senenin başında çok büyük bir değişim yaşadım; hatta beni daha mutlu edecek, huzura kavuşturacak bir tane. Genel olarak bakıldığında gerçekten kendimi daha mutlu ve yerinde hissettiğim doğru ancak içimde bir türlü gitmeyen, günaşırı beni ziyaret etmeyi unutmayan bir his oturdu kaldı. Bir türlü anlam veremedim de bu hisse; evet, hayallerime yönelik bir adım atmış olmam hayatımı mükemmel bir hale sokmayacaktı ancak bu hissin de bir dayanağını bulamamıştım. Ta ki birkaç gün öncesine kadar. Açıkçası hiçbir zaman Ankara’da yaşamayı tam anlamıyla sevemedim. Denizle iç içe büyümüş olmamın etkisini görmezden gelsem bile Ankara benim için birazcık düz bir yer olmuştur. Birkaç gün önce arkadaşlarıma memleketimden ve gitmeyi sevdiğim yerlerden bahsederken fark ettim Ankara’dan ne kadar bunaldığımı. Ancak beni asıl aydınlatan durum bu sıkılmamın sebebi Ankara’dan pek hazzetmemem değil, bulunduğum yerde yeni bir şey yapamıyor oluşum. Yani bulunduğum yerin ismi değil de orada ortaya çıkan imkanlar, kendime katabildiğim yenilikler beni heyecanlı tutuyormuş. Değişime ihtiyacım varmış benim, onu fark ettim. Asıl ilginç kısım da aslında bahsedeceğim kitabı okumamla başladı. Ursula K. Le Guin’in ufak paragraflar hainde eklediği yorumlarıyla basılmış Lao Tzu: Tao Te Ching’den bir bölüm aklımdaki bu mükemmel sistemi bozmuştu, çark dişlerinin arasına ufak metal bir düğmenin düşüp her şeyi durdurması gibi mükemmel işleyen mantığım bir anda kilitlenmişti: Dünyada olup biteni anlamak için kapıdan çıkmak bile gerekmez. Göklerin yolunu görmek için pencereden bakmak bile fazla. Ne kadar uzağa gidersen, o kadar az bilirsin. (81) “Yaşadığım yer beni sıkıyor, onu değiştirmem gerek” gibi düşüncelerim bir anda anlamını yitirmişti bu cümlelerle. Bu dizelere dair Le Guin’in söyledikleri de ikinci darbeyi vurmuştu bana: “…Dünyayı gerçekten gören, iç gözdür.” (81). Tüm bunların üzerine düşündükçe daha da etkilenip hayran kalmaya başladım, eğlenceli bile gelmeye başladı diyebilirim! Çünkü geriye dönüp baktığımda beni mutlu eden ve heyecanlandıran durumların yer değiştirmem değil, yer değişince kendimde oluşan motivasyon ve kendimi denemeye zorladığım yenilikler sayesinde oluştuğunu gördüm. Eğer ben farklı bir yere gittiğimde aynı şekilde davransaydım, o yer değiştirmenin hiçbir etkisi olmayacaktı. Bu demek ki asıl bakmam, kurcalamam, değişimi aramam gereken yer dışarıda değil, kendi içimdeydi bunca zaman! Sanki ben şişenin kapağını tersine çevirmeye çalışmışım bunca zaman, asla da sorgulamamışım diğer yön doğru olabilir mi diye. Kafa yordukça farkına vardım ki zaten hayatta en çok anlamamız gereken kişi ya da durum biz ve içimizde gerçekleşenler: tüm hissettiklerimiz, düşündüklerimiz, yaşadıklarımız ve hayal ettiklerimiz. Maalesef çoğu zaman aklımıza bile gelmiyoruz. Etrafımızdaki her türlü insanı anlamaya çalışıyoruz, zorunlu ya da değil, ancak nedense kendimizi unutuyoruz bu karmaşanın içinde. Sadece insanlar değil hayvanlar, yerler ve durumlara da kafa yoruyoruz. Oysa ilk başta dönmemiz gereken yer kendimiz olmalı. Çok temel bir örnek vereceğim: empati. Bahsi geçen her duyguyu ve düşünceyi anlamamıza imkân yok ve burada devreye empati yapabilme becerimiz giriyor. Kendini anlamayı unutuvermiş bir insan, başka bir kişi veya durumla ne kadar empati kurabilir? İşte tam da bu anda şişenin kapağını ters çevirdiğimizi anlamamız gerekiyor. Dışarıyı anlayabilmek için önce içimizi anlamamız gerekiyor. Şişenin kapağını açabilmek için önce kapağı ters yöne çevirdiğimizi fark etmemiz gerekiyor. Yine Tao Te Ching’de geçtiği gibi: “O yüzden bilge ruh dış gözüyle değil iç gözüyle izler…” (38) KAYNAKÇA Le Guin, Ursula K. Lao Tzu: Tao Te Ching Yol’a ve Yol’un Gücüne Dair. Çev. Bülent Somay ve Ezgi Keskinsoy. İstanbul: Metis Yayınları, 2017. Baskı Ö ? LÜM MÜ ÖLÜMSÜZLÜK MÜTuğçe Işıl Arslan Ölüm, bizim ailenin kapısını çok erken çaldı. Hem erken hem de aniden… Ee adı üstünde ne de olsa ölüm bu. Her insanın zayıf noktasıdır ölüm. Yaşadığı hayat ne kadar mükemmel olursa olsun, eğer ölüm onun yakınına uğrarsa bir anda her şey alt üst oluverir. O zamanlar 9 yaşındaydım, ölümü sadece kötü bir kelime olarak biliyordum. Zaten ben ne dedelerimin ölümüne ne de bir yakınımın ölümüne şahit olmuştum. Sonra bir gün bana söylenildiği şekilde meleklerin babamı gökyüzüne çıkardığını öğrendim. Bu belki de benim yaşımdaki bir kız çocuk için üstlenmesi gereken çok ağır bir yüktü. Aslında şahit olduğum şeylerden babamın vefat etmiş olduğunu anlıyordum ama bir türlü bana söylemeye cesaret edemedi kimse, hep “Hastaymış, iyileşecek.” diye avuttum kendimi. O gün, yani ölüm beni tam da can damarımdan vurduğunda anladım ki ölüm sadece uzaklarda değilmiş, bir gün öyle bir gelirmiş ki en yakının seni ölüme düşman edebilirmiş. Babamın vefatından sonra bir süre bu kelimeyi ağzıma alamaz olmuştum, sonradan öğrendim ki ölümün insanlar üzerinde bıraktığı bir diğer etki de buymuş. Her neyse, insan alışmaya çalışıyor e haliyle bir süre sonra da alışıyor. “Bir gün çıkıp gelecek.” hayalleri yerini “Umarım şu an beni gökyüzünden izliyordur.” cümlelerine bırakır oluyor. Bu kavramı iyice tanıdıkça ve etrafımdaki kayıpları gördükçe daha da güçlenir olmuştum düşmanıma karşı. Tam da ölüme bu kadar kızgınken elime Jose Saramago’nun “Ölüm Bir Varmış Bir Yokmuş” kitabı geçti. Hem ismini hem de kapağını görünce hemen elime alıp bir göz attım. Kitap “Ertesi gün hiç kimse ölmedi.” diye başlıyordu ve ben tahmin edeceğiniz üzere dayanamayıp aldım. Bu kitabı okuduktan sonra ölümle olan bu düşmanlığım son buldu çünkü anladım ki ölüm, halkanın en önemli parçalarından biriydi. Evet, belki çok acıydı, çok acımasızdı ve çok hızlıydı. Ama hepimizin hikâyesi böyle sonlanacaktı. Hem bazı kişiler için ölüm kurtuluştu. Örneğin ağır hastalar… Birçoğu o kadar acı çekiyor ki her gün ölmek için yalvarıyorlar hatta bazı ülkelerde yasal olan haklarını kullanıp ölmeyi tercih ediyorlar. “Ötenazi”, bir nevi yasallaştırılmış intihar. İnsanlara, ölmeyi tercih olarak sunmak ne kadar doğru bilmiyorum. Bana sorarsanız bu durumdaki insanların, psikolojik yönden yeterince sağlıklı durumda olmadıklarını ve geride bırakacakları ailelerinin vicdanının sızlayacağını ve bir o kadarda büyük acılar çekeceklerini düşününce kesinlikle karşı geliyorum bu yasaya. Sonra kitabı okuyunca kendime sordum “Sonsuza kadar bu acı, bu eziyet çekilir miydi?”. Sadece hastalık da değil bu sonsuzluktaki tek sorun. Bir de sürekli yaşlandığınızı ama ölmediğinizi düşünün. Biliyorum size de korkunç geliyor bunlar. Yani yakınlarınızı kaybetmiyorsunuz ve ölmek gibi bir korkunuz da yok ama bir düşünelim hadi bir de ölümsüzlüğün beraberinde getireceği sorunları düşünelim. Yani anlayacağınız o ki arkadaşlar en iyisi biz doğanın kanunlarına uymaya devam edelim. Evet, bu gerçekle yüzleşmek zor hem de çok zor ama şunu unutmamalıyız hepimizin sonu aynı. Farklı hikâye ama aynı son… Annem hep derdi ki: “Üzülme kızım, bir gün yine buluşacağız babanla, o hep orda bizi bekliyor olacak.” Ben bu söze çok inanıyorum. Her ne kadar yarım kalmış olsa da bazı hikâyeler, bunların tamamlanacağına dair sonsuz bir inanç var içimde. Ölümle savaşmamalı, ölümü kabullenmeli. Bize bahşedilmiş olan bu üç günlük dünyada güzel yaşamayı, severek yaşamayı bilmeli. Yaşatmayı da sevmeli aynı zamanda. Cana can olmalı, öyle ki hayatına girdiğimiz herkes bize teşekkür etmeli. Bu yazımı bitirmeden önce son bir sorum var sizlere: “Öleceğiniz önceden öğrenseydiniz ne yapardınız?” Cevabını bilenlere, bilmeyenlere, emin olmayanlara ve korkanlara, önerim şu ki kitaba bakmayı unutmayın! KAYNAKÇA 1. Saramago, Jose. Ölüm Bir Varmış Bir Yokmuş. 8.Baskı. Kırmızı Kedi Yayınevi, 2015 Ömer Faruk Metin HAKKARİ’DE BİR MEVSİM VE GEÇ YAZILMIŞ BİR MEKTUP “Hoca, benim kardeş hasta, diyor. Nesi var? Diyorum. Ateşi var çok, diyor. Ölecek. İlaç vereyim mi? Diyorum. Hayır, portakal ver, diyor. Portakal yememiştir hiç.” Hakkari’nin bu ücra köyüne, benim adıma gönderilmiş bir sürü mektup, herkese ortak bir cevap verme lüzumu hasıl etti. İçerisinde kendime ait bir desen bulamasam da, gönderenin emeği ve umutları karşısında vefa terennümüdür yaptığım. Çok mektup geldi. Asker mektuplarıyla dost mektuplarına aynı edayla cevap vermek de bunun neticesi. Bir tek mektupla ulaşıyorsam hepinize, affedin beni. Annem, sevgilim, oğlum, filozof dostum, ve bana mektup göndermiş olan tüm umut sahipleri. Bundan böyle söyleyecek sözlerim var sizlere. Sizi tek bir hitap içerisinde sığdırmamın aslında asıl nedeni birbirinize benzemenizdir. Birbirimizi anlamak ortaklıklar gerektirir. Bizimse hiçbir ortaklığımız yok. Yine de yabancı olanı arıyor, en azından sükutun sinir bozuculuğunu kırmak istiyorsunuzdur diye yazıyorum bu satırları. Öyle yerlerden yazıyorum ki, Avvakum bilseydi böyle bir kent olduğunu, Orta Asya’yı aşar çile çekmeye gelirdi. Benim burada yaşamam, sizinse buraya mektup göndererek cevap istemeniz aslında tek ortak noktada buluşturuyor bizi; düşlerimiz ve düşüşlerimiz. Ruh halimin nasıl olduğu hepinizin merakı. Hissizleşiyorum kimliğimi kaybettikçe. Neler yaşadığımı anlatacak gücüm var sadece. İyi olup olmadığıma siz karar verin. Kendime yetiyorum, ki bu önemli bir problemi çözmüş oluyor. Kendine yetmek; ben gibi denizciler direnç sahibidir bu konuda. Böyle bir olanaksızlığı yaşamışlardır çünkü. Zaten ancak bir çılgın yetebilir kendine. Yaşadığım bu mekandaki eşyaların sayısı dünyanın diğer yerlerinden daha eksik. Eşyamın çok az olması manayı da derinleştiriyor. Kesif maddeleri aradan kaldırırken görünmeyeni görüyor, realite addettiğim şeyleri pay olarak alıyorum. Karanlıkta seslerin daha iyi duyulabilmesi gibi tıpkı. Fonksiyonu gelişmiş bir hayat sunmuyor kısaca şartlar. Aksine simetrinin kuvveti insanları birbirine kenetliyor, hissiyatı köreltmenin önüne geçiyor. Yine de hakikatle yüzleşince korkularım da çıkıyor gün yüzüne. “İstediğim ölümsüzlük değil Ne kendim, ne başkaları için İstediğim, çocuklar ölmesin Çocukların ölümüne dayanamıyormuşum demek” Aziz sevgili! Neden senden kaçtığım gibi sorular sorma bana. “Kendinden nasılsa kaçamazsın” gibi beylik laflar da söyleme lütfen. Kendimi de burada tanıdım zaten. İnanır mısın yüzümü hatırlamak için berber aynası kullandım. Yine de seninle tanışmak için bir heyecanım var. Neticede ıssız bir adaya düşmedim. Bir kuyuya atılmadım Yusuf gibi. İşkenceye maruz kalmıyorum, veya zorla çalıştırılmıyorum. Kabul, cennet sayılmaz burası. Ama cehennemde de değilim. Hayalinle yaşıyorum. Parazitlenen televizyon ekranı gibi gidip geliyor siluetin korteksimde. Bir türlü hatırlayamıyorum. Üzülme ama benim için. Acıma hissiyle sorduğun sorulardan benim için endişelendiğini görüyorum. Çıldırmamdan korkma, ayıp değil çıldırmak dağ başında, yalnızken, uçsuz bucaksız topraklarda, bu ıssızlık ve kadınsızlıkta. Çıldırarak devam ettirilebilir burada yaşam. Popper’ın dediği gibi özür dilenmesi gereken bir meslek yapıyorsun felsefeci dostum. Hiç merak etme sen varken ne yapıyor idiysem, aynısını yapıyorum. Öğreniyor ve öğretiyorum. Çocuklar dünyanın döndüğünü öğrendi (belki bu dağ başında dönmemesini bilmek daha doğru). Cüzzamın , vebanın alın yazısı olmadığını, yaşadığın ülkede farklı dil konuşmanın yasak olmadığını , üç aylık bebeğin ölmeden yaşayabildiğini öğrendiler benden. Bu arada bana da çok şeyler kattı buradaki yaşam. Dondurucu soğukta yalnızlıkla yüzleşmeyi öğrendim. Nasıl öykü uydurulacağını, köpeğin nasıl ısırdığını veya koyunun nasıl doğurduğunu öğrendim. İnsan bir şehre ağlayarak girip, ağlayarak terk eder mi ey okuyucu? Şehre hiç uğramadan, o şehirden hatıralar biriktirebilir mi? Sona yaklaştıkça, sürprizlikler artar senaryoda. Birgün kelebekleri ölmeden önce ışığın etrafında dans ederek harakiri yaparlar. Bütün büyük filmlerin sonu heyecanlı biter. Sürgünlüğün ve hissedebilmenin devamı için de portakal, kar, gaz lambası, aynalar, dağ, deniz, Süryani, ve diğer hepsi geride kalacak ve kalmalı. Ayrılık gerekli kısacası. Allaha ısmarladık. Gerçekten söylenecek son söz budur. 20.03.2015 Hakkari Z. Ceren KARASuç İşlemeye Meyilli Ruhlar veYalnızlıklarıHayatımızı tamamen değiştiren ya daoldukçaetkileyen anlar vardır; bilincimiziaydınlığa sürükleyen ya daiçimizdeki yaşamaisteğini yok eden. Bu anlar gündüzyeniuyandığımızda(belki hiçuyuyamadığımızda)ya da öğleden sonra gerçekleşmez.Aydınlıkya da karanlıkolabilirama hepbirgecede olur.Kalabalığa sığınmamızınnedenleri yalnızdeğilken yalnızlığaduyduğumuzistek veetrafımızdakimseyokken hissettiğimizrahatsızedici huzurdur.Bunlardan kaçmak için,bizikorkutan rutinimizibiraz olsun değiştirebilmek için cevabı kalabalıklarda ararız,kalabalıktan ölesiye nefret etsek de.Çünkübizibizden koruyabilecek -düşüncelerimizdenkaçmamızısağlayabilecek- tek şey olurkalabalık.Kendimiziduymamak için çaba sarfederiz amakimsebiziduymak istemezken bizyine dekendimizden kaçamayız.Zweigbelkide bunedenden intiharetti vehattaasla kurtulamadığı yalnızlığı yüzündençoksevdiğikarısı Lotte’yi deyanındagötürmek istedi.Olağanüstü Bir Gece en çok da Zweig tarafından yazıldığı için yalnızlıkdolu sanırım.Zweig’ınher karakterde işlediği yoğunözellikler hepyalnızlıklabirliktevar oluyor.Herkarakter asıl savaşınınyanında yalnızlıkladasavaşıyor.Satranç’tabirmahkumu,Korku’daaldatan birkadını vealdatılan biradamı,Bilinmeyen BirKadınınMektubu’ndaplatonikbiraşığı anlatırken bilinçlimi bilmiyorum