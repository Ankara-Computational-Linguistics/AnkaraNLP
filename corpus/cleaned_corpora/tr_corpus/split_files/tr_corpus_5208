reklamcılarının taleplerinin karşılanmasına göre ayarlanmasına yol açtı. Seyirciler Olimpiyatları beğendi ama çoğu da bu organizasyonun bir dizi spor yarışmasından çok, iyi prova edilmiş bir gösteri olduğunu düşünüyordu. Doğu Almanya'dan artisitk buz patencisi Katarina Witt ikinci kez üst üste Olimpiyat şampiyonu oldu. Hollandalı sürat patencisi Yvonne van Gennip 'in Olimpiyatlarda zafer kazanma şansı, Olimpiyatlardan iki ay önce hastaneye kaldırılması nedeniyle zora girdi ama üç altın madalya kazandı ve iki dünya rekoru kırdı. İsveçli kayakçı Gunde Svan kariyerindeki aldığı altın madalya sayısını dörde çıkardı. Bir rekor olarak 57 değişik Ulusal Olimpiyat Komitesinin sporcuları 1988 Kış Olimpiyat Oyunları'na katıldı. Fiji, Guam, Guatemala, Jamaika, ve Hollanda Antilleri için ilk Kış Olimpiyat Oyunları 1988 Kış Olimpiyatları idi. İbrahim Şahin (futbolcu) İbrahim Şahin (d. 1 Mart 1984, Araklı), Türk futbolcu. Orduspor forması giymektedir. Daha önce Akçaabat Sebatspor, Arsinspor, Gençlerbirliği, Hacettepe SK formaları da giymiştir. 2013 yılında MKE Ankaragücü'ne transfer olmuştur. Messier 47 Messier 47 (ayrıca M47 veya NGC 2422 olarak da bilinir), Pupa takımyıldızı yönünde bulunan bir açık yıldız kümesi. Giovanni Batista Hodierna tarafından 1654 öncesinde keşfedilmiş ve bundan bağımsız olarak Charles Messier tarafından 19 Şubat 1771 tarihinde yeniden keşfedilerek kataloğa dahil edilmiştir. M47, Dünya'dan yaklaşık olarak 1.400 ışık yılı uzaklıktadır ve yaşı 78 milyon yıl olarak hesaplanmaktadır. Küme içerisinde en parlağı 5,7 kadir olan, 50 civarında yıldız bulunmaktadır. Velupillai Prabhakaran Velupillai Prabhakaran (Tamilce: வேலுப்பிள்ளை பிரபாகரன்)(26 Kasım 1954 - 18 Mayıs 2009) Sri Lanka’nın doğusundaki Tamil halkına mensup, Tamil İlam Kurtuluş Kaplanları örgütünün kurucu lideri. 25 yıldır bağımsız bir devlet kurabilmek için hükümete karşı birçok eylemde bulundu. 32 dünya ülkesi tarafından terör örgütü olarak kabul görüldü. Ayrıca, ona karşı Sri Lanka ve Hindistan'da tutuklama emri vardı.18 Mayıs 2009 tarihinde, Sri Lanka tarafından başlatılan Demir Yumruk operasyonunda Sri Lanka askerlerinden kaçmaya çalışırken öldürüldü. Ancak İngiltere’nin ünlü The Times gazetesi Velupillai Prabhakaran’ın hala canlı olduğunu iddia etse de, Sri Lanka Savunma Bakanlığı onun ölü olduğunu açıkça gösteren bir fotoğrafı yayınladı. Ayrıca iki hafta sonra yapılan DNA testleri sonrasında cesedin Velupillai Prabhakaran’a ait olduğu doğrulandı. Sri Lanka'da öldürülen Tamil lideri Velupillai Prabhakaran'a ait gizli belgeler ele geçirildi. Hindistan Times gazetesinin haberine göre, güvenlik güçleri, orduyla Tamil gerillaları arasındaki çatışmaların mayıs ayındaki son günlerinde öldürülen gerilla liderinin gizli belgelerini, başkent Kolombo'nun 395 kilometre kadar kuzeydoğusundaki Vellamulliyavaikkal'da varillerin içinde buldu. Prabhakaran'ın bir yardımcısının ifadesi üzerine belgelere ulaşıldığı belirtildi. Belgelerde, planlanan gerilla saldırılarının ayrıntıları, silah alımlarıyla ilgili detaylar, banka işlemleri ve örgütün modernizasyonuyla ilgili planların yer aldığı kaydedildi. Bulunan 272 dosyanın bugüne kadar elde edilen en önemli belgeler olduğu ifade edildi. Sri Lanka'da 25 yıl süren iç savaş mayıs ayında sona erdi. BM'nin rakamlarına göre, iç savaşta 80 bin ila 100 bin kişi hayatını kaybetti, 280 bin kişi evlerinden oldu. Messier 46 Messier 46 (ayrıca M 46 veya NGC 2437 olarak da bilinir), Pupa takımyıldızı yönünde bulunan bir açık yıldız kümesi. Charles Messier tarafından 1771 yılında keşfedilmiştir. Dreyer'in "çok parlak, çok zengin, çok büyük." diye tanımladığı M46, yaklaşık olarak 5,500 ışık yılı uzaklıktadır ve yaşı 100 milyon yıl olarak hesaplanmaktadır. NGC 2438 gezegenimsi bulutsusu kümeye yakın gibi kuzey kenarında görülmektedir (fotoğrafın üst merkezinde soluk bir leke gibi), fakat kümeyle pek ilgili değildir çünkü aynı dikey hızı paylaşmamaktadırlar. 2009 Fransa Açık 2009 Fransa Açık, Fransa'da yapılan Grand Slam organizasyonu Fransa Açık'ın 113. yılıdır. Başkent Paris'te 24 Mayıs-7 Haziran tarihlerinde düzenlenmiştir. Erkeklerde Roger Federer, kadınlarda ise Svetlana Kuznetsova tekler şampiyonluğuna ulaşmıştır. Roger Federer, Robin SÃ¶derling'i 6-1, 7-6(1), 6-4 yendi. Svetlana Kuznetsova, Dinara Safina'yÄ± 6-4, 6-2 yendi. Lukas Dlouhy / Leander Paes, Wesley Moodie / Dick Norman'Ä± 3-6, 6-3, 6-2 yendi. Anabel Medina Garrigues / Virginia Ruano Pascual, Viktoriya Azarenka / Yelena Vesnina'yÄ± 6-1, 6-1 yendi. Liezel Huber / Bob Bryan, Vania King / Marcelo Melo'yu 5-7, 7-6(5), 10-7 yendi. Daniel Berta, Gianni Mina'yÄ± 6-1, 3-6, 6-3 yendi Kristina Mladenovic, Dariya Gavrilova'yÄ± 6-3, 6-2 yendi Marin Draganja / Dino Marcan, Guilherme Clezar / Liang-chi Huang'Ä± 6-3, 6-2 yendi Elena Bogdan / Noppawan Lertcheewakarn, Timea Babos / Heather Watson'Ä± 3-6, 6-3, 10-8 yendi Paul Haarhuis / Cédric Pioline, Pat Cash / Emilio Sánchez'i 6-3, 6-4 yendi Anders JÃ¤rryd / John McEnroe, Mansour Bahrami / Henri Leconte'u 7-6(2), 6-1 yendi Shingo Kunieda, StÃ©phane Houdet'yi 6-3, 3-6, 6-3 yendi Esther Vergeer, Korie Homan'Ä± 6-2, 7-5 yendi Stéphane Houdet / Michaël Jeremiasz, Robin Ammerlaan / Maikel Scheffers'ı 6-2, 7-5 yendi Korie Homan / Esther Vergeer, Annick Sevenans / Aniek van Koot'u 6-2, 6-3 yendi Ã‡ekilenler: David Nalbandian, Richard Gasquet, Katarina Srebotnik, Vera Zvonareva. Aşağıdaki tenisçiler, wildcard alarak ana tabloya katılmıştır. Nokia 7900 Nokia 7900 Nokia tarafından üretilen cep telefonu modelidir.Prism koleksiyonunun bir ürünüdür.S40 5th Edition ile çalışmaktadır.4 band ve WCDMA özelliği bulunmaktadır ayrıca OLED teknolojisi sayesinde renk sayısı ekran boyutuna göre çok fazladır.1 GB hafıza ve flaş özellikli 2 MP kamera bulunmaktadır.2007'nin 3. çeyreğinde piyasaya çıkmıştır.Boyutları 112 x 45 x 11.3 mm'dir ve 101 gram ağırlığa sahiptir. http://www.intomobile.com/2007/08/07/nokia-prism-collection-the-7900-and-7500-are-official.html Information Source Nokia 5500 Sport Nokia 5500 Sport Nokia tarafından üretilen Symbian 9.1 işletim sistemi kullanılan cep telefonu modelidir. Hareket algılayıcısı ve konuşan SMS özelliği bulunan ilk Nokia modelidir. Office desteği ve PDF görüntüleme özelliği bulunmaktadır. Diğer modellerden farklı özellikleri: Nokia 5500 Sport Music ya da XpressMusic,Nokia 5500 Sport modelinin müzik dinlemek için olan farklı renkteki modelidir. Paketinde birçok ek aksesuarla birlikte gelmektedir. Bazı kullanıcılar tuş takımının tam olarak yapıştırılmadığını bildrmişlerdir ve bu problem kısa sürede çözülmüştür.. NGC 2442 NGC 2442 / 2443, Uçanbalık takımyıldızı yönünde yaklaşık olarak 50 milyon ışık yılı uzaklıkta bulunan bir ara sarmal gökada. John Herschel tarafından 8 Aralık 1834 tarihinde keşfedilmiştir. Bu gökadayla birleşmiş durumdaki HIPASS J0731-69, herhangi bir yıldız barındırmayan gaz bulutudur. NGC 2442'nin merkez çubuğundan çıkan iki sarmal kol, kendisine kanca benzeri bir görünüm vermektedir. Yıldız oluşum bölgeleri daha gergin olan kuzeydeki (fotoğrafta sağ tarafta) sarmal kolda yoğunlaştığı görülmektedir. Gökadanın bozuk biçiminin nedeninin, büyük bir ihtimalle, yakınında bulunan daha küçük bir gökada olan "PGC 21457" ile yaşanan bir yakın geçiş olduğu düşünülmektedir. NGC 2442'nin etkileşim halinde olduğu düşünülen PGC 21457'ye tahmini uzaklığı ise 150,000 ışık yılıdır. Sicherheitsdienst Sicherheitsdienst (SD, Güvenlik Servisi) Nazi Partisi ve SS'in, ayrıca RSHA'nın bir alt teşkilatı (Silahlı Polis haberalma teşkilatı). Sicherheitsdienst, 1931'de Nazi Partisi'nin kendi istihbarat ve guvenlik birimine ihtiyacı olduğu inancı ile Heinrich Himmler tarafından kurulmuş, II. Dünya Savaşı'nın patlak vermesiyle Gestapo ile beraber RHSA altında toplanmıştır. Himmler 1942 yılında SD'nin başına geçmiş, ertesi sene ise Ernst Kaltenbrunner'in yerini almıştır. SD ile Alman askeri istihbarat teşkilatı Abwehr arasında her zaman ciddi bir rekabet olmuş, ancak bu rekabet Abwehr'in Haziran 1944'te Himmler tarafından SD içinde eritilmesi ile son bulmuştur. SD, Nürnberg Mahkemeleri'nde bir suç örgütü olarak tanınmış, bu da gerekli görülen tüm üye ve yöneticilerinin mahkeme tarafından yargılanmasını sağlamıştır. Nazilerin Sovyet savaş esirlerine işledikleri suçların önemli bir kısmını Sicherheitsdienst gerçekleştirdi. Paranoid (Kanye West şarkısı) "Paranoid", Amerikalı rapçi Kanye West'in "808s & Heartbreak" adını verdiği dördüncü stüdyo albümünden çıkan dördüncü teklisidir. Yazarlığını Kanye West, Plain Pat, Kid Cudi, Consequence, Jeff Bhasker; yapımcılığını yine Kanye West, Jeff Bhasker, Plain Pat'ın üstlendi. Parçanın albüm versiyonunda West'e Mr Hudson eşlik etmektedir. Şarkı, bir önceki tekli "Amazing"den kısa bir süre sonra, 24 Mart 2009'da radyolara verildi. "Paranoid, 21 Mart 2009'da "Billboard" Pop 100 listesine 96 numaradan giriş yaptı ve 61 numaraya kadar yükseldi. "Paranoid" parçasının video klibi, "Amazing"in klibiyle birlikte Hawaii'de çekildi. Tribeca Film Festivali'nde verdiği bir röportajda West, Rihanna'nın da video klipte yer aldığını ifade etti. Video klibin tanıtımı L.A. Reid tarafından 20 Mayıs 2009'da yapıldı ve 27 Mayıs 2009'da internete sızdırıldı. Bir sonraki gün, Kanye West resmî blogunda bu video klibin bitmemiş hâli olduğunu belirtti ve video klibin son hâlinin ekran görüntülerini yayınladı. Video klipte şarkıya Rihanna'nın da eşlik edip etmeyeceği bilinmemektedir. Baltık dilleri Baltık dilleri, Kuzey Avrupa'da konuşulan Hint-Avrupa dil ailesinin Baltık-Slav dilleri koluna bağlı bir dil grubudur. Bu dil grubu bazen doğu batı olarak bazen de ölü veya hala konuşulan bir dil olarak ayrılmaktadır. Eski Baltık dilleriyle yeni Baltık Dillerinin karşılıklı birbirini anlaması mümkün değildir. Çünkü yeni Baltık dillerine çok fazla Slavca sözcük girmiştir. Alfabe olarak Latin alfabesini kullanırlar. Batı Baltık dilleri Doğu Baltık Dilleri "En fazla konuşulan Baltık Dili Litvanca'dır." Doğu Baltık Dilleri Baltık dilleri, Letonya'da Litvanya'da Kanada'da Avustralya'da Amerika Birleşik Devletleri'nde Polonya'da Almanya'da Beyaz Rusya'da ve Ukrayna'da ve ağırlıklı olarak da İskandinav ülkelerinde konuşulur. Ama giderek konuşan sayısı azalmaktadır. Baltık dillerinin ayrı bir grup olmasına karşın kanıtlar 1350'de bulunmuştur. Bu çalışmalardan sonra ilk kez Prusça ve Almanca çeviriler yapıldı. Ve 1545'te ilk kez Litvanca İncil basıldı. Sonra Prusya döneminde de Prusça Alman etkisiyle asimile oldu. Rus İmparatorluğu yerel dilleri yasaklandığında çoğu lehçe yok oldu. Baltık halkı aşırı dirense de dillerinin birçoğunu koruyamadılar. Baltık dillerinin hepsinde antik Hint-Avrupa'nın etkilerini görmek mümkündür ve diğer dillerle aynı sözcükler veya fonetik farklılıklar vardır. Bunun en belirginlerinden biri, Slav dilleriyle Baltık dilleri arasındaki ilişkidir. Bu yüzden bulunduğu sınıf Baltık-Slav dilleri olarak adlandırılır. Benzerliğin iki büyük sebebi var, ilki Rus İmparatorluğu'nun getirdiği baskı, diğeri de Slavlarla Baltık halklarının birbirlerine yakın yaşamalarıdır. Bunun dışında Almancanın etkileri de görülür. Reichssicherheitshauptamt RSHA veya Reichssicherheitshauptamt (Reich Güvenlik Baş Dairesi) Nazi Almanyası'nın ülke içindeki ve dışındaki polis ve güvenlik işleri ile ilgili departmanıydı. Bünyesinde Gestapo, Kripo (Cinayet Polisi), Emnniyet Hizmeti ya da SD gibi büyük polis organizasyonlarını da bulundurur ve işlerini denetlerdi. Nazi toplama kamplarının plan,proje ve yönetim işleri bu departmanda yürütülüyordu. İki temel teşkilattan oluşur. Bunlar: Ordnungspolizei ve Sicherheitspolizei'dır ki o da Gestapo ve Sicherheitsdienst (SD)'i kapsar. RSHA'nın ilk başkanı SS-Obergruppenführer Reinhard Heydrich'di. Heydrich 1942'de kendisine düzenlenen suikast sonucu hayatını kaybetti ve yerini SS-Obergruppenführer Dr. Ernst Kaltenbrunner aldı. Barbie (anlam ayrımı) Barbie ÅŸu anlamlara gelebilir: Messier 93 Messier 93 (ayrıca M 93 veya NGC 2447 olarak da bilnir), Pupa takımyıldızı yönünde bulunan bir açık yıldız kümesi. Charles Messier tarafından 20 Mart 1781 tarihinde keşfedilmiştir. M93, Dünya'dan yaklaşık olarak 3.600 ışık yılı uzaklıktadır ve yaşı 100 milyon yıl olarak hesaplanmaktadır. Kümedeki en parlak yıldız B9 türü mavi bir devdir. Jarnana Jarnana, Makdeonya Arnavutlarının bir şarkısıdır. Şarkı Balkanlardaki en ünlü şarkılardan biridir. Dili Arnavutçadır. As më jep nj'er ujë moj balluk' e prërë Me se të të japë trendafil me ere? Jarnana, jarnane, jarnana moj tÃ« keqÃ«ne O me dorënde tënde moj balluk' e prërë Dora m'u ndodh zënë trendafil me ere? Me se t'u ndodh zënë moj balluk' e prërë? Me unazëne tënde, trendafil me ere. Sevgililer Günü (film) Valentine's Day 2010 yılında vizyona giren, Garry Marshall'ın yönettiği Amerikan romantik-komedi türü filmidir. Film büyük bir oyuncu kadrosuna sahiptir.. Film, Los Angeles'ta, Sevgililer Günü'nde on farklı hikâyenin birbirleriyle kesişmesi anlatılıyor. Hikâye, Abby Kohn ve Mark Silverstein tarafından yazıldı. Nokia 1600 Nokia 1600 Nokia'nın ultra sade tasarımıyla 2006 yılında piyasaya sürülmüştür. Seri 30 sistemlidir. 1100'dan esinlenilerek tasarlanmıştır.Bu ürün aslında geri kalmış ülkeler için tasarlanmıştır. Kahraman OlgaÃ§ Kahraman Olgaç, (d. 1 Mart 1923, Adana - ö. 27 Mayıs 2009, Ankara), satranç oyuncusu. Lise eğitiminin ardından İstanbul Üniversitesi, Edebiyat Fakültesi'ni bitiren Olgaç, Merkez Bankası'nda çalışmaya başlayarak iş hayatına atıldı. 1944 yılında satranç oynamaya başlayan Kahraman Olgaç, 1948 yılında Ankara satranç şampiyonu oldu. 1954 yılında Türkiye Satranç Federasyonu'nun kurulmasında büyük rol oynadı. Federasyonun resmileştirilerek devlete bağlı bir kurum haline gelmesi için, kuruluşundan 1991 yılına kadar uğraş verdi. Milli takıma girerek 1974 Satranç Olimpiyatlarında Nice'te yapılan yarışmaya Türkiye'yi temsilen katıldı. Uzun yıllar Cumhuriyet, Hürriyet ve Milliyet gazeteleri ile Bilim ve Teknik dergisinde satranç üzerine çeşitli yazılar yazdı. Uluslararası satranç hakemi olan Olgaç, "Satranç Öğrenelim" adıyla 7 serilik kitap dizisi yazdı. İlk başkanı olduğu Türkiye Satranç Federasyonu'nda bir dönem daha başkanlık yaptı, ayrıca "onursal başkan" seçildi. 2000 yılında Dünya Satranç Olimpiyatları'nın İstanbul'da yapılması için büyük çaba gösterdi. Merkez Bankası'ndan emekli olan Kahraman Olgaç bir dönem TRT televizyonlarında satrançla ilgili program yaptı. Türkiye'de özellikle çocuk yaşlardan başlayarak satrancın sevdirilmesinde önemli katkısı olmuştur. Sweet Dreams (Beyoncé şarkısı) "Sweet Dreams", Amerikalı R&B şarkıcısı Beyoncé'nin, "I Am... Sasha Fierce" adını taşıyan üçüncü stüdyo albümü için kaydettiği bir şarkıdır. Yazarlığını ve yapımcılığını Beyoncé Knowles, Jim Jonsin, Wayne Wilkins ve Rico Love üstlendi. Şarkı, 2 Haziran 2009'da Amerika Birleşik Devletleri radyolarında çalınmaya başladı. Şarkı, albümün yayımlanmasından bir süre önce internete "Beautiful Nightmare" adıyla sızdırıldı. Albümün yayımlanmasıyla şarkının adı "Sweet Dreams" olarak değişti. Başlangıçta altıncı tekli olarak "Broken-Hearted Girl" parçası seçilmişti, ancak daha sonra "Sweet Dreams"in altıncı tekli olmasına karar verildi. "Sweet Dreams"in video klibinin yönetmenliğini Adria Petty üstlendi. Video klip, "Above and Beyoncé (Video Collection & Dance Mixes)" albümünde yer almayacak, çünkü bu CD/DVD koleksiyonu hazırlandığı sıralarda parçanın video klibi henüz çekilmemişti. Sweet Dreams Sweet Dreams, ÅŸu anlamlara gelebilir: Heinrich MÃ¼ller Heinrich Müller (28 Nisan 1900 - ö. tahmini Mayıs 1945), Nazi Almanyası'nda politik polis (Polis Korgeneral), Gestapo yöneticisi ve Holokost idamlarının sorumlusu. Devlet Güvenlik Başdairesi'nde (RSHA) planlanmış, hazırlanmış ve organize edilmiş hemen hemen bütün faaliyetlerde üst düzey görevli olarak önemli rol oynadı. Eylül 1939 başlarında siyasi karşıtların öldürülmeleri talimatını verdi. Adolf Eichmann'ın başında bulunduğu "Yahudi Şubesi" de onun sorumluluğu altındaydı. Sovyetler Birliği Yahudilerinin katledilmesi planının uygulamaya konmasının en ufak ayrıntısına kadar doğrudan etkisi oldu. Üstü olan Reinhard Heydrich'in kendisine verdiği talimatların, kendi birlikleri tarafından yerine getirilmesini sağlıyor ve gerçekleştirilen eylemleri rapor ve tebliğ ediyordu. 1 Mayıs 1945 tarihinde Berlin'deki Führerbunker'de son görülen kişiydi. Kızıl Ordu'nun Berlin'e girmesinden sonra kayboldu. Ölümünün ardındaki sır perdesi henüz aralanmamış olsa da Reich'ın gizli belgelerini Sovyetlere verdiği, karşılığında da yaşamının bağışlandığı, Avrupa'daki Sovyet Gizli Servisleri adına çalışan ajanları ele geçirdikten sonra bunların telsizleri aracılığıyla çok gizli bilgileri Moskova'ya ilettiği iddia edilmektedir. Berlin kuşatılmadan önce kaçma şansı varken kalması ise Führerbunker'de telsiz yayınlarına devam ettiği şeklinde yorumlanmaktadır. Savaştan sonra ABD ve İngiliz servisleri onun peşine düşmesine rağmen onu bulamadı. Birleşmiş Milletler Güvenlik Konseyinin 1873 sayılı kararı Birleşmiş Milletler Güvenlik Konseyi'nin 1873 sayılı kararı, BM Genel Sekreteri'nin Birleşmiş Milletler Kıbrıs Barış Gücü'nün 6 aylık bir süre daha ada üzerinde konuşlandırılması hakkında önerisi ve Kıbrıs Cumhuriyeti hükümetî'nin 15 Aralık 1983'ten sonra Barış Gücü'nün ada üzerinde var olması gerektiği düşüncesi yüzünden BM Barış Gücü'nün 15 Aralık 2009 tarihine kadar ada üzerinde faaliyetlerde bulunma süresi uzatılmıştır. Karar Türkiye'nin karşı, diğer 14 üyenin kabul oyu ile alınmıştır. Güvenlik Konseyi'nde Türkiye'yi temsil eden Birleşmiş Milletler Daimi Temsilcisi Baki İlkin, toplantı sonrasında gazetecilere yaptığı açıklamada " "karar tasarısında kullanılan dile karşı olduklarını, çünkü kararın Kıbrıs Cumhuriyeti'nden bahsettiğini, bunun da aslında Rum tarafını kastetmesi" " yüzünden karşı oy kullandıklarını söyledi. Rusya'nın ekonomik bölgeleri Rusya on iki tane "ekonomik bölge" (Rusça: экономи́ческие райо́ны, "ekonomiçeskie rayonı"; tekil: "ekonomiçeski rayon")'ye bölünmektedir. Bu ekonomik bölgeler, ekonomik ve istatistiksel gereksinmeler için Rusya'nın federal yapılarının yeniden bir araya getirilmeleridir. Bu ekonomik bölgelere bölünme, ülkenin federal bölgelere bölünmesinden değişiktir, çünkü federal bölgelerinin tek amacı idareciliktir. Aşağıdaki ekonomik bölgeler, kapsadıkları federal bölgeleri ile listelenmektedir. Yaylı çalgı Yaylı çalgılar, yayın tel üstünde kaydırılarak titreşim yoluyla ses oluşturulmasını sağlayan çalgı topluluğudur. Yaylı çalgılar orkestrada kendine özgüye sahiptir. Orkestrada 1. ve 2. kemanlar, viyolalar, çellolar ve kontrabaslar "yaylılar" olarak adlandırılır. Bütün klasik müzik bestecileri yaylıları kullanmıştır. Ayrıca, bazı eserlerde iki adet çello bulunabilir. Klasik müziğin önde gelen çalgılarından olan yaylılar 17. yüzyıldan bu yana kullanılmaktadır. Bunlara "sürtmeli çalgılar" da denir. Asimetrik enformasyon Asimetrik enformasyon, enformasyon asimetrisi, bilgi asimetrisi veya asimetrik bilgi, ekonomi ve sözleşme teorisi konularında, bir tarafın diğerine göre daha iyi veya daha fazla bilgi sahibi olduğu alım satın işlemlerinde verilen kararların incelenmesi ile uğraşır. Bu durum, alım-satım işlemlerinde güç dengesizliğine neden olur. Bu sorunun örnekleri ters seçim ("adverse selection") ve manevi zarardır. Enformasyon asimetrileri en sık olarak, müvekkil–vekil sorunu ("principal-agent problem") çerçevesinde incelenir. 2001 yılında, George Akerlof, Michael Spence, ve Joseph E. Stiglitz ""asimetrik enformasyonlu piyasalardaki analizleri için"" Nobel Ekonomi Ödülü'nü kazanmışlardır. Ekonomik bir ilişkide taraflardan birinin diğeri hakkında yeterli bilgiye sahip olamaması anlamına gelen durumdur. Teoriye göre; Bilgi Asimetrisi ters seçim, ahlaki tehlike ve temsilcilik sorunu gibi sorunlara neden olmaktadır. İlk olarak George Akerlof tarafından 1970 yılında yazılan ""The Market For "Lemons": Quality,uncertainty and the market mechanism"" adlı makalede ortaya konularak literatüre girmiştir. Çalışmada teori ikinci el otomobil piyasası üzerinden örneklenerek açıklanmıştır. Buna göre piyasada iyi ve kötü otomobiller (limon) vardır. Alıcı, otomobillerin kalitesi hakkında bilgi sahibi olamadığı için ortalama kaliteye göre bir fiyat belirler. Bu durum kötü otomobil satıcılarının işine gelir ama iyi otomobil satıcıları fiyatı beğenmeyerek piyasadan çıkar. Sonuç olarak piyasada sadece kötü otomobiller kalır. Bu durum ortalama kaliteyi düşürdüğü gibi fiyat oluşumunu da etkilemektedir. KaracadaÄŸ, Ankara Karacadağ, Ankara il sınırlarının güney batısında ve Ankara'nın Haymana ilçesi ile Konya'nın Kulu ilçesi arasında konumlanan dağdır. Karacadağ'ın yüksekliği 1738 metredir. Bayburt Ãœniversitesi Bayburt Üniversitesi, TBMM'nin 2008 yılında çıkardığı bir kanunla Bayburt'ta kurulan Türk üniversitesi. Bayburt Üniversitesinin görevi; yalnızca öğrencilerini bilgi üreten, paylaşan, toplumun yararına sunan sorumlu bir yaşama birer önder olarak hazırlamak değil, aynı zamanda kaliteli eğitim, araştırma ve hizmet programları yoluyla bölge ve ülke insanının sosyal, kültürel ve ekonomik koşullarını geliştirmektir. Bayburt Üniversitesi, liberal eğitimde, araştırmada ve hizmette dünyaca tanınmış toplum üniversitelerinden ve/veya enstitülerinden biri olmayı, öğrencilerinin öğrenimi ve kişisel gelişimi için ender fırsatlar sağlamayı, bölge ve ülke insanının hayat kalitesini geliştirme sorumluluğunda birleşmiş bir akademik topluğu ve öğrenci merkezli araştırmanın adresi olmayı hedeflemiştir. Kafkasya Üniversiteler Birliği'nin üyesidir. Sinan Bolat Sinan Bolat (d. 3 Eylül 1988; Kayseri), Türk millî kaleci. Belçika vatandaşlığına da sahiptir. Sinan Bolat 1988 yılında Kayseri'de 2 erkek ve 1 kız çocuklu ailenin 4. çocuğu olarak doğdu. Bolat ailesi 1993 yılında, yani Sinan 5 yaşındayken Belçika'nın Neerpelt bölgesine göç etti. Belçika'ya geldiği yıl Neerpelt futbol kulübünün altyapısında top oynamaya başlayan Bolat, bir müsabaka esnasında kalecinin sakatlanmasıyla kaleye geçti ve bir daha kaleyi bırakmadı. Neerpeltte bir yıl oynadıktan sonra aile olarak Zonhoven bölgesine taşındı. Taşındıktan sonra Zonhoven takımında kaleci olarak futbol hayatını devam ettirdi. Zonhoven takımında bir yıl oynadıktan sonra, senenin sonuna doğru o zamanlar birinci lig ekibi olan Genk ile yapılan hazırlık maçında 11'de başladı. Genk'e karşı çok güzel bir oyun sergileyen Bolat, Genk'in dikkatini çekti ve denenmek üzere antrenmanmlara çağrıldı. Henüz 7 yaşındayken Genk ekibinin beğenisini kazanan Sinan Bolat, bu takıma transfer oldu. Genk'in altyapısında 13 sene kalan Bolat, henüz 15 yaşındayken Genk'in A takımında idmanlara başladı. 16 yaşına geldiğinde de A takımının ikinci kalecisi olarak kadroya girdi. A takım kadrosuna dahil olduktan sonra 10 defa ilk 11'de yer buldu. 2006-07 sezonunun son maçında Brussels karşısında sahaya çıkan Bolat, böylece kariyerinin ilk maçına çıkmış oldu. Bu maçta ise kalesinde 3 gol gördü. Sonraki sezon ise zaman zaman ilk 18'e alınan futbolcu, ikisi oyuna sonradan dahil olmak üzere 4 lig maçına çıktı. Nisan ayında elindeki kırık nedeniyle sezonu erken kapadı. 2008-09 sezonunun ilk yarısında zaman zaman ikinci kaleci olsa da forma şansı bulamadı. Oynadığı müsabakalarda Standard Liège ekibinin dikkatini çeken ve izleme listesine alınan Bolat, Genk'te mutlu olduğunu ve ayrılmayacağımı iletti. Birkaç sezon daha Genk'te devam ettikten sonra bazı sorunlar yaşamaya başladı. O sıralarda Standar Liège'in yanı sıra Türkiye'den ve Almanya'dan çok ciddi teklifler alan Bolat, seçimini R. Standard de Liège'den yana kullandı. Sinan Bolat, 2009 yılının başında bir başka Belçika ekibi R. Standard de Liège'e transfer oldu. 26 Şubat 2009'da Braga ile oynanan maçta Liège formasını ilk kez giyerken, ilk kez de bir UEFA maçına çıktı. Sezon son yedi haftasında takımının kalesini korudu ve sadece 2 gol yedi. Son hafta eski takımı Genk karşısında 1-0'lık galibiyet alınarak sezonu Anderlecht ile aynı puan ve aynı galibiyet sayısı ile kapattı ve bu nedenle şampiyonluk play-off'u oynandı. Liège, bu iki maç sonunda lig şampiyonu olurken, Bolat iki maçta da kaleyi korudu ve sadece 1 gol yedi. Böylece kariyerindeki ilk Belçika Ligi şampiyonluğunu yaşamıştır. Aynı zamanda Sinan Bolat kupanın kaderini de belirledi. 2. maçın 90+5.dakikasında Bryan Ruiz'in penaltısını çıkaran Sinan Bolat, kupanın en büyük kahramanlarından biri oldu. 2009-10 sezonunda takımının birinci kaleciliğine devam etti. UEFA Şampiyonlar Ligi gruplarında 6 maçta da forma giydi. Grubun son maçında AZ ile oynanan maçı 1-0 mağlup götürürken, 90+6'da attığı kafa golüyle, Şampiyonlar Ligi tarihinde penaltı dışında gol atan ilk kaleci olmayı başararak Belçika temsilcisinin UEFA Avrupa Ligi'nde devam etmesini sağladı. Aynı turnuvada çeyrek finale kadar çıktılar. Ancak aynı başarıyı ligde gösteremediler. O sezon 44 maça çıkan Sinan Bolat, takımı ile Belçika Süper Kupası'nı kazanırken, 3960 dk sahada kaldı. Kalesinde 55 gol gören Sinan, 11 maçta ise kalesini gole kapattı. Sinan Bolat o sezon Chelsea'ye transfer olan Thibaut Courtois'nın ardından Belçika Ligi'nin en iyi 2.kalecisi seçildi. Sezon sonunda ise Manchester United ve Arsenal FC'in oyuncuyu takip ettiği iddia edildi. 2010-11 sezonu başında adı Galatasaray Fenerbahçe ve Beşiktaş ile anılan Sinan, kulübünün 3.000.000 Euro bonservis bedeli talep etmesinin ardınan kulübünde kaldı. O sezon ilk maçına Dominique D'Onofrio yönetiminde Zulte Waregem karşısında çıkan Bolat, kalesini gole kapatamadı. Eliaquim Mangala, Sébastien Pocognoli ve Steven Defour, Axel Witsel ve Christian Benteke gibi oyuncuların arkasında kaleyi koruyan isim olan Sinan Bolat, sezonun ilk 10 haftasında 90'ar dakika forma giydi. 11.haftada ise yan bağlarından sakatlanan Bolat, 33.dakikada sahayı terketti. 12.haftadaki Brügge maçında sahalara dönen Sinan Bolat, bu maçta birkez daha sakatlandı ve 45.dakikada sahayı terk etmek zorunda kaldı. Kaleyi tekrar alması lig sonunu buldu. Ligi ikinci olarak bitirirlerken, Belçika Kupası'nın sahibi oldular. O sezon tüm turnuvalarda 27 maçta forma giyen Sinan, 9 maçta kalesini gole kaparken 22 gol gördü. 2011-12 sezonu öncesinde Türkiye millî takımına seçilen Sinan Bolat, Robinson Zapata ile yolları ayıran Galatasaray'ın gündemine geldi. Daha sonra Galatasaray'ın Fernando Muslera'yı transfer etmesiyle kulübünde kalan Sinan Bolat o sezonda da Liège kalesini korumaya devam etti. Jose Riga'nın takımında ilk maçına UEFA Şampiyonlar Ligi elemelerinde FC Zürih karşısında 27 Temmuz 2011 tarihinde çıktı. İlk maç 1-1, ikinci maç ise 0-1 sonuçlanınca Standart Liège yoluna UEFA Avrupa Ligi'nde devam etti. Avrupa Kupası elemelerinde Helsingborgs IF karşısında çıktı bu maçta kalesini gole kapattı. O sezon UEFA Avrupa Ligi'nde takımı ile Son 16'ya kadar yükselen Bolat, Son 16'da Alman ekibi Hannover 96'ya boyun eğdi ve turnuvadan elendi. 2011-12 sezonunda toplamda 49 maça çıkan Sinan Bolat, 56 gol yerken 17 maçta kalesini gole kapattı. 2012-13 sezonu öncesi diz bağlarından sakatlık geçirerek devre arasına kadar forma giyemedi. Teknik direktör Ron Jans Sinan Bolat'ın formasını Eiji Kawashima'ya verdi. Sakatlıktan döndükten sonra ise Sinan Bolat kadro dışı bırakıldığı için sezonu maç oynamadan kapatmış oldu. Sezon sonunda ise Allan Mc Gregor ile yollarını ayıran ve kaleci arayışlarına giren Beşiktaş'ın transfer listesine girdi. Daha sonra ise yüksek maliyeti nedeniyle transferden vazgeçen Beşiktaş, Tolga Zengin ile anlaştı. 2013-14 sezonu öncesinde Beşiktaş ve Kayserispor'un da transfer listesinde yer alan millî kaleci Sinan Bolat, Portekiz devi Porto ile 5 yıllık sözleşme imzaladı. Portekiz ekibinin resmi internet sitesinden yapılan açıklamada, Sinan Bolat ile 2018 yılına kadar resmi sözleşme imzalandığı bildirildi. Helton ve Fabiano gibi isimlerin arkasında A takım ile şans bulamayan Sinan, sadece kupa maçlarında yedek kaleci olarak kadroya girdi. Portekiz ikinci liginde mücadele eden B takım ile ise yalnızca 4 maça çıktı ve 4 gol yedi. 2013-14 sezonunun ilk yarısında kalesini Ertuğrul Taşkıran ve Gökhan Değirmenci'ye emanet eden Kayserispor, devre arasında kaleci arayışlarına girdi ve aslen Kayserili olan Sinan Bolat ile satın alma opsiyonlu olarak 500.000 Euro garanti ücret karşılığında yarım sezonluk kiralık sözleşme imzaladı. Bolat, sarı kırmızılı forma ile ilk maçına 1 Şubat 2014'te Kasımpaşa SK maçında çıkarken, 57 numaralı formayı tercih etti. Bu maçta ise kalesini gole kapattı. . 2 Mart 2014 günü oynanan Kayseri Erciyesspor maçında Yasin Öztekin'in penaltısını kurtaran Bolat, takımının 4-0 mağlup olmasını engelleyemedi. Süper Lig'de 14 karşılaşmada forma giydi. 4 maçta kalesini gole kapatan Bolat, 49 kurtarış yaptı ve 23 gol yedi. Kayserispor sezon sonunda küme düştü ve Sinan Bolat ile sözleşme imzalamadı. 2014-15 sezonu öncesinde Ufuk Ceylan ve Aykut Erçetin ile yollarını ayıran Galatasaray, 2014-2015 sezonu için 1.300.000 Avro sabit transfer ücreti ve 20.000 Avro maç başı ücreti karşılığında Sinan Bolat'ın 1 yıllığına kiralandığını açıkladı. Sinan Bolat, Fernando Muslera ile 22 Temmuz 2014 günü Galatasaray'ın Viyana'daki kampına katıldı. Sinan Bolat transfer sonrasında "Galatasaray gibi büyük bir camiaya geldiğimi için çok mutluyum. Çalışmak için sabırsızlanıyorum. Galatasaray'da Muslera gibi Eray gibi çok önemli kaleciler var. Böyle iyi kalecilerin olması rekabeti arttıracaktır. 4. yıldız açısından önemli bir sezon. Elimizden geleni yapıp taraftarlarımıza bu hediyeyi vermek istiyoruz." ifadelerinde bulundu. Sinan Bolat Galatasaray formasıyla ilk maçına ise Macar temsilcisi Honved karşısında hazırlık maçında çıkmıştır. Rakibin serbest vuruş golüne engel olamasa da takımı 2-1 galip gelmiştir. O sezon ilk resmi maçına Hamza Hamzaoğlu'nun teknik direktörlüğe getirilmesinin ardından ilk maçında Eskişehirspor karşısında Türkiye Kupası'nda çıkmış ancak Serdar Özkan'ın serbest vuruştan, Erkut Şentürk'ün de uzaktan şık vuruşuna engel olamasa da takımı yeni teknik direktörleriyle 4-2 galip gelmiştir. Bu maçın ardından 9 Aralık 2014 günü Arsenal FC ile oynanan UEFA Şampiyonlar Ligi maçına da ilk 11 başlayan Bolat bu maçta da Aaron Ramsey ve Lukas Podolski'nin ikişer gollerine engel olamamıştır. Galatasaray 4-0 mağlup olurken Hamzaoğlu'na Muslera yerine neden Sinan Bolat'ı oynattınız sorusuna "Sinan Bolat'ın mukavelesinde 'ilk yarıda 5 maç oynaması gerekiyor' maddesi var. Onu tamamlamak ve onu da görmek için oynattık. Eğer oynatmasaydık, kulübü devre arasında geri alabiliyordu. İkinci yarıda da ondan faydalanmak için böyle düşündük." ifadelerinde bulunmuştur. Maçın ardından özellikle Podolski'nin 2.golü ve Ramsey'nin ceza sahası dışından attığı gol nedeniyle sıkça eleştrilen Sinan Bolat hakkında menajeri "Porto aslında Sinan'ı oynayabileceği başka bir kulübe kiralamak istiyordu. Almanya, Fransa, Türkiye ve Yunanistan'dan teklifler vardı. Ancak Sinan Galatasaraylı olduğu için, tercihini Galatasaray'dan yana yaptı. Kulüp avukatları, sözleşmesine böyle bir madde ekledi. Galatasaray da kabul etti. Biz 1. kaleci olabilecek kapasitede bir kaleci istiyoruz dediklerini söyleyen Balkan, "Sinan'ın tecrübesi ortada. Bugün Galatasaray'ın kalesinde Muslera değil başka bir isim olsa forma göremezdi. Muslera Dünya Kupası'nın en kötü 3 kalecisinden biriydi." ifadelerinde bulundu. 03.06.2015 tarihinde oynanan Ziraat Türkiye Kupası Finalinde 90 dakika Galatasaray'ın kalesini korumuştur. 21 Temmuz 2015'te, 1 sezonluğuna Kulüp Buruj'a kiralandı. 2008'de Toulon turnuvası için ilk kez Türkiye 21 yaş altı millî futbol takımı kadrosuna çağrıldı ama 3 maçta da forma giymedi. Şubat 2009'da ise ilk kez U-21 forması giydi. 2 Haziran 2009'da Azerbaycan ile oynanan hazırlık maçında ilk kez kadroya çağrılan Bolat, forma giyemedi. 2010 FIFA Dünya Kupası elemelerinde iki kez kadroya çağrıldı ama burada da yedek bekledi. 10 Ağustos 2011'de Estonya karşısında ilk kez millî formayı giydi. 2012 Avrupa Futbol Şampiyonası elemelerinde son maç dışında bütün maçlarda yedek bekleyip, Azerbaycan ile oynanan son maçta millî kaleyi ilk kez bir resmi maçta korudu. Play-off'larda da Hırvatistan ile 0-0 berabere biten ikinci play-off maçında forma giydi. 29 Şubat 2012'de Slovakya ile oynanan hazırlık maçında ilk kez kalesinde gol gördü. Mekanizma tasarımı teorisi Mekanizma tasarımı, ekonomi ve oyun kuramı konularında, belirli bir sonuca ulaşmak için bir oyun veya sistemin kurallarının tasarımı. Mekanizması tasarımcıları sıklıkla şu temel sonuçlara ulaşmak için çalışır: dürüstlük, bütçe dengesi ve sosyal refah. Ancak, birçok durumda aynı anda her üç sonuç için de en iyisini elde etmeyi garanti etmek imkânsızdır, özellikle alıcıların aynı zamanda satıcı olduğu piyasalarda, bu nedenle mekanizma tasarımı üzerine önemli araştımalar, bu nitelikler arasında ticaret yapmayı da içerir. İstenen diğer kriterler, ki belki adalet de dahil olabilir (tarafların araçları arasında varyansı minimize etmek), ihale sahibinin gelirini maksimize etmek ve pareto verimliliğidir. 2007 Nobel Ekonomi Ödülü, ""mekanizma tasarımı teorisinin temellerini attıkları için"" Leonid Hurwicz, Eric Maskin ve Roger Myerson'a verilmiştir. Kıbrıs'taki Birleşmiş Milletler Barış Gücü Kıbrıs'taki Birleşmiş Milletler Barış Gücü ("İngilizce:" United Nations Peacekeeping Force in Cyprus; "Kısaltma:" UNFICYP), 1964 yılında Birleşmiş Milletler tarafından Kıbrıs Türkleri ile Kıbrıs Rumları arasındaki çatışmaları engellemek ve ada üzerindeki düzen ile kanunun normal şartlarda devam etmesini sağlamak amacıyla kurulmuş çok uluslu askerî birliktir. Mart 1964'ten günümüze kadar Kıbrıs BM Gücü komutanları; 31 Ağustos 2008 tarihine kadar UNFICYP içinde 178 kişi hayatını kaybetti : Aldrich Ames Aldrich Hazen Ames (26 Mayıs 1941) 1994 yılında Sovyetler Birliği ve Rusya adına casusluk yapmaktan hüküm giyen, eski CIA karşı istihbarat subayı ve analistidir. Ames River Falls, Wisconsin'da Rachel Aldrich ve Carleton Cecil Ames'in çocuğu olarak dünyaya gelmiştir. Liseyi McLean, Virginia'da McLean High Schoolda bitirdi. Ames 1962 yılında CIA ajanlarının çocukları ile ilgili düşük seviyeli bir pozisyonda CIA için çalışmaya başladı. Ames'in söylediğine kendisi CIA'de bir kariyer için bu işe başlamamıştır, bu düşük seviyeli işi okula yerleşebilmek için boşluk doldurmak amacı ile almıştır ancak zamanla CIA içindeki işi onu cezbetmiştir. Birkaç yıl sonra üniversiteyi bitirip, Operasyon Şefliği Kayıt Birleştirme Bölümünde çalışırken rütbesini yükseltmiştir. 1969 yılında durum subayı olarak ilk görevinde Ankara'ya gönderilmiştir. Buradaki görevi Sovyet istihbarat subaylarını kendi taraflarına kazandırmaktı. Anılarında yazdığına göre Deniz Gezmiş'in bir oda arkadaşı sayesinde komünist DEV-GENÇ örgütüne sızmayı başarmıştır. Bu kız öğrencinin gözünü korkuttuktan sonra, kendisinden $75 karşılığı bildiği bütün DEV-GENÇ üyelerini ve bu kişilerin faaliyetleri hakkında bilgileri almıştır. 1983'te sürekli kavga ettiği ve kendisini Rosaria Dupuy adlı Kolombiya'nin Meksika elçiliğinde çalışan başka bir kadınla aldattığı eşi Nancy'den ayrıldı. Eşinden ayrılışının ve sevgilisinin lükse düşkünlüğü yüzünden maddi sıkıntıya düstu. 1985 yılında Washington'daki Sovyetler Birliği elçiliğine gidip onlara para karşılığı sırları satmayı teklif etti ve bu tarihten sonra Sovyetler Birliği için casusluğa başladı. Ames CIA'in Avrupa Bölümü/Karşı casusluk şubesine atandı. Buradaki görevi Sovyet istihbarat faaliyetlerinin analizi işlerini idare etmekti. Görevi sebebiyle KGB ve Sovyet ordusu içindeki Amerikan kaynaklarının kimlik bilgilerine erişebiliyordu. Ames'in verdiği bilgiler sayesinde 100 kader Amerikan operasyonu tehlikeye düşmüş ve en az 10 istihbarat kaynağı öldürülmüştür. Nihayetinde Sovyetlere ülkedeki bütün Amerikan ajanlarının ismini vermiş bunun karşılığında kendisine toplam 4.6 milyon dolar ödenmiştir. Bu sayede herhangi bir CIA subayından daha lüks bir yaşam tarzını sürdürebilmiştir. 1986 ve 1991 de iki kez yalan makinasından geçmesine rağmen yakalanamamıştır. CIA içinde bilginin Sovyetlere nereden aktiğini araştıran FBI şüphelerini Ames'in üzerine çevirip sürekli gözaltına almıştır. Şubat 1994 yılında Sovyetler Birliğine yapacağı bir görev uçuşu öncesi orada karşı tarafa firar edeceği endişesi ile resmi olarak casusluk suçu ile tutuklanmıştır. Kendisi idam cezasından kurtularak ömür boyu hapis cezasına çarptırılmıştır karısı ise casusluğa yardım ve vergi kaçırma suçlarından 5 sene hüküm giymiştir. Cezasını halen Allenwood, Pensilvanya'da ki yüksek güvenlikli federal hapishanede çekmektedir. Ames şu an tarihin en pahalı casusu unvanını elinde bulundurmaktadır. Ames'in hayati çeşitli filmlere konu olmuştur. Bu filmlerden biri de başrolünü Timothy Hutton'in oynadığı 1998 yılında çekilen "Aldrich Ames: Traitör Within" (Aldrich Ames: İçimizdeki Hain). Türev (anlam ayrımı) NGC 2535 NGC 2535, Yengeç takımyıldızı bölgesinde yaklaşık olarak uzaklıkta bulunan ve NGC 2536 ile etkileşim halinde olan bir çubuksuz sarmal gökadadır. Fransız gökbilimci Édouard Jean-Marie Stephan tarafından 22 Ocak 1877 tarihinde keşfedildi. Halton Arp tarafından görüntülenmiş ve NGC 2536 ile birlikte Arp 82 olarak "Eşlikçileri büyük ve yüksek yüzey parlaklığına sahip sarmal gökadalar" kategorisi altında Tuhaf Gökadalar Atlası'na dahil edilmiştir. NGC 2536 NGC 2536, Yengeç takımyıldızı bölgesinde yaklaşık olarak uzaklıkta bulunan ve NGC 2535 ile etkileşim halinde olan bir çubuklu sarmal gökadadır. Fransız gökbilimci Édouard Jean-Marie Stephan tarafından 22 Ocak 1877 tarihinde keşfedildi. Halton Arp tarafından görüntülenmiş ve NGC 2535 ile birlikte Arp 82 olarak "Eşlikçileri büyük ve yüksek yüzey parlaklığına sahip sarmal gökadalar" kategorisi altında Tuhaf Gökadalar Atlası'na dahil edilmiştir. Zincir dikiÅŸ Zincir dikiş, zincir desen formunda ilmik dikiş serisinin dikiş ve nakış tekniğidir. Zincir dikiş, günümüdeki en eski örneği Çin'in MÖ 5.-3. yüzyıla tarihlenen ipek iplikten yapılma nakış işidir. Elyapımı zincir dikiş nakışı kumaş katmanı üzerinde bir defadan fazla geçmesini istemez. İğne, kumaş üzerinde çıktığı noktaya yakın yerden batırılır ve kumaş üzerinden ilmiğin ortasından yukarı çıkartılarak bir zincir oluşturulur. Bu böylece devam ettirilir. Kumaş üzerinde kabartmalı bir şekil elde edilmiş olur. Zincir dikiş ayrıca kasnak dantel, iğnedantel, kroşe ve makreme yapımında kullanılır. Zincir dikiş ve onun değişik biçimleri pek çok kültürlerin nakış geleneklerinin temelidir. Örnek olarak Keşmir'in "numdahları", İran'ın Resht işi, Orta Asya'nın suzanisi, Macaristan'ın Kalotaszeg'i, Jacobean nakış ve crewelişi. Zincir dikiş, başlangıçta dikiş makinelerinde kullanıldı. Çünkü bu dikiş kumaştan kolayça sökülmez fakat bunun yerini kısa süre sonra mekik dikişi aldı. Mekik dikişi kumşın altından ve üstünden olmak üzere iki iplik alır. Bu dikiş tekniği endüstriyel amaçlar için torba ağzını bağlamada kullanıldı. Zincir dikişdeki makine dikişi, perdelerde, yatak çarşaflarında, masa örtülerinde bulunur. NGC 2537 NGC 2537, Çalgı takımyıldızı yönünde yaklaşık olarak 26 milyon ışık yılı uzaklıkta bulunan bir macellansı çubuklu sarmal gökadadır. William Herschel tarafından 6 Şubat 1788 tarihinde keşfedilmiştir. NGC 2541 NGC 2541, Çalgı takımyıldızı yönünde bulunan bir çubuksuz sarmal gökada. William Herschel tarafından 9 Mart 1788 tarihinde keşfedilmiştir. NGC 2500, NGC 2537, ve NGC 2552 gökadalarıyla birlikte NGC 2841 Grubu içindedir. Batı Anadolu kültürü Batı Anadolu Uygarlığı - Erken Tunç Çağı devrinde, yani 3000-1200 yıl Milattan once Batı Anadolu sahili kültürü’nün şartlı adıdır. Şimdiye kadar batı kültürü zayıf anlaşılmıştır - özellikle Truva, Beycesultan, Limantepe gibi en önemli şehirler tanınır. Ayrıca küçük şehirler: Tepekule, Bayraklı (İzmir şehrinde olan şehirler), Panaztepe Gediz ve birçok başka şehirler de tanınır. Erken dönemde, Milattan once, (3 bin yıllarının 1. yarısında) batı kültürünün etkisi Makedonyaya ve Ege Denizi Adalarına dağıldı. Sonra batı medeniyyeti Orta Anadolu halkları (Hatto, sonra Hititler) etkisi altına düşüyor, ve bununla beraber yavaş yavaş gerilmeğe düşüyor. Arkeologlar bir yandan Beycesultan Sarayı, başka yandan daha sonra Girit sarayları arasındaki benzerlikleri kaydettiler. İgor Diakonov ve Vladislav Ardzinba batı Anadolu halklarına şartlı olarak «doluviyskie» gibi lakap takıyorlar (çünkü en son olarak yerel halkı luviyskie diline geçti). «Doluviyskie» isimleri Orta Asyanın çiviyazılı ticaret levhalarında bulunuyor. Hitit Krallığı zamanda batı şehirleri bir kez daha önemli bir rol oynayabilir, Hititler ile rekabet ediyor. Başlıca rakipleri ve ticaret ortakları arasında Hitit İmparatorluğu Assuwa Federasyonu adıyla geçiyor, onu Kral Tudhaliya IV mağlup etti (onun adı Asya kelimesinden meydana geliyor), ve daha sonra Luviya olarak bilinen Arzawa ülkenin adıyla geçiyor. Bu ülkelerin şehirleri arasında Taruisa ve / veya Vilusa (örneğin görünüşte Truva ve/veya İlion aynı), Milet, Lesvos veya Midilli Adası, vb adları geçiyor. Yavaş yavaş Truva Savaşı yaklaştıkca batı şehirleri bir kez daha kıta Yunanistan etkisi altına düştü - bu süre akalar. Hitit yazıtlarda sözü edilen Hükümdar Vilusi Yunan adı Alaksandus (yani İskender) adını taşıyor. Homeros ve «iliade» de Parisi Truva kralının oğlu İskender adlandırıyor. Öte yandan, şehrin maddi kültürü tipikdir ve akalardan farklıdır. Truva Savaşından sonra birçok batı şehirleri son derecede geriliyor. Onun halkı «Deniz halkları» gibi bilinir, toplu halde, ilk önce Mısıra ve sonra diğer Akdeniz ülkelerine taşınır. Deniz halkları ile birlikte denizin halkları ile muzaffer akaları da göç ediyorlar. Hitit imparatorluk parçalanmasından sonra veya Küçük Asyanın daha önceki batı halkı Anadolu diline geçiyorlar: bunun nedeninden yeni halklar - Lidyalılar, Likyalılar, Karyalılar ve pek çok diğerleri meydana geliyor. Aynı zamanda, bu insanlar arasında bir sure bazı eski insanlar yaşamaya devam ediyor, sözgelimi Pelasglar. 49. Paralel (film) 49. Paralel, 1941 Birleşik Krallık yapımı dramatik savaş filmidir. Özgün adı 49th Parallel olan film ABD'de The Invaders ("Türkçesi: İstilâcılar"), İngiltere'de Forty-Ninth Parallel alternatif adlarıyla da gösterime sunuldu. 'Propaganda Sineması' nın tipik örneklerinden biridir. Senaryosunu Emeric Pressburger'ın kendi özgün hikâyesinden Rodney Ackland'la birlikte uyarlayıp yazdıkları filmi Michael Powell yönetmiş, başlıca rollerinde Leslie Howard, Laurence Olivier, Raymond Massey, Anton Walbrook ve Eric Portman oynamışlardır. Siyah beyaz görüntülerini Freddie Young'ın çektiği filmin kurgusunu, İngiliz sinemasının aranan kurgucusu ve o tarihte henüz yönetmenliğe geçmemiş olan David Lean yapmıştır. Filmin adı, ABD ve Kanada arasında düz bir çizgi halinde seyreden sınırın neredeyse tamamının üstünden geçen 49. kuzey paralelinden gelmektedir. Ancak filmin hiçbir sahnesi bu coğrafi enlem üzerinde çekilmemiştir. Filmdeki tek sınır sahnesi Niagara Şelaleleri'nde çekilen sahnedir ki orası da 49. enlemin oldukça altında kalır. Ayrıca filmin başında, bu sınırın Dünyada korunmayan tek sınır olduğu vurgulanır. Film II. Dünya Savaşı'nın hemen başında Hudson Körfezi'nde batırılan bir Alman denizaltısından kurtulan bir grup deniz subayı ve emirlerindeki birkaç askerin ıssız Kanada topraklarını katederek o tarihte tarafsız olan ABD sınırına doğru olan maceralı yolculukları ve yol boyunca karşılaştıkları çeşitli katmanlardan Kanadalılarla olan ilişkileri anlatılmaktadır. 1943 yılında film "en iyi film" ve "en iyi senaryo" Oscarlarına aday gösterildi. Emeric Pressburger ise "en iyi özgün hikâye" dalında Oscar ödülünün sahibi oldu. "49. Paralel", "The Archers" adlı İngiliz film yapım şirketinin önde gelen iki etkili ismi Michael Powell ve Emeric Pressburger ikilisinin ortaklığında yapılmış bir dizi filmden biridir. Genelde Pressburger'ın yazdığı ve Powell'ın yönettiği filmlerle devam eden bu işbirliği 1957 yılında sona ermiş, ancak ikili 60'lı ve 70'li yıllarda da birçok projede yine bir araya gelmişlerdi. İngiltere Hükûmeti Michael Powell'a mayın temizlemeyle ilgili bir propaganda filmi ısmarlamıştı, ancak Powell bundan daha iyisini yaparak o tarihte henüz savaşa girmemiş olan tarafsız Amerika'nın halkını tedirgin edip korkutarak, Almanlar hakkındaki fikirlerini değiştirecek bir film yaptı (O tarihte Kanada Almanya'yla savaşıyordu ama ABD henüz tarafsızdı). Powell'ın kendi anlattığına göre bu film ABD'nin savaşa girmesini kolaylaştıracak, aynı zamanda Kanadalıların savaşa olan ilgi ve desteğini de pekiştirecekti. II. Dünya Savaşı'nın hemen başında, 1940 Temmuz'unda bir Alman U-Botu, savaşta oldukları Kanada'ya ait bir petrol tankerini Kanada suları içinde, St. Lawrence Körfezi'nde batırır ve gizlenmek için Hudson Körfezi'ne kaçar. Burada iki subay komutasında bir manga asker yakıt ve yiyecek bulmaları için karaya çıkartılırlar. Onlar karaya ayak basar basmaz da denizaltıları Kanada uçakları tarafından bombalanarak batırılır. Bir manga Alman askeri şimdi ıssız ve uçsuz bucaksız Kanada topraklarında tek başlarına kalmışlardır. Yapacakları tek şey yakalanmadan Kanada'yı baştan başa katederek o tarihte henüz tarafsız olan ABD topraklarına ulaşmaktır. Teğmen Hirth (Eric Portman) ve Teğmen Kuhnecke (Raymond Lovell)'nin başlarında olduğu toplam 6 Alman denizci, Kanadalı avcıların kurmuş olduğu bir değiş tokuş dükkânına gelirler. Grubun komutanı Hirth fanatik bir Nazi'dir ve yol boyunca hep yapacağı gibi Nazi propagandasına burada başlar. Burada çalışan Nick isimli bir Eskimo'yu aşağılar ve sonradan onu öldürürler. Fransız aksanıyla konuşan ve savaşa karşı ilgisiz Quebecli avcı Johnnie (Laurence Olivier)'ye, İngilizlerin Fransız asıllı Kanadalıların haklarını tanınmadığı şeklinde yaptığı telkin de pek işe yaramaz. Sonuçta buradakilerin fikirlerini çelmeleri mümkün olmaz. Çıkan bir arbedede Johnnie vurulur ve hayatını kaybeder. Almanlar kıyafet değiştirirler ve ele geçirdikleri bir deniz uçağıyla Winnipeg'e doğru yola çıkarlar, kalkışta bir Alman, Eskimoların açtığı ateşle ölür. Teğmen Kuhnecke'nin kullandığı uçağın yakıtı bitince bir göle düşerler ve bu kazada da Kuhnecke ölür. Artık 4 kişi kalan Alman askerleri yolları üzerinde bir tür komün hayatı yaşayan ve Mormonlara benzeyen bir çiftçi topluluğuna rastlarlar ve onlar tarafından misafir edilirler. Bunlar 16. yüzyılda Alman topraklarından Kuzey Amerika'ya göç etmiş Hristiyan bir topluluk olan "Hutteri" çiftçileridir. Onların Alman kökenli oluşu Komutan Hirth'ü umutlandırır. Üstelik aralarından bazılarının Kanada hükûmeti tarafından enterne edilmiş olmasını fırsat bilerek topluluğu ülkeleri Kanada'ya karşı kışkırtan hamasi bir konuşma yapar, ama umduğunun aksine Hutteriler onlara itibar etmezler. Toplumun lideri Peter (Anton Walbrook) Hirth'ün ayaklanma davetini kesinlikle reddeder. Askerlerin arasında en insancıl olanı ve Nazizm'e de fazla bağlı olmayan Vogel (Niall MacGinnis) Hutterilerin liderinin (Anton Walbrook) teklifi üzerine onlarla kalmayı seve seve kabul eder ve onların arasında fırıncı olarak çalışmaya başlar ama bu ihaneti nedeniyle Teğmen Hirth'ün emriyle derhal kurşuna dizilir. Eşgalleri yavaş yavaş belirlenen üç kaçak, Vancouver'a giden trene binerler, ama çok ilerleyemeden indikleri bir yerleşim yerinde aralarından biri daha yakalanır. Artık gruptan geriye son kalan bu iki asker, girdikleri ormanda eksantrik İngiliz bilim adamı ve yazar Philip Armstrong Scott (Leslie Howard)'la karşılaşırlar. Scott Kanada Kızılderilileri hakkında yazdığı araştırma kitaplarına malzeme toplamak için onların arasında, doğada yaşamaktadır. Scott'la da fikirleri pek uyuşmaz. Çıkan çatışmada emrindeki son asker de Scott tarafından vurulunca yalnız kalan Hirth'in hikâyesi, Kanada-Amerikan sınırına yakın bir Kanada Ulusal Demiryolları treninin bagajında devam eder. Hirth, trenin Niagara Şelalesi'nde Amerika Birleşik Devletleri'ne geçeceğini öğrendiğinde, silahını bir ABD Gümrük yetkilisine teslim eder ve Alman büyükelçiliğine götürülmesini ister. Trenle Niagara üzerinden tam ABD sınırını geçmişken ve artık kurtulduğunu düşünüyorken, trene gizlice binmiş, Brock isimli (Raymond Massey) Kanadalı bir asker kaçağının uyanıklığı sayesinde Hirth'in Kanada'da cinayetten arandığını ABD sınır muhafızlarına söyler ve bu sayede Kanada'ya geri gönderilir ve tutuklanır. 1941'de İngiliz gişesindeki en popüler filmdi. ABD’de, Universal filmi geri çevirdi, ancak Columbia tarafından Kuzey Amerika’da dağıtım için 200.000 $ 'a satın alındı. Variety, 1942'de ABD kiralarından 1,3 milyon dolar kazandığını tahmin ediyor. Film, Kuzey Amerika'daki gişede 5 milyon dolar kazandı. Film, Pressburger'i En İyi Film Akademi Ödülü kazandı ve En İyi Özgün Senaryo Akademi Ödülü dallarında gösterildi (ek diyalog için Rodney Ackland dahil). İngiliz Film Enstitüsü, filmi, İngiltere'de 9,3 milyon sinema severinin katılımına dayanarak, İngiliz izleyicilerin 63. en popüler filmi olarak seçti. Ernst Lindemann Ernst Lindemann (28 Mart 1894 - 27 Mayıs 1941), II. Dünya Savaşı sırasında savaş gemisi DKM Bismarck'ın komutanıydı. Bismarck'ın İngiliz Donanması tarafından batırılmasıyla gemiyle beraber hayatını kaybetmiştir. PSP Go PlayStation Portable Go ( PSP N-1000). PSP Go, Playstation Portable'Ä±n 5.modelidir. Nokia 2310 Nokia 2310, Nokia'nın düşük bütçeli kullanıcılar için piyasaya sürdüğü cep telefonu modelidir. Seri 30 sistemlidir. Çoğu ülkede öğrenciler tarafından büyük ilgi görmüştür. The Ian Carey Project The Ian Carey Project DJ,söz yazarı ve prodüktör olan Ian Carey'in yan projesidir. Carey Washington'a 2 saat mesafede bulunan Maryland'de büyümüştür Babası ses teknisyeniydi ve müzikle erken yaşta ilgilenmeye başladı. Dans müziği ile kolejdeyken ilgilenmeye başladı.Baltimore'da graffiti ile ilgilenirken Hip-Hop DJ'leriyle tanıştı ve bu olay müziğe olan ilgisini arttırdı.İlk şarkısını kayıt dükkânında tanıtmıştır.Carey'in ilk tamamen kendi çalışması olan "Rise" İngiltere'de büyük ilgi görmüştür ve Carey İngiltere'ye taşınmıştır. Mardan Palace Mardan Palace, Antalya'nın Kundu sahilinde Azeri asıllı Rus iş adamı Telman İsmailov tarafından yaptırılan Avrupa'nın 7 yıldızlı en lüks otelidir.23 Mayıs 2009 tarihinde hizmete açılmıştır. Yaklaşık 1 milyar dolara mal olan otelin açılışına katılmak üzere Antalya'ya gelen kişiler arasında Mariah Carey, Richard Gere, Sharon Stone, Monica Belluci, Tom Jones, soul şarkıcısı Seal ve Kazakistan Cumhurbaşkanı Nursultan Nazarbayev yer aldı. Otel önündeki plaja Mısır'dan 9 bin ton altın rengi kum getirilmiştir.Bu kumlar ayakları yakmaz ve ıslak ayağa yapışmaz. Otelin şarap mahzeninde şişesi 2 bin 120 sterlin olan Château Lafite Rothschild'in 1996 şarapları bulunmaktadır. Mardan Palace 2 Royal Suite, 4 Presidential Suite, 38 Executive Suite, 271 Superior Oda, 62 Premium Oda, 16 Dolmabahçe Deluxe Oda, her biri bünyesinde özel tasarımlı Türk Hamamı bulunduran 38 Grand Hammam Oda, 41 Grand Deluxe Dubleks, 44 Garden Suite, 5 VIP Villa, 3 Grand Junior Suite ve 41 Junior Suite olmak üzere farklı konseptlerde toplam 560 odaya sahiptir. Ayrıca 24 restoranı, amfi tiyatrosu, 1200 kişilik ve 800 kişilik iki balo salonu, 50 ile 150 kişilik farklı seçeneklerde tasarlanmış 17 toplantı salonu ve 18 kişilik sinema salonu ile hizmet vermektedir. Ä°gor Simutenkov İgor Vitalyeviç Simutenkov (Rusça:Игорь Витальевич Симутенков) (d. 3 Nisan 1973, Moskova), günümüzde teknik direktörlük yapan emekli bir Rus futbolcudur. İgor Simutenkov profesyonel oyunculuk hayatına 1990 yılında eski Çempionat SSSR Po Futbolu'da Dinamo Moskva ile başladı. Dinamo'yla geçirdiği 5 yılın 3'ü Rossiyskaya Premyer-Liga'da geçen Simutenkov 1994'te 24 gol atma başarısı gösterdi. Daha sonra İtalya'nın Reggiana takımına transfer oldu. 5 yılını İtalya'da geçiren oyuncu son yılında Bologna takımında görev yaptı ve İtalya'da toplamda 23 gol kaydetti. 1999 yılında Simutenkov İspanyol kulübü Tenerife'ye transfer oldu ve olaysız 3 yıl boyunca takımda görev yaptı. 2002 yılında Kansas City Wizards ile sözleşme imzalayarak MLS'te oynayan ilk Rus oyuncu oldu. Simutenkov ilk sezonunda 4 gol , ikinci sezonunda 7 gol , sakatlık nedeniyle büyük bir bölümünde oynamadığı üçüncü sezonunda da 1 gol atabildi. 2004 Lamar Hunt Amerika Açık Kupası finalinde Altın golü attı. Oyuncunun Rusya'ya geri dönüp Rubin'le anlaşmasından sonra 2004 sezonunun devamında Wizards tarafından takımdan gönderildi. 2005 sezonunun sonunda Rubin'le sadece 3 maça çıkan Simutenkov emekliliğini açıkladı. Oyuncu önemli birkaç kalıcı sakatlığı yüzünden üst düzey futbol arenalarında oynayamayacağını söyledi. Ancak 2006 yılında Rusya İkinci Ligi takımlarından Dinamo Voronej'in kadrosunda yer aldı. 2007'de de Rusya İkinci Ligi takımlarından FK Torpedo-ZIL Moskova'nın teknik direktörlüğünü yaptı. Rusya millî futbol takımı adına çıktığı 20 karşılaşmada 9 gol atan oyuncu Euro 96'da takımda yer aldı. Rusya'yla olan son karşılaşmasına ise 1998 yılında çıktı. Jamey Jasta Jamey Jasta 7 Ağustos 1977'de West Haven, Amerika Birleşik Devletleri'nde doğdu.Hatebreed'de vokalistlik yanı sıra yan projele grupları Icepick ve sludge metal grubu olan Kingdom of Sorrow ile çalışmaktadır. Icepick'te Danny Diablo ile, Kingdom of Sorrow'da ise Crowbar ve Down'dan Kirk Windstein ile çalışıyor. Son birkaç yıldır MTV'nin Headbanger's Ball programını sunmaktadır. Skid Row'un eski vokalisti Sebastian Bach'ın yeni solo albümü için stüdyoya katılıp şarkı yazımlarında katkıda bulunmuştur. Jamey Jasta, Hatebreed'i 1994 yılında kurmuştur. Grubun ilk kadrosunda kendisi, Dave Russo, Larry Dwyer ve Chris Beattie vardı. Gruptan günümüze kadar tam 11 üyenin gelmişliği vardır. Grubun şimdiki kadrosu Jamey Jasta, Wayne Lozinak, Frank Novinec, Chris Beattie, Matt Byrne'den oluşmaktadır. Jamey Jasta çıkardıkları 5 albümde gerek şarkı sözlerindeki nefretiyle gerek kimsede olmayan brutal ve metalcore tarzlarının birleşimi olan vokaliyle gruba orijinal bir ses kazandırmıştır. Grubun en sevdiği albümünün "The Rise of Brutality" olduğunu söyler. Messier 48 Messier 48 (ayrıca M 48 veya NGC 2548 olarak da bilinir), Suyılanı takımyıldızı yönünde yaklaşık olarak 1.500 ışık yılı uzaklıkta bulunan bir açık yıldız kümesi. Charles Messier tarafından 19 Şubat 1771 tarihinde keşfedilmiştir. Yaklaşık olarak 300 milyon yıl yaşında olan M48, iyi gözlem koşullarında çıplak gözle de gözlemlenebilir. Kuzey Kafkasya ekonomik bÃ¶lgesi Kuzey Kafkasya ekonomik bölgesi (), Rusya Federasyonu'nun 12 ekonomik bölgesinin bir tanesi. Bu alanda, Kafkas Dağları'ndan kuzeye doğru inen düz bir alana yaygın, zengin bir şekilde petrol, doğal gaz ve kömür yatakları bulunur. Büyük şehirleri Rostov-na-Donu, Krasnodar, Grozni, Vladikavkaz ve Novorossiysk'dir. Soçi en meşhur tatil şehridir. Tarım makineleri, kömür, petrol ve doğal gaz başlıca ürünleridir. Kuban Nehri'nin bulunduğu alan çernezyomunda olmasıyla Rusya'nın tahıl ambarı olarak nitelendirilir. Buğday, şeker, pancar, tütün, pirinç ve ayçiçeği, hayvancılık olarak sığır yetiştirilir. Don, Kuma ve Terek ve Volga-Don Kanalı önemli ulaşım rotalarıdır. Bölge Rusya Federasyonu'nun en sorunlu bölümünü (Çeçenistan Cumhuriyeti'ni) kapsar. Bölgenin diğer cumhuriyetlerinde de etnik sorunlar fazladır. Ekonomik kapasite ülkenin ortalama kapasitesinden açık ara düşüktür. GSYİH, federasyonun ortalamasının ancak yarısı kadardır. Ayrıca maaş ve üretim de düşüktür. Tarımda çalışan insan sayısı ise ülkenin ortalamasından yüksektir. Yaşam beklentisi erkek ve kadınlar için de federasyonun ortalaması ile aynıdır. Ancak nüfusun göçü, okuma oranı, iş için başka bir yere gitmek ve yüksek işsizlik oranları sorunun işaretleridir. Messier 44 Messier 44 (ayrıca Arıkovanı yıldız kümesi, Praesepe (Latince "yemlik"), M44, NGC 2632, veya Cr 189 olarak da bilinir), Yengeç takımyıldızı yönünde bulunan bir açık yıldız kümesi. Güneş Sistemi'ne en yakın açık yıldız kümesidir ve diğer pek çok yakın kümeden daha fazla yıldız içerir. Arıkovanı yıldız kümesi, karanlık bir gökyüzünde çıplak gözle belli belirsiz şekilde gözlemlenebilir, dolayısıyla antik çağlardan beri bilinmektedir. Antik dönem gökbilimcisi Batlamyus bu kümeyi "Cancer'in göğsündeki bulutsu bir kütle" olarak nitelendirmiştir ve Galileo'nun teleskopuyla incelediği ilk gök cisimlerinden birisidir. Kümenin yaşı ve özdevinimi Hyades ile uyuşmaktadır ve bu durum, her iki kümenin de benzer bir başlangıç noktasını paylaştığını düşündürür. Her iki küme de tayfsal sınıfı; A, F, G, K, ve M olan anakol yıldızları ile yıldız evriminin daha sonraki aşamalarını temsil eden kırmızı devler ve beyaz cüceler içerir. Kümenin uzaklığı genellikle 160-187 parsek (520-610 ışık yılı) arasında olacak şekilde hesaplanır. Yaklaşık 600 milyon yıl yaşında olduğu hakkında genel bir görüş birliği vardır. Bu sonuç Hyades'in yaşına eşittir (~625 milyon yıl). Kümenin parlak merkezi çekirdeği yaklaşık 7 parsek (22.8 ışık yılı) bir çapa sahiptir. Kümenin görünen parlaklığı 3,1'dir. En parlak yıldızlar parlaklıkları 6 ile 6,5 arası mavi-beyaz yıldızlardır. 42 Cancri, kümenin doğrulanmış bir üyesidir. Yengeç takımyıldızı, Aslan ve İkizler arasındaki parseldedir. Arıkovanı en kolay Yengeç takımyıldızı gökyüzünde yüksek olduğunda gözlenir. Türkiye'de bu, Şubat ayından Mayıs ayı akşamlarına doğru olur. Çevre karanlık ve görüş açıksa, birbirlerine yakın sönük yıldızlardan oluşmuş; "üzüm salkımı" şeklinde görünen kümeyi çıplak gözle de gözlemleyebilirsiniz. Bu grubu daha iyi görebilmek için bir dürbün kullanmanız gerekebilir. Kuzey Kıbrıs Müzik Festivali Kuzey Kıbrıs Müzik Festivali ("İngilizce:" North Cyprus Music Festival), 2003'ten beri, her yıl düzenli olarak Kuzey Kıbrıs Müzik Derneği'nce organize edilen bir uluslararası müzik festivalidir. KKTC'li genç yetenek ve sanatçıları destekleyici pek çok etkinlik düzenleyen Kuzey Kıbrıs Müzik Derneği, bu festival ile birlikte, Bellapais'te İlkbahar Müzik Festivali'ni de düzenlemiştir. Bu festival bünyesinde, dünyaca ünlü sanatçı ve topluluklar Kuzey Kıbrıs'a davet edilmiştir. Özellikle, José Carreras, Al Di Meola, St. Petersburg's Imperial State Balet Theatre ve Bilkent Senfoni Orkestrası gibi konuklar davet edilmiştir. Aynı şekilde, David Gimenéz, Alexander Markov ve Fazıl Say gibi ünlü isimler de bu festivalde sahne almıştır. Festivale destek veren kuruluşlar arasında yer alan KKTC Devlet Makamları ile Türkiye Büyükelçiliği'nin katkı ve destekleri ile gerçekleştirilmektedir. Messier 67 Messier 67 (ayrıca M67 veya NGC 2682 olarak da bilinir), Yengeç takımyıldızı yönünde bulunan bir açık yıldız kümesi. Johann Gottfried Koehler tarafından 1779 yılında keşfedilmiştir. Kümenin yaşı 3,2 ile 5 milyar yıl arasında hesap edilmektedir. Aşk-ı Virane Rafet El Roman'ın 30 Haziran 2008 tarihinde yayınlandığı 9. stüdyo albümü "Bir Roman Gibi"nden çıkan ikinci klibidir. Sözü, müziği ve düeti, şarkıda da Roman'a eşlik eden Yusuf Güney'e aittir. Şarkı slow ritimli bir pop şarkısıdır. Söz ve Müzik Yusuf Güney ile ortaklaşa yazmıştır. Düzenleme de albümün bütününde olduğu gibi Hüseyin Emre'nin imzası bulunmaktadır. Süleyman Yüksel'in yönetmenliğinde gerçekleşen klip, yazın bir adada Yusuf Güney ile düet yapan ve genç bir kız varırken stüdyoda çekildi. Klip, 5 Eylül 2008 tarihinde yayına girdi. Klip ilk olarak Powertürk TV ile Kral TV'de olmak üzere tüm müzik kanallarında yayınlandı. Kara Kartal Nişanı Kara Kartal Nişanı (), Prusya Krallığı'nın en yüksek onur madalyasıydı. Brandenburg elektörü III. Friedrich (ertesi gün I. Friedrich adıyla Prusya Kralı olmuştur) tarafından 17 Ocak 1701 tarihinde yürürlüğe konan nişan, son Prusya Kralı Kayzer II. Wilhelm'in 1918 yılında tahttan indirilmesiyle son bulmuştur. Ne var ki, Hollanda sürgününe gönderilen İmparator bu ödülü aile üyelerine vermeyi sürdürmüş ve ikinci eşi Hermine Reuss'u Kara Kartal Nişanı'na sahip ilk kadın yapmıştır. Nişanın hangi koşullar altında verileceğine ilişkin hükümler 18 Ocak 1701'de hazırlanmış ve 1847 yılında gözden geçirilmişlerdir. Buna göre Kara Kartal Nişanı yalnızca birkaç şövalyeye verilebilecekti. Bu öbek de kendi arasında ikiye ayrılmaktaydı. Bunlardan ilki Hohenzollern ya da farklı hanedanlara üye şövalyeler iken diğeri katedral şövalyeleriydi. Nişan 1847 yılından önce yalnızca soylulara veriliyorken bu tarihten sonra asil olmayan katedral şövalyeleri asillik orununa ("Adelstand") yükseltilmeye başlamışlardır. Katedral şövalyeleri genellikle yüksek rütbeli sivil ya da askeri görevlilerden oluşmaktaydı. Yasal hükme göre, bu nişana sahip olanlar Kızıl Kartal Nişanı Büyük Haçı'na da sahip oluyorlar ve bunu boyunlarına astıkları bir kurdeleyle taşıyorlardı. Kara Kartal Nişanı'na sahip Prusya Kraliyet Sarayı üyeleri 1862 yılından başlayarak 1. sınıf Taç Nişanı'nı taşımaya da hak kazanmışlardır. Nişan "rozeti", mavi renkle sırlanmış altın Malta haçından oluşmakta, haçın kollarında ise altın taçlı kara kartallar bulunmaktaydı. Madalyanın orta bölümünde ise I. Friedrich'e ait krallık damgası yer almaktaydı. Rozet, bir çerçeve kurdele ya da zincirle birlikte kullanılmaktaydı. Turuncu hareli bir çerçeve olan "kurdele" sol omuzla sağ kalça arasına asılıyordu. "Zincir" ("Kette") ise rozetten bağımsız biçimde boyna dolanıyordu. Üzerinde birbirine kenetlenmiş 24 bağlantı bulunduran madalyanın ortasında "herkes hak ettiğini bulur" anlamına gelen "Suum Cuique" yazısı bulunmaktaydı. Yazının çevresini saran FR simgeleri ise bir haç deseni oluşturmaktaydı. Nişan "yıldızı" gümüşten yapılmış olup düz ve yontulmuş parçalara sahipti. Madalyanın orta bölümünde ise altın zemin üzerine oturtulmuş kara bir kartal, beyaz bir defne çelengi ve "Suum Cuique" yazısı görülmekteydi. Kartal, bir defne çelengini sol pençesiyle kavramakta ve sağ pençesinde bir kraliyet asası tutmaktaydı. Kara Kartal Nişanı ödül törenlerinde kırmızı kadifemsi başlıklar giyilmekte ve sol omuz üzerinde işlemeli yıldızlar taşınmaktaydı. Kara Kartal Nişanı, resmiyet kazandığı 1701 yılından 1918 yılına dek 407 kez verilmiştir. Yalnızca I. Friedrich döneminde (1701-1713) verilen madalya sayısı 57'dir. Şövalyelere verilen madalya sayısı 1918 yılında 118'i bulmuştur. Madalya sahiplerinden 14'ü Prusya Kraliyet Sarayı üyesi, biri Hohenzollern Prenslik Sarayı üyesi, 49'u (bunlardan 9'u o tarihte Almanya ile savaşta olan devletlerin yetkilileridir) farklı uluslardan kişiler ve 54'ü herhangi bir oruna sahip olmayan Almanlardı. Bu ödülü kazanan sıradan yurttaşlar soylu unvanı elde etmekte ve kralın kalıt hakkına ortak edilmekteydiler. Kara Kartal Nişanı, kraliyet ailesinin her erkek üyesine 10. yaşlarına bastıkları gün verilmekte ve bu kişiler 18. doğumgünlerinde onurlandırılmaktaydılar. Nişan, Prusya kraliçelerine (ve daha sonraları Alman imparatoriçelerine) de verilmekteydi ancak kraliyet ailesinin diğer kadın üyeleri genellikle Louise Nişanı ile ödüllendirilmekteydiler. Kara Kartal Nişanı günümüzde Alman Jandarması'nın ("Feldjäger") belirtkesi olarak kullanılmaktadır. NGC 2736 NGC 2736 (ayrıca "Kalem Bulutsusu" olarak da bilinir), Yelken takımyıldızı yönünde Vela Pulsar yakınlarında bulunan Yelken Süpernova Kalıntısı'nın bir parçası olan yansıma bulutsusu. John Herschel tarafından 1 Mart 1835 tarihinde keşfedilmiştir. Güneş Sistemi'nden yaklaşık olarak 815 ışık yılı uzaklıktadır. Büyük, Vela Süpernova Kalıntısı'nın şok dalgasının bir parçasından oluştuğu düşünülmektedir. Nenets Ã–zerk Okrugu Nenets Özerk Okrugu (Rusça: Нене́цкий автоно́мный о́круг, "Nenetskiy avtonomnıy okrug"; Nenetsçe: Ненёцие автономной ӈокрук) ya da Nenetsya, Arhangelsk Oblastı'nda bulunan bir özerk okrug olarak Rusya Federasyonu'na bağlı bir federal bölge. Merkezi Naryan-Mar'dır. Bu okrugda Nenetsçe, Rusça'yla birlikte resmî statüse sahiptir. Aşağıdaki tablo, 1939'ten 2002'ye kadar yapılan okrugun etnik yapısını gösteren nüfus sayımlarının sonuçları; ancak 2002 nüfus sayımında toplam nüfusun %1,58'i etnik kökenini belirtmedi. 2009 Voleybol Kadınlar Avrupa Ligi 2009 Voleybol Kadınlar Avrupa Ligi, Avrupa Voleybol Konfederasyonu tarafından Avrupa ülkelerinin kadın voleybol takımları arasında düzenlediği şampiyonanın ilkidir. İlk Avrupa Ligi'nde Sırbistan şampiyon oldu. Voleybol Kadınlar Avrupa Ligi “Grup Maçları” ve “Dörtü Final Maçları” olmak üzere iki etaplı olarak düzenlendi. Grup maçları 22 Mayıs-28 Haziran tarihlerinde iki devreli, iki maçlı ve deplasmanlı olarak olarak oynanadı. Grup maçları sonunda A grubunda ilk iki sırayı alan Sırbistan ve Bulgaristan ve B grubunda grup ikincisi Fransa (Grup birincisi Türkiye) ve ev sahibi Türkiye, 11-12 Temmuz tarihlerinde Kayseri’deki dörtlü finallerde karşılaştılar. Malokluzyon Diş kapanış bozuklukları, alt ve üst dişler en fazla temas konumundayken, alt birinci büyük azının üst birinci büyük azıya göre önde veya arkada olmasına bağlı olarak görülen durumlardır. Normalde yarım küçük azı çapı kadar önde olması gereken alt birinci büyük azı daha önde olursa "Sınıf III", daha arkada olursa "Sınıf II" kapanış bozukluğundan bahsedilir. Alt ve üst büyük azılar ilişkisi normal ama ön dişlerde konum bozukluğu varsa bu durum "Sınıf I" kapanış bozukluğu olarak tanımlanır. Yeni Burdur GenÃ§likspor Yeni Burdur Gençlikspor, 2001 yılında "Gençlikspor" ile "Burdurspor" kulüplerinin birleşmesiyle Burdur'da kurulan bir spor kulübüdür. 2004-2005 sezonunda 3. Lig'e yükselen kulüp, tarihinde ilk kez profesyonel liglerde mücadele etmeye başladı. 2007-2008 sezonunda ise, 3. Lig 3. Grup'ta sonuncu olarak amatör kümeye düştü. 2008-09 sezonundan beri amatör liglerde mücadele etmektedir. Karar verme Psikolojide karar verme, bir fikrin veya hareketin mümkün diğer seçenek arasından seçilmesiyle sonuçlanan zihinsel (cognitive) bir işlem olarak dikkate alınır. Her karar verme işlemi bir hareketle sonuçlansın veya sonuçlanmasın, mutlaka nihai bir seçim ortaya koyar. Tanımlamak gerekirse, karar verme, karar verenin tercih ve değerlerine göre alternatifleri belirlemesi ve onlar arasından seçim yapmasıdır. Karar verme, tatmin edici bir çözümle sonuçlanan bir problem çözme işlemi olarak görülebilir. Bu işlem kişisel ve/veya herkesçe bilinen bilgilere dayandığı için sonuç mantıklı veya mantıksız olabilir. İnsanların kararları göz önünde bulundurularak ölçülen performansı bilimsel araştırmaların birkaç yönden araştırma konusu olmuştur: Karar vermenin büyük bir bölümü değerlendirilecek kriterlerle tanımlanan sınırlı alternatiflerin analizini içerir. Bundan sonraki görev alternatiflerin, karar veren tarafından ne kadar cezbedici olduklarına göre, sıralanması olabilir. Başka bir görev ise en iyi seçeneği bulmak veya hangisinin diğerlerine göre önceliği olduğunu belirlemektir. Bu görevlerde her seçenek aynı anda değerlendirilir. Bu tip problemleri çözmek ‘’çok-ölçütlü karar analizi (MCDA) ‘’nin asıl yoğunlaştığı alanlardır. Karar vermenin bu alanı her ne kadar eski olsa da birçok araştırmacının ilgisini çekmiştir ve hala farklı MCDA tekniklerinin aynı veri üzerinde farklı sonuçlar vermesi nedeniyle sıklıkla tartışılır. ‘’Karar verme paradoksu’’nun çıkış noktası da budur. Mantıksal karar vermek, uzmanlarının kendi bilgilerine dayanarak belirli bir alanda söz sahibi oldukları her bilim dalı için önemlidir. Örneğin, tıbbi karar verme genelde bir tanı koyma ve doğru tedavinin seçilmesinden oluşur. Ama günlük hayattaki kararlarımızda, çalışmalar gösteriyor ki, zaman baskısı, risk ve belirsizlik arttığında, uzmanlar sezgisel kararları mantıksal olanlara tercih ediyorlar. Daha önceden bilinen bilgilerin çağrışım yoluyla şu anki kararımızı etkilemesi, insanların karmaşık durumlarda karar vermesi için hızlı ve etkili bir yöntem olsa da diğer alternatiflerin değerlendirilmesini engeller. Karar veren kişinin bulunduğu çevre karar verme sürecinde büyük bir etkiye sahiptir. Örneğin, kompleks bir çevre, bilişsel işlevleri etkileyen bir faktördür. Buradaki kompleks çevreden kasıt, çevreden durağan bir halin olmaması ve değişken olan birçok muhtemel durumun yer almasıdır. Colorado Üniversitesinde yapılan araştırmalara göre, kompleks çevrelerle yüksek bilişsel faaliyetler arasında bir ilişki gözlemlenmiş ve bu da verilecek olan kararın ortamdan etkilenebileceğini gösteriyor. Yapılan deney, odanın karmaşıklığını (complexity) odada var olan küçük araç gereç ve objelerle tanımlamış. Bu durumda basit bir oda, daha az ufak tefek eşya içeren oda anlamına geliyor. Deney sonuçlarına göre, bilişsel faaliyetler, çevresel karmaşıklıktan büyük bir ölçüde etkilenmiştir. Bu da demek oluyor ki insanlar böyle ortamlarda durum hakkında daha kolay düşünüp daha iyi kararlar veriyorlar. Problem analizi ile karar vermeyi birbirinden ayırt etmek önemlidir. Geleneksel olarak ilk önce problemin analiz edilmesi gerekliliği öne sürülmektedir, böylece problem analizi sürecinde bilgi toplama karar vermek için kullanılabilir. Problem analizinin Ã¶zellikleri - Gerçekte olan sonuçlara karşı, olması gereken sonuçların performans analizi - Problemler sadece performans standart sapmasıdır. - Problemler eksiksiz olarak tanımlanmış ve betimlenmiş olmalıdır. - Problemler ayırt edici ve özgün bir özellikteki değişiklikten kaynaklanır. - Bir sebepten etkilenen ve etkilenmeyenler arasında ayrım yapmak için her zaman kullanılabilecek şeyler vardır. - Problemlerin nedenleri problem analizinde bulunan ve konuyla ilgili olan değişikliklerden sonuç olarak çıkarılabilir. - Bir problemin nedeni büyük ihtimalle bütün durumları tam olarak açıklayan nedendir. Karar vermenin Ã¶zellikleri - İlk önce hedefler belirlenmelidir. - Hedefler önem derecelerine göre sınıflandırılmalı ve yerleştirilmelidir. - Alternatif eylemler geliştirilmelidir. - Alternatifler bütün hedeflere göre değerlendirilmelidir. - Bütün hedeflere ulaşabilen alternatif geçici olan karardır. - Olası sonuçları artırmak için geçici karar değerlendirilir. - Belirleyici eylemler yapılır. Ayrıca olumsuz sonuçların probleme dönüşmesini ve her iki sistemin de (problem analizi ve karar verme) tekrar en baştan başlamasını önlemek amacıyla da ek eylemlerde bulunulur. - Adımlar genellikle karar verme modeline yol açan şeyler tarafından izlenir ve bu karar verme modeli ideal üretim planını belirlemek için kullanılan modeldir. - Kargaşaya eşlik eden durumlarda, tahmin edilen ve ilgili kişiler tarafından yapılan kararlar için rol yapma yararlı olabilir. Analiz paralizi çok fazla analiz etme ya da çok fazla düşünme durumudur ve sonucu paralize eden böyle bir durumda karar asla verilemez ve eyleme geçilemez. Aşırı bilgi yüklenmesi, alınabilecek bilgi kapasitesi ve özümsememiz gereken parçalar arasındaki açıklıktır. Aşırı bilgi, karar vermeyi etkileyen problem sürecini ve görevlendirmesini etkiler. Crystal C. Hall ve meslektaşları çok fazla bilgiyle karşılaşılması durumunun kişilerin rasyonel karar alma yetilerini engellemesi anlamına gelen bilgi yanılmasını tanımlamışlardır. Eski kararları analiz etmek ve değerlendirmek karar vermeyi tamamlayan adımlardır. Ayrıca bakınız: ve Karar alma yöntemleri iki esas kategoriye ayrılır: grupça düşünülerek alınmış kararlar tekniği ve kişisel karar verme tekniği. Ayrıca kişisel karar alma tekniğini sıklıkla bir grup üzerinde de uygulanabilir. 1980’lerde psikolog Leon Mann ve meslektaşları GOFER isimli bir karar verme yöntemi geliştirdiler. Leon ve meslektaşları GOFER’ ı özet olarak Teaching Decision Making To Adolescents kitabında gençlere öğrettiler. Yöntem, psikolog tarafından daha önce yapılan kapsamlı araştırmalara dayandırıldı. GOFER, karar verme aşaması olan beş kelimenin baş harflerinden oluşan bir sözcüktür (akronim). Kristina Guo, altı bölümden oluşan “KARAR VERMEK” modelini 2008 yılında yayınladı Galler, Swansea şehrindeki Singleton Hastanesi’nden Pam Brown, 2007 yılında karar verme yöntemini yedi aşamaya ayırdı. Profesör John Pijanowski, 2009 yılında Arkansan Programı’nı tanımladı. Arkansas Programı, James Rest’in çalışmasına dayanan karar verme ahlakının sekiz aşamasını Arkansas Üniversitesi’nin etik müfredatı olarak kullandı. B. Aubrey Fisher’a göre, tüm grupsal karar vermelerde yer alan dört evre veya safha vardır: Bir grupta kritik normlar oluşturmak kararların kalitesini artırırken, çoğunluğun fikirleri(fikir birliği normları) bunu yapamaz. Ekonomi’de, eğer bireyler karar vermede rasyonel ve özgürse, bireylerin rasyonel seçim teorisine göre davranacağı düşünülür. Rasyonel seçim teorisine göre, bir birey, seçimlerini kendisini en iyi duruma getirecek şekilde verir, seçimlerinde bütün mevcut değerlendirmelerinin maliyetlerini ve yararlarını hesaba katarak. Bu değerlendirmelerin mantığı kişinin kendi görüşünü temsil eder, başka birinin bu kararı sorgulanabilir bulması, kararı mantıksız kılmaz. Gerçeklikte, halbuki, kişinin karar verme kabiliyetlerine etki eden bazı faktörler vardır ve bu faktörler insanların mantıksız karar vermesine neden olabilir. Örneğin, aynı sorunla iki farklı durumda karşılaşıldığında insanların çelişkili kararlar vermeleri. Yanlılıklar, karar verme işlemlerinde genellikle görülür. Aşağıda karar vermeye ve yargılamaya etki eden yanlılıklardan bazıları bulunmaktadır. Karar teorisi Karar teorisi (ing.:"Decision theory") matematik ve istatistikte; değerlerin, belirsizlikler ve diğer konularla ilgili tespiti ile bir karar verme ve elde edilen optimum karar ile ilgilenir. Kararları birbirini etkileyen, çıkar çatışması içinde olan oyuncu etkileşimleri hasebiyle oyun kuramı ile yakından ilgilidir. Bad Influence (şarkı) "Bad Influence", Amerikalı şarkıcı Pink'in "Funhouse" adlı beşinci stüdyo albümünden Avustralya ve Yeni Zelanda'da yayımlanan dördüncü teklisidir. Şarkının tekli olarak yayımlanacağı resmî olarak duyurulmamış olmakla birlikte, 8 Nisan'dan bu yana Amerikalı radyolarında çalınmaktadır. Ayrıca, 8 Mayıs'ta CD formatında ve dijital formatta satışa sunuldu. Avustralya ve Yeni Zelanda radyolarında büyük istek alan şarkı, Avustralya iTunes listelerinde ilk ona girdi. Şarkı için bir video klip çekilmedi. Avustralya'da radyo istasyonlarının çoğu, "Bad Influence"in gelecek tekli olduğu duyurulmadan önce, "Bad Influence" ve "Funhouse" parçalarının dördüncü tekli olacağını iddia etmekteydi. 8 Nisan'da radyolarda ve 8 Mayıs'ta CD formatında yayımlanan şarkı; radyolarda hit hâline geldi ve Avustralya radyo listelerinde bir numara oldu. "Bad Influence", yayımlandığı hafta Avustralya radyolarında en çok istenen şarkı oldu. Şarkı, Avsutralya ARIA listelerinde 7 numara olmayı başardı. Yeni Zelanda'da listeye 18 Mayıs 2009'da 33 numaradan giriş yapan şarkı, sonraki hafta 27. sıraya yükseldi. "Bad Influence", son olarak listede 25 numaraya ulaştı. 2000 AFC Asya Kupası 2000 Asya Futbol Şampiyonası, Asya Futbol Şampiyonası 'nın 12.sidir. 12 Ekim - 29 Ekim 2000 tarihleri arasında Lübnan'da düzenlenen organizasyon, finalde Suudi Arabistan'ı yenen Japonya'nın şampiyonluğuyla sonuçlandı. Finallere katılan takımların kadroları için, "2000 AFC Asya Kupası kadroları"'na bakınız. Eleme sonuçları için, "2000 AFC Asya Kupası elemeleri"'ne bakınız. Kalın yazılmış takımlar Çeyrek finallere katıldılar, "italik" yazılmış takımlarsa turnuvadan elendiler. Grup aşamasının sonunda, gruplarında üçüncü olan takımlardan en iyi ikisi çeyrek finale çıktı. 6 gol 5 gol 3 gol Kendi kalesine Vologda Oblastı Vologda Oblastı (Rusça: Волого́дская о́бласть, "Vologodskaya oblast"), Rusya'ya bağlı bir federal bölge, ya da daha belirgin olarak bir oblast. Merkezi Vologda, fakat en büyük şehri ise Çerepovets. Vologda Oblastı, orantılı olarak Rusya'nın en çok Rusun yaşadığı oblastıdır (%96,5); Rusların dışında nüfusun %0,97'si Ukrainler, %0,53'ü ise Beyaz Ruslardan ibarettir. 2002 nüfus sayımına göre Vologda Oblastı'nın nüfusu 1.245.600 kişi idi. Vologda Oblastı, 2008'de Rusya'nın bütün haddelenmiş metalların %16,5'i, çeliklerin %16'sı, mineral gübrenin %10,5'i, bilyelerin %23,5'i, kontraplakların %9'u, ve keten kumaşların %4'ünü üretti. Grandma's Reading Glass Grandma's Reading Glass, ("Türkçe: Büyükannenin Okuma Gözlüğü") 1900 yılı Birleşik Krallık yapımı sessiz film. George Albert Smith'in yönettiği filmde küçük bir kız çocuğu, büyükannesine okuma gözlüğü olarak bir büyüteç armağan eder. Büyükanne bu büyüteçi kullanarak bir kedinin, bir saatin çalışmasını ve kafesteki bir kuşun hareketlerini izlerken, çocuk da onun göz hareketlerini takip eder. Gertrude Stein Gertrude Stein (3 Şubat 1874 – 27 Temmuz 1946) modern edebiyatın öncülerinden Amerikalı yazar. Çocukluğunu Viyana ve Paris'te geçirdi. Radcliffe Koleji'nde, felsefeci William James'den psikoloji eğitimi