demek. Bu önemli bir ayrıntı. Peki polis ne sonuca vardı. Olayı büyük bir dikkatle araştırdılar çünkü Dr. Roylott'un hareketleri kasabada zaten uzun zamandır tedirginlik yaratıyordu. Ama ölümün sebebine dair tatmin edici bir ipucu bulunamadı. İfadem, kapının içeriden kilitlenmiş olduğunu ve pencerelerin, demir çubuklu eski kepenklerle her gece örtüldüğünü doğruladı. Duvarların her tarafı sağlamdı ve yapılan araştırmalarda tabanın da sağlam olduğu ortaya çıktı. Bacamız geniştir ama girişi dört büyük çubukla kapatılmıştır. Bütün bunları göz önüne aldığımızda, kardeşimin bu felaketle başbaşa kaldığında yalnız olduğunu açık bir şekilde anlıyoruz. Ayrıca üzerinde şiddet kullanıldığına dair de hiçbir ize rastlanmadı. Peki zehir. Doktorlar bir takım tahliller yaptılar ama bir şey bulamadılar. Peki siz bu talihsiz bayanı öldürenin ne olduğunu düşünüyorsunuz. Bence kardeşim korkudan ve şoktan öldü. Ama onu bu denli korkutan şeyin ne olduğunu kesinlikle bilemiyorum. O sıralar çingeneler topraklarınızda mıydı. Evet, her zaman birkaç tane vardır zaten. Peki, benekli kordonla ilgili ifadesinden ne anlam çıkardınız. Bazen bunun sadece sinirleri zayıflamış bir insanın mantıksız kelimeleri olduğunu düşünüyorum, bazense bir gurup insanı, belki de topraklarımızda yaşayan çingeneleri kastettiğini düşünüyorum. Bilemiyorum ama belki de çingenelerin bir çoğunun kafalarına sardığı benekli kumaşları kastederek böyle söyledi, kim bilir. Holmes'un bu açıklamayla tatmin olmadığı belliydi. Henüz bir karara varabilmek için çok erken. Lütfen hikâyenizi anlatmaya devam edin. O günden bu yana geçen iki yıl boyunca her zamankinden daha yalnızdım. Son zamanlara kadar tabii. Bir ay kadar önce, yıllardır tanıdığım, sevdiğim bir arkadaşım, beni evlilik teklifiyle onurlandırdı. Adı Armitage - Percy Armitage ve kendisi Cranewater'h Bay Armitage'ın ikinci oğludur. Üvey babam, evliliğimize karşı çıkmayınca düğünü ilkbahara doğru yapmayı kararlaştırdık. İki gün önce, binanın batı kanadında bir tamirata başlandığı için yatak odamın duvarını delmek zorunda kaldılar. Onun için şimdi kardeşimin hayatını kaybettiği odaya taşındım ve onun yatağında yatıyorum. Dün gece, uyanık bir halde kardeşimin korkunç kaderini düşünerek uzanıyordum ki, birden kısık sesli bir ıslık duydum. Dehşetimi hayal edebilirsiniz sanırım. Yataktan fırladığım gibi lambayı yaktım ama görünürde hiçbir şey yoktu. Tekrar yatama-yacak kadar sarsılmıştım onun için giyindim ve sabahın ilk ışıklarıyla birlikte yardımınızı istemek için buraya geldim. Çok akıllıca hareket etmişsiniz, dedi dostum. Ama bana gerçekten her şeyi anlattınız mı acaba. Evet, her şeyi. Hayır Bayan Roylott, her şeyi değil. Üvey babanızı korumaya çalışıyorsunuz. Nasıl, ne demek istiyorsunuz. Holmes, cevap vermek için misafirimizin kucağında duran elini örten siyah ipek mendili kaldırdı. Beyaz bileğinin üzerinde bir elin beş parmağının izi çıkmıştı. Size kötü davranmış, dedi Holmes. Misafirimiz kıpkırmızı oldu ve bileğini tekrar örttü. Doktor sert bir adamdır, dedi. Ve bazen belki de kendi gücünün farkında olmuyor. Uzun bir sessizlik hakim oldu odaya. Holmes, çenesini ellerine dayamış çıtırdayan ateşe bakıyordu. Oldukça karmaşık bir işe benziyor, dedi sonunda. Nasıl hareket edeceğimize karar vermeden önce bilmek istediğim daha binlerce ayrıntı olacak. Ama kaybedecek zamanımız yok. Bugün Stoke Moran'a gelecek olsaydık üvey babanızın haberi olmadan odaları görmemiz mümkün olur muydu acaba. Tesadüftür ki bugün önemli birkaç işini halletmek için şehre inecekti. Büyük ihtimalle eve geç döner. Sizi rahatsız edecek hiçbir şey olmaz. Artık bir hizmetçimiz var, ama kadın yaşlı ve aptal. Onu rahatlıkla yolumuzdan uzak tutabilirim. Mükemmel. Watson, sen de geliyorsun, değil mi. Kesinlikle. Öyleyse ikimiz de geleceğiz. Ya siz ne yapmayı düşünüyorsunuz. Hazır şehre inmişken yapmam gereken bir iki şey var. Ama sizi karşılayabilmek için saat on ikide kalkan trenle dönebilirim. Öğleden sonra oraya varırız. Benim de ilgilenilmesi gereken bir iki işim var. Kahvaltıya katılmaz mıydınız. Hayır, gitmem gerekiyor. Dertlerimi size anlattığım için kendimi şimdiden rahatlamış hissediyorum. Öğleden sonra gelmenizi dört gözle bekleyeceğim. Yüzünü siyah tülüyle kapattıktan sonra odadan sessizce çıktı. Konuyla ilgili ne düşünüyorsun Watson. diye sordu Holmes koltuğuna yaslanarak. Bence son derece karanlık ve karışık bir iş gibi görünüyor. Yeterince karanlık ve yeterince karışık. Fakat şu var, eğer hanımefendi yerin ve duvarların sağlam kapının, pencerenin ve bacanın kapalı olduğu konusunda haklıysa, gerçekten de hiç şüphe yok ki zavallı kız kardeşi bu garip sonuyla karşı karşıya geldiğinde yalnız olmuş olmalı. Peki o zaman şu tuhaf ıslık ne oluyor ya ölen kadının son sözlerine ne demeli. Bilemiyorum. Gece duyulan ıslıkları, yaşlı doktorla samimi olan bir grup çingeneyi, üvey kızının evliliğini engellemek istediğine dair doktora karşı şüphelerimizi ve ölen kardeşin bir kordonla ilgili son sözlerini dikkate almalıyız. Ayrıca, Bayan Helen Stoner'in duyduğu metalik ses de var bu ses pekâlâ kepenkleri yerinde tutan demirin yerine oturmasıyla çıkmış olabilir. Neyse ben bu karmaşık meseleyi çözebileceğimize inanıyorum. Peki bu durumda sence çingenelerin bu işte parmağı ne. En ufak bir fikrim dahi yok. Onlarla ilgili teoriye bazı itirazlarım var. Benim de. Zaten bugün Stoke Moran'a gitmemizin nedeni de bu. Neler yapabileceğimizi görmek istiyorum... Ama tanrı aşkına, neler oluyor burada. Dostumun bu kelimeleri sarf etmesinin nedeni, kapının ansızın, şiddetle ardına kadar açılması ve önümüzde iri yarı bir adamın belirmesiydi. Giyimi ne şık, ne de zevksizdi. Silindir şapkası, uzun frakı, çizmeleri ve elinde salladığı kısa kamçısıyla aykırı bir görüntüsü vardı. Boyu o kadar uzundu ki, şapkası kapının eşiğine deği-yordu. Gövdesi ise kapıyı enlemesine kaplayacak kadar genişti. Birbirine yakın, kan çanağına dönmüş gözleri ve ona vahşi, tehlikeli ve yaşlı bir kuş havası kazandıran sivri, ince kemikli bir burnu olan, güneşte yanmış, kırış kırış kocaman suratı önce bana, sonra da dostuma çevrildi. Hanginiz Holmes'sunuz. diye sordu. Benim, bayım hizmetinizdeyim, dedi dostum sessizce. Ben Dr. Grimesby Roylott. Gerçekten mi. dedi Holmes Oturmaz mısınız. Öyle bir şey yapacak değilim. Üvey kızım buradaydı, biliyorum. Onu takip ettim. Size ne söylediğini bilmek istiyorum. Yılın bu zamanı için havalar biraz serin, öyle değil mi. dedi Holmes. Size neler söyledi. diye bağırdı yaşlı adam öfkeyle. Ama çiğdemler güzel olacağa benziyor, diye devam etti dostum, adamı umursamayarak. Hah. Benimle dalga geçiyorsunuz öyle mi. dedi ziyaretçimiz, kamçısını sallayıp bir adım ileri atarak. Seni tanıyorum sahtekâr. Adını daha önce de duymuştum. Sen 'her şeye burnunu sokan' Holmes'sun. Dostum gülümsedi. 'Meraklı' Holmes, diye devam etti adam. Dostumun gülümsemesi arttı. 'Scotland Yard'ın koca burun' Holmes. Holmes neşeyle kıkırdamaya başladı. Sohbetiniz son derece eğlenceli dedi. Çıktığınızda arkanızdan kapıyı kapatmayı unutmayın, dışarısı çok soğuk. Söyleyeceklerimi söylemeden şuradan şuraya gitmem. İşime burnunu sokmayı aklından bile geçirme. Bayan Stoner'ın buraya geldiğini biliyorum. Onu takip ettim. Hafife alınamayacak kadar tehlikeli bir adamım ben. Hızla odaya dalıp ocak maşasını aldı ve kocaman esmer elleriyle onu büktü. Benden uzak dursanız iyi olur, diye bir şeyler homurdanarak maşayı şöminenin içine fırlattı ve odadan çıktı. Oldukça sevimli bir adama benziyor, dedi Holmes gülerek. Onun kadar kaba değilim ama gitmeseydi benim gücümün de onunkinden aşağı kalır yanının olmadığını gösterebilirdim. Bunları söyledikten sonra demir maşayı aldı ve onu tek bir hareketle eski haline getirdi. Resmi bir dedektif kurumuyla beni bağdaştırdığına inanabiliyor musun. Neyse, bu olay araştırmamıza hız katabilir ama umarım yeni arkadaşımız bu hayvan tarafından takip edildiği için sonunda zararlı çıkmaz. Şimdi Watson, kahvaltımızı ısmarlayalım sonra da konuyla ilgili bir ipucu elde edebileceğimi umduğum Tabipler Bir-liği'ne bir uğrayayım. Sherlock Holmes, elinde yazılar ve şekillerle dolu mavi bir kâğıtla döndüğünde saat neredeyse birdi. Merhum annenin vasiyetini inceledim, dedi. Önemini tam olarak anlayabilmek için, vasiyette yer alan malların bugünkü fiyatlarını hesaplamak zorunda kaldım. Kadın öldüğünde 1100 sterlin civarında olan vasiyetin toplam değeri, arsa fiyatlarındaki düşmeden dolayı artık yalnızca 750 sterlin ediyor. Her bir kız evlendikleri takdirde 250 sterlin isteme hakkına sahip. Buradan şu sonucu çıkartıyoruz ikisinin de evlenmesi ile adamın hayatı kâbusa dönüşecekti hatta bir tanesinin bile evlenmesi doktora ciddi zararlar verirdi. Sabahki çalışmalarım boşuna değilmiş. Adamın böyle bir şeye karşı olması için çok güçlü sebeplerinin olduğunu ispatlamış olduk. Ve şimdi Watson, boşa zaman harcayamayız özellikle de adam, işleriyle ilgilendiğimizi bildiğine göre. Yani hazırsan bir araba çağırtıp Waterloo'ya doğru yola çıkalım. Tabancanı yanına alırsan çok memnun olacağım. Demir maşaları düğümlemeyi başaran adamlar ancak bir tabancanın dilinden anlar. Sanırım bir o, bir de diş fırçasından başka bir şeye ihtiyacımız olmayacak. Waterloo'ya vardığımızda Leatherhead'e giden treni son anda yakaladık. Oradaki istasyondan bir fayton kiralayarak mükemmel bir manzaranın içinden dört beş mil yol aldık. Güneşli, az bulutlu, harika bir gündü. Ağaçların ve yol kenarındaki çalıların ilk yeşil tomurcukları henüz patlamıştı ve hava, nemli toprağın mis gibi kokusuyla dolup taşıyordu. Yaklaşan baharın güzelliği ile üzerinde olduğumuz uğursuz iş arasında garip bir çelişki vardı en azından bana göre. Dostum, kollarını kavuşturmuş, şapkasını gözüne kadar indirmiş bir halde önde oturuyordu. Çenesi göğsüne inmişti derin düşüncelere dalmış olduğu belliydi. Ama birden bire yerinden sıçradı, omzuma dokundu ve önümüzdeki çayırları işaret ederek, Şuraya bak. dedi. Hafif eğimli bir arazide ağaçlarla çevrili bir yerdi. Dalların arasından, çok eski bir evin gri renkli yüksek çatısı görünüyordu. Stoke Moran mı burası. dedi. Evet bayım, doktor Grimesby Roylott'un evinin ta kendisidir, dedi sürücü. Tamiratları sürüyor, dedi Holmes. İşte oraya gidiyoruz. Şoför daha uzakta solda bulunan bir grup çatıyı işaret ederek, Şurası da köy, dedi. Ama, o eve gitmek istiyorsanız bu çitlerin üzerinden geçerek yolunuzu kısaltırsınız. Tarlaların üzerindeki patikaları geçerek de oraya ulaşabilirsiniz. Şurası işte, bayanın olduğu yer. Ve hanımefendi de Bayan Stoner herhalde. dedi Holmes gözlerini kısarak. Evet, sanırım önerinize uysak daha iyi olacak. İndik, sürücüye parasını ödedik ve araba LeatherHead'e dönüş yoluna koyuldu. Adamın bizi mimar, ya da belli bir iş için gelmiş birileri olduğumuza inanmasının iyi olacağım düşündüm. Bu şekilde belki dedikodu yapmaz, dedi Holmes, biz çitleri tırmanırken. İyi günler bayan Stoner. Gördüğünüz gibi sözümüzde durduk. Sabahki müşterimiz neşeyle bize doğru koştu. Ellerimizi sevecenlikle sıkarak, Gelişinizi sabırsızlıkla bekledim, dedi. Her şey yolunda gidiyor Doktor Roylott şehre inmiş ve akşamdan önce gelmesi beklenmiyor. Biz doktorla tanışma şerefine erişmiş bulunuyoruz, dedi Holmes ve olanları kısaca anlattı. Bayan Stoner dinledikçe beti benzi atıyordu. Aman Tanrım. diye bağırdı sonunda. Beni takip etmiş. Öyle görünüyor. O kadar sinsi ki ne zaman güvende olduğumu bilemiyorum. Döndüğünde kim bilir ne diyecek. Kendisini koruması gerekecek çünkü peşinde, kendisinden daha kurnaz birilerini bulabilir. Kendinizi bu gece odanıza kilitleme-lisiniz. Yine de saldırgan olursa, sizi Harrow'daki halanıza götürürüz. Şimdi zamanımızı iyi kullanmalıyız, onun için bizi araştırılacak odalara götürme nezaketinde bulunursanız sevinirim. Bina gri taşlardan yapılmıştı. Bir yengecin iki yana uzatılmış kıskaçlarına benzeyen kıvrık iki kanat ve yüksek merkezi bir binadan oluşuyordu. Kanatlardan birinde camlar kırılmış, tahtalarla örtülmüştü ve çatının da bir tarafı çökmüştü tam bir harabeyi andırıyordu. Merkez bina biraz daha iyi durumdaydı. Sağ kanat ise pencerelerindeki perdeleri ve bacalarından tüten mavi dumanlanyla ailenin oturduğu yerin burası olduğunu belli ediyordu. En ucundaki duvara bir yapı iskelesi kurulmuş ve taş duvar kırdırılmıştı. Ama etrafta çalışanlardan eser yoktu. Holmes, bakımsız avluda bir aşağıya bir yukarıya yavaş yavaş yürüyüp pencerelerin dış taraflarını dikkatlice inceledi. Bu pencere anladığım kadarıyla sizin yattığınız odaya ait ortadaki kardeşinizin ve ana binanın yanındaki de Dr. Roylott'un odası, doğru mu. Kesinlikle. Ama ben artık ortadakinde yatıyorum. Tamirat yüzünden, değil mi. Sırası gelmişken, uçtaki duvarda acil tamirat gerektirecek bir şey gözükmüyor. Yoktu zaten. Beni odamdan çıkartmak için bir bahane olduğu inancındayım ben. Bence de. Bu dar kanadın öbür yanında, bu üç odanın açıldığı koridor var değil mi. Orada da pencereler vardır herhalde. Evet, ama çok küçük pencereler. Oradan kimse geçmiş olamaz. İkiniz de geceleri kapılarınızı kilitlediğinize göre odalarınıza o taraftan ulaşılamazdı. Peki, şimdi odanıza girip kepenklerinizi örtmenizi isteyebilir miyim acaba. Bayan Stoner söyleneni yaptı. Holmes, pencereyi dikkatlice inceledikten sonra kepenkleri açmak için her yolu denediyse de girişimi başarısızlıkla sonuçlandı. Kepenkleri bir arada tutan çubuğu yerinden kaldırmak için araya bıçak sokacak bir boşluk yoktu. Bü-yüteciyle menteşeleri inceledi ama kaim ahşabın içine yerleştirilmiş sağlam demirden yapılmışlardı, açılmaları imkânsızdı. Hım. dedi yanağını kaşıyarak. Teorim bazı noktalarda yetersiz kalıyor. Kepenkler kapalı haldeyken pencerelerden içeri kimse girmiş olamaz. Neyse, gidip içeride olayı aydınlatacak ipuçları var mı, bir bakalım. Küçük bir yan kapıdan, yatak odalarının açıldığı temiz bir koridora girdik. Holmes üçüncü odayı incelemeye gereksinim duymadığı için hemen Bayan Stoner'in kullandığı ve kardeşinin kötü kaderi ile karşılaştığı ikincisine geçtik. Eski usul köy evlerindekilere benzeyen şöminesi ve alçak tavanıyla, hoş, sıcak bir odaydı. Bir köşede çekmeceli, kahverengi bir komodin, başka bir köşede beyaz örtülü dar bir yatak ve pencerenin sol tarafında da bir masa duruyordu. Ortadaki halı dahil, bunlar ve iki tane işlemeli sandalye odadaki eşyaların tümüydü. Süpürgelikler ve duvarın panelleri kahverengi meşedendi. Ama o kadar eskimiş ve soluklaşrnışlardı ki büyük ihtimalle evin ilk yapımından kalmışlardı. Holmes sandalyelerden birini bir köşeye çekti ve odanın tüm detaylarını dikkatle incelemek için bir süre sessizce oturdu. Yatağın yanma kadar sarkan ve ucu şu anda yastığın üzerinde olan kalın bir sicimi göstererek, Şuradaki zil nereye bağlı. diye sordu. Hizmetçinin odasına. Diğer eşyalardan daha yeni görünüyor. Evet, oraya topu topu birkaç yıl önce bağlandı. Kardeşinizin isteği üzerine herhalde. Hayır, onu kullandığını hiç duymadım. Bir isteğimiz olduğunda hep kendimiz yapardık. Çok ilginç, bu kadar güzel bir zili oraya koymanın hiçbir faydası yokmuş gibi görünüyor o halde. Şimdi yer döşemesini incelemem için bana birkaç dakika verin lütfen. Büyüteci elinde, kendini yüzüstü yere attı ve ileri geri sürünerek tahtaların arsındaki çatlakları dikkatlice inceledi. Duvar panellerine de aynı dikkatle baktıktan sonra yatağın yanına gidip bir süre onu inceledi ve ipin asılı olduğu duvara göz gezdirdi. İpi eline alıp sertçe çekince, Ama, bu işe yaramaz ki, dedi. Çalmıyor mu. Hayır, bir tele bile bağlı değil. Bakın bu çok ilginç işte. Gördüğünüz gibi vantilatör için yapılan küçük açıklığın hemen üzerindeki bir çengele takılmış. Ne garip bunu daha önce hiç fark etmemiştim. Çok garip. diye mırıldandı Holmes ipi çekiştirerek. Bu odayla ilgili bir iki değişik şey daha var. Örneğin, hangi aptal, aynı zahmetle dışarıya bağlayabileceği bir vantilatörü iki oda arasında açar. O da oldukça yeni, dedi Bayan Stoner. Zil ile aşağı yukarı aynı zamanda mı yapıldı. diye sordu Holmes. Evet, o aralar ufak tefek bir sürü değişiklik yapılmıştı. Hepsi de son derece ilginç karakterde galiba sahte ziller ve hava vermekten başka her işe yarayan vantilatörler. Bayan Stoner, izninizle araştırmamıza yandaki odada devam etmek istiyorum. Doktor Grimesby Roylott'un odası üvey kızınınkinden daha büyüktü ama aynı sadelikle döşenmişti. Göze çarpanlar arasında bir kamp yatağı, çoğu teknik konulu kitaplarla dolu küçük tahta bir raf, sallanan bir sandalye, duvara dayalı ahşap başka bir sandalye, yuvarlak bir masa ve kocaman demir bir sandıktı. Holmes yavaşça dolaşıp hepsini büyük bir ilgiyle inceledi. Bunun içinde ne var. diye sordu sandığa vurarak. Üvey babamın iş evrakları. Demek içini gördünüz. Sadece birkaç yıl önce bir defa. Kâğıtlarla dolu olduğunu hatırlıyorum. İçinde bir kedi gibi bir şey yoktur herhalde. Hayır, bu ne garip bir fikir böyle. Peki şuna bir bakın. dedi Holmes ve sandığın üzerinde duran küçük bir çay tabağındaki sütü havaya kaldırarak gösterdi. Hayır, kedimiz yok. Sadece bir çita ile bir babunumuz var. Ah, evet tabii. Çita büyük bir kedidir, ama bir çay tabağı sütün onun ihtiyacını karşılayacağını hiç zannetmiyorum. Neyse, özellikle halletmek istediğim son bir mesele daha var. Tahta sandalyenin önünde eğildi ve büyük bir özenle inceledi. Teşekkür ederim. Bu da tamam sayılır, dedi ve büyütecini cebine koyarak ayağı kalktı. Ama durun. Burada ilginç bir şey daha var. Dikkatini çeken eşya, yatağın bir köşesine asılmış küçük bir kamçıydı. Ucu kıvrılıp düğüm yapılmıştı. Buna ne dersin Watson. Oldukça sıradan bir kamçı, ama neden düğümlenmiş olduğunu anlamak zor. Bu pek sıradan bir şey sayılmaz, öyle değil mi. Ah, ah kötü bir dünyada yaşıyoruz. Ve zeki bir insanın aklı suça çalıştığında, kötünün de kötüsü oluyor. Sanırım bu kadarı yeterli Bayan Stoner avluya çıkalım mı. Dostumun yüzünü hiç bu denli karamsar görmemiştim. Avluda bir yukarı bir aşağıya yürüyüp durduk. Ne ben, ne de Bayan Stoner, Holmes derin düşüncelerinden sıyrılana kadar tek bir kelime etmedik. Bayan Stoner, tavsiyelerime harfi harfine uymanız gerekiyor. Bunu yapacağıma emin olabilirsiniz. Bu konuda tereddüde yer yok. Hayatınız, işbirliğinize bağlı olabilir. Sizi temin ederim ki ne söylerseniz yapacağım. İlk iş olarak, arkadaşım ve ben geceyi odanızda geçirmek zorundayız. Bayan Stoner'la ikimiz Holmes'a büyük bir şaşkınlıkla baktık. Evet, bunu yapmak zorundayız. Bakın anlatayım. Şurası kasabanın hanı, öyle değil mi. Evet, adı Crown. Çok iyi. Oradan pencereleriniz görünüyor, değil mi. Evet. Akşam üvey babanız döndüğünde başınızın ağrıdığını söyleyerek odanızda kalın. Sonra, babanızın odasına çekildiğini duyduğunuzda, pencerelerinizin kepenklerini açıp çengeli kaldırın ve bize işaret olsun diye lambanızı cama yerleştirin. Ondan sonra sessizce eski odanıza gidin ve geceyi orada geçirin. Bunu yapabilirsiniz, değil mi. Ah evet, pek tabii. O halde gerisini bize bırakın. Peki siz ne yapacaksınız. Geceyi sizin odanızda geçirip sizi rahatsız eden sesin kaynağını araştıracağız. Bayan Stoner elini dostumun koluna koyarak, Bana öyle geliyor ki bay Holmes, siz sesin kaynağı konusunda kararınızı zaten vermişsiniz, dedi. Olabilir tabii. Öyleyse bana acıyın ve kardeşimin ölümüne sebep olan şeyin ne olduğunu söyleyin lütfen. Konuşmadan önce daha sağlam kanıtların olmasını tercih ederim. Bana hiç değilse düşüncemin doğru olup olmadığını söyleyin. Ani bir korku muydu bütün bunlara sebep olan. Hayır, öyle sanmıyorum. Bana kalırsa biraz daha elle tutulabilir bir sebebi vardı. Neyse, bayan Stoner, artık yanınızdan ayrılmalıyız, Dr. Roylott döndüğünde bizi görecek olursa bütün planlarımız suya düşer. Hoşçakalın ve cesur olun söylediklerimi yaparsanız sizi tehdit eden her neyse onu çok yakında gün ışığına çıkaracağımızı bilerek rahat uyuyabilirsiniz. Crown hanında bir yatak odası ile bir oturma odası tuttuk. Odalar üst katta olduğu için pencereden bahçe kapısını ve Stoke Mo-ran'ın oturulan kanadını görebiliyorduk. Alaca karanlık çökerken arabayı süren küçük şeklin yanında tehditkâr kocaman bir gölge gibi duran Dr. Roylott'un gelişini gördük. Çocuk kocaman demir kapıları açmakta biraz zorlanınca doktorun hakaretler yağdıran sesini duyduk ve ona doğru salladığı yumruğundaki öfkeyi gördük. Araba yoluna devam etti ve birkaç dakika sonra, oturma odalarından birindeki ışığın yakılmasıyla dışarıdaki ağaçlar ışığa boğuldu. Holmes, ağır ağır çöken karanlıkta beraber otururken bana, Biliyor musun Watson, dedi, seni bu gece yanımda götürme konusunda bazı endişelerim var. Uzak bir ihtimal dahi olsa, çok tehlikeli olabilecek bir araştırmanın içindeyiz. Ama yardımım dokunmaz mı. Yanımda bulunman eşsiz bir önemi olabilir. O halde kesinlikle geleceğim. Bu gerçekten çok nazik bir davranış olur. Tehlikeden bahsettiğine göre o odalarda benim gördüğümden fazlasını görmüşsün. Hayır, ama sanırım araştırma açısından senden biraz daha fazla ilerlemiş olabilirim. Aslında yaptığım her şeyi sen de gördün. İlginç bir şey gördüğümü söyleyemem. Sadece bir zilin ipini gördüm ve onun da nasıl bir anlamı olduğunu çözmek, korkarım ki benim harcım değil. Vantilatörü de gördün ama, değil mi. Evet, ama bana kalırsa iki odanın arasında küçük bir açıklığın olması o kadar garip bir şey değil. Ayrıca o kadar küçük bir boşluk ki içinden bir fare bile zor geçer. Daha Stoke Moran'a gelmeden, burada bir vantilatör bulacağımızı biliyordum. Ciddi misin Holmes. Ah evet, biliyordum. Hatırlıyor musun, bayan Stoner bize olanları anlatırken, kardeşinin Dr. Roylott'un purosunun kokusunu duyduğunu anlatmıştı. Bu tabii ki odaların arasında bir bağlantı olduğunu gösteriyordu. Bağlantı küçük olmalıydı yoksa polisin raporunda yer alırdı. Olsa olsa bir vantilatördür diye düşünmüştüm. Peki bunun ne gibi bir zararı olmuş olabilir ki. En azından tarihlerle ilgili ilginç bir raslantı yok mu sence. Bir vantilatör yapılıyor, bir ip asılıyor ve yatakta uyuyan bir hanımefendi ölüyor. Sana da garip gelmiyor mu bu. Henüz aralarında bir bağlantı göremiyorum. Peki yatakla ilgili ilginç bir şey fark ettin mi. Hayır. Yere tutturulmuştu. Daha önce yere o şekilde tutturulan bir yatak görmüş muydun. Gördüm dersem yalan olur. Hanımefendi yatağını başka bir yere yerleştiremiyordu. Vantilatöre ve halata öyle diyebiliriz pekâla çünkü bir zili çekmek için oraya konmadığı apaçık ortada göre hep aynı konumda durmak zorundaydı. Holmes. diye haykırdım. Ne demek istediğini yavaş yavaş anlamaya başlıyorum galiba. Korkunç bir cinayeti önlemek için tam zamanında yetiştik. Dediğin gibi korkunç. Bir doktor .yolundan saptığında suçluların en beteri olur çıkar. Sağlam sinirlere ve bilgilere sahip olduğu için yapamayacağı şey yoktur. Palmer ve Pritchard'ı hatırlarsan, mesleklerinde en önde gelenlerdi. Bu adam daha bile kurnaz ama Watson, zannedersem ona bizim de öyle boş olmadığımızı gösterebileceğiz. Ama gece bitmeden daha çok şey olacak. Neyse, Tanrı aşkına pipolarımızı tüttürelim ve birkaç saat boyunca daha neşeli şeyler düşünelim. Saat dokuz sularında ağaçların arasındaki ışıklar söndü ve Manor Konağı karanlığa gömüldü. İki saat boyunca her şey hareketsizdi ama tam saat on birde, önümüzdeki karanlıkta birden bire küçük bir ışık belirdi. İşaretimiz bu, dedi Holmes ayağa fırlayarak. Orta pencereden geliyor. Dışarı çıktığımızda hanın sahibi ile biraz konuştu. Bir tanıdığımıza ziyarete gideceğimizi ve geceyi orada geçirme olasılığımızın olduğunu söyledi. Birkaç saniye sonra soğuk bir rüzgârın eşliğinde kapkaranlık yola girmiştik bile. Önümüzdeki karanlıkta, bizi bekleyen tehlikeli görevimize giden yolu göstermek için tek bir sarı ışık parıldıyordu. Konağın bahçesine girmekte hiç zorlanmadık, çünkü eski duvarlarda tamir edilmemiş gedikler vardı. Ağaçların arasından ilerleyip avluya ulaştık. Tam pencereden içeriye girmeye hazırlanıyorduk ki arkamızdaki çalılardan, kocaman, deforme olmuş bir çocuğa benzeyen bir şey fırladı. Kendini çimenlerin üzerine attı ve hızla avluyu geçip karanlıkta kayboldu. Tanrım. diye fısıldadım. Onu gördün mü. Holmes da o an için en az benim kadar şaşkındı. Eli, dehşetten, bileğime demir gibi kenetlenmişti. Birden sessizce gülmeye başladı ve kulağıma fısıldadı Ev halkı çok hoş doğrusu. Nihayet ba-bunla karşılaştık. Doktorun barındırdığı garip hayvanları unutmuştum. Bir çitası da olacaktı. Her an onu ensemizde bulabilirdik pekâlâ. Holmes'in yaptığını yaparak, ayakkabılarımı çıkartıp yatak odasına girdiğimde kendimi çok daha iyi hissettiğimi itiraf etmeliyim. Dostum hiç ses çıkarmadan kepenkleri kapattı, lambayı masanın üzerine koydu ve odayı şöyle bir süzdü. Gündüze göre değişen bir şey olmamış gibiydi. Bana sokuldu ve elini ağzına siper yaparak kulağıma fısıldadı. O kadar kısık sesle konuşuyordu ki dediğini zar zor duyuyordum. En ufak bir ses planımızı mahvedebilir, Başımı sallayarak onayladım. Işığı söndürmek zorundayız. Vantilatörün içinden görülebilir. Başımı tekrar salladım. Sakın uyuma hayatın buna bağlı. Tabancan hazır dursun, belki ihtiyacımız olur. Ben yatağın kenarında oturacağım, sen de şuradaki sandalyeye geç. Tabancamı çıkartıp masanın kenarına koydum. Holmes, yanında getirdiği ince bir değneği bir kutu kibrit ve bir mumla beraber oturduğu yerin kenarına koydu. Ardından lambayı söndürdü. Böylece tamamenkaranlığa gömüldük. O korkunç gece nöbetini asla unutamam. Bir nefes dahi olsun, tek bir ses duyamıyordum. Buna rağmen dostumun az ileride, gözleri açık bir halde oturduğunu ve benim kadar heyecanlı olduğunu biliyordum. Kepenkler en ufak bir ışık bile geçirmiyordu ve zifiri karanlıkta bekleyişimizi sürdürüyorduk. Arada bir, dışarıdan bir kuşun ötüşü duyuluyordu. Bir defasında da tam penceremizin altından bir kedininkine benzer uzun bir miyavlama sesi duyuldu. Çita gerçekten de dilediği gibi dolaşabiliyordu. Çok uzaktan, her çeyrekte bir çalan bir çanın sesini duyabiliyorduk. Ne kadar uzun sürüyordu o çeyrekler. Saat on iki oldu bir, iki ve üç oldu biz olacakları hâlâ sessizce bekliyorduk. Birden, vantilatörün orada bir ışık huzmesi göründü, ama hemen söndü. Onu, yanan yağın ve ısınmış metalin yoğun kokusu takip etti. Diğer odada birisi bir fener yakmıştı. Her şey tekrar sessizliğe gömülmeden, yan odada birinin hareket ettiğini duydum. Koku giderek yoğunlaşıyordu. Yarım saat boyunca en ufak bir ses du-yamadan oturdum ama aniden başka bir ses daha duyuldu... Sanki, suyu kaynayan bir çaydanlıktan çıkan buhardan çıkıyormuşçasma zayıf ve sakinleştirici bir sesti. Bunu duyduğumuz anda,Holmes, yataktan fırlayıp bir kibrit çaktı ve değneğiyle zile bağlı ipe tüm gücüyle vurmaya başladı. Gördün mü Watson. diye bağırdı, gördün mü. Ama ben hiçbir şey göremiyordum. Holmes, kibritini çaktığı anda. kısık sesli, berrak bir ıslık sesi duymuştum ama yorgun gözlerime çakan ani ışık yüzünden dostumun öfkeyle vurup durduğu şeyin ne olduğunu görememiştim. Buna rağmen yüzünün bembeyaz olduğunu ve dehşetle karışık bir nefretle bir şeye baktığını hissedebiliyordum. Sonunda vurmayı bıraktı ve vantilatöre bakarken, hayatımda şimdiye kadar duyduğum en korkunç çığlığı duydum. Gecenin sessizliğinde birden patlak veren acı, korku ve öfkeyle dolu, tüyleri diken diken eden bir çığlık. Daha sonradan, bu çığlığın köydeki hatta uzaktaki insanları bile uykularından uyandırmış olduğunu öğrendik. Yüreklerimizi donduran bu ses, ta ki en son yankısı dahi içinden yükselmiş olduğu karanlıkta kaybolana kadar Holmes'le, birbirimize baka kaldık. Bu da neydi böyle acaba. diye fısıldadım. Her şeyin artık bittiğini işaret ediyor, dedi Holmes. Ve belki de böylesi daha iyidir. Silahını al, Doktor Roylott'un odasına gidiyoruz. Karamsar bir yüzle lambayı yaktı ve koridordan aşağıya yürümeye başladı. İki defa kapıya vurduysa da cevap gelmedi. Kapı kolunu çevirdi ve içeriye girdi. Ben de, elimde tabancayla hemen arkasında duruyordum. İçerideki manzara ürkütücüydü. Masada, kapısı açık sandığa parlak bir ışık yansıtan, siperi yarı açılmış fener duruyordu. Masanın yanındaki sandalyede, üzerinde uzun gri pijamasıyla Dr. Gri-mesby Roylott oturuyordu. Ayaklarında, kırmızı, topuksuz Türk terlikleri vardı. Kucağında, gündüz görmüş olduğumuz yuvarlak uçlu, kısa kamçı yatıyordu. Çenesi yukarı dönmüş ve gözleri ürkünç ve garip bir şekilde tavanın bir köşesine bakıyordu donuk donuk. Alnında, başının etrafına sımsıkı bağlanmış gibi duran tuhaf kahverengimsi lekeli san bir kordon vardı. Biz odaya girdikten sonra bile tamamen hareketsiz ve sessiz oturmaya devam etti. Kordon. Benekli kordon. diye fısıldadı Holmes. Bir adım öne çıktım. Başındaki bu tuhaf kuşak ansızın hareket etmeye başladı ve saçlarının arasından, küçük elmas şekilli başı ve şişirilmiş boynu ile iğrenç bir yılan çıktı. Bu bir bataklık engereği, diye bağırdı Holmes. Hindistan'ın en zehirli yılanı. Isırdıktan sonra adam on saniye içinde ölmüş olmalı. Kötülük yapan gerçekten de kötülük buluyormuş. İnsan, kendi kazdığı kuyuya kendi düşer. Seninle şu yaratığı yuvasına geri sokalım, sonra da Bayan Stoner'i güvenilir bir yere götürür ve olanları polise anlatırız. Ani bir hareketle, ölü adamın kucağındaki kamçıyı aldı, halkayı yılanın boynundan geçirip kendisinden mümkün olduğu kadar uzakta tutarak demir sandığın içine fırlattı ve kapağını hızlıca kapattı. Doktor Grimesby Roylott'un ölümüyle ilgili gerçekler işte böyle. Üzücü haberleri Bayan Stoner'a aktarıp sabah treniyle Harrow'-daki halasına gitmesi için yolcu ettik. Yerel polis, doktorun, evinde barındırdığı tehlikeli hayvanlardan biriyle oynarken kaderiyle karşı karşıya geldiği sonucuna vardı. Ertesi gün dönüş yolumuzday-ken, Holmes, dava ile ilgili benim bilmediğim ayrıntıları anlattı. Bayan Stoner olanları ilk anlattığında, tamamıyla yanlış bir sonuca varmıştım, ki bu da sevgili Watson, yetersiz detaylarla hareket etmenin ne denli sakıncalı olduğunu açık seçik gösteriyor, dedi. Çingenelerin varlığı ile zavallı kızın kibrit ışığında şöyle bir gördüğü şeyin görüntüsünü anlatmak için kullandığı 'benekli kordon' kelimeleri, tamamıyla yanlış bir yola sapmama yetti. Odada bulunan birini tehdit eden her ne idiyse, ne pencereden, ne de kapıdan girmiş olamayacağını anladığımda fikirlerim tamamıyla değişti. Sana zaten söylemiş olduğum gibi, odadaki vantilatörün dikkate değer olduğunu düşünmüştüm ve yatağın üzerine sarkan zil ipinin sahte olduğunun keşfi ve yatağın yere monte edilmiş olması bende hemen ipin vantilatörden çıkıp yatağa gelen bir şey için köprü görevi gördüğü şüphesini uyandırdı. Bir yılan olabileceği aklıma gelmişti. Sonra doktorun Hindistan'dan gelen hayvanlara olan ilgisini de bu düşünceme eklediğimde doğru yolda olduğumu hissettim. Kimyasal testlerde ortaya çıkmayacak bir zehir kullanma fikri, ancak doğuda eğitim almış, zeki ve acımasız birinin aklına gelebilirdi. Böyle bir zehrin yayılma hızı da ona büyük bir avantaj sağlayacaktı. O sivri dişlerin bıraktığı iki siyah küçük noktayı görebilmesi için polisin gerçekten çok keskin gözlü olması gerekirdi. Ardından ıslığı düşündüm. Sabah ışığı, saldırganı ortaya çıkarmadan önce onu geri çağırmak zorundaydı elbette. Onu eğitmişti büyük ihtimalle odada gördüğümüz süt kokusuna geliyordu yılan. Onu, uygun olduğunu düşündüğü bir saatte vantilatörden içeri sokar ve ipten aşağıya süzülüp yatağa ineceğini bilirdi. Ama odadaki kişiyi ısırabilirdi de, ısırmayabilirdi de. Kadın belki de bütün bir hafta boyunca her gece kurtulur ama er ya da geç yakalanırdı. Doktorun odasına daha girmeden bu sonuca varmıştım. Sandalyesini incelediğimde birçok kez üstüne çıkılmış olduğunu gördüm ki bu da tabii, vantilatöre ulaşabilmek içindi. Sandık, süt tabağı ve kamçı bütün şüphelerimi silmeye yetti. Bayan Stoner'in duyduğu metalik ses besbelli ki üvey babasının sandığının kapağını içindeki katilin üzerine kapatmasından çıkan sesti. Bir kere kararımı verdikten sonra, tezimi ispatlamak için attığım adımları sen de biliyorsun. Yaratığın tıslamasını duydum, - hiç şüphem yok ki sen de öyle hemen ışığı yaktım ve ona saldırdım. Böylece vantilatörden geri dönmesini sağladın. Evet, ve sonuçta, diğer tarafta duran sahibine saldırdı. Değneğimin darbelerimden bazıları isabet etti ve yılanı kızdırdı, böylece ilk gördüğü insana saldırdı. Bu durumda, doğrudan olmasa da, Doktor Grimesby Roylott'un ölümünden sorumluyum, ama bunun vicdanımı pek rahatsız edeceğini söyleyemem. Bunlardan ikincisi dikkatli ve özel yeteneklere sahip bir araştırmacı için daha ilginç olabilir, ama diğeri, başlangıcıyla öylesine garip, ayrıntılarıyla öylesine dramatikti ki özellikle bu vakanın kayda geçirilmesinin daha anlamlı olacağını düşünüyorum. Gerçi bu vakada, dostum, o inanılmaz sonuçlara varmasını sağlayan kendine özgü yöntemlerini kullanmasına pek gerek duymadı. Hikâye, bildiğim kadarıyla, gazetelerde de bir çok defa yer almıştı ama tıpkı öyle anlatımların tümünde olduğu gibi, yarım sütuna geçilen bir haberin etkisi çok az olur hele olayların tek tek gözünüzün önünde gelişmesini, sırrın basamak basamak çözümünü görmekle kıyaslayacak olursak. Yaşandığı zaman, içinde bulunduğumuz durum beni çok etkilemişti ve aradan iki yıl geçmesine rağmen bu etkinin azaldığını söyleyemem. Şimdi anlatacağım olay, '89 yazında, evliliğimde hemen sonra erçekleşti. Doktorluğa geri dönmüş, Baker Street'deki odamızdan ayrılmıştım. Ama sürekli, ziyaretlere devam ediyor ve bohem alışkanlıklarından vazgeçip en azından bizi ziyarete gelmesi için arada bir Holmes'i teşvik etmeye çalışıyordum. İşim sürekli artıyordu. Paddington istasyonuna çok yakın olduğum için, işçiler arasından da hastalar gelmeye başlamıştı. Istırap dolu, müzmin bir hastalığın pençesinden kurtardığım hastalarımdan biri, her fırsatta yeteneklerimi övüyor ve etkileyebildiği her hastayı bana gönderip duruyordu. Bir sabah, saat yediden hemen önce, Paddington'dan iki adamın gelmiş olduğunu ve bekleme odasında beni beklediklerini söyleyen hizmetçimiz tarafından uyandırıldım. Tren yolu kazalarının aciliyetini bildiğim için çabucak giyindim ve aşağıya koştum. Aşağıya inerken, eski arkadaşım bekçi, odadan çıkıp kapıyı arkasından sıkıca kapattı. Onu getirdim, diye fısıldadı omzunun üzerinden başparma-ğıyla kapıyı işaret ederek, ama merak etme, durumu iyi. Peki, ne oldu. diye sordum, çünkü odama tuhaf bir yaratığı kıstırmış gibi davranıyordu. Yeni bir hasta, diye fısıldadı. En iyisi onu kendim getireyim dedim, böylece kaçmaya fırsatı olmazdı. Artık sağ salim burada. Neyse, şimdi gitmem lazım doktor biliyorsun benim de senin gibi bazı görevlerim var, dedi göz kırparak. Ardından hemen gitti... Teşekkür bile edememiştim. Görüşme odama girdim. Masada, sade giyimli bir beyefendi oturuyordu. Eline her tarafı kan lekeleri ile dolu bir mendil sarmıştı. Gençti - yirmi beşten fazla olamazdı - ve güçlü, erkeksi yüz hatları vardı ama inanılmaz solgundu ve zorlukla kontrol altında tutabildiği bir korku içindeymiş gibi davranıyordu. Sizi bu kadar erken rahatsız ettiğim için üzgünüm doktor bey, dedi, ama gece çok önemli bir kaza geçirdim. Sabah treniyle geldim ve Paddington istasyonunda, bir doktoru nerede bulabileceğimi sorar sormaz iyilik sever biri beni buraya kadar getirme nezaketinde bulundu. Hizmetçinize bir kart vermiştim ama görüyorum ki onu sehpanın üzerinde unutmuş. Kartı alıp inceledim. 'Bay Victor Hatherley, hidrolik mühendisi, 16 A, Victoria Cad. (3.cü Kat) ' Sabah ziyaretçimin ismi ve adresi böyleydi. Sizi beklettiğim için üzgünüm, sıkılmış olmalısınız dedim sandalyeye oturarak. Anladığım kadarıyla bir gece yolculuğundan yeni gelmişsiniz, bu bile yeterince sıkıcı. Hayır, gecem pek sıkıcı geçti sayılmaz, dedi ve gülmeye başladı. Arkasına yaslanmış, sarsılarak, yüksek sesle gülüyordu. Bütün tıbbi tecrübelerim bana bu gülüşün kötüye işaret olduğunu hissettirdi. Sakin ol. diye bağırdım. Kendine gel. Hemen bir bardak su verdim. Boşunaydı gülme krizine tutulmuştu. Güçlü tabiatlı insanların büyük bir tehlike atlattıktan sonra girebildikleri tarz bir nöbetti. Sonunda kendine geldi. Beti benzi atmıştı ve yorgun görünüyordu. Kendimi aptal durumuna soktum, dedi. Hayır, hiç de değil. Haydi şunu için bakalım. İçine biraz brendi de kattığım suyu içtikten sonra kansız yanaklarına biraz renk geldi. Oh, bakın bu iyi geldi. dedi. Şimdi doktor, acaba başparmağımla, daha doğrusu başparmağımın olması gereken yerle ilgilenebilir misiniz. Mendili açıp elini uzattı. Sinirlerim sağlam olmasına rağmen ben bile gördüğüm manzara karşısında ürperdim. Parmak, kökünden kesilmişti. Aman Tanrım. diye bağırdım. Korkunç bir yara bu. Çok fazla kanamış olmalı. Evet, epey fazla kesildiğinde bayıldım ve sanırım uzunca bir süre de baygın kalmışım. Kendime geldiğimde hâlâ kanıyordu. Bunun üzerine bileğimin etrafına mendilimin bir köşesini sıkıca sardım ve bir tahtayla destekledim. Tek kelimeyle mükemmel. Operatör olmalıydınız. Aslında hidrolik bir durum, bu da bildiğiniz gibi uzmanlık alanım. Yarayı inceledim ve teşhisi koydum Bu çok ağır ve sivri bir şeyle yapılmış. Satır gibi bir şeydi, dedi. Bir kazaydı herhalde. Hayır, kesinlikle değil. Nasıl. Bir saldırı mıydı yani. Kesinlikle. Beni korkutuyorsunuz. Yarayı temizledim ve sargı bezi ile kapattım. Arada sırada dudağını ısırdıysa da işlem boyunca hiç sesini çıkartmadan oturdu. Bitirdiğimde, Şimdi nasılsınız. diye sordum. Harika. Brendiniz ve sargınız sayesinde yeniden doğmuş gibiyim. Çok halsiz düştüm ama gerçekten de yorucu bir geceydi. Bir süre konuşmazsanız daha iyi olur. Belli ki sinirleriniz bozuk. Yo, yo, artık değil. Hikâyemi zaten polise anlatmak zorunda kalacağım, ama aramızda kalsın, bu yaram olmasa bana inanacaklarını pek sanmıyorum, çünkü başımdan geçenler olağanüstü şeyler. Üstelik anlattıklarımı destekleyebilmek için pek kanıtım da yok. Bana inanacak olsalar bile onlara sunabileceğim ipuçları o kadar az ki, adaletin yerini bulma olasılığı yok gibi. Hah. diye bağırdım. Çözülmesini istediğiniz bir problem varsa, polise gitmeden önce arkadaşım Sherlock Holmes'e gitmenizi öneririm. Ah. Onun ismini daha önceden duymuştum, dedi ziyaretçim. Ve davayla ilgilenecek olursa çok sevinirdim. Tabii ki polise de gitmem gerekecek ama önce arkadaşınıza gitsem iyi olur oraya nasıl gideceğimi anlatır mısınız. Daha iyisini de yaparım sizi ona kendim götürürüm. Size gerçekten minnettar olurum. Bir araba çağırıp beraber gideriz. Zamanında gidersek birlikte kahvaltı da edebiliriz. Ne dersiniz. Zaten hikâyemi anlatana kadar kendimi rahat hissedemem. O zaman hizmetçime söyleyeyim bir araba çağırsın. Ben hemen dönerim. Yukarı koşup karıma durumu kısaca anlattım beş dakika sonra Baker Sokağı'na doğru yola koyulmuştuk bile. Sherlock Holmes'u, tam tahmin ettiğim gibi, sabahlığıyla oturma odasında oturmuş, Times'deki şahsi ilanlar sütununu okurken bulduk. Bir gün önceden arta kalan, şöminesinin üzerinde dikkatlice kurutmuş olduğu tütün kırıntılarından oluşan kahvaltı öncesi piposunu tüttürüyordu. Bizi her zamanki sakin tavıyla karşıladı, üçümüze kahvaltı söyledi ve beraber mükemmel bir yemeğe oturduk. Kahvaltımız bittiğinde konuğumuzu koltuğa oturttu, başının arkasına yumuşak bir yastık yerleştirdi ve hemen yanına bir bardak brandy ve su koydu. Başınızdan geçen her neyse, bay Hatherley, sıradan bir şey olmadığını görebiliyorum, diye söze girdi. Rica ederim uzanın ve kendinizi evinizdeymiş gibi hissedin. Bize anlatabileceğiniz her şeyi anlatın yorulduğunuzda durup gücünüzü toparlamak için birkaç yudum içmeyi ihmal etmeyin. Teşekkür ederim, ama doktor yaramı sardığından beri kendimi çok daha iyi hissediyorum ve sizin kahvaltınız da tedaviyi tamamladı sanırım. Değerli vaktinizi mümkün olduğu kadar az harcamak için yaşadıklarımı anlatmaya hemen başlayacağım. Ben tam karşısına otururken, Holmes, meraklı ve uyanık kişiliğini gizleyen o bitkin ve yorgun haliyle büyük koltuğuna oturdu ve beraberce konuğumuzun ilginç hikâyesini dinlemeye başladık. Londra'da tek başına yaşayan yetim ve bekâr biriyim. Hidrolik mühendisiyim ve tanınmış bir firma olan Venner & Matheson'-da yedi yıl çalıştım. İki yıl önce, artık görevimi tamamlamış ve de zavallı babamın ölümüyle oldukça yüklü bir miktar paraya da sahip olmuşken, kendi işimi kurmaya karar verdim ve Victoria caddesinde bir yer tuttum. Sanırım kendi işini yapmaya karar veren herkes ilk deneyimlerin zor olduğunu bilir. Benim için de tam olarak öyle oldu. İki yıl boyunca üç görüşme ve küçük bir işten başka bir şey yapamadım. Mesleğimin bana sağladığı tam olarak bu kadardı. Her gün, sabah saat dokuzdan öğleden sonra saat dörde kadar küçük iş yerimde oturup bekledim. Tabii sonunda umudum tükendi ve asla başaramayacağıma inanmaya başladım. Neyse, dün tam ofisimi terk etmek üzereydim ki sekreterim odama girerek, dışarıda benimle iş için görüşmek isteyen bir beyefendinin beklediğini söyledi. Üzerinde 'Albay Lysander Stark' yazan bir de kart getirmişti. Hemen arkasından albayın kendisi de odaya girdi. Oldukça uzun boylu ama inanılmaz zayıf bir adamdı. Hayatım boyunca onun kadar zayıf bir adam gördüğümü hatırlamıyorum. Çok sivri bir burnu ve çenesi vardı ve yanaklarının derisi, sivri yüz hatlarından dolayı gergin görünüyordu. Yine de sağlıklı görünüyordu çünkü gözleri parlak, adımları hızlı ve hareketleri enerji doluydu. Sade ama şık giyimliydi ve yaşı da tahminime göre, kırka yakındı. 'Bay Hatherley.' dedi, alman aksanına benzer bir aksanla. 'Bana tavsiye edildiniz, Bay Hatherley. Sırf, mesleğini profesyonelce yapan biri olarak değil aynı zamanda ihtiyatlı ve sır saklaya-bilen biri olduğunuz için.' Böyle bir iltifat karşısında her genç adamın hissedeceği gibi onur duydum ve saygıyla eğildim. 'Beni böylesine güzel tanıtanın kim olduğunu sorabilir miyim.' dedim. 'Belki de size bunu şu an için söylemesem daha iyi olur. Aynı kaynaktan öğrendiğime göre yetimsiniz, evli değilsiniz ve Londra'da tek başınıza oturuyorsunuz.' 'Bütün bunlar doğru,' diye cevap verdim. 'Merakımı bağışlayın ama bunun mesleki yeteneklerimle ilgisini anlayamadım. Yanlış anlamadıysam benimle iş görüşmeye geldiniz.' 'Kesinlikle. Söylediğim her şeyin önemini zaten göreceksiniz. Sizin için bir işim var ama tam bir gizlilik şart... anlıyorsunuz ya, tam gizlilik, ve bunu ailesiyle yaşayan bir adamdansa yalnız yaşayan birinden beklemek daha kabullenilir bir şeydir.' 'Sır tutacağıma dair söz verirsem,' dedim, 'bunu kesinlikle yapacağımı bilmenizi istiyorum.' Konuştuğum süre içersinde bana sertçe baktı. Daha önce hiç bu kadar şüphe dolu, sorgulayıcı bir bakış görmemiştim. 'Söz veriyor musunuz öyleyse.' dedi sonunda. 'Evet veriyorum.' 'Öncesinde ve sonrasında tam ve kesin bir sessizlik için bile mi. İşle ilgili ne yazılı, ne de sözlü tek bir yorumda bulunulmayacak.' 'Size söz verdim.' 'Çok iyi.' Birden ayağa fırladı ve yıldırım hızıyla odanın öbür tarafına koşup kapıyı açtı. Hol boştu. Geri döndü ve 'Bu da tamam. Bazı sekreterlerin patronlarının işleri konusunda ne kadar meraklı olduğunu bilirim. Artık rahat rahat konuşabiliriz,' dedi. Sandalyesini benimkinin hemen yanına çekti ve tekrar bana o şüphe dolu bakışlarını yöneltti. Adamın tuhaf davranışları, içimde korkuya yakın bir iticilik duygusu uyandırmaya başlamıştı. Bir müşteriyi kaçırma korkusu bile içimdeki huzursuzluğumu saklamama yetmedi. 'Rica ederim artık geliş nedeninizi söyleyin beyefendi,' dedim 'zamanım değerlidir.' Son cümlemi söylememiş olmayı nasıl isterdim bir bilseniz ama kelimeler ağzımdan fırlamıştı bile. 'Bir gecelik iş için bin yüz şiline ne dersiniz.' 'Çok güzel.' 'Bir gecelik iş diyorum ya, bir saat demek daha doğru olur. Sizden istediğim, bozulan hidrolik bir baskı makinesine bakmanız. Bozukluğun nerede olduğunu söylerseniz gerisini kendimiz de halledebiliriz. Ne dersiniz.' 'Kolay bir iş gibi görünüyor. Üstelik kazancı da harika .' 'Kesinlikle öyle. Bu gece son trenle gelmenizi istiyoruz.' 'Nereye.' 'Berkshire, Eyford'a. Oxfordshire sınırına yakın küçük bir yer. Paddington'dan kalkan trene binerseniz on biri çeyrek geçe gibi orada olursunuz.' 'Anlaştık.' 'Ben sizi orada bir arabayla bekliyor olacağım.' 'Demek bayağı bir yol gideceğiz, öyle mi.' 'Evet, yerimiz kasabanın dışında. Eyeford İstasyonundan en azından yedi mil uzakta.' 'Öyleyse gece yarısından önce oraya varmamız pek mümkün görünmüyor. Büyük ihtimalle bir dönüş treni de bulamam. Bu durumda geceyi sizde geçirmek zorunda kalacağım.' 'Evet, size kolaylıkla bir oda ayarlayabiliriz.' 'Bu oldukça garip bir durum, daha uygun bir saatte gelsem olmaz mı.' 'Geç gelmenizin en iyisi olacağı konusunda kararlıyız. Aslında işinin doruk noktasına ulaşmış meslektaşlarınıza ödenecek bir miktarı sizin gibi genç ve tanınmamış bir beyefendiye vermemizin sebebi, bu duruma aldırmamanız için. Ama vazgeçmek istiyorsanız, henüz hiç bir şey için geç değil tabii.' Teklif ettiği parayı ve benim için ne kadar faydalı olacağını düşündüm. 'Hayır vazgeçmiyorum,' dedim, 'isteklerinizi memnuniyetle yapacağım. Ama benden ne beklediğiniz konusunda biraz daha bilgilenmek isterim.' 'Pek tabii. Sizden istemiş olduğumuz gizlilik yeminin merakınızı uyandırmış olması çok doğal. Her ayrıntıyı sunmadan sizden bir şey talep etmek istemem. Akşam üzeri kimseyi beklemiyorsunuz değil mi.' 'Kesinlikle beklemiyorum.' 'Öyleyse anlatayım. Killi toprağın ne kadar değerli olduğunu ve İngiltere'de yalnızca bir iki yerde bulunduğunu biliyorsunuzdur herhalde.' 'Duymuşum.' 'Bir süre önce Reading'e yakın bir yerde, küçük, çok küçük, bir yer aldım. Şans eseri arazimde killi toprak kaynağının olduğunu fark ettim. Ancak, yaptığım inceleme üzerine bu kaynağın oldukça küçük olduğunu ve sağında solunda bulunan çok daha büyük iki kaynağı birleştirdiğini gördüm. Ne var ki bu iki kaynak, komşularımın topraklarındaydı. Bu iyi insanlar, neredeyse bir altın madeni kadar değerli bu şeyin topraklarında bulunduğundan tamamen habersizdi. Doğal olarak, onlar gerçek değerini keşfetmeden topraklarını satın almak istedim, ama ne yazık ki bunun için yeterli param yoktu. Neyse, birkaç dostuma sırrımı anlattım ve onlar da kendi küçük kaynağımızı gizlice işleterek, komşuların arazisini satın alabilmek için gereken parayı kazanabileceğimizi söylediler. Şimdi bir süreden beri bunu yapıyoruz ve işlerimizde bize yardımcı olsun diye hidrolik bir pres makinesi kurduk. Bu makine, daha önce de söylediğim gibi, bozuldu ve şimdi sizin önerinize ihtiyaç duyuyoruz. Sırrımızı özenle koruyoruz. Küçük evimize hidrolik mühendislerinin girip çıktığı öğrenilirse büyük bir merak uyanır, hatta bir araştırma bile başlatılabilir. Anlıyorsunuz ya, böyle bir şey bütün planlarımızı bozar. İşte bunun için, bu gece Eyforda gittiğinizi kimseye söylemeyeceğinize dair söz verdirttim. Yeterince açıklayıcı oldu mu.' 'Sizi gayet iyi anladım,' dedim. 'Anlayamadığım tek nokta, killi toprağı çıkarmak için hidrolik bir basma makinesine neden ihtiyaç duyduğunuz. Bildiğim kadarıyla bir çukurdan çakıl taşı çıkarmak için nasıl kürek kullanılıyorsa, killi toprak için de aynı yöntem kullanılır.' 'Ah.' dedi hiç umursamadan, 'biz kendi yöntemlerimizi kullanıyoruz. Toprağı küçük tuğlalar haline getiriyoruz, böylece ne olduklarını belli etmeden onları götürebiliyoruz. Ama bu önemsiz bir ayrıntı. Size her şeyi anlattım Bay Hatherley ve size güvendiğimi gösterdim sanırım.' Ayağa kalktı. 'Öyleyse sizi saat on biri çeyrek geçe Eyford'da bekleyeceğim,' dedi. 'Orada olacağımdan şüpheniz olmasın beyefendi.' 'Ve hiç kimseye tek kelime etmek yok.' Bana uzun, sorgulayıcı son bir bakış attı ve elimi soğuk ve gevşek bir şekilde sıktıktan sonra aceleye odamdan çıktı. Neyse, her şeyi sakin kafayla tekrar düşündüğümde, bana gelen bu ani işe, sizin de anlayacağınız gibi oldukça şaşırdım. Bir yandan çok memnundum tabii, çünkü teklif edilen para, normalde hizmetlerim karşılığında alacağım miktarın neredeyse on katıydı. Üstelik bu siparişin arkasını da getirebilirdi. Öte yandan, müşterinin yüzü ve davranışları bende çok olumsuz bir izlenim yaratmıştı. Killi toprakla ilgili açıklaması da benim gece yarısı oraya gitmemi gerektirecek bir şey değilmiş gibi geliyordu, bir de birine bir şey anlatırım diye abartılı bir korkusu vardı. Neyse, bütün korkularımı bir yana attım, akşam yemeğimi erkenden yedim, Paddington'a gittim ve yola koyuldum. Reading'e vardığımda hem araba hem de istasyon değiştirmek zorunda kaldım ama Eyford'a giden son trene yetiştim ve saat on biri biraz geçe, küçük, aydınlatılmamış istasyona ulaştım. Orada inen tek yolcu bendim ve platformun üzerinde, elinde lambası yarı uykulu bir kapı görevlisinden başkası yoktu. Neyse, küçük kapıdan dışarı çıktığımda, sabahki konuğumu sokağın karşısındaki gölgede beklerken buldum. Tek bir kelime etmeden beni kolumdan yakaladığı gibi kapısı açık duran bir arabanın içine soktu. İki taraftaki pencereleri kaldırdı, tahtaya birkaç defa vurdu ve hızla yola koyulduk. Tek at. diye araya girdi Holmes. Evet. Yalnızca bir. Rengini görebildiniz mi. Evet, arabaya bindiğimde yanlardaki ışığından gördüm. Kestane rengiydi. At yorgun muydu, yoksa dinlenmiş mi. Oh, dinlenmiş ve taptaze. Teşekkür ederim. Sözünüzü kesmek zorunda kaldığım için üzgünüm. Lütfen bu son derece ilginç hikâyenizi anlatmaya devam edin. Yola çıktıktan sonra en az bir saat boyunca gittik. Albay Lysander Stark bana yalnızca yedi mil demişti ama gittiğimiz hızı ve süreyi düşündüğümde en az on iki mil olduğuna bahse varım. Bütün yol boyunca yanımda sessizce oturdu. Ara sıra ona doğru göz ucuyla baktığımda, beni büyük bir dikkatle incelediğini fark ettim. Oraların yolları pek iyi değil galiba, çünkü korkunç bir şekilde sallanıp duruyorduk. Dışarı bakıp bulunduğumuz yerle ilgili bir şeyler gömek istediysem de pencereler buzlu camla kaplanmış olduğu için görebildiğim tek şey, yanından arada bir geçtiğimiz ışıkların puslu parlaklığıydı. Arada bir yolculuğun monoton havasını bozmak için birkaç kelime sarf ettiysem de albay tek heceli cevaplarla yetiniyordu ve sohbet daha başlamadan bitiyordu. Neyse, sonunda bozuk yol, yerini düzgün çakıl taşlı bir yola bıraktı ve araba durdu. Albay Lysander Stark hemen dışarı fırladı. Arkasından indiğimde beni çabucak, açık duran bir kapıdan içeri itti. Arabadan inmiş ve hemen bir hole girmiştik, böylece evin önüne ait en ufak bir şey dahi görememiştim. Kapıdan içeriye adım atar atmaz kapı arkamdan hızlı bir şekilde kapandı ve uzaklaşan arabanın belli belirsiz tekerlek tıngırtılarını duydum. Evin içi zifiri karanlıktı ve albay, bir şeyler homurdanarak kibrit aramak için el yordamıyla dolanıp duruyordu. Birden holün öbür ucunda bir kapı açıldı ve, altından bir ışık huzmesi vurdu. Başının üzerine kaldırmış olduğu bir gaz lambası tutan ve bize meraklı gözlerle bakan bir kadın göründü. Güzel olduğunu görebiliyordum ve üzerine vuran ışığın yardımıyla, üzerinde pahalı bir elbise olduğunu da anladım. Bilmediğim bir dilde, kulağıma bir soru gibi gelen bir şeyler söyledi ve albay tek hecelik bir mırıltıyla cevap verdiğinde kadın öyle bir şaşırdı ki neredeyse lambayı elinden düşürecekti. Albay Lysander Stark, yanına gidip kulağına bir şey fısıldadı ve ardından onu geldiği odanın içine doğru itip elinde lambayla tekrar bana döndü. 'Bu odada birkaç dakika beklemenizi rica edeceğim, dedi, başka bir kapıyı açarak. Ortasında, üzerinde bir sürü Almanca kitabın bulunduğu, yuvarlak bir masası olan küçük, sessiz ve sade döşenmiş bir odaydı. Albay Lysander Stark lambayı kapının yanında duran bir komodinin üzerine bıraktı. 'Sizi fazla bekletmeyeceğim,' dedi ve karanlıkta kayboldu. Masanın üzerindeki kitaplara bir göz attım ve Almanca konusundaki bilgisizliğime rağmen, ikisinin bilimsel kitaplar, diğerlerinin ise şiir kitapları olduğunu anlayabildim. Manzarayı merak edip dışarısını görebilmek için pencereye gittim, ama görebildiğim tek şey sıkıca kapanmış, meşeden bir kepenkti. Tam anlamıyla sessiz bir evdi. Holde bir yerde, yüksek sesle tik tak eden eski bir saatin sesini duyabiliyordum ama onun haricinde hiç ses yoktu. Huzursuz olmaya başladım. Bu Almanlar da kimdi ve bu garip, gözden ırak yerde neden yaşıyorlardı. Burası nere-siydi. Eyford'dan on millik uzaklıktaydım tek bildiğim buydu. Kuzeyde mi, güneyde mi, doğuda mı, batıda mı bu konuda hiçbir fikrim yoktu. Ama o konuya gelince, Reading ve büyük ihtimalle diğer büyük kasabalar da on millik bir çevre içinde kalıyordu, yani burası belki de sandığım kadar gizli bir yer değildi. Yine de sessizliği göz önüne aldığımda şehir dışında olduğumuz kesindi. Odanın içinde, bir aşağıya bir yukarıya dolanıyor, moralimi düzeltmek için kendi kendime sessizce bir şarkı mırıldanıyor ve bin şilini kesinlikle hakkettiğimi düşünüyordum. Birdenbire, önceden sessizliği bozan hiçbir işaret olmaksızın, odanın kapısı yavaşça açıldı. Daha önce görmüş olduğum kadın, arkasında holün karanlığı, meraklı ve güzel yüzünde lambanın sarı ışığı yansımış halde kapıda duruyordu. Korkudan yüzü bembeyazdı. Görüntüsü içimi ürpertti. Titreyen bir parmakla sessiz olmam için işaret etti. Ve arkasındaki alacakaranlığa korkak bakışlar fırlatarak bozuk bir İngilizce'yle birkaç kelime fısıldadı. Sizin yerinizde olsam giderdim, dedi sakin olmaya çabalayarak giderdim, burada kalmazdım. Burada yapabileceğiniz bir şey yok. Ama hanımefendi, dedim, henüz görevimi tamamlamadım. Makineyi görmeden gitmem mümkün değil. Beklemeniz iyi olmaz, diye devam etti. Kapıdan çıkabilirsiniz, kimse engel olmaz. Gülümseyip kafamı salladığımı görünce çekingenliğini üzerinden atıp ellerini kavuşturmuş halde bir adım ileri atıldı. Tanrı aşkına, diye fısıldadı, çok geç olmadan git buradan. Ama ben doğuştan biraz inatçıyımdır ye yoluma bir engel çıktığında, bir işi bitirmeye daha da heveslenirim. Alacağım parayı, yorucu yolculuğumu ve görünürde hiç de hoş geçmeyecek olan geceyi düşündüm hepsine bir hiç uğruna mı katlanıyordum. Bana verilen görevi yerine getirmeden ve paramı almadan neden kaçacak-mışım. Bu kadını hiç tanımıyordum, belki de biraz rahatsızdı. Söyledikleri, beni itiraf edemeyeceğim kadar sarsmış olsa da cesurca kafamı sallamaya devam edip olduğum yerde kalmaya kararlı olduğumu ifade ettim. Tam, isteğini tekrar edecekti ki yukarıda bir kapı kapandı ve merdivende ayak sesleri duyuldu. Kısacık bir an için, kulağını seslere verdi, ellerini çaresizlik içinde kaldırdı ve tıpkı geldiği gibi sessiz bir şekilde kayboldu. Yeni gelenler Albay Lysander Stark ve bana Bay Ferguson olarak tanıtılan kısa boylu, şişman bir adamdı. 'Kendisi sekreterim ve idarecim olur,' dedi albay. 'Bu arada, bu kapıyı kapatmamış mıydım. Umarım cereyanda kalmadınız. Hayır, tam tersine, dedim, oda bana biraz havasız geldiği için kendim açtım.' Bana şu şüpheli bakışlarından birini daha atıp, 'Öyleyse işimize başlasak daha iyi olacak sanırım,' dedi. 'Bay Ferguson ile beraber sizi makineye götüreceğiz.' 'Şapkamı giysem iyi olacak öyleyse. 'Yok yok. Makine evin içinde.' 'Ne. Killi toprağı evin içinden mi çıkartıyorsunuz.' 'Hayır, hayır, burada sadece presliyoruz. Neyse, bunları boş verelim, sizden istediğimiz tek şey makineyi inceleyip bize bozukluğunun nerede olduğunu söylemeniz. Albay, lambayla beraber en önde, ben ve şişman idareci arkasından, beraberce üst kata çıktık. Koridorları, pasajları, dar merdivenleri ve küçük alçak kapılarıyla labirent gibi bir evdi. Üst katta hiçbir yerde halı ya da mobilya yoktu, duvar kâğıtları dökülüyordu ve nem, duvarlarda sağlıksız yeşil şekiller oluşturmuştu. Her şeyi doğal karşılıyormuş gibi görünmeye çalıştıysam da kadının uyarılarını unutmamıştım. Söylediklerini hafife almıştım ama gözüm yine de bu iki adamın üzerindeydi. Ferguson, sakin ve suratsız bir adama benziyordu. Söylediği birkaç kelimeden, en azından benim gibi İngiliz olduğunu anladım. Sonunda. Albay Lysander Stark, kilidini açtığı küçük bir kapının önünde durdu. Aynı anda üçümüzün sığamayacağı kadar küçük, kare biçiminde bir odaya açılıyordu. Ferguson dışarıda beklerken Albay beni içeriye soktu. 'Şu anda hidrolik presin içinde duruyoruz,' dedi. 'Ve birisi mekanizmayı şu anda çalıştıracak olsa, sanırım bu bizim için pek de hoş bir deneyim olmaz. Bu küçük odanın tavanı, aslında alçalan bir pistonun ucunu oluşturuyor ve alçaldığında, üzerinde durmakta olduğumuz bu metal tabana tonlarca güç uygulayarak presleme işlemini tamamlıyor. Dışarıda gücü karşılayıp uzmanlık alanınıza girdiği için anlayabileceğiniz şekilde onu ileten ve kat kat arttıran küçük hidrolik tanklar var. Makine hala çalışıyor ama, zaman zaman takılıyor ve nedense gücünden düşmüş durumda. Makineyi inceleyip durumunu nasıl düzelteceğimizi anlatma nezaketinde bulunursanız seviniriz. Lambayı elinden aldım ve makineyi dikkatlice gözden geçirdim. Muazzam büyüklükte, inanılmaz bir basınç uygulayabilecek kapasitede bir makineydi. Dışarı çıkıp, kontrol düğmelerinden birini çevirdiğimde çıkan sesten, silindirlerden birinde küçük bir sızıntı olduğunu hemen kavradım. Yaptığım incelemeler sonucunda pistonun kafasındaki lastik bandın bozulup işlevini yerine getiremez hale gelmiş olduğunu gördüm. Güç kaybının sebebi besbelli ki buydu. Söylediklerimi dikkatlice dinleyip, bozuklukları nasıl gidereceklerine dair mantıklı sorular yönelten arkadaşlarıma bunları gösterdim. Gereken açıklamaları yaptıktan sonra kendi merakımı gidermek için makinenin ana parçasının bulunduğu odacığa girdim. Killi toprakla ilgili hikâyenin uydurma olduğunu anlamamak için kör olmak gerekirdi bu denli güçlü bir mekanizmayı, öyle fuzuli bir işlem için kullanmak çok aptalca olurdu. Duvarlar tahtaydı ama, zemin büyük bir demir parçasından oluşuyordu. Tabanı daha yakından incelediğimde, bütün zemini kaplayan ince bir metal toz olduğunu fark ettim. Durmuş ve ne olduğunu iyice anlamak için tozu karıştırıyordum ki arkamdan kendi kendine Almanca bir şeyler mırıldanan Albayın sesini duydum. Bembeyaz kesilmiş bir halde bana bakıyordu. 'Ne yapıyorsun orada.' diye sordu sertçe. Bana anlattığı saçma hikâyeye inandığım için kızmıştım. 'Hayranlıkla, killi toprağın kalitesini seyrediyordum ,' dedim. 'Sanırım ne için kullandığınızı bilsem, makinenizle ilgili bilmek istediğiniz her şeye daha kolay cevap verebilirdim.' Kelimeler ağzımdan çıktıkları anda o kadar sert konuştuğuma pişman oldum. Albayın yüzü sertleşti ve gri gözlerinde uğursuz bir ışık belirdi. 'Pekâlâ,' dedi, 'makineyle ilgili her şeyi öğreneceksiniz.' Geriye doğru bir adım attı, küçük kapıyı hızla kapattı ve anahtarı çevirdi. Ona doğru koşup koluna asıldım ama tekmelerimin, yumruklarımın karşısında hiç yılmadan duran sağlam bir kapıydı. 'Hey.' diye bağırdım. 'Hey. Albay. Çıkarın beni buradan.' Ve birden, sessizliğin ortasında, yüreğimi ağzıma getiren bir ses duydum. Kaldıraçların tıngırtısı ve sızdıran silindirin sesleriydi. Albay motoru çalıştırmıştı. Lamba, motoru incelemek için durduğumda koymuş olduğum yerde duruyordu. Yaydığı ışıkta, siyah tavanın yavaş yavaş, sarsılarak üzerime doğru geldiğini gördüm. Belki ilk bakışta o kadar tehlikeli görünmüyordu ama herkesten daha iyi biliyordum ki gücü, bir dakikadan az bir sürede beni şekilsiz bir püre haline getirebilecek kadar fazlaydı. Çığlıklar atarak kapıya atıldım ve tırnaklarımla kilidi parçalamaya çalıştım. Albaya beni, bırakması için yalvarıyordum ama kaldıraçların acımasız gürültüsü çığlıklarımı boğuyordu. Tavan, kafamın on - on beş santim üzerine kadar inmişti elimi kaldırdığımda sert, pürüzlü yüzeyini hissediyordum. Birden, ölümümün acısının, onu ne pozisyonda karşıladığıma göre oldukça değişeceği fikri aklımdan bir yıldırım gibi geçti. Yüz üstü yattığım taktirde ağırlık omurgama binecekti o korkunç anı düşünmek bile beni çılgına çevirmeye yetiyordu. Belki diğer türlüsü daha kolay olurdu ama düşününce, yerde yatıp, üzerime gelen siyah gölgeye bakacak kadar korkusuz olabilecek miydim. Artık dik duramaz hale gelmiştim ki gözüm, içimdeki umut ışığını canlandıran bir şeye takıldı. Daha önce de söylediğim gibi odanın tabanı ve tavam demirden, duvarları tahtadandı. Etrafıma son olarak hızlı bir bakış fırlattığımda, iki tahtanın arasından sızan ve oradaki küçük bir panel geriye doğru çekildikçe genişleyip duran, sarı, incecik bir ışık gördüm. Orada kurtulmamı sağlayacak bir kapı olduğuna bir türlü ina-namıyordum. Bir saniye kadar sonra o geçişten sıyrılmış, yarı baygın halde diğer tarafta yatıyordum. Panel, arkamdan tekrar kapanmıştı ama lambanın şangırtısı ile hemen ardından metal yüzeylerinin birleşmesinden çıkan ses, ölümden nasıl kıl payı kurtulduğumu anlatıyordu. Bileğimin sertçe çekiştirilmesiyle kendime geldim. Dar bir koridorda taş zemin üzerinde yatıyordum ve yanımda, sağ eliyle bir mum tutarken, sol eliyle beni çekiştirip duran bir kadın vardı. Aptal gibi davranıp uyarısına kulak asmadığım dostumun ta kendisiydi. 'Gel. Gel.' diye bağırıyordu nefes nefese. 'Her an gelebilirler. Orada olmadığını görecekler. Çok az zamanımız var, hemen gelmelisin.' Bu defa uyarısına karşı gelmedim. Titreyen bacaklarla ayağa kalktım ve peşinden koridordan ve bir merdivenden aşağıya koştum. Tam başka bir koridora ulaşmıştık ki, koşan ayakların sesleriyle iki adamın bağırışlarını duyduk. Biri bizim olduğumuz kattan diğerine cevap veriyor, öbürü de bir alt kattan sesleniyordu. Yol göstericim olduğu yerde dondu ve çıldırmak üzereymiş gibi etrafına bakındı. Ardından, penceresinden ayın parıldadığı bir yatak odasına açılan bir kapıyı açtı. 'Bu tek şansın,' dedi. 'Çok yüksek ama belki de atlayabilirsin.' O konuşurken pasajın öbür ucunda bir ışık göründü ve bir elinde lamba, diğer elinde bir kasabın satırına benzeyen silahıyla Albay Lysander Stark bize doğru koşmaya başladı. Odanın öbür ucuna koşup pencereyi açtım ve dışarı baktım. Ay ışığında dinlenen bahçe ne kadar da huzurlu, sakin ve tatlı görünüyordu. Yükseklik on metreden fazla olamazdı. Eşiğe tırmandım ama beni tehdit eden kişiyle kurtarıcım arasında ne konuşulduğunu duymadan atlamak istemedim. Eğer ona kötü davranacak olunsaydı, bütün tehlikeleri göze alıp ona yardıma koşmaya karar vermiştim. Bu düşünce aklımdan henüz geçmişti ki, Albay kapıda belirdi. Kadını yana iterek geçmeye çalıştı ama o, kollarını adamın etrafına dolayıp engellemeye çalıştı. 'Fritz. Fritz.' diye haykırdı. 'Geçen seferden sonra bana verdiğin sözü unutma. Bir daha olmayacak demiştin. Sessiz kalacak. Oh, kimseye anlatmayacak.' 'Delirmiş olmalısın Elise.' diye bağırdı kadından kurtulmaya çalışarak. 'Hepimizin sonunu hazırlayacaksın. O çok fazla şey biliyor. Bırak da geçeyim diyorum sana.' Kadını bir yana iterek pencereye koştu ve kocaman silahıyla bana saldırdı. Ben kendimi boşluğa bırakmıştım ve sadece ellerimle, eşiğe tutunuyordum. Tam o anda satırı indirdi. Hafif bir acı hissettim, tutuşum gevşedi ve aşağıdaki bahçeye düştüm. Çok fazla sarsılmıştım ama düşüşüm canımı hiç yakmamıştı. Hâlâ tehlikede olduğumun farkındaydım, onun için ayağa kalktım ve tüm gücümle çalıların arasından koşmaya başladım. Koşarken, birdenbire şiddetli bir baş dönmesi ve mide bulantısı hissettim. Acıyla zonklayan elime baktım ve ilk defa o zaman baş parmağımın olmadığını ve yaramdan kan fışkırdığını gördüm. Mendilimi etrafına bağlamak için uğraştıysam da kulaklarım ansızın çınlamaya başladı ve hemen ardından baygın bir halde gül ağaçlarının arasına düştüm. Baygın halde ne kadar yatmış olduğumu hiç bilemiyorum. Oldukça uzun bir süre olmalı çünkü giysilerim çiğle sırılsıklam ve ceket kolum yaralı elimden akan kanla kıpkırmızı olmuştu. Acısı, gece yaşadığım tüm olayların her ayrıntısını bir saniyede geri getirdi. Kovalayanların hâlâ peşimde olabileceğini düşünerek hemen ayağa fırladım. Ne var ki, etrafıma bakındığımda ne bir ev ne de bir bahçe görebiliyordum. Yaşadığım şaşkınlığı size anlatamam. Anayolun hemen yanındaki çitin dibinde yatıyordum. Az aşağıda, yakınına gidip baktığımda önceki gece buraya varırken inmiş olduğum istasyon olduğu ortaya çıkan uzun bir bina vardı. Elimdeki iğrenç yara olmasa o saatler boyunca yaşamış olduğum her şeyin kötü bir rüya olduğunu düşünürdüm. 'Yarı baygın bir halde istasyona girip sabah trenini sordum. Bir saat içinde Reading'e bir tane varmış. Gece gittiğimde görevli, adamın hâlâ orada olduğunu fark ettim ve ona Albay Lysander Stark ismini duyup duymadığını sordum. İsim ona yabancıydı. Önceki gece beni bekleyen arabayı fark etmiş miydi. Hayır, fark etmemişti. Yakınlarda bir polis karakolu var mıydı. Üç mil ötede bir tane varmış. Zayıf ve hasta halimle benim için fazla uzaktı. Polise hikâyemi anlatma işini şehre dönene kadar ertelemeye karar verdim. Geldiğimde saat altıyı biraz geçiyordu, onun için önce yaramı sardırmaya gittim, ardından da doktor, buraya kadar bana eşlik etme nezaketinde bulundu. Davayı ellerinize bırakıyorum ve ne tavsiye ederseniz yapacağıma dair söz veriyorum. Bu ilginç hikayeyi dinledikten sonra ikimiz de bir süre sessizce oturduk. Sonunda Sherlock Holmes, kitaplığına giderek içine gazetede bulduğu ilginç yazıları yapıştırdığı kitabını çıkardı. Burada ilginizi çekecek bir ilan var, dedi. Yaklaşık olarak bir yıl kadar önce tüm gazetelerde yer almıştı. Dinleyin 'Kayıp. Bay Jeremiah Hayling. Yirmi altı yaşında, Hidrolik mühendisi. Gece saat onda evini terk ettikten sonra bir daha haber alınamamıştır. Üzerinde siyah,' vs. , vs. Ha. Belli ki Albay, makinesini daha önce de tamir ettirmiş. Aman Tanrım. diye bağırdı hastam. Bu, kızın söylediklerini de açıklıyor. Çok haklısınız. Albayın, kimsenin küçük oyununu bozmasına izin vermeyecek, serin kanlı ve acımasız bir adam olduğu apaçık ortada. Neyse, şimdi saniyelerin bile önemi var. Kendinizi iyi hissediyorsanız önce Scotland Yard'a uğrayalım sonra da Eyford'a gitme hazırlıklarına başlayabiliriz. Yaklaşık üç saat sonra, hepimiz, Reading'den kalkıp küçük Berkshire kasabasına giden trende beraberdik. Yani Sherlock Holmes, hidrolik mühendisi, Scotland Yard'tan müfettiş Bradstreet, bir sivil polis ve ben. Bradstreet, koltuğunun üzerine civarı kapsayan bir harita açmış ve Eyford'u merkez alarak pusulalarıyla bir halka çizmekle meşguldü. İşte, dedi, bu halka, kasabanın etrafındaki on millik alanı içine alıyor. Aradığımız yer halkanın çizgisine yakın bir yerlerde olmalı. Sanırım on mil demiştiniz, öyle değil mi bayım. Bir saat süren sıkı bir yolculuktu. Ve sizi baygın haldeyken onca yolu geri götürdüklerini düşünüyorsunuz, öyle mi. Öyle olmalı. Ayrıca kaldırılıp bir yerlere götürüldüğüme dair karışık bir şeyler de hatırlıyorum. Benim anlayamadığım, dedim, seni bahçede baygın halde bulduklarında neden Öldürmedikleri. Belki de kadının Albaya yalvarmaları işe yaradı. Bunun pek mümkün olacağını sanmam. Albayınki kadar duygusuz bir suratı daha önce hiç görmemiştim. Neyse, yakında her şeyi halledeceğiz zaten, dedi Bradstreet. Ben çemberimi buraya çizdim. Keşke peşinde olduğumuz insanları tam olarak hangi noktada aramamız gerektiğini bilseydik. O noktayı aydınlatabileceğimi sanıyorum, dedi Holmes sessizce. Ah, gerçekten mi. diye çıkıştı müfettiş. Fikrinizi oluşturdunuz demek. Bakalım size kim katılacak. Bana kalırsa güneyde derim çünkü oranın topraklan daha tenha. Bence doğuda, dedi hastam. Ben de oyumu batı için kullanıyorum, dedi sivil polis. Oralarda bir çok sessiz küçük köy var. Ve ben de kuzey diyorum, dedim. Çünkü orada tepeler yok ve dostumuz, arabanın bir tepeye çıktığını hatırlamadığını söylüyor. Haydi bakalım, diye atıldı müfettiş gülerek çok hoş, dört farkli fikir. Pusulayı aramızda bölüştük. Siz oyunuzu kime veriyorsunuz bu durumda. Hepiniz yanılıyorsunuz. Arna hepimizin yanılması mümkün değil. Ama öyle, dedi Holmes. Bence burası. Parmağını çemberin merkezine koydu. İşte, onları burada bulacağız. Peki on millik yolculuk ne oldu. diye sordu Hatherley şaşkınlık içinde. Beş ileri, beş geri. İşte bu kadar basit. Arabaya bindiğinizde atın dinlenmiş olduğunu kendiniz söylediniz. On mil o kötü yollarda koşmuş olsaydı nasıl dinlenmiş olabilirdi. Gerçekten de çok mümkün gözüken bir hile, diye fikrini belirtti Bradstreet düşünceli bir şekilde. Ve bu suçluların işi konusunda da hiçbir şüphe yok tabii. Kesinlikle. En ufak bir şüphe yok ki bu adamlar büyük çaplı kalpazanlar. Makineyi, gümüş yerine başka alaşımlar oluşturmak için kullanıyorlar. Bir süredir kurnaz bir çetenin iş başında olduğunu biliyorduk, dedi müfettiş. Ülke içine en azından bin adet madeni para dağıtmışlar. Reading'e kadar izlerini sürebilmiştik ama izlerini büyük bir ustalıkla silmiş oldukları için maalesef daha ileri gidememiştik. Bu da işlerinin ehli olduklarım gösteriyor. Ama şimdi, elimize geçen bu güzel fırsat sayesinde onları kıstırmayı başaracağımızı sanıyorum. Ama müfettiş yanılmıştı, çünkü bu suçluların kanunun ellerine düşmeye hiç niyetleri yoktu. Eyford istasyonuna girdiğimizde, bir ağaç öbeğinin arkasından yükselen ve çevreyi uğursuzca kaplayan kocaman bir duman bulutu gözümüze çarptı. Yangın mı çıkmış. diye sordu Bradstreet tren bizi arkasında bırakarak yoluna devam ederken. Evet, bayım. dedi istasyon müdürü. Ne zaman çıktı. Gece çıkmış diye duydum bayım, ama giderek yayılıyor. Bütün ev alevler içinde kaldı. Kimin evi. Dr. Becher'in. Mühendis dostumuz araya girerek Söyleyin lütfen, şu Dr Becher uzun, sivri burunlu zayıf bir Alman mıydı. İstasyon müdürü neşeyle gülmeye başladı. Hayır bayım, Dr. Becher bir İngilizdir ve köyde ondan daha koca göbekli biri daha yoktur. Ama onunla kalan bir beyefendi var anladığım kadarıyla bir hastası. O yabancıdır ve iyi pişmiş bir bifteğin ona bir zararı olmaz doğrusu. İstasyon müdürü daha konuşmasını bitirmeden hepimiz yangının olduğu yöne doğru koşmaya başlamıştık. Yol küçük bir tepeye çıkıyordu ve önümüzde, her penceresinden ve kapısından alevler fışkıran beyaz bir bina duruyordu. Bahçesinde üç itfaiye arabası alevlerle boğuşup duruyordu. İşte burası. diye bağırdı Hatherley heyecanla. Şurası çakıllı yol ve şunlar da içinde yattığım gül ağaçları. İkinci kattaki şu pencereden atlamıştım işte. En azından onlardan intikamınızı almışsınız. Hiç şüphe yok ki gaz lambanız preste ezilirken tahta duvarları tutuşturmuş. O sırada bunu fark edemeyecek kadar heyecanla sizi kovalamakla meşguldüler. Herhalde çoktan kaçıp gitmişlerdir ama siz yine de eski dostlarınıza bir bakınsanız iyi olur. Ve Holmes'un tahmini doğru çıktı. Gitmişlerdi. O günden beri ne o güzel kadından, ne uğursuz Almandan, ne de suratsız İngiliz'den bir haber alınabilmiş. O sabah bir çiftçi, içinde bir sürü insanla birkaç büyük sandık olan ve hızla Reading'e doğru yol alan bir araba görmüş, ama bu, kaçaklarla ilgili öğrenebileceğimiz son şey oldu. Holmes'un müthiş zekâsı bile nerede olduklarına dair bir ipucu bulunmasını sağlayamadı. İtfayeciler, içeride buldukları garip şeylere bir hayli şaşırmışlardı ve ikinci kattaki pencere pervazında kopmuş bir insan başparmağı bulmaları şaşkınlıklarını daha da arttırmıştı. Akşama doğru, çabaları nihayet sonuç verdi ve alevleri yendiler. Ama çatı çökmüştü ve bütün ev öyle bir harabeye dönmüştü ki yeni tanıdığımız dostumuza o kadar pahalıya patlayan makineden, yamulmuş birkaç silindir ve demir boruların haricinde hiçbir şey kalmamıştı. Bol miktarda nikel ve kalay bulunduysa da paralardan eser yoktu. Söz konusu şu büyük kutuların açıklaması belli ki burada yatıyordu. Hidrolik mühendisimizin şuurunu kaybettiği noktadan kendine geldiği noktaya nasıl geldiği sorusu, bahçedeki yumuşak toprakta bulunan izler olmasa, sonsuza kadar cevap bulamayabilirdi. Biri çok küçük, diğeri de çok büyük ayaklı iki kişi tarafından taşınmıştı. Büyük ihtimalle, daha az cesaretli ve saldırgan olan sessiz İngiliz, kadınla beraber baygın adamı tehlikeden uzaklaştırmıştı. Evet, dedi mühendisimiz üzüntüyle bir kez daha Londra'ya dönmek üzere yerlerimizi alırken, benim için çok hoş bir iş oldu doğrusu. Başparmağımı kaybettim, bin şilinimi kaybettim. Peki elime ne geçti. Tecrübe, dedi Holmes gülerek. Bu işe yarayabilir, biliyorsun. Hayatının sonuna kadar hatırlaman için bunu kelimelere dökmen yeter. Boşanmadan sonra çıkan yeni skandaller ile çirkin ayrıntıları, bu dört yıllık dramla ilgili dedikoduları gölgede bırakmıştı. Kamuya bütün gerçekler yansımadığı ve dostum Sherlock Holmes'un bu meselenin çözümünde büyük bir payı olduğunu bildiğim için, her şeyi en başından anlatmam gerektiğini düşünüyorum. Ben evlenmeden birkaç hafta önce, Holmes ile Baker Sokağı'-ndaki odaları henüz paylaştığımız günlerdeydik dostum, bir öğleden sonra gezintisinden döndüğünde masanın üzerinde onu bekleyen bir mektup buldu. O gün, aniden çıkan sonbahar rüzgârlarıyla birlikte hava yağmura dönünce ben de bütün gün dışarı çıkmamıştım. Afganistan'dan yadigâr, bacağımdaki Jezail kurşunu da bütün gün sızlayıp durmuştu. Rahat bir koltuğa oturmuş, bacaklarımı da bir diğerine dayamış, sonunda sıkılıp bir kenara atıncaya kadar bir sürü gazete okumakla geçirmiştim zamanımı. Bir yandan da masada duran, büyük bir taçla süslenmiş zarfa bakıp dostumun bu asil müşterisinin kim olduğunu merak etmiştim. Sana önemli bir mektup var, dedim dostum içeri girdiğinde. Hatırladığım kadarıyla genelde sabahları balıkçılardan ve gel-git özcülerinden başka kimseden mektup almazdın. Evet, çok çeşitli bağlantılarım olduğu doğru, diye cevap verdi gülümseyerek. Sıradan vakalar genelde daha ilginç olurlar. Şu masada duran ise, gittiğin yerde insanın canını sıkan veya bol bol yalan söylemesini gerektiren bir davetiyeye benziyor. Mührü kopartarak içindekilere baktı. Yapmaya, ilgi çekici bir şey olabilir. Bir davetiye değil herhalde. Hayır, tamamen iş meselesi. Soylu bir müşteriden mi. İngiltere'nin en büyüklerinden biri. Sevgili dostum, kutlarım seni.