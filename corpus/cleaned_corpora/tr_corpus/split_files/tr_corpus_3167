kaybettikten sonra tek yaptığımız şey keşkelerle teselli bulma çabasından öteye gitmiyordu. Insan açgözlülüğünün ve bencilliğinin bedelini kendini bir dramın içine sürükleyerek ödüyordu. Bazı zamanlar hayat ayrıldıktan sonra daha da güzelleşen sevgili gibi acımasız olabiliyor. Bu acımasızlığın en büyük sebeplerinden birisi de tıpkı elimizden kayıp düşen bir vazonun artık paramparça olacağının bilinci ve zamanı geri sararak daha sıkı tutulmak üzere geri getirilemeyeceğidir belki de. Yani içimizi parçalayan esas sebep, o vazonun elimizden kaymasından ziyade artık dipsiz bir uçurumda her saniye bizden biraz daha uzaklaşıyor oluşudur. İşte bu geri dönüşü olmayan gerçek bir kaybediştir ve belki de kaybetmekten anlamamız gereken de uzaklaştığı her an daha çok canımızı yakan ve hiçbir zaman geri dönmeyecek bir şeyi kaybetmektir. İşte bu yüzden belki de alışmak yerine her seferinde yeniden yabancılaşarak sıkı sıkı sarılmalıyız değer verdiğimize. Yokluğunun üzüntüsündense varlığının sevinciyle daha da güçlü tutmalıyız onu ellerimizde. Ahmet Erhan ''Burada Gömülüdür'' adlı şiir kitabında iki mısraya sığdırmış aslında herşeyi: ''Göreceksen şimdi gör beni Çünkü tabutlar ışık geçirmez.'' (93) KAYNAKÇA Erhan, A. (2015). Burada Gömülüdür. İstanbul:Kırmızı Kedi 1-Uyar, Turgut (1994) Dünyanın En Güzel Arabistanı. Istanbul:Can Yayınları SÜMEYYA ERDEM 21502289 Naz Alara Erbek EĞİTİM SAVAŞÇISI: Malala Her şey Malala Yousafzai 11 yaşındayken başladı. Afganistan’ın başına geçen Taliban, her geçen gün baskısını ve diktatörlüğünü arttıyordu. Yasaklara her gün bir yenisi ekleniyordu. Sokaklar eski neşesini kaybetmiş, terkedilmiş hayalet kentlere dönmüştü. Saat başı tanklarda gezen askerler uygunsuz gördükleri insanları, kendi vatandaşlarının gözlerini kırpmadan öldürüyorlardı. Emir büyük yerdendi, Taliban ne derse o olurdu. Yabancı müzikler ve şarkılar dinlemek yasaktı, film ve tiyatro gösterimleri yasaklanmıştı. Kadınlara peçe ve çarşaf zorunluluğu ve erkeklerdeyse saç sakalın belli tiplerde olma zorunluluğu vardı. Kadınlar ve erkekler sokakta beraber gezemiyor, kısacası her şey şeriatın emrettiği üzere devam ediyordu. 11 yaşındaki Malala düşünüyordu adı gibi emindi ki Taliban’ın bir sonraki devrimi kız çocuklarını okula göndermemek olacaktı. İleride artık okula gidemeyecek miydi? Eğitim hakkı elinden neden alınacaktı? Malala tüm korkularını, düşüncelerini ve yaşadıklarını BBC Urduca’da bir blogda gün aşırı paylaşıyordu. Kısa bir zaman sonra servisle okula giderken bir taliban askeri servisi durdurdu, “Hanginiz Malala?” dedi ve Malala’nın kafasına ateş etti. Tek kurşunla yere yığılan Malala’nın herkes öldüğünü düşünse de bir mucize gerçekleşti, Malala komadan uyandı ve Malala’nın savaşı işte o gün başladı. Malala’nın tek istek ve arzusu kendi ve diğer tüm kız çocuklarının eğitimden faydalanabilmesiydi. Şüphesiz ki, eğitime getirilen kısıtlama onların yaşama özgürlüğüne de gelen bir kısıtlamaydı. Malala Afganistan’daki tüm kızların özgürlüğü için savaştı. Düşüncelerini çekimeden her zaman dile getirdi. İdeallerinin peşinden hiçbir zaman ayrılmadı. Sesini ve tüm Afgan kızlarının sesini hatta ellerinden özgürlükleri alınan tüm kızların sesini dünyaya duyurdu. Çabası karşılıksız kalmadı, dünyanın en genç yaşta nobel ödülü alan insanı oldu. Malala artık tüm dünyada tanınan bir çocuk aktivisti ve savunduğu tek bir gerçek var: “Eğitim tüm ülkelerin en büyük ve en önemli silahı.” Kitabı okuyunca insan daha da iyi anlıyor insan elindekilerinin kıymetini kaybedince anlıyor.Kitabı okurken kendimi Malala’nın yerine koydum. Giysime, gezmeme, okuduğum kitaptan dinlediğim müziğe kadar karışılan bir yerde yaşadığımı hayal ettim. Kabustan farksızdı. Özgürlükleri kısıtlandıkça insanın yaşama isteği de azalıyor. Malala’nın cesaretine büyük bir hayranlık besledim kitabı okurken. Ben onun yaptığını yapamazdım, korkularımın esiri olur ve yapılanlara ses çıkaramazdım. Bir çoğu da Malala’nın yaptığını yapamamış zaten, Taliban’ın kurduğu düzenin esiri olmuş. Oysaki eğitim öyle bir silah ki, tüm bu yaşanılanlardan kurtarabilir insanı. Refaha çıkarabilir. Hiçbir çocuğun ve gencin eğitiminden vazgeçmemesi ve ülkelerin çocukları ve gençleri eğitim için teşvik etmesi gerçekten de inanılmaz önemli. Malala Taliban’a karşı verdiği savaşta bunu da ispatlamış oldu. Bir çok dünya ülkesi bir kez daha eğitimin anlam ve önemini anladı. Ve biz tüm kadınlar ise ideallerimizin ve doğru bildiğimizin peşinden gitmemiz gerektiğini fark ettik. Şüphesiz ki, eğitim bu dünyadaki en kıymetli, en değerli ve en kutsal değerlerinden. Dünya üzerindeki bütün dinler ve kutsal kitaplar asırlar öncesinden eğitimin önemini ve değerinden bahsetmiş. Bilmek, öğrenmek ve uygulamak… Dünya üzerindeki her türlü problemin çaresi ve anahtarı. Tarih kitaplarının tozlu sayfalarını karıştırdığımızda tüm savaşların ve anlaşmazlıkların bilgiyle çözüldüğünü veya kazanıldığını görürüz. Kendi ülkemizi ve Kurtuluş Savaşı’nı düşündüğümüzde Mustafa Kemal Atatürk’ün ülkede olan her türlü problemi eğitim ve öğretimle, yeniliklerle, inkilap ve devrimlerle çözdüğünü görürüz. Ülkenin bağımsızlığını kazanmasında, yeni yönetim sisteminde ve Türkiye’nin çağdaş dünya devletleri seviyesine gelmesinde Atatürk’ün bilgi birikimi ve aldığı eğitimin çok ciddi bir payı var. Anıtkabir’de ve evlerinde olan kitaplar bunun bir ispatı. Eğitim ve okumak bizi kurtaracak tek çare ve tek güç. Malala’nın verdiği bu savaş, son yıllarda unutulan bu iki değeri bize tekrar hatırlattı. Kuşkusuz ki, eğitim bu dünyayı daha yaşanılabilir kılacak en önemli değer. Kaynakça: Ben Malala- Malala Yusufzay, Christina Lamb Çağatay Çelebi 26.10.2016 Türkçe 3. Ödev Final BATTAL GAZİDEN KALAN TRAVMA Popüler kültürün küreselleşmenin etkisiyle dünya çapında sıradanlaştığının en büyük kanıtı televizyondadır. 10 sene önce televizyonda en çok beklenen program Yaprak Dökümü’nün yeni sezonu olan Türkiye’nin de bu etkinin altına girerek bir değişim geçirdiğini söyleyebiliriz. İnternet erişimi olan her ülkede olduğu gibi dünyanın en çok izlenen dizisi olan Game of Thrones Türkiye’de de geniş bir izleyici kitlesine sahip oldu. 7 yıl önce Bihter’le Behlül’ü serada kimin gördüğü hakkında beyin fırtınasına yapan Türkiye şimdilerde Demir Tahta kimin oturacağını tartışıyor. Dizide milyonları hatta milyarları ekrana çeken şey nedir peki? Kültürlerimizin bu kadar farklı olmasına rağmen bir Hollandalıyı da beni de bu kadar nasıl etkiliyor? Dizinin başarısındaki en büyük pay yarattığı kültürdedir. Dizi günümüzde dünya üzerinde her yerde geçebilecekken Westeros adı verilen hayali diyarda geçiyor. Başka dizilerin aksine, diziye ayrılan astronomik bütçeler ve dizinin kaynağı olan kitaplardan gelen derin kurgu diziye müthiş imkanlar sağlıyor. Dizinin kitap serisinden uyarlama olması, her ne kadar dizide kitaplar kadar iyi açıklanamamış olsa da, dizide farklı kültürlerin bulunmasına ve herkesin kendini bulabileceği bir karakter olmasına yol açıyor. Sıfırdan yaratılan diller, dizi için özel bestelenen şarkılar, dizinin geçtiği dönemden öncesindeki zamanı anlatan tarih ve dünyanın 3 farklı yerinde oluşturulan devasa setler sayesinde dizi izleyicisi için Tolkien’in Yüzüklerin Efendisi veya George Lucas’ın Yıldız Savaşları gibi merak uyandıran bir kültür oluşturuyor. Dizinin bizim dünyamızda tek bir topluluğa hitap etmemesi dizideki karakterleri, sadece Batı’da yaşayanlar için değil, dünyadaki herkes için empati kurulabilecek hale getiriyor. Şüphesiz ki dizinin sahip olduğu “Her an her şey olabilir, hiç kimse güvende değil.” düşüncesi diziyi bu kadar ünlü yapan detaydır. Çocuk masallarına özgü olan beyazla siyahın, saf iyi ile saf kötünün savaşı ile şekillenen ve sonunda iyinin her zaman kazandığı naif kurgunun günümüzde yeri kalmamıştır. Son zamanlarda Hollywood da çıkan filmlerden ve dizilerden de anlayabileceğimiz gibi artık dizilerde ve filmlerde saf karakter kalmamış, hepsi yerine “gri” yani ne iyi ne de kötü karakterlere bırakmıştır. Dizinin Antik Yunanlılardan beri gelen bir gelenek olan antagonist-protagonist çarpışmasına meydan okuyarak antagonist ve protagonist karakter tanımlamayışı aslında diziye esneklik katmıştır. Başka dizi ve filmleri izlerken ya da kitapları okurken “Onu öldüremezler o zaman dizi biter.”, “O yapmaz öyle kötü şey, iyi karakter o.” gibi yorumları bu dizi için yapmayı zorlaştırıyor. İlk sezonun sonunda ana karakter olan Ned Stark’ın ölümü ile birlikte de izleyiciye her an her şeyin olabileceğini kanıtlıyor. Eğer benim gibiyseniz siz de Ned Stark’ın ölümüne inanmıyor ve hala yazarların bir şekilde onu geri getireceğini düşünüyor olabilirsiniz(inancım tam). Bu düşüncemde belki de çok küçükken izlediğim, Battal Gazi ölünce yerine oğlunun geçtiği ve ikisinin de Cüneyt Arkın tarafından oynandığı Battal Gazi’nin Oğlu filminin bilinçaltımda yer etmesinin de etkisi olabilir. Dizi bize aslında varlığını hep reddettiğimiz veya unutmaya çalıştığımız ölüm gerçeğini hatırlatıyor. Her sezon bir karakter öldürdükten sonra yeni bir karakteri parlatan ve onu da öldürmeleriyle ünlenen senaristler bize dizilerin zorunda kalmadıkça başvurmadıkları o kartı sürekli oynuyorlar. Dizi ucunun hala açık olmasından dolayı tartışmaya açık ilerliyor. Demir Taht’a kimin oturacağı hala belirsiz ve bu sorunun cevabı son sezona kadar açıklanmayacak gibi. Bütün dünyada milyonlarca insan tahta kimin oturacağını ve en sevdikleri karakterleri tartışıyorlar. Bu başarı George R. R. Martin’in kurgu dehasından kaynaklanıyor. Buse Çabuk KADIN Yüzyıllardır dünyaya kadın olarak gelmek sayısız zorluğu da beraberinde getirmiştir. Şimdilerde eskisi kadar yaygın olmasa da bir kız çocuğa sahip olmak bir erkek çocuğa sahip olmaktan çok daha değersiz olmuş, hatta bir üzüntü kaynağı olarak görülmüştür. Örneğin, genellikle Doğu ülkelerinde kız çocuğu olan aileler sanki sahip oldukları kendi çocukları değilmişçesine erkek evlatları olana kadar çocuk yapmışlardır ve sonrasında yine erkek bir evlat sahibi olamayanlar bu durum için eşlerine onlar tarafından işlenmiş bir suç varmış gibi cezalar vermiş hatta onları öldürmeye bile yeltenmişlerdir. Yıllarca yaşadıkları toprakların bir parçası oldukları göz ardı edilerek kadınlara bulundukları ataerkil toplum tarafından sosyal, kültürel ve siyasi alanlarda söz hakkı verilmemiştir. Yaşadıkları toprakların sorunlarında, güzelliklerinde ben de varım demek için tarifsiz acılar çekmiş, sayısız kayıplar vermişlerdir. Kendileri gibi aynı havayı soluyan erkeklerle eşit şekilde oy kullanabilmek için birçoğu canından olmuştur. Acıdır ki, günümüzde hala bu acımasızlıklar daha da kötü bir boyut alarak devam ediyor. Birkaç gün önce geride bıraktığımız kadınlar gününde duyduğum kadın cinayeti haberlerinde kendimi yaşadığım bu kocaman dünyanın içerisinde bir kadın olarak çok çaresiz hissettim. Kadınlar gününde dahi insanların bu kadar saygısız, acımasız olması beni açıkçası çok düşündürdü. Birbirimizden farklı birkaç fiziksel özelliğimiz dışında eninde sonunda insan olma paydasında birleştiğimizi nasıl bu kadar yok sayabiliyoruz, bir kadını sadece kadın olmasından dolayı bile yargılayıp nasıl göz kırpmadan öldürebiliyoruz diye sordum kendime. Geldiğimiz şu günde durumun eskiye kıyasla çok daha içler acısı olduğunu gözlemliyoruz aslında. Kadın eskiden bereketi simgelerken, son yıllarda yaratılan algıda kadın, şeytani ve insana kötülük yaptıran özelliklere sahip bir varlık olarak tanımlanabiliyor. Toplumlar gittikçe çığırından çıkıyor, örneğin kadının yaşadığı tecavüz olaylarının ardından yapılanlar, konuşulanlar o kadının yaşadığından çok daha ağır bir hal alıyor, neredeyse yaşanılan o acı tablodan sorumlu tutulan o mağdur kadın oluyor. Kadına o akıl almaz yaftaları vuranlar, kadın bedeninin her bir parçası için her geçen gün daha da çok söz sahibi konuma geliyorlar. Kadının uzun, kısa veya açık, kapalı bir kıyafet seçmesi üzerine kadını kendi kirli kafalarında bir yere koyup, saygısızca eleştiriyorlar. Bu durumun aksine kendileri ise yaşadığımız şu günlerde erkek olmanın verdiği müthiş özgüvenle istedikleri biçimde giyiniyorlar. Kadının kahkahasına bile tahammülü olmayıp ona iffetsiz damgasını vurup, ona kötü gözle bakanlar sokak ortalarında ağza alınmayacak küfürler ederek kayıtsızca yürüyebiliyorlar. Kadınların hala ulaşmakta bin bir zorluk çektiği başka bir temel hak olan eğitim de hala ellerinden acımasızca alınıyor. Daha sokakta arkadaşlarıyla gülüp, eğlenip çocukluğunu doyasıya yaşaması gereken yaşlarda, bilmediği, istemediği o gelinliği ona zorla giydiriyorlar. Eğitim bir insanın hayatta sahip olması gereken en temel haklardan biriyken, hala birçok kız çocuğu için bu hak söz konusu bile olmuyor. Çünkü bu kirli zihinlerin yarattığı bir başka algı da kadınlar sadece evine ve çocuklarına bakmakla yükümlü ve kadının ait olduğu yer sokaklar, okullar değil eşinin ve çocuklarının yanı başı. Kadın yalnızca evi ve çocuklarıyla ilgilenmeli ve eğer ona bu profili çizen toplumdan saygı görmek istiyorsa ona atfedildiği gibi o toplumun içerisinde anne veya abla konumunda olmalı. Bu acımasız dünyanın ona verdiği bu görevleri yerine getirmediğinde, toplum tarafından kadın için belirlenmiş çizgilerin dışına çıktığında ise kadın yine kendi canı dâhil olmak üzere birçok tehditle karşı karşıya kalıyor. Belki de yaşarken ölümden çok daha can yakıcı durumlara göğüs germek zorunda kalıyor. Yeri geliyor yaşadığı çevreden uzaklaştırılıyor ve kendini aşina olduğu o kalabalığın içinde yalnız hissediyor, topluma göre anne veya abla profilinin dışına çıktığı için belki de doğup büyüdüğü yerde barınamaz hale geliyor. Ancak sırtına yüklenmiş eşit olmayan bunca yüke rağmen bugüne kadar dimdik ayakta kalmayı başaran da yine kadın olmuştur. Birlikte yaşadıkları, paylaştıkları bu dünyayı ona düşmancasına cehenneme çeviren bu insanların içinde kadın, her defasında nefes almaya çalıştığı alevlerin arasından çıkıp küllerinden doğmuştur. Bunca haksızlığı tattığı için elde sahip olmak istediği özgürlük için savaşıp kayıplar vermiştir. Bana göre kadını erkeklerden daha güçlü yapan özellik de budur, çünkü kadın mücadele etme ruhunu neredeyse var olduğu ilk günden beri benliğinde taşır, sahip olduklarının değerini tüm güçlüklere karşı gelip direndiği için gerçek anlamda bilir. Biz kadınların her gün yaşadığı onca zorluğa ve aldığı onca kötü habere rağmen bizlerin her geçen gün daha da güçlü bir şekilde ayakta kalıp mücadele edeceğine inancım tamdır. Çünkü bir kadın herhangi bir sıfata ihtiyaç duymadan da tek başına ayakta kalabilir ve biliyorum ki biz de bugüne kadar verdiğimiz mücadelemizi sürdürüp dünyanın gerçekten bizim için de yaşanılası bir yer olacağına inanarak kahkahalar atmaya devam edeceğiz. Kaynakça Akbaş Faruk, http://www.farukakbas.com/galeri/doga/dogu-karadeniz/ adresinden elde edildi. SEÇİMLER VE MUTLULUK ÜZERİNE BİR YAZI Sevdiğiniz bir şeyi yapmayı kestiyseniz eller havaya! Çoğu kişinin “Be(eee…)n” dediğini düşünüyorum. Bir itirafta bulunayım, ben de o kişilerdenim. Ne kadar üzücü değil mi? Neden duruyoruz ki? Bize ne engel oluyor? Sevginin önüne ne geçebilir ki? Bir saniye… Tamam. Pardon. Hatırladım. Ya kendi kendimizi engelliyoruz ya da başkalarının beklentisi yolumuzu kesiyor. Doğru, unutmuşum. Gerçi böyle hemen konuya girince söylemek istediklerim biraz dağınık oldu gibi. Biraz başa sarıp bana ilham veren noktadan tekrar başlayayım. Son birkaç haftadır dönüp aynı dans videolarını tekrar tekrar izliyordum. Riverdance isimli bir dans gösterisinden parçalar. Bir noktada dansçıların yüz ifadeleri ilgimi çekti. Hepsi o nefes nefese hâllerinde bile, kalbin ancak mutluluktan ve tutkudan küt küt atabildiği bir şekilde attığı bir anda kulaktan kulağa gülümsüyordu. Öyle bir ifade, gözlerin öyle parlaması… Bunları ancak o anda başka hiçbir yerde olmak istemeyen birisinin yüzünde görebilirsiniz. Şimdi sokakta yürüyen insanları düşünün: kaçının gözünde öyle bir parıltı var? Sayı tahminen düşük gelecektir. Yapmayı sevdiğimiz şeyleri unutuyoruz bazen. Kimi zaman da onlardan caydırılıyoruz. Herkesin başına gelmiştir; yazar olmak istersin, iç mimarlık ilgini çeker, ama anne babadan gelen cevap “Sen nerden para çıkartacan?” (aynen böyle sorarlar, yazım hatası yok) olur. Üniversite çağına gelir de gelecekte ne iş yapacağını bilmez bazıları – hemen söylemeliyim ki bu tamamen normal, hatta sağlıklı bir durumdur. Tabikî bunu ailelerine söylemeye üşenebilirler, hatta arkadaşları ve öğretmenlerinden saklayabilirler, ama en önemlisi aile ve yaşanacak skandaldır. Öyle ya da böyle sevilerek (inşallah) okunacak bir bölüm ve üniversite bulunur elbette, ama şimdi ikinci soruna gelmiş bulur kendini zavallı öğrenci: bölüm beklentileri karşılıyor mu? Tipik Türk Üçlemesi (tıp, herhangi bir mühendislik bölümü, hukuk) olarak adlandırdığım bölümlerden birisi seçildiyse sorun yok, mimarlık ve son dönemlerde kabul gören psikoloji de aile onayını alır. Başka bir şey seçen saf gencin “artık en azından/en fazla/hiç olmazsa” ilerde öğretmen olması beklenir. Ancak karşısına en sık gelecek soru şu olacaktır: “Onu okuyup da ne olcan?” (ebeveynin, teyzenin, dayının, kuzenin, vb. ses tonuyla okuyunuz.) Verilmek istenen bir cevap vardır tabikî, bu soruyla karşılaşan yaklaşık her kişinin aklı aynı cevaba varmıştır, ama kimse o gerginlikle meşhur “okuyup da ne olcan?” sorusunu yanıtlayamaz. Edebiyat öğrencisi olarak ben de bu durumla sıkça baş başa kaldım son bir yılda. Şimdi merak eden herkese, konuşamayan hemcinslerim adına cevap veriyorum: biz de bilmiyoruz. Mümkünse hemen karar da vermek istemiyoruz. Çocuğunun geleceğinden endişelenenler için durumu açıklayayım. Üniversiteye girdiğimiz yıl daha on sekiz yaşımızdaydık. Sadece iki ay önce tuvalete gitmek için izin almak zorundaydık. İki ay önce liseliydik. İki ay önce çocuktuk. Üniformaları çıkardık da zihniyetimiz şak diye değişti mi sanıyorsunuz? Yok öyle bir dünya. Hayatımızı şekillendirecek kararlar vermeye zorlanırken hâlâ yazdan önceki düşünce biçimiyle dünyaya bakıyoruz. Buna bağlı olarak da saçma sapan kararlar vermeye zorlanıyoruz. Tamam, tıp okumayı seçen arkadaşın kariyeri garantilenmiş olabilir, ama ya yapmak istediği o değilse? Ya tek yapmak istediği saatlerce piyano çalmaksa? Nasıl bir dünyada yaşıyoruz ki daha büyük bir ev ve daha pahalı bir araba için hayat dolu kalp atışımızı duymazdan gelinen, ıstırap dolusu bir çığlığa indirgiyoruz? On yıl sonra bu çığlıkla yaşamak istemiyorum. İstemiyoruz. Yıllar sonra şimdi neyle uğraşıyorsak onun bizi nereye götüreceğini bilmiyoruz, ama diyebilirim ki üniversitede olduğu kadar insan başka hiçbir yerde ve hiçbir zaman büyümüyor. Lise zihniyetimden sıyrıldığım zaman vereceğim kararla daha mutlu ve başarılı olacağımı biliyorum. Bu kararın herkese hitap ettiğini biliyorum. Şimdi o soruya tekrar dönelim: “Okuyup da ne olacaksın?” Bilmiyorum, ama gelecekte olmasa bile hazır hata yapmaya fırsatım varken mutlu olmak istiyorum. Hazır hayatın başındayken dünyadan soğumak değil de, kalbimi hızlandıran şeyler yapmak istiyorum. Hayatta kalmak değil, yaşamak istiyorum. ÇÜRÜK ELMA Her geçen gün ellerimizden kayıp gidenleri görmek ne acı. Korkunç olan ise buna engel olabileceğimiz halde durmayışımız. Kendimizi dışardan izliyor gibiyiz. Benliğimiz vücudun gemlerini tutamaz olmuş. Zevk, hırs ve israf hüküm sürüyor bu topraklarda. Kendi oyuncağını kıran bir çocuk gibiyiz. En azından öyle olmayı temenni ederiz. Olabildiğine temiz, olabildiğine saf… Tek bir sözcükle bağışlanır bütün günahlar, bilgisizlik. Peki, biz, biz insanoğlu her gün biraz daha kirletirken yegâne yuvamızı, bilgisiz olduğumuzdan söz edebilir miyiz? Her konuda en çok bilmeyi bir meziyet, meziyetten de öte bir gereklilik olarak gören modern dünya insanının neden dili tutulur kendisine gelince itiraf sırası? Yoksa özenle büyüttüğümüz egolarımız mı susturuyor bizleri? Hatasını kabul etmek gibi bir yüceliği zaaf olarak öğreten büyüklerimizde midir yoksa suç? Sonucunda suçu kendimizde bulmayacağımız bir dedektiflik oyunu… Sistemleri kötüleyeceğiz bizim oluşturduğumuzu düşünmeden, teknolojiyi suçlayacağız ellerimizde son model telefonlar, belki de kadere kızacağız dünyanın bu döneminde yaşıyoruz diye, onu bu hale getirenler aslında bizken. Ne olursa olsun, kafamızı kuma gömüp aynalara bakmayı reddedeceğiz. Bunu onlar, şunlar, başkaları değil, biz yapacağız. Biz; eğitimli ve dünya görüşü olan insanlar. Biz, en iyi üniversiteleri en yüksek derecelerle bitirmiş, okumayanı hor gören bizler. Gazetelerin pazar köşelerinde en iyi şarap nerede içilir ekinin yanına iliştirdiğimiz küçük bir sütun bizim için dünyayı korumak, aynı gazetenin her gün binlerce satmasını sağlayan biblolar toplumumuz. Hepsi bize benzeyen ama bizden daha aşağı varlıklar sürüsü, yaşayan bizi doyuran ama ona yakın olmanın da o derece iğrenç olduğu toprağın üstünde. Böyle bir ömür geçiren mühendis Ahmet Bey’in de ne büyük fikirleri vardır insanlığın geleceği için. Nasıl iğrenmiştir sokakta yatan bir çocuktan, nasıl büyüklenmiştir villasının görkemiyle! Böyle bir görkem içindir ki masum çocukları doğanın kalbinden çimleri sökmek için göndermiş, villasını biraz daha haşmetli yapmıştır. Bundan zararlı çıkacak Ahmet Bey değildir nasılsa. O ömrü elverdiği ölçüde kibirle yoğrulmuş malikânesinde oturup keyif çatacak, öldükten sonra bile iğrendiği toprağa gömülmeyip manzaralı bir mermerden ölü gözleriyle boğaza bakacaktır. Bundan zararlı çıkacak olan onun, bizim, hepimizin çocuklarıdır. Gelecekte babasının, dedesinin söktüğü bir parça yeşile ulaşmak için bütün mermer kulelerini satacak olan da onlar. Ahmet Bey’in, hayallerindeki gibi torunları tarafından büyük, ileri görüşlü ve zeki bir insan olarak anılmayacağı da ortada. Bilakis geleceklerini yok eden bu adama villasındaki her parça yeşillik için nefret duyacaklar. Ne kadar doğadan koparsak o kadar insan oluruz felsefesiyle etrafını yapay gerçeklikler sunan ekranlarla döşeyen, duygularını gizleyip bir robot soğukluğuna bürünmek için gözlerini kara gözlükler arkasına hapseden bir nesle ne kadar sevgiyle bakabilirler? Peki ya ruhlarımız? Ruhlarımız da çimleri sökülen toprak gibi çoraklaşmadı mı yıllar boyunca. Materyal kazançlar için sıradanlaştırılan duygularımız köklerini dahi bırakmadan yok olup gittiler en sonunda. Şimdilerde aşk, ekranlarda bize anlatılan bir çocuk hikâyesinden ibaret. Market raflarından seçilir gibi seçilen maşuklara aynı raflardan alınan hediyelerin verilmesiyle vuku bulan bir ritüel. Göz göze gelince pembeleşen yanakların yerini alan fondötenler kanıtıdır ruhlarımızdaki çölün. Ya saygıya ne demeli? İnsana insan olduğu için saygı duymak yerini insana gücü olduğu için saygı duymaya bıraktı. Peki, ne derlerdi bizim dedelerimiz bugünkü halimizi görselerdi. Demezler miydi “Ey torunlarım! Üstünlük tasladığınız hayvanlara ne kadar da benzersiniz! Ne farkı var yalnız iyi giyimlilere selam veren bir insanın rakibine karşı gelemeyen bir sırtlandan? Hoş siz böylesiniz, ne günahı var çocukların? ” Çocukları ne kadar çabuk kirletebiliriz diye yarışıyoruz sanki. Fakir birine sevgi gösteren bir çocuk azarlanıyor, öğretmenine saygısızlık ederken kınanmadığı kadar. Şimdi karar verelim dedelerimiz haklı mı, gerçek suçlu kim? OĞUZ ODABAŞI 21301667 AYCA ŞAHİN 21503902 DOSTLUĞUN DEĞERİ “Yaşlı bir dost en iyi aynadır.”(Kristin Hannah 568) Hayattaki en önemli şeyler sağlık, sevgi, huzurdur. Kristin Hannah bu kitabında da sevginin, dostluğun öneminden çok güzel bir şekilde bahsetmektedir. Ateşböceği Yolu gibi günümüzde birçok dostlukla ilgili kitap bulunmakta ama bu kitabı seçmemin en önemli nedeni duyguların çok güzel işlenmiş olması. Genellikle ben film izlerken ya da kitap okurken duygulanıp, ağlamam ama hayatımda ilk defa bir kitabın sonunda ağladım, sanki Kate ve Tully’nin yaşadıklarını ben de yaşıyormuş gibi hissettim ve bence bu duyguları kitap okurken hissedebilmek o kitabın başarısını gösterir. Ben dostluğa, arkadaşlığa çok önem veririm ve bu yüzden kitapta olan olaylardan duygusal anlamda bu kadar etkilendiğimi düşünüyorum. Sanırım hiç kardeşim olmadığı için dost olduğum insanları kardeşim gibi görüyorum ve oldukça fazla değer veriyorum. Bu durumdan da memnunum açıkcası bir şikayetim yok çünkü güzel dostluklara sahip olduğum düşüncesindeyim ama fazla değer verildiğinde dostunla yaşadığın bir sıkıntının verdiği üzüntü, verdiğin değer gibi fazla oluyor. Bir insana çok değer verince, onu kaybetmek istemezsiniz çünkü bilirsiniz ki yokluğu sizi üzecektir, sizde boşluk bırakacaktır. Bunlardan dolayı bir sıkıntı yaşadığınızda üzüntünüz de bu denli büyük olur. Peki dostluk neden bu kadar önemlidir? Dost demek; kardeş demek, yoldaş demek, sırdaş demek, sırtını güvenerek yaslayabileceğin sağlam bir duvar demektir. Dostluğun verdiği bu güzel duygulardan dolayı bu hayatta herkesin istediği şeylerden biri güvenilir bir ya da birkaç dosta sahip olmaktır, çünkü hayat tek başına zor ve çekilmezdir. Kimi zaman insanın kardeşi dostu olur, kimi zaman benim gibi dostu kardeşi olur insanın. Hayat dostlarla birlikte güzeldir. Birlikte eğlenir, güler ya da birlikte ağlarsınız. Bazen de maalesef tartışır ve birbirinizi üzersiniz. İşte bu zamanlarda ne olursa olsun dostluğun kıymetini bilmek ve onu kaybetmemek önemlidir yoksa kaybedilmemesi gereken bir dostluğu kaybetmiş olmanın verdiği pişmanlık hiçbir zaman geçmez. Bazı durumlarda da dostunun kim olduğunu anlarsın. İşte bu gerçekle yüzleşmek oldukça yaralayıcıdır. Bir insanın bizim gerçek dostumuz olup olmadığını nasıl anlarız? Bence bu oldukça kolay. Halk arasında bir söz vardır: “Dost iyi günde değil kötü günde belli olur.”diye. Ben tam tersini düşünüyorum asıl iyi gününde senin mutluluğunla mutlu olabiliyorsa biri, işte o gerçek dosttur. Gerçek dostun olmayan biri kötü gününde yanında olabilir çünkü eğer sana kıskançlık gibi hoş olmayan duyguları varsa sen üzgün olduğunda senin üzüntünle mutlu olur ve yanında olarak, destek oluyormuş gibi davranır. Böyle bir durumda da sen o kişiyi dostun zannedersin hâlbuki o esnada senin üzüntünle mutlu oluyodur. Ne zaman sen mutlu olursun, o kişinin içindeki kıskançlık ortaya çıkar ya yanında olmaz mutluluğunu paylaşmaz ya da mutluluğunu bozmaya çalışır. Böyle bir durumda da gerçek dostun olup olmadığını anlarsın. Kısacası mutlu olduğunuzda kim sizin yanınızda ve sizinle mutluluğunuzu paylaşıyor bakın, işte onlar gerçek dostunuzdur. Benim de geçmişte çok sevdiğim, değer verdiğim bir arkadaşım vardı, daha doğrusu ben onu dostum diye biliyordum. Yıllarca hiç gerçek yüzünü göstermedi ama ne zaman onun hayatında bazı şeyler kötü gitmeye başladı ve bunlar olurken benim hayatımda birçok şey iyiye gitmeye başladı, işte o zaman gerçek yüzünü gösterdi. Mutlu olduğum anlarda ya yanımda yoktu ya da kendi sorunlarıyla benim mutluluğumu bozmaya çalışıyordu. Ben de ısrarla anlamak istemiyordum. Bu durum o kadar aşikârdı ki diğer arkadaşlarım artık beni uyarıyordu. Bu kişi senin gerçek dostun değil görmüyor musun diye ve ben inanmak istemediğim için onların dediklerine kulak asmıyordum. Tabii bir de o dönem zor günler geçirdiği için onun yanında olmaya çalışıp, yaptığı davranışları yaşadığı zorluklara yoruyordum ama ben alttan aldıkça durum gitgide kötüye gitti. Artık ben mutsuz olmaya başladım ve ondan uzaklaştım Güven duygum zaten kaybolmuştu, bu yüzden de herhangi bir konuda paylaşımımız yoktu ve o da bunları farketti sonunda. Maalesef olgun iki insan gibi dostluğumuzu bitiremedik, hiç istemediğim bir şekilde kavga ederek bitti ve de kendimi ona güvenmediğim için suçlanmış bir konumda buldum. İlk başlarda mutsuzdum ama şu an gayet mutluyum ve memnunum çünkü kendimi rahatlamış hissediyorum. Tabii ki keşke böyle olmasaydı diyorum ama sonuçta insanların yerine biz düşünemeyiz ve onları değiştiremeyiz. İşte dostluğa bu kadar önem verdiğim için bu kitap beni bu kadar derinden etkiledi. Ne mutlu ki Kate ve Tully en sonunda gerçek dost olduklarını anladılar ve bize dostluğun, sevginin güzelliğini gösterdiler. KAYNAKÇA “D&R- Kültür, Sanat ve Eğlence Dünyası”. dr. y.y. 20 Ekim 2010. Web. 26 Ekim 2015 Hannah, Kristin. Ateşböceği Yolu. Çev. Elif Tozlu. İstanbul:Pegasus Yayınları, 2008.Baskı. EŞİTSİZLİK Bu yazımda Solomon Northup’ın geçirdiği 12 yıllık serüveni anlatan 12 Yıllık Esaret (İstanbul, Zodyak Yayınları, 2014) romanından bahsetmek istiyorum. Aslında romanın üstünden, insanların eşitliğinden bahsedeceğim demek daha doğru olur. Kitapta 19. yüzyılın ortalarında geçen bir hayat hikayesinden bahsediyor. O dönemlerde insanların özellikle de siyahi insanların köle olmaları Amerika Birleşmiş Devletleri’nde yasalarla korunuyor. Bu demek değil ki her siyahi köle oluyor ancak büyük çoğunluk derilerinin rengi yüzünden maalesef ki özgürlüğü hiçbir zaman tadamıyor bile. Ancak bir şekilde özgürlüğü ‘sahipler’ tarafından serbest bırakılmış olan zenciler özgür olup beyazlar arasına karışabiliyor ve normal insanlar gibi hayatlarını idame ettirebiliyorlar. Kitapta da özgür bir insan olan Solomon Northup bir şekilde oyuna getirilip sonrasında insan pazarında bir köle olarak satılmaya başlıyor, uzun yıllarını köle olarak geçirmesine rağmen; en sonunda tekrar özgürlüğüne kavuşuyor. Kitabın beni en çok etkileyen kısımlarından biri ise köleler arasında bile, zencilerin hep 1 değil belki de 10 adım geride olmasıydı. Bu eşitsizlik gerçekten akıl almaz seviyede. Hem zenci, beyaz eşitsizliği hem de köle, sahip ilişkisi inanılmaz derecede insanlık dışı. Maalesef halen günümüzde karşılaştığımız ırkçılık sorunu o zamanlarda şu anki ile kıyaslanamayacak seviyede fazlaymış. Ve de ilginçtir ki birçok insan bunu yadırgamıyor bile. Acaba bu yadırgamayışın sebebi daha önce doğru olanını görmemekten mi, sorgulamamaktan mı, yoksa işlerine gelmesinden mi kaynaklı? Her biri bir diğerinden kötü üç ayrı sebebi olabilir. Ancak işin garip tarafı bunun yasalaştırılmış oluşu. Devlet bilerek ve isteyerek insanların satılıp alınmasına izin vermiş yasalarıyla. Bu en kötüsü de bu. Bir düşünsenize, bir sabah uyanıyorsunuz ve satın alınabilir bir mal haline geldiğinizi? Veya sadece gözleriniz kahverengi olmadığı için neredeyse hiçbir zaman söz hakkınız bile olmayacağını? Dünyaya gelmeden önce hiç kimse kimin evladı olup neye benzeyeceğini veya ne yeteneklere sahip olacağını seçemiyor. Bu yüzden bizler de 19. yüzyıl Amerika’sından ders çıkarıp insanları dış görünüşlerine veya kapasitelerine göre yargılamamalıyız. Emin olabiliriz ki hiç kimse sizin onda olmasını istemeyeceğiniz özelliği zaten kendisi de sahip olmak istemezdi. Ve bir gün bizler de en istenmeyen özelliklere sahip olanlar olabiliriz. Bu yüzden eşitlik hepimiz için var. Ne ırkımız, ne rengimiz, ne sesimiz, ne de dilimizin bir önemi yok bir diğerinden üstün olmak için. Bugün üstünlük olarak gördüğümüz özelliğimiz ertesi gün en büyük dezavantajımız olarak karşımıza çıkabilir. Bu sebeplerden ötürü biz karşımızdakine nazik ve hoşgörülü olalım ki karşımızdaki de bize karşı en iyi duygularını beslesin. Bence üstünlük hakkında en fazla iyi dilek istenmesi durumudur bir insan için. Çünkü bizler nasıl iyiliğini istediğimiz insanlar için elimizden geleni yapıp onlara bir şekilde yardım edebilmenin yolunu buluyorsak; hakkında birçok iyi dileğe sahip olan insan da pek ala çok sayıda yardıma ulaşabilecektir. Bunun da en kısa yolu diğer insanlara karşı iyi duygular beslemekten geçer. Kitapta beni bir diğer çok etkileyen kısım ise bir nevi mal veya bir nevi hayvan gibi davranılan kölelerin sahipleri ile iletişime geçtikleri anlar oldu. Bir eşyanın veya bir aletin sizinle konuştuğunu hayal edin. Üstelik siz bu eşya veya alete işkenceler yaparken. Muhtemelen işkence yapmayı bırakıp kötü hissedersiniz. Ama o sahipler soğukkanlılıklarını koruyup onlara işkence etmeye ve karşılarındakilerin birer insan olduklarını bile bile onları tüketmeye devam ediyorlar. Yukarıda bahsettiğim nedenler burada da geçerli oluyor. O yüzden hiçbir konuda sorgulamaktan kaçınmamanızı şiddetle tavsiye ederim ki dünyamız daha iyi bir yer haline gelebilsin. Yalnız Değilsin Elimdeki kaşığı yavaşça bıraktım… Ve yine baştan başladım. Âşık oldum ve yine üzüldüm. Zaten hep böyle olmuştu ve sanırım böyle olmaya devam edecek. Utana sıkıla kalktım ve kendimi yeni günüme hazırladım. Hayat devam etmeli değil mi? Güzel giyinmek hep moralimi düzeltmiştir. En güzel eteğimle mavi gömleğimi giydim. Aklımdan çıkmıyordu, bütün bu olanlar. Başarısızlıklarım. Zaten ne zaman tam anlamıyla başarılı oldum ki? Takıntılarım, inanılmayacak kadar çoklar. Özgüvenim ki kendisi toparlanamayacak kadar kötü durumda. Derin bir nefes alıyorum. Mutlu görünmeye çalışıyorum. Onsuz da hayatımda devam edebilirim. Yani şey, sanırım. Bazen neden beni bırakıp gittiğini anlayabiliyorum. Benden daha güzeldi gittiği kız ve benden daha olumluydu hayata karşı. Belki de ilk tanıştığımızda, yıllar öncesinde, ben de öyleydim. Amaçsızca geziyorum yine. Zaten tek amacım o bunaltıcı evden çıkmaktı. Kapalı kutulardan birinde, bir AVM’deyim, çünkü dışarısı soğuk ve beni ısıtacak biri yok. İçimde bir ateş vardı bir zamanlar ve gitgide sönüyor. Kitapçılar her zaman ruhumu yatıştırmıştır. En sevdiğimiz şeylerden biriydi, yeni çıkan kitapların önünde oturmak, onları incelemek ve okuduğumuz kitapları birbirimize önermek. Kitapların arasında oturmak, kokularını içime çekmek, Tunalı’da, ara sokaklarında, bağırarak şarkı söylememiz ve benim onun etrafında dans ederken onun bana parıldayan gözleriyle bakması kadar mutlu ediciydi. Sırtımı raflardan birine yasladım ve bacaklarımı kendime doğru çektim. Yeni çıkan kitaplar, ne kadar ilginçtiler. Fanatik bir bilim kurgu – fantastik okuru olarak, bu kitapların çoğu farklı geliyordu bana. Zaten ihtiyacım olan şey tam da buydu. Raflardan birinde, aslında çok monoton bulduğum “Dizüstü edebiyatı” adı altında ‘twitter’ ve ‘vine’ da fenomen olarak nitelendirilen insanların kendi kurguladığı kitaplardan biriyle karşılaştım. Normalde bu insanlar, paylaştıkları veya yazdıkları basit geliyordu, birkaç kere okumayı denemiştim. Bu farklıydı. Merakıma yenik düşüp elime aldım kitabı. Takip ettiğim tek ‘fenomene‘ aitti, Şişman kıza. Sanırım içlerinden bir tek onunla kendimi bağdaştırdığım için çok seviyordum çünkü hayatımın net bir şekilde hatırlayabildiğim kısmında, hep diğer arkadaşlarıma göre daha ‘iri’ kalmıştım. Aslında bu beni mutsuz etmiyordu, aynaya baktığımda kendimi beğeniyordum. Fakat annemin - ki kendisi inanılmaz derecede zayıf bir insandır- beni kendi gibi olmadığım için yargılamaya başlaması, hele ki küçüklüğümden beri olan bir şey olunca, beni ciddi anlamda etkilemişti. Zamanla bu yargılamasını sığ bulmaya başlamış olsam da, hala her defasında beni günlerce etkileyebiliyor. Arka kapağını ve ilk bölümünü inceledim kitabın. Bazen yalnız olmadığını bilmek, en azından bunu düşünmek, insana güç verebiliyor onu anladım. Şişman kız adıyla bilinen kişi, bir anda ben oluverdi, her baktığımda kapakta elma şekerinin üzerinde oturan kadını kendim olarak görebiliyordum. O ve birkaç gözüme çarpan kitabı da satın alıp, muhteşem çayları olan tatlı bir kafeye oturdum yolumun üstündeki. Bir kitaba ne kadar bağlanabilirsin diyen insanlara yanıtım şudur: son okuduğum kitaplardan birinde, en sevdiğim karakter öldü. Ben neredeyse bir hafta bunun etkisinden çıkamadım. Her neyse. Şişman kız’ın kitabına başladım ve bazı pardon çoğu yerinde beni anlattığını, benim takıntılarımın bir kısmına sahip olduğunu ve belki de arkadaşlarımın benim durumumu anladıklarından daha iyi anladıklarını fark ettim. İnsanların kendiyle bağdaştırdığı şeyler, birden onların parçası oluveriyor. Bir bilgisayar oyunu, bir kitap, belki de bir kişi. Şişman kız’ın Okan’ıyla ve Okan’ın onu bıraktıktan sonra yaşadığı şeylere benzer şeyler yaşıyordum. En azından benzerdi. Elimdeki kitaba baktım. Saatlerdir orda oturmuş onu okuyordum. Gülümsedim. En azından yalnız değilim. Selin Fildiş Turk101-3 21402228 GÖZDE TAŞOLUK 21402309 SECTION 14 TURK101 ÖDEVİ 2 (ROMAN) Uzamın Etkisi Yaşadığımız yer, hayatımızı ne kadar etkiler? Yaşadığımız ev, çevresinde bulunan yapıların ve insanların; hareket, düşünce ve davranışlarımıza etkisi var mıdır? Bu iki sorunun cevabını da barındıran Fyodor Mihailoviç Dostoyevski’nin Suç ve Ceza adlı romanında; varoluşunu sorgulayan, kendini toplumun bir yapıtaşı olarak gören Raskolnikov’un yaşadığı çatışmalar ve bu sürecin sonuçları anlatılmaktadır. Bu yapıtta bir yandan da toplumsal yapının, o toplumda yaşayan bireylerin yaşamlarına etkisi birçok karakter üzerinden gösterilmektedir. Yapıtta karakterlerin yaşadığı ve olayların geçtiği yer yani uzam, Rusya’daki Saint Petersburg şehridir. Yapıtın kurgusunun oluşmasında, romandaki karakterlerin düşüncelerinin şekillenmesinde ve olayların gelişmesinde uzamın çok önemli bir etkisi olmuştur. Öncellikle uzam, toplumsal yapının oluşmasında etkilidir. Toplumsal yapı ise o toplumda yaşayan insanların, hayatlarını nasıl şekillendireceğini belirleyen önemli bir etkendir. Yalnızca dış uzam değil, iç uzam da hayatımızın büyük bir bölümünü etkilemektedir. Yapıtta, uzamın ve toplumsal yapının özellikle odak figür olan Raskolnikov üzerinde çok büyük ve önemli bir etkisi vardır. Maddi yetersizlik yüzünden eğitimini yarıda bırakmak zorunda kalan Raskolnikov, zamanının çoğunu hapishaneye benzeyen odasında tek başına 1 GÖZDE TAŞOLUK 21402309 SECTION 14 TURK101 ÖDEVİ 2 (ROMAN) hayatı hakkında düşünerek geçirir bu yüzden düşüncelerinin şekillenmesinde bu odanın boğucu havasının ve ortamının da etkisi olmuştur. Raskolnikov’un yapıtta kendini toplumdaki diğer insanlardan farklı görmesi, düzendeki çarpıklığın, bozukluğun ve sosyal adaletsizliğin düzeltilmesini kendine görev edinmesi; yaşlı tefeci kadını öldürerek suça yönelmesinin bir nedenidir. Bağımsız ruha sahip Raskolnikov’un, suça yönelmesinin bir başka nedeni ise ailesine yük olmak istemeyip kendi başına ayakta durmak istemesidir. Tüm bunların oluşmasının nedeni ise uzam yüzünden oluşan toplumsal yapıdaki farklılıkların, her insanı farklı yönde etkilemesidir. Toplumda, toplumsal yapıdaki farklılıklar yüzünden ekonomik farklılıklar da ortaya çıkmıştır. Yapıtta, parası olan bireyin güçlü taraf, parası olmayan fakir bireylerin ise ezilen taraf olduğunu görüyoruz. Aslında yapıttaki bütün karakterlerin tek amacı, para kazanmak ve yeterli para sahibi olarak rahat bir hayat yaşamaktır. Bu amacı gerçekleştirmek için hepsi, ellerinden gelen her şeyi yapmaya ve hatta kendi hayatlarından fedakârlık etmeye hazırdırlar. Yapıttaki uzamın ve uzam yüzünden oluşan toplumsal yapının, kadın karakterler üzerinde de önemli bir etkisi vardır. Özellikle bazı kadın karakterler, para kazanmak için kendilerinden fedakârlık etmektedirler. Örneğin; yapıtta Raskolnikov’un kardeşi Dunya evleneceği adam olan Lujin’i hiç sevmemesine rağmen ailesini daha iyi şartlarda yaşatmak için evlenmeyi kabul eder. Bir diğer kadın karakter olan Sonya ise dinine çok bağlı olmasına rağmen babası Marmaledov alkolik olduğu için fahişelik yaparak babasının yerine ailesini geçindirmeye çalışmaktadır. Sonya, yaptığı işin tanrının gözünde günah olduğunu bilmesine rağmen ailesini geçindirmek için çok önemsediği inançlarından vazgeçer. Bu karakterler üzerinden de gördüğümüz gibi toplumsal yapı, kadın karakterlerin hep kendilerinden bir şey feda etmelerini gerektirmiştir. Kitapta yaşanan tüm olaylara baktığımızda, uzamın yapıttaki karakterler üzerinde farklı etkileri olduğunu görüyoruz. Uzam, romandaki kişilerin nasıl yaşayacaklarını, nasıl davranacaklarını ve nasıl düşüneceklerini etkilemiştir. Bence yapıttaki yaşanan tüm olayların nedeni toplumsal yapıdır ve toplumsal yapıdaki farklılıkların, karakterlerin yaptıkları davranışlara neden olduğunu düşünüyorum. Sonuç olarak; aynı Fyodor Mihailoviç Dostoyevski’nin Suç ve Ceza adlı romanında Raskolnikov ve diğer karakterlerde olduğu gibi yaşadığımız yerin üzerimizdeki etkisi çok 2 GÖZDE TAŞOLUK 21402309 SECTION 14 TURK101 ÖDEVİ 2 (ROMAN) büyüktür. Yaşadığımız ev, çevresinde bulunan yapılar, o mahallede bulunan insanlar; düşüncelerimizin oluşmasında, hareket ve davranışlarımızın şekillenmesinde oldukça etkilidirler. Bu sebepten dolayı yaşamak istediğimiz yeri yani evi seçerken bunları göz önünde bulundurarak ve dikkat ederek seçmeliyiz. 3 Ege Türker Bir Bilgisayar Oyunundan Fazlası Witcher 3, kısa bir tanımla bir aksiyon, rol yapma oyunu. Kendi öznel tanımımla ise onlarca saatimi geçirip gerçeklikten koptuğum büyüleyici bir macera. Witcher aslında Leh yazar Andrzej Sapkowski'nin 90'lı yıllarda kaleme aldığı fantastik bir kitap serisi. CD Projekt adlı firma da bu fantastik evreni oyuncularla buluşturma kararını alıyor. Witcher evreni büyüler ve canavarlarla dolu bir ortaçağ atmosferini yaşatıyor. Üçüncü oyun bir Witcher olan Rivialı Geralt'ı baş role yerleştiriyor. Vahşi Av adlı bir topluluğun Geralt'ın manevi kızı olan Ciri'nin peşine düşmesiyle birlikte biz de maceraya atılıyor ve Ciri'yi bulup onu Vahşi Av'dan korumaya çalışıyoruz. Bu oyuna beni bu kadar bağlayan en önemli unsur, bir oyunu oyun yapan tüm öğelerin bir arada uyumlu bir şekilde bulunması oldu. Bu öğeler sırayla hikaye, karakterler, müzikler ve görsellik. Oyunun insanı kendine çeken, sürükleyici ve duygusal bir hikayesi var. Ana ve yan karakterler de bu hikaye anlatımını güçlendiriyor. Bu karakterler o kadar gerçekçi tasarlanmış ve işlenmiş ki onlarla derin bağlar kurabildim. Geralt’ın kızı gibi sevdiği Ciri’yi ben de aynı samimi duygularla sevdim. Yeri geldi aşık olduğu karakterlere ben de sevgiyle yaklaştım. Fakir ve kötü durumda olan halka acıdım, üzüldüm. Kötü karakterlerin rolleri ve seslendirmeleri o kadar etkileyiciydi ki onlardan nefret edip onları yenme konusunda motive oldum. Müziklerin yerinde kullanımı oyunun etkileyiciliğini güçlendiriyor. Sakin yağmurlu bir akşamda atınızı sürerken çalan tek bir keman melodisi içinizi ısıtıyor. Savaş sahnelerinde ise Polonyalıların yöresel müziklerinden de faydalanılarak oluşturulmuş sert melodiler sizi havaya sokuyor. Oyunun müziklerini, oyunu bitirdikten sonra bile hala sık sık dinliyorum. Görsellik konusunda söylenecek çok söz var fakat tek kelimeyle özetlenebilir, "muhteşem". Yalnızca gün batımında bir tepeden denizi izlemenin verdiği keyif bile bu oyunu benim gözümde bir başyapıt seviyesine çıkarmaya yetti. Oyunun çok baskın olmasa da içinde zaman geçirince anlaşılabilen bir felsefi temeli ve mesajı da var. İnsanların çeşitli yaratıklarla ve birbirleriyle olan mücadelesini anlatırken bir yandan iyi-kötü kavramlarını, bunların ahlaki temellerini sorgulatıyor; insanı ikilemde bırakarak düşünmeye zorluyor. "Kötü, kötüdür. Daha azı, daha fazlası veya ortası yok. Hepsi aynıdır. Oranı tartışılabilir, sınırları bulanıktır. Ben dindar bir keşiş değilim. Hayatımda hep iyilik yapmadım. Ama bir kötü ile diğeri arasında seçim yapacak durumdaysam, hiçbirini seçmemeyi yeğlerim." -Geralt of Rivia (Andrzej Sapkowski, Son Dilek) Benim için de daha az kötü diye bir kavram yok. Bir seçim yapmak bir diğer şeyden vazgeçmek anlamına gelir ve kötüyü seçmek büyük şeylerden vazgeçmemizi gerektirebilir. Kendi kafamda kötülüğün boyutu hakkında bir yargılama yapmaktansa seçim yapmamayı yeğlerim. Galiba kafamdaki bu düşünce ile oyunun felsefesinin benzeşmesi oyunla olan bağımı güçlendiren bir faktör oldu. Witcher'ın bana kattığı, ondan ders aldığım pek çok şey var. Öncelikle Witcher, üç oyunluk bir seri ve ilk oyunla son oyun arasında çok büyük bir kalite farkı var. 2007'de çıkan ve çok da iyi olmayan ilk oyunun üzerine, pes etmeyerek ve gelişime/değişime açık olarak çok şey koyup ortaya Witcher 3 gibi muazzam bir oyunu çıkarabilmişler. Bu bana hayatta çabalamanın ve gelişimin önemini hatırlattı. Bir işe başlarken ortaya en iyi eserimizi koyamayabiliriz. Bu çok doğal fakat önemli olan pes etmemek ve çaba göstererek en iyiye ulaşmak. Benim gözümde pek çok bilgisayar oyunu birer sanat eseridir. Witcher 3 yine buna çok uygun bir örnek. Witcher'da sadece bir hikaye, sadece bir müzik veya çok güzel görseller tek başına bulunmuyor. Bütün bu sanatların birbiriyle harmanlanıp uyumuyla ortaya yeni bir sanat eseri konuyor. Hem de insana 200 saati bulan bir tecrübe sunabilen bir sanat eseri. Bu oyunda dolu dolu harcadığım o saatlerde pek çok duyguyu bir arada yaşadım. Witcher 3 yepyeni bir dünyayı keşfetmeme olanak sağladı ve rahat oynanışı ile bana unutulmaz anlar yaşattı. Şimdi ise Türkçeye yeni yeni çevrilmeye başlayan Witcher romanlarını okuyarak seri ile olan bağlarımı koparmamaya çalışıyorum. Bir yandan da oyunun yapımcısı CD Projekt Red'in böylesine güzel kitapları aslını bozmadan ne kadar başarılı bir biçimde oyuna dönüştürdüğünü görüyorum. Umarım diğer firmalara da örnek olur ve başarılı kitapların başarılı oyunlarını görmeye devam ederiz. BAŞKA PENCERELERİN ARDINDA Nabzım yüz otuza yaklaşır bir halde Trendeki Kız’ın son sayfasındaki son kelimeyi okuduğum sırada saat sabahın üçüydü. Okuma lambamı kapatıp yatağıma kıvrıldım ve Tom gibi psikopat katillerden uzakta, güvenli yatağımda uykuya dalabileceğime beş dakika kadar gitgide azalan bir güvenle inandım. Fakat en sonunda pes ederek parmak uçlarımda, evin en aydınlatılabilir odası olan salonumuza geçtim, bilgisayarımı kucağıma aldım, televizyonu da bir ses kaynağı olarak açtım ve sesi, ucuz yaz dizilerinden birinin tekrarındaki esas oğlanın pes sesini duyabileceğim ama ne dediğini anlamayacağım bir şekilde ayarladım. Polisiye romanların içinde katili önceden bulmama rağmen ilk defa yolun sonuna değil de yolculuğun kendisine beni bağlayan Trendeki Kız hakkında bildiriyorum. Öyle yaşayan karakterlerdi ki yazarın anlattıkları, koridordaki en ufak tıkırtıdan ürkerek hemen köşede, karanlık göz boşluklarından nemli ölü toprağı dökülen bir Megan göreceğimi sandım. Ve aslında şu yaşıma kadar tanışmadığım insanla tanıştırdı beni yazar, verdiği bu yaşanmışlık hissiyle. Tom, Rachel, Megan veya Anna’dan tamamen bağımsız olarak; tüm sadakatsizliğiyle, kırılganlığıyla, dayanıksızlığıyla, öfkesiyle, karmaşıklığıyla, anlaşılmazlığıyla, acımazlığıyla, bencilliğiyle, iğrençliğiyle insan gerçeği suratıma çarpılmış gibi hissediyorum. Kalabalık bir sokakta belki de koluna hafifçe değip yanından geçtiğim müstakbel bir seri katille veya üç ay sonra hayatta olmayacak olan gelecekten bir hayaletle tanıştım. Ve metroda, otobüste veya kampüste etrafımda dolaşıp duran insanlar figüranlıktan sıyrılarak bir kişiliğe sahip oldu. Anlatılan her karakterin iç dünyası Yin-Yang’teki siyahla beyaz gibi iç içe geçmiş koskoca birer karmaşaydı. Rachel, acı çekmiş, aldatılmış bir kadındı. Kaçışı ve kurtuluşu içki şişelerinin dibinde aramış, bulamadığını fark etse de bu onu bir alkolik olmaktan alıkoyamamıştı. Fakat tüm bunlara rağmen, bir yalan üstüne kurulmuş da olsa, mutluluğu tatmıştı. Aşık olmuştu. Belki de en çok canını yakan da buydu. Hayatını yaşamanın farklı ve bir o kadar da güzel yönünden haberdardı. Anna ise istediğini almaya alışmış, bencil bir kötü kadın karakteri olarak karşımıza çıkmış olsa da yazar onun bir anne olması gibi yüce, empati ve sevgi uyandıracak bir özelliği yüklemişti omuzlarına. Scott duygusal dengesizliklere, güç kontrolsüzlüğüne sahip fakat bir o kadar da karısını seven ve onun kaybıyla hayatı alt üst olan acınası bir adamdı. İşte bu nedenlerden, hiçbir karakter hakkında kesin bir hükümle nefret etme ya da ona çok bağlanıp her derdine ortak olma hakkını ve rahatlığını kendimde göremedim. Şimdi düşünüyorum da keşke kurgu karakterler hakkında kalmasa bu peşin hükümlülüğümden kurtulma çabam. Kitap ile ilgili en çarpıcı noktalardan biri de Rachel’ın, Tom’dan gördüğü psikolojik ve hatta fiziksel şiddetti. Öyle ki Rachel, her şeyiyle güvendiği, aşk gibi nadir ve değerli bir duyguyla ödüllendirdiği adam tarafından en zayıf noktası ile, alkol bağımlılığı nedeniyle kullanılıyordu. Bu adam, onun sarhoş olup etrafında olup biten hakkında en ufak bir fikre sahip olmadığı, ertesi gün ise yaşadıklarını tamamen unuttuğu zamanlara dair Rachel’ın aklını sahte ve ona utanç veren anılarla dolduruyordu. Böylece Rachel aldatılışında bile kendine sorumluluk yükleyen, aciz bir insan haline getirilmiş oldu. Ve biz de kendine güveninden başka hiçbir şeyi olmayan bir kadının önce kontrolünü, öz saygısını ardından da sahip olduğu her şeyi yitirişine tanık olduk. Belki de Rachel’ı başka pencerelerin ardındaki yaşamları merak etmeye, onlara dair fikir yürütmeye sevk eden de buydu: kendi içinde hala yaşanmaya değer bir hayatın kaldığına inanmıyordu. Bunun aşama aşama farkına varmak, birinin ölüm sürecini izlemeye benziyordu. Bu nedenle de aklımda oluşan “Ya sonra?” sorusunu yazarın son birkaç sayfada cevaplandırması, ana karakterimizin yaralar alarak da olsa en azından en karanlık günlerden sağ çıkışını müjdelemesi bana göre çok değerliydi. Bu kitap belki hayatımda okuduğum en mükemmel kitap değildi. Ama bana hayatın her gün yüzleştiğimiz karmaşasını ve beklenmezliğini gösterdi. Bu karmaşanın içinde kendine bir şekilde yer bulan insanın çabasının değerini hissettirdi. Rachel, E. E. Cummings’ten alıntıladığı “Hayat bir paragraf değildir.” 1 dizesinde ne görüyordu bilmiyorum fakat ben, yine insanlar gibi hayatın da çok yönlülüğünü, bir paragraf gibi hep aynı konu etrafında ve aynı şekilde dönüp durmayacağını, tam aksine farklı yaşanmışlıklarla yoğurulup her biri eşsiz sonlara ve tonlara sahip milyarlarca değişik hikâyenin çeşnilendirdiği bir buruk yemek olduğunu görüyorum bu dizede. Bazen öyle acıdır ki gözlerimizi yaşartır; bazen de ferahlatır, kupkuru boğazımızdan aşağıya, hayat vererek inen bir bardak soğuk su gibi. Bu buruk yemeği yemeye cesareti olanlar için hayatın öyle sürprizleri var ki… 1 E. E. Cummings’in Since Feeling is First şiirindeki “For life is not a paragraph. / And death I think is no parenthesis.” dizeleri. Hayata DahilGeçenlerde gittiğim bir konserde yaşadığım bir durumdan bahsetmek istiyorum. Konserin kapalı alanda olması sebebiyle sigara içmek yasaktı. Bu durum sürekli aklıma “Ara verilse de sigaraya çıksam.”, “Bu şarkıya da bir sigara yakılırdı.” gibi düşünceler gelmesine ve konserden aldığım keyﬁn azalmasına neden oldu. Peki neden ben ve benim gibi insanlar sigarasız yapamıyor, hatta hepsinden önce neden başlıyor ve sonrasında bırakmak bir işkenceye dönüşüyor. Bu konu hakkında kendi düşüncelerimi anlatmak istiyorum. Arkadaş çevresi, sosyal kabul, havalı gözüktüğünü düşünmek gibi basit sebeplerle sigaraya başlıyoruz ve başlamak için birkaç sebep sayabilirken neden bırakmak gerektiği konusunda daha ciddi sebepler bulabiliriz. Ancak hepimizin milyon kez duyduğu nedenler olduğu için hepsini bir kez daha benden duymamıza gerek yok.Yaklaşık 4 yıldır sigara içiyorum ve bırakmak istediğimde karşıma çıkan en büyük engel sigaranın yerine bir şey koyamamam. Her başarısız bırakma denememde yapacak bir şey bulamamak beni tekrar başlamaya itiyor. Mesela arkadaşlarımla bir kafede otururken, sohbet sırasında elimde sigara yokken boş konuşuyormuş gibi hissediyorum. Sanki sigarayla doğmuş gibi sigara olmadan konuşurken yaptığım jestler ve beden dili kullanımım bana saçma hareketlermiş gibi geliyor. Kendi analizimi yapmaya çalıştığımda fark ettiğim şey ise sigara içmeye başladığımdan beri her ortamda konuşurken sigara içtiğimi fark ettim. Hatta ailemden gizli içtiğim zamanlarda sigara içmek için evden çıktığımı ve bu içtiğim sigaraların hep sohbet sırasında olduğunu fark ettim. Evde tek başımayken saatlerce aklıma gelmeyen sigara yanımda bir veya daha fazla insan olunca aklımdan çıkmayan bir şey oluyor. Hatta şu anda evimde bu yazıyı yazmadan önce aklıma hiç gelmemiş olan sigara, yazının bir nevi sohbet niteliği taşımasından ötürü birden elimde belirdi. Bu nedenle karşılıklı iletişim olan her şey beni ister istemez sigaraya itiyor ve çoğu insanın da aynı durumda olduğunu düşünüyorum.Sigaranın yerini bir şey koyamamaktan bahsetmiştim. Bir diğer etmen ise sigara benim -ve hemen hemen herkesin- mola vermemi sağlayan bir meret. Mesai kavramı olmayan bir motor ustasını düşünün, bu insan sigara içmezse nasıl mola verecek? Sanayideki bu ustamızın bir anda kahve molası vereyim yoksa yorulacağım demesi biraz zor ve kulağa garip geliyor. Durup bir hava alayım sonra işe devam ederim demesi de. Ancak, ustanın motoru bir anda bırakıp “Hele bir çay söyleyin de sigara içeyim.” dediği bir senaryo daha olası ve kolayca karşılaşabileceğimiz bir durum. Aynı durum bende ders çalışırken vücut buluyor. 6-7 saatlik kütüphane maratonlarında verdiğim kahve molası en fazla 1 olacakken sigara ile akıl sağlığımı yerinde tutmayı başarıyorum. Belki de sorun düşünme şeklimdedir. Sigaranın zararları yanında fark etmeden bağımlısı olduğum ikincil kazançları olduğunu düşünmem bundan kurtulmamı zorlaştırıyordur. Hatta bunları yazarken bile sigarayı savunmaya çalıştığımı düşünüyorum. Ne de olsa sevgili kötü dostumuz sigara böyle bir illet.İtiraf etmeliyim ki sigaraya başlama nedenlerimden biri de müziğe olan ilgim. Neredeyse tüm etkilendiğim müzisyenin sigara içerken bir fotoğrafı var ve bu durum çocukken sigaraya özenmemde kesinlikle etkili olmuştur. Ayrıca hayatımda idol olarak gördüğüm çoğu insan da elinden sigarayı düşürmeyen insanlardı. Sigara içmeyen idollerimin çoğu da sonradan bırakanlardan oluşuyor zaten. Bu sonradan bırakan kişiler de çocukları olması sebebiyle bıraktılar. Hiç bırakmaz dediğim insanlar çocukları olduktan belli bir süre sonra sigarayı bırakabiliyorlar. Sanırım kendinden başka birine karşı büyük sorumlulukların olunca yıllar boyunca yapamadığın şeyleri yapıp, aldığın ama arkasında duramadığın kararların arkasında durabilmeye başlıyorsun. Ne yazık benim bunu tecrübe etmeme daha çok var.Bütün bunları düşünmemi sağlayan sebep ise sürekli yaptığım bir aktivite olan konsere gitmemdi. Müzik ve sigara bağlantısı bende daha önce de bahsettiğim sohbet-sigara ikilisi ile aynı etkiyi yapıyor sanırım. Sanırım sevdiğim olayları sigara ile pekiştirmiş olmam bağımlılığımın temelinde yatan şey. Sigara zararlıdır, sigara öldürür, sigara süründürür. Keşke bunların doğruluk payı olmasa. Belki şu anda öleceksem öleyim çok yaşamasam da olur diyebilecek rahatlıktayım. Molamı sigara ile veriyorum, sohbetimi sigarayla yapıyorum, müziğimi sigara içerek dinliyorum, hatta yolda yürürken bile sigara içebiliyorum ve bu durum bana gelecekte yaşayabileceğim herhangi bir sorun hakkında endişelendirmiyor. Sanırım dördüncü paragrafta bahsettiğim gibi bir durum olmadıkça da bunu düşünmeyeceğim. Zararlı olsun ya da olmasın.Berker VerepBeliz SUNSAL BENĠM RENKLĠ DÜNYAM Bir Ģehir bir insanın hayatında ne kadar önemli bir yere sahip olabilir? Ya da bir insan bir Ģehri ne kadar sevebilir? Ġzmir ve Ankara iki büyük Ģehir, iki farklı dünya… Ġkisinin de birbiriyle alakası yok en azından benim için. Ġkisinin de hayatımda önemli yeri var. Biri kendi ayaklarım üzerinde durmayı öğrendiğim, kendimle baĢ baĢa kaldığım Ģehir: Ankara. Diğeri de doğup büyüdüğüm; aklımın, kalbimin orada kaldığı Ģehir: Ġzmir. Ankara tezatlıkların Ģehri; grinin simgesi gibi benim için: sade ve yalın. Bu Ģehre adımımı attığımdan beri tek hissettiğim monotonluk. Burada herkesin bakıĢında aynı sıkılmıĢlık var. Belki de bu yüzden kendimi burada güvende hissedemiyorum. Özellikle geçen yıl yaĢanan olaylardan sonra hep bir tedirginlik içinde çıkıyorum sokağa. Okuldan Ģehir içi servislerine binince içimi bir korku kaplıyor. O an dünyanın en savunmasız insanıymıĢım gibi geldiği için mideme kramp giriyor. Böyle düĢünmemin nedeni sadece o olaylar değil. Ben burada yalnızım. Yapayalnız… Hem okulda hem yurtta arkadaĢlarım var; belki de hiçbir zaman kuramayacağım kadar güçlü arkadaĢlıklar… Fakat benim ailem yok burada; düĢe kalka büyüdüğüm sokaklar, her gün yanından geçip iyot kokusunu içine çektiğim deniz, bahçesinde kahkahalarla kalabalık yemekler yediğimiz evim yok. Beni ben yapan hiçbir Ģey yok bu Ģehirde. Yalnız hissetmem belki de o günlere olan özlemimdendir. Her yaz buraya gelmeden yine aynı Ģeyleri hissedeceğimi düĢünüyorum, öyle de oluyor ama tüm bunlara rağmen mutsuzluğum, umutsuzluğum her geçen yıl biraz daha azalıyor. AlıĢmak dedikleri Ģey bu olsa gerek. Ġstemeden de olsa bu Ģehre alıĢıyorum. O kadar olumsuzluğun yanında kendine bağlayacak bir Ģeyler bulduruyor. Adını koyamıyorum; belki burada ayaklarım üzerinde durup kendi kararlarımı alabiliyor olmam, belki yeni bir dünyayı keĢfediyor gibi hissetmem, belki de korksam da gerçekten Ankara’yı sevmeye baĢlıyor olmam. Ankara gerçekten tezatlıklar Ģehri; burada ya mutlusun ya mutsuz, ya yalnızsın ya kalabalık içinde aynı gri gibi arada kalmıĢ ne siyah olabiliyor ne de beyaz… Ġzmir doğup büyüdüğüm, kendisine âĢık olduğum Ģehir. Ġzmir demek özgürlük demek benim için. Ankara’da okumaya baĢlasam da kopamadığım Ģehir. Adını duymak bile kendimi güvende hissetmem için yeter de artar bile. Çünkü birine tebessüm ettiğimde aynı Ģekilde karĢılık almayı ya da birine tanımadığım hâlde ‘iyi günler’ dediğimde karĢı taraftan da aynı temennileri duymayı seviyorum. Kendim ne kadar basit ve sakin yaĢamayı seviyor olsam da bu Ģehrin enerjisi ile kendimi daha mutlu hissediyorum. Üniversiteyi Ġzmir’de okumamanın en büyük piĢmanlığı da bu enerjik ve güvenli Ģehir hayatını kaybetmiĢ olmak. Çünkü ben samimi ortam insanıyım. Limonumuz bittiğinde karĢı komĢumuzdan limon isteyebilmeyi, otobüste yanımda oturan teyzeyle sohbet edebilmeyi ya da aĢina olmadığım sokaktaki amcanın adres sorunca kendi kızıymıĢçasına yardımcı olmasını seviyorum. Birbirimizi tanımasak da birbirimize benzemesek de hepimizin sıcakkanlılıkta buluĢması benim için bu Ģehri bu kadar vazgeçilmez yapan. Ġzmir; her insanı, her mahallesi farklı olan ama konu samimiyete geldiği zaman her yerin ve herkesin ortak paydada buluĢabildiği kent. Ġzmir’i tanımlayan bir renk seçmemi isteseler, onun için bütün renkleri seçsem yine yetersiz kalacağını söylerdim çünkü bu Ģehir içinde her renkten boya barındıran bir palet gibidir. Kültürleri, siyasi görüĢleri, müzik zevkleri, dinleri farklı olan bir nüfusa sahiptir belki ama bu farklılıklar göze batmaz, insanlar birbirlerini ötekileĢtirmez hatta anlamaya çalıĢırlar. Sadece doğup büyüdüğüm için değil; böyle insanlarla aynı havayı soluyup vakit geçirebildiğim, bana renklerin ayrı ayrı güzel olduğu kadar birlikte de aynı güzelliği yakalayabileceklerini öğrettiği için de vazgeçilmez benim için Ġzmir. Bir insan için yaĢadığı Ģehri sevmesi ya da kendini o Ģehrin insanı hissetmesi çok önemlidir çünkü insana güven veren onu mutlu eden orada hissettiği aidiyet duygusudur. Ben Ģanslıyım ki kendimle bağdaĢtırabildiğim sevdiğim bir Ģehirde doğdum büyüdüm. Bu yüzden Ġzmir’de bu kadar rahat ve huzurlu hissediyorum. ġu an belki Ankara’da büyüdüğüm Ģehirden çok farklı bir yerde yaĢıyorum ama bu sayede Ġzmir’in değerini daha iyi anladım. Renklerde de gri olmadan diğerlerinin güzelliğinin fark edilemeyeceği gibi… FOTOĞRAF: Volkan SUNSAL tarafından Ġzmir Boncukköy’ de çekilmiĢtir. Su Başak Satır BİRİ YOL MU DEDİ? Kötü olarak etiketlediğimiz insanları kullanarak, dünyayı kötülüklerden arındırmaya çalışıyoruz. Biz onlar kadar kötü müyüz sorusunu bir "acaba" olarak bile aklımıza getirmiyoruz. Milyonlarca iğrençlikle karşılaşmış olmamıza rağmen kaçımızın bunlara bir itirazı oldu? Kaçımız gözlerini kapamadı, kaçımız olayın biraz daha derin bir boyutu olup olmadığını merak etti? Aslında bizim eleştirilerimiz sadece bizi havalı göstereceğini düşündüğümüz birkaç düşünceden ibaret. İyi olarak etiketlenenler ne kadar kötü? Kötü olarak etiketlenenler ne kadar iyi? Mucizelere inanır mısınız? Her gün binlerce bebek doğuyor. Kötü biri mi olacak iyi biri? Bilmiyorsunuz. Çok şirin, kötü olmasına imkan yok, sürekli gülüyor baksanıza, onu sevmemek mümkün mü? Sonra büyüyor, belki çevre belki doğuştan gelen bazı düşüncelerle değişiyor. Her şey iğrençleşmeye başlıyor. İşin içine bencillik, hırs, kıskançlık, oburluk, insanlık giriyor. O saf yaratık siz anlamadan bir insana dönüşüyor. İçgüdüleri birisine zarar vermesi gerektiğini söylüyor. Belki bir çocuğa, belki eskiden olduğu gibi saf bir bebeğe, belki eşine, belki sevgilisine, belki herkese... Fakat küçük bir sıkıntı var. O saflığını kaybetmiş olduğu için zarar görmese bile, saflığını kaybetmeyenler zarar görüyor ve bunun için yapabileceğimiz hiçbir şey yok. Ya da biz kendimizi öyle inandırıyoruz. Onun kötülüğünden yararlanıp hapse atıyoruz veya öldürüyoruz ve kötülükleri hapsederek daha iyi bir dünya kurduğumuza kendimizi inandırıyoruz. Buna rağmen insanlar zarar görmeye devam ediyor. Düzende bir yanlışlık var. Biz de düzenin içinde olduğumuz için yanlışız. Yeşil Yol'da bu durumu özetleyen çok basit bir cümle var: "Gerçek sirk burada ve biz de bir avuç eğitilmiş fareyiz." Keşke fare olabilsek... Umutsuzluğa kapılmayın. Bazen de bir mucize oluyor. Bazı insanlar kimseye bir ceza vermeden insanların hayatını bir anda değiştirebiliyorlar. Gerçek hayatta bu birkaç sözle oluyor bazen, bazen de bir sarılmayla, bir el ele tutuşmayla... Komik gelebilir ama benim günüm tanımadığım biriyle birbirimize iyi günler dediğimde bile değişebiliyor. İnsan yaşam enerjisini birçok şeyden bulabiliyor. Ömrümüz boyunca iyi şeyler yaparak düzeni değiştirirken biz de düzenin içinde değişebiliriz. Her sabah uyandığımızda ben bugün bir insanın hayatını güzelleştireceğim dersek belki bizim de hayatımız güzelleşir. Biz güzelleşiriz. Hırs, kıskançlık, bencillik bizi güzellikten ne kadar uzaklaştırıyorsa biz de iyiliklerle o kadar güzelleşebiliriz. Belki minik bir ütopya ama uygulanması sosyalizm kadar zor değil. Birkaç basit felsefeye dayanıyor. İyilik yap. Karşılık bekleme. Çünkü büyük ihtimalle bir karşılık görmeyeceksin. Mutlu ol. İnsanlıktan arın -bahsettiğim insanlık kavramı yozlaşmış olan. Kendini sev. Kimseden nefret etme. Belki ama sadece belki her şey daha güzel olacak. Belki hayatında yerine oturmayan puzzle parçaları bir anlam kazanmaya başlayacak ya da belki yeni parçalar keşfedeceksin. Biliyorum zor olacak, en azından ben çok zorlanıyorum. Galiba bu içimdeki kötülüğün sürekli iyiliği bastırma çabasından kaynaklanıyor ama inanıyorum ki bir gün hayatıma dışarıdan bir kişinin gözüne bakabilecek duruma geldiğimde olduğum kişiden mutlu olacağım. Bir önceki paragraftaki gerçek hayat tamlaması belki dikkatinizi çekmiştir. Peki filmlerde, kitaplarda neler oluyor? Aslında Yeşil Yol bunun en güzel örneklerden biri. John Coffey mucizevi bir şekilde insanları iyileştiriyor. Belki de hiçbirimizin olamadığı kadar iyi olduğu için hapiste o. Gerçi özgürken bile kendini hapiste hissetmiş biri, neredeyse hepimizin anlayamayacağı kadar bariz bir gerçek özgürken zincirlere vurulu olmak. Çoğu zaman yalnız hissetmek. En çok da insanlarlayken yalnızlaşmak. Sevilmemek. Fazlasıyla hissetmek. Hislerimize karşılık bulamamak. Var olurken yok olmak. John Coffey'nin beni bu durumun daha güzel anlatılamayacağına inandıran bir sözü var: "Gördüğüm ve hissettiğim acılardan yoruldum artık, patron. Yağmur altında bir ispinoz gibi yalnız, hep yollarda olmaktan yoruldum. Hiçbir zaman bana eşlik edecek, bana nereden geldiğimizi, nereye gittiğimizi ve nedenini söyleyecek bir yoldaşım olmadan. İnsanların birbirlerine karşı bu kadar kötü olmalarından yoruldum. Yardım etmeye çalışıp da edemediğim bütün o zamanlardan. Karanlıkta olmaktan yoruldum. Asıl da acıdan. Çok fazla." "Bir insan dünyadaki tüm kötülükleri hissedip hepsini düzeltmeye çalışırsa"nın kısa bir özeti bu aslında. Bu nedenle ufak adımlar atmamız gerekiyor. Biz de makineler gibi zaman zaman fazla yüklenebiliyoruz. Bu da bize yaşama amacımızı unutturuyor. Keşfetmemişsek de keşfetmemizi engelliyor. Böylece giderek hayatın güzelliklerinden uzaklaşıyoruz. Kısacası eğer bir tanrı varsa bir an önce bize yardım etmek zorunda. Yok edişimiz ve sonuç olarak yok oluşumuzdan bizi koruyacak birine ihtiyacamız var. Bizi karanlıktan kurtaracak bir ışık, bir anlık bir parlaklık katacak bir yıldırım ya da yaşadığımıza inandıracak yağmurun sesine muhtacız. Bundan da öte bizi anlayan, hislerimizi paylaşan birilerini istiyoruz. Yaralarımızın en ivedi biçimde iyileştirilmesi gerekiyor. Çoğumuz yaşadığımız kan kaybının farkında olmadan ölüyoruz. Bizim sevgiye ihtiyacımız var ya da inanabileceğimiz bir süper kahramana... Daha kendimizi kurtaracağız! Daha dünyayı kurtaracağız!Kerem GüngördüKalabalık YalnızlıkYaşamın kıyısında bir çakıl taşıyım ben. Deniz ne zaman taşıp sularının arasına katıp götürecek beni? Götürsün artık, götürmeli. Zira bu kıyı artık bizim kıyımız değil. Buraya vuran güneş bize ait değil. Saçlarını savuran rüzgâr şimdi yalnızca kokunu burnuma getiriyor. Kenara attığın yerde, sevdiğin mavi kazağımla yaşıyorum şimdi.Yaşadıkça yıpranıyorum, aldanıyorum, hüzünleniyorum. Ama senin benden gidişini bir türlü kabullenemiyor ellerim. Soğuktan titrerken bedenim hâlâ senli cümleler kuruyor dudaklarım. Ondan bu bedene de dargınım. Çıkmaz bir sokağa sapmışım. Ne yol ne ışık var. Ben kayboluyorum. Bir akşam masasında iki kişiydik sen ve ben.Sen gidiyorsun hiçbir şey söylemeden. Ben yapayalnız oluyorum o an. Umarsızca sevdiğini düşünürken, bir kadının ceketini alıp gidişini seyrediyorum.Sevdalar ne zaman bu hale geldi, her gelen koşarak gitmeyi umarken nasıl umut etmeli insan aşk dolu günleri, nasıl kalabalıklaşacağız mesela, kalabalıklaştıkça mutlu mu olacağız? Oysa kalabalığım ben. Sabah 7.45 otobüslerinde onlarca insan var yanımda. Karanfil merdivenlerinden çıkarken ya da, kalabalığım. Herkesim var o an. Döner kesen yaşlı amca, eski pabuçları öve öve bitiremeyen işportacı, sevgilisine sımsıkı sarılmış bir sahte vedayı oynayan genç, metro duvarları üstünde detone sesiyle bu ayın kirasını ödemeyi uman tuhaf bir grup. Kalabalığım ama yapayalnızım aslında. Koluma girip o anı yeşertecek bir çift göz arıyor gözlerim. Bu metro duvarları üstüme üstüme yürüyor gibiler. Sensiz ayak bastığım her kaldırım taşı, tökezletip düşürmek peşinde beni. Buralar hep karanlık. Bir o eksik hayatta. Kim olduğunu, nerden geldiğini, ne zamana kadar benimle köşe bucak banklarında sarılıp sonra ummadığım bir gün valizini toplayıp gideceğini bilmediğim kişi. Bu gitmek de neyin nesi? Nerden gelir, ne zaman gelir ki; böyle gidebilir insanlar? O aşk dolu cümleler hiç kurulmamış gibi. Nefesinin sıcaklığını en derininde hissetmemiş gibi. Bir insan hayatına sızarsın, bir yerlerden dokunursun kalbinin kuytuda kalmış hislerine. Sevmek de öyle kolay iş değildir. Bizim kalbimizin sevda taşıyan yerleri çürümüş. Ondan böyle zor gelir bu işler. Kendinden bir parçayı alıp kenara koymak gerek ki yeni sevdana yer açılsın kalbinde. Biz ise yara bantlarıyla sarmalanmış kalplerle gideriz ona. Sonra taşınmaz bir yük olduğunda rutin söylenen sevgi sözcükleri, yavaşça gideriz. Yarım yamalak bırakıp, yara bantlarını açıp gideriz.Yaraları kanatır öyle gideriz. Hayır, cani değiliz sadece hissizlik sarıyor dört bir tarafımızı. Sevmek eksilmektir aslında. Eksildikçe daha da ihtiyaç duyarsın başkalarına, başkalarına yer açmak için daha da eksilirsin. O vakit sen kalmaz özünde. Yaralarını sarmaktan vakit bulamazsın ışıklı yollarda gezinmeye. Güneşin tenimizi yakıp kavurduğu bir günde tam da öğlen saatinde dans edemezsin mesela. Öyle canlı müzikler dinlemeye el vermez için. Yaktığın sigaranın sönmesini beklemezsin o an yeni bir sigarayı yakmak için.Yaşamın kıyısında bir çakıl taşıyım ben. Kimse alıp denizime fırlatmıyor beni. Yalnızca siyah iskarpin ayakkabılarıyla ezip geçiyorlar bedenimi. Yolda yürürken kimse kenara çekilmiyor. Varlığım öyle soyut ki. Günün her saati aynalarla boğuşuyor bedenim. Ben senin bıraktığın masada mavi kazağımla rüzgârın yeniden ellerimize değeceği günleri bekliyorum.Ben sessizce anlatıyorum duyar mısın bilmem. Zaten bağıra çağıra söylediklerimi de duymamıştın sen. Siyah mürekkeplerle bezenmiş eskitme bir kitabın aralarında buldum seni. Belli ki yalnız değilim. Kıyılarda terk edilen tek ben değilim. Karanlıklarda başkaları da var. Herkes kalabalığın içinde aslında ama herkes yapayalnız. İşportacılar da yalnızmış hatta. Duvardaki gençlerde… Karanfil de yalnızmış. Merdivenler de… Sevda böyle bir şey işte, sayfalarca konuşursun ama aklın hep söylenmemiş cümlelerde.Kaynakçaİlkman, Tunç,Bir gün Beni AğlayacaksınOzan KÖSE 21102412 Turk102-20 Sessizliğin Altındaki Yakarış Blog yazılarımın dördüncü yazısı için Sabahattin Ali’den Kürk Mantolu Madonna eserini okudum. Bu eseri seçmemin nedeni devamlı ismini duyduğum bu eserin bende yarattığı merak duygusunu tatmin etmekti. Başta kitabı çok kalın bulduğum ve bu nedenle sürükleyici olmayacağını düşündüğüm için tereddütlerim oldu. Fakat yine de bu eseri merak ettiğim için en azından birkaç bölümünü okumaya karar verdim ve kendimi romanın içinde buldum. Bu blog yazımda, Sabahattin Ali’nin Kürk Mantolu Madonna eserini okurken hissettiğim duyguları paylaşacağım. Hikâye Rasim Efendi’nin yeni işinde karşılaştığı Raif Efendi’ye olan sempatisiyle başladı. Raif Efendi sessizdi, içine kapanıktı ve çevresindekiler tarafından hor görülüyordu. Peki, neden isyan etmiyordu? Raif Efendi’yi bu karanlığa ne sürüklemişti? diye sordum kendime. Sağlığı yerinde, işi gücü yerinde, ailesi yanında olan bu adamın neymiş ki derdi tamamen kapatmış kapılarını çevresindekilere. Okudum, okudukça da şaşırmadan edemedim, kızmaya başladım konuşsana be adam dedim, göstersene kendini çevrendekilere, yaşadığını hissetsene dedim kendi kendime. Rasim efendinin de dikkatini çekmişti bu adamın sessizliği, çabaladı durdu öğrenmek için bu Raif Efendi’nin derdini, Rasim Efendi karakteri sanki benim merakımı temsil ediyordu romanda. Rasim Efendi çabaladı da çabaladı ama bir türlü Raif Efendi’ye yaklaşmayı başaramadı. Yılmadı Rasim Efendi, bütün hevesi ve merakıyla çabalamaya devam etti ve sonunda muradına erdi. Takdir ettim Rasim Efendi’nin bu çabasını, ne yalan söyleyeyim ben olsam pes eder kendi derdimle ilgilenirdim. Sonunda gün geldi çattı ve Raif Efendi’nin hayatını okumaya başladım. Merakıma o kadar yenik düşmüştüm ki romanı okumadan yapamıyordum. Romanın bu çekiciliğiyle hayrete düştüm ve sonunda olayların iç yüzünü öğrenmeye başladım. Fakat Raif Efendi’nin hayatını okudukça hüzne Ozan KÖSE 21102412 Turk102-20 boğuldum, beni ele geçiren o bütün merak duygusu bir anda tamamen beni içine çeken bir karamsarlığa dönüştü. Düşündüm başta bu kadar yargıladığım, kızdığım Raif Efendinin yerinde ben olsam ne yapardım,nasıl biri olurdum… Kendime hep bu soruyu sordum sayfa sayfa. Aşktı, evet aşktı Raif Efendi’yi bu karamsarlığa, bu sessiz yakarışa sürükleyen. Zaten hep aşklar değil midir insanların katilleri. Gittiği Avrupa gezisinde yabancı bir kadına olan aşkı küstürmüştü onu hayata ve en büyük darbe de bu değildi. Aşkına yanıt almadığını, kandırıldığını düşünen Raif Efendi için belki her şey böyle daha kolay olacaktı. Belki kızacak, küsecek ama bir şekilde unutacaktı. Ama nasıl bilebilirdi ki gerçekleri, nasıl bilebilirdion yıl önce küstüğü kadının, aşklarının meyvesini doğurduktan kısa bir süre sonra hayatını kaybettiğini. Kim bilir ne hayalleri vardı Raif Efendi’nin, belki de Maria’yla yaşlanmayı düşünüyordu bahçeli küçük evlerinde. Şaşırmadım, Raif Efendi’nin böyle olmasına, insan ne hissedebilirdi ki, en çok değer verdiği ve belki de tek değer verdiği şeyin ondan alınmasına nasıl bir tepki verebilirdi. Yazdı, Raif Efendi yazdı acılarını, hissettiklerini kâğıtlara, defterlere yazdı. Zaten kim anlayabilirdi ki konuşsaydı da onu, kim acısına ortak olabilir, kim onu mutlu edebilirdi artık onu? On yıl sonra ilk defa haberini aldığı o aşkın meyvesi mi? Zaten bitmişti artık her şey onun için ne arkadaşı, ne dostu, ne de sevdiği kalmıştı hayatta, sadece can dostu kara defteri kalmıştı yanı başında. Ağladım, evet ağladım, gözyaşlarımı tutamadım Raif Efendi hayata gözlerini yumduğunda ama belki de en güzeli buydu onun için bu zalim hayattan göçüp gitmek, belki de huzura ermişti artık. Romanın kapağını kapattığımda düşündüm ben kimdim ki yargılıyordum Raif Efendi’yi, sessizsin, içine kapanıksın diye, ben kimdim ki kızıyordum daha onu tanımadan. Gördüm, ne zengin biri varmış o gizli kapaklı karakterin içinde. Ozan KÖSE 21102412 Turk102-20 Kaynakça - Sabahattin, Ali. Kürk Mantolu Madonna. İstanbul: Yapı Kredi Yayınları, 2003. DÜŞÜNMEYE İNANIRSAKHepimiz geçmişte yaptıklarımızdan elde ettiğimiz sonuçlarla geleceğimize yön veririz. Peki yageçmiş sürekli olarak değişseydi ve biz aslında hiç değiştirilmediğine ikna edilseydik? Hatta ve hattabelki de geçmişin değiştirilmesinde rol oynayıp, aynı gün içerisinde bize verilen talimatlarla kendiyarattığımız gerçekliğe körü körüne bağlansaydık? İrade ve düşünme gücü geçmişten elde edilentecrübe ve kazanımlarla doğru orantılı olarak gelişenve evrimleşen bir yetenektir bu yüzden buyeteneğin bir insanın elinden alınması demek bana göre insanı savunmasız bırakır ve düşünmegücünü deelinden alır. George Orwell’ın “1984” adlı yapıtında kurduğu distopyası, insanlarınfarklılıklarını büyük ölçüde yok etmiş, bireyselliği ortadan kaldırmış ve bireylerini yönlendiren birtoplumu konu alır.Bir insanın düşüncelerini bir diğeri nasıl etkileyebilir? Mutlu ve mutsuz anılarını, duygularınınasıl elinden alabilir? Peki,bunları yitirdiğinde insan ne derecede etkilenir? Hepimiz büyük ölçüdeyaşamımızdaki önemli kararlarıkendimiz veririz, bu kararımızı duygularımız, hayallerimiz veisteklerimiz yönlendirir.Sevdiğimiz ve fiziksel yakınlık duyduğumuz insanlarla bir arada duramamak,bilmediğimiz ya da hakkında bize anlatılan kadar bilgiye sahip olduğumuz bir şeyden nefret etmek yada onu çok sevmek, anılarımızın ve hafızamızın her geçen gün bizi yanıltması ve adeta belleğimizdekiher bir detayın her geçen gün silikleşmesinasıl bir his? İlk bakışta belki bu kadar kötü gelmese dehatta bizi “Cehalet mutluluktur.” inancındakigibi farkındalıktan uzak bir dünyanın sakin serüveninesürüklese de; sevgilerimiz, inançlarımız, nefretlerimiz, mutluluklarımız, dünya görüşümüz bizi bizyapan şeylerdir. Bunları yitirmek de bizi hayallerimizden uzak tutar hatta belki de hayallerimizinfarkına varamadan boş bir hayat sürdürürüz.Okurken Winston’ın bu kısıtlanmış ve bastırılmışlığa başkaldırışını desteklemeden edemiyorinsan. Kendini bir an için onun yerine koyuyor ve düşünmenin yasak olduğu bir dünyada, insanoğlunayasak olanın cazip gelmesiolgusuyla,düşünerekyapılan başkaldırının etkisine kapılıyor veçevresindekileri sorguluyor. Bizler de zaten düşünmediğimiz, farkındalık edinmediğimiz, önümüzesunulanı sorgulamaksızın kabul ettiğimiz içinbugün ülkemiz bu düzende değil mi? Daha iyi birsistemin parçası olabilecekken, sistemi iyileştirmek için uğraşacağımıza, bu sistemle ilgili şikayetetmek kolay bir çözüm gibi geliyor. Belki de düşünmek hala yasak olmadığı, tam anlamıyla olmasa dabirey olma olgusunu kısmen özgürce