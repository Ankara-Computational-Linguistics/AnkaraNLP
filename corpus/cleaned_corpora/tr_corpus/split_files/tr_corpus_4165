çizgi filmindeki ana bir karakterdir. Salyangozdur. Süngerbob'un ev hayvanıdır. SüngerBob'a yardım eder. Sanata düşkündür. Kitap okumayı çok sever. Gary çizgi filmde kediye benzetilmiştir. Sünger Bob'dan daha zekidir. Gary aynı zamanda ayakkabı giyer. Banyo yapmaktan nefret eder. Aynı zamanda kabuğunun altında bir gramofon vardır. Sahibine sadıktır. 1978 Fransa Bisiklet Turu 1978 Fransa Bisiklet Turu, 29 Haziran - 23 Temmuz 1978 tarihleri arasında yapılan 65. Fransa Bisiklet Turu'dur. Toplam yarış mesafesi 3908 km - 22 etap ve bisikletçilerin ortalama hızı 36.084 km/saatti. 1979 Fransa Bisiklet Turu 1979 Fransa Bisiklet Turu 27 Haziran-22 Temmuz, 1979 tarihlerinde yer alan 66ncı Fransa Bisiklet Turu'dur. Toplam yarış mesafesi 3.765 km, 24 etap olup, yarışçıların hız ortalaması 36,513 km/saatti. L'Alpe d'Huez'de iki defa son bulan tek yarışdı. Eugenio Espejo Francisco Javier Eugenio de Santa Cruz y Espejo (d. 1747, Quito - ö. 1795, Quito), Güney Amerikalı doktor ve yazar. Kızılderili bir baba ve melez bir annenin çocuğu olan Francisco Espejo, eğitim ve öğrenmeye önem vererek, birçok dalda araştırmalar yaptı. Kültürel anlamda kendi kendini yetiştirdi, değişik alanlara ilgi duydu. Tıp alanında yoğunlaşarak kendisini bu konuya adadı. Mikroorganizmaların yaydığı hastalıklarla ilgili araştırmalar gerçekleştirdi. Yenilikçi düşünceleri benimseyen Espejo, yazdığı birçok yergisel eserinde İspanyol Amerika'sının geri kalmışlığını eleştirdi. 1792 yılında bir gazete kurdu. Çıkardığı bu gazete, daha sonra oluşturulan Ekvador devletinin ilk gazetesi oldu. 1795 yılında yöneticilere suikast hazırladığından kuşkulanılarak tutuklandı ve hapiste öldü. Francisco Espejo, Güney Amerika bağımsızlık hareketinin ilk öncülerindendir. SaklambaÃ§ Saklambaç, bütün dünyada yaygın bir biçimde oynanan bir çocuk oyunudur. Ebe seçilen oyuncunun saklanan oyuncuları bulması esasına dayanır. Saklambaç oynarken oyuncu sayısına bir kısıtlama getirilmez. Oyunculardan biri "ebe" olarak seçilir. Ebe bir duvara, ağaca ya da başka bir nesneye kafasını yaslar ve gözünü -genellikle kolu yardımıyla- kapatarak oyuncular tarafından kararlaştırılmış bir sayıya kadar birer birer sayar. Ebenin yaslandığı bu yere "sobeleme yeri denir". Bu sırada diğer oyuncular ebenin onları göremeyeceği yerlere saklanırlar. Oyuncuların amacı, ""Önüm arkam sağım solum sobe"" diyerek saymayı bitiren ebenin onları aramak için sobeleme noktasından ayrıldığında gelip ellerini sobeleme noktasına dokundurarak sobe yapmaktır. Ebeden önce sobe yapabilen oyuncular kendilerini bir sonraki turda ebe olmaktan kurtarırlar ancak ebenin saklandığı yeri bulup kendisinden önce sobelediği oyuncu ise bir sonraki turda ebe olur ve oyun bu şekilde oyuncular oynamaktan sıkılıncaya kadar devam eder. Yaygın oynanan saklambaç türlerinde ebenin sobelediği oyuncunun adını herkesin duyacağı şekilde bağırması gerekir. Ebenin, gördüğü oyuncunun adını herhangi bir nedenle yanlış söylemesi oyunun ebe tarafından kaybedilmesine yol açar ve buna 'çanak çömlek patladı' denir. Oyuncular bir ağızdan 'çanak çömlek patladı' diye bağırarak saklanmakta olan arkadaşlarını uyarırlar. Sonrasında ebe tekrar gözlerini kapatıp sayma işlemine başlar ve oyuncular saklanırlar. Eğer oyun uzun sürerse, 'Elma dersem çık, armut dersem çıkma' diye seslenilerek saklanmış olan oyuncuların sobeleme noktasına gelip sobelemesine yardımcı olunabilir. Çeşitli yörelerde farkı adlarla saklambaç benzeri oyunlar oynanmaktadır. Niğde yöresine özgü bir saklambaç türevidir. Genelde erkek çocuklarınca geceleri oynanır. Günümüzde emniyet endişesi ile giderek daha az oynanmaktadır. Oyuna istendiği kadar çocuk katılabilir. Oyuncular arasında ya çakıl saklanır ya da ayaklaşma yapılır. Ayaklaşmada her iki oyuncu ayak hesabı ile birebir karşılaşırlar; en sonda kimin ayağı üste gelirse o oyuncu olur. Sona kalan ise gığılı -yani bir tür ebe- olur. Oyunculardan biri de haberci olur. Bu yapıldıktan sonra bir kale seçilir. Giğılı ve haberci birlikte kalenin yanında dururlar. Gığılı gözünü kapar ve haberci de onun etrafa bakınmamasına gözcülük eder. Diğer oyuncu çocuklar da çeşitli yerelere gizlenirler. Gizlenme işi bittikten sonra haberci yüksek sesle "harar!" diye bağırır. Sözcüğün burada anlamı 'geliyoruz!'dur Bunun üzerine gığılı, gizlenen oyuncuları aramaya başlar. Haberci ise onları uyarmak amacıyla ara vermeden harar diye bağırır. Gığılı'nın hareketini takip eden oyuncular, kaleye koşup, gığılıdan önce dokunmaya çalışırlar. Eğer gığılı uzaktan ya da yakından gördüğü herhangi bir oyuncudan önce kaleye varırsa oyunu kazanmış olur. Geç kalıp 'yakalanmış' sayılan oyuncu ise gığılı olur. Tellus Terra Mater ya da Tellus, Roma mitolojisinde tanrıların yaratıcısı olarak bilinir. "Terra Mater" ve "Tellus Mater" Latince'de Toprak Ana anlamına gelir. Bazı dilbilimciler Hint-Avrupa dillerinde "Terra" ve "Tellus" kelimelerinin formüllü olarak ""Tersa Tellus"" yani "kuru toprak" anlamına geldiğine inanmaktadırlar. Eğer bu gerçekse, "Tellus" kelimesinin tarihi daha eski olması gerekir. Oxford Klasik Sözlüğü'ne göre "Terra", dört ana elementi (toprak, hava, su ve ateş) simgelemektedir. "Tellus"'u ise yeryüzünün koruyucu tanrısı ve yerkürenin bir uzantısı olarak ifade etmektedir. Ayrıca Yunan mitolojisindeki Gaia'ya karşılık gelir. Ortadirek Şaban, başrolünde Kemal Sunal'ın oynadığı Türkiye yapımı komedi filmi. Filmde “Adnan Bıçakçı” karakteri ile Türk kökenli Suudi iş adamı ve milyarder Adnan Kaşıkçı'ya gönderme yapılmıştır. Bir fabrikada memur olarak çalışan Şaban kendi halinde bir hayat süren ve kıt kanaat bir yaşam sürmektedir. Kendisiyle aynı mahallede oturan ve aynı fabrikada sekreterlik yapan ve ünlü petrol zengini Adnan Bıçakçı'nın katkılarıyla ünivesitede okuyan Bahar'ı deliler gibi sevmektedir. Ancak karşısında çok güçlü bir rakibi vardır: Türk basketbol şampiyonu, başarılı sporcu Erkan'da Bahar'a ilgi duymaktadır. Bahar'ın gözü de ünlü sporcu Erkan'dadır. Adnan Bıçakçı'nın Bahar'ın öz torunu olduğunu açıkladıktan sonra Bahar gangsterler tarafından kaçırılır. Ancak onu kurtarmak için tek uğraşan kişi sevgilisi Erkan değil Orta Direk Şaban'dır. Aşık Müdami Aşık Sabit Müdami (1914-1968) Türk halk ozanı. Posof’un Demirdöven (Varzna) köyünde doğdu. Asıl adı Sabit Yalçın olan aşık daha sonra soy adını Ataman olarak değiştirdi. Doğum tarihi bazı kaynaklarda 1918 olarak geçmesine karşın, oğlu Hikmet Arif Ataman, 1914 yılının doğru olduğunu söylemektedir. 18.yüzyıl da yaşamış olan Aşık Üzeyir, Ferhad ve Feryadi gibi aşıklar Aşık Müdami’nin dedeleriydi. 7 yaşına dek doğduğu yerde yaşayan Müdami, babasının imamlık görevinden dolayı ailesiyle birlikte Ardahan’a göçtü. Burada askeri rüştiyeye başladı ancak okulun kapatılması nedeniyle bir süre medrese eğitimi gördü. 7 ve 14 yaşlarında gördüğü rüyalarda bade içerek aşık oldu. 1934’te bağlama çalmaya başlayan Aşık Müdami usta malı türkü ve halk hikâyelerini Şavşatlı Yakupoğlu Tevfik Usta'dan öğrendi. Halk şiirinin tüm türlerinde örnekler veren Müdami, 1966’da başlayan Konya Aşıklar Bayramını Aşık Efkari ile birlikte açtı. Yine aynı yıl türkü dalında Murat Çobanoğlu ile birlikte birinci oldu. Birçok halk hikâyesini türküleştirerek sonraki kuşaklara aktardı. Bunlardan bazıları, Alşir ile Gül, Seyfizülyezen, Öksüz Vezir olarak bilinmektedir. Bandar Seri Begavan Bandar Seri Begavan, Bruney Sultanlığı'nın başkenti. Önemli bir tekstil, mobilya ve kereste üretim merkezi olan şehrin nüfusu ortalama 74.000'dir. Kraliyet Sarayı, Sultan Ömer Ali Seyfeddin Camii, Malay Teknoloji Müzesi ve Brunei Tarih Merkezi şehrin önemli tarihi eserleri arasındadır. Başucu Şarkıları Başucu Şarkıları, Zuhal Olcay'ın 2001 yılında piyasaya çıkan beşinci albümü. Tamamen eski Türkçe pop ve rock parçalarının yeniden yorumlarından oluşur. Müzik direktörlüğünü Bülent Ortaçgil, şarkıların düzenlemelerini ise Gürol Ağırbaş ve Baki Duyarlar yaptı. Bülent Ortaçgil'e saygı albümü olan Şarkılar Bir Oyundur'da sanatçının "Benimle Oynar mısın" parçasını seslendiren Olcay, Ortaçgil'le bu albüm vesilesiyle tanıştı. Böylece yıllar sürecek ortaklık başladı; bundan sonra iki sanatçı pek çok ortak proje üretti. Bu projelerin ilki, Zuhal Olcay'ın beşinci albümü olan "Başucu Şarkıları" oldu. Ortaçgil ve Olcay, "Başucu Şarkıları"'nda yer alacak şarkıları 1970'ler, 80'ler ve 90'ların Türkçe pop ve rock parçaları arasından seçti. Önceden farklı yorumcularca seslendirilmiş olan bu parçaların kendi içinde bir bütünlük sağlaması da amaçlandı. Albümde yer alan şarkılardan Bora Ayanoğlu bestesi "Güller ve Dudaklar" 1970'lerde Gönül Akkor, "Beni Benimle Bırak" Nükhet Duru, "Aynalar" Salim Dündar, Şanar Yurdatapan imzasını taşıyan "Ölsem de Bir Kalsam da Bir" Banu, Türkçe rock klasiği kabul edilen "Yalnızlar Rıhtımı" Erkin Koray, "Canım Senle Olmak İstiyor" Özdemir Erdoğan, "El Gibi" 1980'lerin sonlarında, şarkının aynı zamanda söz yazarı ve bestecisi de olan Sezen Aksu, "Yağmur" Bülent Ortaçgil (ve Şarkılar Bir Oyundur albümünde Yıldız İbrahimova), "Tepedeki Çimenlik" Bulutsuzluk Özlemi, Ömer Hayyam'ın dizelerinden bestelenen "Kimse Bilmez" ise bestecisi Mehmet Güreli tarafından seslendirilmişti. Şarkılar albümde şu şekilde sıralanır: Albümün tek klibi "Güller ve Dudaklar"'a çekildi. Klibin yönetmenliğini Kıvanç Baruönü üstlendi. Klip için Zuhal Olcay şarkının sözlerini tersten ezberledi ve çekimlerde bu şekilde söyledi. Çekilen görüntülerin sondan başa doğru montajlanmasıyla klip son şeklini aldı. Brunei dolarÄ± Brunei Ringgit'i (Malayca) (uluslararası para birimi kodu: "BND"), 1967 yılından beri Brunei Sultanlığı'nın para birimidir. Genellikle dolar simgesi olan $ ile birlikte kullanılır. 100 "sen" (Malayca) ya da "cents" (İngilizce) 1 Brunei dolarına eşittir. Brunei dolarının birebir sabit döviz kuru Singapur dolarıdır.(Singapur Bruney'in ana ticaret ortağıdır.) Aşık Üzeyir Aşık Üzeyir (1770-1850) Türk halk ozanı. Posof'un Aşıküzeyir(Hevat) köyünde dünyaya geliyor. Babası Mevlüt, annesi de Söğütlükaya(Hunemis) köyündendir. Aşık Üzeyir 14 yaşındayken çayırlara su bağlamaya gittiği sırada su kanalının içinde bir elma bulur. Elmayı ısırır ve "Bu yenilir mi?" diyerek atar. Üzerine öyle bir ağırlık çöküyor ki eve geldiğinde bayılıyor. Bütün yöntemleri deniyorlar ama ayıltamıyor. Bir gün sonra kendisine geldiğinde rüyasında Hüsniye'ye aşık olduğunu Tanrı tarafından ona aşıklık yeteneği verildiğini söyler. O gece Hüsnniye de Üzeyire aşık olmuştur. Üzeyir büyüdeki içinde yanan ateşte büyümektedir. Nihayet Hüsnü'yü istemeye karar verirler ama, Hüsnü'nün yengesi Kara Gelin çok sert, şerrinden bütün köy halkı korkar ve ona saygı gösterirmiş. Hüsniye Üzeyir'e verme taraftarı değildir. Hüsniye topal kardeşine düşünmektedir. Kara Gelin Kobliyanlı'ymış. Kara gelin Hüsniye'yi kardeşine verince Üzeyir bu acıya dayanamaz ve Batum'a gider. Buradan gemiye bilet alarak İstanbul'a geçer. Burada dolaşırken padişahın adamları Üzeyire rastlar ve Üzeyiri saraya götürürler. Padişah III. Selim'dir. Padişah Aşık Üzeyiri gelen Rum aşığıyla sazla atışır ve Üzeyir Rum aşığını yenilgiye uğratır. Aşık Üzeyir padişahın yanında bir süre kaldıktan sonra sıla hasreti nedeniyle memlekeitine dönmek için padişahtan izin ister. Padişah Üzeyire ilk başta izin vermez ama gönlü yumuşayınca Üzeyir'e izin verir. Aile durumu fakir olan Aşık Üzeyir kendine mahlas olarak Fâkiri mahlasını alır. Aşık Üzeyir 1850'li yıllarda ölmüştür. Annie Lennox Annie Lennox (d. 25 Aralık 1954), İskoç müzisyen, vokalist ve Akademi Ödülü sahibi bestekâr. Albümleri, yaklaşık 80 milyon satmıştır. Labels or Love Labels or Love, pop şarkıcısı Fergie'nin "The Dutchess: Deluxe" albümünden çıkan ikinci teklidir. Şarkı, Brezilya'da 4 Mayıs 2008'de piyasaya çıktı. "The Dutchess"'ın son teklisi, ABD ve Avustralya radyolarında 3 Haziran 2008'de yayımlanmaya başlamıştır. "Labels or Love", Avustralya listesine 28 numaradan giriş yapmıştır. 2009 Avrupa Basketbol Şampiyonası 2009 Avrupa Basketbol Şampiyonası (resmî İngilizce ismi: EuroBasket 2009), 7- 20 Eylül 2009 tarihleri arasında FIBA tarafından Polonya'da 36.sı düzenlenmiş olan organizasyodur. Polonya, 1963 yılından sonra, bu turnuvaya ikinci kez ev sahipliği yapmıştır. Ev sahibi olan Ã¼lke 2007 Avrupa Basketbol Şampiyonası'nın ilk 7'ye giren ülkeler Elemelerden gelen 8 Ã¼lke Avrupa Şampiyonası 7 salonda oynanacaktır. İlk tur dört grup'tan oluşmaktadır ve her gruba bir salon ayrılmıştır. İkinci tur maçları iki grupta oynanacaktır ve her gruba iki ayrı salon ayrılmıştır. Final maçları Katowice kentinde Spodek Arena'da organize edilecek.. Turnuvada göstermiş oldukları performansla turnuvanın en iyi beşine seçilen oyuncular aşağıdaki gibidir. BaÅŸtarda Baştarda, çektiri tipinde kadırgaların büyüğü bir tür olan harp gemisine verilen addır. İtalyanca "galea bastarda" teriminden gelmiştir ve donanma komutanı bir amiralin veya büyük rütbeli bir komutanın ("patrona") gemisi olarak kullanılan, kadırgadan daha büyük olan bir gemiyi tarif etmektedir. Genellikle kürekle çalışmaktaydı ve Osmanlı baştardaları 26-32 çift küreğe sahip olup her kürek 5-7 kürekçi tarafından çekilmekte idi. Fakat iki veya tek sereni de bulunup yelkenle de hareket kabiliyeti bulunmaktaydı. Dönemin en büyük harp gemileri olması nedeniyle 17. yüzyılda baştarda üretimine Osmanlı Devleti tarafından önem verilmişti. 18. yüzyılda yerini sadece yelkenle çalışan kalyonlara bırakmıştır. Fakat yine de en son çektiri tipi gemiler baştarda olmuş ve şu anda zamanından kalma tek çektiri/kadırga tipli gemi bir Osmanlı hünkar baştardasi olup İstanbul Deniz Müzesi'nde bulunmaktadır. Baştarda, kadırga sınıfından olup genellikle bir kadırgadan daha büyük, genellikle kürekle hareket eden fakat yelkenleri de bulunan harp gemisidir. Osmanlı donanması için üç değişik türde baştarda ayırt edilebilmektedir: Komuta gemisi olmayan ve 26 oturaklı olan baştardalara "yarım" (veya "orta") adı verilirdi. Bu "yarım" baştardeler büyüklüğü bir harp gemisi olan "kadırga" (It.: galea sottile) ile daha çok ticaret gemisi olarak kullanılan "büyük kadırga" (It. : galea grossa) arasındaydı. Osmanlı donanmasında "yarım" baştardaların boyu 7 zira (takriben 42.75-51.30 metre) idi ve 26 oturakdaki her küreği 5 ila 7 kürekçi çekerdi. "Paşa baştardası" Osmanlı deniz filolarında komuta mevkii olup gerek harbde ve gerek sulhde Kaptan-ı Derya'nın komuta gemisi kullanılırdı. "Paşa baştardası" 36 oturaklı idi; her oturak için 7 kürekçi bulunurdu. Boyu 77 zira (takriben 57.75-69 metre) id). Her iki kürek arasında üçer cenkci yerleştirilirdi. Böylece "paşa baştardasının", tüm efradı takriben 800 kadardı. Efrad 72 küreğin her birini 7 kişi olarak çeken 504 kürekçi, 216 cenkci, ve diğerleri denizcilikte mahareti olan gedikli denizcilerden oluşuyordu. 17. yüzyıldan itibaren baştardalar "karpuz kıçlı" olarak yapılmaktaydılar. Toplarının 3 tanesi başta idi ve her iki yanda 4-5 tane hafif top bulunurdu. "Paşa baştardası" için kıç çadırı özel kumaştan el işlemeli olurdu. Bu 16. asır sonuna kadar, yani Cığalazade Sinan Paşa'nın Kaptan-ı Deryalığına kadar 'serasker' denilen kalın bir kumaştan yapılırdı. Sonraları yeşil ve kırmızı kadifeden yapılmaya başlandı; nihayet kırmızı kadifede karar kılındı. "Paşa baştardası" kıç çadırı her yıl değiştirilir ve her yıl eski çadır kaptan paşanın maiyetindeki gedikli denizcilere verilirdi. Osmanlı donanması kadırgalarında ve özellikle "Paşa baştardası" için kullanılan bayrak ve filamalarının zaman zaman değişikliğe uğradığı bilinmektedir. "Paşa bastardası" için "filindere bayrakları", "kıç bayrakları" ve "rüzgar bayrakları" devlet tarafından temin olunurdu. Karanlıkta "Paşa baştardası"nın kıçı üzerine 3 fener bulunurdu. Venedikliler bu tür fenerleri geminin enine koydukları için, Osmanlı "Paşa baştardasına" üç fener üst üste konulurdu. Bu fenerler içinde her biri yarım okka (takriben 600 gram) olan sarı mum yakılırdı. 18. yüzyılda Osmanlı deniz gücünün yelkenle hareket eden kalyonlarla teçhiz edilmesine ve çektiri/kadırga tipi gemilerin deniz gücü içindeki önemlerinin hiçe inmesi ile 1701de harp zamanlarında komuta gemisi olarak Kaptan-i Derya'ya "Kapudane" adı verilen bir kalyonun verilmesi usul haline girmişti. Ama yine de bu devirde harpsiz sulh zamanlarında Kaptan-i Derya'nin bir "Paşa baştardası" kullanması kanun olarak devam etmiştir. Üçüncü tür baştardaya "Baştarda-ı Hümayun" veya "Hünkar baştardası" adı verilmektedir. Bunlar özel olarak Padişah için kullanılmak üzere inşa edilen baştardalardır. İlk "Hünkar baştardası" Kanuni Sultan Süleyman için, Hasbahçede kurulan gemi tezgâhında yapılmıştır. Aynı tezgâhda sonradan II. Selim, III. Murat ve III. Mehmed kendileri için "hünkar baştardaları" yaptırmışlardır. Bu padişahlar Boğaz gezileri icin bazen de "Paşa baştardasını" de kullanmışlardır. II. Selim kaptan-ı derya Kılıç Ali Paşa'nın, III. Murad kaptan-ı derya Halil Paşa'nın, III. Mehmed ise kaptan-ı derya Cığalazade Yusuf Sinan Paşa'nın "Paşa baştardası" ile Boğaz gezileri yaptıkları bilinmektedir. En son inşa edilen "Hünkar baştardası" Avcı Sultan IV. Mehmed a ait olup günümüze kadar muhafaza edilmiştir. Bu "hünkar baştardası" hala İstanbul Deniz Müzesinde bulunmaktadır ve "çektiri" tipi genellikle kürekle hareket eden savaş gemilerinden dünyada eşi bulunmaz şekilde elde kalan tek gemidir. "Hünkar Baştardası" adı verilen baştardalerın genel özelliği geminin hep yeşil renkte olmasındadır. Geminin teknesi, direği, yelkenleri, kürekleri, tentesi, kıç örtüsü çadırı ve hatta sancağı hep yeşil renkte idi. Bu çeşit baştardanın seren direğinin ucuna demirden altın yaldızlı bir ek yapılırdı ve bunun ucuna "pikel" adlı küçük bir fener konurdu. Sultan III. Mehmed'e ait olan "hünkar baştardası"na Cığalzade Yusuf Sinan Paşa, aynı kaptan paşa baştardası gibi, üst üste üç fener koydurtmuş ve bu görenek olarak devam etmiştir. "Hünkar baştardası' hep karpuz kıçlı olarak yapılmıştır. "Hünkar Baştardası" reisinin Vardiyan Başı olması da âdet ve kanundu. Donanma sefere çıktığı zaman, eğer bir vezir serdar tayin edilirse, bu sefer-serdarı vezire sefer sırasında kullanmak üzere "hünkar baştardası" tahsis edilir ve direğine serdarın kendi bayrağı çekilirdi. Azrinaz Mazhar Hakim Azrinaz Mazhar Hakim ("Malayca: Duli Yang Teramat Mulia Pengiran Isteri Azrinaz Mazhar")("d. 23 Eylül 1979"), Brunei Sultanı Hassanal Bolkiah'ın 3. eşidir. Hakim Mazhar Mohd Johar ve Fauziah Abdullah Mansoor'un ikinci çocuklarıdır. Sultan Hassanal Bolkiah, eski TV3 (Malezya) haber yayıncısı Azrinaz Mazhar Hakim ile Kuala Lumpur'da (Malezya) aile bireyleri ve yakın çevrenin katıldığı sade bir törenle evlendi. Sultanın ikinci hanımı unvanını aldı. DÃ¼zenli ifade Bilgisayarcılıkta düzenlemeli ifadeler, ele alınan metindeki kimi katarların kısa yoldan ve esnek bir biçimde belirlenmesini sağlar. Bu katarlar belli karakterler, kelimeler veya karakter örüntüleri olabilir. Düzenlemeli ifadeler, bir biçimsel dil kullanarak yazılır ve bir düzenlemeli ifade işleyici tarafından yorumlanır. Bir düzenlemeli ifade işleyici, ya ayrıştırıcı üreteci olarak hizmet eden ya da metni inceleyip verilen tarife uygun kısımlarını belirleyen bir programdır. Aşağıda bir düzenlemeli ifade ile ifade edilebilecek tariflere birkaç örnek görülebilir: Düzenlemeli ifadeler hemen hemen tüm programlama dillerinde kütüphaneler olarak mevcuttur. Ancak bunlar her biçimsel dili ayırmak için yeterli değildir, bkz. Biçimsel dil kuramı. Pek çok programlama dili ve/veya programlama dilinde, bu işlem ayrıştırıcı jeneratör yardımı ile otomatik üretilen bir programla yapılabilir. Düzenli ifadeler pek çok farklı metin işleme işlerinde, ve daha genel olarak verinin sadece metin olmadığı katar işleme işlerinde kullanılmaktadır. Yaygın uygulamaları veri doğrulama, veri ayıklama (özellikle ağ ayıklama), veri dönüştürme, basit (metin) ayrıştırma, sözdizimi vurgulama sistemlerinin hazırlanması, ve daha pek çok diğer görevlerdir. Internet arama motorlarında düzenli ifade kullanımı faydalı olabilecek olsa da, bütün veritabanı üzerinde çalıştırılması, düzenli ifadenin karmaşıklığına ve tasarımına bağlı olarak çok fazla işlemci gücü gerektirebilmektedir. Sistem yöneticileri veritabanlarında düzenli ifadeler tabanlı sorgular çalıştırabilseler de, çoğu arama motoru düzenli ifade desteğini kullanıcılarına sağlamaz. Bu konuda önemli istisnalar Google Code Search, Exalead gibi özelleşmiş arama motorlarıdır. Düzenli ifadeler (İngilizce kısaltması regexp, regex), hesaplama alanında belirli yazım kurallarına göre düzenlenmiş, bir dizge (yazı karakteri) setini tanımlayan veya onunla uyuşan dizgelerdir. Düzenli ifadeler birçok metin düzenleyici, arama araçları ve metin tabanlı belirli desenleri idare etme araçları tarafından kullanılır. Birçok programlama dili dizgeleri idare etmek için düzenli ifadeleri destekler. Örneğin Perl ve Tcl direkt kendi yazım kurallarına gömülü, güçlü düzenli ifadelere sahiptir. Unix dağıtımları tarafından sağlanan araçlar seti(düzenleyici sed ve filtreleyici grep de dahil olmak üzere) düzenli ifadeler kavramının tanınırlığını ilk artıranlardandı. Bir düzenli ifade, çoğunlukla "desen" olarak geçen, dizgeler seti tanımlayan bir ifadedir. Genellikle tüm elemanları listelemeden setin kısa bir tanımını vermek için kullanılırlar. Örneğin "Handel", "Händel", ve "Haendel" dizgelerini içeren bir set "H(ä|ae?)ndel" deseni ile tanımlanabilir(ya da desen 3 dizgenin her biri ile eşleşir(matches) de denebilir). Çoğu biçimci yaklaşımda eğer özel bir set ile uyuşan herhangi bir düzenli ifade varsa buna benzer sonsuz sayıda ifade vardır. Çoğu biçimci yaklaşım düzenli ifadeleri oluşturmak için takip eden işlemleri sağlar. Bu yapılar, tıpkı sayılar ve +, -, *, / gibi işleçler ile cebirsel ifadeler oluşturulabileceği gibi rastgele karmaşık ifadeler yaratmak için birleştirilebilir. e([:digit:])? -- sıfır veya bir sayıdan sonra gelen 'e' karakterini bulur. [:digit:] gibi tüm isimlendirilmiş karakter sınıflarının parantezler içine alınması gerektiğini unutmayın. ^([:digit:])$ --Sadece tek basamaklı satırları ya da hücreleri bulur. Arama terimlerini karmaşık arama işlemlerini gerçekleştirecek şekilde birleştirebilirsiniz. codice_1 ^ aramanın paragraf başından başlıyacağı anlamına gelir, [:digit:] herhangi ondalık hane anlamına gelir, $ eşleştirmenin paragraf sonunda bitmesi gerektiğini belirler. MekÃ¢n Mekân veya yer, çeşitli yaklaşımlarca farklı ele alınmakla beraber geniş bir çerçeve ile 'insanı çevreden belli bir ölçüde ayıran ve içinde eylemlerini sürdürmesine elverişli olan boşluk' ve 'sınırları gözlemci(ler) tarafından algılanabilen uzay parçası' olarak tanımlanabilir. Mekân mimarlık, peyzaj mimarlığı, iç mimarlık mesleklerinin konusunu oluşturmakta ve aynı zamanda bir mimari ürünün vazgeçilmez tek niteliği, bir mimari ürünü var eden temel koşuldur. Mekân var olmadan mimari bir eserin varlığından da söz etmek mümkün olmayacaktır. Canlı varlığın korunma içgüdüsünün onu ittiği yapıcılık temelde canlıyı çevreden ayırma işlemidir, yani bir yalıtmadır. Özel bir kavram olarak kullanıldığı anlamda yapı, canlıyı içine alan, onu evrensel boşluktan ayıran bir uzay parçasını belirtmektedir. Mimari eylemin ilk basamağı olarak insan kendisini güvende hissettiği sınırlı bir hacim yaratmıştır. Kavramakta güçlük çektiği evrensel boşluğu ve doğal çevrenin bir parçasını bir veya birkaç yönde sınırlandırmış, onu içe dönük, kendisine özel bir boşluk haline getirmiştir. Bir mekânı oluşturmak için onun mutlaka her yönden kesin engellerle sınırlanmış olması gerekmez. Bir mekânı bir hacimden ayıran en önemli fark da aslında bu noktada ortaya çıkmaktadır. Mekânı oluşturan sınırlama hareketi önleyici şekilde fiziksel olabileceği gibi yalnızca başka duyularla algılanabilecek biçimde, örneğin sadece zemindeki bir doku gibi görsel de olabilir. Önemli olan mekânın net veya net olmayan sınırlarının algılanabilir olmasıdır. Mekân algısı ele alınırken her ne kadar ilk başta görme duyusu kaynaklı algıya ağırlık verilse ve diğer duyumlama şekilleri ihmal edilse de algılama aslında tüm duyulardan farklı oranlarda etkilenir. Algılamanın çeşitli duyuların birleşiminden oluştuğu ve mekân algısının da tüm duyuların etkisi altında oluştuğu göz önünde bulundurmak gerekir. Mimari mekân, gözlemcinin algılayabileceği biçimde sınırlandırılmış uzay parçasıdır. Gözlemcinin mekânı tanımlayabilmesi için de bu mekânın gözlemci tarafından algılanabilir sınırlarının bulunması kaçınılmazdır. Ancak insan beyni tarafından kolaylıkla algılanabilen bu sınırlar her zaman net ve kesin olmayabilir. Bu sınırlar mekânı tam kapalı bir hacim olarak kapatmasa da çoğu zaman mekânı tam olarak tanımlamaya yetebilmektedir. Bir mekânın bu kadar belirgin olması gerekirken sınırlarının bu netlikte olmayabileceği gerçeği mimar açısından çözülmesi gereken birçok belirsizlik doğurmaktadır. Mimari tasarım sürecinde mimar yapıyı şekillendirirken birçok ana ve alt mekânın da oluşumu sağlamaktadır. Bu belirsizlikler içerisinde mekân tasarımını sürdüren mimarın mekânı istenen biçimde oluşturup oluşturamaması açısından en önemli yardımcısı mesleki bilgi ve deneyimidir. Bu büyük oranda sezgisel bir süreçtir. Mimarın bu sezgisel süreç sonunda mekanları başarılı bir biçimde tasarlayıp tasarlayamaması ise bu bilgi ve deneyimlerine bağlı olacaktır. Mimari veya peyzaj mimarisi mekân oluşturulmasında mimar, iç mimar, peyzaj mimarı, simetri ve geometri, fiziksel mekâna müdahale eder ve mekân belirleyici öğelerle bir bölge oluşturur. Başka bir söyleyişle mimari mekân kapatılır. Mekân genelde kütleler arasındaki boşluk olarak ele alınır. Fakat gerçekte mekân kendi olanaklarıyla mimari biçimlemeye sahip kütlelerin arasındaki bir biçimdir. İçeri ve dışarının değişkenliği mimarinin özünü oluşturur. İçeride olmak gözlemci tarafından dışarıda olmaya karşı her zaman tercih edilir. Mekân içinde oluşturulan sınırlayıcı öğeler, insanları psikolojik olarak rahatlatabilmektedir. Tüm duyularına farklı oranlarda etkiyen sınırlar ve vurgu elemanları ile bir gözlemci bulunduğu mekânı bir bütün olarak algılamaktadır. Bu şekilde bahsi geçen temel bileşenlerin varlığı ile o gözlemci için mekânın oluştuğundan bahsedilebilir. Mekânın bileşen ve öğelerinin tanımı mekânın çevre sistemleri, peyzaj içerisindeki yeri ve işlevinin kapsamlılığına bağlıdır. Ölçü, oran ve denge ile bir kompozisyon üç boyutlu bir eleman olmaktan çıkıp mekânsal özellikler kazanmaya başlamaktadır. Elemanlar arası ilişki, bu elemanlara bir bütün olarak mekânsal özellik kazandırmakta, derinlik, yoğunluk ve açıklıkları ile de kompozisyon artık mekânsal bir tanıma sahip olmaktadır. Mekânı oluşturan çeşitli bileşen ve öğeler, mekân örgütlemede çok farklı roller üstlenmekte, mekânın bütünsel etkisi üzerinde son derece önemli olmaktadırlar. Mekân bileşen ve öğeleri kullanıldıkları yere göre mekânsal örgütlenmede sınırlayıcı, yönlendirici, odaklayıcı, birleştirici veya ayırıcı roller üstlenebilirler. Bu roller gözlemciye o mekânı kavrayabilmesi için gerekli ipuçları verir. Bir bina iç mekânı ele alınacak olursa bu bileşenler öncelikle yapısal bileşenler olacaktır. Bunlar sabit olmakla birlikte çoğunlukla sınırlayıcı roller üstlenirler. Duvar, kolon, kiriş ve çatı gibi elemanlar bu bileşenlerden sayılabilecektir. Kentsel ölçekte bir mekân örneği düşünülürse bu, binalar arasında kalan peyzaj alanları kamusal mekânlar olacaktır. Sınırlayıcı öğeler mekân oluşumunda en önemli göreve sahiptirler. Sınırlamada varolan ya da kullanılan engeller sınırladıkları bölge kadar önem taşıyan öğelerdir. Bunlar sınırladıkları bölgenin mahremiyetinden kamusallığına kadar bir dizi anlam yüklenirler. Dış mekânlar ya doğal, siyasi ve yapısal sınırlarla var olurlar ya da işlevsel kargaşanın önlenmesi için, bir işlevin diğerini rahatsız etmeden gerçekleşmesi amacıyla bir dünya görüşü ve bilimsel bilgi doğrultusunda planlanırlar. İç mekânların sınırlanmalarının amacı ise insan konforunun sağlanması kadar mahremiyetin de sağlanmasına yöneliktir. Bölücü ve sınırlayıcı engel öğeleri gizlilik sağlamalarına bağlı olarak derecelendirilirler. Vurgular ise, sınırlanan bir mekânın işlevsel, simgesel veya biçimsel olarak genel kompozisyondan ayrımsanan güçlü öğelerdir. Çevre renklerinden ve dokusundan ayrışan elemanlar ve bileşenler ile fonksiyonel olarak merkez teşkil eden noktalar bunlar arasındadır. Anıtlar kentsel ölçekte sayılabilecek vurgu ve odak noktalarıdır. Binalarda ise girişler, düğüm noktaları bu odak noktalarından sayılabilir. Stefan KieÃŸling Stefan Kiessling (d. 25 Ocak 1984, Lichtenfels), Alman futbolcudur. Bayer 04 Leverkusen'de, forvet mevkiinde oynamaktadır. Almanya formasıyla ilk uluslararası tecrübesini 28 Mayıs 2007'de Danimarka'ya karşı oynayarak kazanmıştır. Ayrıca 2007-08 UEFA Kupası'nda gol krallığında 7 golle, Luca Toni ve Pavel Pogrebnyak'ın ardından 3. olmuştur.Stefan Kiessling 2012-2013 sezonunda Bundesliga'da 34 maçta attığı 25 golle gol kralı olmuştur. 2008 Avrupa Futbol Şampiyonası Finali 2008 Avrupa Futbol Şampiyonası Finali, 29 Haziran 2008 tarihinde Ernst Happel Stadyumu'nda oynandı. İspanya, Almanya'yı Fernando Torres'in 33. dakikada attığı golle 1-0 mağlup ederek kupanın sahibi oldu. Almanya 1996 yılından beri Avrupa Futbol Şampiyonası'nda finale çıkamıyordu. 1996 yılından sonra ilk defa finale çıkma başarısını gösterdi. Almanya dördüncü Avrupa şampiyonluğunu ararken, takım kaptanı Michael Ballack, sakatlığına rağmen maça ilk onbirde başladı. David Villa sakatlığı nedeniyle sahada yer alamazken, yerine Cesc Fàbregas sahaya çıkan ilk onbire alındı. 38 yaşında bir Avrupa Şampiyonası finalinde sahada yer alan en yaşlı oyuncu olan Jens Lehmann, Andrés Iniesta'nın şutunda harika bir kurtarışa imza attı. Ancak dakikalar 38'i gösterirken, Xavi'nin harika pasında hareketlenen Torres, topun dibine vurdu ve kalecinin üzerinden topu aşırtarak filelerle buluşturmayı başardı. İspanya mücadelede farkı artırabilecek pozisyonlar yakaladı, fakat Almanlar da pes etmeyip golle sonuçlanmayan birçok pozisyona girdiler. Maçın son anlarında Daniel Güiza'nın pasında Marcos Senna skoru 2-0 yapma şansı yakaladı ancak başarılı olamadı. Kaşıkçı (kuş) Kaşıkçı, Threskiornithidae familyasının "Platalea" cinsinden 6 türü oluşturan kuşların ortak adıdır. Kaşıkçılar, adlarını çok uzun, ucu iyice yassılaşmış yayvan gagalarından alırlar. Bu gagalarını kullanarak çamurları karıştırır, küçük balıkları, solucanları ve kabukluları avlarlar. Kaşıkçılar, akrabaları olan leylek, aynak ve balıkçıl gibi uzun boyunlu, uzun bacaklı ve genellikle beyaz renklidirler. Yavaş uçarlar, uçarken de ayaklarını geriye, boyunlarını ileriye doğru uzatırlar. Sığ sularda, sazlı bataklıklarda yavaş yavaş, gagalarının ucu çamura batık şekilde dolaşır, başlarını sağa sola sallayarak avlanırlar. Koloniler halinde yaşayıp üreyen bu kuşlar, kışı sıcak ülkelerde geçirir. Yuvaları çoğunlukla sık sazlıklarda, bazen ağaçların üzerindedir. Dişi, saz sapları, dal parçaları ve otlardan yapılmış geniş yuvaya kahverengi benekli dört beyaz yumurta bırakır. Yumurtadan çıkan yavrular bir süre sonra gagalarını anne ve babalarının agızlarının içine sokup kursaklarındaki yiyeceklerle beslenirler. Bayağı kaşıkçı ("Platalea leucorodia") Afrika'nın güneyinde, Avrupa'da, Asya'nın orta ve güney kesimlerinde yaşar. Yazın başının gerisinde uzun, ucu sarıya çalan, beyaz tüylerden bir sorguç belirir. Öbür kaşıkçı türlerinden "Platalea alba" Afrika'da, "Platalea regia" Avustralya'da ve Yeni Zelanda'da, Pembe kaşıkçı ("Ajaia ajaia") Yenidünya'da yaşar. Ginuwine Elgin Baylor Lumpkin, Jr. (d. 15 Ocak 1970), bilinen adıyla Ginuwine, Amerikalı R&B şarkıcısı ve aktör. 1996 yılından beri Epic Records şirketine bağlı olarak çalışmaktadır. 2000'li yıllarda önemli parçalara imza atan Ginuwine, ilk çıkışını prodüktörlüğünü Timbaland'in üstlendiği "Pony" adlı şarkıyla gerçekleştirmiş olsa da "Differences" single'ı 3 hafta boyunca Amerika listelerinde zirvede kalmış ve Ginuwine bu şarkı sayesinde ünlenmiştir. Turuncu güngüzeli Turuncu güngüzeli ("Hemerocallis fulva"), "Hemerocallis" cinsinden bir çiçekli bitki türüdür. Ana vatanı Asya olan tür, Kafkaslar'dan Himalayalar, Çin, Japonya, Kore ve güneydoğu Rusya'ya kadar büyük bir coğrafyada yerli, doğal olarak bulunur. ABD ve Kanada'da bahçelerden kaçarak doğal ortamlarda yetişmeye başlamış olan tür, istilacı bir tür olarak tanımlanmaktadır. Bitkinin Latince isminde geçen "fulva" sözcüğü Latince "turuncu-sarı" demektir. Otsu çokyıllık bir bitki olan "Hemerocallis fulva" etli bir rizomdan (köksaptan) 40–150 cm uzunluğa kadar büyür. 50–90 cm uzunluğunda, 1-2.4 cm genişliğinde ince ve uzun yapraklara sahip olan bitkinin çiçekleri 10–15 cm genişliğindedir. Turuncu-kırmızı olan çiçeğin taç yapraklarında açık, soluk renkli bir orta çizgisi mevcuttur. Erken yaz döneminden sonbaharın sonuna kadar çiçek veren bitkinin çiçekleri sadece bir günlüktür. ErdoÄŸan Bayraktar Erdoğan Bayraktar (d. 10 Ekim 1948; Of, Trabzon), Türk siyasetçi. 61. Türkiye Cumhuriyeti Hükûmeti'nin eski Çevre ve Şehircilik Bakanı. Eğitimine İstanbul Devlet Mühendislik ve Mimarlık Akademisi İnşaat Mühendisliği Bölümü'nü bitirdikten sonra İstanbul Üniversitesi Fen Bilimleri Enstitüsü İnşaat Anabilim Dalı'nda, Metropol Şehirlerde Alternatif Yerleşim Birimleri konusunda Yüksek Lisans derecesi aldı. Bükreş Üniversitesi'nde de inşaat sözleşmeleri konusunda tez hazırlayarak derece almıştır. Özel sektörde geçirdiği 21 yıl boyunca müteahhit olarak ve kendi kurduğu şirketin konut yapı kooperatifi yöneticisi olarak, 3 bin konut, ofis ve sanayi işyerleri üretimini gerçekleştirdi. 1977-1979 yılları arasında vatani görevini ifa ederken, Eskişehir-Afyon-Kütahya-Balıkesir illerinde askeri lojman inşaatlarında Kontrol Amiri Vekili olarak 6 bin konut inşaatlarını denetlemiştir. İstanbul ve Eminönü belediyelerinde Belediye Meclis Üyeliğinde; ayrıca, 1995-1999 yılları arasında İstanbul Büyükşehir Belediyesi iştiraki olan KİPTAŞ’ta Genel Müdürlük görevinde bulundu. Genel Müdürlük görevi sırasında, İstanbul’un 11 değişik bölgesinde 17 bin konuttan oluşan yerleşim birimleri üretimini gerçekleştirmiştir. Amerika Birleşik Devletleri'de 10 ay süreyle Yabancı Dil ve İnşaat Teknolojileri eğitimi aldı. Avrupa’da çeşitli ülkelerde konut, işyeri, kooperatifçilik ve gayrimenkul sistemleri hakkında eğitim ve seminerlere katıldı. 2000-2001 yıllarında Ankara Büyükşehir Belediyesi Metropol İmar A.Ş.’de Genel Müdürlük yaptı. 2001–2002 yıllarında Ankara Büyükşehir Belediyesi PORTAŞ Genel Müdür Danışmanlığı yaptı. 2002 yılının Aralık ayından 10 Mart 2011 tarihine kadar Başbakanlık Toplu Konut İdaresi (TOKİ) Başkanlığı görevinde bulundu. 24. Dönem Trabzon Milletvekili olarak TBMM'ye girmiştir. Erdoğan Bayraktar, 17 Aralık 2013 tarihinde yapılan yolsuzluk operasyonu çerçevesinde 25 Aralık tarihinde bakanlıktan ve milletvekilliğinden istifa ettiğini açıkladı. Sunmuş olduğu istifasında görev almış olduğu hükümeti ve özellikle Dönemin başbakanı Recep Tayyip Erdoğan'ı suçlamış ve istifaya davet etmiştir. Görevden istifa etmiş olmasına rağmen resmi yazışmalarda durumu Başbakan tarafından görevden alınmış olarak gösterilmiştir. Fridtjof Nansen Fridtjof Nansen, 10 Ekim 1861 - 13 Mayıs 1930 tarihleri arasında yaşamış, o zamanki adı Christiania olan Oslo doğumlu ünlü gezgin, bilim insanı ve diplomat. Milletler Cemiyeti'ndeki çalışmaları ile 1922'de Nobel Barış Ödülü'nü almıştır. Büyük çoğunluk tarafından Norveç tarihindeki en önemli şahsiyetlerden biri sayılır. Fram ile çıktığı Kuzey Kutbu yönündeki keşif gezilerinde büyük bir başarı kazandı. Sonraları başarılı bir zoolog ve okyanusbilimci haline geldi; nöron teorisinin öncülerinden biri oldu. Nansen, 13 Mayıs 1930 tarihinde, evinde bir kalp krizi sonucu öldü. Cesedi yakılmadan önce, dini olmayan devlet cenaze töreni düzenlendi ve sonra külleri Polhøgda'da bir ağacın altına döküldü. Wilhelm adlı bir papazın yakın arkadaşıydı fakat Nansen bir ateistti. Yakuza (film) Yakuza 1974 ABD Japonya ortak yapımı, kara film özellikleri taşıyan bir gangster filmidir. Özgün adı The Yakuza dır. Senaryosunu Leonard Schrader'in bir hikâyesinden Paul Schrader ve Robert Towne'un yazdıkları filmin yönetmeni Sydney Pollack'tır. Sonradan sinemaya yönetmen olarak da katkıda bulunmaya devam eden senarist Paul Schrader'in 27 yaşındayken yazdığı ilk senaryosudur. Senaryoyu uyarladığı hikâye ise kardeşi Leonard Schrader'e aittir. Filmin başlıca rollerinde Robert Mitchum, Brian Keith, Herb Edelman, Ken Takakura, Kishi Keiko, Richard Jordan ve Hiroşima Sevgilim filminin unutulmaz oyuncusu Eiji Okada oynuyorlar. Film adını günümüzde de varlığını sürdüren çok eski bir Japon mafya örgütü olan Yakuza'dan alıyor. Filmde bu örgütle iş ortaklığı yapan ve anlaşmaya uymadığı için kızı Yakuza şefi tarafından kaçırılan bir Amerikalının (Brian Keith), eski bir arkadaşı olan Kilmer'ı (Robert Mitchum) yardıma çağırması ile başlar. Rehineyi kurtarmak için Japonyaya gelen Kilmer, savaş sırasında bu ülkede askeri polis olarak görev yaparken birlikte olduğu kadının (Keiko Kishi) eski bir Yakuza olan ağabeyinden (Ken Takakura) de yardım alarak bu örgütle ölümüne bir mücadeleye girer. Sydney Pollack'ın The Way We Were ve Akbabanın Üç Günü (Three Days of the Condor) filmlerinin arasına sıkıştırdığı bu filmi ilk çevrildiğinde fazla önemsenmemiş, ancak zamanla bir hayran kitlesi oluşmuş ve bir kült film haline gelmiştir. Hemen hemen her türü denemiş bir yönetmen olan Pollack bu filmde de Kurosawa filmlerinin ağır tempolu ama görkemli ritmini çağrıştıran epik boyutlarda bir gerilimi oluşturmayı başarmıştır. Filmin kılıçlı dövüş sahnelerinin koreografisini de bizzat Pollack düzenlemiştir. Yakuza (anlam ayrımı) Fram Fram, özellikle Kuzey Kutbu ve Antarktika keşiflerinde Norveçli gezgin ve araştırmacılar tarafından kullanılmış bir çeşit gemi. Fram'ın dünyada ahşaptan yapılmış en sağlam gemi olduğu sanılmaktadır. Bu gemi, Fridtjof Nansen'in 1893 tarihli keşif gezisi için Norveçli bir gemi yapımcısı olan Colin Archer tarafından tasarlanmıştı. 1893 - 1912 yılları arasında Fridtjof Nansen, Otto Sverdrup, Oscar Wisting, ve Roald Amundsen'in katıldığı ünlü Arktik (Kuzey Kutbu) keşiflerinde kullanıldı. Fram aynı zamanda her iki kutupta da en kuzey ve en güney noktalara ulaşmış ilk ahşap gemidir. Günümüze kadar korunmuş olan gemi Oslo'daki "Fram Müzesi" 'nde sergilenmektedir. Fram çeşitli kutup keşiflerinde kullanılmıştı. Bunlardan bazıları: Bağözü, Gercüş Bağözü köyü Batman'ın Gercüş ilçesine bağlı bir köydür. Köyün nüfusu 240 kişidir. Bağözü Kayapınar'a 16 km uzaklıktadır. Sibel Eraslan Sibel Eraslan (d. 1967, İstanbul), Türk gazeteci, yazar. 1967’de İstanbul’un Üsküdar ilçesinde doğdu. Üsküdar Kız Lisesi’ni (1985), İstanbul Üniversitesi Hukuk Fakültesi’ni bitirdi (1989). İnsan hakları, kadınların eğitimi, istihdamı ve haklarıyla ilgili inisiyatiflerde görev aldı. Teklif ve İmza dergilerinde yazdı. Bir dönem Vakit gazetesinde de köşe yazıları yazan yazar, 18 Şubat 2011 tarihinden itibaren Star Gazetesi'nde yazmaya başlamıştır. Öyküleri Dergah, Mostar, Hece ve "İtibar" dergilerinde yer aldı. "İtibar" dergisi danışma kurulu üyesidir. Fil Yazıları ( Birun Yayınları, İstanbul 2002) Can Parçası Hz. Fatıma (Selis Kitaplar, İstanbul 2006) KadÄ±n Sultanlar (2011) Balık ve Tango (Dergah Yayınları, İstanbul 2006) Parçası Benden (Dergah Yayınları, İstanbul 2008) Siret-i Meryem -Cennet Kadınlarının Sultanı (İstanbul 2008) Çöl/Deniz: Hz. Hatice (Timaş Yayınları, İstanbul 2009) Şile: Bir Deniz Kızı (Heyamola Yayınları, İstanbul 2010) Bize Ne Oldu Nil'in Melikesi Hazreti Asiye (Timaş Yayınları, İstanbul 2011) Canfeda Hz. Fatıma (Timaş Yayınları, İstanbul 2012) Saklı Kitap (Timaş Yayınları, İstanbul 2013) -Hale Kaplan Öz, "Parçası Benden Üstüne Söyleşi", [Yeni Şafak , 07.05.2008] -Ömer Lekesiz, "Siret-i Meryem Üstüne Söyleşi", Edebistan -Ömer Lekesiz, "Parçası Benden ya da Hayatın İmgeleri", Edebistan -Hale Kaplan Öz, "Nil'in Melikesi Hazreti Asiye Üstüne Söyleşi", [Yeni Şafak Kitap -Ã–mer Lekesiz, "Niln'in Melikesi Hz. Asiye", Kylie Minogue albüm diskografisi Avustralyalı pop şarkıcısı Kylie Minogue'un albüm diskografisidir. 1909 Ä°talya Bisiklet Turu 1909 İtalya Bisiklet Turu 13 Mayıs-30 Mayıs, 1909 tarihlerinde yer alan ilk İtalya Bisiklet Turu'dur. 2448 km üzerinden sekiz etap içeren bu yarış Luigi Ganna tarafından kazanılmıştır. 115 katılımcının olduğu bu yarışta sadece dört Fransız bisikletçi dışında hepsi İtalyan'dı. Finale sadece 49 bisikletçi ulaştı. Ä°kta İkta, (, ) özel mülkiyette olmayıp hükümdarın mülkü olan topraklara ait vergilerin veya daha genel anlamda gelirlerin, asker veya sivil erkâna, devlete hizmetlerinin karşılığı olarak, yani maaşlarına karşılık verilmesi olarak tanımlanır. Erken İslam hukukçuları açısından, , (tekil. ) olarak bilinen hibelerin bir gelişmiş biçimidir. İslam devletlerinde mülkiyeti devlete, kullanım hakkı ikta sahibi denilen şahıslara ait olan toprak gurubudur. Devlete askeri ve mali alanda büyük güç kazandırmıştır. İkta olarak verilen toprakta ikta sahibi devlet adına bölgeden vergi toplar. İkta sahibi vergi ile kendi maaşını karşılar. Savaş halinde bölgeden toplanan eli silah tutan atlı birlikler oluşturularak orduya katılır ve bu askerlerin tüm ihtiyaçlarını ikta sahibi karşılar. İkta sahibi aynı zamanda sorumlu olduğu bölgenin güvenliğini ve bu bölgedeki tarımsal üretimin devamlılığını sağlar. İktânın kökeni, Dört Halife Dönemi’nde, hukuksal durumuna göre değişen vergilerini ödemek şartı ile miri toprakların veya maktu bir hazine gelirini temin ettikten sonra bir yere ait sadece vergilerin, yahut da sonradan ve bilhassa Selçuklulardan itibaren, muayyen gelirlerinin, hizmet ve maaşlarına karşılık olarak kumandan, asker ve sivil ricâle, menşûr, tevkî ve daha başka isimler alan vesikalar ile terk ve tahsisi anlamına gelen bir kavramdır. Büveyhoğulları döneminde, topraklar ikta olarak büyük emirlere ve askerlere verilmiştir. İktâ sistemini denetleme görevi "dīwān-al-jayš" üstlenmiştir. İkta sistemi İlhanlılarda ""çeriğ yurd"" usulü olarak adlandırılmış ve Mahmud Gazan Han bu usulü geniş ölçüde tatbik etmiştir. ""Çeriğ yurd usulü, muayyen nahiye ve sancakların gelirini bölük, ming ve tümenlerin iaşesine tahsis etmek demektir. Teamüle göre, çeriğ; yani ordu, at, cephane, silah, erzak, çadır ve saireyi buradan tedarik ederdi. Yurd sahasından alınacak irad, devletin bütçe defterlerinde kaydedilen vergilerden ibaretti." Reşiddin, Mahmud Gazan Han'ın, ordunun iletişim yolu üzerinde yer alan, yaylak ("yaz otlağı") ve kışlak ("kış otlağı") bulunan illeri, ikta olarak askerlere vermeye kararlaştırdığını ve Moğol olmayan ("tāzīk") askerlere de ikta verildiğinden söz eder. Bir bitekçi, ("gelir memuru") ikta sistemi içinde tarımın durumunu araştırmak için yılda gönderilen biridir. İkta sistemini önce Büyük Selçuklular ve Anadolu Selçuklularında uygulanmış, bu uygulama Osmanlı devletinde tımar sistemi olarak devam etmiştir. Ancak Büyük Selçuklularda büyük iktalara müsaade edilirken, Anadolu Selçuklularında ve Osmanlılarda toprak aristokrasisini engellemek ve feodalite benzeri oluşumlara meydan vermemek için büyük iktalara müsaade edilmemiştir. İslam Dünyası’nda genel ikta uygulaması idari ikta tarzıdır, askeri ikta ender olarak uygulanmıştır. Askeri iktayı ilk düzenleyenin Büyük Selçuklu Devleti’nin ünlü veziri Nizam-ül Mülk olduğu kabul edilir. Bazı araştırmacılara göre Orta Asya geleneğinden izler taşıyan bir düzenlemedir. Büyük Selçuklular’dan sonra gelen diğer Müslüman Türk devletlerinde de uygulanmış “toprağa bağlı ordu” düzenidir. Bu şekilde askerlere maaş ödenmesi için önce vergi toplanması külfetinden kurtulunmaktadır. Nizam-ül Mülk’ün belirlediği prensiplerin çok büyük ölçüde Büyük Selçuklu’da uygulandığı belirtilmektedir. Bu prensiplerde, ikta edilenin (mukta) mülkiyeti sultana ait olan Miri arazi’nin üzerinde yaşayan reaya üzerinde herhangi bir tasarruf hakkının olmadığı, bunun aksine hareket ederek reayaya zulm edenlerin cezalandırıldığı, ikta gelirlerinin önceden belirlenip kayda alındığı, ikta verilen arazinin mukta tarafından bir başkasına devredilemediği, asker beslemesi şartı varsa ölenlerin ya da bir nedenle ayrılanların bildirilmesi gerektiği, bir şikayet durumunda kovuşturma yapılacağı, iki yıl süre ile tahsis edileceği belirtilmektedir. Bu son prensip uygulamada aksamış ve bir süre sonra babadan oğula devredilmeye başlanmıştır. Arazi kullanımının askeri iktayla sarayın kontrolüne alınması, üstelik ikta sahiplerinin bu arazi ve üzerinde yaşayan reaya konusundaki yetki ve tasarrufunun sınırlandırılması, Orta Çağ İslam devletlerine özgü bir payitaht düzeni, merkeziyetçi bir devlet düzeni yönünden önemli olmuştur. Selçuklularda ve Osmanlılarda toprakların büyük kısmı devlete aitti ve tarım yapılan topraklar ikta denilen bölümlere ayrılırdı. İktalar hizmet veya maaş karşılığı belirli süreler için askerlere, komutanlara ve devlet adamlarına verilirdi. İkta sahipleri ise toprakları işleme karşılığında belli sayıda askerin ihtiyacını karşılar ve savaş zamanlarında askerlerle birlikte orduya katılırdı. Bunun yanında bazı vergileri toplayan ikta sahipleri bulundukları yerin de güvenliğini sağlardı. Böylece devlete hem ikta sahiplerine maaş vermek zorunda kalmaz hem de ordunun ihtiyacı olan askeri yetiştirmiş olurdu. Türk ve İslam devletlerinin birçoğunda toprak yönetimi bu şekildeydi. Selçuklular gibi bu sistemi geliştirerek uygulayan devletlerden biri de Osmanlı Devleti'ydi. Gulam Gulam, İslam devletlerinde kölelerden oluşan, hükümdarı korumakla görevli olan askeri birliklerdir. Osmanlı İmparatorluğu'nda kapıkulu askerleri olarak devam etmiştir. Gulam, kelime itibarıyla Arapça kökenli olup, "erkek çocuk" anlamına gelmektedir. Büyük Selçuklu Devleti ve Anadolu Selçuklu Devleti'nde gulamların çoğunlukla Türk olduğunu ileri süren araştırmacılar vardır. Buna karşın, İslam hukukundaki doğuştan müslüman olanların köle olarak alınamayacağına ilişkin hüküm gereği, tüm gulamların aslen gayrimüslim oldukları da ileri sürülmektedir. Gulamın alışılageldik kullanımı, esir ya da köle olarak alınan bireylerin yetenekleri ya da aldıkları eğitime göre kazandıkları becerilere göre, çoğu kez orduda olmak üzere çeşitli devlet görevlerinde kullanılmalarıdır. Kölelerin asker olarak kullanılması pek çok devlette görülür, ancak gulam, İslam devletlerinde uygulanan ve özgün bir hizmete alma yöntemidir. Bu sistemde köle, gulam olarak sistemli bir eğitimle çoğu kez profesyonel asker ya da yönetici olarak yetiştirilmesi ve devlet hizmetinde daimi ve maaşlı olarak istihdam edilmesidir. Dolayısıyla gulamın, köleden farklı sosyal ve hukuki statüsü vardır. En eski uygulamaları Ömer bin Hattab dönemindedir. Daha sonra Emeviler ve daha kurumsal ve geniş çaplı olarak Abbasiler döneminde uygulanmıştır. Zaman içinde tüm İslam devletlerinde yaygınlaşmıştır. Hükümdarlar, kendi halklarından unsurları ordu ve devlet teşkilatından uzaklaştırıp onların yerine farklı etnik unsurları istihdam etmişlerdir. Gulamların değeri, onların köklerinden, tüm sosyal bağlarından koparılmış olmaları ve her an görevleri için elde bulunmalarından kaynaklanmaktadır. Köle temini çeşitli yollarla yapılırdı. Bunun en yaygın şekli satın alma, hediye yoluyla sahip olma ve savaşlarda ganimet olarak ele geçirme ya da Osmanlı'da olduğu gibi devşirmeyle toplanmalarıdır.. Toptancı köle tüccarları, belli başlı köle ticaret merkezlerinden topladıkları köleleri, feodallerin saraylarına satarlardı ve burada istihdam edilen köleler, ordunun önemli bir kısmını oluştururlardı. Gulam sistemi ilk defa Karahanlılarda görülmüştür. Özellikle Gazne sarayına hediye edilenlerle, Türkistan bölgesinden ganimet olarak alınan Türk gulamlar hem orduda hem de sarayda önemli hizmetler görürlerdi. Büyük Selçuklular, Safeviler, Memlükler ve Eyyübiler gibi devletler de gulam sistemini kullanmışlardır. Gulam sistemi tabiriyle, esaret, devşirme, rehin veya intisap suretiyle Saray veya beyler hizmetine girip askeri sınıfa katılma usulü kastedilmektedir. Sistemin önemine Lybyer'in kitabında değinilmiştir. Fenerbahçe (futbol takımı) 1967-68 sezonu Fenerbahçe (futbol takımı) 1967-68 sezonu, Fenerbahçe'nin kuruluşundan itibaren 61. ve ulusal ligdeki 10. sezonudur. Yavuz Şimşek - Şükrü Birant - Levent Engineri - Şeref Has - Ercan Aktuna - Yılmaz Şen - Ogün Altıparmak - Fuat Saner - Abdullah Çevrim - Can Bartu - Yaşar Mumcuoğlu - Hazım Canıtez - Numan Okumuş - Özcan Köksoy - Selim Soydan - Raşit Karasu - Ziya Şengül - Nedim Doğan - Birol Pekel - Yakup Kordal - Erdinç Sandalcı - Özer Kanra - Serkan Acar 1966 yılından beri oynanan Cumhurbaşkanlığı Kupası'nın statüsü Türkiye 1. Futbol Ligi ve Türkiye Kupası şampiyonlarının karşı karşıya gelmesini öngörüyordu. 1965-66 ve 1966-67 sezonlarında her iki alanda da şampiyonluğa ulaşamayan Fenerbahçe 1967-68 sezonuna kadar hiç Cumhurbaşkanlığı Kupası finali oynamamıştı. 1967-68 sezonunda Türkiye Ligi şampiyonu olan Fenerbahçe aynı sezon finalde Altay'ı 2-0 ve 0-1'lik sonuçlarla geçerek Türkiye Kupası şampiyonluğunu da kazandı. Cumhurbaşkanlığı Kupası'nın 3. sezonunda ilk kez görülen bu durum, dönemin statüsü gereği Fenerbahçe'nin maç yapmadan bu kupayı almasını öngörüyordu. 28 Haziran 1968'de Kulüp Başkanı Faruk Ilgaz'ın başkanlığında Çankaya Köşkü'ne çıkan futbol takımı kupayı Cumhurbaşkanı Cevdet Sunay'ın elinden almıştır. ""Kutlu olsun. Bunu inşallah en üstte tutarsınız. Başarınızın devamını dilerim."" diyen Cumhurbaşkanı'nı Fenerbahçeli futbolcular üç defa ""Sağol!"" diyerek yanıtlamışlardır . .exe .exe, DOS, OpenVMS, Microsoft Windows, Symbian veya OS/2 için executable dosyalarının ortak bir dosya uzantısıdır. Le Fantôme de la liberté Le Fantôme de la liberté (Özgürlük Hayaleti), sürrealist sinema akımının öncülerinden olan İspanyol yönetmen Luis Buñuel'in yönetmenliğini yaptığı 1974 yapımı Fransa ve İtalya ortak yapımı bir filmdir. Buñuel bu filminde de semboller ve absürt öğeler aracılığıyla satirik tarzını sürdürmektedir. Kseniya Sitnik Ksenia Sitnik (d. 15 Mayıs 1995 Mozyr-Beyaz Rusya) Beyaz Rus şarkıcı. 2005 Eurovision Çocuk Şarkı Yarışması'nı kazanmıştır. Ksenia Sitnik, Mayıs 15,1995'te Mozyr Beyaz Rusya'da doğmuştu, babası, bir iş adamıdır, ve annesi, UMES müzik okulunun bir yöneticisidir. Ksenia’nın hobileri, şarkı söylemek, dans etmektir. Ksenia'nın, çocukların şarkı müsabakalarında yer alan bir ablası var. Ksenia Sitnik, çok erken bir yaşta kariyerine başladı. Ksenia, (Onun şehri, Chernobyl'dan birkaç kilometre olduğundan beri radyasyonla hala kirletilendir, nükleer bitkidir) Chernobyl yol iyilik gösterisinin olduğu gibi birçok festivalde yer aldı, ve 'Göktaşlarının içeride Nowa Rudası'nın, Polonyası'nın ve 'Starının, aydınlattığı' aziz Petersburg'da festivallere katıldı. 2005'te Beyaz Rusya'da Vitebsk'te Slavianski çarşısında uluslararası çocukların müsabakasında yarışa ek olarak altın arı festivalinde ödülleri kazandı. Ksenia Sitnik, Avrupa'nın karşısında ünlü oldu, 2005 Eurovision Çocuk Şarkı Yarışması'nda zaferiyle Beyaz Rusya'yı temsil etti.2. olan yarısmacıyla da aralarında sadece 2 puan fark vardı. (Örneğin, 'Europrediction' oylamasında, Oikotimes tarafından tuttu. Com, Ksenia, puanlar olmadan en son geldi) Yarışma öncesi yapılan oylamalarda Ksenia’nın şarkısı favorilerden değildi ve kazanması düşünülmüyordu ama buna rağmen Ksenia yarışmayı kıl payıyla kazandı.Çünkü 2. olan Şarkıyla (İspanya’dan Antonio José ile aralarında 3 puan vardı) 2006 Kasım'da 2005'te birinci olan şarkının da içinde olduğu bir albüm yaptı. 1910 Ä°talya Bisiklet Turu 1910 İtalya Bisiklet Turu 18 Mayıs-5 Haziran, 1910 tarihlerinde yapılan ve 10 etapı içeren ikinci turdur.Bu tur Carlo Galetti tarafından kazanılmıştır. 101 katılımcı vardı. Udine-Bologna ikinci etabını Fransa' dan Jean-Baptiste Dortignacq İtalyan olmayan Fransız bisikletçi kazandı. Sadece 20 bisikletçi varış noktasına ulaştı. Önceki yıl yarışı kazanan Luigi Ganna, üç etap kazandı Galetti'den bir yarış fazla fakat Eberardo Oavesi' nin ardından yarışı üçüncü bitirdi. Jack Woltz Jack Woltz, Mario Puzo'nun "Baba" adlı romanında yer alan bir kurgusal karakterdir. Ünlü bir yönetmendir. Vito Corleone'nin vaftiz oğlu Johnny Fontane bir filmde ondan kendisine çok uyan rolü istemiş, fakat Woltz sevdiği kızı elinden alan ve yaptığı yatırımları boşa çıkartan Johnny Fontane'den hoşlanmadığından rolü kendisine vermemiştir. Don Corleone bu konuda onu ikna etmesi için Tom Hagen'ı Woltz'un yanına göndermiştir. Woltz onu ilk başta Johnny'nin ona blöf yapmak için gönderdiği serserilerden biri sanmış, fakat bir süre sonra Corleone'nin adamı olduğunu öğrenmiştir. Tom Hagen'i evine davet etmiştir. Konu dönüp dolaşıp J. Fontane'e geldiği zaman Woltz, Tom'a bağırarak ona rol vermeyeceğini söylemiştir. Tom soğukkanlılıkla teşekkür ederek gitmiştir. Woltz sabah kalktığında yatağında kan görür ve yorganı kaldırdığında bir hafta önce 600.000 dolara aldığı ve çok sevdiği atının kafasının kesildiğini görür. Çok korkan Woltz bunu Corleone'nin yaptığını anlamıştır ve Johnny Fontane'yi filmde oynatmıştır. Asuman Krause Asuman Krause (d. 1 Mart 1976; Berlin, Almanya), 1998 Türkiye ikinci güzeli, eski manken, sunucu, oyuncu ve şarkıcı. Asuman Krause Türk bir anneyle Alman bir babanın kızı olarak Almanya'da dünyaya geldi. Almanya Genç Milli Basketbol Takımına girdi. Annesi, Asuman 17 yaşındayken ablasıyla onu alıp Türkiye'ye geldi. Krause Almanca, Türkçe, İngilizce ve Fransızca biliyor. Türkiye ikinci güzeli seçildikten sonra mankenliğe başladı. 2005 yılında "Yaz Sabahı" isimli showun sunuculuğunu üstlendi. Aynı yıl Sen Ne Dilersen adlı filmde melek rolünü üstlenerek oyunculuğa adım attı. Sonradan Görme dizisinde Metin Şentürk ile başrolü paylaştı. "No Savaş Yes Manken" tiyatro oyununun ardından Kandemir Konduk'un "İyi Aile Çocuğu" tiyatrosunda başrol alarak oyunculuğunu pekiştirdi. Krause, 2006 yılında mankenliği bırakarak şarkıcılığa başladı. İlk albümü "Çok Yalnızım"ı 2006 yılında Seyhan Müzik etiketiyle yayınladı. Mankenlikten şarkıcılığa geçtiği için yapılabilecek haksız eleştirileri önlemek için, albümü ismini vermeden radyolara gönderdi. Şarkıları genel olarak pozitif tepkiler alırken, ses rengi ise Burcu Güneş ve Emel Müftüoğluna benzetildi. İkinci albümü "Kukla" ise 2008 yılında yayınlandı. 2009 Mayıs ayına kadar Show TV'de Wipe Out programını sunan Krause, bugünlerde ise Show TV'de Wipe Out adlı yarışmanın 4. serisini sunmuştur. Ayrıca, Star TV'de Fear Factor Extreme adlı programı sunmuştur. 2011'in Kasım ayından itibaren ise FOX'ta yeniden yayınlanmaya başlayan Var Mısın Yok Musun isimli yarışma programının sunuculuğunu üstlendi. Tüm Dünyada 'şov programlarının atası' olarak kabul edilen Big Brother ilk kez Türk izleyici ile 28 Kasım 2015'te buluştu ve programın sunuculuğunu yaptı. Program 7 Mart 2016 tarihinde sona erdi. 2020 yılında şimdilerde ise Show TV'de Asuman'la Sevgili Dünürüm isimli programı sunacaktır. Big Huge Games Big Huge Games, bilgisayar oyunları geliştiren bir oyun firmasıdır. 2000 yılında Brian Reynolds ve Firaxis Games 'ten ayrılan üç arkadaşı tarafından Maryland 'da kurulmuştur. Şirket genellikle strateji oyunları üzerinde çalışmaktadır. 15 Ocak, 2008 'de THQ bünyesine katılmıştır. Mısır Sultanlığı Mısır Sultanlığı veya Mısır İngiliz Protektorası, bugünkü Mısır topraklarında 1914-1922 yılları arası varlığı sürdürmüş olan devlet. Fransız Ekvatoral Afrikası, Birleşik Krallık Filistin Mandası, Trablusgarp ve Sirenayka ile komşu idi. Osmanlı Devleti'e bağlı olan Mısır'da, 1805 yılında Kavalalı Mehmet Ali Paşa tarafından ve daha sonra da onun soyundan gelecek hidivler tarafından yönetilmeye devam edecek olan Mısır Hidivliği adlı özerk devlet kurulmuştur. Bu devletin kendine ait ordusu olup, Mısır ile birlikte Sudan topraklarını da hükmetmekteydi. Mısır Hidivliği, 1882 yılında Birleşik Krallık tarafından işgal edildi. İngiliz işgal kuvvetleri kısa sürede hidivi kendi istekleri doğrultusunda hareket edecek sembolik bir güç olarak ayakta tutmaya başlamışlardır. Bu işgale rağmen Osmanlı Devleti, 1914 yılına kadar Mısır ve Sudan'ı kendine bağlı olarak kabul etmiştir. Osmanlı Devleti'nin I. Dünya Savaşı'na katılması ile Birleşik Krallık, 18 Aralık 1914 tarihinde Mısır'ın bir İngiliz Protektorası olduğunu ve ülkede sıkıyönetim olduğunu ilan etmiş, Yasama Meclisi'ni dağıtmış ve Osmanlı Devleti'ni destekleyen Mısır Hidivi Abbas Hilmi Paşa'yı hidivlikten uzaklaştırarak yerine amcası Hüseyin Kamil Paşa'yı sultan unvanı ile Mısır'ın yöneticisi yapmıştır. Böylece "Mısır Sultanlığı" kurulmuştur. 1917 yılında Hüseyin Kamil Paşa ölünce yerine I. Fuad sultan olmuş, fakat İngiliz işgali hâlâ devam etmiştir. I. Dünya Savaşı'ndan sonra başkanlığını yaptığı Saad Zaglul Paşa ve üç Mısırlı siyasetçinin yer aldığı Vafd adlı kurul, İngiliz hükümetine bağımsızlık konusunun görüşülmesini önermişlerdir. İngiliz hükûmeti ise öneriyi reddetmiş ve Saad Zaglul ile üç arkadaşını tutuklatarak Malta adasına sınır dışı etmiştir. Bunun üzerine Mısır'da büyük bir isyan çıkmıştır. 1919 yılının Mart ayından Nisan ayına kadar Mısır'da ayaklanmalar olup protestolar düzenlenmiştir. Bu Mısır'daki ilk devrim olarak bilinmektedir. Mısır'a gönderilen Lord Edmund Allenby, milliyetçilere ödün vererek bir uzlaşma politikası izlemiştir. Saad Zaglul serbest bırakılmış ve ülke düzeyinde bir örgüte dönüşmüş olan Vafd, Mısır'ın en etkili siyasi gücü haline gelmiştir. Lord Allenby, İngiliz çıkarlarını koruyacak bir antlaşmayı sonraya bırakarak Şubat 1922 tarihinde tek yanlı bağımsızlık ilan edilmesini sağlamıştır. Böylece Mısır sorunlarla dolu olarak bağımsızlığını kazanırken, Ahmed Fuad da kral unvanı almış ve Mısır Sultanlığı son bulmuştur. Mısır Sultanlığı yöneticileri "Mısır Sultanı, Sudan Kralı, Nübye, Kurdufan ve Darfur Hükümdarı" unvanını kullanmıştır. 1979-80 UEFA Kupası UEFA Kupası 1979-80 sezonunda Eintracht Frankfurt, finalde deplasman golleri kuralıyla Borussia Mönchengladbach takımını yenerek şampiyon oldu. Amelia Island Amelia Island Tenis Turnuvası ya da şu anki adıyla Bausch & Lomb Championships toprak kort sezonunun en önemli turnuvalarından biridir. Tier II düzeyinde olan turnuva Amerika Birleşik Devletleri'nin Kaliforniya eyaletine bağlı Amelie Adası'nda 1980 yılından beri gerçekleştirilmektedir. Eastbourne International Eastbourne Tenis Turnuvası ya da diğer adıyla Uluslararası Tenis Turnuvası Birleşik Krallık'ın Eastbourne kentinde düzenlenir. Tier II düzeyinde gerçekleşen şampiyona Wimbledon öncesi düzenlenen en önemli çim kort turnuvalarından biridir. 1975 yılından beri düzenlenen turnuvanın en önemli şampiyonlarından olan Martina Navratilova daha önce bu turnuvada 11 kez şampiyon olarak kırılması güç bir rekora imza atmıştır. Tüm Düşenler Tüm Düşenler (İngilizce: "All That Fall"), Samuel Beckett'in yazdığı tek perdelik bir radyo oyunu. Yazarın, BBC'den gelen öneriler üzerine, İngilizce yazdığı oyun Eylül 1956'da tamamlanmıştır. Otograf metin Lovely Day for the Races (Türkçe Yarışlar İçin Harika Bir Gün) başlığını taşımaktaydı. Beckett kafasında "Tüm Düşenler"'e dair ilk fikirler oluşmaya başladığında arkadaşı Nancy Cunard'a şu satırları yazmıştır: Beckett oyunu hızlı bir şekilde ve sadece birkaç ikinci taslak kullanarak yazmasına rağmen konunun oldukça kişisel olması nedeniyle derinden etkilenmiş ve kendi tarifiyle "bir depresyon girdabına" kapılmıştır. Yazar bunun üzerine, kimse ile hiçbir şekilde yüz yüze gelemeyeceğini hissederek bütün randevularını iptal etmiş ve tamamlanana kadar metin üzerinde çalışmıştır. Eastbourne Eastbourne, Birleşik Krallık'ın İngiltere ülkesinin "Güney Doğu" bölgesinde iki-seviyeli ("shire" tipi) East Sussex Kontluğu'na bağlı olup ikinci seviyeli Eastbourne Borough İdaresi'nin merkezi olan bir kenttir. Eastboune kenti Manş Denizi kıyısından Hastings ve Brighton arasında bir sahil şehridir. Londra merkezinin 87 km güney-güney doğusunda bulunur. Kent Beachy Head burnu kireç taşı yraları ile sona eren "South Downs" tepelerinin doğu ucundadır ve yarlarla fena hava şartlarından yerel olarak korunaklıdır. Bu nedenle Eastbourne kenti güney İngiltere sahillerinin en iyi havalı ve en çok güneş çeken tatil şehri olarak isimlendirilmiştir. Eastbourne 19. yy'dan önce Bronz çağından itibaren "Burne" deresi doğusunda kurulan "East Bourne" adlı ufak bir köy yerleşkesi idi. Bu dere günümüzde de "Motcombe Parkı"'ndan geçip denize dökülmektedir. Köy ve civarındaki en önemli iktisadi faaliyet tarım ve balıkçılıktı. Köy ve etrafındaki araziler Devonshire Dükleri sahipliliği altında idi. Bu köyün deniz kenarı tatil yeri olması Doktor Russell adlı bir doktorun denizde yüzmenin salgı bezleri hastalıklarına iyi geleceğini iddia etmesi ve özellikle Brighton plajını tavsiye etmesiyle başlamaktadır. Brighton'a yakın olan Eastbourne bu moda kürden faydalanmıştır. Kentin ilk önemli deniz tatili ziyaretçilerinin 1780'de Kral III. George'un üç oğlunun bu kentte tatil almaları ile olduğu bildirilmektedir. Böylece 19. yy başlarında itibaren Eastbourne bir deniz kürü ve tatili merkezi olmaya başlamıştır. 19. yy. başlarında Napolyon'un istilasını önlemek için kentin içinde bir tabya ve sahil yakınlarında denizde bir "Wish Kulesi" adlı bir "Mortello Kulesi" yapılmıştır. Kentin 1849'da demiryolu sistemine bağlanması bu kentin deniz kıyılaraini Londra günübirlikçilerine de açmıştır. Bu talebı karşılamak için, kent arazilerin sahibi 7. Devonshire Dükü Henry Currey adlı bir mimarai tutatark yeni bir şehir planı yaptırmıştır ve bu planın ana sloganı "centilmenler için centilmenler tarafından yaptırılan kent" olmuştur. Bu plana uygun olarak kentin nüfusu 1851'de yaklaşık 4.000'den 1891'de 35.000 yakınlarına çıkmıştır. 1883'te kentte bir "Belediye Borough" olarak bir yerel idare kurulmus ve 1886'da bu yerel idare için yeni bir "Yerel İdare Merkezi" yaptırıkıp açılmıştır. Bu kontrollü gelişme 20-30 yıl daha da devam etmiştir. Günümüzde bile bu kontrollü gelişme devam etmektedir, Devonshire Dükü arazisi olan şehrin deniz sahiline hala da izinsiz dükkân yapılması yasaklanmıştır. II. Dünya Savaşı başlarında güney İngiltere'nin Hitler tarafından istila olasılığı dolayısıyla kent büyük bir nüfus düşüşüne sahne olmuştur. Bu savaşta Alama hava bomdardımanları da Eastbourne'u uygun hedef olarak görmüş ve kent "güney doğu İngiltere'in en çok bombalanan kenti" olarak isim yapmıştır. 1941'den 1944'te Normandiya Çıkarması'na kadar kent "Kanada" askeri güçlerine merkez olmuştur. Savaştan sonra kentin gelişmesi devam etmiş; yeni özel sahipli evler ve yerel idare tarafından kiralık ev sağlamak için yapımlarıyla kente birkaç büyük semt eklenmiştir. 20. yy ikinci yarısında eski Pococks malikanesinin yıkılıp yerine lüks yeni evler yapılmasına ve sahilin doğusunda 19 kat yükseklikte lüks apartman yapılmasına izin verilmesi, 1965de, 1999'dan beri "Eastbourne Cemiyeti" adını alan, şehrin karaketerini ve çevresini korumayı hedef alan halk hareketi cemiyetinin doğmasına neden olmuştur. Bu cemiyet bir işçi sendikasının modern camdan duvarlı bir konferans merkezi yaptırmasına engel olamamıştır. Ama Polegate'de bulunan rüzgar değişrmeninin yıkılıp yeni modern lüks apartman binası yapılmasına engel olmuştur. 1981'de kentin eski merkezini büyük bir kısmı yıkılarak "Arndale Merkezi" adlı bir kapalı alışveriş merkezi kurulmuştur. 1990'li yıllarda kentin doğusunda bir kırsal alan olan "Crumbles" yeni yapımlara hedef olmuş ve günümüzde "Sovreign Harbour" adı verilen, lüks apartmanlar, birkaç bin lüks ev, bir marina ve çok sayıda dükkân kurulu, bir semt haline gelmiştir. 2009'da kent merkezinde yeni "Towner Sanat Merkezi" açılmıştır. Günümüzde Arndale Alışveriş merkezinin genişletilip büyütülmesi ve kent etrafında bazı yolların değiştirilerek kent için bir çevre yolu yapılması projeleri kent halkının ilgisini çekmektedir. Eastbourne civarında küçük sanayi siteleri bulunmakla beraber, kentin ekonomisi en çok dahilî deniz tatili turizmine ve yabancı öğrencilere verilen İngilizce okul ve kurslarına bağlıdır. Dahili deniz sahili turizmini çeken 6,4 km uzunluğunda çakıllı plajlardır ve sahil kenarlarında oteller ve pansiyonlarla dolu sahil şerididir. Eastbourne Eğlence Rıhtımı kentin en önemli gelir kaynağı olan bu faaliyete bir sembol olmaktadır. Kente iklim ve havanın nispi güzelliği kente çektiği halk ile kentin ekonomisi için önemlidir. 19. yy'da bu iyi hava ve iklim, kentte çok sayıda yatılı özel okul açılmasına neden olmuştur. Bunların sayısı çok azalmakla beraber bunların yerine günümüzde kentte çok büyük sayıda özel İngilizce öğretim okul ve kursu açılmıştır. Bunlar çok sayıda Avrupa'dan genç öğrenci çekmekte ve bunların harcamaları kentin ekonomisine büyük katkıda bulunmaktadır. Diğer taraftan kentin Londra'ya yakınlığı; hava ve ikliminin nispeten iyiliği ve kentin sağladığı kültürel faaliyet kente çok sayıda emeklilerin yerleşmesine neden olmuştur. Eastbourne, Londra merkezinden karayoluyla 87 km kuzey-kuzey batıda olup "A22" ana yolu ile bağlıdır. Diğer ana karayolu Eastbourne'un yakınından geçen A27 olup, bu yol kenti Brighton ve Hastings'e bağlamaktadır. Kenti en çok kullanılan ulaşım vasıtası şahsi otomobillerdir. Kent merkezine yapılan seyahatlerin ancak %8'ı otobüs ile yapıldığı bilınmaktedir. Ama yerel idare otobüs kullanımını artırmak için tedbirler almıştır. Şehir'in belediye ulaşım idaresi İngiltere'de otobüsleri sefere sokan ilk yerel ulaşım idaresi olmakla övünmekteydi. Günümüzde kenteki otobüs seferleri, 2008'de belediye otobüsleri şirketini satan alan özel sektör "Stagecoach" şirketi tarafından sağlanmaktadır. Bu şirket yerel otobüs servisleri yanında "Polegate", "Hailsham", "Tunbridge Wells", "Uckfield" ve "East Grinstead" ve aynı şirkete bağlı Hastings merkezli otobüsler Bexhill-on-Sea yoluyla Hastings seferleri yapmaktadır. Kentten Londra Victoria Otobüs İstasyonuna günlük düzenli otobus seferler bulunmaktadır. Şehrin tren garı şehir merkezindedir ve Southern Trains şirketi tarafından işletilmektedir. Londra "Victoria Gari", Gatwick Havaalanı ve Manş Tüneli servisleri için Ashford Enternasyonal istasyonlarına düzenli şehirlerarası tren seferleri vardır ve Brighton garina banliyö tren seferleri bulunur. Londra Victoria-Eastbourne tren seferi için seyahat 1 saat 36 dakika çekmektedir. Eastbourne-Londra tren hattı Hampden Park mevkinde açılır-kapanır bariyerli olarak üstünden karayolu geçen bir geçitten geçmek zorundadır ve bu geçidin tüm İngiltere'de en işlek açılıp kapanan bariyerli geçit olduğu bilinmektedir. Kente gelen dahili turistlere gece hayati sağlamak için cok sayıda pub, klub, acik hava konser alanı ve 4 tane kapali tiyatro salonu bulunmaktadır. Eastbourne Borough yerel idaresi dort tane kapali tiyatro salonu sahibidir: "Congress Theatre (Kngre Tiya=trosu)", "Devonshire Park Tiyatrosu", "Winter Garden Tiyatro Salonu" ve "Royal Hippodrome Tiyatro Salonu". Kentte ayrica amatorler tarafından isletilen ve şehir kütüphanesi bodrumunda kurulan "Underground Theatre (Yeralti Tioyatrosu" ve 2009da eski "Lamb Pub""nda kurulan "Lamb Tiyatrosu" faaliyet göstermektedir. Eskiden guzel ve gorsel sanatlar kulturel etkinlikleri (simdi satilmis olan) "Manor House (Malikane Evi"'nde yapılmaktaydı; ama yeni yapılan "Towner Guzel Sanatlar Galerisi" 'nin Agustos 2009'da acilmasi kentin kulturel hayatina büyük katkıda bulunmaya basladi. Kentte iki tane sinema salonu bulunmaktadır. Bunlardan Cineworld 6 degsisik perde ve salonlu "multipleks" tipi yeni sinemadir. Curzon Sinemasi ile bir aile sirketine ait olup daha cok fazla popüler olamayan bagimsiz ve kulturel guzel sanatlar filmleri göstermektedir. Kentte bulunan acikhava "Bado Sahnesi"'nde cesitli acik hava muzik konserleri ve festivaller duzenlemektedir. Londra Filarmoni Orkestrasi yÄ±lda bir Eastbourne'u ziyaret ederek "Congress Tiyatro Salonu"'nda klasik muzik konserleri vermektedir. Sehrin sağladığı etkinlikler arasında 1993'ten beri tekrar edilen 4 gun suren Eastbourne "Hava gösterisi" eski ucakların gösterileri ve Kraliyete Hava Gucu hava akrobosi timi olan "Red Arrows" gösterileri ile büyük turist cekmektedir. 19. yy'da Eastbourne yatili ozel okulları dolayisiyla isim yapmisti; ama yıllar gectikce oizel okul sayısı gittikce azalip ve bir elle sayılamiyacak kucuk bir sayıya dusmustur. 1896'da kentteki ozel okul sayısı 76 iken 1936'da bu sayı 19'a ve 2007'de 4'e inmiştir. Kentte 6 tane devlet lise ikinci derece eğitim okulu ve 17 devlet ilk ogretim okulu bulunmaktadır. Gunumuzde Eastbourne yabanci genclere İngilizce dili ve Ingiliz kulturu ogrenten ozel okullar ve kurslarla iyi bilinmektedir. Ozellikle Avrupa'dan okul tatillerinde cok sayıda genç Eastbourne'a Ingiliz dil ve kulturu ogrenmek için gelmektedirler. Bunların sağladığı gelir kentin ekonomisinde turizme yakın onemli bir rol oynamaktadır. Merkezi Brighton'da bulunan Brighton Üniversitesi'nin bir kampusu kentin Meads semtimde konumlanmıştır. Kentte en onemli profesyonel spor 1975'ten beri yapılan ve Wimbeldon Tenis Turnucasi'nna hazırlik seklinde olduğu kabul edilen şehrin "Devoinshire Parki" kortlarında oynanan Eastbourne Tenis Turnuvasi'dir. Bu 2009'a kadar bu turnuva sadece kadin oyuncular içindi ama bu tarihten sonra Nottingham Erkekler turnuvasi ile birlestirilmiştir. Kentte amator futbol, kriket, hokey, rugby, lacrosse ve golf klupleri, turnuvaları ve spor sahaları bulunmaktadır. Kent deniz kıyısında olduğundan yelkencilik sporu yaygindir. Kentin hemen dışındaki Arligton Stadı motosiklet yarışları ve eski oto yarisları için duzenli olarak kullanılmaktadır. Eastbourne sahili 6,4 km uzunlukta batıda Beachy Head burnundan doğuda "Sövereign Limanı" adı verilen koye uzanan çakıllı bir plaj şerididir. Sahil yolunun diğer kıyısının hemen tümü Kraliçe Viktoriya döneminde yapılmış oteller ve pansiyonlarla doludur. Sahilde 2 yüzme havuzu, 3 fitness merkezi ve diğer küçük spor dükkânları bulunmaktadır. Bunlar, bir bando sahnesi ve atrafında dinleme anfisi ve Eastbourne eğlence rıhtımı kentin deniz sahilinin Kraliçe Viktoriya dönemindeki atmosferini korumaktadır. Sahil yolu kenarının sahibi olan Devonshire Dükü sahilde dükkân yapılmasını yasaklamıştır ve mevcut binaların kullanışını da devamlı kontrolü altında tutmaktadır. Yerel idarenin yaptığı 1999 anketine göre kentin ziyaretçilerinin %10'u çakıllı plajdan hoşlanmamaktadırlar; ama %56'sı kentin sahilde sağladığı kültürel turistik hizmetlerden gayet memnun olduklarını ifade etmişlerdir. Eastbourne Eğlence Rıhtımı 1866-1872'de denize çakılı demir direkler üzerine yapılmış ve Eastbourne'un bir sembolü olmuştur. Günümüzde üzerinde oyun-eğlence makineleri bulunan dükkânlar, bir pub ve bir gece kulübü bulunmaktadır. Diğer İngiltere eğlence rıhtımlarından değişik olarak da çok nadir bulunan tek mercekli her tarafı karanlık bir büyük fotoğraf makinesi gibi etraftaki manzaraları gösteren ("camera obscura" denen) eski 19. yy bir eğlence şekli bulunmaktadır. Eastbourne'un doğusunda "Beachy Head" burnunda deniz kenarında yüksek beyaz kireç taşından oluşmuş yarlar bulunmaktadır. Ne yazık ki bu yüksek yarlar bir "intihar" merkezi olarak İngiltere'de isim yapmıştır. Beachy Head burnunda yarların tam altında deniz kenarında 1902da kurulmuş olan bir deniz feneri vardır; günümüzde bu fener otomatik olarak işletilmektedir. Daha önce 1834-1902 döneminde yarların üzerinde "Belle Tout" adı verilen bir deniz feneri bulunmaktaydı. Ama bu fener sisli ve alçak, yere yakın bulutlu havalarda işlemez olduğu için kapatılmıştır. 1956'da bir ev olarak olarak onarılmış ve 1999'da bu ev yarların kayması dolayısıyla yıkılma tehlikesi olduğu için tümüyle yar kenarından geriye çekilmiştir. Eastbourne tabyası şehrin merkezinde 19. yy başlarında Napolyon'a karşı güney İngiltere kıyılarını korumak için yaptırılan müstahkem mevkilerden biridir. Günümüzde içinde bir askeri müze bulunmaktadır. Viva la Vida or Death and All His Friends Viva la Vida or Death and All His Friends, kısa adıyla (Viva la Vida) İngiliz alternatif rock grubu Coldplay'in dördüncü stüdyo albümü. İlk olarak 11 Haziran 2008'de Japonya'da yayınlanmıştır. Daha sonra 12 Haziran'da İngiltere'de, 17 Haziran'da ABD'de piyasaya çıkmıştır. Albüm, dünyanın otuz altı ülkesinin listelerinde bir numara oldu. Amerika Birleşik Devletleri'nde yayınlandığı ilk gün 316,000, ilk hafta sonunda 720,000 adet satıldı. İngiltere'de ilk gün 125,000 adet satan albüm, üç günde 302,074 adetlik satış rakamına ulaşarak İngiltere listesine bir numaradan giriş yaptı. Ayrıca bu albüm, tüm zamanların internetten en çok indirilen albümü unvanına sahip oldu.2008 yılında toplam olarak 1.8 milyon kopya satmışlardır. Albüm, 2009 Grammy Ödülleri'nde Yılın Albümü ödülüne aday gösterildi ve En İyi Rock Albümü dalında bir de Grammy kazandı. Tüm parçalar grup üyeleri tarafından yazılmıştır. Karpuz KabuÄŸundan Gemiler Yapmak Karpuz Kabuğundan Gemiler Yapmak, yönetmenliğini Ahmet Uluçay'ın gerçekleştirdiği 2004 yılı yapımı uzun metrajlı sinema filmidir. Ahmet Uluçay'ın ilk sinema filmi olan "Karpuz Kabuğundan Gemiler Yapmak", "karpuz kabuğundan gemiye binersen çabuk inersin" mesajını adına konu alan, ünlü oyuncuların oynamadığı, yönetmeninin de rol aldığı özgün bir yapım. Uluçay'ın kendi yaşamından kesitler sunduğu film oldukça doğal ve şiirsel gerçekçi tarzda işlenmiş. Birçok ödül de kazanan "Karpuz Kabuğundan Gemiler Yapmak"'ın yönetmeni Uluçay, benzer bir isimle ("Koltuk Değneklerinden Kanat Yapmak") kısa metrajlı bir film de çekmişti. Yapıt, 2001'de tamamlandığı halde üç yıl sonra gösterime girebildi. Biri karpuzcunun, diğeri berberin yanında çırak olarak çalışan iki çocuğun köylerinde film oynatmak için verdiği mücadeleyi anlatan film, Naif, hüzünlü ama umut dolu, sıcak bir işlenişe sahip: Recep ve Mehmet sinemaya delicesine tutkundur. Gündüzleri kasabada çalışıp, geceleri köydeki evlerinin ahırında bir yandan derme - çatma bir film projeksiyon makinası yapmaya çalışırken, diğer yandan da hayatlarını tümden değiştirecek olan rejisörlük hayalleri kurmaktadırlar. İşin içine Recep'in kendisinden yaşça büyük olan Nihal'e aşkı da karışınca, hayatlarında derin izler bırakan unutulmaz bir yaz mevsimi yaşarlar. Jan Koller Jan Koller (d. 30 Mart 1973, Smetanova Lhota) Çek eski millî futbolcudur. Alman Futbol Ligi Bundesliga takımlarında 1. FC Nürnberg'e transfer olmuştur. Haziran 2008 itirabiyle oynadığı 91 millî maçta 55 gol atarak tüm zamanların en çok millî golü atan Çek futbolcusu olmuştur. Krylya Sovetov Samara 1.5 yıllığına sözleşme imzalamıştır. Jan Koller yaptığı açıklamada Çek millî takımını bıraktığını söylemiştir.Jan Koller, Krylya Sovetov Samara da 1.5 yıllık sözleşmesi dolduktan sonra futbolu bıraktığını açıklamıştır. Geçirdiği başarılı millî takım kariyeriyle adını tarihe altın harflerle yazdırmıştır. Euzebiusz Smolarek Euzebiusz "Ebi" Smolarek (d. 9 Ocak 1981, Łódź), Polonyalı millî futbolcudur. Kariyerine babasını genç takımında antrenörlük yaptığı Feyenoord'ta başladı. 2002 yılında UEFA'nın yaptığı testlerde kanında esrar maddesi bulundu ve UEFA tarafından 2 Avrupa kupası maçından men edildi. 4,5 yıl Feyenoord'ta forma giyen Smolarek, 2004-05 sezonunun devre arasında Borussia Dortmund'a transfer oldu. Dortmund'ta Jan Koller'in uzun bir süre sakat olmasından dolayı takımda oynama şansı buldu. 2,5 sene de burada oynayan futbolcu 24 Ağustos 2007'de 4.8 milyon € karşılığında Racing de Santander'e transfer oldu. Burada ilk sezonunda istenilen performasını gösteremedi. 29 Ağustos 2008 tarihinde Ricardo Vaz Té karşılığında Bolton Wanderers'a kiralandı. Millî takımının formasını ilk kez 2002 yılında giydi. Takımıyla ilk golünü ise 3 Eylül 2005'te Avusturya ile oynanan maçta attı. Smolarek 2008 Avrupa Futbol Şampiyonası Elemeleri maçlarında 9 gol atmış ve gol krallığında David Healy ve Eduardo da Silva'nın ardından üçüncü olmuştur. Euzebiusz Smolarek'in ismi, ünlü Portekiz'li golcü Eusébio'dan esinlenerek verilmiştir. Futbolcunun Hollanda vatandaşlığı da vardır. Smolarek'in babası aynı zamanda 1974-1996 yılları arasında futbol oynamış olan Włodzimierz Smolarek'dir. 2007-08 NBA sezonu NBA 2007–2008 sezonu, Amerika Birleşik Devletleri'nde düzenlenen en üst basketbol liginin (National Basketball Association) 62'ncisidir. Normal sezonda 1230 karşılaşma yapılmıştır. 30 basketbol takımının her biri 82 karşılaşmaya çıkmıştır. Bu sezon 30 Ekim 2007'de başlamıştır. Normal sezon 16 Nisan 2008'de sona ermiştir. Playofflar 19 Nisan'da başlamıştır.Final serisi ise Boston Celtics ile Los Angeles Lakers arasında 6 Haziran 2008'de başlamıştır.Boston Celtics rakibini NBA Finalinde 4-2 yenerek 22 yıl aradan sonra şampiyonluğu elde etmiştir.Bu Boston Celtics'in NBA'deki 17. şampiyonluğudur. Bu sezonun başında yapılan seçmelerde ilk seçme hakkını Portland Trail Blazers, Greg Oden'i seçerek kullanmıştır. '*' Ev sahibi NBA En Değerli Oyuncu Ödülü NBA En Değerli Oyuncu Ödülü (Most Valuable Player, kısaca MVP), NBA'de oyunculara verilen bir ödül. Her yıl üç tane En Değerli Oyuncu Ödülü dağıtılır. Bunlardan ilki "All Star Doğu-Batı Maçı En Değerli