ara vermeye karar verdi.İki uzun yıl boyunca, "The Player" (1992) filmindeki küçük rolü ile tamamen büyük ekrandan uzak durdu ve herkes şunu soruyordu: "Pretty Woman nereye gitti?". 1993'te, büyük bir patlamayla geri döndü. John Grisham'ın romanın uyarlanan "The Pelican Brief" filminde Darby Shaw rolünü oynadı. Bu film, Julia için bir geridönüştü ve sinemalarda çok iyi bir başarı elde etti. Film çekimleri sırasında (Haziran 1993), Julia kendinden on yaş büyük yerel şarkıcı Lyle Lovett'la evlenerek herkesi şaşırttı. Birlikte rahibe "Evet." demek için giderken, Julia yalınayak ve makyajsızdı. İki yıl sonra, Mart 1995'te, çift ayrıldıklarını duyurdular. Evliliklerinin 21 ayından sonra ayrıldılar; ama onlar hala iyi arkadaşlardır. Gelecek yıllar boyunca, Julia'nın filmleri büyük bir başarı yakalayamadı ve kariyerinin bittiği dedikoduları dolaşmaya başladı. O sıralarda "yeni Julia Roberts" 'tan konuşuldu ve rakipleri arasında Sandra Bullock, Julia Ormond ve Julianne Moore vardı.Ama 1997 yazında, "Conspiracy Theory" ve "My Best Friend's Wedding" filmleriyle herkesi susturdu. O, uzun saçı ve yüzünde gülümsemesiyle, halkın istediği gibi geri döndü. "Stepmom" filminin 1998 yılbaşı galasında Julia yeni bir adamla geldi. Bu adam, Law and Order dizisinden Benjamin Bratt'ti. Onların dört yıllık çıkmaları boyunca, evlilik ve bebek konuşmaları tutarlıydı; ama Julia, durumlarından memnun olduklarını ve hiçbir şeyde acele etmek istemediğini söyledi. 2000'de, Steven Soderbergh yönetmenliğinde gerçek bir hayat hikâyesine dayanan yalnız bir anneyi canlandırdığı filmin çekimlerine başladı: "Erin Brockovich". Bu film, Soderbergh ile çalıştığı ilk film olmuştur (Erin Brockovich, Full Frontal, Ocean’s 11 ve Ocean’s 12).Bu filmle, 2001 Altın Küre ödülünü kazanmıştır. Bir ay sonra, Benjamin Bratt, "Erin Brockovich" filmindeki rolüyle Oscar kazandığında son kez Julia'nın yanındaydı. Kabul Konuşmasında, beş dakika boyunca sahneden tanıştığı herkese teşekkür etti ve "Burayı seviyorum!" diye bağırdı. "Dünyayı seviyorum, çok mutluyum, teşekkür ederim!" diyerek konuşmasını bitirdi. 2001 Haziran'ın sonuna doğru, Julia ve Benjamin ayrıldıklarını duyurdular. "Nazik ve duygusal bir son" olarak ilişkilerini böyle anlatmıştır. Oscar kazandıktan sonra, Julia yavaşladı; kendi yaşamına odaklanırken "Full Frontal" ve "Confessions of a Dangerous Mind" gibi filmlerde küçük rollerde oynadı. "The Mexican" filminin çekimleri sırasında kameraman Daniel Moder'la tanıştı ve yakın arkadaş oldular.Uzun zaman boyunca, aşk spekülasyonları oldu, Aralık 2001'de "Ocean's Eleven" filminin galasında, çiftin ilk resmi fotoğrafı çekildi. Julia, yeni sarışın bakışıyla, sevinçli ve mutlu görünüyordu. Çift, Julia'nın New Mexico'daki büyük çiftliğinde, 4 Temmuz 2002'de, Bağımsızlık Günü'nde, gece yarısı töreniyle evlendi. Düğünden sonraki ilk röportajında, Julia Danny'i "adamlar arasından adam, bencil olmayan ve tümüyle kuşatılmış" olarak tanımladı. Temmuz 2004'te, evlilikten iki yıl sonra, Julia ve Danny ilk çocuklarını beklediklerini duyurdular. Çocuklarının doğumundan sonra, Julia hiçbir şeyi planlamıyordu. Hrant Dink Hrant Dink (Ermenice: Հրանդ Տինք, 15 Eylül 1954, Malatya - 19 Ocak 2007, İstanbul), Türkiye Ermenisi gazeteci. 19 Ocak 2007 tarihinde saat 15:00 sıralarında, genel yayın yönetmeni olduğu "Agos" gazetesinin Şişli Halaskârgazi Caddesi üzerindeki binası önünde uğradığı silahlı saldırı neticesinde hayatını kaybetti. Hrant Dink, 1954 yılında Malatya’da dünyaya geldi. Babası Sivas'ın Gürün ilçesinde, annesi Gülvart ise Sivas'ın Kangal ilçesinde doğup büyümüştü. Anne ve babası 1961 yılında İstanbul'a taşınmalarının ardından boşandı. Hrant ve iki kardeşi Gedikpaşa’daki Ermeni Yetimhanesi'ne yerleştirildi. Dink bu sırada Türkiye'de gelişmekte olan sol siyasetten etkilendi ve Türkiye Komünist Partisi / Marksist-Leninist çizgisinde siyaset yapmaya başladı. O yıllarda, örgüt ile Ermeni cemaatinin ilişkilendirilmesini önlemek amacıyla ismini mahkeme kararı ile Fırat olarak değiştirdi. Liseyi bitirdikten sonra İstanbul Üniversitesi Fen Fakültesi'nde zooloji eğitimi aldı. Bir süre sonra yetimhanede birlikte büyüdükleri Rakel ile evlendi. Kardeşleriyle birlikte açtığı yayınevi ve kırtasiye işlerini sürdürürken, eşi Rakel’le kendileri gibi Anadolu’dan gelen kimsesiz ve yoksul çocukların yetiştiği Tuzla Ermeni Çocuk Kampı’nı yönetmeye başladı. Açılışından 21 yıl sonra kampa devlet el koydu. Askerliğini Denizli Piyade Alayı'nda sekiz ay kısa dönem er olarak yaptı. Bazı gazetelerde kitap eleştirileri ile yazı hayatına başladı. Basında çıkan yanlış haberlere gönderdiği düzeltmeler ile adı duyulmaya başladı. İstanbul Ermeni Patrikhanesi’ne, ""Ermeni toplumu çok kapalı yaşıyor, kendimizi iyi anlatırsak önyargılar kırılır"" diyerek bu amaçla Türkçe ve Ermenice bir gazete çıkarmayı önerdi. 5 Nisan 1996 tarihinde ilk sayısı yayınlanan "Agos" gazetesinin kuruculuğunu, yayın yönetmenliğini ve başyazarlığını üstlendi. "Agos" dışında "Zaman" ve "Birgün" gazetelerinde yazdı. Yazılarında Türkiye'deki her etnik topluluğun barış içinde yaşaması gerektiğinin altını çizen Dink, aynı zamanda Ermeni cemaatinin patrikhane dışında sivil bir merkezi olması gerektiğini de söylüyordu. Hrant Dink hakkında, Türk Ceza Kanununun 301. maddesini ihlal etmekten davalar açılmıştır: Ermeni Diasporası'na 1915 olayları için soykırım kelimesini içermeyen daha yumuşak muhalefet yürütmeleri çağrısında bulundu. Bunlara karşılık 2002 yılında Urfa'da verdiği bir konferansta ""Ben Türk değil Türkiyeliyim ve Ermeniyim"" dediği için "Türklüğü aşağılamaktan" üç yıl yargılanarak, beraat etti. 13 Şubat 2004'te yayımlanan bir makalesindeki """Türk"ten boşalacak o zehirli kanın yerini dolduracak temiz kan, Ermeni'nin Ermenistan'la kuracağı asil damarında mevcuttur."" sözleri nedeniyle 301. maddeden "Türklüğe hakaret" suçlamasıyla yargılandı ve aksi yönde verilen bilirkişi raporuna rağmen 6 ay hapis cezası aldı ancak cezası ertelendi. Dink, bu dava için AİHM'ye başvurmaya hazırlanmaktaydı. Dink' in yargılanmakta olduğu iki dava daha vardı. Reuters'a ""Evet 1915’te olan bir soykırımdı çünkü dört bin yıldır bu topraklarda yaşayan bir halk ve onun uygarlığı artık yok"" biçiminde bir demeç verdi. Bu, 1915-1918 yıllar arasında Osmanlı'da Ermeni Kırımı'ndaki olayları konusunda Ermeni diasporasına yakın tutum sergilediğini gösterdi; ancak onlardan ayrıştığı nokta şuydu: Bu iddiaların temelini oluşturan Vahakn N. Dadrian'ın, Ermeni toplumuyla Türk toplumunun arasının açılmasından Osmanlı yönetimini sorumlu tutmasına rağmen; Hrant Dink, bu durumun esas sorumlusunun Avrupa ülkeleri olduğunu iddia ediyordu. Hrant Dink 19 Ocak 2007'de Şişli'de Halâskârgazi Caddesi üzerindeki Agos Gazetesi'nin çıkışında, 14:54'te yakın mesafeden yapılan üç el silah atışıyla öldürüldü. Katil zanlısı olarak, 19 yaşındaki Ogün Samast adlı bir kişi, güvenlik kameralarından elde edilen görüntülerin yayınlanmasından sonra, kendi babası tarafından polise ihbar edilerek, Samsun otogarında sivil giyimli jandarma ve polis ekipleri tarafından yakalandı. Hrant Dink, Türkiye'de 1909 yılından bu yana, suikast sonucu öldürülen 62. gazeteci oldu. Hrant Dink'in cenazesi, 23 Ocak 2007 Salı günü Şişli'de Agos Gazetesi önünde bir törenle başladı. Cenazeye katılanlar DİSK tarafından hazırlanan Türkçe, Ermenice ve Kürtçe ""Hepimiz Hrant Dink'ız, hepimiz Ermeniyiz!"" yazılı dövizler taşıdı. Ayrıca topluluğun taşıdığı dövizlerin bazılarında ise Türk Ceza Kanunu 301. maddesine atfen ""Katil 301"" yazmaktaydı. Topluluk Kumkapı'ya kadar yürüdü. Burada Surp Asdvadzadzin Patriklik Kilisesi'nde yapılan dinî törenin ardından Hrant Dink Balıklı Ermeni Mezarlığı'nda toprağa verildi. Cenaze törenine kimi kaynaklara göre 40 bin , kimilerine göre ise 100 bin kişi katıldı. Cenazenin Ermeni diasporasının bir kısmının Türkiye'ye bakışını değiştirdiği, geleneksel düşmanca yaklaşımın yerini şaşkınlığa ve tereddüte bıraktığı düşünülmektedir. Örneğin, Ermeni Diasporası'nın önde gelen isimlerinden Isabelle Kortian "Türklerin Dink'i kucaklaması bizde 'deprem etkisi' yaptı!" demiştir. Suikaste kurban gitmesinden bir yıl sonra Lyon Belediyesi, Lyon'da bir sokağa, Diyarbakır'da da Sur Belediyesi Süryani ve Müslümanların bir arada yaşadığı bir sokağa Hrant Dink'in adının verilmesini kararlaştırdı. 2010 yılında Kınalıada sahilindeki bir çocuk parkına "Hrant Dink Çocuk Parkı" ismi verildi. Hrant Dink'in suikasta uğradığı Halâskârgazi Caddesi ile kesişen Ergenekon Caddesi'nin ismi de Hrant Dink caddesi olarak değiştirilmek istenmiş, ama 8 Şubat 2010 tarihinde İstanbul Büyükşehir Belediyesi Meclis oturumunda bu talep reddedilmiştir. 2005 2006 2007 2008 2010 David Bowie David Robert Jones ya da bilinen adıyla David Bowie (8 Ocak 1947; Brixton, Londra, Birleşik Krallık - 10 Ocak 2016; New York, Amerika Birleşik Devletleri), İngiliz şarkıcı, şarkı yazarı, aktör ve prodüktör. Beş yıl kadar popüler müziğin ikonu oldu ve özellikle 1970'lerde, 1990'larda ve 2010'larda yaptığı çalışmalarından dolayı, eleştirmenler ve müzisyenler tarafından yenilikçi sayılmıştır. Müziğinde kullandığı elektronik sesler, albüm ve konserlerindeki sanatsal, avangart ve canlı (hareketli) görsel sunumları, sahne şovları - popüler - müziğin gelişimini ve ondan sonra gelen yeni kuşak müzisyenleri önemli derecede etkilemiştir. Yaşamı boyunca 140 milyona ulaşan rekor satışları, onu dünyanın en çok satan müzisyenlerinden biri yapmıştır. Birleşik Krallık'ta 9 platin,11 altın, 8 gümüş albüm sertifikası almıştır. Ayrıca 11 adet albümü de Birleşik Krallık'ın en iyi albümleri listesine girmiştir. ABD'de ise 5 platin ve 7 albüm satış sertifikası almıştır.1999'da da Rock and Roll Hall of Fame'e girmiştir. Güney Londra'nın Brixton şehrinde doğan Bowie, çocukluğundan itibaren müzikle ilgilendi. Profesyonel müzik hayatına 1963'te başlamış, ilk teklisi "Liza Jane" 1964'te yayınlanmıştır. 1969 senesinde ise "Space Oddity'' teklisi ile Birleşik Krallık listelerine 5 numaradan sürpriz bir giriş yapmıştır. 1970'te "The Man Who Sold the World" ve 1971'de "Hunky Dory" isimleriyle yayınlanan albümleriyle müziğini iyice geliştirmiştir. Bu denemelerinden sonra 1972'de - salt olmayan, farklı türler de kullanarak - glam rock türünü iyice özümsemiş, gösterişli ve çift cinsiyetli bilinçaltının bir ürünü olan "Ziggy Stardust" karakteriyle tekrar popüler manada ortaya çıkmıştır. Bu karakter "Starman" teklisinin ve "The Rise and Fall of Ziggy Stardust and the Spiders from Mars" albümünün başarısıyla da birlikte övgüler almış ve Bowie'nin popülaritesini arttırmıştır. 1975'te radikal bir kararla "plastik soul" olarak adlandırdığı stile yönelmiş, "Young Americans" albümünü yayınlamış ve bu albümle ABD'ye iyice açılmıştır. Albümün "Fame" teklisi ile ABD listelerinde 1 numaraya kadar yükselmiştir. Bu tekliyi aynı zamanda The Beatles üyesi John Lennon ve bu tarihten itibaren 28 yıl boyunca çalışacağı Carlos Alomar ile bestelemiştir. 1976'da Bowie, ""The Man Who Fell to Earth"" adlı kült filmde rol almış ve çoğu eleştirmenden tam not alan "Station to Station" albümünü yayınlamıştır. Ertesi sene Brian Eno ile Berlin Üçlemesi olarak anılan üç serilik albüm dönemine başlamıştır. Üçlemenin ilk albümü "Low"u ve ikinci albümü"Heroes"u aynı sene yayınlamıştır. Serinin ikinci albümüne ismini veren "Heroes" teklisi, Bowie'nin popülerliğini iyice arttırmıştır. Bu üçlemenin son albümü "Lodger" ise 1979'da yayınlanmıştır. Berlin Üçlemesinde avangart ve atonal müziği ilk 15 sanat yılının doruğuna ulaşmıştır. Bu dönemde Afrika, Türkiye, Ortadoğu gibi coğrafyaların ve Amerika yerlilerinin müziklerinden bolca etkilenmiş, bunları elektronik soundla rock, reggae, soul gibi türlerle harmanlamıştır. 1980'de yayınladığı "Scary Monsters (And Super Creeps)" albümünün ilk teklisi "Ashes to Ashes" Birleşik Krallık listelerinde 1 numaraya yükselmiştir. Ertesi sene Queen ile düet yaptığı "Under Pressure" ile Birleşik Krallık, Kanada ve Hollanda listelerinde 1 numara olup bu seviyesini uzun süre muhafaza etmiştir. 1983'te yayınladığı "Let's Dance" albümüyle ticari zirvesine ulaşmıştır. Bu albümle birlikte ve 1980'li yıllar boyunca müziğini ticari estetikle yoğurmuştur. 1988'de solo kariyeri dışında "Tin Machine" isimli hard rock grubunu kurmuş ve grup 1992'de dağılıncaya kadar burada da müzik yapmıştır. Bowie bu gruptan sonraki solo kariyerinde idealist sanat anlayışına geri dönmüş, 1990'lı ve 2000'ler seneler boyunca asit caz, elektronika, drum and bass, jungle, tekno gibi elektronik müzik stillerini soul, art rock, endüstriyel rock ve avangart rock gibi tür ve stillerle yoğurmuştur. Bu dönem, Berlin Üçlemesindeki sound ve vizyonunun olgunluğa ulaştığı dönemdir. 2004'ten sonra rahatsızlıkları sebebiyle konser turnelerinden vazgeçen Bowie, son canlı performansını 2006'da gerçekleştirmiştir. Müziğe verdiği uzun arayı 2013'te yayınladığı "The Next Day" albümüyle sonlandırmıştır. Canlı çalmak yerine stüdyo müzisyenliğine devam eden Bowie, 2016'da da "Blackstar" isimli albümünü yayınlamıştır. The Next Day albümünde eski idealist sanatsal sound ve fikirlerini koruyan ve geliştiren Bowie, bu albümle bundan da büyük ölçüde uzaklaşmış, neredeyse tamamen farklı bir sound ortaya çıkarmış ve hafiften avangart caza da kapıyı aralamıştır. Ancak albüm yayınlandıktan iki gün sonra hayatını kaybetmiştir. Berlin Üçlemesiyle filizlendirdiği, 1993 - 2003 arası olgunlaştırdığı sound ve vizyonunu 2013 - 2016 arası ölümünden sadece birkaç sene önce doruğa çıkartmıştır. 'The Hunger', 'The Man Who Fell to the World' ve 'Merry Christmas, 'Mr. Lawrence', 'The Prestige', '' gibi filmlerde rol almıştır. Model Iman ile evli olan David Bowie sayısız albüm yapmış ve birçok şarkıcıya ilham kaynağı olmuştur. Gözlerinin birbirinden farklı iki renkte olması bazı kitleler tarafından hayranlık kazanmıştır. Tarihte en önemli sanatçılardan biri olarak gösterilir ve bu güne kadar Lady Gaga, George Michael, Madonna gibi sayısız yıldıza örnek olmuştur. Birçok önemli albüm ve şarkıya imza atmıştır. 1,5 yıl kanserle savaşan Bowie 10 Ocak 2016 tarihinde, son albümü olan Blackstar'ı çıkarttıktan ve 69. doğumgününden iki gün sonra hayatını kaybetti. Bowie'nin cenazesi New York'ta yakıldı. David Robert Jones 8 Ocak 1947'de, Güney Londra'nın Brixton şehrinde doğmuştur. Annesi Margaret Mary Jones (d. 1913 - ö. 2001) Güney Doğu İngiltere'de Kent kentinde doğmuştur, İrlanda asılldır ve garson olarak çalışmıştır. Babası Haywood "John" Stenton Jones (d. 1912 - ö. 1969) Yorkshire'lıdır ve savunmasız çocuklara/gençlere yardım eden kurumda çalışmıştır. Ailesiyle Güney Londra'nın Brixton ve Stockwell sınırında bulunan 40 Stansfield Road'ta oturmuştur. David Robert Jones 6 yaşına kadar 'Stockwell Infants School'a devam etmiş ve burada yetenekli, kararlı ve kavgacı görülmüştür. 1953'te David, ailesiyle birlikte Bromley Banliyösü'ne taşınmıştır ve burada Burnt Ash Junior School'a gitmiştir. Sesi okul korosu tarafından "yeterli" kabul edilmiş ve okulda sesinden ziyade blokflüt çalımı konusunda yetenekli bulunmuştur. Dokuz yaşında okulda müzik ve dans sınıflarında yaptığı danslar öğretmenleri tarafından ""canlı ve sanatsal"" olarak değerlendirilmiştir. Aynı yıl müziğe olan ilgisinden dolayı ailesi tarafından müziğe iyice teşvik edilmiş ve babası ona the Teenagers, the Platters, Fats Domino, Elvis Presley ve Little Richard kırkbeşlikleri almıştır. Little Richard'ın ""Tutti Frutti"" şarkısından yoğunca etkilenen David, ilerde bunun için "Tanrıyı duydum." demiştir. Aynı şekilde Presley'den de etkilenmiştir. Ertesi yılın sonunda ukulele ve tea chest bass "(Amerikan folk müziğinde kullanılan bir enstrüman.)" almış, arkadaşlarıyla skiffle "(genellikle caz, blues, folk ve Amerikan folk müziğinin etkileşimiyle oluşturulan bol emprovizeli (doğaçlama) müzik tarzı.)" çalmaya başlamış ve piyano öğrenmiştir. Çıktığı ufak çaplı sahnelerde Presley ve Chuck Berry'nin numaralarını taklit etmiş ve izci grubu tarafından "büyüleyici ve başka gezegenden biri" olarak nitelendirilmiştir. David daha sonra, eğitimi için Bromley Technical High School'a geçmiştir. David, bu okulda mizanpaj ve dizgi de dahil olmak üzere sanat - müzik ve tasarım - eğitimi de almıştır. Sonra üvey kardeşi Terry Burns sayesinde o dönemin modern cazıyla tanışmış, John Coltrane, Charles Mingus gibi müzisyenlere duyduğu ilgi sonucunda 1961'de annesini plastik saksofon almaya ikna etmiş; yaşadığı şehirdeki bir müzisyenden ders almaya başlamıştır. 1962 yılında arkadaşı George Underwood ile bir kız yüzünden girdiği kavgada sol gözüne bir yumruk yemiş ve bu gözünden ciddi yaralanmış, 4 ay hastanede tedavi görmüş, doktorlar hasarın tam olarak tedavi edilemeyeceğini belirtmiş, geçirdiği bir dizi operasyon sonucu üst göz kapağı ve irisi diğerinden farklı bir görünüme sahip olmuştur. Kavgalarına rağmen George Underwood ile iyi bir arkadaş olmuşlar ve Underwood, David'in ilk teklisi "Liza Jane"de ritim gitar ve armonika çalmış, vokaller yapmıştır. Bowie, Rolling Stone'un "Tarihdeki En İyi 500 Albüm" listesinde 6. sıradadır ve "Tarihdeki En İyi 500 Şarkı" listesinde de 5 şarkısı bulunmaktadır. Bowie, aynı derginin "Tarihteki En İyi Şarkıcılar" listesinde 23.cü sırada yer alırken, BBC'nin yaptığı "En Büyük 100 İngiliz" listesinde de 21. sırada yer almıştır. Bowie, kariyeri boyunca 140 milyon civarı albüm satışı elde etmiştir. MTV ve Blender'in geçirdiği ankette tarihteki en iyi ses sanatçıları arasında yer alan sanatçı, OnePoll anketinde Rock Tanrılarından biri olarak gösterilmiştir. 2008 senesinde Yaşam boyu Başarı Grammy Ödülü almıştır. Blender dergisi Bowie'yi tüm zamanların en önemli rock dehaları arasında göstermiştir. GQ dergisi kendisini en iyi giyinen erkeklerden biri olarak lanse etmiştir. Q Dergisi Bowie'yi 20. yüzyılın en önemli ve en ünlü .cı sanatçısı seçmiştir. Bowie, 1997 senesinde Birleşik Krallık'ın en zengin şarkıcısı olmuştur. VH1, Playgirl ve Blender'in tarihteki en seksi erkekler listesinde de yer almıştır. Ayrıca David Bowie, 1981 yılında Queen'in hiti olan Under Pressure adlı şarkıda Annie Lennox ile beraber düet yapmıştır. Şarkı Birleşik Krallık ve Arjantin'de 1 numaraya yükselmiştir. Bowie, bir oyuncu olarak da eleştirmenlerden yüksek puanlar toplamayı başarmıştır. The Man Who Fell to Earth filmindeki performansı ona Saturn Ödülü kazandırmıştır. Zoolander (2001) filmi ile MTV Film Ödülüne aday gösterilmiştir. MTV, aynı şekilde kendisini video kliplerdeki başarısından dolayı Video Vanguard ödülü ile onurlandırmıştır. Bowie'yi onurlandırmak adına türüne yeni rastlanan bir örümceğe David Bowie'den esinlenerek Heteropoda davidbowie ismi konulmuştur. Bowie'ye Hollywood bulvarında 1997 yılında bir yıldız verilmiştir. Bowie, 2003 senesinde kendisine teklif olunan şövalyelik unvanını geri çevirmiştir. David Bowie, 69 yaşında 18 ay boyunca kanserle mücadele ettikten sonra vefat etmiştir. Carnotaurus Carnotaurus (Etçil Boğa) Geç Kretase döneminde (yaklaşık 70 milyon yıl önce) Güney Amerika'da yaşayan bir Abelisauridae ailesine mensup bir theropod cinsidir. 1985 yılında Arjantin'de paleontolog Jose Bonaparte tarafından bulunmuştur. İskelet neredeyse eksiksizdir, çünkü tüm parçalar hatta derisinin bile izi bulunmuştur. Bu tip eksiksiz keşifler oldukça büyük sürprizdir. Oldukça narin ve çevik görünümlü bir theropoddur. ortalama 9 metre büyüklüğünde, 3 metre yüksekliğinde ve 2 ton ağırlığında bir canlıdır. Bu dinozor cinsinin ciddi göze çarpan fiziksel özellikleri vardır. Korunmuş bir deri izi fosili sayesinde derisinde kemiksi konik çıkıntılar olduğu anlaşılmıştır. Kısa, ama derin bir kafatası vardır ve burun yapısı güçlü bir koku alma duyusuna işaret eder. Çenesi Tyrannosaurus rex'in dişlerine nazaran oldukça ufak kesici dişlerle kaplıdır. Gözlerinin ufak olduğu düşünülüyor, daha ziyade koku alma duyusunu kullanıyor olması kuvvetle muhtemeldir. Ayrıca kafataslarının üstünde bir çift boynuz bulunmaktadır. Cinsel seçilim ile ilgili bir fark yaratıyor olabilir bilhassa çiftleşme dönemlerinde. Yuva yapma alışkanlığı da klasik theropod hatta kuşlarınkine benzerdir. Fosiline bakıldığında güçlü bacakları ve kuyruğu yardımıyla hızlı koştuğu düşünülüyordu zaten; ancak son yapılan çalışmalar ışığında kuyruğunun ve kalça kemiğiyle birleştiği yerdeki güçlü kas(caudofemoralis) her kısaldığında bacak geri çekilir ve güçlü bir adım atılır. Ani şekilde ivmelenen bir atlet gibi hız patlaması yaptığı ve kısa süreli av kovalamacasına uygun bir yapısı olduğu tahmin ediliyor. Tıpkı tyrannosaurus rex gibi carnotaurusun da oldukça ufak kolları vardır, hatta tyrannosaurus rex'e göre de oldukça ufak bir kol yapısına sahiptir. carnotaurusun kolu iki kısımdan oluşur. El kısmı radius ve ulna kemiklerinden oluşurken; el uzunluğunun 4 katı uzunluğa sahip olan kol kemiği humerus da nispeten el kemikleri kadar mukavemetli değildir. Placebo (müzik grubu) Placebo, 1994'te Birleşik Krallık'ın başkenti Londra'da, Brian Molko ve Stefan Olsdal tarafından kurulmuş bir alternatif rock grubudur. Grup, Brian Molko (vokal, gitar), Stefan Olsdal (bas gitar, piano, geri vokal)'dan oluşur. Grubun 10 yıllık bateristi Steve Hewitt'in, müzikal ve kişisel farklılıklar dolayısıyla gruptan ayrılmış olduğu 01.10.2007 tarihinde yapılan resmi bir açıklamayla duyurulmuştur. Grubun 3. davulcusu Steve Forrest, 8 yılın ardından (02.02.2015) solo kariyeri dolayısıyla anlaşarak gruptan ayrılmıştır. Çocukken aynı okulda okumuş olan Molko ve Olsdal, yıllar sonra Londra'daki Kensington Metrosu'nda karşılaşır ve uzun uzun sohbet ederler. O günün akşamında Molko'nun evinde müzik yapmaya karar vermeleri, Placebo için atılan ilk adım olmuştur. Olsdal, Molko'nun gitar çalışına ve vokal tarzına hayran kalır ve grup kurma fikirleri akıllarına yatar. Tek eksiklerinin iyi bir baterist olduğuna karar verirler. Olsdal'ın arkadaşı olan ve perküsyon okumak için Londra'da bulunan İsviçre asıllı Robert Schultzberg'i de aralarına alarak ""Ashtray Heart"" adlı bir grup kurarlar. İlk olarak art-rock bir anlayışa sahip olan grup özellikle davulcu Schultzberg'in etkisiyle new wave punk tarzını yakalar. Üçlü, birlikte demo kaydetmeye başlar ve demolarından "You Blew Me Away" müzik yapımcılarının ilgisini çekmeyi başarır. 1995'te yayınlanan single "Bruise Pristine" ile, müzikseverlere ilk çalışmalarını sunmanın mutluluğunu yaşarlar. "Bruise Pristine", Michael Stipe, Bono, David Bowie, Marilyn Manson gibi önemli isimlerin dikkatini çeker.1995 yılında Bush, Ash, Whale, Weezer gibi önemli grupların alt grubu olarak turnelere başlarlar. 1996'da ise David Bowie'nin alt grubu olarak çıktıkları turneden sonra, grup David Bowie'den de tam not almayı başarır. Bu başarının ardından 1997 yılında David Bowie 50. yaşgünü partisi için gruptan bir konser vermelerini ister. Bu fırsatı çok iyi kullanan Placebo artık kendini tam anlamıyla göstermiştir ve birçok müzik otoritesi tarafından oldukça başarılı bulunmaktadır. Bir süre sonra Molko ve Olsdal ikilisi ile Schultzberg arasında bazı anlaşmazlıklar çıkar. Schultzberg'in gruptan ayrılmasıyla yeni bir baterist arayışına giren Placebo, ""Breed"" adındaki grupta çalan Steve Hewitt'e teklif götürür. Hewitt'in bu teklifi kabul etmesiyle grup tamamlanır. Hewitt ile kaydettikleri "Without You I'm Nothing" albümü, 1998 yılında raflardaki yerini alır. Albümün başarısı, Placebo'yu diğer indie grupları arasından kopartıp modern rock ilahlari konumuna taşır. Grubun ünü, Birleşik Krallık'tan tüm dünyaya yayılır ve 2000 senesinde üçüncü stüdyo albümleri "Black Market Music"'i çıkarırlar. Bu albüm diğerlerine göre içerisinde barındırdığı punk gitarlar, rap vokalleri ve elektronik öğelerle değişik bir tarz yakalamıştır, böylece Placebo kendini tekrar eden bir grup olmayacağını açıkça göstermiştir. Placebo ilk defa Fransa listelerinde 1. , Almanya'da ise 5. sıraya kadar yükselmeyi başarır. Britanya'dan Rusya'ya dek uzanan başarılı turne kapsamında 9 Aralık 2000'de Hilton Convention & Exhibition Center'da, İstanbul'da da unutulmayacak bir konser vermişlerdir. Bir süre albüm çıkarmayan grup, 2003 senesinde çıkardığı "Sleeping With Ghosts" albümüyle dikkatleri yine üzerine çekmeyi başarır. Yine farklı bir tarza sahip olan bu albüm elektronik öğelerle ve Placebo'nun kusursuz rock tarzını bir araya getirmişti. Grup bu albümle birlikte bir cover albümü ve "Live in Paris 2003 Soulmates Never Die" adlı bir DVD çıkarır; böylece müzik otoritelerini ve hayranlarını tam anlamıyla tatmin eden bir başarı sağlamış olur. 13 Eylül 2003'te, "Creamfields Festivali" kapsamında 2. kez İstanbul'da konser vermişlerdir. Grup 2004 yılının ocak ayında çıkardığı "Once More With Feeling" ile tüm single'larını bir araya toplar. "Once More With Feeling" DVD'sinde de bu single'ların videoları yer almaktadır. Single'larla beraber iki yeni şarkı da kaydedilir: "I Do" ve "Twenty Years". 2006'nın Mart ayında 5. stüdyo albümleri "Meds" dinleyici beğenisine sunulur. Bu albümle birlikte uzun bir turne yapan grup, Rock'n Coke festivali kapsamında 3 Eylül 2006 tarihinde İstanbul'da bir konser daha vermiştir. 1 Ekim 2007 de Steve Hewitt gruptan ayrıldığını açıklamıştır. Steve Hewitt'in gruptan ayrılışının ardından Placebo yeni davulcuları Steve Forrest ile beraber ilk albümleri olan "Battle for the Sun" albümünü 2009 Haziranında yayınlamaya hazırlanmaktadır. Albümden yayınlanan ilk single "For What It's Worth"'e çekilen video klip ilk olarak grubun MySpace sayfasında yayınlanmıştır. Steve Forrest 2015 yılında kişisel sebeplerden dolayı ayrıldığını açıklamıştır. Aynı senede yerini Matt Lunn'a bırakmıştır. 2015'in Kasım ayında MTV Unplugged adlı DVD satışa sunulmuştur. 2016 yılının 4 Ağustos tarihinde ise "A Place for Us to Dream" adlı 2 CD ve 36 şarkılık bir toplama albümü çıkaracağını duyurdu. Bunun dışında "Life's What You Make It" adlı EP albümü de çıkaracağını açıkladı. "Life's What You Make It" şarkısı, 1985 çıkışlı Talk Talk grubunun aynı adlı şarkının kendisine uyarlanmış versiyonudur. İkisi de 7 Ekim 2016 tarihinde piyasaya çıkacak. 19 Ağustos 2016 tarihinde ise "Jesus' Son" adlı yeni teklinin klibi Türkiye saati ile 17:00'da yayınlanmıştır. Barbunya (balık) Barbunya ("Mullus barbatus"), Mullidae familyasından bir balık türü. Halk arasında Barbun olarak yanlış bilinir. Vücut yanlardan basık, oval şekilde baş irice yandan görünüşü buruna doğru yuvarlak, alnı dikey, yüzgeçleri sarı, vücudu pembe-kırmızı, baş, vücut büyük, kolayca dökülebilen pullarla kaplı, alt çenenin altında uzunca iki bıyığı vardır. Alt çenede diş yoktur. Yan çizgisi aralıksız ve düzdür. Dorsal yüzgeç renksiz veya düz renklidir. Barbunya balığı tekir ("Mullus surmuletus") balığından burnunun hemen dik oluşu, ağzın göz hizasına ulaşması, göz çukuru altında üç adet pul bulunması, vücudunun yanları, ilk sırt yüzgecinin bantsız oluşu ile ayrılır. Barbunya sıcak ve ılık denizlerin kıyıya yakın olan kumlu ve çamurlu diplerinde, az olmakla beraber kayalık yerlerde yaşar. Genelde 17 ila 20 cm arasında olup nadiren 40 cm’ye kadar çıkar. Ortalama ağrlığı 50-75 gram civarında dır. 2 alt türü vardır: Tekir Tekir ("Mullus surmuletus"), Mullidae familyasından vücut rengi kırmızı veya pembemsi renkte olan bir balık türü. Vücut yuvarlak olup, başın altında bir çift bıyık bulunur. Büyük olan başın uzunluğu, yüksekliğinden fazladır ve baş profili eğimlidir. Birinci sırt yüzgecinde boyunca sarı ve kırmızımsı renkli bantlar bulunur. Barbunyadan burnunun oval, kafasının daha uzun, ağzın göz hizasına ulaşmayışı, göz çukuru altında sadece iki adet pul bulunuşu, vücudun alt yanından uzunlamasına sarı bantlar ve birinci sırt yüzgecinde siyah noktalar olması ile ayrılır. Genelde 15 ila 25 cm arasında olup nadiren 40 cm’ye kadar çıkar. Ortalama ağrlığı 50-75 gram civarındadır. Barbunyagiller Barbunyagiller ("Mullidae"), Perciformes takımına ait bir balık familyasıdır. Vücut yuvarlak sırt tarafı hafif esmer kırmızı, yan tarafları kırmızı veya sarımsı pembedir. Baştan arkaya doğru uzanan sarı bir çizgi vardır. Karın genellikle açık renklidir. Diğer barbunya balıklarından alt ve üst çenede dişler, kuyruk yüzgecinde düzensiz koyu bantların bulunması ile ayrılır. Hint Okyanusundan Doğu Akdeniz'e göçmüş bir balık türüdür. Genelde 12 ila 18 cm arasında olup nadiren 25 cm’ye kadar çıkar. Dersu Uzala (film, 1975) Dersu Uzala (), (Japonca: デルス・ウザーラ ) Akira Kurosava tarafından yönetilmiş 1975 Sovyet-Japon ortak yapımı bir filmdir. Daha önce çevrilen aynı isimli 1961 Sovyet yapımı bir film de vardır. Japon sinemacı Akira Kurosava, bir aralar ülkesinde film yapmak için para bulamaz olmuş, bu yüzden intihara bile kalkışmıştı. Dahi sanatçı bu durumdan, kendisine kapılarını açan dönemin Sovyet yönetimi sayesinde kurtuldu ve Rus parasıyla çekilen bu film, 1975 yılından gelen bu 135 dakikalık film, hem o yıl Moskova Şenliği'nde büyük ödülü, hem de yabancı film Oscar'ını kazandı. 20. yüzyılın başlarında, bir Rus askeri haritacı ekibi, Rus Uzak Doğu'sunda Mançurya ormanlarında araştırma yaparken, atalarının yaşamından pek farklı olmayan bir hayat süren yaşlı bir avcıyla tanışır. Dersu Uzala adındaki bu bilge adamdan çok şey öğrenir. Mığrı Mığrı, Congridae familyasından yılan balıklarına benzeyen sadece denizlerde yaşayan balık türü. Vücut uzun silindir şeklinde olup, yılana benzer. Derisi kaygan ve vücut küçük pullarla örtülüdür. Rengi yaşadığı ortamın rengine uygundur. Sırt ve yanları gri, sarı ile karışık yeşilimtırak, karın kısmı ise kirli beyazdır. Sırt ve anüs yüzgeci kuyruk yüzgeci ile birleşmiştir. Yan çizgi sırtına paralel olarak kuyruğa kadar uzanır. Yılan balıkları gibi bir defa yumurta döker ve sonra ölür. Büyüklüğü ortalama 100 cm dir, maksimum 300 cm olur. Maksimum ağrlığı 65 kg dır. Atlas Okyanusunda Norveç ve İzlanda'dan Senegal'e kadar olan sahil şeridi yaşam yerleridir. Sığ yerlerde yaşarlar 1170 m derinlikte de görülebilirler. Ayrıca Akdeniz ve Karadeniz kıyılarında da yaşamlarını sürdürürler. Mahlas Mahlas, müstear isim, tapşırma ve kalem adı; şair ve yazarların gerçek isimleri yerine kullandıkları takma adlardır. "Mahlas" daha çok şairler, "müstear" yazarlar ve "tapşırma" da âşıklar için kullanılır. Rumuz kavramının edebi literatürdeki karşılığı olarak da ifade edilebilir. Şair ve yazarlar bazen cinsiyetlerini veya kendilerine dair diğer bilgileri saklamak istediklerinden, bazen de yazılarına karşılık (atışma) istemediklerinden kalem adı kullanırlar. Yazarın adı bazen sadece yayımcı tarafından bilinebilir fakat herkes tarafından bilinen kalem adları da mevcuttur. Geçmişte bazı sanat dallarında gerçek isim kullanmak ve dolayısıyla övgü almak olumlu karşılanmadığı için yazarlar kalem adı kullanmak zorunda kalmışlardır. Bazı kalem adlarının ünü yazar veya şairin ününü aşar, gerçek kimliği bilinse dahi kişi mahlası ile anılmaya devam edilir. Örneğin "Alis Harikalar Diyarında" kitabının yazarı Charles Lutwidge Dodgson'ın adı pek çok kimseye yabancı gelirken Lewis Carroll kalem adı oldukça tanıdıktır. Benzer şekilde Gevheri ve Dadaloğlu'nun gerçek adları neredeyse unutulmuştur. a) Mahlasını kendi seçme: b) Usta bir âşıktan, imam, pir ya da mürşitten alma. c) Rüyasında görme. Dave Gahan Dave Gahan (d. 9 Mayıs 1962; Epping, Essex), İngiliz synthpop - new wave müzik grubu Depeche Mode'un müthiş sese sahip solistidir. Depeche Mode şarkılarının birkaçının yazarıdır. 2003 yılında ilk solo albümü Paper Monsters'ı yayımlayan Dave Gahan, hem solo çalışmalarını hem de Depeche Mode albümlerinden şarkıları seslendirdiği 'Live Monsters' adlı bir dünya turnesi düzenlemiştir. Bu turnenin 9 Temmuz 2003 tarihindeki ilk Londra konseri, Shepherd's Bush Empire'da verilmiş ve Depeche Mode'dan Andy Fletcher da seyirciler arasındaki yerini almıştır. Gahan'ın ikinci solo albümü 2007 yılında piyasaya çıkan 'Hourglass' albümüdür ve bu albümden çıkan ilk single 'Kingdom' adını taşımaktadır. Dünyanın yaşayan en iyi vokallerinden biri olarak gösterilmektedir. 1997 yılından bu yana, üçüncü eşi Jennifer ve çocuklarıyla beraber New York şehrinde yaşamaktadır. Eyüboğlu Eyüboğlu bir soyadıdır; Sevr Antlaşması Sevr Antlaşması (Fransızca: "Le Traité de Sèvres"), I. Dünya Savaşı sonrasında İtilâf Devletleri ile Osmanlı İmparatorluğu hükûmeti arasında 10 Ağustos 1920'de Fransa'nın başkenti Paris'in 3 km batısındaki Sevr (Sèvres) banliyösünde bulunan Seramik Müzesi'nde (Musée National de Céramique) imzalanmış antlaşmadır. Antlaşma imzalandığı dönemde devam eden Türk Kurtuluş Savaşı'nın sonucunda Türklerin galibiyetiyle, bu antlaşma yerine 24 Temmuz 1923'te Lozan Antlaşması imzalanıp uygulamaya konulduğundan Sevr Antlaşması geçerliliğini kaybetmiştir. Sevr Antlaşması 433 maddeden oluşmaktaydı. I. Dünya Savaşı sonrasında İtilâf Devletleri ile Avusturya arasında Saint-Germain Antlaşması, Macaristan arasında Trianon Antlaşması ve Bulgaristan arasında Neuilly Antlaşması imzalanmasına rağmen Osmanlı Devleti ile 1919 Mayıs'ında hâlâ bir barış antlaşması imzalanamamış ve görüşmeler belirsiz bir geleceğe ertelenmişti. Bunun nedenleri İtilaf Devletleri'nin Osmanlı Devleti'ni paylaşmadaki anlaşmazlığıdır. İtilaf Devletleri Yüksek Konseyi'nin 7 Mayıs'ta aldığı karar uyarınca 15 Mayıs'ta İzmir Yunanlar tarafından işgal edildi. Bu olay tüm Türkiye'de güçlü bir ulusal tepkiye yol açtı. 4 Eylül'de toplanan Sivas Kongresi'nden sonra İstanbul'daki Osmanlı hükûmeti, ülke üzerindeki idari ve askeri denetimini kaybetti. Sivas ve daha sonra Ankara'da, Mustafa Kemal Paşa yönetiminde bir ulusal direniş hükûmeti kuruldu. Anadolu hükûmeti, olumsuz şartlarda bir barış antlaşmasını kabul etmeyeceğini bildirdi ve direniş hazırlıklarına girişti. İtilâf Devletleri 18 Nisan 1920'de San Remo Konferansı'nda Osmanlı İmparatorluğu'na uygulanacak barış antlaşmasının şartlarını hazırladılar. 22 Nisan'da Osmanlı hükûmetini Paris'te toplanacak barış konferansına davet ettiler. Padişah, eski sadrazam Ahmet Tevfik Paşa'nın başkanlığında bir heyeti Paris'e gönderdi. Ertesi günü Ankara'da toplanan Büyük Millet Meclisi, 30 Nisan günü taraf devletlerin dışişleri bakanlıklarına gönderdiği bir yazıyla İstanbul'dan ayrı bir hükûmetin kurulduğunu bildirdi. Paris'te barış şartlarını öğrenen Ahmet Tevfik Paşa, İstanbul'a gönderdiği telgrafta barış şartlarının "devlet mefhumu ile kabil-i telif olmadığını" (devlet kavramı ile bağdaşmadığını) bildirerek görüşmelerden çekildi. Bunun üzerine 21 Haziran'da İtilaf Devletleri Türk milletinin direnişini kırmak için, İzmir'de bulunan Yunan kuvvetlerini Anadolu içlerine sürmeye karar verdi. Balıkesir, Bursa, Uşak ve Trakya kısa sürede Yunan ordusu tarafından işgal edildi. Ege'deki işgaller üzerine 22 Temmuz'da İstanbul'da toplanan Saltanat Şurası, Paris'e Sadrazam Damat Ferit Paşa başkanlığında ikinci bir heyet göndermeye karar verdi. Şura'da yaşananlar günümüzde hâlâ tartışılmaktadır. Nutuk'ta bu toplantıda Vahdettin'le ilgili “"Sevr Muahedesi'ni bizzat ayağa kalkmak suretiyle kabul etmiştir."” denilmektedir. Saray Başmabeyincisi Lütfi Simavi'ye göre ise Vahdettin açılış nutkunu okuduktan sonra başkanlığı Damat Ferit Paşa’ya bırakarak salonda durmamış, çıkıp gitmiştir. Son Sadrazam Tevfik Paşa’nın oğlu İsmail Hakkı Okday'ın anlatımı ise şöyledir: “"Nihayet Sevr’i kabul edenler ayağa kalksın denildi. Damat Ferid Paşa bu sırada Padişah’ın salonu terk etmesi için işaret verdi. Vahdettin dışarı çıktı, yandaki odaya geçti. Padişah ayağa kalkınca da salondakiler Hünkâr'a bir saygı eseri olarak ayağa kalktılar. Kendisini bu suretle selamladılar. Öyle ki, bu ayağa kalkışın Sevr’in kabulü anlamına mı geldiği, yoksa Padişah’a hürmeten kıyam mı edilmiş olduğu açık olarak belirmedi. Hatta Ayan'dan Topçu Feriki Rıza Paşa, ‘Biz Padişaha hürmeten ayağa kalktık, Sevr’i kabul ettiğimizden değil’ diye haykırarak Damat Ferid’in oyununu açıkça protesto dahi etti."” Kimi tarihçiler bu olayı, şûrâda oy hakkı olmayan padişahın oylama yapılması çağrısı yapılınca dışarı çıkması, fakat Damat Ferit'in olayı oldubittiye getirmesi olarak yorumlamaktadır. Kimileri toplantının Sevr’i onaylatmak üzere taraflı bir tarzda yürütülmesini protesto mahiyetinde, belki de biraz öfkeli bir şekilde ayağa kalktığını ve çıkıp yan odaya geçmiş olduğunu iddia etmektedir. Kimi tarihçiler ise bunun, padişah ile Damat Ferit Paşa'nın antlaşmayı kabul ettirebilmek için birlikte hazırladıkları bir plan olduğunu iddia etmektedirler. Antlaşma 10 Ağustos 1920'de İtilaf Devletleri Britanya İmparatorluğu, Fransa, İtalya, Japonya, Ermenistan, Belçika, Yunanistan, Hicaz Krallığı, Polonya, Portekiz, Romanya, Sırp, Hırvat ve Sloven Krallığı, Çekoslovakya ile mağlup Osmanlı İmparatorluğu arasında imzalandı. ABD Osmanlı İmparatorluğu ile savaşmadığı, SSCB ise henüz Milletler Cemiyeti üyesi olmadığı için imza atmadılar. Osmanlı heyetinde şu isimler yer alıyordu: Sadrazam Damat Ferit Paşa, eski Maarif Nazırı (millî eğitim bakanı) Bağdatlı Mehmed Hâdî Paşa, eski Şura-yı Devlet (Danıştay) reisi Rıza Tevfik Bey ve Bern Sefiri Reşat Halis Bey. Antlaşmanın yürürlüğe girmesi için önce Meclis-i Mebusan'ın antlaşmayı görüşüp kabul etmesi, sonra da imzalamak üzere Vahdettin'e göndermesi gerekiyordu. Fakat antlaşma imzalandığı tarihte Meclis-i Mebusan kapalı (Mart 1920'de faaliyeti sonlandı ve Nisan 1920'de kapatıldı) olduğundan antlaşma mecliste görüşülemedi ve padişahın önüne gelmedi. Ankara'daki Büyük Millet Meclisi antlaşmayı sert bir bildiri ile kınadı ve Antlaşmayı imzalayanlar ile Saltanat Şurası'nda olumlu oy kullananları 19 Ağustos 1920 tarihinde vatan haini ilan etti. Antlaşmada imzası bulunan Heyet üyeleri 23 Nisan 1924 tarihinde TBMM tarafından 150'likliler listesine eklendi. 28 Mayıs 1927 tarihli yasayla ise yurttaşlıktan çıkarıldılar. Taraflardan Yunanistan antlaşmayı tasdik edip yürürlüğe koymak istedi. Bazı çevreler antlaşmanın hiçbir zaman yürürlüğe giremediğini savunur. Fakat başka görüşlere göre antlaşmasının birçok hükümleri o tarihlerde uygulanmış ve 20. yüzyılın uluslararası siyasi kavgalarına yön vermiştir. Sevr Antlaşması'nın bazı maddelerine dayanışarak Orta Doğu coğrafyası yeniden şekillendirildiyse, bu antlaşmanın bir süre için de olsa fiilen yürürlüğe girdiğinin kabul edilmesi gerekildiği savunulur. Blur Blur, 1988'de Londra'da kurulan İngiliz rock grubu. Grubun üyeleri; vokalist/klavyeci/gitarist Damon Albarn, gitarist/vokalist Graham Coxon, basçı Alex James ve baterist Dave Rowntree'dir. Grubun ilk albümü "Leisure" (1991) Madchester ve shoegazing soundlarını birleştirmiştir. Sonraki albümlerinde ise the Kinks, the Beatles ve XTC gibi İngiliz gitar pop gruplarından esinlenerek "Modern Life Is Rubbish" (1993), "Parklife" (1994) ve "The Great Escape" (1995) albümlerini çıkartmışlardır. Bu süreçte Blur, Britpop türünün kurulmasına katkıda bulunmuştur ve Birleşik Krallık'ta büyük bir popülarite kazanmıştır. Grubun o dönemin bir diğer etkili britpop gruplarından olan Oasis ile çatışmaları İngiliz basınına birçok konuda malzeme olmuştur. Grubun daha sonraki albümü "Blur"da (1997), grup Amerikan indie rock gruplarının lo-fi tarzından etkilenmiştir. Albümün "Song 2" single'ı Blur'a ABD'de de ün getirmiştir. Grubun bir sonraki albümü "13"te (1999) grubun üyeleri elektronik ve gospel müziği deneylerinde bulunmuştur ve Albarn'ın daha kişisel sözleri yer almıştır. Mayıs 2002'de Coxon, yedinci albüm "Think Tank"in (2003) kayıtlarının yapıldığı sırada gruptan ayrılmıştır. Albümde elektronik soundlar kullanılması ve en az derecede gitar kullanılması Albarn'ın hip hop ve Afrika müziğine ilgisi olarak görülmüştür. Coxon'sız bir 2003 turundan sonra Blur hiçbir stüdyo çalışması veya tur yapmamıştır. Daha sonra Coxon'ın tekrar katılmasıyla grup 2009'da konserler vermeye başlamıştır. İleriki yıllarda bazı single'lar ve retrospektif derlemeler yayımlamışlardır ve dünyayı turlamışlardır. 2012'de Blur, Müziğe Olağanüstü Katkılarından Brit Ödülü almışlardır. 2015'te "The Magic Whip" albümünü çıkarmışlardır. Damon Albarn Damon Albarn, (23 Mart 1968, Leytonstone, Tower Hamlets, Büyük Londra), İngiliz şarkıcı, söz yazarı ve albüm yapımcısı. Blur, Gorillaz ve The Good, The Bad & The Queen adlı, kendi projesi olan 3 grubun kurucusu ve solistidir. Soilwork Soilwork, 1995'te kurulmuş İsveçli bir Alternatif/Melodik Death Metal grubudur. Angel Angel ÅŸu anlamlara gelebilir: Optik aberasyon Sapınç, gerçek görüntünün, basit bir teorinin tahminlerinden olan farklılıklarına kusur, aberasyon veya sapınç adı verilir. Işığın renklerine bağlı olarak merceğin kırılma indisinin değişmesinin sebep olduğu kusurlara "kromatik aberasyon" denir. Işık tek renkli (monokromatik) olduğu zaman bile monokromatik aberasyon vardır. Merceğin odak uzaklığı, kırılma indisine bağlı olduğundan, mercek üzerine düşen beyaz ışığın yedi renkli ışınları, mor renkten kırmızı renge doğru mercekten gittikçe uzaklaşan noktalarda odaklanırlar. Böyle görüntüler teleskop, mikroskop ve benzeri sistemlerde inceleme güçlüğü ortaya çıkarır. Bu kusur akromatik merceklerle düzeltilir. Akromatik mercekler bitiştirilmiş bir ince kenarlı ve bir kalın kenarlı merceklerdir. Merceklerin bitiştirilen yüzlerinin eğrilik yarıçapları eşit olup, kalın kenarlı merceğin diğer yüzü düzdür. Birisi "krown", diğeri "flint" camından yapılır. Yaklaştırıcı merceklerin kenarları orta kısımlarına nazaran daha büyük değerde yaklaştırma gücüne sahiptir. Bu sebepten mercek üzerine düşen ışınlardan kenarlarda kırılanlar, ortada kırılanlara nazaran merceğe daha yakın noktalarda odaklanırlar. Bu durumda ekran üzerine alınan görüntü netleştirilemez. Bu kusurun düzeltilmesi için birkaç yol uygulanır. En ekonomik olanları merceğin ince kısımlarını diyaframla kapatmak veya kırılma indisleri farklı ince kenarlı ve kalın kenarlı mercekleri bitiştirerek kullanmaktır. Bu mercekler "flint" ve "krow" camından yapılırlar. Bir mercek karşısında ebatları büyük bir cisim bulunursa, bunun optik eksenden uzak noktaları mercek yüzeyine eğik ışınlar göndereceğinden, görüntü kenarlarının netliği bozulur. Bu kusur bir tek mercekte düzeltilemez, ancak mercek sistemlerinde, mesela fotoğraf makinası veya sinema makinasında düzeltilir. Bunun yanında koma, alan eğriliği ve distorsiyon gibi mercek kusurları da mevcuttur. Aberasyon (anlam ayrımı) Aberasyon ya da sapınç şu anlamlara gelebilir: Ralph Nader Ralph Nader (27 Şubat 1934) Amerika Birleşik Devletleri'nde yaşayan ünlü bir siyasetçi, tüketici hakları savunucusu ve avukattır. Ailesi Lübnan'dan ABD'ye göç etmiş olan Arap Hristiyan kökenli bir ailedir. Nader, yaşamı boyunca büyük şirketlerin doğal hayatı korumaları, tüketici haklarına saygı göstermeleri ve antidemokratik uygulamalara son vermeleri için çalışmıştır. Bu konularda kazandığı ünlü davalar mevcuttur. 1996 ve 2000 yıllarındaki ABD Başkanlık seçimlerinde Yeşiller Partisi'den aday olmuştur. 2004 seçimlerinde ise, Yeşiller'den ayrılarak, bağımsız aday olarak seçime katılmış fakat 2000 seçimlerinde kazandığı başarıyı (2,9 milyon oyla toplam oyların %2,74'i) dahi gösterememiş, oyların sadece % 0,4'ünü kazanarak 459.000 oyla George W. Bush ve John Kerry'nin arkasından çok uzak bir üçüncülük elde etmiştir. 2008 seçimleri için de, pek çok siyasi gözlemcinin beklemediği bir kararla aynı yılın Mart ayında başkan adaylığını açıklamıştır. Mikroskop Mikroskop (; ), çıplak gözle görülemeyecek kadar küçük cisimlerin birkaç çeşit mercek yardımıyla büyütülerek görüntüsünün incelenmesini sağlayan bir alettir. Öncelikle adından da anlaşılacağı üzere, mikro, yani çok küçük hücrelerin incelenmesinin yanı sıra, sanayi, menakür, genetik, jeoloji, arkeoloji ve kriminalistik alanında da büyük hizmetler görmektedir. Mikroskobu, ilk önce Hollandalı Zacharias Janssen'in, 1590 dolaylarında bir teleskobu tadil etmek suretiyle meydana getirdiği kabul edilmektedir. Ancak bu sıralarda başka Hollandalı, Alman, İngiliz ve İtalyan bilginleri de, mercek sistemi tersine çevrilmiş bir teleskobun, cisimleri büyütmek için kullanılabileceğinin farkına varmışlardır. Nitekim dünyanın güneş etrafında döndüğünü açıkladığı için, engizisyon işkencesine tabi tutulan ve dünyayı güneş etrafında döndüğünü iddia etmekten vazgeçmesi şartıyla Papa tarafından serbest bırakılan meşhur İtalyan bilgini Galilei Galileo (1564-1642) iki mercek kullanarak bazı tecrübelerde bulunmuştu. Bugünkü mikroskobun ana prensiplerini ise 17. asırda Hollandalı Anton van Leeuwenhoek ve İngiliz Robert Hooke bulmuşlardır. İnsan gözü doğal bir mikroskoptur. Uzaktaki cisimler ufak gözükürler. Cisimler yaklaştıkça teferruatı daha iyi seçilmeye başlanır. Göz, sonsuz bir uyum özelliğine sahip olsaydı mikroskoba ihtiyaç olmazdı. Genel olarak mikroskop iki büyük kısma ayrılarak incelenir: mekanik kısım ve optik kısım. Cisimlerin üç boyutlu görüntülerini temin etmek maksadıyla stereoskopik mikroskoplar yapılmıştır. İki mikroskop optik sisteminin bir dürbün şeklinde bir sehpa üstüne montesinden ibarettir. Bu mikroskoplar biyoloji laboratuvarları için elverişlidir. Objeyi inceleyebilme ve disseksiyon yapma imkânı verebilen, iki gözle bakılarak üç boyutlu görüntü sağlanan mikroskoplardır. Bir Carl-Zeiss stereomikroskopta bulunan x6,3 büyütmeli objektif ve x10 büyütmeli oküler ile örneği 63 kez büyüyterek dıştan, total olarak incelemek mümkündür. Döner bir tabla ile iki nicol prizma veya iki polarıcı çuhayla donatılmış bir optik mikroskoptur. Tablanın altına yerleştirilen polarıcı nicol, cismin üzerine polarılmış ışık gönderir; analizleyici nicol ise, objektifin biraz üzerine yerleştirilmiştir. Bu iki prizma karşılaştığı zaman, belli bir devrani gücü olan maddelerin veya çift kırılımlı maddelerin bulunduğu bölgeler hariç, mikroskobun alanı karanlık olarak gözükür. Canlı incelemeye uygun olan bu mikroskop hücre ve dokuların bazı kısımlarını polarize ısığa gösterdikleri özel tepkilerden hareketle geliştirilmiştir. Önemli olan polarize bir ışığın bulunması olayıdır. Kaynakla kondansör arasına konulan polarlayıcı levha ışık demetinin ikiye ayrılmasını sağlar. Işık demetlerinden biri objeden diğeri ise kırılarak obje dışından geçer ve tekrar birleşirler. Siller, keratin, kristal, sinir ve kas fibrilleri, nişasta gibi hücre yapıları ve bölünmedeki mitotik yapı gibi birçok moleküler dünleştiricilerin gösterilmesinde görevli mikroskoplardır. Genellikle boyanmamış ve canlı hücrelerde çalışılma zorluğundan tercih sebebi olmaktadırlar. Görünen ışığın şeffaf objeden geçişinde, hücre içindeki yapıların ışığı kırma indisleri farkından yararlan ve farklı yapıları ayırt etme prensibinde çalışır. Işık dalagaları canlı hücreyi katederken bir organelle karşılaşır ve yansır. Bunun sonucunda ışık dalgaları hücrelerden ayrı fazlarda veya ayrı zamanlarda çıkarlar. Hava ile temas eden bir ışık dalgası göze gelen görüntüdeki hücre kısımları farklı olarak ayırt edilebilir. Objektif ve kondansör mercekleri amplitüd farklarını orataya koyan optik yüzeyler bulundurduklarından parlaklıkları indirgenir, ışık dalgası örneği katederken bütün noktalarda olan farklılıkları çıkartır ve obje ışık mikroskobunda görülemezken, burada sağlanmış olan kontrastlık sayesinde detaylı incelenebilir. Canlı metaryal, hücre sitoplazması bu mikroskop ile iyi gösterilmektedir. Faz kontras mikroskobunun iyi bir versiyonudur. Aralarında bulunan tek fark ışık demetinin kullanımdan kaynaklanır. Bir ışık demeti örnekten geçerken diğeri ise ışıktan geçemeyen ışık demetidir, değişik bölgelerin farklı yoğunlukları sayesinde kırılma indisleri ile farklılıkları ortaya koyar ve renkli bir görüntü oluşumunu sağlar. Diferansiyel interferens mikroskop: Hücre yüzeyinin daha iyi gösterilmesini sağlar ve benzer bir mikroskoptur. Maden parçaları ışığı geçirmediği için mikroskoba kuvvetli bir ışık kaynağı ilave edilmiştir. Kaynaktan gelen ışık incelenecek cisme çarptırılarak objektife yansıyan ışıklardan inceleme yapılır. Elektron mikroskobu genel olarak cisimden saçılan elektronların görüntülenmesi üzerine kuruludur. Maddeyle etkileşen elektronların dalgaboyu bu görüntülemenin nanometre boyutlarında yapılmasına olanak sağlar. Bu tip mikroskoplar, elektron enerjisine ve ölçüm aletinin çalışma moduna göre, geçirimli elektron mikroskobu, taramalı elektron mikroskobu, düşük enerjili elektron mikroskobu gibi farklı sınıflara ayrılır. Kullanım alanları temel bilimlerden (başta katı hal fiziği olmak üzere jeoloji, biyoloji gibi birçok dalı içine alarak), tıbbi ve diğer teknolojik uygulamalara kadar geniş bir yelpazeyi kapsar. Tamamı ile saydam olan objelerine incelenmesi amacı ile kullanılır. Karanlık Alanda özel bir kondansör yardımı ile ışıklı bir görüntü oluşturmaktadır. Otradyografide gümüşlenen kısımlerın ayırt edilmesini saglar. Tıpta spiroket gibi bakterilerin ayırdedilmesinde önemli yer tutar. Aydınlanmasında güçlü kaynaklar kullanan (ultra viole ışınlerı yayan, cıva veya xenon yakan ark lambaları) bir mikroskop çeşididir. Bazı modellerinde lazer kullanımıda gözlenen mikroskopta obje ışığı absorbe eden moleküller içeriyosa onu farklı renklerde yayar. İnceleme yapılacak materyelde özel boyalar veözel inceleme işlemleri kullanılır. Parazitoloji ve bakteriolojide önemli yer tutarlar. Işıkların, rastladıkları partiküllerle çarpışmaları sonucu yönlerini değiştirmeleri sonucu merceklerde bir görüntü oluşur ve bu prensipte çalışır. Bu kırınıma uğrayan x ışınları, merceklerin özelliği sayesinde kaynak haline getirerek obje yansıtılır, buradan ince grenli fotoğraf plağına veya ekrana gelen görüntünün yapısal özelliği, konsantrik çizgi ve noktalardan oluşmasıdır. Işık kaynağı lazer olan optik mikroskoplarla "Scanning Elektron mikroskop" arasında bir mikroskop çeşididir. Fluoresens işaretleyicilerle işaretlenen nükleik asit dizileri bu mikroskopla incelenmektedir. Metal veya yarı iletkenlerin yüzey görüntülerinden kristal yapılarını incelemek için, saha emisyon mikroskopları kullanılır. Çok yeni bir teknik olan bu mikroskopları elektron ve optik mikroskoplardan ayıran özellik, cisimden ışık veya foton geçirmek yerine cismin kendisinden elektron veya iyon koparma (emisyon) olayıdır. Emisyon elektrik sahası ile sağlanır. Atomik kuvvet mikroskobu (AFM) kullanılarak atomik boyutta görüntüler elde edilerek yüzey çalışmaları yapılmaktadır. Radyasyon malzeme etkileşimleri açısından büyük öneme sahip olan polimerlerin ve ileri teknoloji ürünü "süper iletkenlerin" yapımı ve karakterizasyon çalışmaları da yapılmaktadır. Bir polarizan mikroskop çeşididir. Normal polarizan mikroskoptan farklı olarak ışık üstten verilerek görüntü sağlanmaktadır. Cevher minerallerinin göstermiş oldukları dokusal ilişkilerin yorumlanması, maden yataklarının ekonomik potansiyelinin belirlenmesinde ve cevher hazırlama süreçleri öncesinde büyük önem taşır. Avcılar (anlam ayrımı) Avcılar, aşağıdaki anlamlara gelebilir: Yer adlarÄ± Sinema Barbunya Perikles Perikles (Yunancaː Περικλῆς), Antik Yunanistan'da, Atinalı soylu, asker ve devlet adamı. Annesi, "arkhon" Klistenes'in yeğenidir, babası da demokratlardan Xanthippus'tur. MÖ 495'larda doğduğu tahmin edilmektedir ve MÖ 429'da ölmüştür. Aristokrat bir aileye mensuptu. Çocukluğunda Anaksagoras, Damon, Sokrates, Sofokles ve Zenon'dan ders alarak, öğretmenleri tarafından iyi bir siyasetçi olarak yetiştirildi. Otuz yaşında siyasi hayata girdi. Demokratların liderinin öldürülmesiyle lider seçildi. MÖ 461 yılındaki seçimlerde "Arkhon" seçildi. Kendisini destekleyen "parolia" ve "diakria" sınıfının desteğiyle Atina'da demokrasi rejimi kurdu. Perikles, Atina kent devletinin başkanı olmasının ardından, ülkede reformlar yaptı. Kendisini iktidara taşıyan topraksız kesimlere kendi kontrolündeki kolonilerden toprak verdi. Bütün yurttaşların siyasal haklara sahip olmasını sağladı. Alt sınıflara kapalı olan memurluk işini herkese açtı. Önce "zeugites" sınıfına, sonra da "thetes" sınıfına "arkhon" olabilme yolunu açtı. Ardından "Bule" Meclisi ve "Arkhon"’luk dahil, uzmanlık gerektiren işler hariç tüm devlet memurluklarının seçimle değil kura ile belirlenmesi sistemini oluşturdu. Böylece her vatandaş ömründe en az bir kez memur olabiliyordu. Ayrıca kura ile atanan memurlara ücret ödeme uygulamasını başlattı. Yine her yurttaşa anayasaya aykırılık nedeniyle bir yasa önerisine karşı dava açma hakkı tanıdı. Atina'yı, Yunanistan'ın en önemli şehri haline getirdi. Atina'da sanat ve mimari eserler yaptırdı. Tiyatroyu yaygınlaştırdı. Atina'ya Yunanistan'ın en meşhur bilginlerini topladı. Emperyalist bir siyaset takip ederek, Spartalılar ve Perslerle mücadele etti ve savaşları kazandı. Perslerle Kallias Barışı'nı, Spartalılarla otuz yıllık barış antlaşmasını imzaladı. Atinalıların Spartalılarla münasebetleri 431'de tekrar bozulup, neticede Peloponez Savaşı başladı. Perikles, Peloponez Savaşı'nda başarılı olmasına rağmen, harpteyken yakalandığı veba hastalığından öldü. Paralus and Xanthippus'u doğuran eşinin ismi bilinmemektedir. Bu eşiyle boşandıktan sonra Miletli Aspasia ile evlenir. Bu evliliğinden de 1 çocuğu dünyaya gelmiştir. Dalyan Periskop Periskop, deniz ve kara savaşlarında, harekâtı kolaylaştırmak maksadıyla kullanılan, emniyetli mesafelerden hedefe görünmeden incelemeye yarayan optik bir alettir. Teknisyenler, nükleer araştırmaları da tehlikeli bölgeye yaklaşmadan periskopla gözler. Periskopun en çok kullanıldığı saha denizaltılardır. Periskopta iki yansıtıcı ayna veya prizma bulunur. Birinci ayna hedeften gelen ışıkları doksan derece kırarak aşağı doğru yansıtır. İkincisiyse bu gelen ışıkları tekrar doksan derece kırarak yatay yönde göze iletir. Periskobun bu özelliği teleskobik yapı ile güçlendirilir. Periskop, mercekler yardımı ile hedefi yaklaştırma, büyütme özelliği kazanır. Periskop, prensip olarak ters ve doğru yerleştirilmiş iki dürbünün bir tüp içine yerleştirilmesinden ibarettir. Ters dürbünde cisimler olduğundan daha küçük görülmesine rağmen görüş açısı çok büyüktür. Ters dürbünle genişletilmiş görüş sahası doğru dürbünle tekrar büyütülüp yaklaştırılarak gözlenir. Bu duruma göre görüntüyü büyütmek için üst (ters) dürbün görüntüsünün küçültülmesi; alt (doğru) dürbün görüntüsünün ise büyütülmesi gerekir. Bu işlemler periskop kafasına monte edilmiş kolların elle döndürülmesiyle yapılır. Periskopta görüntüye ve kullanıma tesir eden birçok husus vardır. Fiziki olarak periskopun ince ve uzun olması istenir. Periskobun boyunu uzatmak için ara mercek düzenleri ilave edilir. Boy uzayıp çap daraldıkça ışık kaybı artar. Görüntü büyütme ve görüş açısı mercek çaplarına bağlıdır. Periskopla yalnız cisimlerin şekli incelenmekle kalmaz, ayrıca hedef, mesafe ve açı göstergeleri ilavesiyle hedefle ilgili daha geniş bilgi de toplanır. Gelişmiş periskoplarda fotoğraf makinaları, ekran görüntüleme, hafıza sistemleri de mevcuttur. Bütün bu parçalar basit bir silindirik tüp boru içerisine monte edilmiştir. Boru çapı küçüldükçe görüş açısı küçülür. Periskop I. Dünya Savaşında kullanılmaya başlanmıştır. Önceleri siperlerden gözükmeden hedefin incelenmesi maksadı ile yapılan periskoplar, daha sonraları tanklara, büyük kara ve gemi toplarına, denizaltılara da monte edilmiştir. Fiber optiğin gelişmesiyle çok ince çaplı ve uzun periskoplar yapılmıştır. Fiber optik periskoplar insan vücudunun çeşitli yerlerine sondaj yapılarak incelenmesini mümkün kılmaktadır. Periskopun en yaygın olarak kullanıldığı alan denizaltı gemileridir. Periskop, denizaltının gözüdür. Denizaltılar su altında satha yakınken gözükmeden su üstü gemisi gibi seyir yapabilmek için periskop kullanırlar. Denizaltı periskopları hem ince hem de uzun olmalıdır. İnce ve uzun periskoplarda görüş açısı ve ışık şiddeti azdır. Bu eksiklikleri gidermek üzere denizaltı periskoplarına boru boyunca kuvvetlendirici mercekler ilave edilmiştir. Denizaltı periskobunun bir özelliği de dikey ve eksenel yönde hareketli olmasıdır. Dikey hareketle su derinliğine göre periskop boyu ayarlanır. Eksenel döndürme hareketiyle de her açıdaki hedefi görmek mümkün olur. Bu hareketler hidrolik ve mekanik kuvvetlerle sağlanır. Denizaltı periskoplarında genellikle iki tip büyütme oranı vardır. Değerdeki büyütmede görüş açısı 40° civarındadır. Daha büyük büyütme oranı 6 değerinde olup, görüş açısı 8° civarındadır. Denizaltı harekâtı sürat istediği için, periskop hareketlerini sağlayan mekanizmalar kolay kullanılabilir özelliktedir. Mesela periskopun alt gözetleme kafasında bulunan eksenel döndürme kolları, aynı zamanda mesafe, ayar ve görüş açısı ayar görevlerini de yapar. Bu kollardan birine bağlı makaralı tel düzeniyle yukardaki prizma ve mercek donanımına dikey eksen yönünde hareket verdirilerek yatay ile 45° açı yüksekliğindeki hedefler de görülebilir. Modern denizaltı periskoplarında mesafe ölçümü ayrı bir cihazla kendiliğinden hesaplanarak kayıt ve gösterge olarak tespit edilir. Bu cihaza "stadimetre" denir. 1980'lerde geliştirilen denizaltı periskoplarında ise periskop gözetleme kafasının su üzerinde uzun müddet kalmasına gerek kalmamaktadır. Böylece düşman gemilerinin radarlarına yakalanma ihtimali azaltılmıştır. Periskop bir an satha süzülerek, ekseni etrafında 360°döndürülüp tekrar aşağı çekilir. Periskop merceğinden giren ışık hafızalı ekranda görüntülenerek ekrandan hedef analizi yapılır. Periskoplardaki diğer özellikler; Periskop optik düzeninde ışık kırılma kayıplarını azaltmak için hedef merceğinin havaya bakan yüzeyi kimyevi olarak ince bir film tabakası ile kaplanır. Bu şekilde yüzeyi kaplanmış mercekli periskopta ışık geçirgenliği % 30-50 arası artar. Görüntü genliği ise % 60 oranında büyür. Bu görüntüde puslanma ve leke olmaz. Periskop imalatında dikkat edilecek hususlardan biri de, periskop borusunun su ve hava sızdırmamasıdır. Periskop borusu içindeki nemli hava boşaltılarak yerine kuru hava, yani azot gazı doldurulur. Bu şekilde suyun yoğunlaşması önlenerek merceklerde ve prizmalarda buğulanmanın önüne geçilmiş olur. Radar Radar, radyo dalgalarının yansıması yardımıyla uzaktaki nesneleri ve bu nesnelerin hız, kerteriz ve mesafesini tespit eden cihazdır. Radar, "RAdio Detection And Ranging" (radyo ile tespit etme ve menzil tayini) sözcüklerinin akronimidir. Radarlar; kullanım alanlarına göre hava ve deniz radarları olmak üzere ikiye ayrılır. Hava radarları; askeri (stratejik) meteorolojik, astronomik, hava limanlarında ve uçaklarda kullanılır. Deniz radarları; askeri ve ticari gemilerde kullanılır. Radarlar çalıştığı frekans bandına göre de isimlendirilebilmektedir. Alman mühendis Christian Hülsmeyer elektromanyetik dalgalar ile gemilerin yerini belirlemekte kullanılabilen icadını tescil ettirmek için 1904 yılında Almanya ve İngiltere'de patent başvurusunda bulundu. 30 Nisan 1904 tarihinde Kraliyet Patent Dairesi, Christian Hülsmeyer tarafından geliştirilen, "uzaktaki metal nesnelerin yerini bir gözlemciye bildiren" cihazı 165 546 Nolu belge ile tescil etti. Patent belgesinde bir yansıma sayesinde, gelmekte olan bir gemiyi tespit eden bir buharlı geminin resmi yer almaktadır. Ren nehrinde yapılan bir denemeyle cihazın kullanılabilirliği kanıtlandı. Daha sonra savaşın doğurduğu ihtiyaçlar ve zorlamalar sonunda geliştirilmiştir. Radar, elektromanyetik enerji darbelerini yandaki şekilde görüldüğü gibi sesin yansımasına benzer bir şekilde kullanır. Radyo dalgaları ile taşınan enerji nesneye ulaşır ve tekrar nesneden yansıyarak geri döner. Enerjinin buradan küçük bir kısmı yansır ve radara geri gelir. Dönen bu bölüme aynen ses terminolojisinde olduğu gibi "yankı" adı verilir. Radar seti yankıyı yansıtan nesnenin yön ve mesafesini tespit etmek için kullanır. formula_1 ışık hızı ve formula_2 yansıma zamanı olmak üzere bir cismin radara olan menzili (formula_3) şu formül ile bulunur: Bir alıcı verici düzeninden oluşan radar, bir cismin varlığını tayin etme, bulunduğu yön ve uzaklığı ölçme işlevlerini yerine getirir. Radar cihazları temel olarak bir sinyal üreteci, bir verici, bir alıcı ve bir veya daha çok antenden oluşur. Radarlar havacılıkta başlıca olarak yaklaşma kontrol ve saha kontrol üniteleri tarafından hava araçlarının tespiti ve emniyet ayrımı amacıyla kullanılırlar. Bunun haricinde uçaklarda diğer hava taşıtlarının ve meteorolojik olayların tespitinde kullanılan radarlar da mevcuttur. Knud Rasmussen Knud Johan Victor Rasmussen 7 Haziran 1879 yılında Grönland'ın Jakobshavn şehrinde doğmuş, 21 Aralık 1933 tarihinde Danimarka'nın Gentofte şehrinde ölmüştür. Kuzey kutbuna ilk ulaşan Danimarkalı kâşif ve etnolog. Rasmussen küçüklüğünü Eskimolar arasında geçirdi, onların yaşayış şekillerini, lisanlarını, karlar üzerinde ulaşım metodlarını ve diğer birçok hususiyetlerini öğrendi. 1902'de Danimarka Grönland Araştırma Cemiyetinin bir üyesi ve kutup kaşifi olarak çalışmaya başladı. Thule Eskimolarının ihtiyaçlarını göz önüne alarak, ticari bir şirket kurdu. Bu şirketin gelirleri daha sonra yaptığı keşif çalışmalarını finanse etti. İlk olarak 1912 yılında Grönland'da Peter Freuchen ve iki Eskimo ile birlikte Peary Land buzluk sahasını geçti. İkinci teşebbüsü, Lange Koch ve İsveçli botanikçi Thorild Wulff ile birlikte 1916-1918 yılları arasında Grönland'ın en kuzeyine ulaşmasıdır. Daha sonra 1919 yılında, doğu Grönland'a yaptığı gezide ise Eskimo folklörü üzerine çalışmalar ve araştırmalar yaptı. Bu çalışmalarını üç cilt olarak "Myths and Legends from Greenland" adı altında bastırdı. 1921-1924 yıllarında ise Kanada'nın kuzeyindeki Eskimoların yaşayışlarını inceledi. Bu incelemelerini iki cilt halinde "Across Arctic America" adı altında bastırarak Kopenhag Üniversitesinden doktora derecesi aldı. Öldüğü 1933 yılına kadar Eskimoların yaşayışlarını inceledi. Eskimoların kutup civarında yayılırken takip ettiği göç yollarını tespit etmeye çalıştı. Mor kırlangıç Mor kırlangıç ("Progne subis"), kırlangıçgiller (Hirundinidae) familyasından bir kırlangıç türüdür. Kuzey Amerika'daki en yaygın kırlangıç türüdür. Uzunluğu 20 cm dir. Erkek koyu mor, dişi soluk kahverengidir. Kum kırlangıcı Kum kırlangıcı ("Riparia riparia"), kırlangıçgiller (Hirundinidae) familyasından bir kırlangıç türüdür. Avrupa ve Amerika'da yaşayan 12 cm uzunluğundaki kum kırlangıcı, ev kırlangıcına benzerse de üst bölümleri siyah değil, çok koyu boz kahverengidir. Açık arazide, özellikle su yakınlarında bulunur. Yerleşim birimlerinde görülmeyen bu tür, koloni halinde kumlu toprakta kovuklar açıp suvatlarda yuva yapar. Yazın Türkiye'nin her bölgesinde görülür. Koç Üniversitesi Koç Üniversitesi, 1993 yılında İstanbul'da eğitime başlamış olan bir vakıf üniversitesidir. İlk başlarda İstinye'de eğitim veren okul, 2000 yılında, Rumelifeneri yolu üzerindeki kalıcı kampüsüne taşınmıştır ve faaliyetlerine 400 öğretim üyesi ve yaklaşık 6900 öğrenciyle burada devam etmektedir. Üniversite, İnsani Bilimler ve Edebiyat, İktisadi ve İdari Bilimler, Fen, Mühendislik, Hukuk, Tıp ve Hemşirelik Fakülteleri ile eğitim sunan Koç Üniversitesi, 22 lisans, 32 yüksek lisans ve 26 doktora programı ile eğitim vermektedir. Koç Üniversitesi, vakıf üniversiteleri arasında yıllık öğrenim ücretinin ve başarı oranının en yüksek olduğu üniversitelerden biridir. Nitekim 2019 YKS yerleştirme verilerine göre tıp programları içerisinde 2., hukuk programları içerisinde 2., bilgisayar mühendisliği programları içerisinde 1., elektrik-elektronik mühendisliği programları içerisinde 1., endüstri mühendisliği programları içerisinde 1., makine mühendisliği programlar içerisinde 1. sırada yer almasının yanında pek çok programda da ilk 10 üniversite içerisindedir. 2019 yılı itibarıyla Koç Üniversitesi'nde bir yıllık eğitim ücreti 96.500 TL'dir. Tıp Fakültesi ise 133.000 TL'dir fakat Tıp Fakültesi'ne burssuz öğrenci alınmamaktadır. Yabancı Dil Hazırlık Programı ücreti de tüm bölümler için (Tıp fakültesi dâhil) KDV dâhil 96,500 TL’dir. Koç Üniversitesi, kâr amacı gütmeyen bir vakıf üniversitesidir. 1993 yılında İstinye'de bulunan geçici kampüsünde eğitime başlayan Koç Üniversitesi, 2000 yılında Rumeli Feneri'ndeki daimi kampüsüne taşınmıştır. 1969 yılındaki kuruluşundan bugüne yaşamın en temel gereksinimleri olan eğitim, sağlık ve kültür alanlarında yoğun faaliyet gösteren Vehbi Koç Vakfı (VKV), Sadberk Hanım Müzesi, Atatürk Kitaplığı, Koç Özel Lisesi gibi önemli yatırımlardan sonra, merhum Vehbi Koç'un üniversite hayalini gerçekleştirmek üzere harekete geçmiştir. Vehbi Koç, "Sermaye bulunur, makine alınır, teknoloji transfer edilir; fakat iyi eğitilmiş insan gücü yoksa netice almak zordur..." sözleri ile eğitimli gençlerin yetişmesine ne derece önem verdiğini ortaya koymuştur. Bu nedenlerle, Koç Üniversitesi, Vehbi Koç'un Koç Üniversitesi'nin 4 Ekim 1993 tarihindeki ilk dersinde dile getirdiği gibi "Koç Üniversitesi'nin amacı, sıradan olmayan gençlerin iyi yetiştirilmelerini sağlamaktır. Onların yeterli sayıda olmaları ve hak ettikleri liderlik noktalarına gelmeleri sonucu, ülkemizin geleceği güvence altına alınmış olacaktır… Ne kadar çok kaliteli insan yetiştirebilirsek, memlekete o nispette hizmet etmiş olacağız…" Koç Üniversitesi, açılışından bu yana geçen on sekiz yıl içerisinde Türkiye'nin en gözde üniversitelerinden biri konumuna gelmiştir. Bugün İnsani Bilimler ve Edebiyat, İktisadi ve İdari Bilimler, Fen, Mühendislik, Hukuk ve Tıp Fakülteleri ve Hemşirelik Yüksek Okulu ile eğitime hizmet etmekte olan Koç Üniversitesi, 22 lisans, 32 yüksek lisans ve 26 doktora programı ile Türkiye'de ve dünyada bilimin gelişmesine katkıda bulunmaktadır. Times Higher Education'ın 2015 yılında yayınladığı 50 yaş altı en iyi üniversiteleri sıralamasında Koç Üniversitesi 51. sırada yer almıştır. Times Higher Education'ın en iyi Türk üniversiteler sıralamasında ise 1.olmuştur. Koç Üniversitesi’nin araştırma programlarının amacı evrensel bilime nitelikli ve özgün katkılarda bulunmak, Türkiye’nin entelektüel, teknolojik, ekonomik ve sosyal alanlardaki gelişimini yararlı bir şekilde etkilemektir. Öğretim üyeleri kendi bağımsız araştırmalarını sürdürürken, disiplinlerarası iş birliğine önem vermekte, stratejik alanlarda takım olarak çalışmaktadırlar. Öğretim üyesi başına düşen makale sayısında Türkiye’deki üniversiteler sıralamasında Koç Üniversitesi’nin en üst sıralarda olması araştırmaya verilen önemin, öğretim üyelerinin ve araştırma programlarının başarısının bir göstergesidir. Koç Üniversitesi, ulusal ve uluslararası düzeyde kamu ve özel kuruluşlar (üniversiteler, Avrupa Komisyonu, kamu kurumları, araştırma ve geliştirme kurumları, iş dünyası ve sanayi kuruluşları) ile çeşitli araştırma projelerinde iş birliği içinde çalışmaktadır. Araştırma faaliyetleri Mühendislik, Fen, İnsani Bilimler ve Edebiyat, İktisadi ve İdari Bilimler, Hukuk ve Tıp Fakültelerindeki öğretim üyelerimiz tarafından yürütülmektedir. Lisans öğrencileri ilgi duydukları özel alanlarda öğretim üyeleriyle araştırma projelerinde çalışabilmekte, araştırma yeteneği yüksek ve yaratıcı bireyler olarak yetişmektedirler. Öğretim üyelerimizin %95’i doktora derecelerini ABD’nin ve Avrupa’nın önde gelen üniversitelerinden almıştır. Birçoğu Koç Üniversitesi’ne gelmeden önce önemli ABD, Avrupa ve Türk üniversitelerinde öğretim üyeliği yapmıştır. Koç Üniversitesi öğretim üyesi başına düşen makale sayısında Türkiye’deki üniversiteler sıralamasında en üst sıralarda yer almaktadır. Koç Üniversitesi’nde 11 öğretim üyesi Türkiye Bilimler Akademisi’nde (TÜBA) asli, 1 öğretim üyesi emeritus, 4 öğretim üyesi ise yardımcı üye olarak onurlandırılmıştır. 2011 yılı itibarıyla 9 öğretim üyesi TÜBİTAK Bilim Ödülü, bir öğretim üyesi TÜBİTAK özel ödülü, 21 öğretim üyesi TÜBİTAK Teşvik Ödülü, 3 öğretim üyesi TÜBA Teşvik Ödülü, 37 öğretim üyesi TÜBA GEBİP Ödülü almıştır. Koç Üniversitesi belirli alanlarda bilimsel ve uygulamalı çalışmalar yapmak, politikalar önermek, akademik birikimi toplumsal, sosyal, ekonomik ve hukuki alanlarda topluma aktarmak amacıyla çeşitli araştırma merkezleri kurmuştur. Aynı zamanda Koç Üniversitesi’nin Rumeli Feneri Kampüsü’nde ve Hemşirelik Yüksek Okulu’nda sayıları bölümlerine göre çeşitlilik gösteren 72 adet laboratuvarı mevcuttur. Koç Üniversitesi'nde seçimle iş başına gelen bir Öğrenci Konseyi vardır. Konsey başkanının Üniversite Akademik Kurulu'na katılma hakkı vardır. Velilere, okulun eğitim olanakları ve gelişmeler konusunda bilgi verilmek için her yıl, Veliler Günü düzenlenmektedir. Her öğrencinin öğretim üyeleri arasından bir akademik danışmanı (advisor) vardır. Koç Üniversitesi'ndeki ilk döneminde, her öğrenci okulun sosyal ve akademik hayatına rahat uyum sağlaması için, büyük sınıflardan başarılı bir öğrencinin (mentor) liderliğinde bir akran destek grubuna dahil edilir. Yurt yaşamına uyumu kolaylaştırmak için yurtta kalan deneyimli öğrenciler Bina Sorumlusu (RA) olarak görev yaparlar. Üniversitede değişik sosyal ve kültürel alanlarda faaliyet gösteren, Öğrenci Dekanlığı'na bağlı elliyi aşkın öğrenci kulübü ve organizasyonu bulunmaktadır. Koç Üniversitesi'ndeki Öğrenci Kulüpleri İngilizce Hazırlık Programı, Koç Üniversitesi'nin lisans veya İşletme Enstitütüsü programlarından birine girmiş, ancak programın gerektirdiği İngilizce dil bilgisine sahip olmayan öğrenciler için İngilizce eğitimi vermektedir. İngilizce Hazırlık Programı ayrıca, Hemşirelik Yüksek Okulu'nda verilen İngilizce programını da hazırlar. Her yıl yaklaşık 500 öğrenci İngilizce Hazırlık Programına başlar. Rumeli Feneri Kampüsü'nde üniversitenin öğrencilerin kullanımına açtığı bilgisayarlar ve üniversitenin ağına bağlı, ağ hizmetlerinden yararlanan öğrencilere ait bilgisayarlar da göz önünde bulundurulursa 1,6 öğrenciye 1 bilgisayar düşmektedir. Master ve doktora öğrencilerine okul tarafından dizüstü bilgisayar verilmektedir. Üniversitenin kendine ait 100 Mbps kapasiteli, yedekli İnternet erişimi bulunmaktadır. Kampüs içinde ağ erişimi kablosuz veya yerel ağ prizlerinden sağlanmaktadır. Okulda yaklaşık 63 tane kablosuz İnternet vericisi vardır. Yurt odalarında, öğrencilerin kendi sistemlerini ücretsiz olarak bağlayabilecekleri, yerel ve İnternet ağı hizmetleri alabilecekleri ağ erişim noktaları bulunmaktadır. Fakülte binalarında 20 bilgisayar laboratuvarı vardır. Bunlardan ikisi, İngilizce Dil Hazırlık Programı tarafından kullanılan Bilgisayar Destekli Yabancı Dil Öğrenim Laboratuvarı bir diğeri ise diğer yabancı diller öğrencilerinin kullandıkları Leonardo Lab'dir. Her Koç Üniversitesi öğrencisi, İnternet, e-posta, yerel ağ dahil olmak üzere üniversitenin sahip olduğu tüm bilişim altyapısından yaygın olarak faydalanabilmektedir. Her öğrencinin ku.edu.tr uzantılı bir mail adresi vardır. Üniversitenin bilişim altyapısından ve servislerinden Bilgisayar ve Bilgi Teknolojisi departmanı (CIT) sorumludur. Bayağı dil balığı Bayağı dil balığı ("Solea solea"), Soleidae familyasından bir balık türü. Vücudu oval, çok fazla yassılaşmış, ağzı küçük ve asimetrik, gözleri sağ tarafta, gözlü taraf, kahverengi yeşil ya da kahverengi siyah beneklerle süslüdür. Sağ göğüs yüzgecinin ucunda siyah benek vardır. Üst tarafındaki göğüs yüzgecinin üstü başlangıç noktasına kadar ulaşan siyah lekelidir. Genellikle 20-40 metre derinliklerde, kumlu çamurlu zeminlerde yaşar. Kışın 100 metre derinliğe iner. Büyüklüğü ortalama 30–35 cm'dir, maksimum 50 cm olur. Ortalama ağırlığı 300-350 gram civarındadır. Dipteki omurgasızlar, küçük balıklar ve böceklerle beslenir. Oracle Oracle, Microsoft'un ardından dünyanın en büyük ikinci yazılım şirketidir. 120.000'i aşkın çalışanı,380.000'den fazla müşterisi ile 145 ülkede faaliyet göstermektedir. Veritabanı, uygulama geliştirme araçları, uygulama sunucusu ve de iş uygulamaları alanlarında yazılım çözümleri bulunmaktadır. Yazılım VeritabanlarÄ± 1) Oracle VeritabanÄ± Oracle, ek olarak aşağıdaki veritabanı teknolojilerini geliştirdi veya satın aldı : 2) Berkeley DB: gömülü veritabanı işleme 3) Oracle Rdb: OpenVMS platformları üzerinde çalışan , ilişkisel bir veritabanı sistemi. . 4) TimesTen: Bellek içi veritabanı işlemleri 5) Oracle Essbase: Çok boyutlu veritabanı yönetimi 6) MySQL: İlişkisel veritabanı yönetim sistemi 7) Oracle NoSQL Veritabanı Jean Tigana Jean Tigana (d. 23 Haziran 1955, Bamako, Mali), Mali asıllı Fransız eski millî takım oyuncusu, teknik direktör. 1980'lerde Bordeaux ve Fransa millî futbol takımı ile birçok başarıya imza atmıştır. 2005-2007 yılları arasında Beşiktaş teknik direktörlüğünü yapmıştır. Mali'de bir Fransız annenin çocuğu olarak dünyaya geldi. 3 yaşında ailesiyle birlikte Marsilya'ya taşındılar. Tigana futbola Sporting Toulon Var takımında profesyonel olarak başladı. 10 yaşında yerel takımlardan ASPTT Marseille'da futbola başladı. 1972-74 arasında daha sonra Eric Cantona'yı da yetiştirecek SO Les Caillols takımına geçti. 1974-75 arasında ise Cassis takımının altyapısında forma giydi. 1975'te Sporting Toulon Var takımıyla profesyonel futbola başladı. 2. Ligde forma giyen takımda oynadığı 3 sezonda 20'nin altında maça çıkmayıp istikrarlı bir performans gösterdi. 1977-78 sezonunda ayrıca 6 gol kaydederek kendini büyük takımlara gösterdi. Onu fark eden teknik adam Aime Jacquet sayesinde 1978'de Olympique Lyonnais kadrosuna dahil oldu. Ligin ortalama takımlarından Lyon, 1979-80 sezonunda play-off maçlarıyla düşmekten kurtuldu. Buna rağmen Tigana, millî takıma seçilme başarısını gösterdi. Teknik adam Jean-Pierre Destrumelle döneminde takımın önemli isimlerinden olan Tigana, Lyon'un lig altıncılığında büyük başarı sağladı. Lyon, o zamana kadar tarihinin en kalabalık seyircilerine oynamaya başladı. 1981'de Tigana, eski hocası Jacquet'in çalıştırdığı Bordeaux takımına transfer oldu. İlk sezonunda 27 maçta forma giyen tigana, ilk kez UEFA Kupası'nda bir maç oynayarak Avrupa'da forma giydi. Sonraki sezon ligde 2. oldular. Tigana ise 32 maçta forma giydi. 1983-84 ve 1984-85 sezonlarında üst üste iki lig şampiyonluğu yaşadılar. 1984'te Onze d'Or ödüllerinde, Platini'nin arkasında Gümüş Onze ödülünün sahibi oldu. Aynı yıl France Football dergisi tarafından Fransa'da top koşturan en iyi Fransız futbolcu ödülünü kazandı. Avrupa'da Yılın Futbolcusu ödüllerinde ise Platini'nin arkasında ikinci oldu. 1985-86'da lig şampiyonluğunu bu sefer kaçırsalar da Fransa Kupası'nı kazandılar. 1986'da Bordeaux'nun Olympique de Marseille ile oynadığı Coupe de France finalinde 90 dakika oynayan Tigana, bir de gol kaydetti. 2-1 maçı kazanan Bordeaux, 1941'den beri duyduğu kupa hasretine son verdi. Tigana, sezon içinde ilk kez Şampiyon Kulüpler Kupası'nda da forma giymiş oldu. 1986-87 sezonunda bir sene ara verdikleri Fransa şampiyonluğunu tekrar kazanırlarken, Fransa Kupası'na da bir kez daha sahip oldular. Tigana, 1987'de Marsilya karşısında oynanan kupa finalinde 90 dakika forma giydi. 1987'de bir kez daha Onze d'Or ödüllerine çağrılan Tigana, birinci Diego Maradona ve ikinci Marco van Basten'in ardından Bronz Onze ödülünü kazandı. Sonraki iki sezonda Tigana, yine formayı kaptırmasa da Bordeaux, eski başarılarını kazanamadı. 1988-89 sezonunda ligde 13. olduklarından sonra sezon sonunda Tigana takımdan ayrıldı. 1989-90 sezonunda Tigana, Olimpik Marsilya'ya transfer oldu. İlk 11'i kaptırmayan Tigana, bir lig şampiyonluğu da burada yaşadı. Sonraki sezon 1990-91 Şampiyon Kulüpler Kupası'nda takımında zaman zaman forma giyen Tigana, Lech Poznań'ı 6-0 yendikleri maçta bir de gol attı. Bu gol Tigana'nın Avrupa arenasında attığı tek gol oldu. Finalinde ise ilk 18'de yer alsa da maçta forma giyemedi. Olimpik Marislya da Crvena Zvezda'ya penaltılarla yenilerek Avrupa'nın en büyüğü olma fırsatını kaçırdı. Fransa Kupası'nda da ikinci olan Marsilya, Fransa lig şampiyonluğunu ise kaptırmadı. Tigana, 19 lig maçıyla bu şampiyonluğa katkıda bulundu ve çok başarılı geçen bu sezonunun sonunda futbolu bıraktı. 1980'lerde Fransa millî futbol takımının en önemli üyelerindendi. Michel Platini, Alain Giresse ve Luis Fernández ile "carré magique" (Sihir karesi) adını almışlardı. Tigana, ilk maçında 23 Mayıs 1980'de Moskova'da oynanan SSCB'ye karşı oynadı. Tigana 8 yılda 52 maçta forma giyip 1 gol attı. Tigana, 1982 FIFA Dünya Kupası kadrosunda yer aldı. Tigana, İngiltere'nin Fransa'yı 3-1 yendiği ilk grup maçında son 17 dakika oyuna girdi. İkinci turda ise iki maçta da 90 dakika oynayıp, Fransa'nın yarı finale çıkmasına yardım etti. Yarı finalde de 120 dakika forma giyen Tigana'lı Fransa, Batı Almanya'ya penaltılarla yenildi. Tigana, üçüncülük maçında da 80 dakika forma giydi ancak Polonya'ya 3-2 yenildiler ve dördüncü oldular. Michel Hidalgo tarafından Fransa'da düzenlenen 1984 Avrupa Futbol Şampiyonası'na Tigana'nın çağrılmasıyla, Fransa'nın dört önemli orta saha oyuncusunu ilk kez beraber oynadı. Tigana, Fernandez ile birlikte defansif orta saha pozisyonunda oynuyordu. Fransa, başarılı bir turnuva geçirdi ve gruplarda birinci olarak yarı finale yükseldi. Yarı finalde Portekiz'le oynadıkları maç 1-1 bitip, uzatmalara gitti. Uzatmalarda Tigana'nın asistiyle golü atan Platini, Fransa'yı tarihinde ilk kez uluslararası bir organizasyonda finale çıkardı. Fransa finalde İspanya'yı yenerek tarihlerinin ilk büyük futbol başarısına imza attı. Tigana, finalde de 90 dakika forma giydi. Platini ve Giresse ile birlikte turnuvanın en iyi ilk 11'inde yer alan bir diğer Fransız futbolcu oldu. 1986 FIFA Dünya Kupası'nda 30 yaşındaki Tigana, üç grup maçında da 90 dakika forma giydi ve Macaristan'ı 3-0 yendikleri maçta takımının ikinci golünü attı. Tigana'lı Fransa, önce İtalya'yı sonra da çeyrek finalde Brezilya'yı eledi. Tigana, Batı Almanya ile oynadıkları yarı finalde de 90 dakika forma giydi ancak rakiplerine 2-0 yenilerek elendiler. Üçüncülük maçında Tigana 83 dakika forma giydi ve Fransa uzatmalarda rakibi Belçika'yı 3-0 yenerek Dünya üçüncüsü oldu. Tigana, Euro 1988 elemelerinde 4 maçta forma giydi. Ancak Fransa gruplarında 3. olarak turnuvaya katılma hakkını kazanamadı. 1990 FIFA Dünya Kupası elemelerinde gençleşen Fransa kadrosunda kendine yer bulan Tigana, Fransa'nın başarılı sonuçlar almasını sağlayamadı ve Fransa, Dünya Kupası'na gitme şansını kazanamadı. Raymond Domenech'in