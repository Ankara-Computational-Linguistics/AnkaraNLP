Sanatlar Akademisi, Mimarlık Bölümü'ne devam etti. Paris'e gitmeden, İstanbul'dan mektupla izlediği "Ecole des Sciences Politiques" (Siyasal Bilgiler Fakültesi)'ten mezun oldu. Erkek Öğretmen Okulu, Galatasaray Lisesi edebiyat, felsefe öğretmenliklerinde bulundu (1910-1917). Atatürk'ün ölümünden sonra Ankara'dan İstanbul'a yerleşti. TBMM III. Dönem (Ara Seçim), IV., V., VI. ve VII. Dönem Elazığ (Elaziz), VIII. Dönem Diyarbakır Milletvekilliği yapmıştır. Aykaç, Fecr-i Âti edebî isimli topluluğun üyesidir. 1908 yılından itibaren çeşitli dergi ve gazetelerde türlü konularda makale­ler, mizahî yazılar yazdı. Tanin gazetesinde yayınladığı mizahî şiirleri bulunmaktadır. 23 Temmuz 1967'de Tedavi edilmekte olduğu Cerrahpaşa Hastanesi'nde öldü. Grafiker İhap Hulusi, Kulüp Rakısı için çizmiş olduğu şişe etiketinde kendisi ile birlikte Fazıl Ahmet Aykaç'ı da çizmiştir. Tunja Tunja, Kolombiya departmanı Boyacá'nın başkenti ve nüfusa göre ülkenin en büyük otuzuncu şehridir. Tunja, Ortadoğu Kolombiya'da eğitimsel, sporsal ve tarım merkezi oluşturur. 1539 yılında kurulan Tunja Amerika'nın en eski şehirlerinden biridir. Tunja ülkenin ortasında yaklaşık 2800 m rakımda, Rio Chicamocha'nın Rio Jordán nehirlerinin birleştiği yerdedir. Ekvator yakınında yer alır. Bu yüzen yüksekliğe rağmen, Tunja'da her yıl düzenli olarak ılıman iklim görülür. En yüksek sıcaklık öğle ortasında görülürken (20 °C), en düşük sıcaklık geceleri görülür (3 °C). Ortalama sıcaklık ise 14 °C'dır. Şehirde sadece iki mevsim vardır: kuru ve nemli. Kuru mevsim (Haziran ile Eylül arası) yazdır, nemli mevsim (Ekim ile Mayıs Arası) ise kış mevsimidir. Tunja Gonzalo Jiménez de Quesada'nın fetih ordusunda bulunan İspanyol subay Gonzalo Suárez Rendón tarafından "Santiago de Tunja" adıyla kurulur. Tunja, Boyacá Chicó FC ve Patriotas FC gibi Kolombiya’nın başarılı futbol kulüplerine ev sahipliği yapar. Yueqing Yueqing (Basitleştirilmiş Çince: 乐清市; Geleneksel Çince: 樂清市; Pinyin: Yuèqīng Shì), Çin'in Zhejiang Eyaleti'nin, Wenzhou şehrine bağlı, 138.930.000 nüfuslu, ilçe düzeyinde şehir. Çin'in doğu sahili boyunca uzanır. Pasifik Okyanusu'na kıyısı vardır. Zhejiang Eyaleti'nin güneydoğu kıyısında bulunur. Batısında Yongjia (永嘉县), bitişiğinde Taizhou (台州市) ile komşudur. I. Dünya Savaşı'nda Birleşik Krallık Britanya'nın Almanya'yla bir savaşa ilişkin korkuları 1914 yılında Birinci Dünya Savaşı'nın çıkmasıyla gerçeğe dönüştü. Britanya'nın Almanya ve müttefiklerine karşı savaş ilan etmesi, ölçülemeyecek değerde askeri, mali ve malzeme alanında destek sağlayan koloni ve dominyonları da kapsamaktaydı. Dominyonların ordularında bulunan 2.5 milyon askerin savaşa katılmasının yanı sıra kraliyet kolonilerinden de binlerce gönüllü savaşta yer aldı. Almanya'nın Afrika'daki denizaşırı kolonilerinin çoğu kısa süre içinde işgal edildi, Pasifik'teyse Avustralya ve Yeni Zelanda Alman Yeni Ginesi ve Samoa'yı işgal etti. Osmanlı İmparatorluğu'na karşı 1915 yılında Çanakkale Savaşı'nda Avustralya, Newfoundland ve Yeni Zelanda'dan gelen birliklerin katkıları bu bölgelerdeki ulusal bilinç üzerinde önemli bir etki yarattı ve Avustralya'yla Yeni Zelanda'nın kolonilikten bağımsızlığa geçiş süreçlerinde önemli bir dönüm noktası oluşturdu. Bu iki ülkede bu olay halen Anzac Günü adı verilen özel bir günde anılmaktadır. Kanadalılar ise Vimy Ridge Muharebesi'ne benzer bir bakış açısıyla yaklaşmaktadırlar. Dominyonların savaşa olan önemli katkısı 1917 yılında Britanya başbakanı David Lloyd George'un dominyon başbakanlarını 1917 yılında emperyal politikaları düzenlemek için toplanan Emperyal Savaş Kabinesi'ne çağırmasıyla hükûmet tarafından da onaylanmış oldu. 1919 yılında imzalanan Versailles Antlaşması'yla imparatorluk eklenen 4,700,000 kilometrekarelik toprak ve 13 milyonluk nüfus ile en geniş sınırlarına ulaşmış oldu. Almanya ve Osmanlı İmparatorluğu'nun kolonileri İtilaf Devletleri arasında Milletler Cemiyeti mandaları olarak paylaştırıldı. Britanya Filistin, Ürdün, Irak, Kamerun'un bazı bölgeleri, Togo ve Tanganyika'yı aldı. Dominyonlara da kendi mandaları verildi: Güney Afrika Birliği Güney Batı Afrika'yı (günümüzde Namibya), Avustralya Alman Yeni Ginesi'ni ve Yeni Zelanda Batı Samoa'yı aldı. Nauru ise Britanya ve Pasifik'teki iki dominyonun ortak mandası yapıldı. II. Dünya Savaşı'nda Birleşik Krallık Birleşik Krallık'ın 1939 yılının eylül ayında Nazi Almanyası'na savaş ilan etmesi kraliyet kolonileri ve Hindistan'ı kapsasa da dominyonları otomatikman savaşa sokmadı. Avustralya, Kanada, Yeni Zelanda ve Güney Afrika kısa süre içerisinde savaş ilan etti; ama Serbest İrlanda Devleti savaş boyunca tarafsız kalmayı tercih etti. 1940 yılında Almanya'nın Fransa'yı işgal etmesinin ardından 1941 yılında Sovyetler Birliği savaşa girene dek Birleşik Krallık Nazi Almanyası'na karşı tek başına kaldı. Winston Churcill ABD'nin askeri yardımı için ABD başkanı Franklin D. Roosevelt'i ikna etmek üzere başarılı lobicilik çalışmaları yürüttü; ama Roosevelt henüz Kongre'den ülkenin savaşa sokulmasını istemeye hazır değildi. Ağustos 1941'de Roosevelt ve Churcill tüm halkların kendi yönetim biçimlerini seçmeye hakları olduğunu belirten Atlantik Bildirisi'ni imzaladı. Bu ifade Almanya tarafından işgal edilmiş olan Avrupa ülkelerini mi, yoksa Avrupa ülkeleri tarafından sömürgeleştirilen bölgeleri mi kast ettiği net olmadığından daha sonraları Britanya, ABD ve milliyetçi hareketler tarafından farklı biçimlerde yorumlandı. Aralık 1941'de Japonya Britanya'ya bağlı Malaya'ya, Pearl Harbor'daki Amerikan deniz üssüne ve Hong Kong'a birbirinin hemen ardından gerçekleşen saldırılarda bulundu. Bunun sonucu olarak ABD'nin savaşa girmesini Churcill Britanya'nın zaferinin artık kaçınılmaz olduğu ve imparatorluğun geleceğinin güvence altına alındığı şeklinde yorumladı; ama Britanya'nın Japonya'ya karşı muharebelerde kısa sürede teslim olması emperyal bir güç olarak itibarını geri döndürülemez biçimde zedeledi. Bunlardan en zarar verici olanı geçmişte ele geçirilemez bir kale ve doğunun Cebelitarık'ı olarak nitelenmiş olan Singapur'un düşmesiydi. Britanya'nın tüm imparatorluğu koruyamayacağının fark edilmesi, Japon tehdidi altında olan Avustralya ve Yeni Zelanda'yı ABD'yle yakınlaştırmaya zorladı; bu yakınlaşma savaştan sonra, 1951'de imzalanan ANZUS Paktı'yla sonuçlandı. Alusi Alusi veya tam adıyla Ebu’s Sena Şihabuddin Mahmud el Alusi, Iraklı bilim insanı. Döneminin etkili alimlerinden birisi olan Alusi'nin, 'Ruhu'l Meani' adlı tefsiri günümüz İslam dünyasında en çok rağbet gören ve kaynak gösterilen tefsir kitaplarından birisidir. Alusi, 1802 yılında Bağdad'da doğmuştur. 'Alus' Irak'ta Fırat Nehri üzerinde bulunan bir adadır. Hülagu’nun Bağdad’ı istilası sırasında buraya sığınan kişiye ve ailesine Alusi denilmiştir. Daha sonra Bağdad’a gelmiş olan bu aileden birçok alim ve edebiyatçı çıkmıştır. Şair Ahmet Haşim de Mahmud el Alusi'nin öz torunun oğludur. Alusi babasından ve diğer alimlerden ders alıp yetişmiş, 13 yaşında ders vermeye ve eser yazmaya başlamıştır. Fıkıhta Şafii mezhebine uymuş, Bağdad’ın bir süre Hanefi müftüsü olmuştur. Müftülük, müderrislik ve vakıf faaliyetlerini gündüz yaparken, akşamlarını dostlarıyla sohbete ayırmış, daha sonra sabahlara kadar da eser yazım işleriyle uğraşmıştır Alusi, 1850 yılında Ruhu’l Meani tefsirini tamamladığı zamanlarda İstanbul'a gelmiş ve önemli devlet adamarıyla görüşmeler yapmıştır. İstanbul'a geliş nedenini tamamladığı tefsirini padişaha sunmak olarak belirtse de aslında haksız nedenle azledildiği Bağdad müftülüğünü geri almak ve bu konudaki şikayetlerini devlet adamlarına iletmek olduğu kaynaklarda yer alır. Bu seyahatini ise 'Neşvetü'ş Şümul' ve 'Neşvetü'l Müdam' adlı eserlerinde anlatmıştır. Britanya-Rusya AntantÄ± Britanya-Rusya Antantı (1907), Rusya, Britanya ve Fransa arasında yapılan “Üçlü İttifak”ın bir parçası olan antlaşma. 31 Ağustos 1907 yılında Sankt-Peterburg'da Rusya Dışişleri Bakanı Aleksandr İzvolski ve Britanya Büyükelçisi Arthur Nicolson tarafından imzalandı. Rusya'yla Britanya İmparatorluğu'nun Asya'da nüfuz alanlarını belirledi ve Büyük Oyun'u sonlandırdı. Rusya, Britanya'nın Afganistan üzerindeki protektorasını kabul etti ve Afgan Emiri ile doğrudan ilişki tesis etmeme taahhüdünde bulundu. Her iki taraf Tibet'i Çin'in bir parçası olarak tanıdı ve bu bölge üzerinde kontrole sahip olma girişimlerinden vazgeçeceklerini açıkladı. İran üç nüfuz alanına taksim edildi: Türk Tıp Öğrencileri Birliği Türk Tıp Öğrencileri Birliği (İngilizce: "Turkish Medical Students' Association (TurkMSIC)") Türkiye'deki tıp öğrencilerini temsil eden bir sivil toplum kuruluşudur. Türk Tıp Öğrencileri Birliği(TurkMSIC), 1952 yılında kurulmuş; bağımsız, siyasi olmayan ve kar amacı gütmeyen Türkiye’deki tıp öğrencileri arasında oluşturulmuş en köklü kuruluştur. Ülke çapında 82 fakültesinde üye yerel temsilcileri mevcuttur ve bu sayı artmaktadır. Üye tıp fakülteleri ile Türkiye’deki 30.000'den fazla tıp fakültesi öğrencisinden oluşan bir ağa sahip olmakla birlikte, uluslararası çapta ise kurulduğu yıldan beri üyesi olduğu IFMSA ( Uluslararası Tıp Öğrenci Birlikleri Federasyonu) dahilinde 123 ülkede bulunan 133 Ulusal Üye Kuruluşu arasında Türkiye’yi temsil etmektedir. Birlik; Türkiye’deki tıp fakültesi öğrencileri için ve tıp fakültesi öğrencileri tarafından yürütülen, tamamen gönüllülük esas alınarak çalışan bir organizasyondur. Birleşmiş Milletler ve WHO (Dünya Sağlık Örgütü) tarafından resmî olarak tanınan IFMSA’in Türkiye’deki temsilcisi konumundadır Birlik, faaliyetlerini 6 çalışma kolunda yürüttüğü projeler ve çeşitli organizasyonlarla yürütmektedir. Bunlar; tıp eğitimi, halk sağlığı, insan hakları ve barış, üreme sağlığı, staj ve araştırma değişimi çalışma kollarıdır. Bunların yanında kendi eğitmenlerini yetiştirerek kişisel gelişim eğitimleriyle tıp öğrencilerine farklı platformlar yaratmaktadır John Dee John Dee (13 Temmuz 1527 - Aralık 1608 veya Mart 1609), İngiliz matematikçi, astronom, astrolog, okült, seyir, emperyalist, ve yazar. Dee, Kraliçe I. Elizabeth'in danışmanlığı yapmış, hayatını simya, kehanet ve Hermetik felsefeye adamıştır. Dee, bilim ve sihir dünyalarını ayırt etmek için çalışıyordu. Henüz yirmili yaşlarının başındayken Paris Üniversitesi'ne ileri cebir dersleri vermesi amacıyla davet edilmişti. Dee döneminde, matematik üzerine oldukça fazla çalışmış, saygın bir astronom olarak tanınmış ve İngiltere'de Coğrafi keşifler yapmak isteyenlerin başvurduğu bir seyir uzmanı olmuştur. Bu çalışmalarının yanı sıra sihir, astroloji ve Hermetik felsefe konularında da çalışmalar yapmıştır. Dee hayatının son otuz yılını, ruhani varlıklar ile iletişime geçerek, yaratılışın evrensel dili ve kıyamet bilgilerini edinmeye adamıştır. Dee Hermetik büyüye, kendi matematiksel araştırma ve incelemeleri arasındaki farklılıkları eklemekle kalmamış, Yeni Platoncu bir öğrenci olan Marsilio Ficino ile birlikte ruh çağırma ve falcılık konularında da araştırmalar yapmıştır. Yaptığı araştırmalarda, görünen Dünya'nın altında yatan ilahi formların neler olduğunu, bilinenlerden farklı bir şekilde araştırmak için faaliyetlerde bulunmuştur. Yaşamı boyunca yaptığı bu tür araştırmaların hepsini, İngiltere'nin en büyük kütüphanesinde topladı. Bir bilgin olması, onun siyasi kariyerini de etkilemiştir. I. Elizabeth'e bazen danışmanlık bazen de öğretmenlik yapmış ve döneminde bakan olan Francis Walsingham ve William Cecil'in gelişmesinde önemli rol oynamıştır. Ayrıca Dee, "Britanya İmparatorluğu" ismini ilk kullanan yazardır. Vereenigde Oost-Indische Compagnie Vereenigde Oost-Indische Compagnie (kısaca VOC), Genel Hollanda Devletleri'nde sömürge gerçekleştirmek üzere 1602 yılında kurulmuş, Asya'da 21 yıl boyunca tekel faaliyetleri yürütmüş imtiyazlı bir şirkettir. Genellikle dünyanın ilk çokuluslu şirketi olduğu kabul edilir. Ayrıca hisse senedi çıkartan ilk şirkettir. Şirket tartışmalı bir şekilde; savaşa girme yeteneğine sahip, para basabilen, anlaşmalar müzakere eden, koloniler kurmaya yetkili, insanlara ceza verip hapsedebilen ya da mahkûmları çalıştırabilecek yarı resmi yetkilere sahip ilk büyük şirket oldu. İstatistiksel olarak, VOC Asya'daki ticari rakiplerinin tümünü geride bıraktı. 1602 ve 1796 yılları arasında, 4.785 VOC gemisinde yaklaşık bir milyon Avrupalı, Asya ile yapılan ticarette çalıştı. Bu çalışmaların sonucunda Asya ticari mallarının 2,5 milyon tondan fazla kısmını taşıdı. Buna karşılık, en yakın rakibi olan İngiliz (daha sonra Britanya) Doğu Hindistan Şirketi 2690 gemiyle, 1500 ile 1795 yılları arasında sadece 882.412 kişi ile bu ticareti yapmış ve VOC tarafından taşınan malların sadece beşte birini taşımıştı. VOC 17. yüzyılda baharat ticaretinden büyük karlar elde etmiştir. 1602 yılında kurulan ve baharat ticaretinden kâr etmek isteyen VOC, Baharat adalarında Batavia (günümüzde Cakarta) adında aynı zamanda bir liman olan başkenti kurdu. Sonraki iki yüzyıl içinde ise şirket ticaret üssü olarak kullanmak amacıyla kentin çevresindeki toprakları ve buna ek limanları kendi çıkarlarını güvence altına almak amacıyla satın aldı. 18. yüzyılın sonlarında iç yolsuzluklar ile boğuşan şirket iflas etti, 1800 yılında ise tam olarak dağıldı. Sahip olduğu mallar Hollanda Batavian Cumhuriyeti hükûmeti tarafından devralındı. VOC toprakları iflasının ardından, Hollanda Doğu Hint Adaları haline geldi, Endonezya takımadalarının tamamını kapsayacak şekilde 19. yüzyıl boyunca genişletildi ve 20. yüzyılda bu topraklarda Endonezya oluştu. İngiliz-İspanyol Savaşı (1585-1604) İngiliz-İspanyol Savaşı (1585-1604), İspanya ve İngiltere krallıkları arasında aralıklarla yaşanan çatışmalardır. Bu nedenle asla resmi bir savaş olarak ilan edilmedi. Savaş geniş çapta, birbirinden ayrılan kesik savaşlar biçiminde yapıldı ve Hasburg yönetimi Hollanda'daki direnişleri kırmak amacıyla 1585 yılındaki askeri seferi ile başladı. İspanyollar Anvers şehrini ele geçirdiler. Savaş günümüzde, İngiltere'de bulunan Eşitlik ve İnsan Hakları Komisyonu Başkanı Trevor Philips tarafından; İngiltere tarih kitaplarına, örnek olarak Türkler'in İspanyol Armadası olarak anılan İngiltere-İspanya Savaşı'nda Kraliçe Birinci Elizabeth'i kurtardığını ve bunu tarih kitaplarına yazmak gerektiğini söylemesiyle tekrar gündeme gelmiştir. Philips'in asıl amacı ise; İngİltere tarih kitaplarında, farklı ulusların yaptıklarına da yer verecek gerekli değişikliklerin yapılması teklifiydi. Leyla Aliyeva (sunucu) Leyla Aliyeva (, 1986, Bakü), Azeri sunucu. Azerbaycan'ın ulusal kanalı İTV'de yayınlanan sosyal, sanat ve eğlence programlarını sunmaktadır. 2007 yılında Azerbaycan'ın Eurovision Şarkı Yarışması'na katılma hazırlıkları yaptığı süre boyunca yarışmayla ilgili haberleri sunmuştur. Daha sonra İTV'nin Eurovision organizyon komitesi üyelerinden biri olarak milli seçim turları ve tanıtım turlarında hazır bulunmuştur. 2008 yılında ülkenin oylarını sunmuş ve 2009 yılından başlayarak yarışmanın yorumculuğunu yapmaya başlamıştır. Azerbaycan'ın 2011'deki galibiyetinin ardından başkent Bakü'de gerçekleştirilecek 2012 Eurovision Şarkı Yarışması'nın sunucularından birisi olacağı 16 Nisan 2012 tarihinde duyurulmuştur. 22, 24 ve 26 Mayıs tarihlerinde bu görevi yerine getirmiştir. Aliyeva, evli ve bir kız çocuğu sahibidir. Nergiz Birk-Petersen Nergiz Birk-Petersen (, ; 1976, Bakü), Azerbaycanlı avukat ve sunucudur. Nergiz İlgar kızı Abbaszade ("Nərgiz İlgar qızı Abbaszadə"), 1976 yılında Bakü'de dünyaya gelmiştir. Televizyonculuğa ilk olarak 16 yaşında Hazar Üniversitesindeyken, üniversitenin kanalında İngilizce olarak yayınlanan haber programında muhabirlik yaparak başlamıştır. Daha sonra hukuk eğitimi için ABD'ye gitmiştir ve burada eğitimini sürdürürken bir yandan da modellik yapmıştır. Mezun olduktan sonra Rusya ve ABD'de avukatlık yapmaya başlayan Birk-Petersen Azerice, Danca, İngilizce ve Rusça konuşabilmektedir. 16 Nisan 2012 tarihinde Eldar Kasımov ve Leyla Aliyeva ile birlikte Mayıs ayında Bakü'de düzenlenecek olan 2012 Eurovision Şarkı Yarışması'nın sunuculuğunu yapacağı duyurulmuştur. 22-24 ve 26 Mayıs tarihlerinde bu görevi yerine getirmiştir. 2020 Yaz Olimpiyatları için aday şehir konumundaki Bakü'nün başvuru komitesi yönetim bölümünde başkanlık yapmıştır. Annesi Meleyke Abbaszade, Azerbaycan Öğrenci Kabulü Devlet Komisyonunun başkanıdır. Kopenhag'da eşi Ulrik ve iki çocuğu ile birlikte yaşayan Birk-Petersen, Danimarka vatandaşıdır. Ali Akburç Ali Akburç (d. 2 Şubat 1988, Keçiören), Türk futbolcudur. Orta saha pozisyonunda oynamakta olup, 2. Lig ekiplerinden Sivas Belediyespor'da forma giymektedir. Ankara Ziraat Mektebi Ankara Ziraat Mektebi, Ankara’nın Keçiören ilçesinde 20. yüzyıl başında okul olarak inşa edilmiş ve Türk Kurtuluş Savaşı’nın ilk günlerinde karargâh olarak kullanılmış tarihi yapıdır. Günümüzde Meteoroloji Genel Müdürlük binası olarak kullanılır. Osmanlı İmparatorluğu’nda tarımı geliştirme çabalarının bir sonucu olarak inşa edilen okulun açılışı 1908 yılında Vali Ali Münif Bey tarafından gerçekleştirilmişti. İki katlı taş bina, Türk Kurtuluş Savaşı sırasında Sivas Kongresi’nden sonra 9 günlük bir yolculuk yaparak 27 Aralık 1919’da Sivas’tan Ankara’ya gelen Mustafa Kemal başkanlığındaki Heyet-i Temsiliye’ye tahsis edildi. Mustafa Kemal, TBMM’nin açılış günü olan 23 Nisan 1920’ye kadar 118 gün bu binada çalıştı. Bu süre zarfında Heyet-i Temsiliye’nin aldığı bütün kararlar Ziraat Mektebi binasında hazırlandı ve binada kurulan bir telgrafhane aracılığıyla bütün yurtla temas kuruldu. Mustafa Kemal, Ankara’daki ilk karargâhı olan binada Temsil Heyeti üyesi Mazhar Müfit Bey, Hakkı Behiç Bey, Heyet-i Temsiliye İstişare Kurulu üyesi Rüstem Alfred Bey, Erkânı Harp Binbaşısı Hüsrev Bey, Doktor Binbaşı Refik Bey, Kalem Amiri Üsteğmen Hayati Bey, Yüzbaşı Bedri Bey, Mustafa Kemal Paşa'nın yaverlerinden Piyade Yüzbaşı Cevad Abbas Bey, Topçu Teğmen Muzaffer Bey ile birkaç şifre, muhabere ve muamelât memurları ile birlikte kalmıştır. 10 Ocak 1920’den itibaren yayımlanmaya başlayan “Hakimiyet-i Milliye Gazetesi‘nin hazırlanması, 6 Nisan 1920’de kurulan Anadolu Ajansı’nn çalışmaları; Büyük Millet Meclisi’nin açılış hazırlıkları Ziraat Mektebi’nde gerçekleşti. 1921’de Ankara Belediyesi’nin Çankaya'da bir bağ evini hediye etmesinden sonra Mustafa Kemal Paşa Ziraat Mektebi’nden ayrıldı. Bina, Kurtuluş Savaşı boyunca Genelkurmay Başkanlığı Binası olarak kullanıldı. 1930’da binada yatılı bir okul olan Ankara Yüksek Ziraat Mektebi hizmete girdi. Yapı, 1937’de büyük bir tadilat geçirdi ve “Meteoroloji Kuzey İstasyonu Binası” olarak kullanıldı. 1952’den itibaren Meteoroloji Genel Müdürlük Binası olarak kullanılmaktadır. Rundata İskandinav Runik-metin veritabanı () runik metinlerin veritabanının yaratılması ve bakımını içeren proje. Vilayet kodları: Ülke kodları: Örneğin "U 88", Uppland'dan bir taşı ve 88. sırada kataloglandığını gösterir. Diğer biyografya bilgilerine, Rundata istemci programında F4 tuşuna basılarak ulaşılabilir. Crysis 3 Crysis 3, Crytek tarafından geliştirilmiş, Electronic Arts tarafından ise yayımcılığı yapılmış olan bilimkurgu türü video oyunudur. Crysis 3 serinin diğer oyunları gibi Türkçe alt yazı ve seslendirme içermektedir. Crysis 3, Crysis 2'den 24 yıl sonrasında yani 2047 yılında ve bir kez daha New York şehrinde geçiyor. İkinci oyunda gerçekleşen büyük savaşın ardından Prophet, Crynet tarafından hapse atılır ve Cephler (uzaylılar) tarafından dünya üzerinde o ana kadar görülmemiş en büyük işgal gerçekleştirilir. Ayrıca New York, Crysis 2'nin sonundaki büyük patlamadan sonra sular altında kalır ve şehir ormanımsı bir hal alır. Bu olaylardan sonra şehrin bir kısmı Cell Corporation tarafından Nanodome adı verilen dev bir fanusun içine alınır. Nanodome içerisindeki alana ise "New York City Liberty Dome" adı verilir. Cell Corporation bu fanusun amacının karantina bölgesi oluşturmak ve insanları uzaylılardan korumak olduğunu söylese de, Prophet, Cell Corporation'ın Nanodome içerisinde dünyayı ele geçirmek için teknoloji geliştirdiğini öngörür. Crysis 3'te ana karakter Prophet olacak. Prophet bu defa intikam için savaşacak. Crytek tarafından yapılan açıklamaya göre Crysis 3 sandbox(açık dünya) olarak hazırlanıyor. Crysis 3'ün yapımcısı olan Michael Read, Crysis 3'ün haritasının devasa olacağını, oyuncuların oyunu bitirdiği halde tüm haritayı görmemiş olacaklarını, ayrıca oyunda ana görevler dışında yan görevler de bulunacağını açıkladı. Michael Read, oyuncuların haritayı keşfe çıktıklarında oyun içerisinde ödül de kazanacaklarını belirtti. Crytek tarafından yapılan açıklamaya göre ilk oyunda beğeni toplayan Power Struggle (Güç Savaşı), Crysis 3'te de olacak. Power Struggle'da her takım, rakip takımın karargahını yıkmaya çalışmaktadır. Ayrıca Crytek, karakter gelişim sisteminin olacağını, oyuncuların alacağı XP puanları sonucu yeni silah ve ekipmanlara ulaşabileceklerini, karakterlerin görünümünde bazı değişiklikler de yapabileceklerinin açıkladı. Crysis 3, Microsoft Windows, Playstation 3 ve Xbox 360 platformları için geliştirilmiştir. Oyunda Crysis 2'de kullanılan CryEngine 3'ün geliştirilmiş sürümü kullanılmıştır. Crysis 3'ün geliştirme süreci tamamlanmıştır. Crytek Ceo'su Cevat Yerli, Playstation 3 ve Xbox 360'ta artık son noktaya geldiklerini, konsollarda Crysis 3'ten daha ileriye gidilemeyeceğini ve Playstation 3 ile Xbox 360'ın artık eskidiğini, yeni nesil konsolların artık çıkması gerektiğini belirtti. PC'nin ise kendilerinden hala 2 nesil ileride olduğunu, fakat Crysis 3'ün son teknoloji donanımlarla donatılmış PC'lerin bile sınırlarını zorlayacağını belirtti. İrlanda'nın Normanlar tarafından işgali İrlanda'nın Normanlar tarafından işgali iki etapta başarılan bir süreçtir. İlk etap 1 Mayıs 1169'da başlamıştır ve bu etapta birbirleriyle o zaman kardar yakın bağlantıları olmayan bir grup Norman şövalye Wexford Kontluğu içinde bulunan "Bannow" mevkine çıkartma yaptılar. Bu çıkartma daha önce "Leinster Kralı" olan ama krallıktan azledilen Dermott MacMurrogh ("Diarmait Mac Murchada") ' krallığı tekrar eline geçirmek için Norman şövalyelerden destek istemesi üzerine yapıldı. İkinci etapta ise İngiliz Kralı II. Henry daha önce çıkartma yapmış olan Norman sövelye güçleri üzerinde olan kontrolünü devam ettirip artırmak hedefiyle daha büyük bir askerî güçle Waterford'a çıkartma yapmasıdır, Bu çıkartmadan sonra II. Henry ordusuyla Dublin üzerine yürüyüp şehri ele geçirdi. Burada 1172'ye kadar İrlanda yerel krallarının ve piskoposlarının o şehre gelip kendine bağlı olduklarını ilan edip ona biat etmelerini organize etmekle uğraştı. Böylece bir "İrlanda Lordluğu" adı verilen ve "Anjular İmparatorluğu"'nun bir parçası olan yeni bir devlet kurdu. Tek bir İngiliz asıllı papa olan Papa IV. Adrian, papalığını başlarında 1155'te "Laudabiliter" adlı bir Papalık Kanunu çıkartarak nispeten bağımsız İrlanda Kilisesi'ni doğrudan doğruya Roma'daki papalığa bağlamak hedefiyle yeniden kurumlaşmasını sağlamak için İngiltere Kralı II. Henry'ye İrlanda'yı istila etme yetkisini vermişti. Fakat bu papalık kanunu sadece İrlanda üzerinde papanın yetkisini kabul etmekle yetinmemekteydi ve İmparator Konstantin'in Mirası adlı prensibi kullanarak Avrupa kıtası kıyılarında bulunan tüm adalarn (bu arada Britanya adası) üzerinde papalığın politik güçleri ve yetkileri olduğunu iddia etmekteydi. Bu İngiltere Krallığı için kabuledilir bir prensip olmadığı için bu "Laudabiliter" adlı Papalık Kanunu hükümdarlar tarafından uygulanmadı ve unutuldu. Buna karşılık İrlanda'nın Normanlar tarafından istilası sırasında papa olan Papa III. Alexander ise 1172'de II. Henry'ye verdiği "İmtiyaz"'da "Laudabiliter" Papalık Kanununu kullanmıştı ve böylece bu kanunun ve içeriğinin tüm Hristiyanlara için geçerli olduğunu zımnen kabul etmişti. "Laudabiliter" Kilise Kanunu İngiltere'de Rönesans Hümanist hukukçuların araştırmalarının zirveye eriştiği 16. yüzyıl Tudor Hanedanı'nın son dönemlerinde tekrar hukukçuların yazı ve düşünceleri içinde önem kazandı; çünkü bu araştırıcılar Papa'nın dünyasal yetkilerine temel sağlayan "İmparator Konstantin'in Mirası" belgesinin gerçeğe dayanmayan uydurma bir belge olduğunu ortaya çıkartmışlardı. Ama bu uydurma bir belge olsun veya olmasın, zaten 12. yüzyılda Papalık (örneğin 1075-87'de çıkartılan "Dictatüs Papae" adlı Papalık Kanunlarında) prensip olarak diğer bütün krallar ve hükümdarların üstünde politik gücü ve yetkileri olduğunu iddia etmekteydiler. İrlanda Yüksek Kralı olan Tyrone Kralı'nın 1166'da ölmesi ile Leinster Kralı olan Muirchertach "Mac Lochlainn" yeni Yüksek İrlanda Kralı olan Rory O'Connor ve onu tutan diğer İrlanda ileri gelenlerinin kliği desteğiyle, Leinster Krallık tahtından indirildi ve sürgüne gönderildi. McMurrogh önce Bristol'a kaçtı ve oradan da Normandiya'ya geçti. Orada bulunan İngiltere Kralı da olan II. Henry ile görüştü ve ondan Leinster tahtını tekrar elde etmek için İngiltere'de asker toplama imtiyazı aldı. Ancak McMurrogh bu imtiyazı alırken II. Henry'inin kendine üst-hükümdar olduğunu kabul etmek zorunda kaldi ve bunun üzerine yemin etti. 1167'de Macmurrogh İngiltere ve Galler ülkesinde asıl şövalyeler arasından asker toplamaya başladı. İngiltere'de bunlar Norman asıllıydılar. Galler ülkesinden Lanstephan Lordu Maurice Fitz Gerald, Deheubarth Prensi Rhys ap Gruffydd, (Strongbow = "güçlü yay" namlı) 2. Pembroke Kontu Richard de Clare Macmurrogh'nin ordusuna katıldılar. İrlanda'ya kendi tayfalarıyla ilk çıkan Norman şövalye 1167'de "Richard Fitz Godbert de Roche" oldu. Fakat Norman, Galler Ülkeli ve Flandara'lı asıllı şövalyelerden oluşan kiralık asker ordusunun geri kalanları Wexford'a "Bannow Körfezi" mevkine 1169'da çıktılar. Bu ordu çok geçmeden Leinster Krallığı'nı eline geçirdi ve İrlanda'nın önemli şehirsel merkezleri olan Waterford ve Dublin de Macmurrogh eline geçti. "Strongbow" namlı Richard de Clare, Macmurrogh 'in kızı Eva ile evlendi ve evlenme anlaşmasına göre Leinster Krallığı veliahtı oldu. Fakat bu İngiltere'nin Norman Kralı olan II. Henry'yi Richard de Clare'in İrlanda'da yeni ve kendine rakip bir Norman İrlanda Krallığı kurması olasılığı dolayısıyla kuşkulandırdı. Bu nedenle II. Henry en uygun bir dönemde İrlanda'yı ziyaret ederek kendi otoritesini orada pekiÅŸtirmeye karar verdi. İngiltere Kralı II. Henry 1171'de büyük bir donanma filosu ile Waterford'a çıktı ve böylece İrlanda adasına ayak basan ilk İngiltere Kralı oldu. Norman şövalyeler tarafından ele geçirilmiş olan Waterford ve Dublin Henry tarafından kraliyet şehirleri olarak ilan edildiler. Kasım'da yerel İrlanda Kralları Dublin'e gelerek orada II. Henry'ye biat ederek onun İrlanda üst-krali olduğunu kabul ettiler. Yörel İrlanda Kralları II. Henry'yi üst-kral olarak kabul etmekten memnun olmuşlardı çünkü bu suretle hem Leinster Krallı'nın ve hem de onu tahta getiren Norman askerî asillerin daha fazla politik güç ve şahsi iktidar elde etmeklerine engel olunmaktaydı. 1172'de II. Henry'nin emirleri ve organizasyonu ile İrlanda'da bulunan kilise piskoposları "Cashel Sinodu" adlı bir toplantı yaptılar ve bu sinodda İrlanda Kilisesi'nin de aynen İngiltere Kilisesi gibi organize ve idare edilmesi kararını aldılar. Roma'da ölen Papa IV. Hadrian yerine papa seçilmiş olan Papa II. Alexander'da selefininin İrlanda'yı II. Henry idaresine vermesini ona bir "İmtiyaz" Beratı vererek resmen teyit etti. Henry bundan sonra İrlanda'dan ayrıldı. 1170'te Thomas Becket'in öldürülmesi vakasını incelemekte olan papalık temsilcisi ile uğraştı. 1173-1174'te ise Fransa'da II. Henry'ye tabi olan Normandiya topraklarında ortaya çıkan isyanı bastırmak zorunda kaldı. Bu arada Leinster Kralı olan MacMurrough 1171'de öldü ve ona varis olan damadı Norman asıllı "Strongbow" Pembroke Kontu Raymond Carew ise de 1176'da öldü. Bundan sonra II. Henry'nin İrlanda ile ilgilenmesi, Norman istilasından önce son İrlanda Yüksek Kralı olan "Rory O'Connor" ile 1175'te imzaladığı "Windsor Antlaşması" ile oldu. Fakat II. Henry uzakta, İngilere'de olduğu için İrlanda'da bulunan Norman asiller, Windsor Antlaşması'nı hiçe sayark, kendi menfaatlerine en uygun gelen politikaları uygulamaya başladılar. "Raymond Fitz Gerald (lakabı Raymond le Gros)" zaten bu antlaşmadan önce Limerick şehrini ve "Munster" krallığına ait olan "Thomond" adıyla anılan Kuzey Münster arazilerini kendi eline geçirmişti. "John de Courcy" 1177'de doğu Ulster'e hücum edip buraları kendi arazisine kattı. Diğer Norman asıllardan "Prendergast", "Fitz-Stephen", "Fitz-Gerald", "Fitz-Henry" ve "le Poer" aileleri de kendileri lehine eski yerel krallık arazilerine benzer büyüklüklükte şahsi araziler işgal etmeye başladılar. 1185'te II. Henry İrlanda adasında efeektif devlet idaresi başına o zaman 18 yaşında olan en küçük oğlu John'u getirdi ve ona "Dominus Hiberniae (İrlanda Lordu)" unvanını verdi. Böylelikle küçük oğluna bir kirallık verme planlamaktaydı. Fakat hiç beklenmedik olarak John, III. Haçlı Seferi'ne giden büyük kardeşi I. Richard (veya Aslan Yürekli Richard) yerine 1199'da İngiltere Kralı olmasından sonra "İrlanda Lordluğu" unvanı İngiltere Krallığı kralının bir unvanı oldu. Ana Norman istilasının merkezi Leinster'dı, ama diğer İrlanadalı krallar Norman istilası olmadan II. Henry'yi üst-hükümdar olarak kabul edip ona biat ettiler. Fakat İrlanda'ya ilk iki asker çıkartma yanında diğer Norman asıl şövalyeler de diğer İralanda mevkilerine kendi tayfalarıyla asker çıkartip istilaya geçtiler. Bunlar: Bu asker çıkartıp arazi istilaları İngiltere Krallından özel izin ve kabul istenmeden planlanıp gerçekleştirildi. Ama İlk etap "Strongbow" istilası gibi sonradan II. Henry'in kurmuş olduğu "İrlanda Lordluğu" devleti içine kabul edildiler. Ä°talyan Parlamentosu İtalya Parlamentosu (), İtalya Cumhuriyeti'nin iki meclisli yasama organıdır. Parlamento toplam 945 seçilmiş üyeden oluşur ("parlamentari"). John Hawkins Amiral Sir John Hawkins (Hawkyns olarak da anılır), (Plymouth 1532 – 12 Kasım 1595) bir İngiliz gemi yapımcısı, deniz amiri, gezgin, kumandan, seyir subayı ve köle tüccarıdır. Kraliyet Donanması'da haznedar (1577) ve denetleyici( 1589) görevlerindeyken donanmadaki eski gemileri onarmış, ve İspanyol Armada'nda ki kadar hızlı gidebilecek gemilerin tasarlanmasına büyük yardımları olmuştur. Daha sonraları İspanyol hazine gemilerinin yollarını keserek, onları deniz ablukasına almayı keşfetmiştir. 16. yüzyıl İngiltere'sin deki en önemli deniz adamlarından birisidir. Ayrıca Elizabeth donanmasının baş mimarı olarak görülür. William, John'un babası Henry VIII'ün sırdaşıydı ve kendi döneminde İngiltere'nin en ünlü kaptanlarındandı. Yeni Dünya'ya giden denizciler arasında Sir William Hawkins da bulunuyordu. Sir Francis Drake, John ile büyük büyük anneleri ve büyük dedeleri ortaktı , William'ın yaptığı ikinci yolculukta onun yanında bulunmuştur. Hawkins Yeni Dünya'ya üç yolculuk yapmıştır. Bu yolculuklarından birinde 1563 yılında Büyük Britanya'ya ve belki de İrlanda'ya ilk defa patatesi getirmiştir. Bazı tarihçiler, tütünü de ilk defa Büyük Britanya'ya getirenin John Hawkins olduğunu iddia ederler. 1595'te, Sir Francis Drake ile çıktığı Batı Hindistan'da hazine gezisi avlama yolculuğunda, başarısız bir saldırı olan ve Puerto Rico da yapılan tle San Juan Savaşı'nı gerçekleştirmişlerdir. Bu yolculuk sırasında ikisi de hasta düşmüştür. Hawkins Puerto Rico açıklarında denizde vefat etmiştir. Hawkins varis olarak Sir Richard Hawkins'ı bırakmıştır. Korfu Kuşatması Korfu Kuşatması şu anlamlara gelebilir: You Have 0 Friends You Have 0 Friends, Amerikan TV animasyon şovu South Park'ın 199. ve 14. Sezon'un 4. bölümüdür. Bu bölüm ABD'de (Comedy Central) 7 Nisan 2010'da yayınlanmıştır ve bu bölüm Türkiye'de (E2) 4 Ocak 2012'de yayınlanmıştır. Bu bölüm, ortak yaratıcısı Trey Parker tarafından yazılmış ve yönetilmiştir. Bu bölüm popüler sosyal ağı Facebook, Zynga oyunları Farmville ve Café World'den, Mad Money (Mad Friends) ve çevirimiçi sohbet sitesi Chatroulette'den, Yahtzee oyunu ve Facebook'un içi 1982 filmi Tron'dan ilham alınmıştır. Bu bölümü 3.071 Milyon kişi tarafından izlenildiği bilinmektedir. Kyle, Cartman ve Kenny Mr, Stan’e Facebook'tan hesap açarlar. Ancak bu durum Stan’in hiç beklemediği gelişmelerin yaşanmasına neden olacaktır; çünkü Stan'in bir sürü arkadaşı olacak ve Stan profilini silerken Facebook'un içine girecek. Kyle ise pek de popüler olmayan bir öğrenciye (Kip) acıyıp, onu arkadaşı olarak ekleyince diğer arkadaşları tarafından dışlanır ve işler çığırından çıkar. Bu bölüm diğer 14. Sezon'un on üç bölümü ile birlikte South Park'ın 14. Sezon'un 3 diskli DVD seti ve 2 diskli Blu-ray setinde 26 Nisan 2011'de ABD'de yayımlanmıştır. Alvin ve Sincaplar 3: Eğlence Adası Alvin ve Sincaplar'ın 3. filmi. 16 Aralık 2011'de vizyona girmiştir. Yönetmenliğini Mike Mitchell'ın yaptığı film büyük beğeni toplamıştır. Filmde sevimli sincaplar Alvin, Simon, Theodore, Brittany, Jeanette ve Eleanor; çıktıkları aile tatilinde ortalığı birbirine katıyorlar. Ancak Alvin'in neden olduğu bir kaza yüzünden tatil yaptıkları gemiden ıssız bir adaya düşüyorlar. Simon, bir örümcek tarafından ısırılıyor ve kendini Fransız, eğlence düşkünü Simone'a çeviriyor. Bu nedenle tüm sorumluluğu Alvin üstleniyor ve ıssız sandıkları, tehlikelerle dolu adadan kurtulmaya çalışıyorlar. Ä°stanbul Vilayeti İstanbul Vilayeti ya da Konstantiniyye Vilayeti, 1864'te İstanbul Eyaleti'nin kaldırılmasından sonra kurulan bir Osmanlı vilayetidir. Vilayetin sınırları bugünkü gibidir. 1864-1923 y覺llar覺 aras覺nda vilayetin kazalar覺: 2000 Avrupa Futbol Şampiyonası kadroları Bu sayfada 2000 Avrupa Futbol Şampiyonası'nda mücadele eden takımların kadroları yer almaktadır. Teknik direktÃ¶r: Kevin Keegan Teknik direktör: Erich Ribbeck Teknik direktÃ¶r: Humberto Coelho Teknik direktÃ¶r: Imre Jenei Teknik direktÃ¶r: Robert Waseige Teknik direktör: Dino Zoff Teknik direktör: Lars Lagerbäck ve Tommy Söderberg Teknik direktÃ¶r: Mustafa Denizli Teknik direktÃ¶r: Nils Johan Semb Teknik direktör: Srečko Katanec Teknik direktör: José Antonio Camacho Teknik direktör: Vujadin Boškov Teknik direktör: Jozef Chovanec Teknik direktÃ¶r: Bo Johansson Teknik direktÃ¶r: Roger Lemerre Teknik direktÃ¶r: Frank Rijkaard Doraemon Doraemon () Fujiko F. Fujio (藤子·F·不二雄) tarafından yapılan bir Japon manga serisidir. Mangası (Japon çizim sanatıyla yapılmış çizgi roman) 1969 yılında, animesi(Japon çizim sanatıyla çizilmiş çizgifilm) TV'de 1979 yılında yayınlanmıştır. Doraemon, gelecekten gelen bir robot kedidir. Olay, Matsushiba Robot Fabrikası'nda (マツシバロボット工場) robot kediler üretilirken bir yıldırımın bir robot kediye düşmesiyle olmuştur ve bir insan gibi davranmaya başlamıştır. Hiçbir şeyi düzgün yapamadığı için bütün robotlar onu dışlamıştır. O da fabrikayı terkederek bir eve çekilmiştir. Tam pizzasını yiyecekken başına bir fare konmuştur, Doraemon korkudan başını yaralamıştır. Bir robot Polikliniğine (ロボット クリニック) gitmiştir ve başı sargıya alınmıştır. Bir zaman sonra sargı çıkarıldığında kulaklarını kaybetmiştir. O da üzüntüden plajda ağlamıştır ve ağlayınca fabrikada boyanan sarı renk akıp, ilk ve şimdiki hali mavi rengi kalmıştır. Sonra da geçmişe giderek adlı bir çocuğun dolabına girmiştir ve Doraemon, Nobita ve arkadaşlarıyla çok iyi geçinmektedir. "Doraemon" ismi yaklaşık olarak "başıboş" anlamındadır. Doraemon'un (ドラえもん) yazılımı iki Japon alfabesinden oluşmuştur. "Dora" (ドラ) kelimesi Katakana alfabesi (カタカナ - 片仮名), "Emon" (えもん) kelimesi ise Hiragana alfabesinden (ひらがな - 平仮名) oluşmuştur. "Dora" sokak kedisi anlamında (どら猫 - Dora-neko), "Emon" ise geçmişten gelmiş, artık çok sevilen erkek anlamındadır. Seslendirmeler (Japonca): Kōsei Tomita (富田 耕生)-Masako Nozawa (野沢 雅子)=(1973) Nobuyo Ōyama (大山 のぶ代)=(1979~Mart 2005) Wasabi Mizuta (水田 わさび)=(Nisan 2005~) Doraemon, doğum tarihi 3 Eylül 2112 olan ve gelecekten gelen mavi renkte bir robot kedi. Nobita'ya yardımcı olmak için gelecekten gelmiştir. En çok sevdiği şey Dorayaki (ドラ焼き, bir Japon keki), en nefret ettiği şeyler ise farelerdir. 129 kg'dır ve 129 cm'dir. Dört boyutlu cebe sahiptir. Seslendirmeler (Japonca): Toshiko Ōta (太田淑子)=(1973) Noriko Ohara (小原乃梨子)=(Nisan 1979~Mart 2005) Yuko Maruyama (丸山裕子)=(Temmuz 1979) Megumi Ōhara (大原めぐみ)=(Ağustos 2005~) Nobita, Doraemon'un en iyi arkadaşıdır. 7 Ağustos'ta doğmuştur. Manga serisinde 4, anime serisinde 5. sınıfta okumaktadır. Nobita’nın ne ders ne spor yeteneği az denilecek kadar kötü olduğundan 21.yüzyıldan Doraemon onu kurtarmak için gelmiştir. Genellikle sınavlardan 0 alır. Bu yüzden annesi hep kızar. Yardımsever, duyarlı ve iyi kalplidir. Hiçbir yeteneği yok değildir. Silah atışında hedef tutturma da ve ayatori(Japon el sanatı ip ile oynanır.) de çok iyidir. Ayrıca öğlen uykularında da çok iddialıdır. 0.93 saniyede uyuma rekoru vardır. Yeşil biberleri sevmez. Genellikle Doraemon’un ödünç verdiği eşyaları pek etkili kullanmaz. Gelecekte Shizuka ile evlenir ve Nobisuke isimli oğlu vardır. Seslendirmeler (Japonca): Masako Ebisu (恵比寿まさ子)=(1973) Michiko Nomura (野村道子)=(Nisan 1979~Mart 2005) Yumi Kakazu (かかずゆみ)=(Nisan 2004~) Mayıs'ta doğmuştur. Nobita ile sınıf arkadaşıdır. Samimi bir kızdır. Banyo yapmak hobisidir. En sevdiği yiyecek fazla kızarmamış patatestir.Keman çalmayı sevmesine rağmen, çok iyi bir şekilde piyano çalabilir. Seslendirmeler (Japonca): Shun Yashiro (八代駿)=(1973) Kenta Kimotsuki (肝付兼太)=(Nisan 1979~Mart 2005) Naoki Tatsuda (Kasım 1985~Aralık 1985) Tomokazu Seki (関智一)= (Nisan 2005~) Şubat ayında doğmuştur. Nobita'nın sınıf arkadaşıdır. Alçak komplekslidir. Kendini beğenmiştir, her gün ayna karşısında kendini över. Ailesi çok zengindir, babası şirket başkanı, aynı zamanda bir dizide oynamaktadır. Seslendirmeler (Japonca): Kenta Kimotsuki (肝付兼太)=(1973) Kazuya Tatekabe (たてかべ和也)=(Nisan 1979~Mart 2005) Subaru Kimura (木村昴)=(Nisan 2005~) 15 Haziran'da doğmuştur. Nobita'nın sınıf arkadaşıdır. Sınıf, onu "zorba" olarak tanır. Zorba ve iri yarı olmasına rağmen oldukça duygusaldır. Oldukça şişmandır. Şarkıları korkunçtur. Çocukları korkutmayı çok sever. Seslendirmeler (Japonca): Noriko Ohara (小原乃梨子)=(1973) Sachiko Chidjimatsu (千々松幸子)=(Nisan 1979~Mart 2005) Kotono Mitsuishi (三石琴乃)=(Nisan 2005~) Nobita'nın annesidir. 38 yaşındadır ve ev kadınıdır. Nobita, tembellik yapınca ya da yaramazlık yapınca ona çok kızar. Evlenmeden önceki soyadı Kataoka (片岡)dır. Seslendirmeler (Japonca): Ichiro Murakoshi (村越伊知郎)=(1973) Masayuki Katō (加藤正之)=(Nisan 1979~Ekim 1992 - 1993 yılındaki ani ölümüyle yerini Yōsuke Naka almıştır.) Yōsuke Naka (中庸助)=(Ekim 1992~Mart 2005) Yasunori Matsumoto (松本保典)=(Nisan 2005~) Nobita'nın babasıdır. 24 Mayıs'ta doğmuştur, 36 yaşındadır. Tamako Nobi ile evlidir. Zühtü Arslan Zühtü Arslan (d. 1 Ocak 1964, Sorgun, Yozgat), Türkiye Cumhuriyeti Anayasa Mahkemesi başkanıdır. Eski Polis Akademisi Başkanı ve Güvenlik Bilimleri Fakültesi öğretim üyesidir. Prof. Dr. Zühtü Arslan 1 Ocak 1964 tarihinde Yozgat ilinin Sorgun ilçesinde doğdu. İlk, orta ve lise öğrenimini Sorgun’da tamamladı. 1987 yılında Ankara Üniversitesi Siyasal Bilgiler Fakültesi Kamu Yönetimi Bölümü’nden mezun oldu. Yüksek lisansını ve doktorasını 1991 ve 1996 yıllarında İngiltere’de Leicester Üniversitesi Hukuk Fakültesi’nde tamamladı. 2002 yılında Doçent, 2007 yılında da Profesör olan Arslan, Polis Akademisi Başkanı olarak görev yaptı. Prof. Dr. Arslan, evli ve 4 çocuk babasıdır. İnsan hakları, anayasa hukuku, hukuk-siyaset ilişkisi ve siyaset felsefesi gibi alanlarda çeşitli ulusal ve uluslararası akademik dergilerde makaleleri yayımlanan Arslan’ın ayrıca Anayasa Teorisi başlıklı bir kitabı bulunuyor. TBMM tarafından yürütülen Parlamento Tarihi projesinde “1957-1960 döneminden” sorumlu yazar olarak görev yapan Arslan, TESEV tarafından yürütülen “Türkiye’de Güvenlik Sektörü Almanak / 2005” projesinde “Hükümet” bölümünün yazımından sorumlu yazar olarak da yer aldı. 10 Şubat 2015 tarihinde yapılan Anayasa Mahkemesi Başkanlık Seçimi ile selefi Haşim Kılıç'ın yaş haddinden emekliye ayrılacağı 13 Mart 2015 tarihinden itibaren görev yapması beklenirken Haşim Kılıç'ın ani emeklilik kararı sonucu 10 Şubat 2015 tarihinde yeni görevine başladı. Statik yÃ¶nlendirme Statik yönlendirme, bilgisayar ağlarında yönlendiricinin yol seçimi yapılandırılmasında bir yolu tarif eden bir veri iletişim kavramıdır. Ağın mevcut topolojisinde ilgili yönlendiriciler arasındaki iletişim yokluğu ile karakterize edilmiş yönlendirme türüdür. Yönlendirme tablosuna yolları elle ekleyerek gerçekleştirilir. Statik yönlendirmenin tersi dinamik yönlendirmedir. Bazen de uyarlanabilir yönlendirme olarak ifade edilir. Statik yönlendirme sistemlerinde yollar, sabit tanımlanır. Bu yollar genellikle sistem yöneticisi tarafından yönlendiricinin içine girilir. Tüm ağ, statik yollar kullanarak yapılandırılabilir. Ancak bu tür yapılandırma hataya dayanıklı değildir. Ağda bir değişiklik olduğunda veya statik olarak tanımlanmış iki düğüm arasında arıza meydana geldiğinde trafiği yeniden yönlendirmeyecektir. Bu, ya etkilenen yol için arızayı onarmak için beklemeyi ya da bu yolculuğu yeniden başlatmadan önce sistem yöneticisi tarafından statik yolu güncellemeyi gerektirecektir. Bu arızalar düzelmeden çoğu istekler zaman aşımına uğrayacaktır. Statik Yönlendirmenin Avantajları: Statik Yönlendirmenin Dezavantajları: Yeni bir statik yol eklemek iÃ§in, komutu kullanılır. Yola yeni bir ağ ekleyelim ancak eklemeden önce yönlendirme tablosuna bakalım: 10.10.10.0 : eklemek istediğimiz ağ adresi 255.255.255.0 : alt ağ maskesi 192.168.1.1 : kullandığımız ağ geçiti wlan0 : kullanılan ağ arayüzü Yönlendirme tablosuna tekrar bakalım: Silmek için aşağıdaki komut kullanılabilir. http://en.wikipedia.org/wiki/Static_routing Hacıtuğrul Höyüğü Hacıtuğrul Höyüğü, Ankara - Polatlı karayolunun 60. km.'sinde, Hacıtuğrul Köyü ile Yenidoğan tren istasyonu arasında yer alan bir höyüktür. Gordion'un 22 km. kuzeydoğusuna düşmektedir. Eski yayınlarda Yenidoğan Höyüğü ya da Külhöyük olarak geçmektedir. Höyük, 650 x 600 boyutlarında olup 24 metre yüksekliktedir. Bu boyutlarıyla 3,3 hektarlık bir alana yayılmış, Türkiye'nin en büyük höyüklerinden biridir. Boyutları Gordion'un kabaca iki katı kadardır. Kazılarda höyüğün tahkim edilmiş bir Frig yerleşimi olduğunu göstermektedir. Buluntulara dayanılarak Gordion'daki yeni Frig kalesiyle çağdaş olduğunu, yani MÖ 7. – 6. yüzyıla tarihlendirdiği, büyük olasılıkla Gordion'daki Frig yerleşiminin bir uzantısı olduğu belirtilmektedir. Yerleşim, MÖ 695 yılında Lidya hakimiyetine girmiş, Pers istilasına kadar, MÖ 546 yılına kadar Lidya egemenliğinde devam etmiştir. Daha sonra MÖ 334 yılında Büyük İskender'in kontrolüne girmiştir. Höyük, gerek yüzey araştırmalarında, gerekse de kazılarda MÖ IV. yüzyıldan sonrasına ait buluntu vermemektedir. Kazı çalışmaları 1972-79 yılları arasında Anadolu Medeniyetleri Müzesi tarafından Burhan Tezcan başlandığında yürütülmüştür. Kazılarda iki mimari kat tespit edilmiştir. Yerleşmeyi çeviren iç ve dış surlar, Gordion'dakinden daha iyi bir işçilik sergilemektedir. Yapımında andezit kullanılmıştır. İç sur 2,5 metre genişlikte olup doğu tarafındaki kuzey-güney yönünde uzanan kesimde dört kule görünür. Bu duvarın köşesi 5,5 metre genişlikte bir kerpiç sura bağlanmaktadır. Kerpiç surda 16 metre aralıklarla 2,4 x 6,9 metre boyutlarında üç kule daha yer almaktadır. Güneydoğu surunda ise iki kule vardır. Ele geçen çanak çömlek buluntuları, Gordion'da bulunan gri seramikler ve ithal Grek ve Lidya seramikleriyle benzerlik göstermektedir. Dış surların altında yapılan kazılarda büyük bir yangına ilişkin kanıtlara rastlanmış olup, bu durumun Kimmer istilası sırasında kalenin tahrip edildiği yönünde yorumlanmıştır. Kazı çalışmaları sırasında ikisi normal, biri yakma küp mezar olmak üzere üç mezar bulunmuştur. Bu durum, yerleşmede her iki gömü geleneğinin birlikte var olduğunu göstermektedir. Küp mezarda bronz bir lunula (hilal biçimi gerdanlık), ok ucu ve bilezik bulunmuştur. Normal mezarlardaki gömüt armağanları ise çanak çömlektir. İskoçya Parlamentosu İskoçya Parlamentosu (; Scots: "The Scots Pairliament") İskoç halkını temsil eden, İskoçya'nın sınırlı, özerk tek meclisli yasama organıdır. Baş kent Edinburgh'un Holyrood bölgesinde yer almaktadır. Genel kullanımda "Holyrood" olarak adlandırılan parlamento, 129 İskoçya Parlamentosu Üyesinden(İPÜ) oluşan demokratik bir organdır. Üyeler dört yıllık görev süresi için karışık nispi temsil sistemi ile seçilirler. Sonuç olarak, ulusal seçmenler tarafından çoğunluk sistemi ile seçilen 73 İPÜ, sekiz ek üye bölgesinden atanan 56 İPÜ'den oluşmaktadır. Son parlamento genel seçimleri 5 Mayıs 2016 tarihinde yapılmıştır. İskoçya, 17. yüzyıla kadar bağımsız bir devlet iken 1707 yılında İngiltere Krallığı'yla birleşmiştir. Birleşik Krallık kurulunca, orijinal İskoçya Parlamentosu dağıtılmış ve tüm yetkiler 'na devredilmiştir. Ancak hukuki sistem ve kilise dahil olmak üzere birçok kuruluş İngiltere’den ayrı olarak işlemeye devam etmiştir. Bağımsızlık veya sınırlı özerklik seçimi için 1979'da ilk referandum yapılmıştır. Kuzey Denizi'nde petrol bulunmasından sonra gündeme gelen bu oylamada, bağımsız parlamento kurulmasına İskoç halkının sadece yüzde 33'üne yakın bir kısmı "evet" demiştir. 18 yıl sonra, 1997'de gerçekleşen ikinci referandumda, İskoçlara iki soru yöneltilmiştir. "İskoçya bağımsız parlamentoya sahip olmalı mı?" sorusuna % 74.3, "İskoç Parlamentosu'nun vergileri değiştirebilme gücü olmalı mı?" sorusuna ise İskoç halkının % 63.5'i ezici çoğunlukla "evet" yanıtını vermiştir. Böylece 1999 yılında, 129 üyeli ilk İskoçya “Özerk” Parlamentosu kurulmuştur. Özerk parlamento, sağlık, eğitim, yerel yönetim, sosyal hizmet, vergi, ekonomik kalkınma gibi alanlarda yasama yetkisine sahiptir. Buna karşın, savunma, maliye ve dış politika konularında kararlar hala İngiliz Parlamentosu tarafından verilmektedir. Ayrıca Birleşik Krallık Parlamentosu, İskoçya Parlamentosunu dağıtma yetkisine sahiptir. İskoçya'ya, sınırlı da olsa, vergi toplama hakkı da verilmiştir. Başbakan, yerine "İlkbakan" tarafından yönetilen İskoç hükûmeti hâlen, sınırlı alanlarda kendi başına karar alabilmektedir. İskoçya Krallığı ile İngiltere Krallığı arasında yapılan anlaşmayla 1707 Birleşme Yasası ile Büyük Britanya Krallığı'na dahil olarak İskoçya resmi bağımsızlığını kaybetmiştir. Bu kanun uyarınca İskoçya Krallığı Parlamentosu ortadan kaldırılmış ve Büyük Britanya Parlamentosu adı altında İngiltere ile birleştirilmiştir. Birleşme oturumu sırasında İskoçya tarafı ilk olarak parlamentonun korunmasını talep etse de İngiliz müzakerecileri bunu kabul etmemiştir. Sonraki üç yüz yıl boyunca İskoçya doğrudan Westminster'daki İngiltere Parlamentosu tarafından yönetilmiştir. 1914 yılında 'intikal' parlamentosu önerisi gündeme gelmiş, fakat I. Dünya Savaşı'nın patlak vermesiyle askıya alınmıştır. 1960'ların sonlarında İskoçya'da ayrılıkçı milliyetçilik hareketinin yükselmesiyle İşçi Partisi hükûmeti başkanı Harold Wilson, tam bağımsızlık veya özerklik hallerini tartışmak için 1969 yılında bir komisyon kurmuştur. Komisyonun temel hedeflerinden biri İngiltere üniter devleti içinde, İskoçya için daha fazla öz yönetim sağlayacak yolları araştırmak olmuştur. Bu süre zarfında, Kuzey Denizi'nde petrol bulunmasını takiben İskoçya Ulusal Partisi (SNP)'nin "İskoçya'nın petrolü" kampanyasının etkisiyle hem İskoç bağımsızlığına hem de SNP'ye destek artmıştır. Bu olayların da tamamlayıcı etkisiyle 1974 yılında Başbakan Wilson, 'İntikal yasama' ve mahalli idarelerle ilgili temel nitelikteki yeniden yapılanma 1972 Yerel Yasama Kanunu'nu İngiltere ve Galler'de 1 Nisan 1974, İskoçya'da ise 16 Mayıs 1975 tarihinde yürürlüğe sokmuştur. Buna rağmen 1978 yılına kadar İskoçya Meclisi yasa teklifi Birleşik Krallık Parlamentosu'ndan geçememiştir. 1978 İskoçya Yasası şartları altında 1 Mart 1979 tarihinde yapılacak olan referandum sonuçlarına göre, İskoç seçmenlerin toplamının en az %40'ının oyu koşuluyla Edinburgh'ta bir meclis kurulması kararlaştırılmıştır. 1979 İskoçya İntikal Referandumu bir İskoç meclisinin kurulması için başarısızlıkla sonuçlanmıştır. % 51.6 oranla İskoç Meclisinin kurulmasından yana sonuçlansa da, %40 koşulu sağlanamamış, sadece %32.9 seçmen oy kullanmıştır. 1980'ler ve 1990'lar boyunca, Birleşik Krallık Muhafazakâr Parti hükûmeti tarafından yönetilirken İskoç Parlamentosu talebi nispeten artmıştır. 1979 referandum yenilgisi sonrasında, 1989 İskoçya Anayasa Komisyonu'nun liderliğinde İskoç kiliseleri, politik parti üyeleri ve sanayi kurumları temsilcileri gibi çeşitli kuruluşların katılımlarıyla oluşturulan baskı grubu "İskoç Meclisi Kampanyası"nı başlatmıştır. 1995 yılında yayınladıkları parlamentonun yapısına dair intikal planı, parlamento sözleşmesi için temel oluşturmuştur. İntikal, Mayıs 1997'de Tony Blair iktidarı altındaki İşçi Partisi'nin kürsü konusu olmuştur. Eylül 1997 tarihinde yapılan 1997 İskoçya intikal referandumu ile Edinburgh'ta İskoç seçmenlerle bir İskoçya parlamentosu kurulmasının lehinde çoğunluk sağlanmıştır. 6 Mayıs 1999 tarihinde ve aynı yıl 1 Temmuz'da yapılan seçimlerle 'güç' Westminster'dan yeni parlamentoya nakledilmiştir. Eylül 2004'ten beri İskoçya Parlamentosu'nun resmi merkezi Edinburgh sınırlarındaki Holyrood'da inşa edilen İskoçya Parlamento Binası olmuştur. Tasarımlarını Katalon mimar "Enric Miralles"in yaptığı bina, cam tavanlı, taş gabion duvarlı yaprak şeklinde yapıların birleşiminden oluşmaktadır. Bina boyunca "Buz patenci bakan" "Henry Raeburn" gibi pek çok kez tekrarlanan motifler vardır. Basamaklı tepelikler ve bahçe lobisinin tekne çatı pencereleri benzersiz mimariyi tamamlamaktadır.Kraliçe II. Elizabeth 9 Ekim 2004 tarihinde binanın açılışını yapmıştır. Mart 2006'da, bir oturum sırasında Holyrood binasının çatılarından birini destekleyen kirişlerde kırılma olmuştur. Toplantı odası kapatılmış ve meclis bir haftalığına Hub'a taşınmıştır. Onarım sırasında, tüm işler iki parlamento komite odasında yapılmıştır. Holyrood'da kalıcı binanın inşası sürerken, Meclisin geçici evi Edinburgh, Royal Mile'deki “İskoçya Kilisesi Genel Kurul Salonu” olmuştur. Resmi fotoğraf çekimleri ve televizyon röportajları Edinburgh Üniversitesi İlahiyat Fakültesi'nin bir parçası olan toplantı salonuna bitişik avluda yapılmıştır. Bu bina iki kez Kilise Genel Kurul toplantısı için tahliye edilmiştir. Mayıs 2000'de, TBMM geçici olarak eski yerine taşındı Strathclyde Bölge Konseyi Glasgow odası tartışıyor ve için University of Aberdeen Mayıs 2002'de.Mayıs 2000'de Parlamento Glasgow, “Strathclyde Bölge Konseyi”'ne ve Mayıs 2002'de Aberdeen Üniversitesi'ne taşınmıştır. Genel Kurul salonuna ek olarak, Meclis ayrıca, Edinburgh Şehir Konseyi'nden kiralanan binalar kullanmıştır. Eski idari bina George IV Bridge'deki “Lothian Bölge Konseyi”nin eski idari binası millet vekili ofisleri olarak kullanılmıştır. Bu bina 2004 yılında Holyrood'a taşınıldıktan sonra yıkılmıştır. Her İskoç Parlamentosu seçiminden sonra, her ilk Parlamento oturumunun başında, İskoçya Parlamentosu Üyeleri (İPÜ) arasından bir yönetici vasfında Divan Başkanı (son olarak Tricia Marwick) ve vekaleten iki İPÜ ( günümüzde Elaine Smith ve John Scott) seçilir. Divan başkanı ve vekilleri, İskoçya Parlamentosu'nda yapılabilen tek gizli oylama ile 129 İPÜ arasından gizli oy ile seçilir. Prensip olarak, divan başkanı İskoçya Parlamentosu tüzel kişiliği temsilcisi ve oturum moderatörüdür. Parlamento davalara ev sahipliği yaparken, başkan ve başkan yardımcıları siyaseten tarafsız olmalıdır. Müzakereler sırasında başkanı (veya yardımcısını) meclis katibi kurallar çerçevesinde konunun nasıl yorumlanacağı hususunda tavsiye vermek üzere asiste eder. Bir oy katibi Meclis başkanının önünde oturur ve elektronik oylama ekipmanı ve salon saatlerini çalıştır. İskoçya Parlamentosu tüzel yapısının ("The Scottish Parliamentary Corporate Body (SPCB)") bir üyesi parçası olarak, divan (parlamento) başkanı, parlamentonun işlevlerinin etkinliğinden sorumludur ve bunu çalışır kılmak için gerekli personel, mal ve kaynaklara sahiptir. Parlamento bürosunda meclis toplantısı gündemini belirlemek ve yapılacak işlere zaman ayırmak parlamento başkanının önemli görevlerindendir. Parlamento bürosu daimi düzeneği parlamento başkanı ve parlamento içinde beş veya daha fazla koltuğu olan her siyasi partinin bir temsilcisinden oluşur. Büronun iş takvimi içinde kabul edilen görevlerinden bazıları; parlamento komiteleri kurmak, üye sayısını belirlemek, ve meclis içinden mevzuat (kanun) geçişini düzenlemektir. Divan başkanı ayrıca resmi sıfatla yurt içinde ve yurt dışında İskoç Parlamentosunu temsil eder. Meclis başkanı parlamento üyelerinin tartışmalarını ve konuşmalarını kontrol eder. Meclis üyelerinden herhangi biri, meclis başkanının yönetiminde bir tartışma veya kanun üzerinde "düzen noktası" () gereği bir kuralın ihlal edildiğini düşünürse, itiraz edebilir. Meclis başkanı ayrıca kurallara uymadığı gerekçesiyle disipline sevk edilebilmektedir. İskoçya hükûmetinin parlamentonun ticari faaliyetlerini yürütmesi için görevlendirdiği üye Parlamento Ekonomi Bakanı (şu anda Bruce Crawford)'dır. Bakan Birinci Bakan tarafından atanır ve kabineye katılamayan, İskoçya Hükûmeti alt kademe bakanıdır. Michel Teló Michel Teló (21 Ocak 1981, Medianeira, Paraná, Brezilya), Brezilyalı şarkıcı ve besteci. Solo kariyerinden önce, çeşitli gruplarda vokalistlik yaptı. Bu gruplardan en bilineni Grupo Tradição'dur. En çok tutulan şarkısı "Ai se eu te pego'dur." Birçok Avrupa ülkesinde 1 numara olmuştur. 1 evlilik geçirmiş ve 10 Şubat 2012'de boşanmıştır. Teló küçük yaşlardan beri kendini müziğe kaptırmıştır. Kariyeri henüz 6 yaşındayken başlamıştır. İlk solo performansını okul korosunda gerçekleştirmiş, Roberto Carlos ve Erasmo Carlos'un bir parçasını söylemiştir. 10 yaşına geldiğinde babası ona bir akordeon vermiş ve bu şekilde müziğe olan ilgisi artmıştır. 12 yaşına geldiğinde, ailesinin, okul arkadaşlarının ve komşularının teşviki ile, “Guri” denilen geleneksel müzikte oynamak için genç bir grup kurmuş, grubu geliştirmek için çalışmıştır ve sonunda grubun vokalisti olmuştur. Aynı zamanda 5 yıl boyunca piyano dersleri almış, bunun yanında iyi de bir dansçı olmuştur. Teló daha 16 yaşındayken "Grupo Tradição'ya" davet edildi ve vokalist olarak 10 yıl boyunca grubun bir parçası oldu. Kariyerine şarkıcı olarak çıktığında grubun en çok tutulan şarkılarını seslendirdi, Örneğin; "Barquinho", "O Caldeirão", "Pra Sempre Minha Vida", "A Brasileira" ve "Eu Quero Você". Bu süre zarfında, grubun gözüken kısmı oldu, görüşmeleri ve promosyonları yürüttü. Teló'nun eski yapımcısı Wagner'e göre, grubu hiçbir düşmanlık ya da zorluk yapmadan bıraktığını, Teló'nun solo kariyerine isteyerek gittiğini söyledi. Onun yerini Guilherme Bertoldo aldı, fakat Teló'nun ayrılmasından sonra grup çöküşe girdi ve grup üyeleri gruptan ayrılmaya başladı, Michel olmadan grup yeterince canlı değildi ve kendine güvenmiyordu. " Balada Sertaneja" Albümü, Brezilyalı plak şirketi Som Livre tarafından 2009 yılında yayımlanmıştır. Ivan Myazato tarafından 2 şarkı yapıldı: "Ei, psiu! Beijo me liga" ve "Amanhã sei lá", mükemmel bir ticari başarıydı. "Michel Teló - Ao Vivo" Albümünün yayınlanması daha da büyük bir başarıydı ve Teló altın disk ödülü aldı. 16 Eylül 2011'de yaklaşık 50.000 kişinin katıldığı büyük bir konser verildi. 2011 yılı boyunca Michel Teló 240 şovun üzerinde program yaptı. Forbes magazine'ye göre, Teló'nun "Fugidinha Turuna" yaklaşık 17 milyon insan katıldı ve 2011 yılında $18 milyon dolar kazandı. Teló 2 DVD yayınladı. Birisi 80'lerden ve 90'lardan şarkılar işbirliği yaptığı kişiler ; Milionário & José Rico, Bruno e Marrone ve João Bosco & Vinícius, ve diğeri, yeni şarkılarını içeren "Michel na Balada" DVD'si idi. Ai Se Eu Te Pego şarkısının dansıyla birçok ünlü sporcu görünmüştür. Örnek verecek olursak; Süper Lig'de ise Galatasaray ve Orduspor maçında Felipe Melo ve Kazim Kazim'ın dans ettiği görülmüştür. Solo kariyerinin başında, Michel "Balada Sertaneja" adlı ilk albümünü yayımladı, bu büyük bir ticari başarı değildi, ama yine de "Musical Revelation of the Year" kategorisinde aday gösterildi. Buna rağmen "Michel Teló - Ao Vivo" albümü son derece başarılı oldu ve ona bir Latin Grammy ödülü olan "En iyi Sertanejo Albümü" kategorisinde adaylık getirdi. 2011'de Michel "Melhores do Movimento Country"'da 4 kategoride aday oldu. Kategoriler; "En iyi solo şarkıcı" "Yılın en çok tutulan şarkısı" için "Ai se eu te pego!", "En iyi CD" albümü için "Michel Teló - Ao Vivo" ve "En iyi Show". Michel aynı zamanda Premio Multishow de Música Brasileira'da da 4 kategoride aday oldu. "En iyi şarkıcı", "Musical Revelation," "En iyi Sertanejo Sanatçısı" ve "En iyi Müzik" için "Ai se eu te pego!" Prêmio Vagalume'de, Michel "Yılın sitesi" ve "Sosyal Ağ" ödülleri için de aday gösterilmiştir. Beyaz Rusya devlet sembolleri Beyaz Rusya devlet sembolleri (), Beyaz Rusya Anayasası tarafından belirlenmiş Beyaz Rusya'yı temsil eden devlet sembolleridir. Bu semboller Beyaz Rusya arması, Beyaz Rusya bayrağı ve Beyaz Rusya marşıdır. Arma; altın sarısı renkli güneş ışınlarının üzerine yerleştirilmiş yeşil renkli Beyaz Rusya haritası, haritanın altında yer alan güneşin Avrasya topraklarının gösterildiği dünya haritasıyla kapatılmış tasarımı ile sağ ve sol taraflarda kırmızı ve yeşil renkte kurdelenin sarılı olduğu buğday sapı figürlerinden oluşur. Sol buğday saplarında yonca, sağ buğday saplarında ise keten resmedilmiştir. Üstte tam ortada kızıl yıldız sembolü, altta ise Belarusça "Рэспублiка Беларусь" () yazısı bulunur. Bayrak; yüksekliğinin üçte ikisini kapsayan kırmızı bir üst şerit ve üçte birini kaplayan yeşil bir alt şeritten oluşan dikdörtgen bir tasarıma sahiptir. Bayrak uzunluğunun dokuzda birini kaplayan dikey beyaz-kırmızı geleneksel Beyaz Rus süsleme deseni bayrak direğine yerleştirilir. Marş; müziği Nestser Sakalouski tarafından bestelenen, sözleri ise Uladzimir Karızna ve Mihas Klimkoviç tarafından yazılan "Mı, Byelarusı" adlı eserdir. Söz konusu sembollerin tamamı Beyaz Rusya Sovyet Sosyalist Cumhuriyeti döneminde kullanılan sembollerin güncellenmiş versiyonlarıdır. Arma ve bayrak 1995 referandumu sonrası kabul edilerek yürürlüğe girdi. Marş ise 2002'ye kadar aynı beste ile sözsüz şekilde kullanılmaya devam etti, ardından 2002'de günümüz versiyonu kabul edilerek resmî kullanıma girdi. Sovyetler Birliği'nin dağılmasından sonra bağımsızlığını ilan eden Beyaz Rusya hükûmeti, Sovyet dönemindeki sembollerin yerine yeni devlet sembolleri olarak Beyaz-kırmızı-beyaz bayrak ve Pahonya'yı yürürlüğe koydu. 1995 Beyaz Rusya referandumu sonrası bu semboller değiştirildi. Bağımsızlık sonrası değişmeyen tek sembol Beyaz Rusya Sovyet Sosyalist Cumhuriyeti Devlet Marşı'nın bestesi idi. Marşın resmî kullanımındaki tek değişiklik Sovyet dönemindeki sözlerin yürürlükten kaldırılarak sözsüz bir şekilde Sakalouski'nin bestesinin kullanılması oldu. Marşın sözleri ve bestesi üzerine çıkartılan "350 numaralı Devlet Başkanlığı Kararnamesi" 18 Temmuz 2002'de yürürlüğe girinceye kadar yeni bir marşı tanıtan bir yasa çıkarılmadı. Bütün yeni sembollerin kullanım biçimleri, protokolü, uyulması gereken görgü kuralları ve tanımlamaları 5 Temmuz 2004 tarih ve 301, 302 ve 303 sayılı yasalar ile düzenlenerek kanun hükümlerine bağlandı. 1994'te kabul edilen Beyaz Rusya Anayasası'nın 19. madde devletin resmi sembollerini konu alır. İlgili maddede "Egemen bir devlet olarak Beyaz Rusya Cumhuriyeti'nin sembolleri ulusal bayrak, ulusal arma ve ulusal marş olacaktır." ifadesi yazılıdır. Her sembol kendi kanunlarıyla özel olarak tanımlıdır. Devlet sembollerinin kullanıma dair esaslar her sembolün ilgili kanun maddesinde yer alır. Armanın kullanımına dair kanun maddesinde "Beyaz Rusya Cumhuriyeti'nin ulusal arması; çok renkli, iki renkli ve tek renkli (altın sarısı dahil) bir grafik şeklinde veya üç boyutlu versiyonda çoğaltılabilir. Beyaz Rusya armasının çok renkli, iki renkli ve tek renkli (altın dahil) görüntüsünün grafik veya hacimsel bir versiyona yerleştirilmesi Beyaz Rusya Cumhuriyeti yasal mevzuatı ile belirlenir." ifadesi bulunur. Maddenin devamında armanın kullanılacağı yerler ve kullanımının yasaklandığı durumlar ifade edilir. Bayrağın kullanımıyla ilgili kanun maddesinde bayrağın nerelerde asılmasını zorunlu olduğu ifade edilir. Maddede bayrak direği ucunda beş köşeli yıldızın olması gerektiği vurgulanır. Bayrağın anma törenleri, aile toplantıları gibi özel günlerde, ayrıca kamu kuruluşları, şirketler ve sivil toplum kuruluşu gibi çeşitli kuruluşlar tarafından da kullanılabileceği belirtilir. Ayrıca bayrağın vatandaşlar tarafından gerekli saygıyı sağlamak koşuluyla bayrak direği kullanmadan doğum, aile toplantıları gibi etkinliklerde de kullanılabileceği yazılıdır. Marşın kullanımının belirlendiği maddede ise "Beyaz Rusya Cumhuriyeti ulusal marşı orkestra, koro, orkestra koro veya diğer vokal, enstrümantal veya vokal-enstrümantal versiyonlarda gerçekleştirilebilir. Bu durumda ses ve videonun yanı sıra televizyon ve radyo yayıncılığı araçları da kullanılabilir. Vokal ve vokal-enstrümantal performansla Beyaz Rusya Cumhuriyeti Devlet Marşı'nın tamamı okunur ve enstrümantal performansıyla kısmi performansa izin verilir." ifadesi yazılıdır. Maddede marşın Beyaz Rusya bayrağı eşlik edilerek okunduğu durumlarda kural olarak bayrağa karşı yüzün dönük olması gerektiği vurgulanır. Ayrıca Beyaz Rusya toprakları dışındaki devletlere ait topraklarda marşın resmî okunuşu Beyaz Rusya Dışişleri Bakanlığı tarafından belirlenen kurallara, ev sahibi devletin yasalarına, kurallarına ve adetlerine göre yürütüleceği belirtilir. Marşın tam zamanlı yayın yapan devlet radyo ve televizyonları tarafından saat 06:00'da ve gece yarısında çalınması yasal bir zorunluluktur. İlgili kanun maddesinde marşın çalındığı esnada ayakta durulması, erkeklerin şapkalarını çıkarması ve askerî veya diğer üniformalı personelin mevzuata göre giyinik olması gerektiği yazılıdır. Devlet sembollerinin yasada belirtilenlerin dışında kullanılması veya saygısızca davranılmasına dair cezalandırma esasları Beyaz Rusya Ceza Kanunu'nun 370. maddesinde belirlenmiştir. Yasaya göre sembollere alenen saygısızlık yapanlara zorunlu kamu hizmeti, para cezası veya üç aydan bir yıla kadar hapis cezası gibi yaptırımlar uygulanır. Bağımsızlık sonrası 1995'teki referanduma kadar Belarus Halk Cumhuriyeti döneminde kullanılan Pahonya ulusal arma olarak kullanıldı. Pahonya tasarımında kırmızı bir zemin üzerine gümüş renkli ata binmiş beyaz bir şövalye resmedilmişti. Şövalyenin kalkanında altın sarısı renginde Azize Yefrosinya haçı görülmekteydi. Günümüzde yürürlükte olan Beyaz Rusya armasının ilk versiyonu 1995 referandumu sonrası %75,1 (3.622.851 kişi) oranla sunulan destek ile birlikte yürürlüğe girdi. Ardından 2012 yılında renklerinde değişikliğe gidilerek günümüzdeki versiyonu kullanılmaya başlandı. Armada, Beyaz Rusya bayrağının renkleri olan kırmızı-yeşil kurdele, buğday başakları ve kızıl yıldız bulunur. Kurdelenin alt bölümünde Belarusça "Рэспублiка Беларусь" () yazar. Bu yazının üstünde bir dünya figürü, onun üstünde güneş resmi, güneşin üzerinde ise yeşil renkli Beyaz Rusya haritası yer alır. Sol buğday saplarında yonca, sağ buğday saplarında ise keten vardır. Bu arma Ivan Dubasov'un 1950 yılında tasarladığı Beyaz Rusya Sovyet Sosyalist Cumhuriyeti arması'nın bir varyasyonudur. Sovyet dönemindeki armada farklı olarak ülkenin haritasının yerinde komünizmin sembolü orak ve çekiç bulunmaktaydı, sağ ve sol kurdelede Rusça ve Belarusça olarak ""Dünya işçileri, birleşin!"" sözü yazılıydı ve kurdele işçi sınıfının rengini temsilen tamamen kızıldı. Bununla birlikte Sovyet dönemi armasındaki kızıl yıldız, buğday başakları ve dünya küresi günümüz armasında kullanılmaya devam etti. 1995 referandumunda kabul edilen iki simgeden biri olan ulusal bayrak 7 Haziran 1995'ten beri resmî olarak kullanılmaktadır. Bayrağın ana unsurları kırmızı-yeşil renk ve göndere çekilme yerindeki beyaz-kırmızı süsleme desenidir. Beyaz Rus kültüründe kırmızı renk devrim için dökülen kanı, beyaz renk misafirperverliği, özgürlüğü ve ülkenin adı olan "Beyaz Rusya" ismini; yeşil renk umudu, baharı, ormanı ve yeniden doğuşu; süsleme desenindeki tasarım ise manevi zenginliği ve birliği sembolize eder. Süsleme deseninin içerdiği her tasarımın ayrı bir anlamı vardır; merkezinde eşkenar dörtgen yükselen güneşi, içinde aralarında dört nokta bulunan iki çapraz çizginin bulunduğu alan mutluluğu, sağ ve solundaki figürler zenginliği, uçlarındaki eşkenar dörtgenler yaşamın devamını ve yiyecekleri, eşkenar dörtgenler arasında tire (-) işaretleri bir kişinin istediği her şeyin gerçekleşme arzusunu gösteren "adak işaretlerini" temsil eder. Süsleme deseni Beyaz Rusya'da geleneksel olarak yaygın bir şekilde kullanıma sahiptir; gündelik kıyafetlerde, geleneksel ruşniklerde, dinî faaliyetlerde, cenaze törenlerinde veya konuklara ikram olarak ekmek ve tuz sunulan kapların kumaşlarında bu desenin kullanımına sıkça rastlanılır. Bu bayrak 1951 yılında yürürlüğe giren Beyaz Rusya Sovyet Sosyalist Cumhuriyeti bayrağının bayrağının bir modifikasyonudur. Sovyet versiyonunda da günümüzdeki renkler kullanılmıştır, farklı olarak Sovyet döneminde kullanılan ve kırmızı zemin üzerine beyaz süsleme deseni tam tersi olacak şekilde beyaz zemin üzerine kırmızı renkteki desen olarak değiştirildi. Bunun nedeni yeni desenin beyaz tabana uygulanan geleneksel Beyaz Rus süsleme sanatı ile daha uyumlu olacağı fikridir. Ayrıca Sovyet dönemi bayrağında olan üst köşedeki kızıl yıldız ile birlikte orak ve çekiç sembolleri kaldırıldı. Değiştirilmesine rağmen eski ulusal bayrak olan Beyaz-kırmızı-beyaz bayrak, Devlet Başkanı Aleksandr Lukaşenko'ya muhalefet eden gruplar tarafından kullanılmaya devam etmektedir. Nestser Sakalouski tarafından 1955'te Beyaz Rusya Sovyet Sosyalist Cumhuriyeti Devlet Marşı için hazırlanan bestenin kullanımına bağımsızlık sonrası da devam edilmiştir. Marş ile ilgili toplanan devlet komisyonu, kararını 12 Haziran 2002'de Sakalouski'nin bestesi ile birlikte Klimkoviç ve Karızna'nın güftesini Devlet Başkanı Aleksandr Lukaşenko'nun onayına sundu. Karar, 118 binden fazla kişinin katıldığı interaktif bir ankette söz konusu esere 50.271 kişinin verdiği oya binaen ortaya çıkan tabloya dayandırıldı. Sözleri Uladzimir Karızna ve Mihas Klimkoviç tarafından yazılan "Mı, Byelarusı" marşı Sakalouski'nin bestesiyle birlikte 2 Temmuz 2002'de yayınlanan Devlet Başkanlığı kararnamesiyle resmî olarak kabul edildi. Yeni marşın sözlerinde Sovyet dönemi marşındaki Vladimir Lenin'e, Sovyetler Birliği'ne ve Sovyetler Birliği Komünist Partisi'ne yapılan atıflar kaldırıldı, "Sovyet halklarının kardeşliği" teması yerine genel olarak "halkların dostluğu" teması işlendi. Bununla birlikte "Biricik anavatanımız Beyaz Rusya, sen çok yaşa!" ifadesi yer aldı. Arma, bayrak ve marş dışında, Beyaz Rusya'nın resmî kullanımda olmayan birkaç sembolü vardır. Nazi Almanyası'nın Beyaz Rusya'yı işgali sırasında kaybolan, 12. yüzyıldan kalma Azize Yefrosinya haçı Beyaz Rusya'da manevi bir sembol olarak görülür. Benzer olarak Avrupa bizonu Beyaz Rusya'nın ve Białowieża Ormanı'nın bir sembolü olarak kabul edilir. Beyaz Rusya, çoğunluğu Białowieża Ormanı'nda yaşayan dünyanın en kalabalık bizon nüfusuna sahip ülkedir. Ayrıca Brest Voblastı'nın armasında da yer alır. Leylek ve mavi kantaron da diğer yaygınlık kazanan ulusal sembollerdendir. Mavi kantaron Beyaz Rusya resmî web sayfasının logosunda yer alır. Beyaz Rusya Dışişleri Bakanı Vladimir Makei, geleneksel kıyafet olan Vışıvanka'nın Beyaz Ruslar için ulusal bir sembol olduğunu söyledi. Bununla birlikte 19. yüzyılda yaygın hale gelen patates, Beyaz Rus ulusal mutfağının temeli kabul edilir. Özgürlük Halkı Özgürlük Halkı (, PdL), İtalya'da merkez sağ siyasi parti. Kenan Tepedelen Kenan Tepedelen (d. 21 Kasım 1949, Buca), Türk büyükelçi. 1967 yılında Saint Joseph Lisesi ve 1972 yılında Paris Üniversitesi Hukuk Fakültesi mezunudur. Dışişleri Bakanlığı'nda memuriyete 1973 yılında başlamıştır. Çeşitli diplomatik görevlerin ardından 2001–2005 yılları arasında Etiyopya Büyükelçisi (Kenan Tepedelen, bu vazifesinde aynı zamanda Cibuti, Somali ve Madagaskar’a da akredite Büyükelçi olarak görev yapmıştır), 2007-2010 yılları arasında Bakanlık Müşaviri ve Afrika ve En Az Gelişmiş Ülkeler Koordinatörü olarak görev yapmıştır. 2010-2012 yılları arasında ise Gana Büyükelçiliğini yürütmüştür (Aynı zamanda Togo ve Benin'e de akreditedir). Evli olup, Fransızca ve İngilizce bilmektedir. Yıldız Kenter'in damadı ve merhum büyükelçi Ziya Tepedelen'in oğludur. Jo O'Meara Joanne Valda O'Meara (d. 29 Nisan 1979, Londra), İngiliz şarkıcı ve oyuncu. 1998 yılında yedi genç müzisyenin bir araya gelerek oluşturduğu "S Club 7" adlı grubun kadın üyelerinden biridir. 2003'te grup dağılınca 2005 yılında solo olarak bir albüm yaptı. "S Club 7" adıyla grup olarak çekilen televizyon filmlerinde rol aldı. Gent Antlaşması Gent Antlaşması, 24 Aralık 1814'te Gent'te (günümüzde Belçika, dönemde Birinci Fransız İmparatorluğu ve Hollanda Birleşik Krallığı arasında belirsiz) imzalanan ve ABD ile Büyük Britanya ve İrlanda Birleşik Krallığı arasındaki 1812 Savaşı'nı sona erdiren barış antlaşmasıdır. Antlaşma genel olarak iki ülke arasındaki ilişkileri "status quo ante bellum" durumuna getirdi. Dönemdeki zor ve uzun süren iletişim şartlarından dolayı, barış antlaşmasının ABD'ye ulaşması haftalar aldı ve onaylanana kadar geçen süre içinde 8-18 Ocak 1815'te New Orleans Savaşı yapıldı. 24 Aralık 1814'te, Britanya ve Amerikan müzakere ekipleri kendi hükümetleri tarafından onaylanmak üzere 1812 Savaşı'nın sonra ermesi için belgeleri imzaladılar. Antlaşma tüm esirlerin serbest bırakılması ve tüm savaş sahaları ve teknelerinin geri iade edilmesini kapsamaktadır. ABD'ye iade edilen topraklar yaklaşık olarak 40,000 km olmakla beraber, Maine'deki Michigan Gölü ve Superior Gölü ile Pasifik Okyanusu kıyılarını kapsar. Amerikan kontrolündeki Üst Kanada (günümüzdeki Ontario) Britanya kontrolüne geçti. Antlaşma aslında savaş öncesi duruma göre önemli bir değişiklik sağlamamıştır, ancak Britanya savaş süresince kendi bölgesine kaçmış olan siyahi kölelere özgürlük tanıyacağını kabul etti. Gerçekte, birkaç yıl sonra Britanya bunların yerine Birleşik Devletler'e 350,000$ ödedi. Ohio ve Michigan bir Hint bir tampon bölge oluşturmak için Britanya önerisi, Hint Koalisyonu sonrası dağıldı ve iptal edildi. Envaru't TenzÃ®l ve Esraru't Te'vil Envaru't Tenzîl ve Esraru't Te'vil, Beydavi Tefsiri, Beydavi'nin "Kadı Tefsiri" diye de bilinen tefsir kitabı. Yazar, eserini 1252 yılında Tebriz şehrinde yazmaya başlamıştır. Tefsirin yazılmasında, Zemahşeri'nin el Keşşâf adlı tefsiri, Fahruddin er Razi'nin Mefatihu'l Gayb adlı tefsiri ve Ragıb el İsfahani'nin el Müfredat fi Garibi'l Kuran adlı "lügatinden (Kur'an terimleri sözlüğü)" çokça faydalanmıştır. İslam alimlerince çok değerli bir tefsir kitabı olarak ünlenen kitap, yıllarca medreselerdeki tefsir derslerinde okutulmuştur. Hakkında 250 civarında açıklayıcı kitap yazılmıştır. İslam dünyasında çok tutulan bir tefsir olamasına rağmen özellikle iki konuda ciddi eleştiriler almıştır. Birincisi ve en önemlisi: Tefsirde İsrailiyyat'a yer verilmesidir. Daha çok da surelerin iniş sebebini açıklarken kullanmıştır. Temel olarak, inanç olarak Maturidi'nin, itikad olarak Eş'ari'nin fikirlerine sadık kalsa da tefsirde Mutezile'nin fikirlerine de yer verildiği de görülmüştür. Bu da kitab hakkındaki ikinci ciddi eleştiridir. Tefsiri diğer eserlerden ayıran bariz özelliği konuları kısa ve özlü bir biçimde anlatmasıdır ki bu özelliği Beydavi kitabın önsözünde de belirtmiştir. Kitabın haşiyeleri de en az kitap kadar meşhurdur. Bunlar arasında Muslihiddin ibn Temcid (ö. 1485), Muhammed ibn Mustafa Şeyhzâde (ö. 1543) Abdülhakim es Siyalkuti (ö. 1485) Şihabuddin el Hafaci (ö. 1659) ve İsmail İbn Muhammed el Konevi (ö. 1781)'nin haşiyeleri basılmış olanlarıdır. Muhammed Hamidullah Muhammed Hamidullah (19 Şubat 1908 - 17 Aralık 2002), İslam dünyasında tanınmış son dönem avukat ve din bilgini. İlk öğrenimini Haydarabad'da tamamladıktan sonra, yine bu kentteki hukuk fakültesini bitirdi. Fakat İslami bilimlere özellikle de siyer ilmine olan merakından dolayı 1936'da Paris Üniversitesi'nde bu konuda eğitim aldı. Daha sonra Almanya'nın Tübingen Üniversitesi'ne kaydolarak "devletlerarası İslam hukuku" alanında ikinci bir doktora çalışması daha yaptı. 1947'de Paris'e yerleşerek ders vermeye başladı. Akademik çevrelerdeki ünü giderek arttı ve ders vermek için Fransa dışındaki ülkelere gitmeye başladı. 1950'li yıllarda Türkiye'ye gelerek İstanbul Üniversitesi Edebiyat ve Hukuk fakültelerinde ve İzmir, Ankara, Konya üniversitelerinde dersler verdi. Hamidullah’ın Türkçeye çevrilerek yayımlanan başlıca eserleri şunlardır: Balcılar, Taşkent Alata, Konya iline bağlı olan Taşkent, Konya bağlı köylerden birisi olup, 1964 yılında belde olması ile birlikte, Alata ismi, Balcılar olarak değişmiştir. Genellikle Avşar boyuna mensup Türkmenlerin Taşkent ve civarına yerleşmeleri 1225-1250 yılları arasında olmuştur. Taşkent ve çevresindeki yerleşim birimleri buradaki Türkmenlerin yerleşik hayata geçmesiyle oluşmuştur. Taşkent Fatih Sultan Mehmet'in Karamanoğulları Beyliği'ne son vermesiyle Osmanlı Devleti'ne iltihak etmiştir. Belde'nin bulunduğu yer ve çevresi, daha önceleri yörüklerin yazlık olarak kullandıkları bir yer iken, 16. yüzyılda yerleşik hayata geçilmesi ile Mersin' in Erdemli ilçesine bağlı Alata Köyü'nde oturan, Ali Ata ve sekiz boy buraya gelip yerleşmişler ve Alata ismi ile bu köy kurulmuştur. Kasabanın belde olmazdan önceki adı Alata'dır. Alata ismi 1964 yılında Belde olması ile birlikte, BALCILAR olarak değişmiştir ve Alata 1964 yılında Hadim İlçesine bağlı belediye olmuştur. 1988 tarihinde Taşkentin ilçe olması ile Taşkent ilçesine bağlanmıştır. Belde, Orta, Veliler ve Aşağı olmak üzere 3 mahalleden oluşmaktadır. Bağlı bulunduğu Taşkent İlçesi'nde şu anda 5 kasabası, 3 köyü ve ilçe merkeziyle beraber toplam 9 yerleşim birimi mevcuttur. Taşkent'in kasabaları Alata (Balcılar), Afşar, Bolay, Çetmi ve Ilıcapınar'dır. Köyleri ise Kecimen, Kongul ve Sazak köyleridir. Alata Beldesi Konya'ya 173 km, İlçesi Taşkent'e 27 km. uzaklıktadır. 2000 Genel Nüfus sayımına göre beldenin nüfusu 9817’dir. 2009 - TUİK ADNKS'a göre ise nüfusu 2555’dir. Alata yerleşmesinin kuş uçuşu mesafeler dikkate alınarak bakıldığında ilk 5 km. mesafe içinde herhangi bir yerleşme bulunmamaktadır. En yakın yerleşme olan Çetmi, Alata’ya 6 km. mesafede yer almaktadır. (Google MapCoğrafi Koordinatları:36.892458,32.68497) Konya'nın güneyinde yer alan Alata, Kasabanın yerleşik dokusu topoğrafik açıdan eşik sayılabilecek sınıra dayandığından yerleşimin tamamına yakın kısmı güneyde yerleşmiş, kısmen kuzeyde de yerleşim yerleri mevcuttur. Kasabanın 147,87 hektar mücavir sahasında 725 konut mevcuttur. Yerleşik alanın güneyinde doğu batı doğrultusunda Kayapınar ve Sazak dereleri uzanmaktadır. Eski ve yeni olmak üzere iki tip konut dokusu mevcuttur. Daha önceleri tek ve iki katlı olan konutlar son zamanlar yıkılarak yerlerine yüksek katlı beton evler inşa edilmeye başlanmıştır. Alata güney, güneydoğu ve kuzey doğusunda eğimi %20 yi aşan tarım alanları ile çevrili Yukarı Göksu havzasında yer alan Toros dağları üzerinde kurulmuştur Karasal iklim ile Akdeniz iklimini içeren geçiş iklimine sahip olup, bitki örtüsü, Akdeniz ile İç Anadolu Bölgesi özelliklerini gösterir. Akdeniz Bölgesi özelliği olarak ardıç ağacı; iç Anadolu Bölgesi özelliği olarak [pelit] ([meşe]) ağacı mevcuttur. Beldenin deniz seviyesinden yüksekliği 1400 metredir. Yörede geçim için tarım ve hayvancılık yapılmaktadır. 120 bin dönüm tarım için uygun araziye sahip beldede kuru ve sulu tarım yapılırken, Meyveciliğe verilen önem nedeni ile Özellikle küçük baş hayvancılıkta kısmen azalma olmuştur. 1995 yılından sonra kasabada meyvecilik ivme kazanarak takriben 550-600 bin meyve ağacının bulunduğu ve son zamanlarda daha fazla dış piyasada kısmen iç piyasada Pazar payı yüksek olan [kiraz] ağacının fazlalığı gözlenmektedir. Elma ve ceviz, kirazdan sonra ticareti yapılan ürünler arasındadır. Matematiksel psikoloji Matematiksel psikoloji, psikoloji araştırmalarında algı, biliş ve motor süreçlerinin matematiksel modellemelerini ve ölçülebilir davranışların ölçülebilir uyarıcı karakteristikleriyle ilişkili olan kanun-benzeri kuralların kurulmasını temel alan bir yaklaşımdır. Pratikte "ölçülebilir davranış", "görev performansı" tarafından oluşturulmuştur. Matematiksel psikologlar psikolojinin birçok alanında, özellikle psikofizik, duyum ve algı, problem çözme, karar verme, öğrenme, hafıza, ve dil, bilişsel psikoloji, davranışın niceliksel analizi, klinik psikoloji, sosyal psikoloji ve müzik psikolojisi gibi alanlarda etkindir. Matematiksel modellemeleri psikolojide uzun bir tarihe dayanmaktadır. Ernst Weber (1795-1878) ve Gustav Fechner (1801-1887) ile 19. yüzyılda başlayarak fizikteki işlevsel denklemlerin matematiksel tekniklerinin psikolojik süreçlere uygulanmasıyla başlamıştır. Böylece deneysel psikoloji ve kısmen psikofizik alanınlarını kurmuşlardır. Konya Vilayeti Konya Vilayeti, bir Osmanlı vilayeti. 1864'te kabul Teşkili Vilayet nizamnamesiyle Karaman Eyaletinin kaldırılmasıyla kurulmuştur. Vilayet, 1918 ile 1921 yılları arasında İtilaf Devletleri'nin işgali altına uğramıştır. 1923'te Konya Vilayeti, Niğde, Konya, Burdur, Teke ve Karaman (daha sonra) olarak 5 şehre ayrılmıştır. Vilayetin sancaklarÄ±. 1980 Avrupa Futbol Şampiyonası Finali 1980 Avrupa Futbol Şampiyonası Finali 22 Haziran 1980'de 6. Avrupa Futbol Şampiyonasına evsahipliği yapan İtalya'nın başkenti Roma'da Batı Almanya ile Belçika arasında oynanan maç. Batı Almanya, Horst Hrubesch'in 10 ve 88. dakikalarda attığı gollerle maçı 2-1 kazanarak Avrupa'nın en büyüğü oldu. Artemio Franchi Kupası Artemio Franchi Kupası 1985 ve 1993 yıllarında Avrupa Futbol Şampiyonası galibi ile Copa América şampiyonu arasında iki kez düzenlenen turnuva. Avrupa ve Güney Amerika'daki kulüpler arasında oynanan Kıtalararası Kupa'nın millî takımlara uyarlanmış halidir. 1992 ve 1995 yıllarında oynanıp daha sonra FIFA tarafından FIFA Konfederasyonlar Kupası olarak düzenlenmeye başlayan Kral Fehd Kupası'nın öncülüdür. Kupa adını 1972-1983