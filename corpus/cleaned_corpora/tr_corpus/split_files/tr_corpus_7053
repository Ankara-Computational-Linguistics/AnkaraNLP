15 Şubat 1991 ile 8 Şubat 1991 arasında tekrar listeye girerek listede 1 numarada toplam iki hafta kaldı. Video klip, Bart'ın Springfield İlköğretim Okulu'nda kendi dans koreografisini yapmaya karar verdiğinde otoriteye karşı olan tipik isyanını içermektedir. "Do the Bartman" için çekilen video klip, dans koreografisini çeken Michael Chambers ile birlikte Brad Bird tarafından yönetildi. "Simpsonlar"'dan kimse video klibi yönetmek istemedi; çünkü ekiptekiler şovu yapmakla meşguldüler. Fakat Bird, kendisine dört defa teklif edilmesinden sonra sonunda klibi çekmeye karar verdi. "The Simpsons Sing the Blues"'un yayınlanışına denk gelmesini sağlamak istenmesinden ötürü Bird'ün klibi bitirmesi için çok az bir süresi vardı. Video klibin tümünün resimli taslağı Amerika Birleşik Devletleri'nde sadece iki günde gerçekleşti. Bird daha sonra uçağa binerek Budapeşte, Macaristan'a gitti, burada klip Varga Studio tarafından canlandırıldı. Burada klibin "Simpsonlar" kısalarında olduğu gibi basitçe canlandırılacağını düşündüler fakat Bird, sahnelerin tekrarlanmadan tamamen canlandırılacağını onlara söylediğinde "derin bir şoka girdiler". Video klip, 1991 MTV Video Müzik Ödülleri'nde "En İyi Özel Efekt" dalında aday gösterildi. Ocak ve Mart 1991 tarihleri arasında Amerikan MTV ağında dönmede bir numaralı video klip oldu. Michael Jackson'ın ölümünden sonra 25 Haziran 2009'da video klip Fox Broadcasting Company tarafından 28 Haziran 2009'da -"Wedding for Disaster bölümünün başında- Jackson'ı anan bir başlık ile yayınlandı. Hasan Fehmi Bey Hasan Fehmi (1874 - 6 Nisan 1909), OsmanlÄ± gazetecisi. Yazı işleri müdürü ve başyazarı olduğu Serbesti Gazetesi’ndeki yazılarında İttihat ve Terakki yönetimini sert bir dille eleştiren gazeteci, 6 Nisan 1909 günü vurularak öldürülmüş ve Türkiye'de ilk basın şehidi olarak tarihe geçmiştir. Öldürülmesinden sonra gelişen olaylar, İttihat ve Terakki yönetimine karşı gelişen 31 Mart Ayaklanması’nı tetikledi. Öldürüldüğü 6 Nisan günü, Türkiye’de “"Öldürülen Gazeteciler Günü"” olarak kabul edilir. 1874 yılında dünyaya geldi. İstanbul’da Mülkiye Mektebi’ndeki öğreniminin ardından Paris’e gitti. Paris’te Prens Sabahattin ve çevresi ile tanıştı. Ardından Mısır’a gitti. II. Meşrutiyet’in ilanından sonra İstanbul’a döndü. Serbesti Gazetesi’nde yazılar yazmaya başladı. Dönemin radikal yazarlarından birisiydi. Yazılarında İttihat ve Terakki yönetimine karşı sert eleştirilerde bulunuyordu. Yazıları, gazeteye tehdit mektuplarının gönderilmesine sebep oldu ancak o, eleştirilerine devam etti. 6 Nisan 1909 gecesi arkadaşı Ertuğrul Şakir Bey ile Beyoğlu’ndan Sirkeci’ye giderken öldürüldü. Cinayet aydınlatılamadı. 8 Nisan günü, İttihatçı muhaliflerin bir gövde gösterisine dönüşen büyük bir cenaze töreninin ardından II. Mahmut Türbesi’ne defnedildi. Hasan Fehmi Bey’in öldürülmesini İttihat ve Terakki yönetimine mal eden muhalefet, olaya büyük tepki gösterdi. Cenazede Hukuk Fakültesi öğrencileri Mülkiye öğrencileri ile birleşerek Bab-ı Ali’nin kapısında Sadrazam Hüseyin Hilmi Paşa’dan katillerin bulunmasını istediler. Başlangıçta küçük olan topluluk, Sultanahmet'te bulunan Meclis-i Mebusan binası önüne gelinceye kadar 50bine ulaştı. 31 Mart Ayaklanması, cenazedeki bu gövde gösterisinden beş gün sonra, henüz Hasan Fehmi’nin katledilmesinin etkisi geçmeden ortaya çıktı. Bu nedenle Hasan Fehmi’nin öldürülmesi, 31 Mart Ayaklanmasının yakın nedeni olarak görülür. Gazeteci Hasan Fehmi Bey’in bir suikasta kurban gittiği 6 Nisan günü, 1996’da Türkiye Gazeteciler Cemiyeti tarafından “"Basın Şehitleri Günü"” olarak kabul edildi; 2005’ten bu yana ise bu anma gününün adı “"Öldürülen Gazeteciler Günü"” olarak değiştirildi. Anma günü vesilesiyle her 6 Nisan’da bazı etkinlikler gerçekleştirilir. Jack Hawkins Jack Hawkins (d. 14 Eylül 1910, Londra - ö. 18 Temmuz 1973, Londra), İngiliz aktör. 1950, 1960 ve 1970'li yılların ilk yarısında etkin olan aktör Londra'da doğmuştur. Hayatının ilk yıllarında müziğe ilgi duymuş bazı amatör korolarda ve okul korolarında çalışmıştır. İlk sahne deneyimini yüksek okul yıllarında bir tiyatro topluluğunda yaşayan aktör 1930'lu yıllarda bazı filmlerde oynasa da pek başarılı olamamıştır. II. Dünya Savaşı'nda İngiliz ordusunda gönüllü askerlik yapmış ve Hindistan'da görev almıştır. Savaştan sonra 1950'li yıllarda Alexander Korda ile çalışmaya başlamış, Angels One Five ve The Cruel Sea gibi filmlerde oynamıştır. 50'li yılların sonuna doğru ise ona asıl ününü getirecek olan başarılı filmlerde karakter oyuncusu olarak rol aldı. Bu filmler; The Bridge on the River Kwai, Arabistanlı Lawrence "(General Edmund Allenby'yi oynamıştır)" ve tabii ki Ben-Hur. Hatta Kwai Köprüsü filminde Alec Guinness'i oynaması için teşvik etmiştir. Sıkı bir sigara içicisi olan Hawkins, günde üç paket sigara içerdi. Bunun sonucu olarak 1950'lerin sonlarına doğru gırtlak ve ses sorunu yaşıyor ve yapay gırtlakla yaşıyordu. 1965'te gırtlak kanseri teşhisi kondu ve 1973'te bu hastalığıyla alakalı bir ameliyat esnasında Londra'da bir hastanede öldü. Haya Harareet Haya Harareet "(20 Eylül 1931, Hayfa)", İsrailli aktris. Harareet, kariyerine İsrail sinemasında 1955 yapımı Hill 24 Doesn't Answer ile başlamıştır. Ama ona asıl uluslararası ününü getiren rol Ben Hur (1959) filminde Charlton Heston (Judah Benhur) karşısındaki "Esther" rolü oldu. Daha sonra Edgar G. Ulmer'in Journey Beneath The Desert (1961) filminde Jean-Louis Trintignant ile oynasa da kariyeri kısa ömürlü oldu ve 1964 yılında sinemayı bıraktı. Oynamayı bıraktıktan sonra Julian Gloag'ın kitabından Our Mother's House (1967) filminin senaryosunu yazdı. Filmde Dirk Bogarde oynamıştı. Harareet, 26 Şubat 1995 tarihindeki ölümüne kadar İngiliz yönetmen Jack Clayton ile evli kaldı. 2012 yılı itibarıyla efsanevi Ben Hur filminin hayatta kalan tek oyuncusudur. Haya Harareet, halen İngiltere'nin Buckinghamshire şehrinde yaşamaktadır. Hayrettin Gümüşdağ Hayrettin Gümüşdağ (d. 28 Ağustos 1965, Şereflikoçhisar), Türk eski futbolcu ve teknik direktör. 1980'li ve 1990'lı yillarda Polatlıspor ve Tarımspor gibi ekipleride forma giymiştir. 1990'ların başından beri Türkiye profesyonel futbol liglerinde yardımcı antrenörlük ve teknik direktörlük yapan bir futbol adamıdır. 2016-2017 sezonu sonunda Utaş Uşakspor'u 3. Lig'e çıkardı. Behzat Ã‡. Bir Ankara Polisiyesi Behzat Ç. Bir Ankara Polisiyesi, Emrah Serbes'in aynı isimli romanından esinlenerek hazırlanmış Türk polisiye televizyon dizisidir. Adam Film yapımcılığında ilk bölümü 19 Eylül 2010 Pazar günü Star TV'de yayımlanmıştır. Başrol oyuncusu Erdal Beşikçioğlu'dur. Yardımcı oyunculardan bazıları ise İnanç Konukçu, Fatih Artman, Berkan Şal ve Seda Bakan'dır. Güven Kıraç da konuk oyuncu olarak "Memduh Başgan" rolünde bazı bölümlerde rol almıştır. Dizinin yayımlanan bölümü sosyal video paylaşım siteleri dışında resmî web sayfasında da yayımlanmıştır. Akıllı İşaretler Sembol Sistemi tarafından 1. sezon 7 yaş ve üzeri, 2. ve 3. sezonlar için 13 yaş ve üzeri için uygun görülmüştür. 3. Sezonda dizinin yayın saati 23:00'e alınıp bölüm süresi kısaltılmıştır. Ayrıca, dizinin Star TV resmî sitesinde diziyi sansürsüz izleme imkânı da verilmiştir. 1. sezon tatili sırasında Behzat Ç. Seni Kalbime Gömdüm adlı filmini çekmiş ve film, diziyle entegre gitmiştir. Dizinin 2. sezonunun gecikmesinin nedenlerinden biridir. 3. sezonun bitmesiyle birlikte 2. sinema filmi olan Behzat Ç. Ankara Yanıyor, dizinin devamı olmakla birlikte 1 Kasım 2013'te vizyona girmiştir. Dizi, 6 yıl aradan sonra 4. sezonla BluTV'ye geri dönmüştür. Dizi, 19 Eylül 2019 tarihinde sezon finali yapmıştır. Behzat Ç,1985 yılında Polis Akademisi'nden mezun olmuş, cinayet büroda görev yapan bir polistir. Hizmet verdiği süre içinde aldığı kıdem tenzilleri nedeni ile başkomiser olarak kalmıştır. Ekibinde yer alan diğer polisler "Harun", "Hayalet", "Akbaba", "Eda", Emre Selim ve "Cevdet" ile beraber Behzat Ç, Ankara'da yaşanan cinayetleri çözmeye çalışmaktadır. "19 Eylül 2010 Pazar saat 20:00'de yayınlanmaya başlamıştır. Pazartesi 20:00 ve Salı 22:30'da yayınlanmıştır. Sonra eski saatine dönmüştür." Behzat'ın eski eşiyle yaşadığı problemler kızına karşı ilgisiz kalmasına sebep olur. Bir süre sonra kızı Berna Ç. (Hazal Kaya) intihar eder. Behzat, bu olaydan olumsuz şekilde etkilenir. Behzat Ç. ve ekibi, birinci sezon boyunca bir yandan Behzat'ın kızının ölümüyle ilgili olabilecek kişilerle ilişki kurarken, bir yandan da her bir bölümde yaşanan farklı cinayetlerin çözümüyle uğraşırlar. Behzat, birden fazla kadınla ilişki içindedir. Bunlardan biri eskiden beri tanıdığı ve evlenme teklif ettiği "Bahar"dır. Bahar, bu teklifi reddeder. Diğer bir kadın, ekip elemanlarının müdavimi oldukları bir pavyonda şarkıcılık yapan "Gönül"dür. Bir başka kadın karakter ise "Savcı Esra"dır. Sezonun ilerleyen bölümlerinde Ercüment Çözer isimli bir seri katil diziye dahil olur. Ercüment Çözer, İstanbullu, zengin, gösteriş düşkünü bir iş adamıdır. Behzat ve ekibi 20. bölümün sonunda Ercüment'i yakalayarak tutuklamayı başarırlar. Ancak Ercüment Çözer, derin devlet içindeki bağlantıları sayesinde yurtdışına kaçacaktır. Leyla ile Mecnun adlı diziyle ortak bölüm çeken Behzat Ç, komedi dizisiyle birleştirdiği senaryosuyla beğeni toplamıştı. Dizinin sezon finalinde Behzat, Mine ile olan beraberliğinden bir çocuk olduğunu ve bunun ev arkadaşı Şule olduğunu, kızının gerçek katilinin de Şule olduğunu, Ercüment Çözer ile doğrudan bağlantısı olduğunu öğrenir. Ayça Varlıer 1. sezonda kadrodan çıkarılan karakterlerden olmuştur. Ayrıca 1. sezonda diziye sonradan dahil olan Şule (Ayça Eren, 2. bölüm), Ercüment (Nejat İşler, 13. bölüm) ve Memduh (Güven Kıraç, 13. bölüm) karakterleri dizinin kilit karakterlerindendir. Bir başka kilit karakterler ise Mine ve Güngör Şafak'tır (Enver Arcak). Dizide kendilerinden çok bahsedilir, fakat sadece 34. bölümde görülmüşlerdir. Dizinin 1. sezonu 38. bölüm ile sona ermistir. "13 Kasım 2011 Pazar saat 22:00-22:15-22:30 saatlerinde yayınlanmaya başlamıştır." Dizi kadrosuna narkotik komiseri "Suna" rolünde Mine Tugay, psikolog "Funda" rolünde Yasemin Öztürk ve cinayet eski başkomiseri "Aziz" rolünde Ahmet Uğurlu dahil olmuştur. Dizinin ikinci sezonu 39. bölümüyle 13 Kasım 2011'de başlamıştır. Sezonun ilk bölümlerinde Esra, Harun, Akbaba, Hayalet, Cevdet, Eda, Şevket ve Behzat'ın dostu olan Tekin Müdür "(sonradan öldürüldü)", Ercüment'in tuzağına düşen Behzat'ı hapise düşmekten kurtarmak için uğraşırlar ve başarılı olurlar. Cinayetin Behzat'ın üzerine yıkıldığı ortaya çıktı. Fakat Behzat bunu da atlatmayı başarmış ve mesleğine sezonun ilk bölümlerinde geri dönmüştür. Behzat bu sezonda kızının katilinin diğer kızı olduğunu öğrendiği için bu gerçekle yaşamaya devam edecektir. Bir yandan kendisinin yokluğunda ekip tarafından faili meçhule bırakılan cinayetleri çözecek, bir yandan Aziz Başkomiserin yürüttüğü Kesik Parmak Cinayetleri'nin katilini bulacak ve bir yandan da dizide işlenen cinayetler ile ilgilenecektir. Ayrıca bu sezonun ilk bölümlerinde Savcı Esra'nın dizi boyunca bahsi bile geçmeyen, eskiden beri görüşmediği kardeşi "Savaş" diziye dahil olmuştur. Savaş, başına buyruk bir gençtir, bilgisayar mühendisliğini son sınıfta terk etmiştir. Şevket'in müdürü olduğu alışveriş merkezinde işe girer. Savcı Esra ile aralarında husumet vardır. Savaş geçmişte bir suç işlemiştir, Esra'ya da bu suçtan kendisini kurtaramadığı için kırgındır. Daha sonradan aralarındaki sorunları hallederler. Behzat ise tek başına kaldığı zamanlarda 5-6 Behzat ile sesli düşünmektedir. Daha sonradan Kesik Parmak Cinayeti'nin günümüzdeki katilinin Suna olduğunu öğrenen Aziz, Suna'ya yardım etmeye başlar. Behzat, Savcı Esra ile evlenir. Şule'yi kızı kabul eder ve herkese teker teker bunu açıklamaya koyulur. Üç kişi bir aile olarak Savcı Esra'nın evinde yaşamaya başlar. Harun ve Eda, Harun'un teklifi üstüne çıkmaya başlarlar. Akbaba, babası ile hesaplaşmaya kalkar. Hayalet, Ilgın ve Elif arasında kararsızdır. Şevket, boşanmak istememekte ve Funda'yı da sevmektedir. Şevket, aynı zamanda Savaş ve Şule'nin arasını yapmaya çalışmaktadır. Şevket daha sonra boşanır ve Funda'nın ajan olduğunu öğrenir. Daha sonra Funda öldürülür. Bu sezon, dizinin ana iskeletini oluşturan ve 15 yıl önceki cinayetlerin kopyası olan kesik parmak cinayetlerinin katilinin Suna olduğu ortaya çıkar. Suna; öldürdüğü adamları, adamların bazı kadınları tuzağa düşürdüğünü ve bu kadınları kötü emelleri için kullandığını, adamları bu nedenler ile öldürdüğünü söyler ve intihar eder. Gazeteci Elif, bunu haber yapmak ister ama Elif'e izin verilmez. Elif ise Suna'nın intiharını roman olarak yazmaya karar verir. Eski Kesik Parmak Cinayetleri'nin katili, Cevdet tarafından bulunur. Cevdet, bunu Hayalet dışında kimseye söyleyemez. Daha sonra, Aziz Başkomiser katili bulur. Katil, Akbaba'nın eski sevgilisidir. Ercüment Çözer, Avrupa'dan fırtına gibi döner. İhale soruşturması ile hala uğraşan Esra'yı önce içeri tıktırır. Savcı Esra, sezon finalinde ölür. Ercüment Çözer ve Memduh Başgan ise tüm şüpheyi üstlerine çeker. Ayrıca sezon finalinde Bahri'nin Anne'ye çalıştığı anlaşılır. "21 Eylül 2012 Cuma saat 22:30 ve 23:00 da yayınlanmaya başlamıştır." Behzat Ç. bu sezonda hayatındaki radikal değişmeleri anlatmaktadır. Karısı Esra'nın ölümünden Ercüment Çözer'i sorumlu tutar. Mesleğine ara verip sivil kimliği ile Esra'nın katilini aramaya başlar. Karşısına operasyonda olduğunu söyleyen ve Eylül adında sahte isim kullanan Zeynep Fidan çıkar. Kendisini narkotik komiseri olarak tanıtan bu gizemli kadın, Behzat'a yardım etmeye çalışır. Ayrıca Behzat'a bu konuda annesine çalışan Bahri de yardım eder. Behzat Ç, Savcı Esra'nın katilini ararken Ercüment ile karşılaşır ve Ercüment ile birlikte hareket ederler. Ercüment, katili bulduğunu söyler ve Behzat'ın katili öldürmesini ister. Behzat, katilin eski müsteşar olduğunu zannetmektedir. Ercüment, katilin kim olduğunu eski müsteşardan öğrenir ve müsteşarı öldürür. Ercüment'in müsteşardan öğrendiği kişi, iş adamı İhsan'dır. Ercüment, iş adamı İhsan'ı yakalar. İhsan, Ercüment'in işini baltalamak için Savcı Esra'yı öldürmüştür. Ercüment ise İhsan'ı yakalatır ve İhsan, Bahri'nin yardımı ile Ercüment'in müsteşarı öldürttüğünü kanıtlar ve Ercüment'i yakalatır. Ercüment, yurt dışına kaçmak zorunda kalır. Gizemli kadın Zeynep Fidan bu sefer karşımıza pavyonda görev icabı çalışan Suzan olarak çıkar. Kendisinin aslında istihbaratçı olduğunu söyler. Ancak kim olduğu meçhuldür. Uyuşturucu bağımlısıdır. Daha sonraları bir hayat kadını olduğu ortaya çıkar. Behzat'ın annesi, Eylül'den Behzat'ı takip etmesini ister. Aynı şekilde Anne'nin rakipleri de, Eylül'ün Anne'yi takip etmesini ister. Eylül, Bu ikili arasında sıkışınca Behzat'a her şeyi anlatır. Harun, Eda ile aynı evde yaşamaya başlamıştır ve Cevdet'e komşu olmuşlardır. Ayrıca Akbaba, yanlışlıkla bir adamı vurmuş ve soruşturma geçirmiştir. Diziye Barbaros ve Muzaffer adında iki seri katil dahil olmuştur. Babasının kendine yaşattığı acılardan dolayı seri katil olan Barbaros, iş arkadaşı Muzaffer ile birlikte suçluları öldürmeye başlarlar. Bütün bunlar olurken Esra'nın ölüm emrini Bahri'nin verdiğini, Bahri'nin Anne'yi sattığı ortaya çıkar. Bunu öğrenen Barbaros ve Muzaffer, Esra'nın ölümüne sebep olan insanları (hakim babası, milletvekili, iş adamı vs.) bir araya toplar. Hepsini teker teker öldürdükten sonra Muzaffer yanlışlıkla intihar eder. Behzat gelip annesini kurtarır. İçeride kalan Barbaros ve babası, bombalı intihar ile havaya uçarlar. Ayrıca Emre'nin Berna'nın eski sevgilisi olduğu ortaya çıkar. Emre, Şule'nin katil olduğunu kanıtlar. Şule, cinayetten dolayı tutuklanarak hapse atılır. Dizinin finalinde Behzat açığa alınır, Ankara'yı terk eder. Behzat Ç.'nin yeniden başlayacağına dair ilk iddialar, serinin yaratıcısı Emrah Serbes tarafından paylaşılmıştır. Dizinin "Behzat Ç.: İmamların Öcü" adıyla yeniden çekileceğini söyleyen Serbes, sonrasında projenin "hükûmet baskısıyla" iptal edildiğini açıklamıştır. 2019 yılında ise dizinin başrol oyuncularından İnanç Konukçu, Behzat Ç.'nin yeniden çekileceğini açıklamıştır. BluTV, yayınladığı fragman ile dizinin 4. sezonunun 25 Temmuz 2019'da yayınlanacağını açıklamıştır. Dizi, 19 Eylül 2019 tarihinde sezon finali yapmıştır. Behzat'ın makam odasındaki masasında isimliği ancak soyadının ilk harfi olan Ç harfine kadar görülebilir. Gerisinin üzerine yapışık Gençlerbirliği rozeti bulunur. Ayrıca Berna'nın mezarı, telefon rehber kayıtları, imzalarda da Ç.'nin gerisi görülmez. İmza atarken, isim yazarken bir aksilik olur "(kalem biter vb...)". Herhangi bir evrakta soyadı buzlanır. Dizide ise soyadının bahsi geçmemiştir. Yazar Emrah Serbes'in dostu olduğu bilinen Murat Uyurkulak'a göre, şair Ayhan'a, babasının ismi olan Behzat Çağlar'dan dolayı bir saygı duruşudur. İş istasyonu İş istasyonu, teknik ve bilimsel uygulamalar için tasarlanmış bir bilgisayardır. Tek bir kullanıcının kullanması için tasarlanmışlardır. Daha yüksek performans için üzerlerinde özel CPU, RAM, sabit disk, katı hal sürücü ve ekran kartlarından biri ya da bazıları bulunur. Dilma Rousseff Dilma Vana Rousseff, Bulgar asıllı Brezilyalı ekonomist, siyasetçi ve Brezilya'nın ilk kadın Devlet Başkanı. Bir önceki Devlet Başkanı Luiz Inacio Lula da Silva tarafından yeni Devlet Başkanı olarak aday gösterilmişti. Rousseff Lula'nın 2010 Devlet Başkanlığı seçimlerinde Lula da Silva'nın belirlenmiş halefi olarak seçimleri kazandı. 12 Mayıs 2016 itibarıyla geçici bir süre görevinden uzaklaştırıldı. Yerine yardımcısı Michel Temer başkanlık görevini üstlendi. 31 Ağustos 2016 Çarşamba günü, Brezilya Senatosunun oylamasıyla yolsuzluktan dolayı görevinden alındı. Dilma Vana Rousseff, 14 Aralık 1947 tarihinde güneydoğu Brezilya'da, Belo Horizonte'de Minas Gerais'da doğdu. Bulgar avukat ve girişimci olan babası Pedro Rousseff (Bulgarca: Petar Rúsеv olarak doğdu: Петър Русев, 1900-1962), ve öğretmen olan annesi Dilma Jane da Silva'dır. Babası, Bulgaristan Prensliği'nde, Gabrovo'da doğdu ve Nobel Ödülü adayı Bulgar şair Elisaveta Bagryana ile arkadaştı. 1924 yılında yasaklanan Bulgaristan Komünist Partisi'nin aktif bir üyesi olan babası Petar Rusev, siyasi zulümden kurtulmak için 1929 yılında Bulgaristan'dan kaçtı; Fransa'ya yerleşti. 1930'larda Brezilya'ya geldi ama yakında Arjantin'e Buenos Aires'e taşındı. Birkaç yıl sonra Brezilya'ya döndü ve Sao Paulo'ya yerleşti. "Petar Rúsеv" olan Bulgarca ismini Portekizce'ye uyarlayarak "Pedro Rousseff" olarak değiştirdi. Uberaba'da bir gezi sırasında, Rio de Janeiro doğumlu Dilma Jane da Silva isimli genç bir öğretmen ile tanıştı. Bulgaristan medyasına göre Bulgaristan'da "Dilma ateşi" yaşandı. Yerel medya, seçim yarışını yakından takip etti ve Rousseff'in dünyanın en büyük 5. en kalabalık ülkesi ve 7. büyük ekonominin egemenliğini istediğini yazdı. Rousseff'in 24 Saat gazetesine verdiği röportajda Rousseff, "Bulgaristan'a duyduğu hassasiyeti ve sevgiyi hissettiğini" söyledi. Hatta babamın doğduğu ülkede bulunmadığım halde, Bulgar olduğum gibi hissettiğimi bir dereceye kadar söyleyebilirim. Babam, ben sadece on beş yaşındayken öldü ve Bulgarca öğrenme şansım olmadı "dedi. Kasım 2010'da Gabrovo'da Rousseff'in kökenleri hakkında bir sergi düzenlendi. Rousseff'in seçimlerden sonra Bulgaristan Başbakanı Boyko Borisov'dan hemen ülkeye resmi bir ziyaret için kendisini davet etti. Seçim zaferinden sonra davetiyeyi tekrarladı. Rousseff seçim zaferinden bu yana Bulgar vatandaşlarından 21 mektup aldı. 4 Ekim 2011'de Cumhurbaşkanı Rousseff, göç eden babasının anavatanına yaptığı duygusal bir ziyaretinin yanı sıra, ilk kez devlet ziyareti için Bulgaristan'ı ziyaret etti. Bulgaristan'daki hiç karşılaşmadığı ve 78 yaşında ölen yarı kardeşi Lyuben-Kamen Rusev'in mezarını ziyaret etti. 1993-1994 yılları arasında Enerji ve İletişimden Sorumlu Devlet Bakanı oldu. Daha sonra FEE'ye döndü. 2002 yılında devlet başkanlığı seçimlerinde Lula da Silva'nın seçim zaferinden sonra Federal Hükümet'in Enerji bakanlığına atandı. Haziran 2005 yılında Devlet Başkanlığı Genel Sekreteri oldu. Mart 2010 yılında Devlet Başkanlığı Genel Sekreteri görevindeyken, devlet başkanlığına aday gösterildi. 31 Ekim'de oyların yaklaşık yüzde 56'sını alarak seçimi kazandı ve böylece 1 Ocak 2011 tarihinde ülkenin ilk kadın Devlet Başkanı olarak görevine başladı. 26 Ekim 2014'te devlet başkanlığı seçimlerinin ikinci turunda oyların yaklaşık %52'sini alarak ikinci kez Devlet Başkanı seçildi. Brezilya Federal Senatosu'nun aldığı karar doğrultusunda 12 Mayıs 2016 tarihinden itibaren altı ay süreyle görevinden uzaklaştırıldı. Bu karara gerekçe olarak 2003 ile 2010 yılları arasında başkanlığını yürüttüğü ülkenin en büyük petrol şirketi Petrobas'ta yolsuzluk yapıldığı, ihalelere fesat karıştırıldığı ve yetkililerin rüşvet alması gösterildi. Brezilya meclisinin de yargılanması için onay verdiği Rousseff hakkındaki son kararı Yüce Divan 180 gün içerisinde vereceği açıklandı. Görevde olmadığı süreçte başkanlık görevinin Michel Temer tarafından üstlenildi. Ağustos 2016'da Rousseff'e azil davası açılıp, mahkemeye sevk edilmesi yönünde senatoda gerçekleştirilen oylamada, 81 üyenin 21'i ret vermesine karşılık, 59 üye azil davası açılıp mahkemeye sevk edilmesi yönünde oy kullandı. Ağustos'un sonunda gerçekleştirilecek son bir oylama ile Rousseff'in mahkeme sürecinin başlatılıp başlatılmayacağı belirleneceği ifade edilmiştir. Bu oylamada da bu yönde bir oylama sonucu çıktığı takdirde, Rousseff'e karşı mahkeme süreci başlatılacağı, geçici olarak başkanlık görevini üstlenen Temer ise bu görevi 2018 yılında gerçekleştirilecek ilk seçimlere kadar sürdüreceği açıklanmıştır. 31 Ağustos 2016 tarihinde senatoda gerçekleştirilen oylamada 20'ye karşılık 61 oyla Roussef'in görevinden alınması ve yargılanması kararlaştırılmıştır. Bu kesinleşen son karar ile birlikte Temer devlet başkanlığı görevini resmen üstlenmiştir. Judenrat Judenrat veya Judenräte Nazi Almanyası'nın II. Dünya Savaşı sırasında Polonya işgal topraklarında ve daha sonra Sovyetler Birliği'nin işgal altındaki topraklarında kurduğu yönetim organları. Kısaca Yahudi konseyi ya da heyeti anlamına gelir. İlk Judenräte Polonya'ya Alman saldırısından kısa bir süre sonra, 21 Eylül 1939 tarihinde Reinhard Heydrich'in emriyle kuruldu. Judenrat Alman işgalci yetkililerle ve işgal altındaki Yahudi cemaatleri arasında bir köprü olarak görev yaptı.İş ekipleri,yiyecek ve konut konularında Krakow' da rejimin emirlerini yerine getirmekten bizzat sorumlu 24 seçilmiş yahudiden oluşuyordu. Judenrat Yahudilerin sürgününe yardımcı olmak için ve Yahudilerin köle işçi olarak kullanılmak üzere Holokost sırasında ölüm kamplarına Naziler tarafından gönderilmesi için zorlanmışlardı. Yüeçiler Yüeçiler (Çince: 月氏, yuèshì veya ròushì, okunuşu "yüe-şı" veya "ro-şı"; Yuezhi Çince: 月支, "yuèzhī" ya da "ròuzhī" adıyla da bilinir; Eski Çince'de: "Tokar"), antik bir Orta Asya halkıdır. Tarihçilerin çoğu Hint-Avrupa kökenli olduklarına ve tarihi kaynaklarda adı geçen Toharistanlılarla (Τοχάριοι) akraba olabileceklerine inanmaktadır. Alman doğu dilleri konusunda uzman dilbilimci Friedrich Schrader (1865-1922), Toharca’yı Hint-Avrupa dil ailesinin bir alt kolu olan İndo (Hint)-Cermen bir dil olarak belirmekte ve Toharlar’ı da İndo-İskit halklardan saymaktadır. Yine Alman tarihçi ve Çin kültürü, tarihi vb. konularda uzman olan Otto Franke (1863-1946) ise Çin kaynaklarına dayanarak Toharlar’ı Yüe-tschi’dir (Yüeçi) olarak tanımlamaktadır. Bu tezlere göre Yüeçiler’in konuştukları dil, Toharca’nın B dil koludur. Yüeh-chih, Çinlilerin tarafından verilen bir isim olup Çince’de “Ay Soyu” anlamına gelmektedir. MÖ 3. yüzyıldan evvelki Çin kayıtlarında kendilerinden Yu-zhi/Yü-chih, Yuzhi, Niushi/Niu-shih gibi adlarla da bahsetmişlerdir. Çince kaynaklarda bu kadar farklı şekillerde adlandırılmaları, Çin’deki her hanedanlığın tarihçileri tarafından eski tarihçilerin yazımlarından farklı bir şekilde ifade etme geleneğinden kaynaklandığı düşünülmektedir. MÖ 2. ve 1. yüzyıllarda yaşamış Çinli tarihçi Sima Qian’ın Çin tarihini anlattığı Shiji adlı eserinde başlarda farklı bahsetse de sonrasında bu kavimden "Yüeh-chi" olarak bahsetmeye başlamış ve bundan sonrada Çin kayıtlarında Yüeh-chi ismi standart olarak kullanılmaya başlanmıştır. MÖ 7. yüzyıl ortalarında hayatını kaybetmiş olan ünlü Çin ekonomisti Guan Zhong’un adına atfedilen Guanzi metninde, Yúzhī adında bir kabilenin Çinliler’e yeşim yaşı temin ettikleri yazılmaktadır. MÖ 2. ve 1. yüzyıllarda yaşamış Çinli tarihçi Sima Qian’da “Wuzhi” olarak adlandırdığı Yüeçiler’den Luo adlı bir tacirin Çinliler’e at sattığı, bunun karşılığında da ipek alarak bunu Orta Asya’nın ileri gelenlerine sattığı belirtmektedir ki bu da Yüeçiler’in o dönemde İpek Yolu ticaretinde etkin rol oynadıklarını göstermektedir. MÖ 3. yüzyıla (MÖ 299 kadar) tarihlenen bambuya yazılı Çin metninde, Zhou Hanedanı Mu’nun düzenlediği seferi fantastik bir şekilde anlatılırken Yüeçiler’in yurdunun, Ordos (Kansu)’nun doğusunda ve Zhou topraklarının da kuzeybatısında olduğu şeklinde belirtilmiştir. Sima Qian’ın kayıtlarına göre Yüeçiler o dönemlerde, günümüz Kansu eyaletindeki Dunhuang şehri ile Qilian Dağları arasındaki topraklarda yaşamaktaydılar. Ancak belirtilen alanda günümüze kadar arkeolojik kalıntı bulunmaması bu ifadenin yanlış olabileceği ya da Dunhuang şehri yerine Tanrı Dağları’nın bir parçası olan Dunhong Dağının belirtilmiş olabileceği de iddialar arasındadır. Tarihçiler arasında genel kabul ise Yüeçiler’in genişleyerek Huanghe (Sarı Irmak)’ın kuzeyinde Tieyenşan (günümüz Sincan Uygur Özerk Bölgesi) ve Tarım Havzası topraklarında yaşadığı şeklindedir. Mete’nin Yüeçiler üzerine MÖ 203 yılında yaptığı sefer bilgilerine göre Yüeçiler’in doğu sınırı o dönem, Sarı Irmak’ın Langchou’da yaptığı kıvrımın batısında kalmaktaydı. Çin kayıtlarında bazen Yüeçiler ve diğer halkların bulundukları yerler belki de yanlış anlama ya da tercüme hataları gibi nedenlerle iç içe gibi görülebilmektedir. Burada unutulmaması gereken, antik dönemlerde Orta Asya halklarının çoğunlukla konar-göçer olmaları ve yoğun sınır çatışmaları nedeniyle sınırların oldukça değişken bir yapıya sahip olduğudur. Oldukça geniş bir coğrafyada hüküm süren ve güçlü bir konfederasyon şeklinde örgütlenen Yüeçiler bir süre sonra Çinliler’in Hiung-nu olarak adlandıkları Büyük Hun İmparatorluğu ile güç mücadelesine başladılar. Çin kayıtlarına göre Yüeçiler önceki dönemlerde Hiung-nu’lardan daha güçlü durumda olup hatta Teoman oğlu Mete’yi onlara rehin olarak vermek zorunda kalmıştı. Büyük Hun İmparatoru Mete doğudaki Donghu tehdidini ortadan kaldırdıktan sonra gözünü güney-güneybatı komşusu olan Yüeçiler üzerine dikmiştir. Yüeçiler MÖ 203 yılında Hunlar’a yenildikten sonra kuzey ve doğu hattındaki topraklarından tedrici olarak batıya doğru çekilmek zorunda kaldılar. Bu çekilme nedeniyle Yüeçiler’de İskitler’i daha batıya ve güneye doğru çekilmeye zorlamıştır. MÖ 177/176 gibi Mete’nin Sağ Bilge Beyi’nin Yüeçiler’i ağır bir yenilgiye uğrattığı bilinmektedir. Mete’nin oğlu Lao Şang döneminde (MÖ 174-161) Yüeçiler’e en öldürücü saldırı gerçekleştirilmiştir. Yapılan savaşlarda Yüeçiler en ağır yenilgilerini alarak kralları öldürülmüş ve bunun sonucunda da Kansu ve Tarım Havzası’nı içeren yurtlarından ayrılarak büyük grup (Dà /Büyük Yüeçiler) kuzey batıdaki Tanrı Dağları’nın ve Issık Gölü kuzeyinde bulunan İli Nehri havzasına, daha küçük grup (Xiǎo/Küçük Yüeçiler) ise Tibet Platosu’na göç etmek zorunda kaldılar. Tarihi kayıtlarda bu yenilginin büyüklüğünü ifade etmek için, Hun liderinin öldürülen Yüeçi liderinin kafatasından şarap kadehi yaptırdığı anekdotu da bulunmaktadır. Büyük Yüeçiler MÖ 165 ya da 162 gibi İli havzasına geldiklerinde buradaki Sakalar’ı yenerek onları Parthia, Soğdiana ve Baktriya’ya doğru güneye kaçmaya zorladılar. Ancak Yüeçiler de MÖ 132 yılında Hunlarla müttefik olan ve babasının intikamını almak isteyen Kunmo önderliğindeki Usunlar tarafından yenilgiye uğratılarak güneybatılarındaki Seyhun’un kuzeyinde yer alan Fergana bölgesine kaçmak zorunda kaldılar. Birkaç yıl sonra Fergana Vadisi boyunca Sakalar’ı bir daha sürerek Soğdiana’yı ele geçirmişler ve Baktriya topraklarına da yerleşmeye başlamışlardı. Karşılarında küçük şehir krallıkları gibi dağınık güçler bulunduğundan birkaç yıl içerisinde ana merkezleri Ceyhun’nun kuzeyi olmakla beraber Baktriya’nın tamamını ele geçirdiler. Çin elçisinin Yüeçiler’i Soğdiana’da MÖ 128 yılında ziyaret ettiği düşünüldüğünde, Baktriya topraklarına gelişlerinin 126 yılında olduğu kabul edilmektedir. Çin elçisi onları Hunlar’a karşı sefer düzenlemeye ikna etmeye çalışsa da bu isteğe riayet etmemişlerdir. Aynı Çin elçisi Yüeçiler’in yaşadıkları ülkeyi tanımlarken, kuzeyinde K'ang-chü (Kangju) ülkesi, batılarında Parthia ve güneylerinde de Baktriya toprakları olduğunu belirtmektedir ki bu da Yüeçiler’in göç halinde olduğu zamandaki durumu ortaya koymaktadır. Yüeçiler’in her göç hareketi özellikle Sakalar olmak üzere çeşitli kavimlerinde etkilemekte, bunun sonucunda da Orta Asya, Batı Türkistan, Hindistan ve Afganistan’ın kuzeyinde büyük bir kavimler göçü yaşanmıştır. Göçe zorlanan Sakalar’ın saldırıları sonucunda Greko-Baktriya Krallığı yıkılırken, Sistan ve Kandehar’ın da içerisinde yer aldığı toprakları Sakalar’ın eline geçirerek yerleşilmesiyle de bu coğrafyada “Sakaların Memleketi” anlamına gelen Sakastan Bölgesi ortaya çıkmıştır. Part İmparatorluğunun Parthia Bölgesi de Sakalar ile Yüeçilerle mi yoksa Sakalarla mı irtibatlı olduğu tartışmalı olan Toharlar tarafından yakılıp yıkılmıştır. Yüeçiler Baktriya bölgesine geldikten sonra yavaş yavaş yerleşik düzene geçmeye başlamışlar ve burada İskender tarafından kurulmuş olan Helenistik yapıdan etkilenmeye başlamışlardır. Yüeçiler hakkında bir süre yeterli bilgi bulunmamakta olup Hou Hanshu adlı Çin kaynağına göre Baktriya’daki Yüeçiler beş ana kabile ya da yabguluk (eyalet) altında bölünmüştü. Yaklaşık 100 yıl sonra, bu beş kabileden biri olan ve daha sonraları Kuşan İmparatorluğu’nu kuracak olan Bedehşan hakimi Kouei-çouang (Guìshuāng ) kabilesi diğer dört kabileye üstünlük sağlayarak onları kontrol altına aldıktan sonra Parthia, Kabil, Kafiristan ve doğusunu ele geçirerek Hint-Yunan Krallığına da büyük oranda egemen oldular. M.S. 30 yılında Yüeçi prensi Kujula Kadphises tarafından Kuşan İmparatorluğu kurulmuş, oğlu Vima Takto (Yen-Kao-tçen) zamanında da Pencap’ında içinde kaldığı Tianzhu olarak bilinen Kuzey-Kuzeybatı Hindistan topraklarına egemen olmuşlardır. Bu dönemden itibaren civar devletler tarafından Kuşanlar adıyla adlandırılan bu topluluk, Çinliler tarafından ise Büyük Yüeçiler olarak adlandırılmaya devam edilmiştir. Kuşanlar döneminde Yüeçiler’in İpek Yolu’nun büyük bölümünü kontrol ettiği görülmektedir. Kuşhan Krallığı döneminde Yüeçiler; İran, Hellen, Hint kültürleri ile Budizm’in inanç felsefesinden yoğun olarak etkilenmiş ve bunların karışımından oluşan bir kültür oluşturmuşlardır. Kuşanlar, 2. yüzyıl ortalarında Orta Asya’ya egemen olmuş Çinliler’e saldırsalar da General Ban Chao’ya yenilmişlerdir. Daha sonrasında ise yaşanan Hun isyanı neticesinde Çin’in Orta Asya’daki etkisi azalınca Kuşanlar da Yarkent, Kaşgar ve Hotan’ı ele geçirdiler. Sasaniler tarafından zayıflatılan Kuşhanlar, Ak Hun İmparatorluğu tarafından 375 yılında tarih sahnesinden silinmiştir. Uzun yıllardır İran, Hellen, Hint etkisinde kalan Büyük Yüeçiler’de asimile olarak tarih sahnesinden silinmişlerdir. Bazı tarihçiler Çin kaynaklarındaki bir takım ifadelere dayanarak Akhunlar’ı Yüeçi ırkından kabul etmektedir. Ancak Britanyalı arkeolog Aurel Stein’in “White Huns and kindred tribes in the history of the Indian north-west frontier” adlı makalesinde Ak Hunlar’ı Türk olarak kabul etmekte bunu ispat eden tezler öne sürmektedir. Akhunlar’ın etnisitesi ne olursa olsun bunların Yüeçiler’in oluşturduğu Kuşan topluluğu içerisinde yer aldığı ve dillerinde Toharca’dan etkileşim olduğu genel olarak kabul edilmektedir. Hiung-nu ( Büyük Hun İmparatorluğu) hükümdarı Lao Şang döneminde (M.Ö. 174-161) yapılan savaşlarda Yüeçiler en ağır yenilgilerini alarak kralları öldürülmüş ve bunun sonucunda da küçük grup (Küçük Yüeçiler) ise Tibet Platosu’na göç etmek zorunda kalmıştı. Burada tarihi Qiang halkıyla iletişime geçerek ya onlara sığınmışlar ya da Paul Pelliot’a göre onları yenerek egemenlikleri altına almışlardı. Bu küçük kolun yaşadıkları yer tam olarak Tibet Platosunda, Altun Dağları’nın doğusundan Qilian Dağları civarındaki Kokonor (Qinghai ) Gölü çevresini kapsamaktadır ki söz konusu bölge günümüzün Çinghay eyaletinin büyük bölümüne tekabül etmektedir. Han Hanedanı’nın ünlü generali Huo Qubing’in batıya doğru MÖ 121 gibi başladığı seferde, Gasun Nor (Juyan) adlı tuz gölünü geçildikten sonra Qilian Dağlarından itibaren Kanchou’ya kadar Küçük Yüeçi topraklarından geçtiği belirtilmektedir. Bu sefer esnasında K. Yüeçiler’in belkide bir bölümünün Huangzhong’a göç ettiği görülmektedir. Yüeçiler’in bu dönemde büyük ihtimalle Hiung-nular’a (Büyük Hun İmparatorluğu) tabi olarak yaşamaktaydılar. Sonraki yıllarda Küçük Yüeçiler’in Huangzhong dolaylarına gittikleri görülmektedir. Sonuç olarak Küçük Yüeçiler bağımsız bir devlet kuramamış olup Hiung-nular (Büyük Hun İmparatorluğu) ile sonrasında da Çinlilere tabi olarak varlıklarını sürdürmüşlerdir. MS 60 ile 62 yıllarındaki Çin seferindeki kayıtlarda Küçük Yüeçiler’in, Dunhuang güneybatısındaki Yangguan Dağ geçidinin batısında bulunduğu belirtilmiştir. Yaşadıkları yerler hakkında Çin kaynaklarında farklı yerlerin belirtiliyor olması bunların genel olarak dağınık küçük topluluklar şeklinde yaşadıklarını ortaya koymaktadır. K. Yüeçiler, Hunlar üzerine MS. 89’daki düzenlenen seferde Çinliler’in yanında yer almışlardır. Çinlilerin 159’ da Batı Tibetlilere, 168/69 da da Şensi ve Kansu'daki Doğu Tibetlilere düzenledikleri seferde yanlarında yer aldılar. 184 yılında günümüzde Wuwei olarak adlandırılan Kansu’ya bağlı Liang Eyaletinde çıkan Liangzhou İsyanı ve devamında da Sarı Sarıklılar İsyanında Çin kralının karşısında yer aldılar. Bu dönemlerde günümüz Kumul(Hami) ve çevresinde küçük bir devlet kurdukları bilinmektedir. Ancak 214 yılı gibi bu bölge yeniden Çin denetimine geçti. Bundan sonra Çin kayıtlarında Küçük Yüeçilerden çeşitli şekillerde bahsedilmiştir. Ancak bunlar büyük oranda Çin ve Tibet halkıyla karışarak asimile olmaya başlamışlar ve kayıtlarda ara sıra adları geçmekle birlikte kültürleri son bulmuştur. Hugh Griffith Hugh Griffith (d. 30 Mayıs 1912, Galler - ö. 14 Mayıs 1980, Londra), Galli aktör. Galler'de doğan Griffith, üniversiteye giremeyince Londra'da bir bankada çalışmaya başlamış böylece İngiliz sanat dünyasına yakın olmuştur. Savaştan önce Londra'da bir sanat akademisine devam etti. II. Dünya Savaşı'nda Hindistan ve Myanmar'da görev aldı. Savaştan sonra İngiltere'de kısa süre çalıştı 1950'lilerde Hollywood filmlerinde görünmeye başladı. 1959'da asıl başarısı olan Ben-Hur filmindeki "Şeyh İlderim" rolüyle en iyi yardımcı erkek oyuncu oskarını kazandı. Tzikanistirion Tzykanisterion () Sasani İmparatorluğu'ndan Bizans İmparatorluğu'na uyarlanmış bir çeşit polo oyunu olan "tzykanion" (τζυκάνιον, Farsça "tshu-qan") isimli oyunun oynandığı stadyumu verilen addır. İoannis Kinnamos'a göre, "tzykanion", uçlarına file takılmış uzun çubuklar kullanan atlı iki takımın elma büyüklüğünde deri bir topu karşı takımın kalesine atmaya çalışması üzerine kurulu bir oyundur.(Kinnamos, 263.17–264.11). Oyun, Bizans soyluları arasında çok popülerdi. İmparator I. Basileios () bu oyunda öne çıkmıştır, I. İoannis () oyunda aldığı öldürücü bir yara sonucu ölmüştür. Büyük Saray "tzykanisterion" tesisene sahipti, ilk olarak İmparator II. Theodosius () tarafından sarayın güneydoğu bölgesine yaptırılmıştır. Burası I. Basileios tarafından yıkılmış ve buraya "Nea Ekklisia" kilisesi yaptırılmış, yenisi daha büyük olarak ve kiliseye iki galeriyle bağlanacak şekilde daha doğuya inşa ettirilmiştir. Konstantinopolis, Trabzon dışında Sparta, Efes ve Atina gibi şehirlerde de kuvvetli şehir soyluluğunun göstergesi "tzykanisterion" tesisleri mevcuttu. Ä°oannis Kinnamos Joannes Kinnamos ya da John Cinnamus ( ya da Κίναμος ya da Σίνναμος; fl. 12.yüzyıl), Bizanslı tarihçi. I. Manuil'in İmparatorluk sekreteriydi (Yunanca "grammatikos," Çoğunlukla ordu yönetimi ile bağlantılı bir pozisyondur). Onun Avrupa ve Küçük Asya seferlerine eşlik etmiştir. Kinnamos, I. Andronikos'tan uzun yaşamış ve 1185 yılında ölmüştür. Kinnamos, tarih kitabı yazmıştır. Bu kitap 1118-1176 yılları arasını kapsar. Böylece Anna Komnini'nin Aleksiad adlı eserinin kaldığı yerden devam eder ve II. İoannis dönemi ile I. Manuel'in Türkiye Selçukluları'na karşı düzenlediği ve Miryokefalon Muharebesi ile sonuçlanan başarısız sefere kadar olan dönemini kapsar. Anlattığı son on yılı muhtemelen kendisi tanıklık etmiştir. İslâm Tarih, Sanat ve Kültür Araştırma Merkezi İslâm Tarih, Sanat ve Kültür Araştırma Merkezi (IRCICA), merkezi İstanbul'da Yıldız Sarayı'ndaki Seyir köşkü'nde bulunan ve İslâm kültürünü araştıran uluslararası bir kuruluştur. İslam İşbirliği Örgütü'nün 1976'daki yedinci Dışişleri Bakanları Konferansı'nda Türkiye tarafından böyle bir merkezin kurulması teklif edilmiş, 1978'de dokuzuncu Dışişleri Bakanları Konferansı'nda alınan kararla kurulması kararlaştırılmıştır. Faaliyetlerine 1980'de başlamıştır. IRCICA, görevini İslâm kültür ve medeniyetiyle ilgili konularda şu şekilde özetler: Bugüne kadar iki direktörü olmuştur Erdem Tuğal Erdem Tuğal (d. 27 Nisan 1948, Çankırı), Eski Türk Futbolcu, Teknik Direktör. Giresunspor ve Boluspor'un eski futbolcularındandır. 1970'lerde Giresunspor ve Boluspor'da uzun seneler forma giymiÅŸtir. 1980'ların başından beri Türkiye profesyonel futbol liglerinde yardımcı antrenörlük ve teknik direktörlük yapan bir futbol adamıdır. 1988-1989 sezonunda Zeytinburnuspor'u ve 1989-1990 sezonunda Bakırköyspor'u Süper Lig'e çıkarma başarısını göstermiştir. 1991 MTV Video Müzik Ödülleri 1991 MTV Video Müzik Ödülleri, önceki yılki video klipleri ödüllendirerek 5 Eylül 1991 tarihinde canlı olarak yayınlandı. Gece, Arsenio Hall tarafından sunuldu. Kazananlar kalın yazı ile yazılmıştır. Cihan Cihan kelimesi aşağıdaki anlamlara gelebilir: Adem Sarı Adem Sarı (d. 9 Mayıs 1985, Villingen), kariyerini SV Gosheim'da sürdürmekte olan Doğu Almanya doğumlu Türk futbolcudur. Kariyerine Freiburg altyapısında başlayan Adem, 2004 yılında doğduğu şehrin takımı Villingen'de ilk profesyonel sözleşmesini imzalamıştır. 2007-08 sezonu başına dek bu kulüpte 34 maça çıkan futbolcu Hoffenheim II'ye transfer olmuştur. Burada sezonun ilk yarısında 12 maç oynayan futbolcu ikinci devre ise eski takımına kiralanmış ve sezonu orada tamamlamıştır. 2008-09 sezonu başında ise bölgesel lig takımlarından Pfullendorf'a imza atmıştır. Burada 31 forma şansı bulan ve 17 gol atan Adem, 2009-10 sezonu başında 40.000€ bonservis bedeli karşılığında Eskişehirspor'a transfer olmuş ve 3 yıllık sözleşme imzalamıştır. İlk zamanlarda fazla forma şansı bulamamasına rağmen 2009-10 sezonunun ikinci yarısında oynanan Eskişehirspor-Fenerbahçe maçında Eskişehirspor adına 2 gol atarak galibiyeti getirmiştir. Eskişehirspor'da gol attığı maçların tümünde oyuna sonradan dahil olduğu için nöbetçi golcü olarak anılan Adem Sarı 2010-11 sezonunun devre arasında Denizlispor'a sezon sonuna kadar kiralık verilmiştir. 2011-12 sezonu başında ise kiralık olarak Kartalspor'a imza atmıştır. Futbolcunun sezonun devre arasında Kartalspor ile sözleşmesini feshetmesi üzerine yarım sezonluğuna Şanlıurfaspor'a kiralık olarak transfer olmuştur. Adem Sarı, Şanlıurfaspor forması ile 13 maçta görev alıp 5 gol kaydederek takımının şampiyon olarak 1. Lig'e yükselmesine katkıda bulunmuştur. Sezon sonunda Eskişehirspor ile olan sözleşmesini 1 yıl daha uzatan Sarı, 2012-13 sezonu başında ise bu kez Samsunspor'a kiralanmıştır. 2013-14 sezonu başındaysa Eskişehirspor ile sözleşmesini fesheden futbolcu Altay ile sözleşme imzalamıştır. Burada geçirdiği bir sezonun ardınadn Gölbaşıspor ile anlaşan futbolcu burada da bir sezon kaldıktan sonra Sivas Belediyespor'la sözleşme imzalamıştır. Murat Ünalmış Murat Ünalmış (d. 23 Nisan 1981, Kayseri, Türkiye), Türk dizi ve sinema oyuncusu. Çocukluğu Kayseri'de geçen ve aslen de Kayserili olan Murat Ünalmış, ortaokul dönemi sonrasında İstanbul'a gelmiştir. Lise yıllarında profesyonel olarak Fenerbahçe Spor Kulübü'nde basketbol oynamıştır. Ardından Marmara Üniversitesi İşletme Bölümü'nden mezun olan Ünalmış, üniversite eğitiminden sonra Akademi İstanbul'da oyunculuk eğitimi almıştır. Bu eğitim sürecinin paralelinde; Hayat Bağları, Sınırlı Aşk, Kurşun Yarası dizilerinde ve “Üç Kadın”, “Deli Duran”, “Sen Ne Dilersen” adlı sinema filmlerinde rol almıştır. Mahsun Kırmızıgül'ün yönettiği Güneşi Gördüm filminde geniş kitlelerce tanınmış ve aynı yönetmenin filmi olan New York'ta Beş Minare filminde de rol almıştır. Yer gök aşk dizisinde başrol oynamıştır. Aynı dizide başrolü paylaştığı Birce Akalay ile evlenmiştir. Evlilikleri 1,5 yıl sürmüştür. TRT 1'de yayınlanan Sevda Kuşun Kanadında adlı dizide başrol oynamıştır. 1895 FA Cup Finali 1895 FA Cup Finali, FA Cup'ın 1894-95 sezonunun şampiyonunu belirlemek için oynanan maç. 20 Nisan 1895'te, Londra'daki Crystal Palace Ulusal Spor Merkezi'nde oynanan maçta West Bromwich Albion'ı Bob Chatt'ın golüyle 1-0 yenen Aston Villa kupanın sahibi oldu. Maçın 30. saniyesinde gelen bu gol, FA Cup finallerindeki en erken gol olma özelliğini taşımaktaydı. Louis Saha'nın, 2009 finalinde Everton formasıyla Chelsea'ye 25. saniyede attığı golle rekor egale adildi. İlk kez bir FA Cup finalinin oynandığı Crystal Palace Ulusal Spor Merkezi, sonraki 20 yılın tüm finallerine ev sahipliği yaptı. Maç günündeki hava durumu "güzel bir ilkbahar günü" olarak tanımlanırken, havanın bu durumundan dolayı maçın başlamasının ardından dahi seyircilerin ve basın mensuplarının maça gelmeye devam ettiği belirtildi. Maçın başlamasıyla birlikte Aston Villa forvetlerinden John Devey, topu sol açık Dennis Hodgetts'e gönderdi. Hodgetts'in ortasında sağ kanatta topla buluşan Charlie Athersmith, ilerideki Bob Chatt'a ortaladı. Chatt'in yarım volesiyle ağlarla buluşan top, Villa'yı 1-0 öne geçirdi. Farklı kaynaklarda yer alan bilgilere göre 30 ila 39. saniyeler arasında atılan gol, o zaman itibarıyla FA Cup finallerinde atılan en erken gol olarak tarihe geçti. Farklı iddialara rağmen İngiltere Futbol Federasyonu'nun resmî sitesinde golün 30. saniyede atıldığı yazmaktadır. 2009 finalinde ise Everton oyuncusu Louis Saha'nın 25. saniyede kaydettiği golle bu rekor geride kaldı. Fabl Fabl ya da Öykünce sonunda ders verme amacı güden, güldüren, düşündüren ve genellikle manzum öykülerdir. İnsana ait bir özelliğin insan dışında bir varlığa verilmesidir. Fablların kahramanları genellikle hayvanlardır. Ama bu hayvanlar insanlar gibi düşünür, konuşur ve insanlar gibi davranır. Dünyanın en ünlü fabl yazarları Ezop, La Fontaine ve Beydeba'dır. Ezop'un fablları M.Ö. 300 yılında derlenerek yazıya geçirilmiştir. Amerikalı James Thurber ve İngiliz George Orwell çağdaş fabl yazarlarıdır. Fablı ilk olarak yazanlar Friglerdir. Hititler fablları taş tabletlere yazıp resimliyorlardı. Fabllar günümüzde eğitimde çok kullanılmaktadır. "Fabl" sözcüğünün kökeni Latince "hikâye" manasına gelen "fabıla"'dır. Fakat bu sözcük zamanla bir ahlak ilkesi veya davranış kuralını anlatan kısa sembolik (simgesel) bir hikâye türünün adı olmuştur. Türk edebiyatında ise ilk fabl örneği, 126 beyitten oluşan Harnâme adlı bir mesnevidir. Televizyon yayınlarına ilişkin içerik sınıflandırma sistemleri Televizyon yayınlarına ilişkin içerik sınıflandırma sistemleri, izleyiciye bir program içeriğinin çocuk veya yetişkinlere uygunluğu hakkında bir fikir vermeyi amaçlar. Birçok ülkenin içerik sınıflandırma sistemi mevcuttur. Lakin bunlar, her ülkenin sınıflandırma sürecinin yerel öncelikleri nedeniyle farklılık gösterebilir. Programlar bazı istisnalar hariç, genelde sistemi yöneten iki yapı tarafından sınıflandırılır: Yayıncılar ya da içerik üreticileri. Sınıflandırma, genellikle televizyon dizilerinin her bir bölümü için ayrı olarak yapılmaktadır. Bu nedenle sınıflandırmada bölüm başına değişimler gözlenebilmektedir. Bunun yanı sıra, bir yayının farklı ülkelerde farklı değerlendirmeleri de söz konusudur. Böylelikle bir yayına ilişkin, kesin ve genel bir sınıflandırma yapmanın mümkünatı ortadan kalkmaktadır. İsviçre sisteminde, yalnızca içeriğin çocuk ve gençlere uygunluğunu gösteren bir sembol kullanılmaktadır. Bu sembol yayın süresince ekranda beliren kırmızı bir dikdörtgendir. Ayrıca program yayımlanmadan önce ekranda şu mesaj görünür: "Bu program duyarlı insanlara zarar verebilecek sahneler içermektedir, bu nedenle yayın esnasında kırmızı simge belirmektedir." Bu içerik genellikle 22:00'den sonra yayımlanmaktadır. Makedonya'da içerik sınıflandırma sistemi 2009 yılından beri şu şekilde işlemektedir: Ülkedeki bütün televizyon kanallarının, her programın başında (haber programları hariç) sınıflandırmayı açık bir şekilde göstermesi zorunludur. Romen televizyonlarında, program ve filmler için şu şekilde bir sınıflandırma söz konusudur: Pakdeşt Pakdeşt "(Farsça:"پاکدشت, ")", İran 'ın Tahran Eyaleti'nde şehir. Kendi adını taşıyan Pakdeşt şehristanı'nın yönetim merkezi olan şehrin 2006 yılı resmi nüfusu 126.281'dir. Başkent Tahran'ın 25 km. güney batısında bulunan kent Tahran metropolünün bir parçası durumuna gelmiştir. Kentte 3 üniversite bulunur. Halkı ağırlıklı olarak Farsça konuşur ve Şii'dir. KudÃ¼s, Tahran Eyaleti Kudüs veya Şehr-i Kudüs (Farsça: قدس), İran'ın Tahran Eyaleti'nde şehir. Kendi adını taşıyan Kudüs şehristanı'nın yönetim merkezi olan şehrin 2006 nüfusu 229.354'dür. Ribatkerim Robatkarim (Farsça: رباط‌کریم, ), İran'ın Tahran Eyaleti'nde şehir. Kendi adını taşıyan Robatkarim şehristanı'nın yönetim merkezi olan şehrin 2006 yılı resmi nüfusu 62.937'dir. Kent, başkentTahran'ın 27 km. güneybatısında yer alır. Şehriyar (şehir) Şehriyar "(Farsça:"شهریار,")", İran'ın Tahran Eyaleti'nde şehir. Kendi adını taşıyan Şehriyar şehristanı'nın yönetim merkezi olan şehrin 2006 yılı resmî nüfusu 189.120'dir. Büşruye Büşruye (Farsça: بشرويه), İran'ın Güney Horasan Eyaleti'nde şehir. Eyaletin aynı isimli Büşruye şehristanı'nın yönetim merkezi olan şehrin 2006 yılı resmi nüfusu 13.778 kişi ve 3.638 hanedir. Kentin adı, bölgede yetişen yerli bir bitki adı olan 'boş'dan gelmektedir. Kent, Kebir Çölü sınırında Firdevs ve Tabas kentleri arasında yer almaktadır. Bu şehrin yakınlarında, tarihi değeri olan köyler Aresk, Ragheh, Korond ve Ghaniabad bulunur. Kent, yaz aylarında çok sıcak ve kurak bir iklime sahiptir. Yılda ortalama yağış (düşük 150 mm) çok düşüktür. Boshruyeh Güney Horasan eyaletinde önemli bir tarım bölgesidir. Birçok kişi, bu alanda yer alırlar. Başlıca ürünler pamuk, buğday, safran, arpa, kimyon, fıstık, kavun ve karpuz vardır. Bu şehirde, tarım yeraltı su dayanmaktadır. Bu çiftçilerin su getirmek için güçlü motorlar kullanıyor anlamına gelir. Büşruye ve çevresinde birçok tarihi yapı bulunmaktadır. Tarih kitapları dayanarak, bu şehirde 700 yıl en azından var olduğunu görünüyor. En ünlü yapılarından bazıları şunlardır: 1. Kale Dohtar "Kız Şatosu": Bu kale şehrin batısında bir dağın tepesinde yer alır. Bu büyük ve antik yapı bu bölgenin İsmaili yönetim döneminden bir devlet işi olduğu bildirilmiştir. 2. Hosseynie Haj Ali Eşref "Haj Ali Eşref's Hussayniyya": Bu yapı ve Hint mimarisine sahiptir Muharrem ayı boyunca azadari "dini yas törenleri" için kullanılır. 3. Mescid Miyan Deh: Bu caminin geçmişi 400 yıl öncesine kadar uzanır. 4. Saray-e Serke: Bu eski ve basit bir ev ve ünlü de Azadari için kullanılır Esediye Esediye (Farsça: اسدیه), İran'ın Güney Horasan Eyaleti'nde şehir. Eyaletin aynı isimli Dermiyan şehristanı'nın yönetim merkezi olan şehrin 2006 yılı resmi nüfusu 4.312 kişi ve 32.488 hanedir. Firdevs, GÃ¼ney Horasan Firdevs "(Farsça:"فردوس,")", İran 'ın Güney Horasan Eyaleti'nde şehir. Kendi adını taşıyan Firdevs şehristanı'nın yönetim merkezi olan şehrin 2006 yılı nüfusu 32.962'dir. Kent, Meşhed'in yaklaşık 345 km. güneyinde ve Birjand'ın 200 km. kuzeybatısında bulunmaktadır. Horasan Eyaleti'nin 3 ayrı eyalete bölünmesinden sonra, Firdevs şehristanı ve merkezi olan Firevs kenti, ilk olarak Razavi Horasan Eyaleti'ne bağlıyken, Mart 2007'de Güney Horasan Eyaleti sınırları içinde dahil oldu. Medler devrinde kurulan kent o zamanlar için Kaen'le birlikte bölgedeki en büyük ve gelişmiş kentti. O zamanlar ismi "Tabun" iken İslam devrinde "Toon (Tun)" olarak değiştirilmiştir. Kent, 1239'da Moğol saldırılarında tahrip edildi ve eski görkemini kaybetti. Daha sonra toparlandı ve Marco Polo'nun bu bölgeye yaptığı seyahatlerde Kaen ile birlikte adından ve görkeminden bahsettiği bir kent oldu. 1929 yılına kadar Toon veya Tabun ismini taşıyan kentin ismi bu tarihte Firdevs olarak değiştirildi. Geçen yüzyıl başlarında kent Horasan bölgesinin en önemli kentlerinden birisiydi. Hatta 1925'te Horasan'da belediye teşkilatı kurulan ilk kentlerden biri oldu. 1968 yılında geçirdiği depremden sonra ise kent eski önemini kaybetmiştir. Firdevs'de yaz ayları serin ve yağmurlu, sonbahar ve kış ayları soğuk, ilkbahar ayları ise ılık geçer. Çöllere yakın olması nedeniyle, gece ve gündüz sıcaklık farkı yaz ve kış aylarında da yüksektir. Yağış ilkbahar ve sonbahar aylarında yoğundur. En sıcak ay olan Temmuzda maksimum sıcaklık 36.7 °C, ortalama en düşük sıcaklık 21.8 °C olup en soğuk ay olan Ocakta en düşük ortalama sıcaklık -1,1 °C, ortalama maksimum sıcaklık 10.3 °C'dir. Nehbendan Nehbendan (Farsça: نهبندان‎), İran'ın Güney Horasan Eyaleti'nde şehir. Eyaletin aynı isimli Nehbendan şehristanı'nın yönetim merkezi olan şehrin 2006 yılı resmi nüfusu 15.998 kişi ve 3.817 hanedir. Gain Gain (Farsça: قائن), İran'ın Güney Horasan Eyaleti'nde şehir. Eyaletin aynı isimli Gain şehristanı'nın yönetim merkezi olan şehrin 2006 yılı resmi nüfusu 32.474 kişi ve 8.492 hanedir. Serayan Serayan (Farsça: سرایان), İran'ın Güney Horasan Eyaleti'nde şehir. Eyaletin aynı isimli Serayan şehristanı'nın yönetim merkezi olan şehrin 2006 yılı resmi nüfusu 11.098 kişi ve 2.933 hanedir. SerbiÅŸe Serbişe (Farsça: سربیشه), İran'ın Güney Horasan Eyaleti'nde şehir. Eyaletin aynı isimli Serbişe şehristanı'nın yönetim merkezi olan şehrin 2006 yılı resmi nüfusu 6.141 kişi ve 1.553 hanedir. Famenin Famenin (Farsça: فامنین, ), İran'ın Hamedan Eyaleti'nde şehir. Kendi adını taşıyan Famenin şehristanı'nın yönetim merkezi olan şehrin 2006 yılı nüfusu 14.019'dur.. Şehrin eski adı 'pambıklı' idi. Şehir halkının büyük çoğunluğu Azeri'dir ve Azerice konuşurlar. Famenin, Hamedan'ı Saveh'e bağlayan A 02 otoyolu üzerinde yer alır. Hamedan'a 55 km, Saveh'e 155 km uzaklıktadır. Toplam arazisi eyaletin % 6,7'sini oluşturur ve tamamen ova üzerine kuruludur. Eyalet içinde önemli bir tarım merkezidir. Kebuder Aheng Kebuder Aheng (Farsça: کبودرآهنگ, ), İran'ın Hamedan Eyaleti'nde şehir. Kendi adını taşıyan Kebuder Aheng şehristanı'nın yönetim merkezi olan şehrin 2006 yılı nüfusu 19.216'dır. Melayer Melayer (Farsça: ملایر, ), İran'ın Hamedan Eyaleti'nde şehir. Kendi adını taşıyan Melayer şehristanı'nın yönetim merkezi olan şehrin 2006 yılı nüfusu 153.748'dir. Rezen Rezen (Farsça: رزن), İran'ın Hamedan Eyaleti'nde şehir. Kendi adını taşıyan Rezen şehristanı'nın yönetim merkezi olan şehrin 2006 nüfusu 11.390'dır. Tuyserkan Tuyserkan (Farsça: تويسركان), İran'ın Hamedan Eyaleti'nde şehir. Kendi adını taşıyan Tuyserkan şehristanı'nın yönetim merkezi olan şehrin 2006 yılı nüfusu 42.520'dir. Eski ismi 'Rud Avar' olan kent, Hamedan'ın 100 km. güneyindedir. Daha sonraları yakınında bulunan Serkan kentinde dolayı ismi Tuyserkan olarak değiştirilmiştir. Geçmişte Moğol saldırılarında tahrip olan kentte çok sayıda tarihi eser bulunmaktadır. Sasani dönemine ait Baba Kemal, Roudlar, Shahrestaneh, antik tepeler, Şeyh Ali Khani medresesi ve Kaçar dönemine ait bir bedesten bunlar arasında sayılabilir. Bestek Bestek (Farsça: بستک), İran'ın Hürmüzgan Eyaleti'nde şehir. Eyaletin aynı isimli Bestek şehristanı'nın yönetim merkezi olan şehrin 2006 yılı resmi nüfusu 8.376 kişi ve 1.765 hanedir. Fars Körfezi kıyısından içerideki kent kendisine en yakın liman olan Bandar Lenge'ye karayoluyla bağlıdır. Kent halkı Farsça'nın bir lehçesi olan Bastaki lehçesini konuşur. Hacıabad, Hürmüzgan Eyaleti Hacıabad "(Farsça:"حاجی‌آباد,")", İran'ın Hürmüzgan Eyaleti'nde bir şehirdir. Kendi adını taşıyan Hacıabad şehristanı'nın yönetim merkezi olan şehrin 2006 nüfusu 20.264'tür. Kent, Bandar Abbas ile Yezd arasındaki otoyolu üzerinde ve eyalet merkezi olan Bandar Abbas kentinin 100 km. kuzeyinde bulunur. Şehrin geçim kaynağını narenciye üretimi oluşturur. Cask Cask (Farsça:جاسک), İran'ın Hürmüzgan Eyaleti'nde şehir. Eyaletin Cask şehristanı'nın yönetim merkezi olan şehrin 2006 yılı resmi nüfusu 11.133'tür. Kent ülkenin güneyinde Umman Körfezi'nde önemli bir liman şehridir. Tahran'ın yaklaşık 1.690 km güneyinde yer alır. Cask'ta 28 Ekim 2008'de tarihinde İran İslam Cumhuriyeti Deniz Kuvvetleri tarafından Hürmüz Boğazı'nı denetlemek için bir askeri deniz üssü kurulmuştur. Cask limanı, Neka ile Cask arasındaki petrol boru hattının son noktasıdır. Şehrin bir havaalanı vardır. Bender Hemir Bandar Hamir "(Farsça:"بندر خمیر,")", İran'ın Hürmüzgan Eyaleti'nde şehir. Kendi adını taşıyan Hamir şehristanı'nın yönetim merkezi olan şehrin 2006 nüfusu 11.307'dir. Şehir, Fars Körfezi kıyısında Keşm Adası'nın karşısında yer alır. Eyaletin iki önemli merkezi Bandar Lenge (85 km.) ve Bandar Abbas (110 km.) arasındaki sahil otoyolu üzerindedir. Kentte inşaat malzemesi üretimi gelişmiştir. Minab Minab (Farsça: میناب), İran'ın Hürmüzgan Eyaleti'nde şehir. Eyaletin aynı isimli Minab şehristanı'nın yönetim merkezi olan şehrin 2006 yılı resmî nüfusu 54.623'dür Parsiyan Parsiyan (Farsça: پارسیان‎, eski adı: Gavbandi), İran'ın Hürmüzgan Eyaleti'nde şehir. Kendi adını taşıyan Parsiyan şehristanı'nın yönetim merkezi olan şehrin 2006 nüfusu 10.549'dur. Keşm (şehir) Keşm "(Farsça:"قشم,")", İran'ın Hürmüzgan Eyaleti'nde şehir. Kendi adını taşıyan Keşm şehristanı'nın yönetim merkezi olan şehrin 2006 nüfusu 24.461'dir. Deh Barez Deh Barez (Farsça: دهبارز) veya Rudan, İran'ın Hürmüzgan Eyaleti'nde şehir. Eyaletin aynı isimli Rudan şehristanı'nın yönetim merkezi olan şehrin 2006 yılı resmi nüfusu 30.060 kişi ve 6.302 hanedir. Kale Hoca Kale Hoca (Farsça: قلعه خواجه), İran'ın Huzistan Eyaleti'nde şehir. Eyaletin Andika şehristanı'nın yönetim merkezi olan şehrin 2006 yılı resmi nüfusu 915 kişi ve 179 hanedir. Nüfusu Bahtiyariler'den oluşmaktadır. Kaynayan kurbaÄŸa Kaynayan kurbağa, yaşarken kaynayan bir kurbağayı anlatan yaygın bir anekdottur. Anekdotun temel dayanağı olan iddia, kurbağanın kaynayan suya atıldığında dışarı zıplayacağı; fakat soğuk suya konulup yavaşça ısıtıldığında neler olduğunu fark edemeyip yavaşça kaynayarak öleceğidir. Bu anekdot, genellikle insanların yavaşça gerçekleşen değişikliklere nasıl tepkisiz kaldığını göstermek için mecazi anlamda kullanılır. Günümüz biyologlarına göre bu dayanak aslında doğru değildir, zira suya batmış ve yavaşça ısıtılmış olan bir kurbağa, dışarı sıçrayacaktır. Bunun aksine, 19. yüzyılda yapılan pek çok araştırmada bu dayanağın gerçek olduğu söylenmiş, su yeterince yavaş ısıtılırsa kurbağanın fark etmeyeceği öne sürülmüştür. Kaynayan kurbağa hikâyesi, genellikle mecazi bağlamda ve insanların aşamalı değişikliklere karşı uyanık olması gerektiği, aksi halde nihayetinde istenmeyen bazı sonuçlarla karşılaşabilecekleri mesajıyla anlatılır. Hikâye küçük bir adımın tetikleyeceği durumların en sonunda önemli sonuçlara yol açabileceğine ilişkin tartışmaları (kaygan zemin tartışmaları) desteklemek için anlatılabilir. Aynı zamanda, ekonomi ve iş alanındaki değişikliklerin kabul edilebilmesi için yavaşça gerçekleşmesi gerektiğini belirtmek için de kullanılır. "Kaynayan kurbağa sendromu" ifadesi, bazen bu mecazi anlamları kısaca ifade etmek için kullanılır. Bu hikâye pek çok defa anlatılmış ve pek çok defa değişik konulara işaret etmek için kullanılmıştır. 1960'larda Soğuk Savaş döneminde Sovyetler Birliği'ne gösterilen sempatiye, 1980'lerde hayatta kalmacılar tarafından yakın olduğu düşünülen uygarlığın çöküşüne ve 1990'larda iklim değişikliği ve şiddete maruz kalınan ilişkileri sürdürmek gibi konulara olan duyarsızlığa dikkat çekmek için kullanılmıştır. Ayrıca, libarteryenler tarafından sivil hakların yavaşça yok oluşununa dikkat çekme amaçlı kullanıldı. Çin'de de bir kuruluşun üyelerinin yavaşça kuruluştan ayrılmaya başlaması üzerine, bu konuda halkı uyarmak için kullanıldığı bilinmektedir. Çevreci yazar Daniel Quinn, 1996 yılında yazdığı "The Story of B" adlı eserinde, insanlık tarihi, nüfus artışı ve gıda artıklarını anlatmak için kaynayan kurbağa hikâyesine bir bölüm ayırdı. Hikâyenin değiştirilmiş bir şekli, Al Gore tarafından sunumlarında ve 2006 yılında çekilen filmi "Uygunsuz Gerçek"te küresel ısınmaya karşı duyarsızlığı anlatmak amacıyla kullanılmıştır. Gore'un kullandığı hikâyede, kurbağa zarar görmeden önce kurtarılmaktadır. Felsefede, kaynayan kurbağa hikâyesi, sorites paradoksunu açıklamanın bir yolu olarak kullanılır. Bu paradoks, her bir defada içinden tek bir kum tanesi alınan bir kum yığınını konu alır ve belli bir noktadan sonra kalan miktarın bir kum yığını olarak tanımlanıp tanımlanamayacağını sorar. 19. yüzyılda suda yavaşça ısıtılan kurbağalar üzerine pek çok deney yapıldı. 1869 yılında, ruhun yerine dair deneyler sırasında, Alman psikolog Friedrich Goltz, beyni alınmış bir kurbağanın yavaşça ısıtılan suda kaldığını; fakat, sağlıklı kurbağaların kaçmayı denediklerini gözlemledi. Diğer deneylerde ise kurbağaların yavaşça ısıtılan sudan kaçmaya çalışmadıkları sonucuna varıldı. Heinzmann, 1872 yılında yaptığı deneyde suyun yeterince yavaş ısıtılması halinde normal bir kurbağanın kaçmaya çalışmayacağını gözlemledi, 1875 yılında Fratscher de aynı sonuca vardı. Goltz suyun sıcaklığını on dakikada 17,5 °C'den 56 °C'ye, yani dakika başına 3,8 °C'lik bir hızla ısıttı ve deneyinde normal kurbağalar kaçmak istedi; Heinzmann ise suyu 90 dakikadan fazla bir sürede 21 °C'den 37,5 °C'ye çıkarttı, ki bu dakika başına 0,2 °C'den az bir artış anlamına gelmektedir. 1897 yılından kalma bir kaynakta şu ifadeler yer almaktadır: ""Bir deneyde ısı saniye başına 0,002°C'lik bir hızla ısıtıldı ve kurbağa 2,5 saat sonra hareket etmedi ve ölü bir halde bulundu."" 1888'de William Thompson Sedgwick bu deneylerin sonuçları arasındaki açık çelişkiyi, deneylerde kullanılan farklı ısıtma derecelerinin bir sonucu olarak açıkladı: ""Gerçek şu gibi görünüyor, eğer ısıtma yeterince kademeliyse, normal kurbağalarda bile refleks söz konusu olmaz; eğer ısıtma daha hızlıysa, ama yine de kademeli denilebilecek şekildeyse, hiçbir şart altında normal kurbağanın ölmesini garanti altına almaz."" Modern kaynaklar fenomenin gerçek olduğunu tartışma eğilimindedir. 1995'te Harvard Üniversitesi Biyoloji bölümünden Profesör Douglas Melton, konuyla ilgili ""Bir kurbağayı kaynayan suya atarsanız, dışarı atlamaz. Ölür. Kurbağayı soğuk suya atarsanız, su ısınmadan dışarı atlar-sizin için orada uslu uslu oturmaz."" ifadelerini kullandı. National Museum of Natural History'de sürüngenler ve amfibi hayvanlar sorumlusu olan George R. Zug da, "Çıkmasının bir yolu varsa, kurbağa kesinlikle çıkıp gidecektir." diyerek bu öneriyi reddeder. 2002'de Oklahama Üniversitesi'nin Zooloji bölümü emekli profesörlerinden Dr. Victor H. Hutchison, amfibi hayvanların ısıyla ilişkilerine dair bir araştırmayla bağlantılı olarak, "Efsane tamamıyla yanlış!" sözlerini sarf etti. Hutchison pek çok kurbağa türü için en yüksek kritik ısının çağdaş araştırma deneyleriyle nasıl belirlendiğini anlattı: Su dakikada 2 °F ya da 1,1 °C ısıtılırken kaçmaya çalışan kurbağa giderek artan oranda hareketli hale gelir ve kap buna uygunsa sonunda oradan dışarı atlar. Hukuk profesörü ve hukuk yorumcusu Eugene Volokh 2003'te, gerçek kurbağaların davranışı ne olursa olsun, kaynayan kurbağa hikâyesinin mecaz olarak kullanışlı olduğunu belirtti ve bunu deve kuşunun kafasını kuma gömmesi mecazına benzetti. Ekonomi dalında Nobel Ödülü bulunan ve "New York Times"a dışarıdan yazılar yazan yazar Paul Krugman, Temmuz 2009'da bu mecazı gerçek kurbağaların böyle davranmadığını belirterek köşesinde kullandı. Gazeteci James Fallows 2006'dan itibaren bunu "aptal bir uydurma" ve bir "mit" olarak tanımlayarak, insanların bu hikâyeyi anlatmaya bir son vermelerini gerektiğini savundu. Ancak Krugman'ın köşe yazısından sonra, "kaynayan kurbağa cephesinde barış" ilân etti ve hikâyenin aslında doğru olmadığını belirttikten sonra onu kullanmanın sorun yaratmayacağını ifade etti. SÃ¼sengird Süsengird (Farsça: سوسنگرد), İran'ın Huzistan Eyaleti'nde şehir. Eyaletin Deşt Azadigan şehristanı'nın yönetim merkezi olan şehrin 2006 yılı resmî nüfusu 43.591 kişi ve 7.636 hanedir. Gotvend Gotvend (Farsça: گتوند), İran'ın Huzistan Eyaleti'nde şehir. İdari olarak Gotvend şehristanı'nın yönetim merkezi olan şehrin 2006 nüfusu 21.428'dir. Heftgel Heftgel (Farsça: هفتگل), İran'ın Huzistan Eyaleti'nde şehir. Eyaletin aynı isimli Heftgel şehristanı'nın yönetim merkezi olan şehrin 2006 yılı resmi nüfusu 14.735 kişi ve 3.153 hanedir. Ã–mer Toprak Ömer Toprak (d. 21 Temmuz 1989, Ravensburg), Türk millî futbolcudur. Bundesliga ekiplerinden SV Werder Bremen forması giymektedir. Toprak, futbola yerel takımlardan TSB Ravensburg'un altyapısında başladı. Daha sonra ise rakip takım olan FV Ravensburg'a geçti. 2005'te SC Freiburg'a geçerek uzun süreli Freiburg kariyerine başladı. 2 yıllık altyapı kariyerinden sonra 2007'de profesyonel sözleşme imzaladı. 2007 yılında Freiburg'un U-19 takımında oynamaya başladı. O yıl Freiburg II ile ilk kez 4. Lig seviyesindeki Oberliga'da bir maça çıktı. 2007-08 sezonunda hem U-19 hem de rezerv takımda forma giydi. Toprak'lı 19 takımı grubunda ikinci olup, finallere kaldı ve U-19 lig şampiyonu oldu. Toprak, final dahil bütün play-off maçlarında 90 dakika forma giymişti. Aynı sezon Oberliga'daki SC Freiburg II ile de 22 maça çıktı. Freiburg, sezonu şampiyonlukla bitirip, Regionalliga'ya yükseldi. Ömer Toprak da böylece bir sezon içinde iki şampiyonluk yaşamış oldu. O sezon ilk kez A takımda ilk 18'e girse de forma giyemedi. 2008-09 sezonunda Toprak, 2. Bundesliga'da oynayan A takıma yükseldi. Freiburg'la ilk maçına 22 Ağustos 2008'de VfL Osnabrück karşısında çıktı. 34 maçın 30'unda forma giyen Toprak, defans oyuncusu olmasına rağmen 4 gol 1 asistle oynadı. Bu performansı ile bir şampiyonluk da 2. Bundesliga'da gördü ve birinci lig olan Bundesliga'ya yükseldiler. Kariyerinde ilk kez DFB-Pokal'da da forma giyen Toprak, bir maç da Regionalliga'daki SC Freiburg II'da oynadı. 9 Haziran 2009'da Freiburg'da karting yaparken başka bir araca çarpan Toprak'ın arabasının yakıt tankı alev aldı. Vücudunda yanıklar oluşan Toprak, aylarca futbol oynayamadı. Kariyeri tehlikeye giren Toprak, başarılı tedavi sonucu iyileşti. 6 Ocak 2010'da İspanyol takımı FC Elche ile oynanan hazırlık maçıyla sahalara geri döndü. 16 Ocak 2010'da Hamburg ile oynanan lig maçında 65. dakikada oyuna girerek birinci ligdeki ilk maçına çıktı. Ömer Toprak, 2010-11 sezonunda da 24 lig maçında forma giydi. 2011-12 sezonunda Bundesliga ikincisi Bayer 04 Leverkusen, futbol hayatını bitiren Sami Hyypiä'nın yerine Toprak'ı 3.000.000 €'luk bedelle renklerine bağladı. 30 Temmuz 2011'deki Dynamo Dresden ile oynanan Almanya Kupası birinci tur maçı ile Leverkusen forması giymeye başladı. Ancak kötü bir başlangıç yaparak, kupadan elendiler. 1. hafta 1. FSV Mainz 05 ile oynanan maçta ilk kez Leverkusen ile lig maçına çıktı ancak bu maçta da kendi kalesine gol atıp, maçı 2-0 kaybettiler. Toprak, sezon içinde Hertha Berlin maçında da kendi kalesine gol atmıştı. Bu maçtan sonra bir süre sonra formasını kaybetse de daha sonra Leverkusen'in değişmez isimlerinden oldu. İlk kez UEFA Şampiyonlar Ligi'nde forma giyen futbolcu, gruptan çıkma başarısını yaşasa da takımı son 16'da FC Barcelona'ya elendi. 2012-2013 sezonunda Leverkusen'in ilk 11'indeki yerini kaptırmayan futbolcu, UEFA Avrupa Ligi'nde gruplardan çıkma başarısı tadıp, Leverkusen de ligin ilk yarısını ikinci olarak bitirdi. 2013-2014 sezonunda UEFA Şampiyonlar Ligi gruplarında 2 gol kaydetmeyi başardı. Bunlardan birini Manchester United'a atarken, Real Sociedad'a attığı golle takımına hem maçı kazandırıp, hem de gruplardan çıkma başarısı yaşattı. 5 Şubat 2017'de Borussia Dortmund'a transfer oldu. Toprak, 2008'de Avrupa 19 Yaş Altı Futbol Şampiyonası'na Almanya 19 yaş altı millî futbol takımıyla katıldı. Freiburg'dan çağrılan iki oyuncudan biriydi. İlk maçında İspanya'ya gol attı ve Almanya maçı 2-1 kazandı. Almanya gruptan lider olarak çıkarken, Toprak bir grup maçında daha forma giydi. Yarı final maçında forma giymeyen Toprak, final maçının son 24 dakikasında oyuna girdi. Almanya maçı 3-1 kazanarak Avrupa şampiyonu oldu. 2009'den 2011'e kadar Almanya'dan herhangi bir millî takım seviyesine çağrılmayan Toprak'ın, Almanya ya da Türkiye Millî Futbol takımlarından birini seçme şansı bulunuyordu. Toprak, Türkiye millî takımını tercih edeceğini açıkladı. Bunun üzerine 30 Eylül 2011 tarihinde açıklanan, 2012 Avrupa Futbol Şampiyonası Elemeleri'nde Almanya ve Azerbaycan ile karşılacak Türkiye millî futbol takımı kadrosuna çağrıldı ve Azerbaycan maçında ilk kez ilk 18'de yer aldı. Ancak 15 Kasım 2011 tarihinde Zagreb'te Hırvatistan ile oynanan 2012 Avrupa Futbol Şampiyonası elemeleri play-off karşılaşmasında ilk kez Türkiye A millî takım formasını giydi. Toprak, 2014 FIFA Dünya Kupası elemelerinde de Türk millî takımının önemli oyuncularından biri oldu. Mart 2013'te geçirdiği sakatlık nedeniyle 2 eleme maçını kaçıran futbolcu, diğer 8 maçta da kadroya çağrıldı ve bu maçların hepsinde 90 dakika sahada kaldı. Ancak Türkiye, turnuvaya katılan takımlardan biri olamadı. Hindican Handican "(Farsça:" هندیجان, ")", İran'ın Huzistan Eyaleti'nde şehir. İdari olarak Handican şehristanı'nın yönetim merkezi olan şehrin 2006 nüfusu 25.100'dür. Huveyze Huveyze (Farsça: هویزه, ), İran'ın Huzistan Eyaleti'nde şehir. İdari olarak kendi adını taşıyan Huveyze şehristanı'nın yönetim merkezi olan şehrin 2006 yılı resmî nüfusu 14.422'dir. Ä°ze İze (Farsça: ایذه), İran'ın Huzistan Eyaleti'nde şehir. Eyaletin aynı isimli İze şehristanı'nın yönetim merkezi olan şehrin 2006 yılı resmi nüfusu 103.695 kişi ve 20.127 hanedir. Eski isimleri 'Izaj', 'Anzan', 'Anhan' ve 'Malemir'dir. Şehir, Elam dönemde 'Ayapir' ve bazen 'Ayatem' olarak biliniyordu. Araplar ise kente 'İdhaj' ismini vermiştir. Lurlar tarafından ise 'Malemir' veya 'Malmir' adını alan kentin ismi 1935'te İze (İzeh) olarak değiştirildi ki bazen 'İzeh-Malemir' olarak adlandırılır. Kışın genellikle Huzistan Eyaleti'nin en soğuk kenti olmasına rağmen, bahar ve yaz aylarında ılıman havası vardır. Kent halkını Bahtiyariler oluşturur. İze'de sanayi gelişmemekle birlikte kent bir tarım merkezidir. Yetiştirilen ürünler arasında en önemlisi pirinçtir. Kent yakınlarında, Elam dönemine ait kaya kabartmaları UNESCO Dünya Mirası Listesi'nde yer almaktadır. Ramhürmüz Ramhürmüz "(Farsça:" رامهرمز, ")", İran'ın Huzistan Eyaleti'nde şehir. İdari olarak Ramhürmüz şehristanı'nın yönetim merkezi olan şehrin 2006 nüfusu 49.822'dir. DÃ©tournement Détournement mevcut bir görsel sanatın varyasyonların yaratılması ancak bu yaratılanın orijinaline zıt veya aykırı olmasıdır. Bu terim Türkçe’ye yıkıcılık veya yozlaşma veya ters döndürme olarak çevrilebilir. Bu yöntemi kullanan sanatçı orijinal eserin sadece bazı öğelerini kullanır. Bu terim ilk kez Fransız kökenli bir grup olan Sitüasyonist Enternasyonal (1957-1972) tarafından ortaya atılmıştır. Bu uygulama sinema, resim gibi görsel sanatlarda uygulama alanı bulmuştur. Ramşir Ramşir "(Farsça:" رامشیر, ")", İran'ın Huzistan Eyaleti'nde şehir. İdari olarak Ramşir şehristanı'nın yönetim merkezi olan şehrin 2006 nüfusu 24.782'dir. Şadgan (Farsça: شادگان), İran'ın Huzistan Eyaleti'nde şehir. Eyaletin kendi adını taşıyan Şadgan şehristanı'nın yönetim merkezi olan şehrin 2006 yılı resmî nüfusu 48.642'dir. Haseke Haseke, Türkçe: Hasiçi (Arapça: الحسكة al-Hasakeh, Kürtçe: Hesîçe, Süryanice: ܓܨܪܛܐ), Suriye'nin, Hasiçi ili'nin ve Hasiçi ilçesi'nin merkezi ve 2010 verilerine göre 319,641 nüfusla en kalabalık şehridir. Suriye'nin uzak kuzeydoğu köşesinde bulunur. Şehirde nüfusun çoğunluğunu oluşturan Araplar'ın yaşamasının yanı sıra etnik gruplar arasında Kürtler, Mihellemiler Hristiyan olan Asuriler, Süryaniler, Keldaniler, Nesturiler ve farklı kökenlere sahip milletler de bulunmaktadır. Habur Çayı, kentin içinden de geçer ve tüm valilik sınırları boyuncada devam eder. 26 Ocak 2011'de, ayaklanmanın ilk olaylarından birinde, Haseke’li olan Hasan Ali Akleh, benzin dökerek kendisini ateşe verdi. Görgü tanıklarının ifadesine göre, eylem "Suriye hükûmetine karşı bir protesto" idi. 2012 yılında, Kürt nüfusu fazla olan Al-Hasakah, binlerce bine karşı protestolara tanıklık etmeye başladı. Suriye hükûmeti. 2013'ten itibaren, Kürt Demokrat Birliği Partisi (PYD), Halk Koruma Birimleri (YPG) ile bağlantılı milisler, Kürt bölgelerini ve hükûmet Arap bölgelerini kontrol etti. Kentte ayrıca bir Arap isyancı grubu ile YPG arasında çatışmalar yaşandı. 2015 yazında Hasakah Savaşı’nda Suriye Hükümeti, kentin kontrolünü IŞİD'e ve daha sonra Halkın Koruma Birimlerine (YPG) bıraktı. Daha sonra, Hasakah'ın ve çevresindeki tüm kırsal alanların % 75'i Kuzey Suriye Federasyonu - Rojava'nın yönetimindeyken, yalnızca bazı şehir içi şehirler Suriye Hükûmeti tarafından kontrol edildi. 1 Ağustos 2016'da Suriye Demokratik Konseyi, El-Hasakah'ta bir kamu ofisi açtı. 16 Ağustos 2016'da, El-Haseke Savaşı (2016), YPG ve Asayiş'in hükûmet güçlerinin elinde kalan alanların çoğunu ele geçirmesiyle başladı. 23 Ağustos 2016'da YPG ile Suriye Ordusu arasında yapılan bir anlaşma ile, Haseke'de ateşkes ilan edildi. Haseke, Kuzey Suriye’nin fiili özerk Federasyonu - Rojava’nın fiili özerk çerçevesi çerçevesinde Cezire Kantonu’nda kendi kendine yönetilmektedir. Aran ve BidgÃ¼l Aran ve Bidgül (Farsça: آران و بیدگل), İran'ın İsfahan Eyaleti'nde şehir. Eyaletin aynı isimli Aran ve Bidgol şehristanı'nın yönetim merkezi olan şehrin 2006 yılı resmi nüfusu 55.651 kişi ve 15.556 hanedir. Kaşan yakınlarındaki kent geçmişte, iki ayrı köy olan "Aran" ve "Bidgül" adlı yerleşimlerin birleşmesinden oluşmuştur. İpek Yolu yakınına kurulmuş olan bu köyler, Asya'dan Doğu Avrupa'ya giden kervanların konak yeriydi. Yaklaşık 40 yıl önce, nüfusun artması ve köylerin yerleşim olarak birleşmesiyle idari olarak şehir yapılmıştır. Kent kuzey ve doğudan Kebir Çölü'yle çevrilidir. Bu nedenle yazları sıcak ve kurak, kışları ise soğuk ve kuru bir iklime sahiptir. Yıllık yağış miktarı çok düşüktür. Bu iklim koşulları tarım yapılmasını zorlaştırmış ve şehirde halıcılık gelişmiştir.Burada üretilen halılar Afganistan, Pakistan, Irak ve diğer komşu ülkelere ihraç edilmektedir. Yakın zamanda şehir yakınlarında doğal gaz ve petrol yatakları bulunmuştur. Erdistan Erdistan (Farsça: اردستان), İran'ın İsfahan Eyaleti'nde şehir. Eyaletin Erdistan şehristanı'nın yönetim merkezi olan şehrin 2006 yılı resmi nüfusu 14.698'dir. Kent, Karkas Sıradağları'nın güney eteklerinde yer alır ve İsfahan'ın 110 km kuzeydoğusunda bulunur. Sasani devrinde kurulan şehrin, 10. yüzyılda tahkim edildi. Selçuklu döneminden kalma bir cami, çarşısı ve tarihi evleriyle turistik önemi olan bir kenttir. Halkının geçimi tarımdır. Dut, nar ve incir üretimi yapılır. Kentin, Sasani kralı I. Hüsrev'in doğum yeri olduğu rivayet edilir. Şahinşehr Şahinşehr (Farsça: شاهین‌شهر), İran'ın İsfahan Eyaleti'nde şehir. İdari olarak Şahinşehr ve Meyme şehristanı'nın yönetim merkezi olan şehrin 2006 nüfusu 126.070'dir. Halkının büyük çoğunluğunu, İran-Irak Savaşı sırasında savaş dışı bölgeye çıkartılan Huzistanlı'lar oluşturur. İsfahan Eyaleti'nin, yönetim merkezi İsfahan'dan sonraki ikinci büyük kentidir. Ã‡adigan Çadigan (Farsça: چادگان), İran'ın İsfahan Eyaleti'nde şehir. İdari olarak Çadigan şehristanı'nın yönetim merkezi olan şehrin 2006 nüfusu 7.037'dir. Kent yakınlarında Çadegan Baraj Gölü bulunmaktadır. Zayandeh Nehri üzerinde, 1972 yılında Zayandeh Barajı'nın yapılmasıyla oluşmuş olan göl, İsfahan Eyaleti'nin en büyük gölüdür. Baraja başlangıçta, Safevi hanedanının en büyük hükümdarı I. Abbas'ın ismi verilse de bu isim 1979 yılındaki İran devrimi'nden sonra Zayandeh Barajı olarak değiştirilmiştir. Baraj, mevsimsel su taşkınlarını önlemesi açısından önemlidir. Dehagan Dehagan (Farsça: دهاقان, ), İran'ın İsfahan Eyaleti'nde şehir. İdari olarak Dehagan şehristanı'nın yönetim merkezi olan şehrin 2006 nüfusu 16.899 Kentin adı, Farsça'da "sulak yer" anlamındadır. İsfahan'ın güneyinde, Şahrıza kentine 30 km. uzaklıktaki kent, Şahrıza ile Borucen arasındaki karayolu üzerindedir. Kentin kayak tesisleri, İsfahanlılar'ın kış ayındaki cazip tatil yerlerinden birisidir. Kent ve çevresinde tarım gelişmiştir. Su kaynakları bakımından zengin olan kent daha çok armut ve ceviziyle tanınmıştır. Kent çevresindeki dağlarda ilkbaharda açan ters laleler görülmeye değerdir. Felavercan Felavercan (Farsça: فلاورجان), İran'ın İsfahan Eyaleti'nde şehir. İdari olarak kendi adını taşıyan Felavercan şehristanı'nın yönetim merkezi olan şehrin 2006 nüfusu 37.740'tır.. İsfahan'ın güneybatısındaki kent İsfahan-Şehrikürd karayolu üzerindedir. Kentin en eski ismi "Barze"'dir. Safevi dönemindeki ismi olan "Pol-e Varcan" isminin bozulmasıyla bugünkü ismini aldığı bilinmektedir. Önemli tarihi eserler arasında Pirbakran Türbesi ve Oshtorcan köyü'nün tarihi camisi sayılabilir. Günümüzde kent, İsfahan metropolünün içinde kalmaktadır. Daran Daran (Farsça: داران), İran'ın İsfahan Eyaleti'nde şehir. Eyaletin Feridan şehristanı'nın yönetim merkezi olan şehrin 2006 yılı resmî nüfusu 18.930 kişi ve 4.763 hanedir. Daran, İsfahan kentinin batısında yer alır ve İsfahan'ı Hemedan ve Kirmanşah şehirlerine bağlayan karayolu üzerindedir. FeridunÅŸehr Feridunşehr (Farsça: فريدونشهر), İran'ın İsfahan Eyaleti'nde şehir. İdari olarak kendi adını taşıyan Fereydunşehr şehristanı'nın yönetim merkezi olan şehrin 2006 yılı resmi nüfusu 13.475'dir. Kent, İsfahan'ın batısında, İsfahan'ı Dorud ve Hamedan'a bağlayan 62 numaralı karayolundan biraz içeridedir. Zağros dağları içinde kurulu şehir, İran'da en fazla Gürcü'nün yaşadığı şehirdir. Kentte yaşayan bu Gürcüler, Gürcüce konuşur ve Gürcü alfabesini kullanır. Gürcü devlet başkanı Saakaşvili bu kenti ziyaret etmiş, kentteki Gürcü mezarlığına da uğramıştır. GÃ¼lpayegan Gülpayegan (Farsça: گلپایگان, Golpāyegān‎), İran'ın İsfahan Eyaleti'nde şehir. İdari olarak kendi adını taşıyan Gülpaygan şehristanı'nın yönetim merkezi olan şehrin 2006 yılı nüfusu 47.849'dur. İsfahan'ın 140 km. kuzeybatısındaki kent, İsfahan'ı Arak'a bağlayan karayolu üzerindedir. Kent ahşap oymaları, kebabı ve İran halıları ile ünlüdür. Kentte 12. yy'a tarihlendirilen, Büyük Selçuklu devrine ait eski bir cami bulunmaktadır. Bizim Lösemili Çocuklar Vakfı Bizim Lösemili Çocuklar Vakfı( BLÇV), 1980 yılında bir grup hayırsever tarafından dönemin İstanbul Valisi Nevzat Ayaz, Namık Şentürk, Sacide Ayaz ve İhsan Şentürk himayelerinde Prof.Dr. Gündüz Gedikoğlu başkanlığında kurulmuştur. 1986 yılında İstanbul Tıp Fakültesi Çocuk kliniğinde atıl olan çatı katında inşa edilen sağlık kuruluşu'na 25 yatak kapasitesi ile dönemin Başbakanı Turgut Özal ve eşi Semra Özal tarafından açılarak kavuşmuştur. Lösemili hastaları genel koğuşlardan çıkarıp özel odalara yerleştiren Bizim Lösemili Çocuklar Vakfı Sağlık Kuruluşudur. 1989 yılında en ileri tedavi yöntemlerinden biri olan kemik iliği nakline çocuklarda Türkiye'de ilk kez Bizim Lösemili Çocuklar Vakfı'nda başlanmıştır. Bizim Lösemili Çocuklar Vakfı 199 nakil ile çocukluk çağının en büyük nakil sayısına sahiptir. Şu ana kadar gerçekleştirilen 199 kemik iliği nakli ile dünya standartlarında sonuç alınmıştır. Bizim Lösemili Çocuklar Vakfı halkı bilinçlendirme ve Dünya çapında tedavi yapan bir kuruluş olma özelliği ile 1998 yılında Devlet Bakanlığı Vakıflar Genel Müdürlüğü tarafından yılın sağlık alanında en iyi çalışan vakfı ve yine aynı yıl İstanbul Üniversitesi İletişim Fakültesi tarafından en iyi iletişimci vakfı ödüllerine layık görülmüştür. Lösemili hastalarımızın en iyi şekilde tedavi görmeleri amacıyla, Okmeydanında açılacak olan Bizim Lösemili Çocuklar Vakfı Hastanemizde en modern araç-gereçler kullanılacak tecrübeli sağlık ekibimiz ayrıca yurt dışındaki değerli hekimlerin işbirliği ile 24 saat hizmet verecektir. Akif Başaran Mehmet Akif Başaran (d. 15 Şubat 1956, İzmir), Türk eski futbolcu, teknik direktör. Altay ve Beşiktaş'ın eski futbolcularındandır. 1970'li ve 1980li yillarda Altay, Bursaspor ve Beşiktaş'ta forma giymiştir. 4 kez Türkiye 21 yaş altı millî futbol takımı formasını giymiştir.