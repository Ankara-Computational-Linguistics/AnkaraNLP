bir iklime sahiptir. Burada sıcaklıklar haziranda 1 ila 2 °C'a kadar yükselir ve ocakta -15 °C ila -20 °C'a kadar düşer. Antarktika Yarımadası'nın burnunun 68 derece güneyi, yarımadanın en ılıman bölgesidir. Burada sıcaklıklar yazın 3–4 ay boyunca 0 °C'un üzerindedir ve kışın nadiren -10 °C'un altına düşer. Yağış oranları, yarımadada farklılık gösterir. Yarımadanın burnunun 68 derece güneyi yılda ortalama 35–50 cm yağış alır. Bu yağışın çoğu yaz aylarında olur ve yağmur biçimindedir. Yarımadanın doğu kıyısının 63 derece güneyinde yağış yılda 10–15 cm olarak değişir. Halbuki Subantarktik adalarda bile yağış yılda ortalama 1–2 metredir. Yardımcı doçent Yardımcı Doçent, üniversitelerde öğretim üyesi kadrosunda görev yapan akademisyenlere verilen bir unvandır. Unvan, en az Doktora veya tıpta uzmanlık seviyesine sahip akademisyenlere üniversiteler tarafından verilir. Genelde her üniversitenin kendi atama ve yükseltme kriterleri olup unvanı alacak kişinin bu kriterleri sağlaması beklenir. Türkiye'de devlet üniversitelerinde bu kriterler YÖK'ün belirlediği asgari kriterlerin altında olamaz . YÖK, yardımcı doçent unvanı için, adayın akademik çalışmalarının, doçent veya profesör unvanına sahip 3 jüri tarafından değerlendirilmesini ve adayın başvurduğu alan ile ilgili fakülte, enstitü veya yüksek okul tarafından düzenlenen yabancı dil sınavından başarılı olmasıdır. Ancak üniversiteler, adaylardan, YÖK tarafından belirlenen bu şartların üzerinde ilave şartlar isteme hakkına sahiptir. Yardımcı doçent unvanı diğer öğretim üyesi unvanları olan doçentlik ve profesörlükten farklı olarak süreli atamalardır. İlgili dekanlık veya müdürlük tarafından 2 veya 3 yıllık dönemler şeklinde atama yapılır. YÖK'ün ilgili kanununa göre bu atamalar toplamda 12 yılı geçemez. Ancak bu konuda farklı danıştay kararları olup mahkemelerin 12 yılı geçtikten sonra da yardımcı doçent unvanının devamı yönünde verdiği kararlar bulunmaktadır Ayrıca yardımcı doçent unvanının devamı üniversitelerin senatosu tarafından verilen ilave bazı şartlara bağlı olabilir. Örneğin üniversite senatosunun belirlediği atama yükseltme kriterlerine göre ilgili öğretim üyesinin tekrar atanabilmesi için üniversitede geçirmiş olduğu 2 veya 3 yıllık dönemde belirli akademik katkılarda bulunması istenebilir. Bu katkılar genelde atama yükseltme kriterlerinde belirtilen puanlama esaslarına göre yapılır. Yardımcı doçent unvanı, doçentlik unvanının kazanılması ile sona erer. Doçentlik unvanı Türkiye'de Üniversiteler Arası Kurul (ÜAK) tarafından düzenlenen iki aşamalı bir değerlendirme ardından adaylara verilmekte olup, ÜAK tarafından üvanın verilmesinin ardından ilgili öğretim üyesinin bu unvanı kullanması engellenemez . Ancak unvanın ÜAK tarafından öğretim üyesine verilmesinin yanında öğretim üyesinin çalışmakta olduğu üniversite tarafından da ilgili kadroya atanması gerekmektedir ve bazı üniversitelerde bu atama işlemi vakit aldığı için öğretim üyesinin doçent unvanına sahip olarak "yardımcı doçent" kadrosunda bir süre devam etmesi söz konusu olabilmektedir. Ayrıca YÖK'ün akademik disiplin suçları ile ilgili yönetmeliği gereği, disiplin suçu işleyen öğretim üyelerinin uyarı seviyesinden başlayarak öğretim mesleği ve kamu görevinden çıkarılmasına kadar artan seviyelerde disiplin suçu alması söz konusu olabilir . İlgili disiplin soruşturması neticesinde öğretim üyesinin unvanının geri alınması da söz konusu olabilmektedir. Yardımcı doçentlerin, diğer öğretim üyesi seviyeleri olan Doçent ve Profesör'lerden farklı bir görev ve sorumluluğu bulunmamaktadır. Buna göre öğretim üyelerinin görev ve sorumlulukları beş ana başlık altında toplanabilir . 1. Araştırma: Öğretim üyelerinin; bilimsel araştırmalar yapmak, sonuçlarını bilimsel toplantılarda sunmak ve akademik niteliği olan dergilerde yayımlamak; bu bilimsel araştırmaları mümkün olduğunca ilgili kişiler ve meslektaşları ile işbirliği içinde yürütmek, ulusal ve uluslararası kongrelere katılmak, yenilikleri izlemek ve öğrendiklerini aktarmak gibi araştırma görevleri bulunmaktadır. 2. Eğitim: Tez danışmanlığı, bitirme sınavlarında jüri üyeliği, öğrenci ve asistan eğitiminde, ders vermek, vermekle yükümlü olduğu derslerin müfredat ve içeriğini sürekli güncellemek, görevlendirilmesi halinde üniversitenin diğer birimlerinde eğitim etkinliklerinde bulunmak gibi eğitim görevleri bulunmaktadır. 3. Bilir kiÅŸilik ve bilgilendirme 4. Toplumsal konularda yol gösterme: Kendi alanıyla ilgili topluma dönük uyarıcı ve bilgilendirici faaliyetlerde bulunmak 5. İdari görevler: Fakülte kurullarında ve fakülte yönetim kurullarında birer adet yardımcı doçent bulunması gerekmektedir . Ayrıca bölüm başkanı veya anabilim dalı başkanı olarak, olarak profesör ve doçent bulunamadığı durumlarda atanabilirler. Devlet üniversitelerinde öğretim üyelerinin çalışma şekilleri zaman zaman tartışma konusu olmuştur. Özellikle tıp fakültelerindeki hekimlerin üniversite dışında faaliyette bulunması ve ek gelir elde etmesi ile ilgili tam gün yasası olarak da bilinen yasa çeşitli tartışmalara sebep olmuştur. Öğretim üyelerinin çalışma esasları devlet üniversiteleri için 2547 sayılı kanunun 36. maddesinde belirtilmiştir: Yukarıdaki madde gereğince, profesör ve doçent seviyesindeki öğretim üyeleri ile yardımcı doçent seviyesindeki öğretim üyeleri arasında bir fark tanımlanmıştır. Profesör ve doçent seviyeleri için çalışma şekli bütün mesailerini üniversiteye haracayacak şekilde düzenlenmiştir. Buna göre yükseköğretim kurumlarından başka yerlerde ücretli veya ücretsiz, resmi veya özel başkaca bir iş göremezler, ek görev alamazlar, serbest meslek icra edemezler. Ancak bu durumun farklı kanun maddeleri ile düzenlenmiş istisnaları bulunmaktadır. Örneğin bütün öğretim üyeleri, yayınlamış oldukları kitap ve makalelerin telif ücretlerini alabilir, hakem ve komisyon üyeliklerinden gelir elde edebilirler veya 1136 sayılı Kanunun 12. maddesi gereğince Hukuk alanında profesör ve doçentlik yapanlar avukatlık yapabilirler. Yardımcı doçentler için ise bu maddede belirtilen özel bir durum yoktur. Bu yüzden yukarıda belirtilen özel durumlardaki faaliyetlerinin yanında 657 sayılı devletm memuru kanununa göre belirlenen kısıtlamalara uyarlar. Örneğin tacir ve esnaf sayılmalarını gerektirecek faaliyetlerde bulunamazlar. Vakıf üniversitelerinde çalışan yardımcı doçent unvanına sahip öğretim üyeleri, devlet memuru statüsünde olmadıkları için herhangi bir kısıtlamaya tabi olmaksızın üniversite görevlerinin yanında faaliyette bulunabilirler. Ancak bu durumu kısıtlayıcı bazı özel durumlar bulunmaktadır. Örneğin tam gün yasası olarak bilinen yasanın (6514 sayılı kanun) vakıf üniversitelerini de kapsaması ve vakıf üniversitelerindeki öğretim üyelerinin de farklı kurumlar altında faaliyetinin engellenmesi söz konusudur. Yorgun Savaşçı Yorgun Savaşçı, Kemal Tahir'in bir romanı. Osmanlı Devleti'nin mütarekeyi imzalamasından 1920 ortalarında Milli Mücadele'nin güçlendiği döneme kadar geçen olayları bir Osmanlı yüzbaşısı ve İttihat ve Terakki üyesi olan Yüzbaşı Cemil'in hikâyesi üzerinden anlatır. Yol Ayrımı'nda yan karakterlerden biri olarak karşımıza çıkan Cehennem Topçu Cemil, Yorgun Savaşçı'nın baş kahramanıdır. İstanbul'a geldiğinden beri, bir türlü üzerinden atamadığı yorgunluğu sanki dinlendikçe çoğalan Cemil, bir yandan âşık olup evlendiği teyze kızı Neriman ile her şeyi bırakıp uzakta bir köyde yaşamayı isteyecek kadar bıkkın, diğer yandan Anadolu'ya geçip Milli Mücadele'de savaşmayı isteyecek kadar da cesurdur. Kitap Kemal Tahir'in Osmanlı Devlet yapısı hakkındaki tezlerini ve batı/doğu sorununa yaklaşımını da yansıtır. 1980 yılında yönetmen Halit Refiğ tarafından TRT için yine Yorgun Savaşçı adıyla TV dizisi olarak filme aktarıldı. Daha sonra Kenan Evren yönetimindeki askeri cunta tarafından filmin özgün kayıtları ve tüm kopyaları imha ettirildi. 1993 yılında, bu kez HBB için Tunca Yönder'in yönetiminde, ikinci defa TV dizisi olarak çekildi. Halit Refiğ'in danışman, Can Gürzap'ın senaryo yazarı olduğu bu yapımda Can Gürzap, Haluk Kurtoğlu, Lale Mansur, Hüseyin Köroğlu, Halil Ergün, Şahin Çevik, Erdoğan Kapısız, Ayşegül Aldinç, Ökkeş Avgın, Metin Demir oynadı. Víctor Valdés Víctor Valdés Arribas (d. 14 Ocak 1982), İspanyol eski kaleci. Futbola ilk olarak forvet pozisyonunda başlayıp daha sonra kaleciliğe geçmiştir. 2007 yılında 466 dakika gol yemeyerek rekor kırmış ve Barcelona tarihine geçmiştir. 2013-14 sezonunun sonunda 12 yıldır oynadığı Barcelona kulübünden ayrıldığını açıklamıştır. Bu durumda İngiliz ekibi Manchester United takımıyla anlaşmaya varmıştır. E2 e2, Doğuş Yayın Grubu bünyesinde yayın yapan televizyon kanalı.Ocak 2007’de yayın hayatına başlayan kanal, “Gündüz Olunca”, “Hava Kararınca” ve “Uyku Kaçınca” adını taşıyan kuşaklar sunmuştu. ABD'de yayınlanan pek çok gösteriyi Türkiye'de yayınlayan kanaldır. 12 Eylül 2011'de 16:9 ekrana uygun olarak yayın yapmaya başlamıştır. "Gündüz Olunca" kuşağında kadın programları ve CNBC-e dizilerinin alt yazılı tekrarları, "Hava Kararınca" kuşağında talk showlar, "Uyku Kaçınca" kuşağında ise e2 dizileri ve (13+) CNBC-e dizilerinin tekrarları yayınlanıyordu. Kanal 31 Ocak 2016 gecesi yayın haklarının sona ermesi nedeniyle yayın hayatına son vermiştir. Savaş Dinçel Halil Savaş Dinçel (d. 1 Nisan 1942, İstanbul) - ö. 20 Aralık 2007, İstanbul), Türk oyuncu, karikatürist ve film yönetmeni. 1 Nisan 1942 yılında İstanbul'un Fatih ilçesinde doğdu. İlkokulu Koca Ragıp Paşa İlkokulu'nda tamamladıktan sonra İstanbul Erkek Lisesi'ne kaydoldu. Tiyatro eğitimine İstanbul Belediyesi Konservatuvarı Tiyatro Bölümü'nde başladı. Tiyatro eğitiminin yanı sıra amatör olarak karikatür çizmeye başladı. Tiyatrocu olarak ilk kez İstanbul Şehir Tiyatroları'nda sahne aldı. 1980 askeri darbesi sonucu sıkıyönetim ilanı ile İstanbul Şehir Tiyatroları'ndan uzaklaştırıldı. Komünizm propagandası yapmakla suçlanan Dinçel ve Müjdat Gezen, 1983'te mahkemeye, birbirlerine kelepçelenerek götürülmüştür. İki arkadaşa, 1978'de Müjdat Gezen'in yazdığı, Savaş Dinçel'in resimlediği Çizgilerle Nâzım Hikmet kitabı nedeniyle 12 Eylül 1980 sonrasında dönemin ünlü 141 ve 159. maddelerinden haklarında dava açıldı. Bu dava nedeniyle tutuklanan Dinçel ve Gezen, 4 Haziran 1983 tarihinde İstanbul 4. Ağır Ceza Mahkemesi'ne elleri birbirlerine zincirlenmiş olarak getirildi. O dönem cezaevlerinde zorunlu olan "tek tip" giysiler içinde olan iki dost, bileklerindeki kelepçeleri gizlemeye çalışmamış, aksine görünmesi için kollarını öne doğru çıkarmıştı. "Komünizm propagandası yapmak ve hükümetin manevi şahsiyetini tahkir etmek" iddiaları ile 21 yıla kadar hapis cezası istemiyle yargılanan Gezen ve Dinçel, bir süre tutuklu kaldıktan sonra beraat ettiler. Savaş Dinçel darbeden sonra Güldürü Eğitim Merkezi'nde karikatürist olarak çalıştı. Bir süre Günaydın gazetesinde karikatüristlik yaptı. Burada "Tonton" adlı karikatür bantlarını hazırladı. Danıştay'ın mesleğe iadesi kararını onaması ile birlikte Şehir Tiyatroları'nda tekrar çalışmaya başladı. İki tane karikatür sergisi açtı. "Çizgilerle Nazım Hikmet" adlı çizgi roman bir kitap hazırladı. Ziya Öztan'ın yönetmenliğini üstlendiği Kurtuluş ve Cumhuriyet filmlerinde İsmet İnönü'yü canlandırdı. Ali Poyrazoğlu Tiyatrosu, Gen-Ar Tiyatrosu, AST ve Münir Özkul ile birlikte çalıştı. Kuruluşundan itibaren MSM - Müjdat Gezen Sanat Merkezi'nde öğretim üyesi olarak görev yapmış, kısa bir süre de Kadir Has Üniversitesi Konservatuvarı'nda "sahne takbikatı" dersi vermiştir. Türkiye Cumhuriyeti'nin ilk başbakanı ve ikinci cumhurbaşkanı olan İsmet İnönü'ye olan büyük fiziki benzerliği nedeniyle sık sık İnönü'yü canlandırmıştır. 2002'de Nusret baba karakterini canlandırdığı dizi Ekmek Teknesi ile herkesin beğenisini kazanan oyuncu, mahallelinin her derdine derman olduğu gibi, insanların akıl danıştığı bir karakter profili çizmiştir. Mahallenin "bir bilen"i olan Nusret baba karakteri, zaman zaman muzipliği ile de izleyenleri güldürmüştür. Dizideki rolü itibarıyla fırıncı olan Nusrettin Somuncu, mahallelinin babasıdır ve "baba büyüksün" denilerek sevilmektedir. Sanatçı, bu rolü ile Türk halkının gönlünde önemli bir yere sahip olmuştur. Savaş Dinçel, oğlu Barış Dinçel'in belirttiği üzere, aynı zamanda bankamatik şifresi olarak kullandığı "1402" sayılı sıkıyönetim yasasına dayanılarak 12 Eylül 1980 döneminde uzaklaştırıldığı dönem dışında Şehir Tiyatroları'nda oyunculuk ve yönetmenlik yaptı. Bunun yanı sıra yan uğraş olarak çizim ve afiş işleriyle de ilgilendi. Savaş Dinçel, Sessiz Gemiler dizisinin çekimi sırasında rahatsızlanarak ciddi bir operasyon geçirdi. 20 Aralık 2007 tarihinde İstanbul'daki evinde iç kanama geçirdi ve aynı gün Memorial Hastanesi'nde yapılan tüm müdahalelere rağmen hayatını kaybetti. Vefatının, rahatsızlığından kaynaklı olduğu görüşünü doktoru yalanlamıştır. Vefat sebebi, "kardiak arrest" olarak açıklanmıştır. 21 Aralık 2007 tarihinde cenazesi İstanbul'daki Zincirlikuyu Mezarlığı'na toprağa verilmiştir. Beaufort Denizi Beaufort Denizi, (Fransızca: "mer de Beaufort") Alaska'nın kuzey kıyıları (North Slope Borough ilçesi), Kuzeybatı Toprakları ve Kanada'nın kuzey adalarının arasında kalan, Kuzey Okyanusu'nun bir uzantısı olan oldukça geniş bir su kütlesidir. Denizin yüzölçümü yaklaşık olarak 450.000 km²dir. Denizin ismi, denizde birçok araştırma yapan İngiliz hidrograyfacı Francis Beaufort'tan gelmektedir. Büyük sayılabilecek bir nehir olan Mackenzie Nehri, sularını bu denize boşaltır. Bölge balinalar, deniz kuşları için doğal bir üreme - yaşama alanıdır. Denizin çevresinde kirlilik yaratabilecek herhangi bir ticarî kuruluş bulunmaz. Amerika Birleşik Devletleri ve Kanada arasında uzun yıllardır denizin uluslararası sınırları hakkında bir tartışma vardır. Beaufort Denizi'nin altında geniş petrol yatakları olduğu söylencesi oldukça yaygındır. Yılın hemen her ayı, deniz tamamen buzlar ile kaplıdır. Amundsen Denizi Amundsen Denizi, Antarktika kıtasında, Güney Okyanusu'nun bir uzantısıdır. Denizin doğusunda Marie Byrd Toprakları bulunur. Sınırları Thurston Adası ile Dart Burnu arası olarak kabul edilmiştir. Denizin ismi Norveçli kutup kâşifi Roald Amundsen'in anısına koyulmuştur. Yüzölçümü yaklaşık 98,000 km² olan denizin büyük bir kısmı genelde buz ile kaplıdır. En derin yeri 585 metre olarak ölçülmüştür. Efes Pilsen KupasÄ± Efes Pilsen Kupası, 2002-2007 yılları arasında Efes Pilsen'in sponsorluğunda Antalya'da düzenlenen futbol turnuvasıdır. Turnuva, altı yıl boyunca turnuva liglerin devre arasına girdiği Ocak ayında düzenlendi. Organizasyonun ilk 5 yılına Antalya Atatürk Stadı ev sahipliği yaptı. Son sezon maçları ise WOW Topkapı Center futbol sahasında oynandı. Toplamda 6 sezon yapılan turnuvaya en fazla katılan ekip 5 defa ile SV Werder Bremen'dir. Turnuva son olarak 2007 yılında düzenlenmiştir. Tike Tike (Yunanca: Τύχη (tihi), talih), Yunan mitolojiside bir kentin talihini ve genel olarak refahını ve kaderini belirleyen şans tanrıçası. Çıkışı ile ilgili olarak Hermes ve Afrodit'in kızı olmasının yanı sıra başka kaynaklara göre Okeanos adlı Titan'ın kızı olarak da anılmaktadır. Ege bölgesinde Helenistik çağda yer alan kentlerin madeni paralarında görüntüsüne sıkça rastlanır. Bellingshausen Denizi Bellingshausen Denizi, Antarktika'da, Antarktika Yarımadası'nın batısında, Alexander Adası ile Thurston Adası arasında yer alan su kütlesidir. Deniz ismini 1821 yılında bölgeyi keşfeden Amiral Fabian Gottlieb von Bellingshausen'dan alır. Denizin yüzölçümü 487.000 km²'dir. En derin yerinin 4115 metre olduğu ölçülmüştür. Deniz 71°00′G - 85°00′B koordinatlarında yer alır. İran Petrol Borsası İran Petrol Borsası (Farsça: بورس نفت ایران‎‎), İran'ın Kiş adasında 17 Şubat 2008'te faaliyete başlayan petrol borsası. İlk olarak borsanın 20 Mart 2006'da hizmete girmesi öngörülüyordu. Teknik sorunlar sebebiyle bu tarih ertelenmek zorunda kalındı. Dünyanın üçüncü büyük petrol rezervlerine sahip ülkesi ve OPEC'in ikinci büyük üreticisi olan İran, petrol fiyatında etkisi olan ender ülkelerden biridir. Günde 4.4 milyon varil ham petrol üretebilen İran, bu üretimin yüzde 80'ini ihraç etmektedir. Ayrıca Orta Asya ve Hazar petrol ve doğalgazının dünya pazarına aktarılması için,Bakü-Tiflis-Ceyhan boru hattından sonra, en iyi seçenektir. İran Petrol Borsası'nın, hâlihazırda petrol işlemlerinde iki isim olan Londra Borsası (IPE) ile New York Borsası'nın oligopolünü kıracağı öngörülüyor. ABD doları, gücünü büyük oranda dünya petrol ticaretinin dolar cinsinden yürütülmesinden almaktadır. 2001 yılı itibarıyla 77 milyon varile ulaşan günlük petrol tüketiminin %26’sı sadece ABD tarafından yapılmaktadır. Avrupa’nın toplam tüketimi ise genel toplamın %22’sini oluşturmaktadır. Amerika Birleşik Devletleri, enflasyon ile mücâdele edebilmek için yeni vergi kaynakları yaratmak yerine, karşılıksız olarak para basma yöntemini kullandı. Böylelikle piyasada dolar fazlalığı oluştu ve doların değeri düşürüldü. Karşılıksız olarak basılan dolara karşılık, piyasaya daha az mal verme suretiyle aradaki fark, bu sâyede dolaylı olarak vergilendirilmeye başlamıştır. 1945 Bretton Woods kararıyla doğan Amerikan imparatorluğu, Amerikan dolarını altına tam olarak çevrilemese de, yabancı devletler için doların altın karşılığı olduğunu ilân etmiştir. II. Dünya Savaşı'ndan sonraki yirmi beş yıl, dünyada, karşılığı altın olarak garanti edilen dolar kullanımı üzerine kurulu Bretton Woods finansal sistemi, Charles de Gaulle’un büyük miktarda doları bir uçağa atarak Amerika’ya götürüp altın karşılığını istemesine kadar sürmüş, 1970-71 yıllarında yabancılar ellerindeki doların karşılığı olarak altın istediklerinde 15 Ağustos 1971'de bunu yapamayacağını beyan eden Amerika bir imparator olduğunu ilan etti. Bu aslında Amerikan hükûmetinin iflası anlamına geliyordu. Amerika dünyanın kalan kısmından, karşılığı olmayan çok büyük miktarda malı çekti ve dünyanın geri kalanı buna cevap verecek durumda değildi. Dünya vergiye bağlandı ve buna itiraz edemedi. 1945 yılında, ABD Başkanı Roosevelt ve Suudi Kralı arasında imzalanan antlaşma ile Amerikan şirketlerinin Suudi petrolü üzerindei hakimiyetini başlatan adımı atılmıştır. Başkan Roosevelt, Yalta Konferansı’nın ardından Şubat 1945'te Suudi rejiminin kurucusu Kral Abdül Aziz Suud ile Süveyş Kanalı’nda bir ABD savaş gemisinde buluşmuştu. Görüşmede Roosevelt, Suudi petrolüne ayrıcalıklı erişim karşılığında Kral'a Amerikan koruması garanti etmişti. Görüşmede Kral ile Başkan Roosevelt arasında çevirmenlik görevini üstlenen Kudüs doğumlu Albay Willam Eddy, daha sonraki yıllarda Dahran’da Aramco danışmanı sıfatıyla bir CIA yetkilisi olarak çalışmaya devam etmişti. 1971 yılında Amerikan hükûmetinin doların karşılığını altın olarak veremeyeceği anlaşılınca, 1972-1973 yıllarında Amerikan hükûmeti Suudi kraliyet ailesiyle, kraliyet ailesinin hükümranlığını koruma karşılığında petrolü yalnız dolarla satmaları hususunda bir anlaşma yaptı. Diğer OPEC ülkeleri de bunu takip etti ve petrol karşılığı olarak sadece dolar kabul eder oldular.¹Veysel Ayhan, İmparatorluk yolu: Petrol Savaşalrının Odağında Orta Doğu, Nobel Yay, 2006. ABD ile İran arasındaki sürtüşmenin asıl nedeninin İran'ın kurmakta kararlı olduğu avro-petrol borsası olduğu dile getirilmektedir. Dünya petrol piyasalarını yakından takip eden çevreler ABD'nin İran'a nükleer enerji araştırmalarından dolayı takındığı tutumun altındaki ana nedenin nükleer silah yapımı kaygısının değil İran'ın Mart ayında açmayı planladığı "petrol borsası" olduğunu dile getirmektedirler ABD'nin, ekonomisinin çarklarını çevirebilmek için, her yıl 500 milyar dolar taze paraya gereksinimi vardır. ABD ekonomisini büyük ölçüde finanse eden Çin ve Japonya, petrol gereksiniminin çok büyük bölümünü İran'dan sağlıyorlar. Çin, yakın bir geçmişte İran'la 70 milyar dolarlık bir petrol anlaşması imzaladı. İran düşlediği petrol borsasını hayata geçirir ve sattığı petrolün karşılığını avro olarak istemeye başlarsa, ABD ekonomisinin iki önemli finansörü ellerindeki dolarları satıp avro almaya başlayacaklarından dolar, dolayısıyla ABD büyük ölçüde saygınlıklarını yitireceklerdir. 80 trilyon dolar borcu olan ABD ekonomisinin, İran'ın avro bazında kurmak istediği petrol borsası şokundan çok olumsuz etkileneceği bilinmektedir. Dolar yerine avro'ya bağlı bir petrol borsası kurulması ile; İran, ihracatında önemli bir kısıntı yaptığında petrol fiyatlarında büyük bir sıçrama olmaktadır. Çünkü, dünyada yalnızca günlük 1.5 milyon varil kapasite fazlası vardır. Örneğin, 1978-79, devrim yıllarında (henüz Irak tam kapasite ihracat yaparken) İran'ın petrol ihracatı 1.1 milyon varil düşünce, dünya petrol fiyatları hızla yükseldi, ABD II. Dünya Savaşı sonrasının en sert resesyonunu yaşamış, işsizlik oranı yüzde 10.8'e yükselmiş, gelişmekte olan ülkelerde bir borç krizi patlak vermiştir. İran Petrol Borsası'nda avro ile işlem yapılmasının etkisiyle, ABD'nin istediği miktarda karşılıksız banknot basamayacağı öngörülüyor. Fakat bu durumun, avronun da lehine işleyeceği biliniyor. İran Petrol Borsası'nın getireceği etkiyle AB'nin yakın gelecekte, mâlî bakımdan ABD'yi yakalayabilecek konuma geleceği tahmin ediliyor. Petro-dolar Petro-dolar, petrol satışlarından elde edilen geliri tanımlamak için kullanılan terim. Petrol satın almak isteyen her ülke ya da kuruluş, karşılığında dolar vermek, bu doları da bir yerden bulmak zorundadır. Petrolün dolar cinsinden fiyatlanması, dolara yönelik uluslararası talebin, dolayısıyla rezerv para olmaya devam etmesinin en güçlü dayanağıdır. Çünkü dünyada enerji talebi sürekli artmaktadır ve bunun için de petrole olan talep belirleyici durumdadır. 1971 yılında Amerikan hükümetinin doların karşılığını altın olarak veremeyeceği anlaşılınca, 1972-1973 yıllarında Amerikan hükûmeti Suudi kraliyet ailesiyle, kraliyet ailesinin hükümranlığını koruma karşılığında petrolü yalnız dolarla satmaları hususunda bir anlaşma yaptı. Diğer OPEC ülkeleri de bunu takip etti ve petrol karşılığı olarak sadece dolar kabul eder oldular. Newsweek Newsweek, bütün dünyada dağıtılmakta olan haftalık Amerikan haber dergisidir. 1933 yılından beri yayınlanmaktadır. Tiraj ve reklam geliri bakımından "Time" dergisinden hemen sonra gelir..("İngilizce'de News: Haber, Week: hafta") New York merkezli olan dergi hafta boyunca topladığı ABD içi ve küresel haberlerden önemli bulduklarını sayfalarına taşımakta ve bunları yorumlar, fotoğraf ve grafikler, tablo ve karikatürlerle destekleyerek okurlarına aktarmaktadır. Rakipleri ile aynı formata sahip olan "Newsweek" başından beri "Time"a göre daha liberal bir çizgi sürdürmüştür. Ülkenin bir numaralı haber dergisi olan "Time"a kıyasla daha yüksek gelir grubundan bir okuyucu kitlesine sahiptir ve bu kitle diğer dergilere nazaran daha sadık bir profil çizmektedir, zira "Newsweek"in tirajı son 20 senede hiç değişmemiştir. 270x205mm boyutlarında olan dergi özel sayıları hariç genelde 62 sayfa olarak çıkmaktaydı. İlk kez 17 Şubat 1933'te yayınlanmaya başladığında rakibi Time 10 yıldır piyasadaydı. Newsweek ilk çıktığında 10 cent'ten satılıyordu ve tirajı o zaman 50.000'di. 1937 yılında "Today" dergisi ile birleşti ve News-Week olan adını da "Newsweek" olarak değiştirdi. 2003 yılında tirajı 4 milyonu geçiyordu, bunun 2,7 milyonu ABD'de dağıtılıyordu. 1950'lerde ABD'deki ırk ayrımcılığı meselesine diğer dergilerden daha fazla ağırlık verdi. 1960'ların ortalarına gelindiğinde ABD, toplumu ikiye bölen Vietnam Savaşı ve büyük şehirlerde meydana gelen ayaklanmalarla kaynamaya başladığında dergi olaylara subjektif açıdan bakmaya ve kendince haklı olanların tarafını tutan bir gazetecilik yapmaya karar verdi. 1963'te ilk defa tanınmamış siyah bir Amerikalının fotoğrafını kapağa taşıyarak Amerikan dergileri arasında öne geçti. En alevli zamanında Yurttaşlık Hakları Hareketi'ne sempatiyle yaklaşan makaleler yayınlıyordu. 1980'lerin ortalarında kendisini rakiplerinden ayıran girişimlerine bir yenisini daha ekleyerek tasarımını değiştirdi ve ayrıca İngilizce dışında bir dildeki ilk versiyonunu yayınladı; Japonca Newsweek. 1990'larda bunu Korece ve İspanyolca ve Rusça baskıları takip etti. Bu yıllarda derginin belirli konulara ayrılmış özel sayıları da yayınlanmaya başladı.(Yılın önemli olayları gibi). Yine 1990'larda içeriğini yılda 4 kez CD-ROM'larla dağıtan ilk dergi oldu. 1994'te dergiye online erişilebiliyordu. 1998'de web sitesi üzerinden tüm arşivlerine erişmek mümkün oldu. Yüzyılın sonuna gelindiğinde derginin Atlantik, Asya, Avustralya ve Latin Amerika olmak üzere 4 ayrı İngilizce baskısı yapılıyordu. Ayrıca Lehçe ve Arapça baskıları da eklenmişti. Ekim 2008 itibarıyla 8 dilde yayınlanmaktadır. Tirajı hala 4 milyondur ama şimdi bunun 3.1 milyonu ABD içinde dağıtılmaktadır. Derginin fiyatı 4,7 dolar olmasına rağmen genelde abonelik yoluyla çok daha ucuz bir fiyata okuyucuya ulaşmaktadır, aboneliğin şekline göre fiyatı sayı başına 56 ila 37 cent arasında değişmektedir. Ciner Medya Grubu, 27 Ekim 2008 tarihinden itibaren Newsweek dergisini Türkiye'de Türkçe ve yine haftalık olarak yayınlanmaya başlamış, ancak satış rakamları 5 binlere düşünce 114. sayısıyla birlikte yine aynı medya grubu tarafından 5 Ocak 2011 tarihinde yayın hayatına son verilmiştir. Newsweek kuruluşundan 80 yıl sonra basılı formatı bırakarak sadece internet üzerinden abonelerine ulaşmaya karar vermiştir. Uygulamaya Ocak 2013'ten itibaren geçecek olan dergi bu kararı tirajının 1,5 milyona düşmesiyle birlikte zarar etmeye başlaması üzerine almıştır. Ancak bu durum fazla uzun sürmemiş ve Newsweek dergisi Brezilya-İngiliz ortak girişimi bir yayıncı tarafından kâğıt üzerindeki yayın hayatına yeniden başlatılmıştır. 4 Şubat 2013 tarihli ilk sayısının diğer ülkelerle birlikte Türkiye'de de satılacağı ilân edilmiştir. Thurston AdasÄ± Thurston Adası, Antarktika'ya bağlı, Güney Okyanusu'nda tamamen buzlar ile kaplı, 215 km uzunluğunda, 90 km eninde, 15.700 km²'lik bir adadır. Thurston Adası, coğrafî olarak Amundsen Denizi ile Bellinghausen Denizi'ni birbirinden ayırır. Ada anakaradan "Tavuskuşu Boğazı" ile ayrılır. Ada, 17 Şubat 1940 yılında "Harris Thurston" adında bir kâşif tarafından bulunmuştur. Ã‡in Grand Prix Çin Grand Prix 2004 yılından beri Çin'in Şanghay şehrinde yapılmaktadır. Pist 2004'te tamamlandığında 240 milyon dolara mal olarak en pahalı pist unvanını almıştır. Bu unvanı 2009 yılında Abu Dabi pistine kaybetmiştir. "Koyu ile yazılan sürücüler hala yarışan sürücülerdir." "Koyu ile yazılan markalar hala yarışan markalardır.." Müşerref Akay Müşerref Akay (d. 1952, İstanbul), Türk şarkıcı ve oyuncudur. Manken Şenay Akay'ın da halasıdır. Henüz 14 yaşında Hürriyet gazetesinin açtığı, Selami Şahin'in de katıldğı ses yarışmasına katılan sanatçı 1952 yılında İstanbul'da doğmuştur ve Balıkesirlidir. Annesi Nebahat Akay'dır. Erken yaşta kariyerine sinama ile başlayan Akay, 1971 yılında Yılmaz Güney'in "Baba" filminde rol almıştır. Akabinde 1983 yılında eski eşi Mahmut Tezcanın yapımcılığını üstlendiği "Türkiyem" filminde başrolde oynadı. O yıllarda bestesi ve güftesi kendisine ait "Türkiyem" şarkısı ile ünlendi. 1984 yılında ise başrolünde Yılmaz Güney'in olduğu "O'na Çirkin Kral Derlerdi" sinema filminde Müşerref Akay da rol aldı. Kendisi için koyu milliyetçi tanımlaması yapan sanatçının ün kazandığı «Türkiyem» şarksına TRT tarafından klip çekilmiş, şarkı Türk televizyonlarında yayınlanan müziği müzik videosuna uyarlanan ilk yerli video klip olmuştur. Klip bir süre boyunca haberler kesilerek yayınlandı. Dönemin cumhurbaşkanı Kenan Evren'den özel izin alarak klibinde Türk bayrağından elbise giyebilen tek şarkıcı olumuştur. 1969 yılında Mahmut Tezcan ile evlenen Akay'ın bu evliliğinden Tezhan ve Halil İbrahim Tezcan adlarında iki oğlu olmuştur. 1985 Ocak ayında boşanmıştır. Daha sonra ikinci evliliğini tekstilci İlhan Kaprol ile 1991 yılından 1994 yılına kadar yaptı. 2000 yılı yazında AzeriEkber Gence ile evlendi. Şişli Evlendirme Dairesi'nde gerçekleşen nikâhı Şişli Belediye Başkanı Mustafa Sarıgül kıydı. Telsim Ortaköy bayii olan Ekber Gence ve Müşerref Akay'ın şahitliğini Tamer Yiğit ile Nejdet Aksalı üstlendi. 2003 yılında boşandı. Akabinde 16 Ocak 2009 tarihinde sigortacı Emin Atalay ile evlendi. Nikâh şahitliğini Adnan Şenses yaptı. 2012 yılında boşanan sanatçının Şeref adında erkek kardeşi vardır. Küs olduğu Şenay Akay'ın da halasıdır. Eski eşi Mahmut Tezcan'ın vefatının ardından "Benim hiç flörtüm olmadı. Erkek olarak babamı, sonra da kocamı tanıdım." demiştir. Autolycus Autolycus, (Yunanca Αὐτόλυκος) Yunan mitolojisinde, Chione ve Hermes'in oğludur. Aynı zamanda Antiklea'nın babası olup Odysseus'un dedesidir. Autolycus hırsızlığı ile tanınmıştı, Sisyphus'un sürülerinin yanı sıra torunu Odysseus'un Truva savaşında kullandığı başlığı da çalmıştır. Autolycus, Argonotlar arasında da yer almıştır. Spitsbergen Spitsbergen, Spitzbergen, Spitzberg, Kuzey Okyanusu'unda, Norveç'in Svalbard yönetim birimine bağlı olan, en geniş takımadaların tümüne birden verilen addır. Adaların tümünün toplam yüzölçümü 39,044 km² dir. En uç noktalar ele alındığında 450 km uzunluğunda 225 km genişliğindedir. Spitsbergen, Haziran ayında, dünyada güneşin 24 saat boyunca parladığı az sayıda yerden biridir. Spitsbergen ismi, aslında, "engebeli tepeler" mânâsına gelir. Bu adı, 1596 yılında Kuzey Denizi Rotası'nı ararken adayı rastlantı eseri bulan Hollandalı kâşif Willem Barents vermiştir. Fakat bu gerçeğin yanında adaları çok daha uzun yıllar önce, 1194'te, Vikinglerinde bulmuş olabileceği ihtimâli vardır zira Svalbard adı ilk kez 10. ve 11. yüzyıllarda yazılmış İzlanda destanlarında geçmektedir. 1920 yılında yapılan Svalbard Antlaşması gereğince bugün itibarı ile sayısı 40'ı aşan ülke adalarda yerleşim yeri kurma hakkına sahiptir. Bugün bu hakkı sadece Rusya ve Norveç kullanmaktadır ve takımadalarda en büyük yerleşim birimi Norveç'e bağlı Longyearbyen şehridir. Spitsbergen bugün resmî olarak Norveç sınırları içinde görünmektedir. Ä°ason İason (Yunanca Ιάσων), Yunan mitolojisinde altın postu arayan Argonotların önderidir. Yunanistan’da Yason (İason)’un başkanlığında kahramanlar bir araya gelirler ve Altın Post'u ele geçirmek için Kolhis'e gitmeye karar verirler. Argonotlar, “Argo” adlı bir gemi yaparlar ve Kolhida'ya doğru yola çıkarlar. Uzun ve çok zor bir yolculuktan sonra Aiet’in güçlü ve zengin krallığına varırlar. Kral, Yunan kahramanları saygıyla karşılar ve gelmelerinin nedenini öğrenir. Aiet, İason’un şartlarını yerine getirmesi halinde Altın Post'u Yunanlara vermeye karar verir. İason önce ateş püskürten öküzlere boyun eğdirecek, başlarına boyunduruk geçirecek ve büyük bir tarlayı sürecektir. Sonra İason’un bir ejderhayı öldürmesi ve onun dişlerini toprağa ekmesi gerekir. Bu dişlerden savaşçılar çıkmaktadır. İason’un bu savaşçılarla savaşması ve onları da yenmesi gerekir. Yunanlar ancak bundan sonra Altın Post'u alabileceklerdir. Bu şartları, Aiet’in dışında kimsenin yerine getirmesi mümkün değildir. Bundan dolayı kral İason’un öleceğinden emindir. Kralın kızı Medea’nın yardımı olmasa, Yunanların liderinin, Aiet’in şartlarını yerine getiremeyeceği açıktır. Kralın kızı, ilk görüşte İason’a âşık olmuş ve ona yardım etmeye karar vermiştir. Medea bir büyücüdür. Onun yardımıyla İason kralın şartlarını kolayca yerine getirir ve Aiet’den Altın Post'u ister. Kral, Yunanlara kimin yardım ettiğini hemen anlar ve Altın Post'u vermeyeceğini açıklar. Bunun üzerine İason, postu ele geçirmeye karar verir. Ne var ki Medea’nın yardımı olmadan bunun gerçekleştirmesi olanaksızdır. Kralın kızı, postu bekleyen korkunç ejderhayı uyutur ve Yunanlar Altın Post'u ele geçirmeyi başarırlar. Hızla gemilerine binerler ve ülkeleri Yunanistan’a doğru yola çıkarlar. Medea da İason’la birlikte gider. Aiet, postun götürüldüğünü ve kızının kaçtığını öğrenir öğrenmez, hemen ordusunu toplar ve Yunanların peşine salar. Askerler İason'un ordusunu yakalar, ama bu orduya önderlik eden kişi, Medea'nın abisidir. Bu nedenle Medea İason'un onu kaçırdığını söyleyerek abisinin kollarına atılır. Abisi onu kabul eder, Medea İason'a olan aşkı nedeniyle ağabeyini bıçaklar ve denize atar. Ordusu gerekli töreni düzenlemek için Medea'nın abisini ararken İason ve Medea kaçar. Bu nedenle askerler Altın Post'u geri almayı başaramazlar. İason karaya varır varmaz, kralın kızıyla evlenmeye razı olur. İason postu bir ağaç dalına asar ve bu post topraklara bereket getirir. Medea, İason onu terk edince çılgına döner ve kendi çocuklarını öldürür. sonrasında da saraya gizlice girip İason'ın karısını zehirler. İason'un geldiği yer Ordu'daki Yason burnu denilen yerdir. Orada bugün bulunan Yason kilisesi, 1868`de yörede yaşayan Rumlar tarafından yaptırılmış olup, özel bir mimariye sahiptir. Yason burnu, esasen çok eski bir yerleşim yeridir. MS 3. yüzyılda Hristiyanlar, Giresun`da İsa’nın doğumunu kutladıktan sonra buraya gelerek 'Işıklar Bayramına' katılırlarmış. Willem Barentsz Willem Barents, (d. yaklaşık 1550 - ö. 20 Haziran 1597) Hollandalı denizci ve kâşiftir. Yaşadığı dönemde Kuzey'e doğru yapılan seferlerin lideridir. Barents, 1594'te, Kuzey Denizi Rotası'nı bulabilmek için Amsterdam'dan iki gemi ile yolculuğuna başlamıştır. Norveç kıyıları açıklarından dolaşarak Asya'nın kuzeyine ulaşmayı hedeflemiştir. Novaya Zemlya'nın batı kıyılarına vardığında kuzeyde gelmiş olduğu en uç noktada iken, yiyecek stoğu ve benzeri problemler nedeni ile geri dönmek zorunda kalmıştır. Ertesi yıl, tekrar, fakat bu kez 7 gemi ile Sibirya kıyıları ile Vagyaç Adası arasındaki boğazı mevsiminde donmadan yakalamak için buraya gelmiştir. Fakat geldiğinde suların çoktan donmuş olduğunu görmüş ve bir başka sefer için gelecek mevsimi beklemiş ise de, üçüncü girişimi de başarısız olmuş, üstelik Barents'in üçüncü seferi hayatına mâl olmuştur. Fakat Barents üçüncü seferini gerçekleştirmek için yolculuk yapmaktayken Ayı Adası'nı ve Spitzberg'i keşfetmiştir. Bu esnada Barents gemilerin bir kısmını oraya gönderirken, kendisinin de içinde bulunduğu gemi ile Novaya Zemlya'ya doğru yol almıştır. Fakat Novaya Zemlya'nın kuzeyinden dolaştıkları sırada gemileri buza saplanmış ve mahsur kalmışlardır, bu nedenle mürettebat gemiyi terk ederek Sibirya'nın dondurucu soğuğundan korunmak için çâreler aramaya koyulmuşlardır ve sonunda gemilerinin tahtalarını sökerek kendilerine bir kulübe yapmışlardır. Mürettebatın pek çoğu gemideki açık botları kullanarak kaçmış ve Barents ile arkadaşlarını adada yalnız bırakmışlardır. Willem Barents, 20 Haziran'da, adada kendi kendine ölmüştür. Barents'in ölümünden sonra bulmuş olduğu Barents Denizi onun adı ile anılmaya başlanmıştır. Analjezi (parapsikoloji) Analjezi (analgesia) Parapsikolojik terminolojide trans haline ya da ‘değişik şuur halleri’nden birine girmiş kimi mistiklerin, yogilerin ve medyumların bu şuur hali sırasında, kimi zaman deneyimledikleri, acıya duyarsızlaşmaları, acı hissetmemeleri paranormal fenomenine verilen addır. İlkel sayılan kimi yerlilerin kült ayinleri sırasında, bazı Asya dinlerinde ve Fakirizm’de de bu tür paranormal olaylara rastlanmıştır. Ayin sırasında ya gösteri amacına yönelik olarak yapılan bu tür olaylardan en tanınanları ateşte yürüme fenomeni ve vücuda şiş gibi delici aletler batırmadır. Ateşte yürüme fenomenine daha çok Hint Fakirler'inde, Şinto rahiplerinde, Tibet, Bali Adaları, Fiji Adaları, Hong Kong, Tahiti, Hawaii, Filipinler ve Şamanizm’de rastlanır. Nokia 6600 Nokia 6600, 2 Temmuz 2002 tarihinde duyurulmuş ve 7 Ocak 2003 tarihinde 600 euro fiyatıyla satışa sunulmuştur. 66xx serisinin ilk telefonudur. Bu telefonda Nokia VGA kamera kullanmıştır. Telefon artık üretilmemektedir. 6 MB dahili hafızası vardır. Hafıza kartı olarak MMC uyumludur. SD Kart takılamaz. En fazla 512 MB kart destekler. Kamera 0.3 MP (VGA)'dır. Ekran LCD teknolojisine sahiptir. Telefon 2003'ten 2007'ye kadar üretilmiş ve 150 milyon adet satmıştır. Bu satış rakamıyla dünyada en çok satılan 3. telefondur. Kulaklık girişi 2.5 mm'dir. Yani şu an kullanılan kulaklıklardan farklıdır. Argos (anlam ayrımı) Argos sözcüğü ile aşağıdakilerden herhangi biri kastedilmiş olabilir: Kapucu Kapıcı veya kapucu (Rumence: "Capugiu"), Orta Çağ'da Osmanlı Devleti'nin Moldova'da Lehler için tasarladığı Osmanlı Sultanı'nın resmi elçisi. Misyonu ve vazifeleri daha çok konusunda sınırsız yetkiyle yeniden çağrılmaktı.(Bazı durumlarda hızlı infaz ve tutsak almakta bulunmaktadır.) Kapıcılık Kapıcı veya apartman görevlisi, apartman ve otellerde bazı hizmetleri sağlamak için kiralanan bireydir. Apartmanlarda kaloriferi yakmak, bakkal alışverişi yapmak, güvenliği sağlamak gibi görevleri vardır. Kapıcının sık karşılaştığı görevler şunlardır: Midia Midia, Medea ya da Medeia, Yunan mitolojisinde Lazların Kralı Aietes'in kızı Güneş soylu Kolkhis prensesi. Antik dünyanın en büyük büyücülerinden biri, ilaç ve zehir yapım ustasıdır. Yer ve Ay Tanrıçası olarak da tapınım görmüştür. En bilinen fiziksel özelliği gözlerinin açık renkli ve parlak olmasıdır. Karakteristik özelliği ise öfkelendiğinde korkutucu bir kişiliğe bürünmesidir. Güneş'in oğlu Kolkhis Kralı Aietes ile Eidyia'nın kızıdır. Bazı kaynaklarda annesi Ay Tanrıçası Hekate'dir. Yine bir Kolkhis soylusu olan Büyü Tanrıçası Kirke'nin yeğenidir. Antik dünyanın en uzun aşk destanının ana karakteri, Karadeniz kabilelerindeki anaerkil yapının en büyük simgesidir. Dünya iktidarının simgesi Altın Post onun kararlarıyla yer değiştirmiş, gittiği pek çok Yunan şehrinde erkeklerin yönetimini (ataerkini) kırmaya başlayan bir karakter olduğu için Yunan yazarlarca dünyaya "erkek öldüren" ve "cadı" olarak tanıtılmıştır. Daha sonra bir yabancının Yunanistan'da bu kadar ileri gitmesi kargaşa yaratınca, oğlu Medus'la birlikte vatanı Kolkhis'e geri dönmüş fakat Altın Post'u kaybeden ve iç karışıklıklarla çalkalanan ülkesini ve halkını perişan halde bulmuştur. Kolkhis'te düzeni tekrar sağlayıp, babasını tahtından indiren amcasını tanrılara kurban ettikten sonra, tüm bunlara sebep olan Yunanlardan intikamını almak üzere yemin eden Medea, oğlu Medus'un da içinde bulunduğu bir grupla Kolkhis'ten Ortadoğu'ya inerek burada ataları Güneş'in kültünü yaymış ve kendi adlarını verdikleri Med İmparatorluğu'nu kurmuşlardır. Anne Medea daha sonra ölümsüz olarak göğe yükselmiş, oğlu Medus ise topraklarını genişleterek hanedanlığının temelini kurmuştur. Medea ya da Medeia adı Yunanca "kurnaz, plancı, planlar kuran" gibi anlamlara gelirken, Lazca'da ise "Medi" kelimesi "Umut Işığı" anlamına gelmektedir. Medeia'nın mitolojide ilk görünüşü, Yunanların dünya iktidarının simgesi olan Altın Postu istemeleriyle başlar. İktidarı Tzanların (Lazların) ülkesi olan Kolkhis'ten getirmek üzere Yunanistan'da tanrı ve kraliyet soyundan bir grup insan toplanmıştır. Kendilerine Argonotlar diyen bu topluluğun arasında Yason, Herakles, Argos, Orpheus, Aşil'in babası Peleus bunların yanında Zeus'un, Ares'in ve Poseidon'un pek çok oğlu da bu sefere katılmışlardır. Efsanelere göre ne o güne kadar ne de o günden sonra böyle şanlı insanların bir araya geldiği bir grup görülmemiştir. Fakat Herakles'in de içinde bulunduğu grup ne kadar güçlü olursa olsun dünyanın en güçlü krallığıyla savaşmaları mümkün olmadığından Olimpos Tanrıları bir tuzak hazırlayarak Aşk Tanrısı Eros'un sayesinde Prenses Medeia'yı yanlarına çekmişlerdir. Yason, Aia'ya vardıklarında Kolkhis Kralı Aietes'e durumunu anlatır ve Altın Postu kendisine vermeye ikna etmeye çalışır. Aietes de eğer öne sürdüğü şartları yerine getirebilirse Postu kendisine vereceğini söyler. Fakat öne sürdüğü şartlar ateş saçan boğalara boyun eğdirmek, sonra bu boğalarla büyük bir tarlayı sürmek, daha sonra da bir ejderhanın dişlerini tarlaya ekerek çıkacak savaşçıları yenmek gibi imkânsız görevlerdir. Bunun üzerine Afrodit ve oğlu Eros, Argonotların yardımına yetişirler ve Medeia'yı Yason'a aşık ederler. Yason'a gönlünü kaptıran Medeia, ona haber göndererek yardım edeceğini fakat onun da kendisine bağlılık yemini etmesini ister. Yason teklifi kabul eder ve tüm tanrıların önünde Medeia'ya bağlı kalacağına dair yeminler eder. Güzel prenses Medeia da onun sözüne güvenerek kendi elleriyle "Colchicum" çiçeğinden yaptığı bir ilacı Yason'a gönderir. Yason bu ilaç ve Medeia'nın verdiği akıllar sayesinde Aietes'in şart koştuğu görevleri yerine getirir. Fakat Lazların Kralı Aietes(Ayet), Yason'un hile yaptığını anlar ve Yunanlara dönerek sinsi planlarını gördüğünü ve Karadeniz'in bu kıyılarında ölümün onlar için artık yakın olduğunu söyler. Korkudan ne yapacaklarını bilemeyen Yunanlar, Medeia'nın Yason'a duyduğu aşk sayesinde bu durumdan da kurtulurlar. Medeia hepsini kaçırır ve Altın Postun saklı olduğu Savaş Tanrısı Korusu'na götürür. Burada postun koruyucusu Kolkhis Ejderhası'nı da kendi yaptığı uyuşturma etkisi gösteren bir ilacı, ejderhanın gözlerine sürerek onu uyutur. Yason da Güneş'i, Ay'ı ve yıldızları tanrısal olarak gören ağaçperest Lazların meşe ağacına astığı iktidarın sembolü Altın Postu alır, böylece Kolkhis'in zenginliğini çalarak tüm hızlarıyla kaçmaya başlarlar. Yunanlar kaçarken onları kovalayan Kolkhis askerleri de Meleagros, Argos ve Yason'u oklarıyla vurur, İphitos'u da öldürürler. Yaralananlar da Medeia'nın yaptığı ilaçlar sayesinde iyileşirler. Ardından Kral Aietes'in emriyle bir Kolkhis donanması Argonotların peşine düşerler ve onları tuzağa çekerek yakaladıkları sırada Yason, Kolkhis Prensini sırtından hançerleyerek öldürür. Canından olan prens Absyrtides adı verilen bir şehre gömülür. Prenslerinin sırtından bıçaklanarak öldürüldüğünü duyan donanma öfkeden deliye döner, Argonotlar da yakınlardaki Büyü Tanrıçası aynı zamanda Medeia'nın halası olan Kirke'nin yanına kaçarlar. Kirke sürgünde olduğu için o güne kadar Medeia'nın dış görünüşünü bilmemektedir. Fakat kapısını açar açmaz Kolkhis Prensesi Medeia'nın açık renkli ve parlak gözleri hemen dikkatini çeker ve onun kendi halkından olup olmadığını test etmek için Eski Lazca(Tzan Dilinde) bir şeyler söyler Medeia da aynı dilde ona cevap verince yeğenini tanır ve onları içeri alır. Yaptıklarını öğrenince istemeye istemeye de olsa onları günahlarından arındırır. Yolculuğun ardından Argonotlar Yunanistan'a varırlar. Medeia burada eşi Yason'un hakkı olan şehre kendi yaptığı bir planla tek başına girer, İolkos Kralını öldürür ve şehri ele geçirir. Fakat İolkos meclisi onları sürgüne gönderir, bunun üzerine Korinthos'a giderler. Medeia burada Korinthos Kralını zehirler, Yason da bu sayede Korinthos tahtına oturur. Burada 7 kız 7 de erkek çocukları olur. Aradan 10 yıl geçer Yason çeşitli bahaneler öne sürerek Medeia'ya Kral Kreon'un genç kızı Prenses Glauke ile evlenmek istediğini söyler. Medeia, Yason'un kendisine tanrılar önünde yeminler ettiği günü hatırlatır, fakat Yason o yeminlerin zor durumda edilmiş yeminler olduğunu söyler. Bu sözler üzerine Medeia da onların hepsine bir tuzak hazırlar, düğün günü bu tuzakla hepsini öldürür sadece Yason kaçarak canını zar zor kurtarır. Bunun üzerine Yunanlar, Medeia'dan intikam almak için onun çocuklarını katlederler. Medeia'ya verdiği yaşam boyu birliktelik sözünden dönen Yason tanrılar tarafından lanetlenir ve bu zamandan sonra herkesin nefret ettiği avare bir kişi olarak dolaşır. Bir süre sonra eski şanlı günlerine hayıflanarak şimdiki haline dertlenir ve Karadeniz'e açıldığı Argo gemisinin yanına gelerek burada kendisini asarak intihar etmeye çalışır fakat bunu da başaramaz geminin direği kafasına düşerek beynini dağıtır ve Yason oracıkta sefil bir şekilde ölür. Thebai'ye göçen Medeia burada Herakles'in deliliğini tedavi eder. Fakat Thebai Yunanları da bu yabancıyı aralarında görmek istemezler. Atina Kralı Aegeus, Medeia'dan etkilenerek onunla evlenmek istediğini bildirir. Atina'ya giderek Aegeus ile evlenen Medeia, yıllar sonra kendi oğlu Medus'un Atina hakimiyetine engel olacak Theseus ortaya çıkınca onu zehirlemeye çalışır, fakat başarısız olur. Daha sonra babasının, amcası tarafından Kolkhis tahtından indirildiğini de öğrenince oğlu Medus'la birlikte vatanı Kolkhis'e geri döner. Burada babasının tahttan indirilmiş, Lyke ve Thoe gibi Amazonların öldürülmüş ve ülkeyi salgın hastalıkların kaplamış olduğunu gözleriyle görür. Medeia ile Medus'un döndüğünü öğrenen Perses onların gazabına uğramaktan çekindiği için Medus'u yakalatarak zindana attırır. Bunun sonucunda daha da öfkelenen Medeia rahibe kılığında yaklaştığı Perses'ten Medus'u kendisine vermesini böylece bir erkeği tanrılara kurban ederek Kolkhis'in üzerindeki belaları kaldırabileceğini söyler. Böylece Medus'u aldıktan sonra da ana-oğul Perses'i tanrılara kurban edip, ataları Aietes'i tekrar başa geçirirler. Kendileri de buradan güneye inerek Med İmparatorluğu'nu kurarlar. Medeia anaerkil toplum düzeninin kendini gösterdiği Karadeniz kabilelerinden geldiği için bir barbar bir yabancı olarak görülmüş ve Yunan medeniyetinde ona klasik bir "Doğulu" (Yunanistan'ın doğusundaki herkes) gözüyle bakılmıştır. Ataerkil toplum düzenine sahip Yunanlar-Yunan yazarlar Medeia gibi toplumda ve yönetimde bu derece söz sahibi olan kadınları istemediklerinden Medeia ve halası Kolkhisli Kirke örneklerini olabildiğince manipüle edip kötü göstermeye çalışmışlardır. Hatta Yunanların "Medea" trajedisinin yazarı Euripides'e 15 gümüş para rüşvet vererek çocuklarını Yunanların değil de Medeia'nın kendisinin öldürdüğünü yazmasını sağlamaları antik dünyanın bilinen gerçeklerindendir. Bu eser diğer Antik Çağ yazarlarını da etkilemiş, Euripides'in izinden giden diğer yazarların yapıtlarıyla Kolkhisli Medeia, Yunan mitolojisinin en kötü karakterlerinden biri haline getirilmiştir. Gerçekte sevdikleri için pek çok şeye katlanan ve onlar için her şeyi göze alabilen kadın rolündeki Medeia böylece çocuklarının katili büyücü bir cadı karakterine büründürülmüştür. Tarihin babası kabul edilen Herodotos, Medeia'nın Kolkhis'ten kaçırılmasının ardından, Helen'in Yunanistan'dan kaçırılmasıyla başlayan Truva Savaşı'nı birbiriyle bağlantılı olaylar olarak gösterir. Buna göre Apollonius Rhodius'un Argonautica'sında geçtiği üzere Karadeniz kabilelerinin kralı Aietes, Truva Kralı Laomedon'dan hiçbir Yunan'ı Karadeniz'e geçirmeyeceğine dair söz almıştır. Fakat Truva Kralı bu görevini yerine getiremeyince Kolkhis, bir prenses, bir prens ve dünyanın gücünü sembolize eden Altın Post'tan olmuştur. Bunun üzerine bir sonraki nesilde Truvalı Paris de Yunan kızı Helen'i kaçırmış, bunu da Medeia'nın kaçırılmasının rövanşı olarak göstermiştir. "Medeia" karakteri bakımından da bazı Antik Çağ yazarlarınca yine Karadeniz kabilelerinin kralı olan Mithridates VI Eupator Dionysos, Medeia'nın tarihe yansıması olarak görülmüştür. Mithridates Eupator Dionysos'un da tıpkı Medeia gibi zehir ve ilaç yapımı konularında kendisini yetiştirmesi, tıpkı onun gibi çabuk öfkelenmesi ve öfkelendiğinde en sevdikleri dahil gözünün kimseyi görmemesi iki Karadenizli soylunun da birbirinin benzeri olarak görülmesine sebep olmuştur. Ayrıca Mithridates Eupator Dionysos'un en çok kullandığı lakabın "Dionysos" olması, Medeia'nın da "Dionysos'un bakıcılarının ve yoldaşlarının koruyucusu ve şifacısı" olarak bilinmesi de göze çarpan bir diğer ayrıntı olarak görülmüştür. Jason and the Argonauts filminde Aktris Nancy Kovack Medea'yı canlandırmıştır. Penelope Penelope (Yunanca Πηνελόπη, "Pinelopi"), Homeros'un Odysseia destanında Odysseus'un eşidir. Odysseus'un yokluğunda saraya yerleşen erkekler arasından eş seçmesini ertelemek için gündüz ördüğü örgüyü gece sökmesi ile tanınır ve sadakat imgesi olarak bilinir. Odysseus Tyndareos'un kızı Helene'ye talip olacakken, ondan vazgeçer ve akrabası Penelope ile evlenir. Bu çiftin Telemakhos adlı bir çocukları olur, ama o daha çok küçükken babası Troya savaşına gitmek zorunda kalır. Penelope'in çilesi o zaman başlar. Odysseia destanı başladığı sırada İthake sarayının Penelope'ye taliplerle dolu olduğunu, bu güzel kadını almayı ve zengin krallığını ele geçirmeyi istediğini öğreniriz. Üstelik oğlu Telemakhos çocuk olduğu için saraya yerleşen ve mal varlıklarını sömüren bu taliplere engel olamamaktadır. Telemakhos talipleri oyalarken annesi de başka bir yol bulmuştur. Taliplerine dokuduğu bezi bitirmesi için beklemelerini söyler ve ondan sonra evleneceği vaadini verir. Dokuduğu bezi her gece tekrar söker ta ki 3 yıl sonra bu diğer taliplerce öğrenilene kadar. Kocası kadar akıllı ve kurnaz olan Penelope taliplere bir yarışma önerir. Odysseus'a bir dostu tarafından hediye edilen yayı getirterek, onu gerip ok atmayı kim becerebilirse ona varacağını taliplere bildirir ve böylece destanın son sahnesine yani taliplerin öldürülmesine yol açan çareyi düşünür. Odysseus taliplerini yenince kendini eşine tanıtmakta zorluk çeker ve onu denemelere sokar. En sonunda karısının ne kadar akıllı ve şüpheci olduğunu anlar ve kavuşmalarını anlamlılaştırır. Bambu elyafı Bambu elyafı, bambu karışımının hamurundan elde edilen, rejenere selülozik bir elyaftır. Viskona benzer özellikler taşısa da viskondan daha doğal ve farklı özellikleri vardır. Kalite olarak da tencel ayarındadır. Kumaşlarda ipek ve kaşmir tuşesi vermesi ve kolay boyanabilirliği, suyu ve boyayı çabuk emme özelliğinden dolayı merserizasyon gerektirmemesi özelliklerinden birkaçıdır. İSO 1400 Normlarına uygun olarak üretilmekte olup üretim sırasında kimyevi madde kullanılmamaktadır. Bünyesindeki "Bambu kun" isimli antibakteri maddesi içeriğinden doğal antibakteriyal özelliklidir. Ve bu özelliği birçok defa yıkandıktan sonra bile korumaktadır. Doğal antibakteriyal olma özelliği nedeniyle deride alerjik oluşumlara yol açmaz. Yüksek elastikiyete sahiptir. Beynelmilel (film) Beynelmilel, Sırrı Süreyya Önder ve Muharrem Gülmez'in yönettiği sinema filmi. 2006 yılında çekilen film, gösterime Ocak 2007'de girdi. Filmde 12 Eylül 1980 sonrası sıkıyönetiminin, doğuda yerel halk ve çalgıcı sınıfı ("gevende") üzerine etkileri trajikomik bir şekilde anlatılır. 1982 yılında Adıyaman'da bir grup yerel müzisyen, o yıllarda uygulanmakta olan sokağa çıkma yasağından dolayı geçim sıkıntısına düşerler. Geçinebilmek için buldukları çözüm hepsinin tutuklanmasına yol açar. Yörenin sıkıyönetim komutanı, bu yerel müzisyenleri çağdaş bir orkestraya dönüştürmek isteyince olaylar gelişmeye başlar. Yöresel orkestradan, kenti ziyaret edecek olan Konsey üyelerinin karşılama töreninde çalmaları istenir. Fakat bu konseyi karşılamayı sadece müzisyenler değil, şehrin genç aktivistleri de büyük bir sabırsızlıkla beklemektedir. Siyasal bilimler öğrencisi Haydar (Umut Kurt); ""Biz çalgıcı adamız. Çalgıcıdan hiç devrimci olur mu, komünist olur mu?"" diyen abisi Servet'e (Sırrı Süreyya Önder) kulak asmamakta, Konsey üyelerini karşılamak için bir protesto eylemi hazırlamayı düşünmektedir. Ve bu eylemi gerçekleştirmek için de çağdaş orkestranın şefi Abuzer'in (Cezmi Baskın) kızı, aşklarını birbirlerinden bile gizli tuttukları, Gülendam'dan (Özgü Namal) yardım almaktadır. Bir yandan sıkıyönetim birimleri ve yöresel orkestra, bir yandan da devrimci gençler tarafından birbirinden habersiz olarak yürütülen bu karşılama hazırlıklarının karışması sonucunda herkesi şaşırtacak olaylar gelişecektir. YazÄ±tepe, Banaz Yazıtepe, Uşak ilinin Banaz ilçesine bağlı bir köydür. Yerleşimin eski adı "Dolayköy" olup "Dolaköy" olarak da adlandırılmaktaydı. Uzun yıllar Sandıklı ilçesine bağlı olan köy, daha sonraları Banaz ilçesine bağlanmıştır. 1968 yılında Banaz'a bağlı görülen köyün Dola olan adı Yazıtepe olarak değiştirilmiştir. Uşak iline 52 km, Banaz ilçesine 21 km uzaklıktadır. Güneyinde Sandıklı'ya bağlı İhsaniye ve Davulga köyü, batısında Ayvacık, Çöğürlü ve Kavacık, kuzeyinde Düzkışla, doğusunda ise Yeşilhisar kasabası yer almaktadır. Coolmax Coolmax, 21. yüzyıl elyaflarından biridir, akıllı kumaş olarak tanınmıştır. Yeni teknolojik gelişmelerden faydalanılarak üretilen Coolmax elyafı ile UV ışınlarından, lekelerden ve hatta bakterilerden korunmak mümkün olacak. Teri dışarı atarak hızlı kuruma özelliğine sahip olan Coolmax, ayrıca rahatlık, yumuşaklık ve serin tutma özelliklerini de barındırıyor. Spor giysiden, abiye kıyafete, yastık dolgusundan, iç çamaşırına, bebek bezinden otomotiv sektörüne kadar hayatın birçok alanında kullanılabilir. Chinampa Chinampa, daha çok tarım alanı yaratmak için Aztek şehirlerinin etrafındaki bataklıkların saz ve toprak ile kurutularak adacık haline getirilmesiyle kazanılan arazilere denilir. Aztek toprak rejimi içerisinde halkın ait olduğu soya göre mülkiyeti dağıtılırdı. Chinampalar tarımsal kullanıma yönelik arazilerdi ve chinampayı eken serfin evi de chinampa üstünde olurdu. Lycra Lycra, DuPont'un 1958 yılında keşfettiği elastik lifin Dupont tarafından verilen ticari adıdır. Teknik olarak Elastan Lif denebilir. Amerikan çıkışlı Spandex de benzer özelliklerde elastan liftir. Lycra lif kullanıldığı ürünlere; rahatlık, vücuda uyum ve hareket özgürlüğü gibi eşsiz özellikler katar. Oldukça esnek güçlü ve dayanıklı bir liftir. İplik üretimi aşamasında ipliğin yapısına eklenir. Üretim esnasında 3 ile 5 kata kadar çekimle iplik yapısına eklenebilir. Kimyager Joseph Shivers buluşudur. II. El-Alameyn Muharebesi Rommel’in, 30 Ağustos 1942 günü Britanyalı 8. Ordu'nun Alam Halfe'deki savunmasına yönelik taarruzu, 6 Eylül 1942 tarihinde geri çekilmesiyle başarısız olmuştu. General Montgomery, Eylül ve Ekim aylarında, Malta'da üslenmiş olan Britanyalı hava ve deniz unsurlarının, Rommel'in ikmal hattı üzerindeki ablukası dolayısıyla Alman-İtalyan birliklerinin çok az takviye alabildiklerini ve akaryakıt stoklarının ‘sınırlı’ olduğunu bilmektedir. Gerçekte, Rommel’in sadece üç günlük akaryakıt stoku vardır. Kendi birlikleri ise düzenli olarak takviye edilmektedir. Bu bağlamda Montgomery, saldırıya geçerek Alman-İtalyan birliklerini Kuzey Afrika’dan çıkartmaya karar vermiştir. Montgomery'nin planı, cephenin kuzey kesimindeki mayınlı arazide iki koridor açmaya dayanmaktadır. Hemen ardından Britanyalı zırhlı birlikleri bu koridorlardan geçerek Alman-İtalyan zırhlı birliklerini imha edecektir. Cephenin güneyinden taarruz eden birlikler ise, güney cephedeki Alman-İtalyan birliklerinin cephenin kuzeyine sevk edilmelerini önleyecektir. Montgomery’nin planı, on iki günlük ve üç evreli bir plandır. Girme, imha muharebeleri ve son taarruz. Montgomery bu planı, Rommel’i yanıltacak bir dizi manevrayla desteklemiştir. 1942 yılının Ekim ayı boyunca, cephenin güney kesiminde siperler kazılmış ve bir akaryakıt boru hattı döşenmeye başlanmıştır. Ayrıca bu bölgeye maket tank ve jipler yerleştirilmiştir. Cephenin kuzey bölümünde 23 Ekim 1942 günü gün ağarmadan Britanyalı topları hazırlık ateşine başlamışlardır. Hazırlık ateşi, 882 topun, her birinin yaklaşık 600 atışıyla 5 saat sürdürülmüştür. Ardından istihkam birlikleri, piyadenin yakın desteğinde mayın temizleme işlemlerine başlamışlardır. Almanların "Şeytan bahçesi" adını verdikleri, çeşitli bubi tuzakları ve mayınlarla döşeli bu arazide 8 km'lik bir yolun açılmasına çalışılmıştır. Mayınlı arazinin derinliği yüzünden, çok dikkatli sürdürülmesi gereken bir işlemdir bu. Britanyalı 30. ve 10. Kolorduları’nınn, zırhlı birlikleri için geçiş bandı oluşturmaya yönelik bu saldırısı esnasında, cephenin güney kesiminde ise Britanyalı 13. Kolordusu'nun yanıltıcı taarruzu, Alman 21. Panzer Tümeni’nin ve İtalyan Ariete Zırhlı Tümeni’nin cephe hattına yapılmıştı. Britanyalı 30. Kolordusu'nun giriştiği taarruz, çölde belirgin olamayan bir hatta kadar ilerlemeyi hedefliyordu ve bölge, Alman-İtalyan kuvvetlerinin en güçlü savunduğu bölgeydi. Saat 14:00 dolaylarında istihkamcılar tanklar için bir geçit oluşturmuşlardı. Beşyüz kadar Britanyalı tankı bu banda ilerledi ancak, yoğun toz ve trafik sıkışıklığı dolayısıyla hareketsiz kaldılar. 24 Ekim 1942 sabahı Alman karargahı, bir hava taarruzuna uğramıştır. Bu hava saldırısında Alman birliklerinin iletişimi ciddi hasar görmüştür. Rommel o sıralarda Almanya’da olduğu için ona vekalet etmekte olan General Georg Stumme, hava saldırısı sırasında yaşamını yitirmiştir. Komutayı General Ritter von Thoma devralmıştır. Britanyalı 30. kolordusu ilk mayınlı arazide çakılıp kalmıştır ve 10. Kolordu, gün boyu Alman-İtalyan mevzilerine binin üstünde çıkış yapan Müttefik hava akınlarına karşın ilerlemekte başarılı olamamıştır. Britanyalı 51. Tümenine gün ağarırken taarruz eden panzerler, saat 16:00 dolaylarında bir ölçüde başarılı oldular. 15. Panzer Tümeni’nin panzerleri, toz bulutlarının ve arkalarına aldıkları güneşin de yardımıyla Kidney Sırtı’ndaki Avustralya Tümeni’ni geri attılar. II. El Alameyn Muharebesi’nin ilk büyük tank muharebeleri bugünün sonlarında yaşanmıştır. Yüzün üzerinde tankın giriştiği bu çatışma gece karanlığına dek sürmüş ve iki taraf da yarıya yakın tankını bu çatışmalarda kaybetmiştir. Piyadeye karşı tankların sürdürdüğü bu muharebeler iki gün boyunca sürmüş, ağır piyade kayıplarına karşın Birleşik Krallık birlikleri Kindey Sırtı’nı elde tutmayı başarabilmişlerdir. Rommel, 25 Ekim 1942 akşam saatlerinde karargahına dönmüştür. Ordunun durumunu incelemiş ve İtalyan Trento Tümeni’nin yarı mevcudunu yitirdiğini, 164. Hafif Tümen’in de iki taburunu yitirdiğini görmüştür. Diğer birlikler de büyük baskı altındadır ve günlük istihkaklar, ikmal zorluları nedeniyle yarıya indirilmiştir ve tüm ordu için üç günlük akaryakıt stoğu kalmıştır. Britanyalı 8. Ordusu’nun taarruzu durmuştur. Churchill, "Savaşı kazanacak bir General bulmak gerçekten olanaksız mı" demektedir. Rommel 26 Ekim günü Tel al-Eissa yakınlarından bir karşı saldırı başlatmıştır. Bu karşı saldırıyla Rommel, tüm tanklarını Kidney tepesi civarından savaşa sürerek önceki pozisyonunu yeniden kazanmayı amaçlamaktadır. Tüm hava ve kara gücünü bölgede toplayarak 21. Panzer Tümeni’ni ve İtalyan Ariete Zırhlı Tümeni’ni Rahman yolunun güneyi boyunca taarruza geçirmiştir. Ancak ileri harekat akaryakıt sıkıntısı yüzünden durmuş, açık arazide Britanyalı hava akınlarına maruz kalmıştır. Bununla birlikte 8. Ordu, Alman-İtalyan birliklerinin tank kayıplarına karşın başarılı olamadılar. Her ileri harekatleri tanksavar topları tarafından durduruldu. Bir Beaufort torpido bombardıman uçağı filosu, Tobruk limanından bir tankeri batırmış ve Rommel’in son ikmal umudunu da boşa çıkarmıştır. 2 Kasım'da başlayan bu evrede düşman zırhlılarının imhası hedeflenmiştir. Düşman açık alanda savaşmaya zorlandı. İstila edilen ikmal hatları ve taarruzlar sonucu Mihver güçleri akaryakıtı azalmıştı ve düşman ordusu dağılmıştı. Tüm çabalarda amaç, Rahman sırtı boyunca Tel el-Agakir’deki Mihver savunmasıydı. Bu saldırı yedi saat süren hava taarruzlarıyla başladı. Hava taarruzlarının hedefi Tel el-Agakir ve Sidi Abddal-Rahman bölgesiydi. Hava taarruzunun ardından 4,5 saat süren, 360 topun, 15.000 top mermisi harcayarak sürdürdüğü baraj ateşi başlamıştır. Yoğun hava saldırılarına karşın ateşi sürdüren Alman 88'likleri 128 Britanyalı tankından 102 sini imha etmişlerdir. Öğleden sonra 120 Alman ve İtalyan tankı saldırıya geçmiştir. 2. El Alameyn Muharebesi’nin son tank savaşı Agakir Sırtı’ndaki bu tank savaşıdır. 3 Kasım'da Rommel Hitler’e bir mesaj göndererek durumun ümitsizliği nedeniyle geri çekilme onayı ister, ama red edilir. Aynı gün General von Thoma, komuta ettiği tüm tankların imha olduğu bir savaşın sonunda esir düşmüştür. Direnmeye çalışmanın tüm birliklerin kaybedilmesi anlamına geleceğini bilen Rommel, Hitler’in emrine karşın geri çekilme emri vermiştir. 4 Kasım'da İngiliz 3 zırhlı tümeni Alman-İtalyan hatlarını yarmışlardır. Apollo 11 Apollo 11, Ay yüzeyine yapılan insanlı ilk uzay uçuşudur. Amerika Birleşik Devletleri'nin bu uzay uçuşunda astronotlar Neil Armstrong ve Buzz Aldrin 20 Temmuz 1969 günü saat 20:18'de (EEZ) Ay yüzeyine iniş yapan ilk insanlar oldu. İnişten altı saat sonra 21 Temmuz günü 01:56'da (EEZ) Armstrong ay yüzeyine adım atarak bu konuda da bir ilki gerçekleştirdi. Uçuşun mürettebatının üçüncü üyesi olan Michael Collins bu sırada Ay yörüngesinde Armstrong ve Aldrin'i taşıyan modülle bir araya gelmek için beklemedeydi. Görevin üç üyesi de sekiz gün uzayda kaldıktan sonra dünyaya döndü. 16 Temmuz günü Florida'nın Merritt Island kasabasında bulunan Kennedy Uzay Merkezi'nden Saturn V tarafından fırlatılan Apollo 11, NASA'nın Apollo projesinin beşinci insanlı uçuşuydu. Daha önceki uçuşlardan ikisi Ay çevresinde uçmuş ve biri Dünya yörüngesinde Ay'a iniş manevralarını gerçekleştirmişti. Roket tarafından fırlatılan uzay aracı üç bölüme sahipti: üç astronot ve erzaklarının bulunduğu Komuta Modülü, yön değiştirme amacıyla yakıt ve motorların bulunduğu Hizmet Modülü ve bunların yanı sıra Ay Modülü. Uzay aracı fırlatma roketi tarafından Ay rotasına sokulduktan sonra ikisi birbirinden ayrıldı ve uzay aracı üç gün boyunca Ay yörüngesine girinceye dek yoluna devam etti. Burada Armstrong ve Aldrin Ay Modülü'ne geçti ve Ay'ın Dünya'ya bakan tarafında bulunan Sessizlik Denizi'ne iniş yaptı. Astronotlar araç dışındaki iki buçuk saat da dahil olmak üzere toplamda yaklaşık 21½ saat boyunca Ay yüzeyinde kaldı. Ay'a ayak basarken Armstrong "[bir] insan için küçük, insanlık için büyük bir adım" ifadesini kullandı. İniş canlı yayınla aktarıldığından bu söz dünya çapındaki insanlar tarafından duyuldu. Apollo 11 Uzay Yarışı'nı fiilen bitirdi ve ABD başkanı John F. Kennedy'nin 1960'ların sonuna kadar Ay'a ulaşma hedefini gerçekleştirmiş oldu. Mürettebatın tamamı bu görevden önce bir başka uzay uçuşunda görev almış olmak zorundaydı. Apollo 11, uzay uçuşu tarihinde Apollo 10'dan sonra mürettebatının tamamı daha önce uzay uçuşu yapmış astronotlardan oluşan ikinci görevdi. Ay modülü'ne geçebilmek için Neil Armstrong Ay modülü'nü çevreleyen adaptörün 4 büyük kapağını fırlatan patlayıcıları kullandı ve bu çok önemliydi. Ateşleyerek birleştirme manevrasını yaptı. Sonrasında Komuta-Hizmet Modülü'ne U dönüşünü yaptıracak roketleri de ateşleyerek Ay modülü ile Komuta Modülü'nü burun buruna getirdi. Modüller bu haldeyken Komuta Modülü'ndeki kenetleme düzeneği sayesinde ikisi arasında geçiş olanağı sağlandı. Ay yörüngesine girebilmek için ters duran Hizmet Modülü'nün roketi ateşlenerek fren olarak kullanıldı. Ay yörüngesindeyken Edwin Aldrin ve Neil Armstrong Ay modülü'ne geçti ve Ay modülü'nün pilotu Edwin Aldrin fren görevi gören ters haldeki roket sayesinde Komuta-Hizmet Modülü'nden ayrılarak Sessizlik Denizi'ne yumuşak bir iniş yaptı. Son kontrollerden sonra başpilot Neil Armstrong 21 Temmuz 1969 tarihi 06.17 (GMT) saatinde Ay'a ayak bastı. İncelenmesi için Ay'dan örnekler toplayarak görevlerini bitiren astronotlar Ay modülü'ne yeniden binerek Ay'dan ayrıldılar ve yörüngedeki araca kenetlendiler. Astronotlar Komuta Modülü'ne geçince Ay modülü uzaya bırakıldı. Hizmet Modülü'nün roketleri ateşlendi ve Dünya'ya doğru yola çıkıldı. Komuta Modülü dışında tüm parçalar da bırakılarak Büyük Okyanus'a paraşütler kullanılarak inildi. Astronotlar Dünya'ya mikroorganizmalar taşımış olabileceklerinden 21 gün karantinaya alındılar. Hebil N-Gage N-GAGE, Nokia tarafından çıkarılan bir telefon olup aynı zamanda elde taşınabilen bir oyun konsoludur. İşletim sistemi Symbian OS 6.1'dir (Symbian^1 ya da s60v1 diye de anılır). İlk 28 Şubat 2002'de şatışa sunulmuştur. İlk oyunu 2002 yılında çıkmıştır (Tomb Raider) Konsol mp3 çalar, radyo, oyun konsolu, smartphone özelliklerini bir arada barındırmasıyla büyük ilgi uyandırdı, fakat beklendiği kadar satılmadı. Bunda cihazın oyun konsolu olmasına rağmen oyun kartlarının cihaz kapatılamadan değiştirilememesi ve yanal konuşma ("side talking") stilinin büyük etkisi oldu. Bu kötü gidiş üzerine Nokia 2004 yılının Aralık ayında N-Gage QD'yi piyasaya sürdü. Yeni konsol da mp3 çalar ve radyo çıkarıldı. Artı olarak cihazı kapatmadan oyun kartı değiştirme, daha uzun pil ömrü ve daha parlak ekran eklendi. Memantin Bir NMDA (N-metil-D-aspartat) reseptör antagonisti olan memantin orta ve ileri derecedeki Alzheimer tipi demansın semptomatik tedavisi için endikedir. Forest Laboratuvarları tarafından geliştirilen molekül, Amerika Birleşik Devletleri'nde Namenda, dünyanın diğer pek çok ülkesinde ise Ebixa markası ile pazarlanmaktadır. Türkiye'de, Melanda, Ebixa, Cogito, Demax, Alceba vb isimleriyle bulunmaktadır. Memantin, orta ve ileri derece Alzheimer tipi demans'ın sempromik tedavisi için kullanılmaktadır. Alzheimer tipi demans tedavisinde kullanılan ilaçlar; hastalığın kesin tedavisini sağlamamakta, hastalığın ilerleyişini yavaşlatmaktadırlar. Gotha Programı'nın Eleştirisi Gotha Programı'nın Eleştirisi, Karl Marx ve Friedrich Engels'in yakın iş birliği içerisinde bulundukları Alman Sosyal Demokrat Hareketi'nin Eisenach grubuna 1875'in Mayıs ayının ilk haftalarında Marx'ın yolladığı bir mektuba dayanan bir belgedir. Marx'ın devrim stratejisinin program konuları hakkındaki belki de en detaylı açıklamaları ortaya koyan belge, "proletarya diktatörlüğünü", kapitalizmden komünizme geçiş sürecini, proletarya enternasyonalizmini ve işçi sınıfının partisini tartışmaktadır. Adolph Wagner Adolph Wagner (25 Mart 1835 - 8 Kasım 1917), Alman ekonomist ve politikacı, önde gelen bir "Kathedersozialist" ve kamu maliyesi uzmanı; devletin etkililiğini artıran kanun ondan sonra Wagner Kanunu diye adlandırıldı. Almost Normal Almost Normal, "Dünyada sizin dışınızda diğer tüm insanlar gey olsalardı ne olurdu?" fikriyle oluşturulan film orta yaş krizine tutulmuş bir gey'in zamandaki yolculuğu sonucu içine düştüğü farklı dünya düzenini anlatıyor. Brad, 40'lı yaşlarında bir profesördür ve hayatından pek de memnun değildir. Bir aile toplantıları sırasında annesinden aldığı ters tepki nedeniyle,evden ayrıldıktan sonra geçirdiği trafik kazası sonucu, aslında özlemini duyduğu ve kendisinin çok normal olabileceği bir hayal dünyasında, düzeninde bulur kendini hem de 18 yaşında bir genç olarak. Bu dünya eşcinselliği sıradan ve normal karşılarken, heteroseksüelliği yanlış, "(olmaması gereken)" olarak kabul etmektedir. Kendi gençliğini bu sefer çok daha faklı bir düzende fakat aynı kişilerle ve yerlerde geçirecektir. Bu yeni dünyada Brad'in yapacakları aslında kendi reel hayatında gösterebileceğinden çok daha fazla cesaret istemektedir. Viyana Filarmoni OrkestrasÄ± Viyana Filarmoni Orkestrası, Avusturya'da bulunan ve dünyanın en iyi senfonik müzik topluluğu olarak bilinen orkestradır. 1842 yılında besteci Carl Otto Nicolai tarafından kurulmuştur. Beethoven ve Mozart'ın senfonik eserlerini seslendirmeyi arzulayan Viyana Devlet Operası Orkestrası sanatçılarının operadan bağımsız olarak filarmonik konser dizileri sunma kararını alması ile Viyana Filarmoni Orkestrası oluşmuştur. Tamamen bağımsız ve kararlarını üyelerinin demoktratik oyları ile alan bir orkestradır, günümüzde de bu ilkeler ile hareket eder. İdari işlerin bir kısmı aralarından seçilen 12 kişilik bir idare komitesine devredilmiştir. İdari kurulun yetkisi dışındaki tüm konularda basit çoğunluk kararı ile harekete edilir. Viyana Filarmoni Orkestrası, Viyana'daki Müzik Dostları Derneği Salonu'nda (Musikvereinsaal) düzenli konserler verir. Özel konserler ve turnelerle birlikte yılda 90 konser vermektedir. Orkestra üyeleri, Viyana Devlet Operası Orkestrası'nda üç yıllık deneme süresini tamamlayan müzisyenler arasından seçilir. Viyana Filarmoni'nin daimi üyeleri, Viyana Operası'nda da çalışmayı sürdürür. Seksen yıldır Viyana Filarmoni, Viyana Operası'nın yaz tatilinde olduğu sırada Salzburg'a gider ve Salzburg Festivali'nin omurgasını oluşturur. Orkestra, 1933'ten bu yana daimi bir şef altında bulunmaz; her bir konseri dünyaca ünlü konuk şefler tarafından yönetilir. 1933'e kadar olan dönemde ise abone konserlerini yönetmek için her sene bir şef seçilmiş ve kimi zaman birkaç yıl, kimi zaman çok daha uzun süre üst üste seçilen şefler tarafından yönetilmiştir. 1847'de Nicolai'nin Viyana'yı terk etmesinden sonra pasif hale gelen orkestra, 1860'ta Carl Eckert'in şef olarak orkestraya girmesi ile konser aboneliklerini başlatmış ve düzenli konser vermeyi hiç bırakmamıştı. 1875-1882 yılları arasında Hans Richter tarafından yönetilen orkestra, bu dönemde Brahms'ın 2. ve 3. senfonilerinin ilk seslendirilişini gerçekleştirdi. İlk yurt dışı konserini Paris'te orkestrayı 1898-1901 arasında yöneten Mahler'in şefliği döneminde verdi. Daha sonraki şefler Felix Weingartner (1908–27), Wilhelm Furtwängler (1927–30) ve Clemens Krauss (1930–33) idi. Orkestranın önemli bir özelliği diğer büyük orkestralarda bulunmayan kendine özgü enstrümanların ve çalma tarzlarının varlığıdır. Kullanılan klarnet, trombon, timpani, obua gibi çalgılarda farklıdır. Orkestra, 18. yüzyıl sonu Avrupa müzik anlayışını ve sesini korumuştur. 19. yüzyılda müzikte ulusal akımların doğması ile enstrüman yapımında farklılıklar olmuştu; Viyanalılar ise Viyana Klasiklerine sadık kalmışlardır. Konserleri verdikleri ünlü "Altın Salon"un efsanevi akustik özelliklerinin de orkestranın kendine özgü sesine katkısı vardır. Dünyanın geleneklerine en bağlı orkestrası olarak tanınan topluluk, arasına kadın sanatçıları, siyah ve sarı derili sanatçıları daimi üye olarak katmakta isteksiz davranması nedeniyle eleştirilir. Kadın Müzisyenler Birliği'nin çabaları sonucu 1997'den itibaren kadın arp, viyola, viyolonsel sanatçılarını kabul etmeye başlamıştır. 2001'de Asyalı melez bir kemancı daimi üye olmuş, 2005'te Avustralyalı Simone Young, Viyana Filarmoni'yi yöneten ilk kadın şef olmuştur. Orkestranın geleneksel hale gelen Yeni Yıl Konserleri çok ünlüdür. Bu konserlerde ağırlıklı olarak Strauss ailesine mensup bestecilerin eserleri seslendirilir. Konserdeki son eser olarak muhakkak Baba Johann Strauss'un Josef Wenzel Radetzky von Radetz'e atfen bestelediği "Radetzky Marşı" çalınır. Shetland Shetland, (Eski adı ile Zetland) İskoçya'nın 32 idarî yönetim biriminden biridir. Bir takımada olan Shetland, Orkney Adaları'nın ve İskoçya anakarasının kuzeydoğusunda bulunur. Adaların bütünü yaklaşık olarak 1466 km² dir. Takımadaların en büyüğü, Mainland, İskoçya'nın en büyük üçüncü adası olduğu gibi, Büyük Britanya'yı da çevreleyen en büyük üçüncü adadır. Adalarda toplam 26.000 kişi yaşamaktadır ve nüfus yoğunluğu 15/km²dir. 1996 Avrupa Futbol Şampiyonası 10. Avrupa Futbol Şampiyonası, 8 Haziran 1996 ile 30 Haziran 1996 tarihleri arasında İngiltere'de düzenlenmiştir. Türkiye'nin finallerine katıldığı ilk Avrupa Futbol Şampiyonası'dır. Euro ön adıyla anılan ilk turnuvadır. Euro 96 olarak da bilinen turnuva toplam 8 şehirde oynanmış ve turnuvada oynanan 31 maçta toplam 64 gol atılmıştır. İngiltere, 30 yıl aradan sonra büyük bir turnuvaya ev sahipliği yapmıştır. Turnuvanın formatı değişmiş, sekiz takımdan 16 takıma yükseltilmişti. Böylelikle daha çok takımın şampiyonaya katılımına olanak sağlanmıştı. Ancak Taylor Raporu'ndan sonra tüm stadyumlarını koltuklu hale getiren İngiltere, hiçbir taraftarı açıkta bırakmamıştı. Aşağıdaki takımlar final turnuvasına katıldı: "* Eski Çekoslovakya'nın yerine katıldı ." "** Eski SSCB'nin yerine katıldı." "*** Eski Yugoslavya'nın yerine katıldı." TÃ¼m stadyum kapasiteleri turnuvaya uygun hale getirildi. "Not: Tüm saatler yerel OAZD/UTC+01.00 şeklindedir." 5 gol 3 gol 2 gol UEFA Turnuva Altın Ayakkabı Ödülü UEFA Turnuvanın Oyuncusu 3. dakika : Alan Shearer (Ä°ngiltere vs Almanya); Hristo Stoichkov (Bulgaristan vs Romanya) 2.06 maç başına gol Dumlupınar Şehitliği Kütahya Dumlupınar Kurtuluş Savaşı Şehitliği, Dumlupınar Meydan Muharebesi'nde ölen Türk askerleri anısına Kütahya'nın Dumlupınar ilçesinde 1992 yılında Kültür Bakanlığı tarafından yaptırılan şehitliktir. Büyük Taarruz'un 70. yıldönümü olan 30 Ağustos1992 günü hizmete açılmıştır. Projesi mimar Nejat Dinçel tarafından çizilmiştir. Şehitlikte adları tespit edilebilen 500 er ve 100 subayın mezar taşı yer alır. Mezarlık bölümü dışında namazgah, şadırvan, otopark bölümlerinden oluşur. Şehitliğin çevresinde ikisi Prof. Tankut Öktem, ikisi Prof. Haluk Tezonar tarafından yapılmış dört anıt yer alır. Haluk Tezonar tarafından yapılmıştır. Türk halkını temsil eden üçlü bir anıttır, savaşın komutanlarını gösteren Atatürk, İnönü, Fevzi Çakmak Anıtı'nın karşısında yer alır. Genç bir milis, kucağında çocuğu ile genç bir kadın ve yaşlı bir erkek Kurtuluş Savaşı'ndaki topyekûn mücadeleyi simgeler. Şehitliğe girince tam karşıdaki tepede yer alır, mermer merdivenlerle yanına çıkılır. Mermer kaide üzerindeki bronzdan yapılmış eli süngülü Mehmetçik, isimleri bilinmeyen askerleri simgeler. Anıt, Tankut Öktem tarafından yapılmıştır. Dumlupınar Şehitliği'nde yer alan Şehit Baba ve Oğul Anıtı, şehit babasını kucaklayan bir oğlu gösterir. Bu anıt, Çetmeli Kara Ali Çavuş ile oğlu Mehmet Onbaşı anısına dikilmiştir. Balkan Savaşı'na gidip 11 yıl değişik cephelerde savaşan Ali Çavuş, 19 yaşına gelen oğlu ile Dumlupınar Meydan Muharebesi'nde karşılaşmış ve 31 Ağustos günü şehit olmuştur. Oğlu Mehmet Onbaşı ise 9 Eylül'de İzmir'e giren birliğin başında şehit olmuştur. Anıtın altındaki mermer kitabede ise bu hikâye anlatıldıktan sonra “Yüce kahramanları minnet ve şükranla anıyoruz” denilmektedir. Anıt, Haluk Tezonar tarafından yapılmıştır. Marx'ın insan doğasına dair teorisi Marx'ın insan doğası kuramı onun kapitalizm eleştirisinde, komünizm anlayışında ve onun tarihi materyalist kavrayışında çok önemli bir yer tutar. Marks, ne var ki, "insan doğası" sözcüğünü değil de genellikle 'tür oluşu' veya 'tür varlığı' olarak çevrilen "Gattungswesen" kelimesini kullanır. 1844 Yazmaları'nda Genç Marx'ın yazdığı bir nota göre bu terim her bir insanın doğasını ve insanlığın doğasını bir bütün olarak algılayan Ludwig Feuerbach'ın felsefesinden alınmıştır. Sürükleme Sürükleme; akışkanlar mekaniğinde bir cismin, bir akışkan içindeki hareketine gösterdiği direnç. Sürükleme İngilizce drag sözcüğüne atfen "D" harfi ile gösterilir. Bir gaz ya da sıvı içinde hareket eden katı bir cisim için sürükleme, içinde bulunduğu akışkanın akış yönü doğrultusundaki (paralel) aerodinamik ya da hidrodinamik kuvvetlerin toplamıdır. Bu doğrultuya dik kuvvetler taşıma kuvveti olarak adlandırılırlar. Dolayısıyla, sürüklemenin doğrultusu her zaman cismin hareket doğrultusunun ters yönündedir. Bir motor veya başka bir güç aleti ile donatılmış araçlarda bu kuvvet itme kuvveti ile yenilerek aracın hareket etmesi sağlanır. Debi ölçümü yapan rotametreler, bu prensip üzerine çalışan ölçü aletleridir. Havacılıkta sürükleme, bir hava aracının hava içerisindeki bağıl hareketi esnasında karşılaştığı dirençtir. Taşıtın hareket yönünün aksi istikametinde gerçekleştiği için bağıl hava akışına paralel ve aynı yöndedir. Hava araçlarındaki itme gücü üreten elemanların ana görevi sürüklemeyi yenmektir. Bir hava aracının toplam sürüklemesi, araca etki eden tüm sürükleme kuvvetlerinin bileşkesidir. Sürükleme kuvvetleri indüklenmiş sürükleme (induced drag) ve parazit sürükleme olmak üzere iki ana gruba ayrılır. Parazit sürükleme; yüzey sürtünmesinden (skin friction), taşıtın şeklinden (form drag) ve uçak parçalarının birleşme noktalarından (interference drag) kaynaklanır. "Yüzey sürtünme sürüklemesi" ve "şekil sürüklemesi" bazen birlikte "profil sürüklemesi" olarak adlandırılır. Yüzey sürtünme sürüklemesi taşıt yüzeyi ile üzerinden akan hava arasındaki sürtünmeden kaynaklanır ve şu faktörlere bağlıdır: uçağın yüzey alanı, yüzey pürüzü (buzlanma vs.) sınır tabakasındaki hava akışının düzenli veya türbülanslı oluşu, hava sürati, kanat profili kalınlığı, hücum açısı. Şekil sürüklemesi hava akışına direnç gösteren yüzeylerin arkasında oluşan türbülanstan kaynaklanır. Bir örnekle açıklamak gerekirse düz bir plaka hava akışına paralel ise yüzey sürtünme sürüklemesi çok daha fazladır, hava akışına dik iken şekil sürüklemesi çok daha fazladır. Enterferans sürüklemesi, kanat/gövde, gövde/kuyruk gibi farklı parçaların birleştiği bölgelerde oluşur. İki farklı parça üzerindeki farklı hava akımları karşılaştığında wake türbülansı yaratır. Yüzeylerin uygun tekniklerle kaplanması ve yuvarlaklaştırılması enterferans sürüklemesini azaltacaktır. İndüklenmiş sürükleme, taşıma kuvveti (L) ve hücum açısı (AoA) ile doğrudan ilişkilidir. Pozitif taşımanın oluşabilmesi için kanat üzerindeki statik basıncın, kanat altındakinden "düşük" olması gerekir. Kanat altındaki yüksek statik basınç bölgesindeki hava firar kenarından arkaya ve kanat ucundan dışarıya doğru "kaçarak" kanat üzerine (alçak statik basınç bölgesine) dolaşır. Bu dolanım firar kenarında düşüktür ancak kanat ucunda çok yüksek değerlere ulaşır. Bunun sonucu olarak kanat uçlarında "kanat ucu girdabı" denen, dönen hava akımları oluşur. Girdapların firar kenarı arkasında kalan kısmı kısmı "downwash" denilen hava akımını oluşturur. Bu downwash'un neden olduğu yerel hava akışı (ortalama bağıl hava akışı) taşıma kuvvetinin yatay bileşenini etkiler ve indüklenmiş sürüklemeyi oluşturur. Bir kanadın hücum açısı arttıkça indüklenmiş sürükleme de artar. İndüklenmiş sürükleme hava süratinin karesi ile ters orantılıdır. Aynı zamanda hava yoğunluğu ile de ters orantılıdır. Taşıma/sürükleme (L/D) oranı hava taşıtlarının performans hesaplarında yaygın olarak kullanılan önemli bir orandır. Yaygın kullanılan pek çok kanat profilinde en iyi L/D oranı yaklaşık 4° lik hücum açılarında elde edilir. L/D oranının en yüksek olduğu nokta aynı zamanda hava taşıtlarının "azamî seyahat menzili" ve "takatsiz azamî süzülme menzili"nin gerçekleştiği noktadır. Jon Elster Jon Elster (d. 1940) sosyal bilimler ve akılcı tercih teorisi felsefesi alanında kitaplar yayınlayan Norveçli toplum ve siyaset kuramcısı. Aynı zamanda "Analitik Marksizm"in önemli savunucularından, neoklasik ekonomi ve daha çok davranışsal ve psikolojik alanlarda kamu tercih teorisi eleştirmenidir. Los Angeles Galaxy Los Angeles Galaxy, Los Angeles, Kaliforniya'da bulunan iki profesyonel futbol kulübünden biridir. Maçlarını Carson yakınlarındaki The Home Depot Center'da oynamakta, ve Major League Soccer'a katılım göstermektedir. "Galaxy" ismi Los Angeles'ın Hollywood yıldızlarına ev sahipliği yapmasından gelmektedir. Takımın renkleri altın ve yeşil rengindedir. Ev forması altın rengi forma üzerine yeşil çizgi ile, deplasman forması da beyaz forma üzerine sarı çizgiyledir. Galaxy Major League