yılında çektiği "Yol Türküsü" nün uluslararası alanda yarattığı büyük sansasyon üzerine ilk filmin kahramanı Apu'nun öyküsünün devamını da yapmaya karar verdi. 1956 ve 1959'da tamamanan devam filmleri ilki kadar ses getirmedi. Bu üç filme birlikte "Satyajit Ray'in Apu Üçlemesi" adı verilmektedir. Holliday bağlantısı Holliday bağlantısı dört DNA ipliği arasında oluşan hareketli bir bağlantıdır. 1964'te Robin Holliday, mayada gözlemlediği, homolog rekombinasyon olarak bilinen, bazı genetik bilgi değiştokuş biçimlerini açıklayabilmek için böyle bir yapı olması gerektiğini öne sürmüştü, bu yüzden bu moleküler yapıya onun adı verilmiştir. Holliday bağlantıları prokaryotlardan memelilere kadar pek çok canlı türünde oluşur. Bu bağlantılar homolog diziler arasında oluştuğu için DNA boyunca ileri geri kayabilirler. Bakteriler bu kayma (dal ilerlemesi olarak da adlandırılır) RuvABC kompleksi veya RecG proteini tarafından kolaylaştırılır, bunlar ATP hidroliziyle açığa çıkan enerjiyi kullanan ve Holliday bağlantısını iten moleküler motorlardır. İki doğrusal DNA dupleksinin (ikilisini) yeniden oluşabilimesi için bağlantının ayrışması gerekir. Ayrışma olunca ya başlangıçtaki konfigürasyon tekrar oluşur veya DNA ipliklerinin karçılıklı yer değiştirdiği (krosover) yeni bir konfigürasyon oluşur. Homolog rekombinasyonda ayrışma ya yatay ya da dikey şekilli olur, meydan gelen ürünler ya "yama" ürünlerdir (eğer çift iplikli kırık tamiri sırasında aynı doğrultuda olursa) ya da "uç birleştirme" (İng. "splice") ürünleridir (eğer çift iplikli kırık tamiri sırasında farklı doğrultuda olursa). Holliday bağlantıları genetik rekombinasyonda ara ürünlerdir, genetik bütünlüğü muhafaza etmekte önemli bir rolleri vardır. NÃ¼kleozit trifosfat Nükleotit trifosfat, üç fosfatlı bir nükleotittir. Doğal nükleotit trifosfatlar arasında adenozin trifosfat (ATP), guanozin trifosfat (GTP), sitidin trifosfat (CTP), timidin trifosfat (TTP) ve üridin trifosfat (UTP) bulunur. Bu terimler riboz içeren nükleotit trifosfatlar için kullanılır. Deoksiriboza içeren nükleotit trifosfatların adında ise deoksi- öneki bulunur: deoksiadenozin trifosfat (dATP), deoksiguanozin trifosfat (dGTP), deoksisitidin trifosfat (dCTP), deoksitimidin trifosfat (dTTP) ve deoxyüridin trifosfat. Nükleotit maddesine bakıp bu bileşiklerin ayrıntılı tanımlarını görebilirsiniz. (d)ATP, (d)GTP, (d)CTP, (d)TTP ve (d)UTP'den başka daha ender NTP'ler de vardır, örneğin nükleotit metabolizmasının ara ürünleri, "ender" NTP'ler ve hatta yapay nükleotitler. Bazı ender NTP'ler doğal olanların totomerik şekilleridir. DNA ikileşmesi sırasında hatalı baz eşleşmesine neden olurlar. Örneğin, sitozinin totomerik şekli adenin ile 3 hidrojen bağı oluşturup sonra spontan olarak orijinal sitozin şekline dönüşür ve bunun sonucu bir bozuk eşleşme meydan gelir. Benzer olarak, sitozinin deaminasyonu sonucu urasil meydana gelir, buna karşın (ökaryotlarda) sıkça görülen 5-metilsitozinin deaminasyonu sonucu timin meydana gelir. Ancak, DNA ikileşmesi sırasındaki hata kontrolü sırasında bu hatalı eşleşmiş bazlar çıkartılır. Bazı nükleotit türevleri DNA sentezinden başka süreçlerde önemli rolleri vardır. ATP hücre için başlıca enerji kaynağı moleküllerinden biridir. GTP enzim ve proteinlerde sıkça kullanılan bir kofaktördür. NTP'ler genelde fosforilasyon için enerji ve fosfat grubu sağlar. Genelde nükleozitler (yani adenin, guanin, sitozin, vs.), fosfatı olmayan nükleotitlerdir. Ancak, teknik terminolojide, nükleotitleri belirtmek için belli bir nükleozit adının sonuna, sahip olduğu fosfat sayısını belirten bir ek eklenir. Örneğin, eğer bir nükleotitte bir fosfat varsa, o bir nükleozit monofosfattır (NMP olarak kısaltılır). Eğer nükleotitte iki fosfat varsa nükleozit difosfat (NDP) olarak adlandırılır, ve üç tane varsa, nükleozit trifosfattır (NTP). Riboz şekeri bulunduran nükleotitler RNA'nın monomerleridir, deoksiriboz bulunduranlar ise DNA'yı oluştururlar. NTP, NDP ve NMP'ler hücre içinde her yerde bulunur. Sahip oldukları pek çok işlevden dolayı, konsantrasyonları sıkı metabolik kontrol altındadır. Nükleotit tiplerinin konsantrasyon oranları, başlıca nükleotit maddesinin konusudur. Trifosfat versiyonların durumunda, ATP'nin tüketildikçe oksidatif fosforilasyonla yenilenir, buna karşın diğer nükleotitlerin fosforilasyon durumu ise NDP kinaz (EC 2.7.4.6) ve NMP kinazlar (EC 2.7.4.9) tarafından düzenlenir, bunlar fosforilasyon kaynağı olarak ATP havuzlarının kullanır. 1928 Yaz OlimpiyatlarÄ±'nda halter - Erkekler 82,5 kg Erkekler hafif ağır siklet oyunları 1928 Yaz Olimpiyatları'nda halter programının bir parçasıydı. Ağırlık klasmanı ikinci en ağır yarışmaydı ve haltercilerin ağırlıkları 82,5 kg üst sınırdı. Yarışma Pazar günü 29 Temmuz 1928 tarihinde yapıldı. On ulustan on beş halterci yarıştı. Bu dünya ve olimpiyat rekorları (kilogram) 1928 Yaz Olimpiyatları'ndan öncekiydiler. "(*)" Aslında bir beş kaldırış yarışı. Bütün dört Olimpiyat rekoru bu yarışmada geliştirildi. El Sayed Nosseir koparmada 112,5 kg ile bir yeni dünya rekoru kırdı ve üç kaldırışın toplamında 355 kilograma ulaştı. 1928 Yaz OlimpiyatlarÄ±'nda halter - Erkekler +82,5 kg Erkekler Ağır siklet veya limitsiz oyunu, 1928 Yaz Olimpiyatları'ndaki halter programının bir parçasıydı. Bu klasman en ağır klasmandı ve haltercilerin +82,5 kilogram üzeri olmaları gerekti. Yarışma Pazar günü 29 Temmuz 1928 tarihinde yapıldı. On bir ulustan on yedi halterci yarıştı. Bu dünya ve olimpiyat rekorları durumu (kilogram) 1928 Yaz Olimpiyatları'ndan önceydi. "(*)" Aslında bir beş kaldırış yarışı. Bütün dört Olimpiyat rekoru bu yarışmada geliştirildi. Josef Straßberger press de 122,5 kilogram ile yeni bir dünya rekoru kırdı. Bütün rakamlar kilogram dır. Ã‡ekmece Çekmece, başlı başına bir mobilya çeşidi olmaktan çok mobilyaya ait bir parça, tamamlayıcı bir unsur durumundadır. Ev ve ofis mobilyalarının tamamlayıcı öğesi olarak, küçük çaplı eşyaların muhafazası için tasarlanmıştır ve kutu biçiminde bir yapıya sahiptir. Kelimenin kökündeki "Çek-mek"' fiilinden de anlaşılacağı gibi, bir kol yardımıyla mobilyanın ana gövdesinden dışarı doğru çekilip geri içeri itilmesi şeklinde çalışmaktadır. Çoğu zaman sürgülü olup, eski tip ahşap çekmecelerin yapısında tahta kızaklar göze çarpmaktadır. Oysa günümüzde modern tasarım modelleri ile çok çeşitli formatlarda çekmece türleri mevcuttur. M61 ve M63 kaz覺kl覺 may覺nlar覺 M61 veya Model 61 ve M63 veya Model 63 Fransız yapımı birer anti personel mayınlarıdır. Mayına bazen "piquet" (Türkçesi nöbetçi) dendiğide olmuştur. M63 modeli M61 modeline göre biraz büyük olsa da görünüm ve kullanımı olarak tamamen benzer özellikler taşımaktadır. Mayın tamamen plastik bir kasaya sahipti. Fünye olarak MI AP DV 59 mayınında da kullanılan ALPR ID 59 kullanılmıştı. Mayına tuzaklama kablolu fünyede takılabilmekteydi. Bunun yanında tamamen plastikten yapılma fünye kullanılan mayınlar mayın arama dedektörleri ile bile çok zor tespit edilebilmektedir. M63 modelinin üzerinde ayrıyetten yerinden oynatılması durumunda patlamasına yol açan tuzaklama düzeneği bulunmaktaydı. 1982 yılında üretimine son verilmiştir. Fransa depolarında bulunan tüm mayınları imha etmiştir. Tommy Lindholm Tommy Lindholm (d. 3 Şubat 1947, Pargas), Fin eski futbolcu ve teknik direktör. Profesyonel futbola 1961 yılında Pargas Idrottsförening takımında başladı. 1965'te yine küçük bir takım olan Turun Toverit'da oynadı. 1966'da TPS Turku'ya transfer oldu. 1967 sezonunda 22 gol ile gol kralı oldu. 1968 sezonunda Finlandiya Şampiyonluğu yaşarlarken, Lindholm bu sefer de 23 golle gol kralı oldu. 1969'da Finlandiya Futbol Federasyonu tarafından "Yılın En İyi Fin Futbolcusu" seçildi. Aynı yıl 1. lige yeni yükselen Helsingfors IFK'ye transfer oldu. 1971'de de FC Lahti'de oynadı. 1971-72 sezonu için Beşiktaş'ye transfer oldu. Sezona iyi başlayıp uzun süre liderliği kovalasalar da 4. oldular. Sonraki sezon da Beşiktaş formasını giyse de sakatlığı yüzünden sezonu tamamlayamadı. 1973'te eski takımı TPS Turku'ya transfer oldu. kaptanı olduğu takımıyla 1975'te yine bir Finlandiya şampiyonluğu gördü. 1976'da oynanan bir Türkiye-Finlandiya maçı için spikerlik yaptı. 1976'da tekrar Beşiktaş'la görüşse de anlaşamadı. 1978'e kadar TPS Turku'da oynayan Lindholm 1980 sezonunda TuPaa'da oynayarak futbolu bıraktı. Finlandiya liginde oynadığı toplam 213 maçta 101 gol attı. 43 kez millî olan Lindholm, 11 gole imza attı. 1990'lı yıllarda teknik direktörlüğe başladı. 1991-92 sezonunda eski takımı TPS Turku'nun başına geçti. 1992-92 arasında ise Finlandiya millî futbol takımını yönetti. Ancak 25 maçta sadece 5 galibiyet alarak başarılı olamadı. 1995'te bir süre HJK Helsinki'yi çalıştırdı. Lindholm şimdi spor eğitmenliği yapmaktadır. 2007'de Finlandiya Futbol Federasyonu tarafından onur ödülüne layık görülmüştür. Fotospor Fotospor, Türkiye'nin ilk spor gazetesidir. 4 Eylül 1989'da Asil Nadir tarafından yayına hayatına başlamıştır. Fakat "Günaydın" ve "Tan" gazetelerinin birlikte kapanmasıyla, ABC Medya tarafından satın alınmıştır. 28 Kasım 2005'te yeniden yayına hayatına başlamıştır. "Fanatik" ve "Fotomaç"'ın ortaya çıkmasının ardından, yayın hayatına uzun zaman sonra tekrar devam etme kararı aldı. Zaman zaman rakipleri "Fotomaç" ve "Fanatik" gazetelerini tirajda geçmeyi başardı. Bunda yaptığı transfer haberleri de etkili olmuştur. Yaşadığı maddi sıkıntılardan dolayı 16 Eylül 2011'de yayın hayatına ikinci kez son vermiştir. 1983 Avrupa Erkekler Voleybol Şampiyonası 1983 Avrupa Erkekler Voleybol Şampiyonası, 17-25 Eylül tarihleri arasında Doğu Almanya’da düzenlendi. On üçüncü şampiyonaya on iki Avrupa ülkesi katıldı. Maçlar Erfurt, Suhl ve Doğu Berlin’de oynandı. Avrupa şampiyonluğunu oynadığı tüm maçları galip bitiren Sovyetler Birliği üst üste yedinci, toplamda dokuzuncu kez kazandı. 1981 Avrupa Erkekler Voleybol Şampiyonası 1981 Avrupa Erkekler Voleybol Şampiyonası, 19-27 Eylül tarihleri arasında Bulgaristan’da düzenlendi. On ikinci şampiyonaya on iki Avrupa ülkesi katıldı. Maçlar Pazarcık, Burgaz ve Varna’da oynandı. Avrupa şampiyonluğunu oynadığı tüm maçlarda galip gelen Sovyetler Birliği üst üste altıncı, toplamda sekizinci kez kazandı. Yabani arpa Yabani arpa, buğdaygiller (Poaceae) familyasından "Elymus" cinsini oluşturan yaklaşık 150 türü bulunan bitki türünün ortak adı. Genellikle püsküllü, nadiren köksaplı çok yıllık bitkilerdir. Ot sapı çoğu kez dik vaziyettedir. Kulakçıklar mevcuttur ya da bulunmaz. Tim McGraw (şarkı) "Tim McGraw" Amerikalı şarkıcı ve söz yazarı Taylor Swift'in şarkısı. Swift ve Liz Rose tarafından yazılmış ve şarkının prodüktörlüğü Nathan Chapman yapmıştır. Big Machine Records etiketiyle sanatçının ilk albümü "Taylor Swift" (2006)'in ilk single çalışması olarak 19 Haziran 2006'da çıktı. Swift "Tim McGraw"u lisedeyken, son sınıf öğrencisi olan erkek arkadaşı'nın, Brandon Borello, ondan ayrılıp, yıl sonunda da okuldan gitmesi üzerine yazmıştır. Şarkı, ayrılıktan sonra eski sevgilinin bir şeylere bakıp sizi ve yaşadığınız anıları hatırlaması hakkındadır. Tim McGraw'un müziği de bu hatıraların temelini oluşturur. Şarkıda hem geleneksel hem de modern country havası vardır. Müzik eleştirmenleri şarkıdan övgülerle bahsetti ve sanatçının vokal performansı hakkında olumlu eleştirilerde bulundular. Çoğunluk vokalin profesyonelce yapıldığını söylerken bazı eleştirmenler de buna vokali soft bulduklarını eklediler. "Tim McGraw" ticari olarak da iyi bir başarı yakaladı. Haftalarca ABD "Billboard" Hot 100 ve Hot Country Songs listelerinde yer aldı. Hot 100'ta 40, Hot Country Songs'ta ise 6 numaraya kadar yükseldi. Single, bir milyon sattığı için Amerika Kayıt Endüstrisi Birliği (RIAA)'dan platin plak sertifikası aldı. Şarkının video klibi Swift'tin göl kenarında uzandığı sahneler ve sevgilisiyle olan anıların flashback'lerinden oluşmaktadır ve yönetmeni Trey Fanjoy'dur. Sanatçı tanıtım amaçlı pek çok radyoda, ön sanatçı olarak yer aldığı konser turnelerinde "Tim McGraw"u söyledi. Ayrıca şarkı, şarkıcının ilk solo konser turnesi olan Fearless Tour'un (2009–10) parça listesinde de yer almaktaydı. "Tim McGraw" üç dakika elli iki saniye uzunluğunda country tarzında bir şarkıdır. Şarkıda ağırlıklı olarak kullanılan 12 telli gitarla hem geleneksel hem de modern country havası yakalanmıştır. Dakika başına 72 vuruş içermektedir ve bu yüzden orta tempoda bir ballad olarak nitelendirilebilir. Do majörde bestelenmiştir ve şarkıcı esere F'ten G'e kadar olan bir oktavlık sesle vokal yapmıştır. Şarkının akoru C–Am–F–Gsus–G şeklindedir. Pori Havalimanı Pori Havalimanı (IATA:POR, ICAO:EFPO) Finlandiya'nın Pori kentindedir. Kente uzaklığı 2 km'dir.Zamana bağlı olarak Pori Havalimanı ile Helsinki-Vantaa Havalimanı arasında günde beş ya da altı uçuş gerçekleştirilmektedir. Ayrık otu Ayrık otu ("Elytrigia repens"), buğdaygiller (Poaceae) familyasından Asya, Kuzey Afrika ve en çok Avrupa'da bulunan bir bitki türü. Çok yıllık, yayılıcı köksaplara sahip bir otsu bitkidir. 40–80 cm uzunluğa çıkabilen, 3-4 nodlu dik veya kalkık uçlu gövdesi vardır. Yaprak kını tüylü dip kısmı haricinde tüysüzdür. Kısa dilcikler 0,5 mm uzunlukta ince ve kulakçıklar zarımsı yapıdadır. Yassı yapraklar 10–20 cm uzunluk ve 5–10 mm genişlikte olup üst yüzeyi kaba tüylü fakat alçak kısımları tüysüzdür. Çiçek kurulu dik başak 10–18 cm uzunluk ve 8–15 mm genişliktedir. İnternodlar genellikle 10–15 mm uzunluğunda olur. Çiçekteki her bir başçık 5-6 floret (çiçekçik) barındırır. Mızrak biçimindeki dış kavuz 10–15 mm uzunlukta, 5-6 damarlı tüysüzdür. Alt iç kavuz, üst iç kavuzdan uzunca yaklaşık 5 mm uzunluğunda 2 sırtlı ve kısa sert tüylüdür. Şekli mızraksı-diktörgen 5-6 damarlı; sarı başçıklı (anter) ve kılçıklar 2 mm uzunluğundadır. Yüksek protein ve nişasta içermesinden dolayı en değerli yem bitkilerinden biri olarak kabul edilir. Ayrık otu en çok at ve koyunlar tarafından sevilerek yenir. Düşük lif oranı ve tatlı tadı nedeniyle öncelikli olarak büyükbaş hayvanlarının beslenmesinde kullanılır. Ayrıca toprak ve su koruma ile bentleri kuvvetlendirmek amacıyla ekimi yapılır. Diğer yandan kısa sürede ürün alanını işgal ederek sorun yaratabilir. Ayrık otu, Klasik Yunan döneminden bu yana bitkisel ilaç olarak kullanılmıştır. Hasta köpeklerin toprağı kazarak kökleri yediği bilinir. Orta Çağ'da iltihaplı idrar hastalıklarının tedavisinde kullanılmıştır. Ayrıca antiseptik özellikleri vardır. Üç alt tür ve iki varyetesi bilinmektedir. Yakma yöntemi de denilen alevlemeye dayanıklı yabancı ot türleri arasında yer alır. Teardrops on My Guitar "Teardrops on My Guitar" ya da Türkçesiyle "Gitarımdaki Gözyaşları" Pensilvanya, ABD doğumlu country şarkıcısı genç yetenek Taylor Swift'in ikinci teklisidir. Şarkının sözlerinde Drew adlı bir çocuğa aşık olması fakat o çocuğun başka kızlarla ilgilenmesi bunun sonucunda kızın yaşadıkları anlatılıyor.Swift bu şarkıyı bir sınıf arkadaşına yazdığını söylemektedir. Taylor Swift her şarkısında gerçek bir hikâye yazıyor.Bu şarkı hakkında Seventeen dergisine şöyle dedi: Oulu Havalimanı Oulu Havalimanı (IATA:OUL, ICAO:EFOU) (Fince:Oulun lentoasema) Finlandiya'nın Oulu kentinde yer alan havalimanı. Oulu'ya uzaklığı 10.6 km'dir. Yolcu sayısı açısından ve taşınan yük açısından Finlandiya'da Vantaa Havalimanından sonra ikinci kalabalık havalimanıdır. Başkent Helsinki'ye çok sayıda günlük uçuş vardır. Havalimanı Fin Hava Kuvvetleri tarafından eğitim amaçlı olarak da kullanılmaktadır. Ana terminalin büyütülmesi 2009 yılında tamamlanmıştır. Havalimanını Finavia yönetmektedir. Beyhan Saran Beyhan Saran, (öncesinde Beyhan Hürol d. 1939), tiyatro, sinema ve dizi film oyuncusu, seslendirme sanatçısı. Kars'ta doğdu. Sanat yaşamına 1960'ların sonlarında çocuk tiyatrolarında başlayan Beyhan Saran, bir dönem Ankara Devlet Tiyatrosu'nda görev yaptı. 1977 yılında kamera karşısına geçerek ilk tv filminde rol aldı. Baykal Saran'ın eşi ve Ali Hürol'un annesi olan sanatçı Saran, ağırlıklı olarak dizi filmlerde oynadı. Bizim Evin Halleri ve Ferhunde Hanımlar dizileriyle tanındı. Çeşitli projelerde seslendirme yaptı. Kâzım İnanç Kâzım İnanç (1881, Diyarbakır - 21 Eylül 1938, Ankara), Türk asker ve siyasetçi. Hakkı Bey'in oğludur. 17 Ocak 1900 tarihinde Harp Okulu'nu bitirdi. 6 Aralık 1902 tarihinde Harp Akademisi'nden mezun oldu. 6 Aralık 1902 tarihinde kurmay stajını yapmak üzere 5. Ordu emrine daha sonra da 23 Şubat 1904 tarihinde Genelkurmay 1. Şube emrine verildi. 20 Mart 1911 tarihinde mesleki bilgisini geliştirmek üzere Almanya'ya gönderildi. Balkan Savaşları sırasında 26 Mart 1912 tarihinde Genelkurmay 3. Şube, 29 Eylül 1912 tarihinde 15. Kolordu 1. Şube Müdürlüğü, 22 Ekim 1912 tarihinde Şarkî Rumeli Ordusu 3. Şube Müdürlüğü, 24 Kasım 1912 tarihinde Genel Karargâh 2. Şube Müdürlüğü görevlerini yürüttü. 10 Ağustos 1913 tarihinde Roma Ataşemiliterliği görevine atandı. Seferberliğin ilan edildiği 3 Ağustos 1914 tarihinde 1. Ordu İstihbarat Şube Müdürü görevine atandı. I. Dünya Savaşı sırasında 29 Kasım 1914 tarihinde 1. Ordu Harekât Şube Müdürü, 12 Şubat 1915 tarihinde 1. Ordu Kurmay Başkanı, 15 Mart 1915 tarihinde 5. Ordu Kurmay Başkanı, 12 Haziran 1917 tarihinde Yıldırım Ordular Grubu Kurmay Başkanı olarak görevlendirildi. 5 Kasım 1918 tarihinde Genelkurmay II. Başkanı olarak atandı. 11 Nisan 1920 tarihinde görevinden azledilerek açığa alındı. 27 Haziran 1920 tarihinde Türk Kurtuluş Savaşı'na katılmak üzere Ankara'ya geldi. TBMM Başkanlığı emrinde olarak Batı Cephesi Komutanlığı bölgesinde emniyet, asayiş ve asker alma işlerini yürütmekle görevlendirildi. 12 Kasım 1920 tarihinde Millî Savunma Bakanlığı Müsteşarlığı, 8 Ağustos 1921 tarihinde Başkomutanlık Sekreterliği, 21 Mart 1922 tarihinde 6. Kolordu Komutanlığı görevlerine atandı. Savaştan sonra Kırmızı şeritli İstiklâl Madalyası ile taltif edildi. 4 Ekim 1924 tarihinde Ferik rütbesine terfi etti. 7 Ekim 1924 tarihinde 9. Kolordu Komutanı olarak atandı. 31 Ekim 1924 tarihinde 3. Ordu Komutanı olarak atandı. 20 Haziran 1925 tarihinde görevinden istifa etti. 22 Ağustos 1926 tarihinde Samsun Valisi olarak atandı. 21 Ekim 1928 tarihinde emekli oldu. Daha sonra TBMM IV. ve V. dönem İzmir milletvekilliği yaptı. 21 Eylül 1938 tarihinde Ankara'da vefat etti. Katıldığı savaşlarda Osmanlı, Almanya, Romanya, Avusturya-Macaristan tarafından çeşitli nişan ve madalyalar ile birlikte TBMM tarafından İstiklâl Madalyası ve takdirname ile taltif edildi. Bilim parkÄ± Bilim parkı veya teknopark, üniversiteler tarafından oluşturulan alanlarda araştırma-geliştirme yapacak firmalara kiralanrak firmaların büyümesini teşvik edici düzenlemelerle desteklendiği;ticarî amaçlı bilimsel veya endüstriyel araştırma yapılan binalardan oluşan bir bölgedir. Araştırma parkı, teknoloji parkı, teknopolis, teknokent ve biyomedikal park gibi terimler de kullanılır. Hangi terimin kullanıldığı yapılan araştırma ve geliştirme türüne bağlıdır. Bilim parkları ulusal ekononominin gelişmesine, yeni teknoloji firmaların festeklenmesine, yabancı yatırım çekmek ve ihracatı artırmaktadır. Dünyada ilk üniversite bilim parkı Stanford Üniversitesi tarafından 1951 yılında olarak kurulmuştur. Teknopark ve benzerleri genelde merkezî bir yönetim yapısına sahiptirler. Tipik olarak parktaki kurum ve şirketler ürün geliştirme ve yenilik yapmaya odaklıdırlar. Buna karşın sanayi siteleri imalata yoğunlaşmıştır, "iş parkları" ise idarecilik işlevlerine ağırlık verir.Teknoparklar küresel çapta "Bilgi Ekonomisi"'nin altyapısını oluşturan; İnovasyonunu, teknolojinin ticarileştirilmesinde devletler, üniversiteler, özel girişimlerin birlikte hareket etmesini sağlamaktadır. Bu parklar, binalar için bir arazi sağlamanın yanı sıra, bazı ortak kaynaklar sunar: kesintisiz elektrik, telekomünikasyon santralleri, resepsiyon ve güvenlik hizmetleri, idare ofisleri, lokantalar, banka şubeleri, toplantı merkezi, otopark, toplu ulaşım araçları, eğlence ve spor tesisleri gibi. Bu bakımdan parklar, kiralık mekânlardan daha avantajlıdır, çünkü bu hizmetlerin masraflarının paylaşılmasını sağlarlar. Bilim ve teknoloji parkları devlet veya yerel idareler tarafından teşvik edilirler, çünkü bu parklar yeni şirketleri cezbeder, istihdam yaratır ve vergi gelirlerinin artmasına yol açar. Yeni şirketleri bilim ve teknoloji şirketlerine çekmek için genelde ilk birkaç yıl için emlak vergisi ve diğer bazı vergilerden muafiyet verilir. Arte Povera Arte Povera (Türkçe: Yoksul Sanat), İtalya'da 1967'den itibaren gelişmeye başlayan ve uluslararası bir çizgide seyreden modern sanat tarzı. Eleştirmen ve kuramcı Germano Celant'ın 1967 ve 1968 yıllarında açtığı iki serigyle başlattığı bu akım, anlamsal şifreleri yoksullaştırma, kültürü kilişelerden hatta tüm simgesel eklemelerden arındırma gerekliliğini savunmuştur. Sergilere katılan Alighiero Boetti, Luciano Fabro, Jannis Kounellis ve Pino Pascali gibi sanatçılar; kendilerini ifade biçimi, var olmak ve eylemek biçimlerine indirmişlerdir. Bu akım kimi zaman da sanatçıları ya da yapıtlarını maddeyle, doğa yasalarıyla etkileşim halinde gösterir. Carlos Salcido Carlos Arnoldo Salcido Flores (d. 2 Nisan 1980, Ocotlan, Meksika), Meksikalı millî futbolcudur. İngiltere'nin Fulham takımında forma giymektedir. Mevkii olarak savunmanın ortası ve sol bekte oynayabilen bir oyuncudur. Meksika'nın CD Guadalajara takımında kariyerine başlamıştır. 2006 yılının yaz aylarında PSV takımına transfer olmuş ve hala Hollanda ekibinde forma giymektedir. Francisco Rodríguez (1981 doğumlu futbolcu) Francisco Javier "Maza" Rodríguez Pinedo (d. 10 Ekim 1981, Mazatlán, Meksika), Meksikalı futbolcudur. Hollanda'nın PSV takımında forma giymektedir. Mevkii olarak savunmanın ortasında oynayan bir oyuncudur. Meksika'nın CD Guadalajara takımında kariyerine başlamıştır. 2008-2009 sezonunda PSV takımına transfer olmuştur. "GÃ¼ncelleme 2 Ocak 2013" 171||4||2||1||13||1||186||6 60||4||5||0||16||0||81||4 40||2||5||0||5||0||50||2 271||10||12||1||34||1||317||12 "Güncelelme 11 Kasım 2011" Timmy Simons Timmy Simons (d. 11 Aralık 1976, Diest, Belçika) Belçikalı eski futbolcudur. 2018 sezonundan itibaren Belçika'nın Club Brugge takımının yardımcı antrenörlüğünü yapmaktadır. Mevkii olarak savunma ve orta saha oynayabilen Simons, Belçika'nın KTH Diest altyapısında futbola başlamıştır. 1998-1999 sezonunda ülkesinin KVSK United Overpelt-Lommel takımında üst düzey futbol oynamaya başlamıştır. 2000 yılının yaz aylarında Club Brugge takımına transfer olan Simons, burada geçirdiği 5 sezonun ardından Hollanda'nın PSV takımına transfer olmuştur. 2010 yılında da Almanya nın 1. FC Nürnberg takımına transfer olmuştur. Jagoš Vuković Jagoš Vuković (d. 10 Haziran 1988, Vrbas, Yugoslavya), Sırp millî futbolcudur. Super League ekiplerinden Olimpiakos'ta forma giymektedir. Savunma oyuncusu olan Vuković, futbola Sırbistan'ın Kızılyıldız'ın altyapısında başlamıştır. 2005 -2006 sezonunda Kızılyıldız ile 1 resmî maç oynamıştır. 2006-2007 sezonunda FK Rad takımına transfer olmuştur ve hâlen bu kulübün futbolcusudur. 2009-2010 sezonu için PSV tarafından kiralanmıştır. 31 Aralık 2013 tarihinde, Süper Lig ekiplerinden Konyaspor'a 180.000 Euro karşılığında transfer olmuştur. Öğrenci topluluğu Öğrenci topluluğu veya öğrenci kulübü (Fransızca "club" sözcüğünden), herhangi bir üniversitede bir grup öğrencinin çeşitli hobilerle uğraşmak, belirli bir konu üzerine tartışmak veya araştırma yapmak, belli bir siyasi görüşü savunmak, öğrencilere veya insanlara yardım etmek, kişisel gelişimi sağlamak gibi amaçlarla bir araya gelerek oluşturdukları bir kuruluştur. Üniversitelerde bulunan bu topluluklara ar-ge toplulukları, halk bilimi toplulukları, dil toplulukları, siyasi ideoloji toplulukları ve müzik toplulukları örnek olarak verilebilir. Bir öğrenci topluluğu herhangi bir konuda ortak ilgi alanına sahip kişiler tarafından kurulur ve sürdürülür. Öğrenci toplulukları hedeflerine ulaşmak için çeşitli etkinlikler düzenler. Öğrenci topluluklarının, öğrenci topluluğu adını kullanabilmesi için belirli koşulları sağlıyor olması gerekir. Bunun için üniversiteler kendi öğrenci toplulukları yönergelerini yayımlarlar. Öğrenci toplulukları kar amacı gütmeyen kuruluşlardandır. Yahya Kemal Koleji Yahya Kemal Koleji, Makedonya’da faaliyet gösteren özel eğitim kurumlarıdır. Ülke içinde Üsküp, Gostivar, Struga, Ustrumca ve Kalkandelen’de şubesi bulunmaktadır. Yahya Kemal Kolejleri, Makedonya Millî Eğitim Bakanlığı ile Yahya Kemal Liseleri kurucu şirketi arasında yapılan protokole istinaden açılmıştır. İsmini Türk edebiyatının en önemli isimlerinden, Üsküp doğumlu büyük yazar ve şair Yahya Kemal Beyatlı'nın isminden alan okul Kasım 1996'da Üsküp'te açılmıştır. Kurulduğu günden bugüne her yıl artan öğrenci potansiyeli ile lise ve ilköğretim seviyesinde eğitim veren okulumuz Makedonya'nın ilk ve en büyük özel okulu olma unvanını taşımaktadır. Okullar Üsküp başta olmak üzere velilerinden gelen yoğun taleplerine cevap verebilmek için Gostivar, Struga, Ustrumca ve Kalkandelen’de de şubelerini açılmıştır. Okullarda karma eğitim yapılmaktadır. 1) Kasım 1996, Yahya Kemal Koleji, Avtokomanda - Üsküp 2) Eylül 1999, Yahya Kemal Koleji, Gostivar 3) Eylül 2002, Yahya Kemal Koleji, Struga 4) Eylül 2007, Yahya Kemal Koleji, Butel - Üsküp 5) Eylül 2008, Yahya Kemal İlköğretim Okulu, Üsküp 6) Eylül 2009, Yahya Kemal İlköğretim Okulu, Struga 7) Eylül 2010, Yahya Kemal Koleji, Ustrumca 8) Eylül 2011, Yahya Kemal Koleji, Kalkandelen Bu okullarda Türkiye’deki Anadolu-Fen Liseleri müfredatına uygun, yabancı dille (İngilizce) ve tam gün eğitim-öğretim yapan karma liselerdir. İlköğretim okulları ise devlet müfredatı esas alınarak İngilizce ve bilgisayar dersleriyle zenginleştirilmiştir. 2 dilde, Makedonca, Arnavutça eğitim verilmektedir. Ayrıca 3 dilde, (Makedonca, Arnavutça ve Türkçe) anadil dersleri okutulmaktadır. 4 yıl olan lise eğitiminin ilk yılında İngilizce ve Türkçe dil eğitimi ağırlıklı bir program uygulanmaktadır. Bunun bir sonucu olarak çocuklarımız bu iki dili çok iyi seviyede öğrenip konuşabilmektedirler. Nitekim öğrencilerimizin gittikleri yabancı ülkelerde girdikleri TOEFL ve Tömer benzeri dil sınavlarında aldıkları başarılar dikkat çekicidir. Hoşgörü ve diyalog temel ilkelerini hayatının her sahasına uygulayan insanlar modelini temsil eden bireyler olmayı esas bilerek, dünyanın insana saygılı, mutlu insanlar evrenine dönüşmesine katkıda bulunmak, ayrıca ülkenin nüfus dağılımının çok milliyetli olması nedeniyle okullarımız bünyesinde birlikte yaşama bilinci ve kültürünü oluşturarak aynı ortamda yaşama alışkanlığını kazandırmak. Temel öğretimin her dalında sağlam bir eğitim almış, geleceğin sosyal, ahlaklı, her inanca ve görüşe saygılı idealist gençlerini yetiştirmek. Tüm dünya toplumlarının ihtiyaç duyduğu demokratik ve çağdaş hukuk devleti esaslarına bağlı, Makedonya'yı her zaman ve her zeminde layıkıyla temsil edebilecek, dünyaya açık, geleceğin aydın nesillerini yetiştirmek. Bu vasıflara sahip gençler sayesinde her iki ülkenin dostluklarının pekişmesine, Makedonya ve Türkiye toplumları arasında var olan ortak kültürel değerlere ve dostluğa katkıda bulunmak. Liselerimize öğrenci kabulü için her yıl genel giriş sınavı düzenlenmektedir. Bu sınavda başarılı olan öğrenciler okullarımıza kayıt hakkı kazanmaktadırlar. İlköğretim okulumuza ise kayıtlar sınavsız yapılmaktadır. Bu okullarda eğitim gören öğrencilerimizin % 30'u burs katkısıyla okumaktadır. Sunulan Burs İmkânları: Yahya Kemal Kolejleri tarafından organize edilen bölgesel yarışma ve olimpiyatlardan % 90'a varan burs imkânı; Makedonya Cumhuriyet çapında yapılan Matematik, Fizik ve Kimya olimpiyatları % 100'e varan burs imkânı; Yahya Kemal Kolejleri tarafından organize edilen Burs ve Giriş Sınavlarından % 100'e varan burs imkânı; öğrencilerin sınavlarda aldıkları başarı sıralamasına göre burslu okuma imkânı sağlanmaktadır. Töre ve namus suçları Töre ve namus suçları -özellikle ataerkil toplumlarda- aldatmak, zinâ etmek, evlenmeyi reddetmek, boşanmaya çalışmak, tecavüze uğramış olmak gibi nedenlerle, başta kadınlar olmak üzere aile fertlerine yöneltilen şiddet. Batılı kaynaklarda genellikle onur suçları şeklinde adlandırılır. Bu suçların çok büyük bir kısmı cinayetle sonuçlanır. Birleşmiş Milletler Nüfus Fonunun tahminlerine göre dünyada her sene yaklaşık 5000 kadın veya genç kız töre ve namus cinayetlerine kurban gitmektedir. İnsan Hakları İzleme Örgütü töre ve namus suçlarını şu şekilde tanımlar: "Onur suçları; ailenin onurunu zedeledikleri gerekçesiyle, erkek fertler tarafından kadın fertlere yöneltilen, genellikle cinayet şeklinde gerçekleşen şiddettir. Herhangi bir kadın, ailesinin seçtiği bir kişiyle evlenmeyi reddetmek, tecavüze uğramak, -kocası tarafından suistimale uğrasa dahi- boşanmaya çalışmak ya da zina (suçlaması) gibi gerekçelerin de arasında bulunduğu çok çeşitli nedenlerle hedef gösterilebilir. Bir kadının ailesinin "onurunu zedeleyecek" şekilde davrandığı idraki, hayatına kastetmek için yeterli bir nedendir." Başbakanlık İnsan Hakları Başkanlığı tarafından 2008 yılında hazırlanan bir rapora göre Türkiye'de töre ve namus cinayetleri -başta İstanbul, Ankara ve İzmir olmak üzere- en çok büyükşehirlerde gerçekleşmektedir ve sanıkların büyük çoğunluğu Doğu ve Güneydoğu Anadolu Bölgesi kökenlidir. Örneğin İstanbul'da haftada en az bir namus cinayeti işlenmektedir. Türkiye'deki en yaygın cinayet nedenleri: yasak ilişki, cinsel taciz ve tecavüzdür. Bunun dışında kan davası ve kız alıp-verme meseleleri de önemli nedenler arasındadır. Sanıkların büyük çoğunluğu 19-35 yaş arası erkeklerdir ve sanıkların %9'unu suça teşvik edilen çocuklar oluşturmaktadır. Suçlular genellikle pişmanlık duymamaktadır ve cezaevinde kahraman gibi karşılanmaktadır. Gey olduğunu açıkladıktan sonra 15 Temmuz 2008 tarihinde kendi ailesinin fertlerinden biri (en önemli şüpheli babasıdır) tarafından vurularak öldürülen ve bu nedenle bazı kaynaklarda namus cinayeti olarak adlandırılan Ahmet Yıldız vakası, Türkiye'de cinsel yönelim ve cinsiyet kimliği nedeniyle işlenen cinayetlere yetkililerin yaklaşımlarındaki eksiklik nedeniyle sembolik bir öneme sahiptir. Aziz Aleksandr Kilisesi Aziz Aleksandr Kilisesi (Polca: "Kościół św. Aleksandra"), Polonya'nın başkenti Varşova'da, Üçlü Haç Meydanı (Plac Trzech Krzyży) 'nda bulunan Roma Katolik kilisesi. Kilise 1818 - 25 yılları arasında Neoklasik stil ile inşa edildi. 1886 - 95 yılları arasında Neo-Rönesans stiliyle yeniden inşa edildi ve belirgin iki kule ve büyük kubbe ile daha da genişletildi. Bu değişiklikleriyle kilisenin binası Varşova'nın en büyük binalardan biri haline geldi. Kilise çok sayıda tarihî olaylara tanık oldu. 1912 yılında, birkaç blok ileride bulunan Ulica Wilcza ("Kurt Caddesi")'daki apartmanda ölen Bolesław Prus için cenaze merasimi bu kilisede düzenlendi. II. Dünya Savaşı'nda 1944'te gerçekleştirilen Varşova ayaklanması ve bastırılması sırasında yıkıldı. Savaştan sonra harabe olarak kaldı. Yeniden yapılanmasında tartışma yaşandı. Kimi savaş önceki hali (Neoklasik stil) ile, kimi yeni yapılanmasından önceki hali (Neo-Rönesans stili) ile yapılmasını önerdi.. Neticede kilise 1949 - 52 yılları arasında orijinal görünümüne benziyen stil ile yenilden yapılandı. Teyel Teyel, iki ya da daha fazla kumaş üzerine yapılan geçici birleştirme işlemine “teyel” denir. Genellikle parçaları esas dikime hazırlamak için ön dikiş olarak yapılan, kolayca sökülen bir dikiş türüdür. Terziler, dikim işlemlerini kolaylaştırmak için kesin dikime geçmeden önce teyel ile tutturma yaparlar. Seri üretimde ise dikim öncesi teyelleme kesinlikle yapılmaz. Terzilik tekniği ile dikim yapılırken teyeller ürünün her aşamasında kullanılır. Çünkü kişiye özel çalışıldığı için işaretler ve bu işaretlerin her parçaya taşınması çok önemlidir. Pens kenarlarının birleştirilmesi, etek ucunun kıvrılması, etek ön ortasının belirlenmesi, yakaya tela kaplanması, kavisli hatların işaretlenmesi örnek olarak verilir. Teyel Türleri ; Düz Teyel , Bol Teyel , İşaret Teyel , Verev Teyel , Z Teyel , Hristo Teyel, Ara Teyel Helen Hayes Helen Hayes (10 Ekim 1900 - 17 Mart 1993), Amerikalı oyuncu. 1917-1985 arasında yaklaşık 70 yıl oyunculuk kariyerini sürdürmmüştür. "First Lady of the American Theatre" olarak bilinir. Hayes ayrıca ABD'nin bir sivile vereceği en yüksek madalya olan Presidential Medal of Freedom, 1986 yılında Başkan Ronald Reagan'dan almıştır. 1932 Yaz OlimpiyatlarÄ±'nda halter Los Angeles 1932 Yaz Olimpiyatları'nda halter mücadeleleri, tamamı erkeklerde beş klasman içermekteydi. Yarışmalar 31 Temmuz Cumartesi günü yapıldı. Los Angeles Oyunları'nda sekiz ülkeden toplam 28 halterci yarıştı: Almanya'nÄ±n teslimiyet belgesi Almanya'nın teslimiyet belgesi, II. Dünya Savaşı'nın Avrupa Cephesi'ni kapatmak için bir mütarekeyi sağlayan hukukî anlaşma belgesidir. Teslimiyet belgesi Oberkommando der Wehrmacht, Müttefik Sefer Kuvvetleri (Allied Expeditionary Force) ve Sovyetler Birliği Yüksek Komutanlığı tarafından 7 Mayıs 1945 tarihinde imzalanıp 8 Mayıs 1945 tarihinde yürürlüğe girdi. Bu tarih Batı Dünyasında V-E Day (Avrupa Zafer Günü) olarak bilinir. Teslimiyet belgesinin Almanca, İngilizce ve Rusça olmak üzere üç dil sürümü vardı. Sadece İngilizce ve Rusça sürümlerinin yetkisi vardı. İngilizce sürümü, Susan Hibbert tarafından daktilo ile yazılmıştır. Teslimiyet belgesi, OAZD'ne göre 7 Mayıs 1945 tarihinde saat 02:41'de Fransa'nın Rheims şehrinde (Marne, Champagne-Ardenne) Müttefik Sefer Kuvvetleri Yüksek Karargâhı (SHAEF)'nın bulunduğu kırmızı tuğlalı okul binasında imzalandı ve Orta Avrupa Zaman Dilimi'ne göre 8 Mayıs 1945 tarihinde saat 23:01'de yürürlüğe girdi. Almanya'nın silahlı kuvvetlerinin Müttefiklere karşı kayıtsız şartsız teslimiyeti Oberkommando der Wehrmacht için ve yeni Devlet Başkanı Karl Dönitz'in temsilcisi olarak Generaloberst Alfred Jodl, Batı Müttefikleri temsilen Walter Bedell Smith, Sovyetleri temsilen İvan Susloparov, resmî tanık olarak Fransız Tümgeneral François Sevez imzaladı. 1932 Yaz OlimpiyatlarÄ±'nda halter - Erkekler 60 kg Erkekler tüy siklet 1932 Yaz Olimpiyatları'ndaki halter programının bir parçasıydı. Bu klasmanda haltercilere 60 kiloya kadar izin verildi. Yarışma Pazar günü 31 Temmuz 1932 tarihinde yapıldı. Dört ulustan altı halterci yarıştı. Bu Dünya ve Olimpiyat rekorları (kilogram) 1932 YAz Olimpiyatları öncesine aittir. Bu Oyunlarda hiçbir Dünya ve Olimpiyat rekoru geliştirilmedi. Raymond Suvigny toplamda 287,5 kilo ile önceki dünya rekorunu yaptı. Bütün rakamlar kilogramdır. Rioja Rioja: İstanbul Dünya Ticaret Merkezi "İstanbuldaki Dünya Ticaret Merkezi"', metro istasyonu bulunan ve altı gökdelenden oluşan bir yapıdır. İçerisinde alışveriş merkezi vardır. WOW Hotel İstanbul'a ve Atatürk Havalimanı'na çok yakındır. Yeni yapılan düzenlemelerle daha fazla uğranılan bir bölge haline gelmiştir. İstanbul'daki en büyük uluslararası ticaret merkezidir. Geraldine Page Geraldine Sue Page (22 Kasım 1924 - 13 Haziran 1987) Akademi Ödülü, iki kez Emmy ödülü sahibi Tony ödülü adaylığı olan Amerikalı oyuncu. 1985 yılında oyunculuk dalında hiç ödül alamadan yedi Oscar adaylığına ulaşan ilk kadın oyuncu olmuştur. Ertesi yıl sekizinci kez Akademi Ödülüne aday olmuş ve En İyi Kadın Oyuncu ödülünü The Trip to Bountiful ile almıştır. Feride (film) Feride, yönetmenliğini Metin Erksan'ın yaptığı 1971 yılı yapımlı sinema filmidir. Kadınların peşinden koşan yakışıklı ve çapkın doktor Kemal (Engin Çağlar) babasının hastalık numarasıyla çağırması üzerine memleketine gelir. Adamın amacı Kemal'in düzensiz hayatına bir son verip onu evlendirmektir. Renkli şehir hayatına alışmış genç doktor babasını kıramayıp kendisi için münasip gördüğü Feride (Emel Sayın) ile evlenmek zorunda kalır. Ancak bu kasabalı kızı hor görerek, sevgilisi Firuzan (Lale Belkıs) ve arkadaşları ile birlikte çılgın yaşantısına kaldığı yerden devam eder. Ta ki Feride değişip, güzel ve şehirli bir kadın olana kadar. Martens Martens: Ginger Rogers Ginger Rogers (16 Temmuz 1911 - 25 Nisan 1995), Amerikalı tiyatro ve sinema oyuncusu, şarkıcı ve dansçı. Joensuu HavalimanÄ± Joensuu Havalimanı (IATA:JOE, ICAO:EFJO) Finlandiya'nın Joensuu kenti yakınlarındaki Liperi belediyesindedir. Liperi'ye uzaklığı 11 km'dir. Larissa (anlam ayrımı) Larissa (veya Larisa), Pelasgların ve bazı Anadolu halklarının dilinde (Lidya dilinde "laqrisa") "duvar, kale, müstahkem mevki" anlamları içeren bir sözcük olup, birden fazla yerin adıdır: Stereoizomerizm Stereoizomerler, aynı sırayla birbirine bağlanmış aynı atomlardan oluşan, fakat değişik 3-boyutlu yapıları olan bileşiklerdir. Stereoizomer çiftleri, (molekül ve ayna görüntüsü) bazen kimyasal reaksiyonlarda ayırt edilemezler, fakat molekülün fiziksel özelliği incelenerek ayırt edilebilirler. Stereoizomerlerin saf çözeltileri düzlem polarize ışığı aynı derecede farklı yönlerde çevirirler. Bu nedenle, stereoizomerler aynı zamanda optik izomerler olarak da adlandırılırlar Optik izomerlik: Kendisinden veya çözeltisinden geçirilen polarize ışığın düzlemini çevirebilen bileşiklere optikçe aktif bileşikler denir. Stereoizomerler; enantiyomerler ve diğer stereoizomerler ( cis- trans izomerleri, diastereomerler vb.) olarak gruplandırılırlar. David Garrett David Garrett (d. 4 Eylül 1980, Aachen, Almanya), dünyanın en önemli keman virtüözlerinden biri kabul edilen Alman keman virtüözü. Babası Alman annesi ise Amerikalıdır. David 4 yaşındayken babası, David'in büyük kardeşine keman hediye etmiştir. Bir sene geçmeden David keman çalmayı öğrendi. Ve bir yarışmayı kazandı. 7 yaşındayken düzenli olarak resitaller vermeye başladı. 12 yaşında iken Polonyalı keman virtüözü Ida Haendel ile çalışmaya başladı. 13 yaşındayken 2 CD kaydetti. Hollanda ve Alman televizyonuna konuk oldu. Enstrüman olarak Stradivarius "San Lorenzo" kullandı. Bu keman döneminin en iyi kemanlarından biriydi. 14 yaşındaki genç keman virtüözü Alman plak markası Deutsche Grammophon'ile anlaştı. 17 yaşında Münih Filarmoni Orketrasıyla bir dizi konserler verdi. Bu konserler Hindistan'ın bağımsızlığa kavuşmasının 50. yılı kapsamında Mumbai ve Delhi yapıldı. Hannover'daki Expo 2000 etkinliklerine katıldı. Eğitimine Londra'daki Royal Collage Of Music'te devam etti. 2004'te New York'ta bulunan Julliard School'dan mezun oldu. Julliard School'da Itzhak Perlman ile çalıştı. Bazı moda yazarları David Garrett'ı klasik müziğin David Beckham'ı olarak nitelendirdi. 2008'de BBC TV'nin Blue Peter adlı programında David Garret, Guiness Rekorlar Kitabı'na Dünyanın En Hızlı Keman Çalan İnsanı olarak geçti. Flight of The Bumble Bee'yi 1 dakika 6,56 saniyede çaldı. Yani saniyede 13 nota çaldı. 2007'in aralık ayında David, Guadagnini marka kemanını yanlışlıkla ezdi. Bu kemanı 2003'te 1 milyon Amerikan Dolarına almıştı. Düşürdüğü bu keman Giovanni Battista Guadagnini tarafından 1772 yılında yapılmıştı. Bugün dünya çapında bir şöhret ve başarıya sahip David Garrett yaşayan en önemli keman virtüözlerinden biri kabul edilmektedir. Dünyanın pek çok ülkesinde gerçekleştirdiği konserlerinin biletleri aylar önceden tükenen ve gittiği her ülkede medya ve halkın yoğun ilgisiyle karşılaşan David Garrett ayrıca bilinen parçaları da cover yapıyor. Bu parçalar arasında Nothing Else Matters, He is A Pirate ve Smooth Criminal gibi parçalar bulunmaktadır. Grubunda gitarist, baterist, bassist ve klavyeciler bulunmaktadır. Free (2007) Virtuoso (2007) Encore (2008) David Garrett (2009) Classic Romance (2009) Rock Symphonies (2010) Legacy (2011) Music (2012) Garret vs. Paganini (2013) Caprice (2014) Perde Perde; genellikle kumaştan üretilen ve dikey vaziyette asılan, görüntü engelleyici eşya. Pencere perdeleri genellikle iç mekanın görülmemesi ya da ışığın yoğunluğunu ayarlamak için kullanılır. Kumaş perdeler dışında, plastikten ya da ahşaptan yapılan ve bol parçalı, jaluzi adı verilen eşya da perdeye benzer şekilde kullanılır. Perdeler genel olarak kategorilere ayrıldığında: Mekanik perdeler, kumaş Perdeler ve Tül Perdeler olmak üzere üç kısma ayrılabilir. Mekanik perdeler kendi aralarında da ayrılırlar, bunlar: stor, zebra, jaluzi ve dikey perdelerdir. En yaygın perde örnekleri: Pamuk, keten, yün, ipek, akrilik, polyester, viskoz ve asetat, ağartılmış jüt, kolrofil ve cam elyafı gibi malzemelerle yapılan, tek renkli düz dokumalardan oluşur. Ayrıca bu maddelerden yapılmayan perdelerde de bu tüm liflerle yapılmış izlenimi oluşturulmaya çalışılır. Perdelerde damask tarzları dahil, jakarlı ve doby dokumalar; büzgülü kumaşlar, dokuma ve örgülü yün, pamuk, moher ve akrilik liflerden yapılma ürünler tercih sebebidir. En çok tutulan karışımlar pamuk- viskoz-keten ile polyester-keten karışımlarıdır. Kumaşın rulo etrafında sarmalanması prensibiyle çalışan bir perde sistemidir. Yukarı veya aşağı konumlandırılabilir. Türkiye'de en çok tercih edilen perde sistemidir. Geniş alanlarda motorlu sistem kullanılır. Nüfusun artmasıyla birlikte yoğunlaşan mimari yapılaşmaya bağlı olarak güneş ışığından faydalanma ihtiyacı doğmuştur. Kalın perdenin yanında tül perdelerin kullanımını da gündeme getirmiştir. Günümüzde renkle, iplik kalınlığıyla ve dokuyla oynayarak çok çeşitli tül perdeler üretilmektedir. Kalın perdeler, mekânda ısı, ışık ve ses yalıtımı gibi işlevsel özelliklerinin yanı sıra dekorasyonda önemli unsuru oluşturmaktadırlar. Olynthus, Pompeii ve Herculaneum gibi kazı alanlarındaki çalışmalarda önemli bilgilere ulaşılmıştır. Klasik antik devirde odaları birbirinden ayırmak için kullanıldığı düşünülmektedir. 2. ve 6. yüzyıllardan kalan mozaikler sütunlar üzerindeki kemerlerden perde sarkıtıldığını göstermektedir. Rönesans sonrası sadece işlevsel değil, aynı zamanda dekoratif birer unsur olan perdeler, döküm ve kıvrımlarıyla odaların genel dekorasyonuna eşlik etmişlerdir. 16.y.y’da İtalyan ve Fransız dekoratörler zarif desenli, zengin bordürlü, parçalı ve kısa perdelerin tercih etmişlerdir. Renk olarak genellikle turuncu, kahverengi, koyu yeşilin hâkimiyeti vardır. Mikkeli HavalimanÄ± Mikkeli Havalimanı (IATA:MIK, ICAO:EFMI) (Fince:Mikkelin lentoasema) Finlandiya'nın Mikkeli şehrindedir. Mikkeli'nin 4.6 km batısındadır. Yaz aylarında çok sayıda planör uçaklar ile uçuş ve paraşüt ile atlayışlar gerçekleştirilmektedir. Havalimanının 11/29 doğrultusunda ve 1702 x 44 m ölçülerinde bir adet pisti vardır. Ayrıca havalimanında hava taşıtlarının inmesini kolaylaştıran Aletli İniş Sitemi (İngilizce:Instrument landing system)-ILS de mevcuttur. 1979 Avrupa Erkekler Voleybol Şampiyonası 1979 Avrupa Erkekler Voleybol Şampiyonası, 5 Ekim-13 Ekim tarihleri arasında Fransa’da düzenlendi. On birinci şampiyonaya on iki Avrupa ülkesi katıldı. Maçlar Nancy, Saint-Quentin, Toulouse, Nantes ve Paris’te oynandı. Avrupa şampiyonluğunu oynadığı tüm maçlarda galip gelen Sovyetler Birliği üst üste beşinci, toplamda yedinci kez kazandı. 1977 Avrupa Erkekler Voleybol Şampiyonası 1977 Avrupa Erkekler Voleybol Şampiyonası, 25 Eylül-2 Ekim tarihleri arasında Finlandiya’da düzenlendi. Onuncu şampiyonaya on iki Avrupa ülkesi katıldı. Maçlar Helsinki ve Oulu kentlerinde oynandı. Avrupa şampiyonluğunu Sovyetler Birliği üst üste dördüncü, toplamda altıncı kez kazandı. Yatağan (kılıç) Yatağan, 16. yüzyılda yaygınlaşan bir Türk kılıcı. Bilinen ilk yatağanlardan biri Ahmet Tekelû ustanın Kanuni Sultan Süleyman için yaptığı işlemeli yatağandır. New York Metropolitan Müzesi'nde sergilenmektedir.Yatağan, saldırma (tek ağzı yalman) türünde bir Türk kılıcıdır. Yatağan kılıcı, günümüzde de Serinhisar, Denizli'de üretilmeye devam edilmektedir. Genel kanı, bu kılıçlar çoğunlukla Denizli'nin Yatağan köyünde yapıldığından ötürü, kılıcın da buranın ismiyle anıldığı şeklindedir. Ayrıca köye de ismini veren Bektaşi Yatağan Baba'nın etkisi de göz önünde bulundurulmalıdır. Bir rivayet ise, kuşağa sıkıştırılan yatağanın, yan durmasından ötürü bu ismi aldığıdır. Hacı Bektaş-ı Veli'nin tavsiyesi üzerine Türkmen ustalar tarafından yapılan kılıcın en önemli özelliği sadece tek tarafının keskin olması ve aman diyen, teslim olan düşmana yaşama şansı vermesidir. Yatağan, pek çok doğu kılıcı gibi kavislidir, ancak (geleneksel kılıçların aksine) keskin ağzı içe gelecek biçimde, ters kavislidir. Çarpışma anında yüksek strese maruz kalan yatağanların ağızları çelikten, sırtları ise esneklik kazanması için demirden yapılırdı. Sapındaki kulaklar, bileği kavrayarak, içe doğru kavislenmesi nedeniyle savrulması zor olan yatağanın kullanımını kolaylaştırır. Bu kulaklar yüzünden, halk arasında "kulaklı" diye de bilinir. Genelde sapından sırtına doğru uzanan bir kemer, darbe anında kırılması muhtemel olan bu bölgeyi destekler. Yatağanların çoğu, sapında ve kabzasında işlemeler taşır. Kabzaya sedef kakma, inci ve değerli taşlarla süslemeler yapılır. Yanaklara ise ustanın adı, "Allah", "Muhammed", "Ali" gibi kakmalar yapılır, veya Kur'an'dan ayetler yazılırdı. Ancak kullanımının yaygınlaşmasıyla, siviller tarafından kullanılan oldukça basit yatağanlar da yapılmıştır. Yatağan'ın bıçak eğimi, İspanyol "falcata"sı, Mısır "kopesh"i ve Yunan "kopis"iyle benzerlik göstermektedir. Yarımay biçimindeki gövdenin, iç kısmı keskin, dış kısmı ise küttür. Yatağan, görünüş itibarıyla doğu esintileri taşısa da, kullanımı daha ziyade Romalıların "gladius"larına benzer. Zira, pala, şimşir gibi kılıçlar, darbe enerjisini bıçağa yayarak, kesme üzerine odaklanırken, düz kılıçlar daha çok enerjiyi kılıcın ucuna yakın odaklayarak, daha sert darbeler vurma eğilimindedir. Yatağanda ise, kılıcın ucu keskin kenar üzerine yatırılarak, uç kısmın açısı değiştirilmiş, kılıç daha çok baş-boyun bölgesine vurulması için geliştirilmiştir. Boyna inen sert bir darbe, bu bölgede zaten zayıf olan Ortaçağ zırhlarından pek etkilenmeden hasmı öldürebilir. Avrupalılar bu kullanım tarzına istinaden, bir çift yatağana "kelle makası" demişlerdir. Kısa bir kılıç olması dolayısıyla, hem sivil kullanımına uygun, hem de askerlerin yan silah olarak taşıyabileceği bir silahtı. Birçok hançer ve kısa kılıca göre daha ölümcül olması da yatağana olan ilgiyi arttırdı. Yatağan, yeniçerilerin olduğu gibi, 18 ve 19. yüzyıllarda pek çok Balkan ordusunun sembolüydü. Yeniçeriler, öncelikli kullandıkları tüfek ve kılıçların yanında, kuşaklarında birer yatağan da taşıyorlardı. Siviller arasında da oldukça yaygın olan yatağan, kullanımı hançerden daha zor olmasına ve ustalık gerektirmesine karşın, kulaklarının azameti ve şeklinin güzel olması dolayısıyla, oldukça popüler bir silahtı. Kavgalarda, açıkça üstün olan tarafın, zayıf olan tarafa yatağanın keskin ağzıyla değil de, sırtıyla müdahale etmesi bir görgü kuralıydı. Zafer Öğer Mehmet Zafer Öğer, (d. 27 Mayıs 1960 İstanbul), Türk kaleci antrenörü ve eski kaleci. 1976 yılında Vefa'da futbola başladı. 1980'de Beşiktaş'a transfer oldu. Rasim Kara ve Mustafa Özbey'in ardında üçüncü kaleci olarak takıma dahil oldu. Kasım ayında lisansı çıkartıldı ancak ilk iki sezon takımda kaleyi koruyamadı. 1981-82 sezonunda üçüncü kaleci olup, daha resmi maça çıkmadığı Beşiktaş ile ilk lig şampiyonluğunu gördü. 27 Nisan 1983'te Mersin İdman Yurdu karşısında ilk kez siyah beyazlı formayı giydi. Sezonun sonlarında 6 kez kaleyi korudu. 1983-84 sezonunda 23 yaşındaki kaleci takımın as kalecisi oldu. O sezon Türkiye Kupası finaline çıksalar da uzatma dakikalarında iki gole engel olamayıp kupayı Trabzonspor'a kaptırdılar. Sonraki sezona da as kaleci olarak başlasa da daha sonra formayı Adem İbrahimoğlu'na kaptırdı. 1985-86 sezonunda Beşiktaş ile ikinci lig şampiyonluğunu yaşadı. 36 maçın 24'ünde kaleyi koruyarak şampiyonlukta önemli katkıda bulundu. Sezon içinde UEFA Kupası'nda Athletic Bilbao karşısında iki maçta da Beşiktaş'ın kalesini korudu. Sezon sonunda Cumhurbaşkanlığı Kupası'nı uzatmalarda Bursaspor'u yenerek kazandılar. Zafer, maçta Beşiktaş'ın kalesini korumuştu. Sonraki sezon Yugoslav Milos Jurkovic'in transferi ile ikinci kaleciliğe düştü. Daha sonraki sezon ise başka bir Yugoslav Rade Zalad'ın yedeği olup, ligde forma şansı bulamadı. Sezon sonunda Beşiktaş'tan ayrıldı. 1993-94 sezonun başında ikinci kez Beşiktaş'a transfer oldu. Şener Kurtulmuş'un yediği olarak alınsa da sezon içnide tekrar takımın as kalecisi oldu. Kupa Galipleri Kupası'nda mücadele eden takımın 2. tur maçlarında AFC Ajax karşısıda kaleyi korudu. Kupada Galatasaray'ı yenerek, kariyerinde Türkiye Kupası'nı da kazanmış oldu. Sezon başında ve sonunda Cumhurbaşkanlığı Kupası kazanan kadroda yedek kaleciydi. 1994-95 sezonu Beşiktaş kariyerinin son sezonu oldu. 16 Ekim 1994'te Petrolofisi maçında 71. dakikada sakatlanan Şener'in yerine oyuna dahil olarak sezonun ilk ve son maçını oynadı. Bu maç Beşiktaş'taki son maçı oldu. Kasım ayında Petrolofisi'ne kiralandı. Kariyerinin Beşiktaş dışındaki en uzun dönemini bir başka siyah beyazlı takım Altay'da geçirdi. İlk iki sezon Türkiye 1. Ligi'nde takımının kaleciliğini yapsa da sezon sonunda küme düştüler. 1990-91 sezonunda kariyerinde ilk kez 2. Lig'de forma giydi. B Grubu'nun en az gol yiyen takımı olan Altay, tekrar 1. Lig'e çıkmayı başardı. 1992-93 sezonunda ligde yedinci olup, Türkiye Kupası'nda çeyrek final oynadılar. 30 yaşındaki Zafer, başarılı performansı ile tekrar Beşiktaş'a transfer oldu. Kasım 1994'te takım arkadaşı Osvaldo Nartallo ile birlikte Beşiktaş'tan 1. Lig ekiplerinden Petrol Ofisi'ne kiralanmıştır. 21 maçta takımının kalesini korusa da sezon sonunda 17. olarak küme düştüler. Beşiktaş ile sözleşmesi biten Zafer, 1995-1996 yıllarında Denizlispor'da oynadı. 35 yaşında olmasına rağmen 1. Lig takımının kalesini korudu. 19 Mayıs 1996'da Galatasaray'a 1-0 yenildikleri maç son birinci lig maçı oldu. 1996'da ikinci lig takımlarından Adana Demirspor'a geçti. Burada sezon başında 3 maça çıkan kaleci, daha sonra forma şansı bulamadı. 1997-98 sezonunda 3. Lig ekiplerinden Beykoz'un kalecisi olup 30 maç forma giydi. 1998-99 sezonunda son durağı o sezon 2. Lig'e çıkan Çorluspor oldu. 38 yaşındaki kaleci sezon başında 5 maç forma şansı buldu. Sezon sonunda futbol hayatını sonlandırdı. 3 kez Türkiye millî formasını giydi. İlk kez Coşkun Özarı döneminde 22 Ocak 1984'te Mısır ile oynanan hazırlık maçıyla millî kaleci oldu. Daha sonra bir İtalya ile oynanan hazırlık karşılaşmasında ikinci yarı, Macaristan'a 6-0 mağlup olunan bir başka hazırlık maçında forma giydi. Lüksemburg ile oynanan bir hazırlık maçı kadrosuna çağırılsa da yedek olarak bekledi. 9 Ekim 2008 tarihinde Tayfur Havutçu ve Mustafa Denizli ile beraber Beşiktaş'ın kaleci antrenörlüğüne getirilmiştir. 2016 Mart ayı itibarıyla Tayfur Havutçu ve ekibi ile beraber 1.5 yıllık sözleşme imzalayarak Adana Demirspor'un kaleci antrenörü olmuştur. Antrenörlük başarıları Godfrey Harold Hardy Godfrey Hardy (d. 7 Şubat 1877, Cranleigh - ö. 1 Aralık 1947), Asal Sayı Teorisi'ndeki birçok sorunu çözüme kavuşturan İngiliz matematikçi. Hardy-Weinberg Kuralı olarak da bilinen, tür içi gen alışverişinin fazla olduğu topluluklarda başat ve çekinik genetik özelliklerin dağılımının oranı hakkındaki teorisiyle bu konudaki tartışmaya son vermiştir. Matematik eğitimi almayan Ramanujan'ı Hindistan'dan getirtmiş ve onunla birlikte önemli matematiksel çalışmalar yapmıştır. Âşık Garip (film) Âşık Garip, (), Ermeni yönetmen Sergey Paracanov'un yönettiği 1988 yapımı Sovyet filmi. Film, Andrei Tarkovsky'nin anısına adanmıştır. Âşık Garip isimli genç zengin bir tüccarın kızına âşık olur. Ancak, kızın babası evlenmeleri için Âşık'ın yüklü bir miktar para getirmesini ister. Âşık dabu parayı toparlayabilmek için bin bir gece sürecek bir yolculuğa çıkar. Atik Ä°smail Atik İsmail (d. 5 Ocak 1957, Helsinki), Tatar asıllı Fin futbolcudur. Ailesi 1800'lerin sonunda Moskova'dan Finlandiya'ya göç etmiş Tatarlardır. Futbola bir Tatar takımı olan Yolduz'da başladı. KP-50 takımında da forma giydikten sonra 1968'de HJK Helsinki'ye transfer oldu. 1976'a kadar oynadığı kulüpte 1973'te bir Finlandiya şampiyonluğu da yaşadı. 1977'de Kiffen'de top koşturdu, 1978'de ise HJK'ya geri döndü ve bir şampiyonluk daha yaşadı. 22 maçta 20 golle gol kralı oldu. Aynı sezon "Yılın En İyi Futbolcusu" ödülünü de kazandı. 1978-79 sezonunda Türk kökenlerinin de etkisiyle Beşiktaş'ye transfer oldu. Beşiktaş'a golle başlamış olsa da gerisinde çok başarılı olamadı. Millî takım maçına izinsiz katılınca sözleşmesi feshedildi. 1979'da tekrar HJK'ya gitti. Bu sezon da 29 maçta 15 golle gol kralı oldu. Sonraki sezon bu sefer Belçika takımı KSV Waregem'e gitti. 1980'de İsveç takımı AIK, 1981-82'de tekrar HJK, 1982-83'te Belçika takımı RSC Anderlecht, 1983-84'te bir daha HJK, 1985'te Palloiluseura Apollo, 1986'da Pallo-Pojat, 86-91 arasında Koparit takımında, 92'de de Juankosken Pyrkivä'da oynamıştır. 1981'de HJK ile 29 maçta 19 gol atarak, 3. kez gol krallığı yaşadı. 1982'de HJK'nin Liverpool'u Şampiyon Kulüpler Kupası'nda 1-0 yendiği maçta, maçı kazandıran golü attı. Atik 2007'de HJK'nin 100 yıllık futbolcularından oluşan en iyi 11'de yer aldı. İkizi Adil İsmail de Atik İsmail gibi HJK'de aynı dönemlerde forma giymiştir. Daha önce birçok kez Finlandiya ümit millî takımında oynayan Atik, 1978'de ilk kez Finlandiya millî futbol takımında forma giydi. Oynadığı ilk maçta Yunanistan'a iki gol atarak, haftanın futbolcusu seçildi. Bir ay sonraki İsveç maçında da gol attı. Üçüncü maçında da bu sefer Norveç'e gol attı. 2006'da bir TV programında oluşturulan takımın koçluğunu yaptı. Atik, alkol kullanımına karşı olan ünlü insanlardan biridir. Politikayla ilgili olan Atik, 1999 seçimlerine Yeşiller'den, 2009 Avrupa Parlamentosu seçimlerine de Sol Parti'den katılmış ancak seçilememiştir. Atik'in oğullarından Ali Koljonen PK-37'de, Pele Koljonen de MYPA takımlarında futbol oynamaktadır. Aynı zamanda bir yazar olan Atik 2008'de müzisyen Cisse Häkkinen'nin hayatını anlatan "Cisse – pieni kunnianosoitus" adlı bir kitap yazdı. Yazarlardan oluşan ve futbol hakkında yazan "FC Kynä" adlı hayali futbol kulübüne de üyedir. Sanat sergileri de açmıştır. Bunun dışında 1994 ve 1995'te iki şiir kitabı, 1997'de kendi otobiyografisini, yine 1997'de teknik direktörlük hakkında bir spor kitabı yazdı. 1. Muhafız Tank Ordusu (Sovyetler Birliği) 1. Tank Ordusu, II. Dünya Savaşı sırasında Doğu Cephesi'nde, Kızıl Ordu'ya bağlı olarak görev almış bir Sovyet tank ordusudur. Ordunun komutanlığını uzun süre boyunca General Mikhail Katukov yapmıştır. Ordu, Temmuz 1942'de Sovyet 38. Ordu'sundan Stalingrad Muharebesi sırasında oluşturuldu. Fakat aynı yılın Ağustos ayında başka birliklere dağıtıldı. Esas kuruluşu 30 Ocak 1943 tarihinde, ünlü zırhlı birlikler komutanı General Mikhail Katukov komutasında oldu ve Kuzeybatı Cephesi'ne katıldı. Uranüs Harekâtı'na katılan birlik daha sonra Kursk Muharebesi'ne katılmak üzere Voronej Cephesi'ne aktarıldı. Başarılı muharebeleri dolayısıyla ödüllendirilen ordu Nisan 1944'te 1. Muhafız Tank Ordusu olarak yeniden adlandırıldı ve teşkilatlandırıldı. 1. Tank Ordusu, Temmuz 1942'de Stalingrad Muharebesi sırasında 38. Ordu'ya bağlı olarak kuruldu ama savaş sırasında etrafı sarıldı ve bir kısmı yok edildi. Ağustos 1942'de dağıtıldı. Ordu'nun komutasından Kirill Moskalenko sorumluydu. 1. Tank Ordusu ikinci defa 30 Ocak 1943'te 46021 No'lu emirle 29. Ordu'nun merkezinde kuruldu. Ordunun başına ünlü Korgeneral Mihail Katukov bizzat Stalin tarafından atandı. Kuruluşunda 3. Mekanize Kolordu (daha sonra 8. Muhafız Mekanize Kolordu oldu) ve 6. Tank Kolordu (daha sonra 11. Muhafız Tank Kolordu) birleşti ve savaş sırasında orduyla birlikte görev aldı. Ordu Kursk savunmasında savaşmak üzere Voronej Cephesi'ne kaydırıldı. Ordu, Nisan 1944'te muhafız ekiyle ödüllendirildi ve 1. Muhafız Tank Ordusu oldu. Mihail Katukov ise Kıdemli Orgeneral rütbesine yükseldi. 1 Ocak 1945'te orduyu oluÅŸturan temel birimler: Orudu Kursk Muharebesi'ne, Lvov-Sandomierz Taarruzu'na, Vistül-Oder Taarruzu'na ve Berlin Muharebesi'ne katıldı. Savaştan sonra 1. Muhafız Tank Ordusu'na Kızıl Bayrak Nişanı verildi. Karagahı Dresden'de bulunan Almanya'daki Sovyet Güçleri ile Almanya'nın işgaline katıldı. 1968'de 11. Muhafız Tank Tümeni ve 20. Muhafız Motorize Tüfek Tümeni ile Sovyetler'in Çekoslovakya'yı işgaline katıldı ama ardından garnizonuna geri döndü. 1980'lerin sonlarında orduya 20. Muhafız Motorize Tüfek Tümeni, 9. Tank Tümeni, ve 11. Muhafız Tank Tümeni eklendi. Karagahı 1990'ların başında Moskova Askeri Bölgesi'ndeki Smolensk'e çekildi. 1995 adındaki "tank" kaldırıldı. 1998'de dağıtıldı. Rozet Rozet, yakaya takılmak suretiyle bir grubu temsil eden metal, plastik vb. malzemelerden üretilen çeşitli geometrik şekillerde uygulanabilen bir aksesuardır. Louis-Honoré Fréchette Louis-Honoré Fréchette (16 Kasım 1839 - 31 Mayıs 1908), Kanadalı şair, siyasetçi, oyun yazarı ve kısa öykü yazarı. Lévis, Quebec, Aşağı Kanada'da doğdu. 1854'ten 1860'a kadar "Séminaire de Québec", "Collège de Sainte-Anne-de-la-Pocatière" ve "Séminaire de Nicolet" okullarında okudu. Daha sonra Université Laval'da hukuk okudu. 1864 yılında, Lévis'de avukatlık bürosu açtı ve burada iki gazete kurdu: "Le drapeau de Lévis" ve "La Tribune de Levis". Kendi kendini Chicago'ya sürgün etti ve burada "La voix d'un exilé" adlı eserini yazdı. Bu süre boyunca yazdığı birçok tiyatro oyunu Büyük Şikago Yangını'nda kaybedildi. 1874'te evine döndükten kısa bir süre sonra, Ottawa Parlamentosu Üyeliği'ne seçildi. 1874'ten 1878 yılına kadar, Lévis'ten Liberal Parti'nin üyesi olarak Kanada Avam Meclisi'nde ("Canadian House of Commons") görev yaptı. 1878'deki seçimleri kazanamadı. Bunun ardından Montreal'a taşındı ve tüm vaktini yazmaya ayırdı. Paul Wallot Paul Wallot (d. 26 Haziran 1841, Oppenheim am Rhein, Almanya – 10 Ağustos 1912, Bad Schwalbach, Almanya) 19. yüzyılda Almanya’nın önde gelen mimarlarından birisidir. Orijinleri Güney Fransa olan Huguenot ailesinin bir mensubu olan Paul Wallot, 1856 ile 1859 yılları arasında Darmstadt’ta yüksek lise eğitimi (Höhere Gewerbeschule) aldı. Daha sonra Hanover Üniversitesi’nde mimarlık eğitimi sırasında Conrad Wilhelm Hase ve Hugo von Ritgen gibi mimarlarla çalıştı. Paul Wallot mimarlık eğitimini tamamladıktan sonra Hesse’de çalıştı. 1864 ile 1868 yılları arasında Berlin’de yaşadı ve Heinrich Strack, Richard Lucae, Friedrich Hitzig, Martin Gropius, Heino Schmieden gibi dönemin önemli mimarları ile çalıştı. 1867 ile 1868 yılları arasında İtalya ve İngiltere gibi ülkelere mimarlık eğitimi için seyahat etti. Dönüşünde Frankfurt’a yerleşen Paul Wallot burada mimarlık ofisini açtı. Bu dönemde birçok yerleşim ve ticari binaları tasarladı. Bu dönemde Heinrich Burnitz ve Alfred Friedrich Bluntschli adlı mimarlar da ortak çalışmalar yürüttü. 1872 yılında Paul Wallot İtalya’ya, özellikler Andrea Palladio ve Michele Sanmicheli’nin eserlerini incelemek için, ikinci bir mimari çalışma gezisi düzenledi. Seyahatinden döndükten sonra birçok mimarlık yarışmasına katıldı ama hiçbirini kazanamadı. Katıldığı yarışmalar arasında 1880 yılındaki Frankfurt Tren İstasyonu ve 1883 yılındaki Niederwald Anıtı projesi de vardı. Paul Wallot’un mimarlık kariyerindeki en büyük başarısı Berlin’de yer alması planlanan Reichstag için açılan projeyi kazanmasıdır. Her ne kadar meslektaşı Friedrich von Thiersch birinci olsa kendisi de ikinci olsa da, yarışma jürisi Paul Wallot’un tasarımının uygulanmasını oy birliği ile kabul etti. Reichstag gibi bir ofis binasına camdan oluşmuş çelik bir kubbe eklenmesi zamanının mimari anlayışına göre son derece ilerli bir yaklaşım olarak nitelendirilmişti. Reichstag inşaatını daha yakından takip edebilmek için Paul Wallot 1883 yılında Frankfurt’tan Berlin’e taşındı. 9 Haziran 1884 günü Reichstag binasının inşaatı temel atma töreni ile başladı. On yıl sonra da 5 Aralık 1894 günü yapının dış kısmı resmen tamamlandı. Ancak iç mekanların tasarlanması bu dönemden sonra da devam etti. Bu süreçte Paul Wallot kısmen yer aldı. Her ne kadar Reichstag’in inşaatı ve iç mekanlarının tasarımı sırasında Paul Wallot eleştirilere maruz kaldıysa da mesleğine devam etti. Aynı zamanda Dresden Teknik Üniversitesi’ndeki Sanat Akademisi’nde 1911 yılına kadar öğretim görevlisi olarak hizmet verdi. Dresden şehrindeki Saksonya Eyaleti Parlamento Binası da tasarladı. 1911 yılında kariyerine son verdi ve emekli olduğunu açıkladı. Ren Nehri yakınındaki Biebrich’de de yer alan mülküne çekilen Paul Wallot 1912 yılının Ağustos ayında, 71 yaşında iken, hayata gözlerini yumdu. 1908 yılında Essen'de yer alan Moltkeviertel bölgesinde bir caddeye ismi verilmiştir. Paul Gotthilf Reinhold Baumgarten Paul Gotthilf Reinhold Baumgarten (d. 5 Mayıs 1900, Kaliningrad – ö. 8 Ekim 1984, Berlin) ünlü bir Alman mimar ve Berlin Sanat Üniversitesi’nde (HdK) öğretim görevlisi. Paul Baumgarten 1919 ile 1924 yılları arasında Gdansk Teknoloji Üniversitesi’nde daha sonra da da Berlin Teknik Üniversitesi’nde mimarlık eğitimi aldı. Mezun olduktan sonra Berlin’de yer alan Mebes & Emmerich Mimarlık Şirketi’nde 1928 ile 1932 yılları arasında çalıştı. 1932 yılından itibaren ise bağımsız olarak çalışmaya başladı. 1934 yılında Berlin’in Charlottenburg Semtin'de yer alan Atık Transfer İstasyonu’nu (Müllverladestation AG) tasarladı. Bu yapı Nazi Almanyası'nın en ünlü Modernist yapıları arasında sayılır. 1937 ile 1945 yılları arasında Philipp Holzmann AG inşaat şirketinin inşaat bölümünü yönetti. 1952 yılında ise Berlin Sanat Üniversitesi‘nden profesörlük unvanını aldı. Katkıda bulunduğu yapılar arasında en çok tanımış olanı Reichstag’ın restorasyonu projesidir. Fransa Cumhurbaşkanlarının eşleri listesi Fransa Cumhuriyeti Cumhurbaşkanının eşi (Fransızca: "L'épouse du président de la République française"), Fransa Cumhuriyeti'nin başbayanına verilen gayriresmî addır. Norman Foster (mimar) Norman Robert Foster, 1 Haziran 1935, Manchester, İngiltere doğumlu dünyaca ünlü bir mimar. Mimarlık eğitimini Manchester Üniversitesi’nde alan Norman Foster eğitimine Yale Üniversitesi’nde master yaparak tamamladı. Dünya çapında yüzlerce komiteye katılmış ve yüzlerce ödülünde sahibi olan Norman Foster’in gerçekleştirdiği projelerinin sayısı da aşıyor. Millau Viyadüğü, Fransa (dünyanın en yüksek köprüsü), Hong Kong Uluslararası Havalimanı veya Reichstag’ın restorasyonu gibi dünyaca tanınmış sayısız mimarlık projesine imzasını attı. Yüz Yüze (film, 1997) Yüz Yüze, 1997 ABD yapımı dramatik aksiyon filmidir. Özgün adı Face/Off olan film Türkiye'de 21 Kasım 1997'de gösterime girmiştir. John Woo'nun yönettiği filmin baş rollerinde John Travolta ve Nicholas Cage oynamıştır. FBI Ajanı Sean Archer (John Travolta) bir terör saldırısında çocuğunu öldüren ve 8 yıldır peşinde olduğu paralı terörist Castor Troy (Nicholas Cage)'in Los Angeles'a yerleştirdiği biyolojik silahı aramaktadır. Castor'ın öldüğününün duyulması sonucu Sean, estetik ameliyatla yüzünü değiştirir ve Castor'ın yerine geçip örgütün içine sızarak silahın yerini öğrenmeye çalışır. Ancak Castor ölmemiş, komaya girmiştir. Komadan çıkınca o da aynı yöntemle Sean'in yerine geçer ve aralarındaki mücadele bambaşka bir boyut kazanır. Christo ve Jeanne-Claude Christo ve Jeanne-Claude çifti dünyaca ünlü çevre ile ilgili enstalasyon projeleri gerçekleştirmiş sanatçı bir çifttir. Christo (orijinal ismi Christo Vladimirov Javacheff, Gabrovo, Bulgaristan, 13 Haziran 1935 – 31 Mayıs 2020) ve Jeanne-Claude (orijinal ismi Jeanne-Claude Denat de Guillebon, 13 Haziran 1935, Kazablanka, Fas – 18 Kasım 2009, New York, ABD) çiftinin dünyaca ünlü projeleri arasında Berlin’de yer alan Reichstag’ın ve Paris’te yer alan Pont-Neuf Köprüsü'nün paketlenmesi veya New York'taki Central Park’taki Geçitler projesi gösterilebilir. Tesadüfen aynı senede ve aynı günde doğan Christo ve Jeanne-Claude çifti 1958 yılında Paris’te tanıştılar. Jeanne-Claude’un vefatına kadar, 45 yıldır da New York’ta ikamet etmekteydiler. Jeanne-Claude 18 Kasım 2009 günü beyin anevrizması nedeniyle vefat etti. Christo'da 31 Mayıs 2020'de 84 yaşında vefat etti. The Gates The Gates (anlam: Kapılar veya Geçitler) projesi Christo ve Jeanne-Claude çifti tarafından New York'ta uygulamaya konan bir enstalasyon projesidir. Tam 7503 adet “geçit” Central Park içinde 37 kilometrelik bir yürüme alanı boyunca yerleştirildi. Her geçitten de safran renginde naylon bir kumaş sarkıtıldı. Bu enstalasyon projesi 12 Şubat 2005 ile 27 Şubat 2005 tarihleri arasında sergilendi. Sanatçı çiftin bildirdiğine göre toplam 5390 ton çelik, 96 kilometre uzunluğunda vinil tüp bağlantılar, 99155 metrekare kumaş ve 15000 adet bağlantı donanım malzemesi kullanıldı. "The Gates" New York City’e yakın olan Long Island’da üretildi ve Central Park’a kamyonlarla taşındı. Kumaş malzemeler ise Almanya’da üretildi ve dikildi. Christo ve Jeanne-Claude çifti , tıpkı diğer projelerinde olduğu gibi bu projeyi de resim, kolaj ve enstalasyon çalışmalarından elde ettiği gelirler ile finanse etti. Projenin toplam maliyetinin 21 milyon dolar olduğu bildirildi. Projenin parka monte edilmesi 3 Ocak 2005'te başladı. Montaj çalışmaları 22 Ocak günü başlayan şiddetli kar fırtınası yüzünden yavaşladıysa da çalışmalar 12 Şubat 2005'te tamamlandı. Proje 12 Şubat 2005 günü New York City belediye başkanı Michael Bloomberg’in ilk perdeyi sabah 8:30’da indirmesiyle resmen açıldı. Açılışta Christo ve Jeanne-Claude çifti de hazır bulundu. Aynı günü öğlen civarı tüm perdeler açılmıştı. 27 Şubat 2005 günü ise tüm geçitler ve ilgili malzemeler yerlerinden söküldüler. Tüm malzemeler yeniden dönüşüm ile yok edildiler. Boshin Savaşı Boşin Savaşı 1868 yılından 1869 yılına kadar Japonya’da iktidarda bulunan Tokugawa Şogunluğu ile iktidarın imparatorluk hanedanına dönmesini isteyenler arasında yaşanan iç savaş. Savaşın temelleri Japonya’nın dış dünyaya açılmasıyla beraber şogunluğun dış ilişkilerdeki tutumundan rahatsızlık duyan çok sayıda asilzade ve samuraydır. Chōshū ve Satsuma bölgelerinde özellikle güçlü olan bu akım genç Meiji İmparatorunu da etkilemeyi başarır. Durumunun kritikliğini anlayan iktidardaki şogun Tokugawa Yoşinobu imparator lehine iktidardan çekilir. Yoshinobu, bu şekilde davranarak ileride kurulacak olan yönetimde hem kendisine pay verileceğini, hem de egemenlik alanına dokunulmayacağını düşünür. Ancak imparatorluk güçlerinin askeri harekatları, Edo (günümüzdeki Tokyo) ve Chōshū ile Satsuma yönetimlerinin baskısı sonucu Tokugawa egemenliğine son veren imparatorluk kararı sonucu savaşı başlatacak olan ilk çatışmalar çıkar. Yoshinobu, varlığının sallantıda olduğunu anlayarak Kyoto’da bulunan imparatorluk sarayını alabilmek için saldırır. Askeri muharebeler hızla küçük ama disiplinli ve modern imparatorluk ordusunun lehine sonuçlanır. Bir dizi muharebe sonucunda Edo düştü ve Yoshinobu kişisel olarak teslim oldu. Tokugawa tarafında savaşanlar önce Honşu’nun kuzeyine daha sonra da Hokkaidō’ya geçerek Ezo Cumhuriyetini kurdular. Hakodate Savaşı'ndaki mağlubiyet sonrasında bu son kale de düştü ve tüm Japonya’da imparatorluk egemen oldu. Bu süreç Meiji Restorasyonu olarak da adlandırılmaktadır. İç savaşta yaklaşık 120 bin asker silah altına alınacak ve bunlardan 3500 tanesi hayatını kaybedecektir. Savaştan zaferle çıkan imparatorluk taraftarları Japonya’nın modernizasyon sürecini devam ettireceklerdir. Kazanan tarafta yer alan Saigō Takamori'nin ısrarları üzerine Tokugawa yandaşları affedildi ve yeni kurulan iktidarda önemli sorumluluklar aldılar. Boshin Savaşı Japonya’nın batıya açıldığı kısa süre olan on dört yılda ne kadar değiştiğinin de göstergesidir. Batılı ülkeler, özellikle Amerika Birleşik Devletleri ve Fransa ülke iç siyasetinde çok aktiftirler. Meiji Restorasyonu dönemi popüler kültürde birçok eseri etkilemiştir. 1854 yılından ikiyüzyıl önce Japonya dış dünyayla ilişkilerini oldukça sınırlı bir düzeye indirmişti. Kore ile Tsuşima, Çin ile Ryūkyū ve Hollanda ile Decima’daki ticaret limanları aracılığıyla ticari ilişki sürdürülüyordu. 1854 yılında Matthew C. Perry komutasındaki ABD donanması silah zoruyla ülkeyi dünya ticaretine açınca ülkede hızlı bir dış ticaret ve batılılaşma meydana gelecektir. ABD ile imzalanan adil olmayan dış ticaret antlaşmaları yüzünden Şogun yönetimi iç muhalefetle karşı karşıya gelecektir. Bu muhalif hareket “sonnō jōi” hareketinde cisimleşecektir. İmparator Kōmei bu yönde muhalefete hak verecek, yüzyıllardan boyu gelen geleneği bozarak, devlet işlerinde aktif bir rol almaya başlayacaktı. Yapılan antlaşmalara açıkça karşı çıkacak ve şogun yönetimini eleştirecektir. Bu yoldaki çabaları 1863 yılında yayınladığı “Barbarların kovulması emri” ile zirveye çıkacaktır. Şogun yönetiminin bu emri uygulamaya yanaşmayacağı önceden belli olsa da bu emri sayesinde Şogun yönetimi eleştirilir hale gelmiş ve Japonya’da yabancılara karşı saldırılar başlamıştır. 1864 yılına gelindiğinde yabancılara karşı saldırılara şiddetli cevaplar verilmiştir. Bu kapsamda İngiltere’nin Kagoşima’yı bombalaması ve yabancı kuvvetlerin ortak harekatla Şimonoseki’yi bombalaması öne çıkan örneklerdir. Bu dönemde Chōshū kuvvetleri, roninlerin de desteğini alarak Hamaguri isyanını başlatarak Kyoto şehrini ele geçirmeye çalışsa da Tokugawa Yoshinobu komutasındaki şogun kuvvetlerine yenilirler. Bunu izleyen harekatta Chōshū üzerine yürüyen şogun yönetimi savaş olmadan isyancılara boyun eğdirmeyi başarır. İmparatorluğun başkaldırışı bastırılmış gibi görünse de Tokugawa’nın ülkede denetimi sağlamaktan uzak olduğu bir yıl sonra olayların yeniden başlamasından anlaşılacaktır. Artık Edo’dan gelen emirler yerel daimyolar tarafından görmezden gelinmektedir. Kagoshima’nın bombalanmasına rağmen Satsuma bölgesi İngiltere ile yakınlaşmaya devam ediyordu. İngiliz desteğiyle donanma ve orduda modernizasyon sürmekteydi. Bölgedeki İngiltere elçisi Harry Smith Parkes Fransa tarafından desteklenen Şogun yönetimine karşı kuvvetleri desteklemekte ve Japonya’nın birliğinin bir imparatorluk altında sağlanmasını savunuyordu. Bu dönemde öne çıkan Japon liderlerden Satsuma’dan Saigō Takamori ve Chōshū’dan Itō Hirobumi ve Inoue Kaoru'nun İngiliz diplomatlarla, özellikle de Ernest Mason Satow ile yakın ilişkiler geliştirdikleri görülür. Şogun yönetimi de yaklaşan savaşa özellikle Fransız desteğiyle hazırlanmaktaydı. Bu dönemde Fransa İmparatoru III. Napoleon Kırım Savaşı ve İtalya Savaşından başarıyla ayrıldığından görkemli bir dönemdeydi. Şogun donanması o dönemde bünyesinde bulunan sekiz buharlı savaş gemisiyle Asya kıtasındaki en güçlü donanmaya sahipti. Bunun yanı sıra 1865 yılında Yokosuka’da ilk deniz cephaneliği kurulmuştur. 1867 yılında Fransız askeri heyetinin girişimleriyle Amerikan İç Savaşında savaşmış olan CSS "Stonewall" ("Kōtetsu") savaş gemisinin satın alınması için teklif verilmiştir. ABD hükûmeti satışa önce karşı çıkmış daha sonra izin vermiştir. Şogun yönetimi gemiye Kōtetsu ismini vererek kullanacaktır. Chōshū yönetiminde meydana gelen darbeyle başa geçen Şogun yönetimi karşıtı aşırı kanadın iktidara gelmesiyle beraber Şogun yönetimi ikinci Chōshū seferine çıkarak isyancı bölgeyi cezalandırmaya girişir. Bu gelişme üzerine Chōshū, satsuma ile gizli bir işbirliğine gider. 1866 yazında Chōshū Şogun yönetimini yener ve büyük bir otorite kaybına sebep olur. Aynı yılın sonuna doğru Şogun Iemochi ve İmparator Kōmei ölecek ve yerlerine Yoshinobu ve İmparator Meiji geçecektir. Yeni başa geçen yöneticiler kendi egemenliklerini konsolide etmek amacıyla ateşkes ilan etmeyi uygun göreceklerdir. 9 Kasım 1867 günü Satsuma ile Chōshū arasında İmparator Meiji adına bir gizli antlaşma imzalanarak Yoshinobu egemenliğine son verilmesi amacıyla ittifak oluşturulur. Bu antlaşmadan hemen önce ise Tosa daimyosunun teklifi üzerine Yoshinobu görevini bıraktığını ve imparatorun emrine girdiğini açıklayacak ve Tokugawa Şogunluğunun sonunu ilan edecektir. Yoşinobu görevinden ayrılsa da kurmuş olduğu devlet mekanizması hala ayaktaydı ve işlemeye devam ediyordu. Tokugawa ailesi hala çok güçlüydü ve oluşacak yeni bir yapılanmada önemli bir etken olacak durumdaydı. Bu durum Satsuma ve Chōshū yönetimleri tarafından kabul edilemez bulunuyordu. Olaylar 3 Ocak 1868 günü siyasi kriz boyutlarına ulaştı. Satsuma ve Chōshū taraftarları Kyoto’daki imparatorluk sarayını işgal etti ve ertesi gün 15 yaşındaki İmparator Meiji bütün iktidarı aldığını açıkladı. İmparatorluk Danışma Meclisi bu ilandan memnun görünse de Tokugawa ile yapılacak bir koalisyondan yanadır. Ancak Saigō Takamori, Meclise baskı yaparak şogun sıfatının kaldırılması ve Yoshinobu’nun topraklarının el konulmasına dair karar aldırdı. İlk başta taleplere olumlu cevap verse de 17 Ocak 1868 günü yaptığı açıklamada Yoshinobu, alınan kararı tanımadığını ve meclisin kararı geri almasını talep etti. 24 Ocak günü Yoshinobu, Satsuma ve Chōshū kuvvetleri tarafından işgal edilen Kyoto’ya saldırı hazırlıkları yapmaya karar verdi. Bu kararı almasında Edo’da arka arkaya kundaklanan binaların haberini alması etken oldu. Tokugawa sarayı konumunda olan Edo Kalesi kundaklanmış ve olayın sorumluları olarak Satsuma roninleri suçlanmıştı. Bunun üzerine şogun yönetimine bağlı kuvvetler Edo’daki Satsuma daimyo sarayına saldırıp burada saklanan şogun karşıtı çok sayıda muhalifi öldürecektir. 27 Ocak 1868 günü Şogun yönetimine bağlı kuvvetler Kyoto’nun güneyindeki Toba ve Fushimi dolaylarında Chōshū ve Satsuma kuvvetlerine saldırır. 15 bin kişilik Şogun yönetimi ordusunun bazı birlikleri Fransız askeri danışmanlarınca eğitilmiş olsa da ordunun çoğunluğunu modern teçhizatı olmayan ortaçağdaki gibi samuray kuvvetleri oluşturuyordu. Buna karşılık Chōshū ve Satsuma kuvvetleri sayıca üçte bir oranında azınlıkta olsalar da Armstrong topları ve Minié tüfekleriyle teçhiz edilmiş modern bir ordudur. Savaşın ikinci gününde Chōshū ve Satsuma ordularının başına İmparatorun yeğeni Ninnajinomiya Yoshiaki geçecek ve ordu imparatorluk ordusu (官軍, kangun) olacaktır. Savaş sürmekteyken önceden Şogun yönetimine bağlılık gösteren bazı yerel daimyolar saf değiştirecektir. 5 Şubatta Yodo daimyosu ve 6 Şubat günü de Tsu daimyosu imparatorluk tarafına geçerek dengeyi imparatorluk lehine bozacaktır. 7 Şubat günü Satsuma ve Chōshū ordularına verilen imparatorluk onayı üzerine geri çekilmeye başlayan Tokugawa Yoshinobu, Kaiyō Maru gemisiyle Osaka’dan çıkarak Edo’ya çekilir. Liderlerinin geri çekilmesinden ve yerel daimyoların saf değiştirmesinden ötürü morali bozulan ordu geri çekilir. Toba-Fushimi Muharebesi olarak adlandırılan bu savaş Osaka Kalesinin teslim olmasıyla beraber 8 Şubat günü sona erecektir. Aynı sıralarda, 28 Ocak 1868 günü Şogun kuvvetleri ile Satsuma donanması arasında Awa Deniz Muharebesi yapılır. Bu savaş iki modern donanma arasında Japonya’da yapılan ilk savaştır. Küçük ölçekli olan bu savaş Şogun yönetimi lehine sonuçlanacaktır. Diplomatik cephede ise Hyōgo (günümüzde Kobe) Limanında toplanan yabancı ülke elçileri Şubat ayında yaptıkları açıklamada Şogun yönetiminin hala Japonya’daki yasal iktidar olduğunu belirterek Tokugawa Yoshinobu’yu umutlandırmıştır. Yoshinobu özellikle Fransa’nın kendisinden yana askeri müdahale yapma ihtimalini düşünmüştür. Ancak bu açıklamadan birkaç gün sonra yabancı diplomatik misyonları ziyaret ederek Şogun yönetiminin lağvedildiğini, buna rağmen limanların uluslararası ticarete açık kalacağını, yabancıların güvenliğinin sağlanacağını bildirince yabancı temsilcilikler yeni hükûmeti tanımaya karar verecektir. Bu dönemde yeniden yükselen yabancı karşıtlığı çok sayıda saldırının gerçekleşmesine sebep olacaktır. Dupleix savaş gemisine bağlı on bir Fransız askeri Tosa samurayları tarafından 8 Mart 1868 günü Sakai Olayı sırasında öldürülür. On beş gün sonra İngiliz elçisi Sir Harry Parkes Kyoto sokaklarında saldırıya uğrar. Şubat ayından başlayarak Fransız elçisi Léon Roches’in girişimleriyle imparatorluk kuvvetlerinin ilerlemesini Edo önlerindeki Odawara’da durduracak bir plan tasarlanır. Ancak plan bizzat Yoshinobu tarafından reddedilince Léon Roches görevinden istifa eder. Mart ayında İngiliz elçisi Parkes’ın girişimleriyle hazırlanan tarafsızlık antlaşması tüm yabancı devlet temsilcilerince imzalanır, buna göre hiçbir ülke Japonya’daki siyasi sorun çözülene kadar savaşan taraflara silah vb yardımda bulunmayacak ve askeri anlamda yanında yer almayacaktır. Saigō Takamori muzaffer imparatorluk ordularıyla Japonya’nın kuzey ve doğusuna doğru ilerleyecek ve Kōshū Katsunuma Muharebesini kazanacaktır. Mayıs 1868’e gelindiğinde Edo kuşatılmıştır. Şehir, Şogun yönetiminin Savaş Bakanı Katsu Kaishū tarafından teslim edilecektir. Bazı birlikler Edo’nun düşüşünden sonra da savaşmaya devam etse de 4 Temmuz 1868 günü yapılan Ueno Muharebesiyle direniş sona erer. Karada bu gelişmeler yaşanırken Şogun donanmasının komutanı Enomoto Takeaki, gemilerini teslim etmeyi reddeder. Sadece dört gemisini imparatorluk güçlerine teslim eder, geriye kalan sekiz buharlı savaş gemisi ve 2 bin kişilik mürettebatıyla beraber kuzeye kaçar. Amacı kuzeydeki Şogun yönetimi yanlısı daimyolarla beraber karşı saldırı düzenlemektir. Beraberinde Fransız Ordusundan resmen istifa etmiş olan ve artık isyancı konumundaki birliklere katılan Fransız eski askeri danışmanlardan Jules Brunet ve ekibi de bulunmaktadır. Yoshinobu’nun teslim olmasından sonra Japonya’nın büyük bir kısmı imparatorun otoritesini kabul etse de kuzeyde Aizu klanının öncülüğünde direniş sürer. Mayıs ayına gelindiğinde çok sayıda kuzey daimyosu imparatorluk ordularına karşı savaşmak için bir ittifak oluştururlar. Kuzey