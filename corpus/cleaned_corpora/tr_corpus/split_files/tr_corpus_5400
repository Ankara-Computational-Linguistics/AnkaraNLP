şiddet ve bazı küfürlerden dolayı 13 yaş ve üzeri yaş grubuna uygundur. Su çulluğu Su çulluğu ("Gallinago gallinago"), çullukgiller (Scolopacidae) familyasından küçük, bodur bir su çulluğu türü. Erişkinleri 23–28 cm büyüklüğüne, 39–45 cm kanat açıklığına sahiptirler. Kısa yeşilimsi-gri bacakları ve çok uzun kuvvetli koyu renk gagaları vardır. Vücudum en üstü soluk ve alt kısımları benekli kahverengidir. Göz boyunca koyu bir çizgi vardır, yukarıda ve aşağıda ise açık renk çizgiler vardır. Kanatları sivri uçludur. Yumuşak çamurda araştırıp bulduklarını yerler. Çoğunlukla, böcekler ve yer solucanları ayrıca bitkisel materyallerle de beslenirler. Tuz gölü Tuz gölü (İngilizce: "salt lake" veya "saline lake") deniz suyu gövdesinin kara ile çevrilmesi sonucu oluşmuş tuz oranı yüksek göllere verilen isim. Tuz gölleri yoğun bir tuz kütlesine sahiptirler (çoğunlukla sodyum klorit). Diğer mineraller de önemli derecede pek çok gölden daha yüksektir. Tuzun her bir litresinde en az 3000 miligram olarak sıklıkla tanımlanır. Pek çok durumda deniz suyundan daha fazla tuz konsantrasyonuna sahiptir. Tuz gölleri, göle akan ve içlerinde tuz, mineraller ihtiva eden sular ile şekillenir. Göl bunları dışarı bırakmaz çünkü Kapalı havza veya termaldir. Gölün suyu daha sonra buharlaşır ve arkasında çözülmemiş tuzları bırakır. Bu da onun tuzluluğunu artırır. Böylece kendisinden tuz elde edilebilecek hale gelir. Yüksek tuzluluk ayrıca gölde özelliği olan bitki örtüsü ve canlıların varlığına öncülük edecektir. Eğer göle akan suyun toplamı, buharlaşan sudan daha az ise; göl suyu kaybolacak ve ardında tuz tabakası bırakacaktır (Buna ayrıca tuz tavası da denir). Dünyadaki en büyük tuz gölleri sıralaması; Hazar Denizi, Aral Gölü, Baykal Gölü ve Büyük Tuz Gölü ki batı yarı kürede en büyüğüdür. Tuz gölleri en yüksek seviyesi ile Namtso ve en düşük yer seviyesi ile Lut Gölü dir. Burası ayrıca dünyada deniz seviyesinden en düşük yerdir. 8nci yüzyıldan beri Rusya'daki "Baskunchak Gölü"'nün tuzu çıkartılır ve İpek Yolu vasıtasıyla dağıtılırdı. Şimdilerde % 99.8 NaCl saflığındaki gölün tuzu ülkenin tuz ihtiyacının %80 ini verir. 1,5 milyon - 5 milyon ton tuz ihtiyaca göre her yıl çıkartılır. Manwë ManwÃ«, J.R.R. Tolkien'in kurgusal Orta DÃ¼nya evreninde bir karakter. Ainur'un en soylusu, en bilgesi ve en kudretlisidir. İlim, irfan sahibi ve adaletlidir. Melkor'un kardeşi, Varda'nın kocasıdır. Eru'nun en sevdiği, en kıymetlisi ve düşüncelerini en iyi anlayan Vala'dır. Arda Kralı, Valar Efendisi olarak divanları ve Aratar'ı yönetir. Tahtı Taniquetil'in zirvesindeki Ilmarin'dedir. Oradan tüm Arda'yı izler. Işıkların ve yıldızların hanımı Varda yanında iken kuvveti katlanır, gözleri daha keskinleşir. Manwe çıkıp tahtına gözlerini çevirdiği vakit uzaklara, eğer Varda yanındaysa, gözleri diğer tüm gözlerden daha keskin olur; sislerin ve karanlığın ötesini ve denizlerde fersahlarca ötedekileri görür. Eldar arasında en çok Vanyar'ı sever, şiirlerinden ve şarkılarından zevk alır. Melkor, Manwë'den korkar ve nefret ederdi. Manwë'nin krallığı, Yüce Ainulindale'de tayin edilmiştir. Melkor, o andan itibaren o makamı çok arzulamıştır. Valar`ın yargıçı Mandos, Manwe'ye danışmadan hükümlerini vermezdi, kudretine ve adaletine güvenirdi. Soyadı Sulimo'dur. Eru Ilúvatar ona bu ismi vermiştir. Anlamı "Arda'nın Nefesi"dir. Gökleri, kuşları, kartalları, kanatları olan her varlığı pek bir sever. Onlar da Manwë'ye itaat ederler, her çağrısına yardımına koşarlar. Tahtının çevresinde ulu kartallar dolaşır. Manwë'nin uşağı, habercisidirler. Ayrıca kartalların efendisi Thorondor Manwë`nin dostudur. "Manwë'nin Ezgisi" adlı ezgi, Manwë ile Varda arasındaki aşkı anlatır. Büyük su çulluğu Büyük su çulluğu ("Gallinago media"), çullukgiller (Scolopacidae) familyasından bir su çulluğu türü. Habitatları, kuzey doğu Avrupa ve kuzey batı Rusya'da kısa bitki yaşamıyla bataklıklar ve ıslak çayırlardır. Göçmendirler, Afrika'da kışlarlar. Yumuşak çamurda araştırıp bulduklarını yerler. Çoğunlukla, böcekler ve yer solucanları ayrıca ara sıra bitkisel materyallerlede beslenirler. Uzunlukları 26-30 santimetre ve 42-50 santimetre kanat açıklığında olup erişkinler, su çulluğundan ufakça daha büyüktür, ama çok daha hacimli ve daha kısa bir gagası vardır. Göz boyunca koyu bir çizgisi vardır. Ulmo Ulmo, Denizlerin Efendisi’ydi. Arda’ya indiğinde tüm Valar denize hayran kalmıştı. Lâkin Ulmo hepsinden daha çok sevdi denizi. Onun için deniz her şeydi. Ulmo bir gün Eru ile konuştu. Eru ona dedi ki; “Melkor’un senin egemen oldun bölge için savaştığını –zamanın derinliklerindeki bu küçük ülkede, burada- nasıl göremiyorsun. Melkor kendini keskin ve sınırsız bir soğuk olarak düşünmüştü. Lakin daha henüz pınarları ve denizleri dondurmadı, kurutmadı. Bulutların yüksekliğine ve görkemine, daima değişen sislere bir bak; yağmurun düşüşünü dinle ve bu cezbedici bulutlarla arkadaşın Manwe’ye daha da yaklaş.” O günden sonra Ulmo Manwe’nin en iyi dostu oldu. Ancak sonra gördükleri görüntü kısıtlandı ve Ulmo kendini denize verdi. Batıya çok az uğradı. Valar’la pek yakın olmadı. O hep denizin üstündeki sularda ve denizin altındaki sularda yaşadı. Eru’nun Çocukları onu az sıklıkla görürlerdi. Çünkü o diğer dostları gibi belli bir surete bürünmezdi. Eru’nun çocukları onu gördüklerinde çok korkarlardı. Zira onun başının üzerinde göğe yükselen miğferinin tepesi köpüklüydü. Üzerinde donuk yeşil tonlarında bir zırh vardı. O Orta Dünya kıyılarına gider ve görünmez şekilde oralarda dolaşırdı. Deniz kabuklarına sözlerini söylerdi. Böylece deniz kabukları duymasını bilene onun sözlerini iletti. Denizin şarkısı da hep ilk doğanları etkiledi. Ã–zge Borak Özge Borak (d. 14 Şubat 1982, İstanbul), Türk oyuncu. 8 yaşındayken açılan bir sınavla Şehir Tiyatroları çocuk bölümünü kazanarak sanat hayatına adım atan Borak, İstanbul Devlet Opera ve Balesi (İDOB) sanatçısı, başkoreografı Selçuk Borak'ın kızıdır. Sanatçı bir aileden gelen ve İstanbul Devlet Konservatuvarı Tiyatro Bölümü'nden mezun olan sanatçının annesi, balerin Buket Borak olup, kardeşi Selim Borak İDOB'un baş dansçılarından, eski kocası Bülent Şakrak, İDOB baletidir. 2010 yılında Bülent Şakrak ile boşanmışlardır. Daha sonra Ata Demirer ile 11 Kasım 2011 tarihinde nişanlanıp 22 Nisan 2012 tarihinde evlenmişlerdir. Çift evliliklerini 14 Kasım 2014 tarihinde sonlandırmıştır. Özge Borak, ilk olarak 2003 yılında kamera karşısına geçerek bir dizide rol almış, film dünyasına da katılmıştır. 15 Ekim 2012 tarihinde, "Leyla ile Mecnun" adlı dizinin 68. bölümünde "Pakize" rolünde konuk oyuncu olarak oynamıştır. Ayrıca Özge Borak 2009 yılında bir Kürt filmi Roja Reş'te (Karanlık Gün)'de "Rozêrîn" karakterini canlandırmıştır. Need for Speed: Carbon Need for Speed: Carbon Need for Speed Serisi'nin oyunlarından birisidir. Oyun, sokak yarışlarını konu almaktadır. 2006 senesinde ABD'de sonra da Dünya'da piyasaya sürüldü. Carbon'u Mart 2007'de çıkmış olan takip etti, ve 'i 2008 yılında çıkan takip etti.NFS Most Wanted´ın devamıdır. Sergeant Cross, Rockport City'deki eski köprüden atlayarak polislerden kaçan karaktere yetişmek için aracıyla aynı köprüden atlar. Gece vakti karaktere yetişen Cross, karakterin aracına arkadan çarpınca kovalamaca başlar. Cross'dan kaçmaya çalışan karakter, yolun kapalı olduğunu görünce manevra yapmaya çalışır ancak bu sırada karakterin aracı pert olur. Cross karakteri araçtan indirip tutuklayacakken iki araba yanaşır. Arabalardan inen kişileri (Darius ve Nikki) karakter önceden tanımaktadır. Darius, Cross ile konuşur ve Cross'un karakteri tutuklamadan gitmesini sağlar. Sonrasında Darius karaktere 3 arabadan birini seçtirerek ona yardımcı olur. Karakter, seçtiği araçla (veya sonradan satın aldığı araçla) çetelerin bölgelerini ele geçirip çete liderlerini yenerek çetelerin ellerinde tuttukları bölgeleri kontrol altına alır. Karakter, ilk 3 bölgeyi ele geçirince Darius karakteri buluşmaya çağırır. Ancak bu bir tuzaktır. Darius, karakteri Cross'a tutuklatacakken Nikki son anda yetişir ve karakteri tutuklanmaktan kurtarır. Ondan sonra da karakter, Darius'u alt etmek için Darius'un bölgelerindeki yarışları kazanır. Tüm bolgeleri ele geçirince Darius ile yarışır ve Darius'u yener. Yapılan geliştirmelerle beraber oynayış genel olarak serinin bir önceki oyununa benzer. Önceki oyuna kıyasla araç özelleştirme ve performans ayarlama seçenekleri daha gelişmiştir. Seride ilk kez çok gelişmiş bir desen ayarlama fiziği kullanılmıştır. Desenlerin boyutu ayarlanabilir, desenler döndürülebilir, desen rengi olarak herhangi bir renk seçilebilir. Tamamen özelleştirilebilir Autoscolp gövde parçaları ilk kez serinin bu oyununda kullanılmıştır. Önceki oyunlara göre araçlar sınıflara (tuner,exotic,muscle) ayrılmıştır. Her sınıfın kendine has sürüş karakterleri vardır. Tunerlar çok iyi yol tutar, exoticlerin son hızı çok yüksektir, musclelar ise çok iyi hızlanmakla beraber pek yol tutamayıp kaymaya meyillidir. Tunerlar genellikle Japon araçlarından oluşur, musclelar genellikle Amerikan spor arabalarından oluşur, exoticler ise genellikle Avrupalı markaların spor araçlarından oluşur. Underground 2 ve Most Wanted'daki serbest gezinti modu bu oyunda da bulunur. Underground 2'de olan ancak Most Wanted'da kaldırılan serbest gezinti yarışları Carbon'a geri gelmiştir. Ancak bir önceki oyunun temel şeylerinden biri polis kovalamacaları bu oyunda önemini kaybetmiştir. Kariyerde ilerlemek için polis kovalamacalarının önemi kalmamıştır. Bir önceki oyuna ek olarak bu oyuna Reward Cards (Ödül Kartları) eklenmiştir. Bu kartları açabilmek için bazı gorevlerin yapılması gerekir. Bir önceki oyunda olan Challenge Series (Mücadele Serisi) bu oyunda da vardır. Önceki oyundan farklı olarak Challenge Series'lerdeki yarış çeşitliliği arttırılmıştır ancak polis görevlerinin sayısı azaltılmıştır. Önceki oyunlarda bulunan Drag yarışı kaldırılmıştır. Underground 2'de olup Most Wanted'da kaldırılan Drift yarışı geri gelmiştir. Serinin diğer oyunlarından farklı olarak oyuna Canyon yarışı eklenmiştir. Oyunun en zorlayıcı yarış türü olan bu yarış, aynı zamanda çete liderleriyle yapılan yarışların birisidir. Oyun gece saatlerinde geçer. Bu oyun geliştirilirken haritanın daha büyük olması ve grafiklerin daha iyi olması planlanmıştır. Ayrıca, oyunda geliştirilmesi yarıda kalan bayağı bir şey vardır. Bu şeylerin bazılarını ve bazı kaldırılmış şeyleri geri kazandıran Need For Speed Carbon Improvement Mode (Need For Speed Carbon Geliştirme Modu) yayınlanmıştır. Selçuk Borak Selçuk Borak (d. 1952, İstanbul) koreograf/oyuncu. İstanbul Şehir Tiyatroları ve İstanbul Devlet Opera ve Balesi (İDOB) sanatçısı olan Borak, 1969 yılında girdiği sınav sonucunda dansçı olarak İDOB kadrolarına katıldı. Birçok opera, bale ve operet'te rol aldı. 1974 yılında kuruma 'başdansçı' seçilip, aynı zamanda solist olarak görev yapmayı sürdürdü. Koreograf olmasının ardından Devlet Opera ve Balesi'nin başkoreograflığına getirildi. Yurt dışı ve içinde birçok etkinliklerde bulundu. Bale sanatçısı Buket Borak'ın eşi, oyuncu Özge Borak ve Başdansçı Selim Borak'ın babası olan sanatçı aynı zamanda Şehir Tiyatroları koreografıdır ve Şark Dişçisi müzikalinde Kolbaşı rolünü oynamaktadır.. Sulama Sulama, bitkilerin ihtiyaç duyduğu ancak doğal yağışlarla karşılanamayan suyun yapay olarak getirilmesi işlemidir. Başka bir tanımla, sulama, "kontrollü miktarlarda suyun bitkilere gerekli aralıklarla uygulanmasıdır". Sulama tarımsal ekinlerin yetiştirilmesine, arazilerin korunmasına ve kurak iklimlerde ve ortalamanın altında yağış olduğu zamanlarda yeniden bitkilendirmeye yardımcı olur. Sulamanın ayrıca dona karşı koruma, tahıl tarlalarındaki yabani otların büyümesini baskılaması ve toprak konsolidasyonu önleme dahil olmak üzere mahsul üretiminde başka kullanımları da vardır. Buna karşılık, yalnızca doğrudan yağışa dayanan tarım, yağmurla beslenen veya kuru tarım olarak adlandırılır. Sulama sistemleri aynı zamanda çiftlik hayvanlarının serinletilmesi, toz bastırma, lağımın bertarafı ve madencilik atıklarının imhası için de kullanılır. Sulama, genellikle yüzey ve yeraltı suyunun belirli bir bölgeden uzaklaştırılması olan drenaj ile birlikte incelenir. Sulama, 5000 yılı aşkın bir süredir tarımın merkezi bir özelliğidir ve birçok kültürün ürünüdür. Tarihsel olarak, Asya'dan Güneybatı Amerika Birleşik Devletleri'ne kadar dünya genelinde ekonomiler ve toplumlar için temel oluşturmuştur. Arkeolojik araştırmalar, yağmura dayalı tarımda mahsulleri desteklemek için yeterli doğal yağış bulunmayan alanlarda sulama yapıldığına dair kanıtlar buldu. Teknolojinin bilinen en eski kullanımı, bugünkü İran'ın güneybatısındaki Kuzistan'da M.Ö. altıncı bin yıla kadar uzanır. Sulama İndus Vadisi Uygarlığı'nin alüvyal ovalarında suyun manipülasyon aracı olarak kullanılmıştı, uygulamasının M.Ö. 4500 civarında başlamış olduğu ve tarımsal yerleşimlerinin büyüklüğünü ve verimini büyük ölçüde arttırdığı tahmin edilmektedir. İndus Vadisi Uygarlığı, M.Ö 3000 tarihine uzanan Girnar 'daki yapay rezervuarlar ve M.Ö. 2600'den kalan kanal sulama sistemi dahil olmak üzere karmaşık sulama ve su depolama sistemleri geliştirdi . Sulama amacıyla kullanılan geniş bir kanal ağıyla büyük ölçekli tarım uygulandı. Mezopotamya ovasında çiftçiler M.Ö en az üçüncü binyıldan beri sulama kullandılar. "Çok yıllık sulama" geliştirdiler, tarlada oluşturdukları küçük kanallar matrisi ile büyüme mevsimi boyunca bitkileri düzenli olarak suladılar. Eski Mısırlılar, Nil'in taşmasınını kullanarak, bentlerle çevrili toprak alanlarını su altında bırakmak için “havza sulama” uyguladılar. Mühendisler su fazlasını akarsuya geri yönlendirene kadar, sel suyu, bereketli tortu çökene kadar kalırdı. Firavun III. Amenemhat'ün, on ikinci hanedanlık'ta, (yaklaşık 1800 M.Ö.) Feyyum Vahası'nın doğal gölünü kurak mevsimlerde kullanılmak üzere fazla su depolamak için bir rezervuar olarak kullandığına ilişkin kanıtlar mevcut. Göl, her yıl Nil 'in taşması ile genişlerdi. Eski Nübyeliler, "sakia" denilen su çarkı benzeri bir alet kullanarak bir sulama şekli geliştirdiler. Sulama, Nübye'de M.Ö. üçüncü ve ikinci bin yıllar arasında bir tarihte başlamıştır. Şimdi Sudan'ın olduğu yerde Nil Nehri ve diğer nehirlerden akacak sel sularına bağlıydı. Sahra altı Afrika'da sulama, M.Ö. birinci veya ikinci bin yıllarına kadar Nijer Bölgesi bölgesi kültürlerine ve medeniyetlerine ulaştı ve yağışlı sezon taşkınları ve su hasadına dayanıyordu. Kolomb öncesi Amerika'da, Suriye, Hindistan ve Çin'in erken dönemlerinde, “teras sulama” ile ilgili kanıtlar ortaya çıkmaktadır. Peru'daki And Dağları'nın Zana Vadisi'nde, arkeologlar, radyoakbon ölçümüne göre M.Ö. 4. bin yılına, M.Ö. 3. bin yılına ve M.S. 9. yüzyılına ait üç sulama kanalı kalıntısı tespit etmişlerdir. Bu kanallar Yeni Dünya 'da sulamaya dair ilk kaydı teşkil eder. Dördüncü binyıl kanalının altında M.Ö. 5. binyıl'dan kalma olasılığı olan bir kanalın izleri bulundu. Eski Persler (şimdiki İran), doğal yağışın yetersiz olduğu bölgelerde arpa büyütmek için M.Ö. 6. binyıl öncesine kadar sulama kullandı. Antik İran'da M.Ö. 800'lerde geliştirilen Kehrizler, günümüzde hala kullanılan en eski sulama yöntemleri arasındadır. Günümüzde Asya, Orta Doğu ve Kuzey Afrika'da da bulunurlar. Sistem, yer altı suyuna erişim sağlamak üzere uçurumların ve dik tepelerin kenarlarına kazılan nazikçe eğimli tüneller ve dikey kuyulardan oluşan bir ağı içermektedir. Çemberin etrafı kilden yapılmış çanaklarla çevrili suyun akışından gücünü alan (ya da su kaynağının durgun olduğu yerden hayvanlar vasıtasıyla) bir çeşit su çarkı olan Noria ilk kez Kuzey Afrika'daki Roma yerleşimcileri arasında bu zamanlarda kullanılmaya başlanmıştır. M.Ö. 150 yılına kadar kadar çanaklar, suya girerken daha kolay bir dolum sağlamak için valflerle donatılmıştı. Yaklaşık M.Ö. 300 yıllarında Kral Pandukabhaya dönemine dayanan ve takip eden bin yıl boyunca sürekli gelişmiş olan en eski Sri Lanka sulama sistemi, antik dünyanın en karmaşık sulama sistemlerinden biriydi. Yeraltı kanallarına ek olarak, Sinhalalar, su depolamak için tamamen yapay rezervuarlar yapan ilk insanlardır. Çin'in bilinen en eski hidrolik mühendisleri, her ikisi de büyük sulama projeleri üzerinde çalışmış olan İlkbahar ve Sonbahar Dönemindeki Sunshu Ao (M.Ö. 6'ıncı yüzyıl) ve Savaşan Devletlerin dönemindeki Ximen Bao'ydu (M.Ö. 5'inci yüzyıl). Eski Çin'in Qin eyaletine ait Siçuan bölgesinde, geniş bir tarım alanını sulamak için M.Ö. 256 yılında inşa edilen, Çinli hidrolojist ve sulama mühendisi Li Bingin'in tasarladığı Dujiangyan Sulama Sistemi bugün hala işler durumdadır. M.S. 2. yüzyıla gelindiğinde Han Hanedanlığı döneminde Çin, suyu daha düşük bir seviyeden daha yüksek bir seviyeye yükselten su çarkı kullandı. Bunlar manuel ayak pedalı, hidrolik su çarkları veya öküzler tarafından çekilen dönen mekanik tekerlekler gücüyle hareket ediyordu. Bu su, kentsel yerleşim bölgeleri ve saray bahçeleri gibi bayındırlık hizmetleri için ama daha çok tarım arazisi kanalları ve tarlalar için kullanılmıştır. Joseon Hanedanlığı'nın Koreli bir mühendisi olan Jang Yeong-sil, Kral Sejong'un aktif yönetiminde, 1441'de dünyanın ilk yağmur ölçeri olan uryanggye'yi (Korece:우량계) icat etti. Tarımsal uygulamalar için yağmuru ölçmek ve toplamak için ülke çapında bir sistemin bir parçası olarak sulama tanklarına kuruldu. Bu araçla, planlamacılar ve çiftçiler ankette toplanan bilgileri daha iyi kullanabiliyorlardı. ABD'nin şu anki alanında bilinen en eski tarımsal sulama kanalı sistemi M.Ö. 1200 ve M.Ö. 800 yıllarına dayanmaktadır ve 2009 yılında Arizona, Marana'da keşfedilmiştir. Sulama kanalı sistemi Hohokam kültürünün iki bin yıl öncesine ve tanımlanamayan bir kültüre aittir. Kuzey Amerika'da Hohokam, ekinlerini sulamak için sulama kanalları kullanan bilinen tek kültürdü ve sulama sistemleri, M.S. 1300 yılına kadar Güneybatı'da en geniş popülasyona su sağladı. Hohokam çeşitli tarım arayışlarında bentler ile birleştirilmiş basit kanallardan oluşan bir karışım oluşturdu. 7. ve 14. yüzyıllar arasında, eski Yakın Doğu, Mısır ve Çin'de kullanılanların karmaşıklığına rakip olan aşağı Salt ve orta Gila Nehirleri boyunca geniş sulama ağları inşa ve muhafaza ettiler. Bunlar, ileri mühendislik teknolojilerinin yararı olmadan nispeten basit kazı araçları kullanılarak inşa edildi ve erozyon ve siltasyonu dengeleyecek şekilde mil başına birkaç ayak eğim elde edildi. Hohokam, yabani bitki çeşitlerini toplamanın yanı sıra, pamuk, tütün, mısır, fasulye ve kabak çeşitlerini de yetiştirmiştir. Hohokam Kronolojisinin sonlarında, temel olarak gıda ve lif olarak agave yetiştirmek için yaygın kuru tarım sistemlerini kullandılar. Zorlu çöl şartlarında ve kurak iklimde hayati önem taşıyan ve kanal sulamaya dayanan tarımsal stratejilere güvenmeleri, kırsal nüfusun istikrarlı kent merkezlerinde toplanmasının temelini oluşturmuştur. 2000 yılında toplam verimli arazi dünya çapında 2.788.000 km²'dir (689 milyon dönüm) ve sulama altyapısı ile donatılmıştır. Bu alanın yaklaşık % 68'i Asya'da, % 17'si Amerika'da, % 9'u Avrupa'da, % 5'i Afrika'da ve % 1'i Okyanusya'dadır. Yüksek sulama yoğunluğuna sahip en geniş bitişik alanlar şunlardır: Daha küçük sulama alanları, dünyanın hemen hemen tüm nüfus youğunluğu olan bölgelerine yayılmıştır. 2012 yılına kadar, sulanan arazinin tahmini alanı, neredeyse Hindistan'ın büyüklüğü olan toplam 3.242.917 km²'ye (801 milyon dönüm) yükselmiştir. Birkaç sulama yöntemi vardır. Suyun bitkilere nasıl tedarik edildiğine göre değişir. Amaç, suyu bitkilere mümkün olduğunca eşit şekilde uygulamaktır, böylece her bir bitki ne çok fazla ne de çok az olacak şekilde ihtiyaç duyduğu su miktarını elde eder. Yüzeysel sulama en eski sulama şeklidir ve binlerce yıldır kullanılmaktadır. Yüzey sulama sistemlerinde su, ıslatmak ve toprağa sızmak için tarım alanlarının yüzeyinde hareket eder. Yüzey sulama karık, sınır şeridi veya havza sulama olarak alt gruplara ayrılabilir. Sıklıkla taşma sulama veya salma sulama olarak adlandırılır çünkü işlenen araziyi tamamen su kaplaması veya buna yakın bir durumla sonuçlanabilir. Tarihsel olarak, bu tarımsal alanların sulanmasında en yaygın yöntem olmuştur ve halen dünyanın birçok yerinde kullanılmaktadır. Sulama kaynağından gelen su seviyelerinin izin verdiği yerlerde, seviyeler genellikle toprakla hendekler vasıtasıyla kontrol edilir. Bu, yöntemin her bir ayrı alanda taşırma sulama uygulamak veya su seviyesini kontrol etmek için kullanıldığı teraslanmış pirinç tarlalarında görülür. Bazı durumlarda su, insan veya hayvan gücü ile toprağın seviyesine pompalanır veya yükseltilir. Yüzey sulamanın su uygulama etkinliği tipik olarak diğer sulama şekillerinden daha düşüktür. Yüzeysel sulama, bazı alanlarda, örneğin Phoenix, Arizona ve çevresindeki arazileri sulamak için bile kullanılır. Sulanan alan bir banket ile çevrilidir ve su yerel bir sulama bölgesi tarafından belirlenen bir programa göre verilir. "Mikro sulama", bazen "lokalize sulama", "düşük hacimli sulama" veya "damlama sulama", suyun düşük basınçta önceden belirlenmiş bir düzende olan borulardan oluşmuş bir ağ ile dağıtıldığı sistemdir ve her bitkinin kendisine veya hemen yanına küçük miktarlarla uygulanır. Ayrı ayrı damlatıcılar kullanan geleneksel damlama sulama, yeraltı damlama sulama (SDI), mikro sprey veya mikro yağmurlama sulama ve mini fıskiye sulamanın hepsi bu sulama yöntemleri kategorisine dahildir. Damlama sulama olarak da bilinen damla sulama (veya mikro sulama), adından da anlaşıldığı gibi işlev görür. Bu sistemde su tam köklerin bulunduğu yere düşer. Su bitkilerin kök bölgesine veya yakınlarına damla damla verilir. Bu yöntem en fazla su verimliliğinin olduğu sulama yöntemi olabilir ve eğer uygun şekilde yönetilirse buharlaşma ve kaçan su miktarı en aza indirilir. Doğru şekilde yönetildiğinde sulama alanı su verimliliği, tipik olarak yüzde 80 ila 90 arasındadır. Modern tarımda, damla sulama buharlaşmayı daha da azaltacak şekilde sıklıkla plastik malç ile birleştirilir ve aynı zamanda gübre verme aracıdır. İşlem "fertigasyon" olarak bilinir. Bir damla sistemi çok uzun süre çalıştırılırsa veya dağıtım miktarı çok yüksekse, suyun kök bölgesinin altına indiği derin süzülme gerçekleşebilir. Damla sulama yöntemleri, çok ileri teknolojili ve bilgisayarlı olanlardan düşük teknolojili ve emek yoğun olanlara kadar değişmektedir. Düşük enerjili merkezi pivot sistemleri ve yüzey sulama sistemleri hariç, genellikle diğer çoğu sistem için olduğundan daha düşük su basınçlarına ihtiyaç duyulur. Sistem, bir tarla boyunca tekbiçimli veya bitki türlerinin karışımını içeren bir arazideki ayrı bitkilere hassas su dağıtımı yapabilecek şekilde tasarlanabilir. Dik yokuşlardaki basıncı ayarlamak zor olsa da, basınç dengeleyici damlatıcılar mevcuttur, bu nedenle alanın düz olması gerekmez. İleri teknoloji çözümler, bilgisayarlı vana grubundan uzanan boru hatları boyunca yer alan hassas kalibre edilmiş damlatıcıları içerir. "Yağmurlama" veya tepeden sulamada, su, alandaki bir veya daha fazla merkezi bölgeye borularla taşınır ve üstten yüksek basınçlı fıskiye veya tabancalarla dağıtılır. Kalıcı olarak monte edilmiş yükselticilerin üzerine monte edilmiş fıskiye, sprey veya tabancaları kullanan bir sisteme genellikle "kalıcı" sulama sistemi denir. Dönen daha yüksek basınçlı yağmurlamalara "rotor" denir ve bir bilye, dişli ya da darbe mekanizması vasıtasıyla tahrik edilir. Rotorlar tam veya kısmi bir dairede dönecek şekilde tasarlanabilir. Tabancalar, genel olarak 275 ila 900 kPa'lık çok yüksek basınçlarda ve 3 ila 76 L/sn'lik debilerde, genellikle 10 ila 50 mm aralığında meme çaplarına sahip olmaları farkları dışında rotorlar gibidir. Tabancalar sadece sulama için değil, aynı zamanda toz bastırma ve ağaç kesme gibi endüstriyel uygulamalar için de kullanılır. Fıskiyeler ayrıca bir hortum ile su kaynağına bağlı hareketli platformlara da monte edilebilir. Otomatik hareket eden "Gezici yağmurlama sistemi" olarak bilinen tekerlekli ve hareketli sistemler , küçük çiftlikler, spor alanları, parklar, meralar ve gözetimsiz mezarlıklar gibi alanları sulayabilir. Bunların çoğu, çelik bir tambur üzerine sarılmış uzun bir polietilen boru kullanır. Tambur, sulama suyu veya küçük bir benzinli motor vasıyasıyla hareket eder. Hortum tamburun üzerine sarıldıkça, fıskiye alan boyunca çekilir. Fıskiye tambura geri döndüğünde, sistem kapanır. Bu tür bir sistem çoğunlukla bir "su makaralı" gezici sulama fıskiyesi olarak bilinir ve toz bastırma, sulama ve atık suların toprak uygulaması için yaygın olarak kullanılır. Diğer sistemler, yağmurlama platformu bir kablo ile çekilirken arkadan sürüklenerek gelen yassı bir lastik hortum kullanır. Merkezi pivot sulama, uzunluğu boyunca konumlandırılmış fıskiyeleri olan, tekerlekli kulelere monte edilen, makaslarla desteklenmiş birleştirilen boru parçalarını (genellikle galvanize çelik ya da alüminyum) kullanan bir fıskiye sulama şeklidir. Sistem dairesel bir şekilde hareket eder ve dairenin ortasındaki dönme noktasından gelen su ile beslenir. Bu sistemler dünyanın her yerinde bulunur ve kullanılır ve her türlü arazinin sulanmasına izin verir. Yeni sistemler resimde gösterildiği gibi damla yağmurlama başlıklarına sahiptir. 2017'den itibaren, çoğu merkezi pivot sistemlerinde, borunun tepesine takılı U-biçimli bir borudan sarkan, ekinin üstünden en fazla birkaç ayağa (en fazla) yerleştirilen yağmurlama başlıkları bulunan ve böylece buharlaşma kayıplarını sınırlayan düşürücüler vardır. Düşürücüler ayrıca, suyu doğrudan ürünler arasına zemine bırakan çekme hortumları veya dağıtıcılarla da kullanılabilir. Ekinler genellikle merkez eksene uyması için dairesel biçimde ekilir. Bu tür bir sistem LEPA (Düşük Enerji Hassas Uygulama) olarak bilinir. Başlangıçta, merkez pivotların çoğu su gücü ile hareket ediyordu. Bunlar hidrolik sistemler (T-L Sulama) ve elektrik motorlu sistemler (Reinke, Valley, Zimmatic) ile değiştirildi. Birçok modern pivotta GPS cihazları bulunur. Orta noktasına kalıcı olarak tutturulmuş yaklaşık 1,5 m çapında "bir tekerleğe sahip boru serisi" ve uzunluğu boyunca fıskiyeler birleştirilmiştir. Bir ucundan büyük bir hortum kullanarak su verilir. Arazinin bir şeridine yeterli sulama uygulandıktan sonra, hortum çıkarılır, su sistemden boşaltılır ve düzenek elle ya da amaca yönelik bir mekanizma ile yuvarlanır, böylece fıskiyeler arazide farklı bir konuma getirilir. Hortum tekrar bağlanır. İşlem, tüm alan sulanacak şekilde tekrarlanır. Bu sistemin montajı bir merkez pivottan daha ucuzdur, ancak çalışması çok daha fazla emek gerektirir - tarlada otomatik olarak hareket etmez: sabit bir şeritte su uygular, boşaltılmalı ve daha sonra yeni bir şeride götürülmelidir. Çoğu sistem 100 veya 130 mm (4 veya 5 inç) çapında alüminyum boru kullanır. Boru hem su taşıma aracı hem de tüm tekerlekleri döndürmek için bir dingil olarak iki amaca hizmet eder. Bir tahrik sistemi (çoğu zaman tekerlekli hattın ortasına yakın bulunur) kenetlenmiş boru bölümlerini tek bir aks olarak döndürerek tüm tekerlekli hattı hareket ettirir. Sistem yanlış hizalanmışsa, ayrı tekerlek konumlarının manuel olarak ayarlanması gerekebilir. Tekerlek hattı sistemleri taşıyabilecekleri su miktarı ve sulanabilecek mahsullerin yüksekliği ile sınırlıdır. Yanal bir hareket sisteminin yararlı bir özelliği, hat hareket ederken tarla şekline uyum sağlayan kolayca ayrılabilen bölümlerden oluşmasıdır. En sık olarak küçük, doğrusal veya tuhaf biçimli alanlar, tepelik veya dağlık bölgeler için veya iş gücünün ucuz olduğu bölgelerde kullanılırlar. Taşınabilir olan hortum ucunda yağmurlamanın aksine çim yağmurlama sistemi kalıcı olarak kurulur. Yağmurlama sistemleri konutlarda, ticari alanlarda, kiliselerde ve okullarda, halka açık parklarda ve mezarlıklarda ve golf sahalarında kurulmaktadır. Estetik bir manzara için önemli olduğundan, bu sulama sistemlerinin bileşenlerinin çoğu toprak altına gizlenmiştir. Tipik bir çim yağmurlama sistemi, su kaynağının kapasitesi ile sınırlandırılmış bir veya daha fazla bölgeden oluşacaktır. Her bölge, peyzajın belirlenmiş bir bölümünü kapsayacaktır. Arazi, genellikle mikroiklim, bitki materyali türü ve sulama ekipmanı tipine göre bölünecektir. Bir peyzaj sulama sistemi ayrıca damla sulama, dağıtıcılar veya fıskiyelerin yanı sıra diğer ekipmanın olduğu bölgeleri içerebilir. Manuel sistemler hala kullanılsa da, çim yağmurlama sistemlerinin çoğu, bazen saat veya zamanlayıcı olarak adlandırılan sulama denetleyicisi kullanılarak otomatik olarak çalıştırılabilir. Çoğu otomatik sistem elektrikli selenoid valf kullanır. Her bölge, denetleyiciye bağlı olan bu vanalardan bir veya daha fazlasına sahiptir. Kontrolör valfa güç gönderdiğinde, valf açılır ve suyun o bölgedeki fıskiyelere akmasını sağlar. Çim sulamada kullanılan, pop-up püskürtme başlıkları ve rotorlar olmak üzere iki ana tip fıskiye tipi vardır. Püskürtme başlıkları sabit bir püskürtme düzenine sahipken, rotorlar dönen bir veya daha fazla akışa sahiptir. Pop-up püskürtme başlıkları daha küçük alanları sulamak için kullanılırken, rotorlar daha büyük alanlar için kullanılır. Golf sahası rotorları bazen o kadar büyüktür ki, tek bir fıskiye bir valf ile birleştirilir ve 'valfli kafa' olarak adlandırılır. Bir çim alanda kullanıldığında, fıskiyeler, başın üst kısmı zemin yüzeyi ile aynı hizada olacak şekilde monte edilir. Sistem basınçlandırıldığında, kafa yerden dışarı çıkar ve vana kapanıp o bölgenin suyunu kesene kadar istenen alanı sular. Yandan geçen hatta basınç olmadığında, fıskiye kafası tekrar toprağa geri çekilecektir. Çiçek ekili yerlerde veya çalılık alanlarda, yağmurlama makineleri zemin yükselticilerine monte edilebilir veya bir çim alandaki gibi daha uzun boylu pop-up fıskiyeleri kullanılabilir ve kurulabilir. Birçok hortum ucu fıskiye modeli vardır. Birçoğu daha büyük tarımsal ve peyzaj fıskiyelerinin bahçe hortumu ile çalışabilecek boyutlarda daha küçük versiyonlarıdır. Bazılarında geçici olarak toprağa saplanmalarına izin veren kazık tipi bir taban bulunurken, diğerleri hortuma takılıyken de sürüklenebilmeleri için tasarlanmış kızak tipi tabana sahiptir. Alttansulama uzun yıllardır tarla bitkilerinde yüksek su tablası bulunan alanlarda kullanılmaktadır. toprağın, bitkilerin kök bölgesinin altından nemlenmesini sağlamak için su tablasını yapay olarak yükseltme yöntemidir. Genellikle bu sistemler ovalarda veya nehir vadilerinde bulunan çayırlarda bulunur ve drenaj altyapısı ile birleştirilir. Pompa istasyonları, kanallar, savaklar ve kapılardan oluşabilen sistem, bu hendek ağındaki su seviyesini arttırmasına veya azaltmasına imkân verir ve böylece su tablasını kontrol etmesini sağlar. Alttansulama, genellikle saksı bitkileri için ticari sera üretiminde de kullanılır. Su, aşağıdan verilir, yukarı doğru emilir ve fazlalık geri dönüşüm için toplanır. Tipik olarak, bir su ve besin çözeltisi bir kabı doldurur ya da bir kanaldan 10-20 dakikalık kısa bir süre boyunca akar ve daha sonra tekrar kullanılmak üzere bir bekleme tankına geri pompalanır. Seralarda alttan sulama, oldukça karmaşık, pahalı ekipman ve yönetim gerektirir. Avantajları su ve besin tasarrufu ve azaltılmış sistem bakımı ve otomasyon sayesinde iş gücü tasarrufudur. Temelde ve pratikte yüzeyaltı havza sulamasına benzer. Başka bir alttansulama tipi, alttansulamalı saksı olarak da bilinen kendi kendini sulayan kaptır. Bu, polyester ip gibi bir tür fitilleme malzemesine sahip bir rezervuar üzerinde duran bir saksıdan oluşur. Su fitilden kılcallık ile yukarı taşınır. Benzer bir teknik, fitil yatağıdır; Bu da kılcal hareket kullanır. Yüzey altı Tekstil Sulama (SSTI), çöl kumlarından ağır killere kadar tüm toprak dokularında alttan sulama için özel olarak tasarlanmış bir teknolojidir. Tipik bir yeraltı tekstil sulama sistemi geçirimsiz bir taban katmanına (genellikle polietilen veya polipropilen), bu taban boyunca uzanan bir damlatma hattına, damlatma hattının üstünde bir jeotekstil tabakasına ve son olarak da jeotekstilin üzerinde dar bir geçirimsiz katmana sahiptir (şemaya bakınız). Standart damla sulamadan farklı olarak, damlatma borusundaki damlatıcıların aralığı, jeotekstil, kumaş boyunca suyu damlatıcıdan 2 metreye kadar götürdüğü için kritik değildir. Geçirimsiz katman etkili bir şekilde yapay su tablası oluşturur. Sulama suyu yeraltı suyundan (kaynaklardan veya kuyulardan çıkarılan), yüzey suyundan (nehirlerden, göllerden veya rezervuarlardan çekilmiş) veya arıtılmış atık su, tuzu giderilmiş su, drenaj suyu veya sis toplanması gibi geleneksel olmayan kaynaklardan gelebilir. Yüzey suyu kullanan özel bir sulama şekli, sel suyu hasadı da denilen feyazan sulamasıdır. Bir sel durumunda, su bir baraj, kapak ve kanal ağı kullanılarak normalde kuru olan dere yataklarına yönlendirilir ve geniş alanlara yayılır. Toprakta depolanan nem bitkileri yetiştirmek için bundan sonra kullanılacaktır. Feyazan sulama alanları özellikle yarı kurak veya kurak, dağlık bölgelerde bulunur. Sel suyu hasadı kabul edilen sulama yöntemlerine ait olmakla birlikte, yağmur suyu hasadı genellikle bir sulama şekli olarak kabul edilmez. Yağmur suyu hasadı, çatılardan veya kullanılmayan alanlardan gelen suyun toplanması ve bunun biriktirilmesidir. Küresel olarak üretilen atık suyun yaklaşık % 90'ı, özellikle düşük gelirli ülkelerde arıtılmadan kalmakta ve yaygın su kirliliğine neden olmaktadır. Artan oranda tarım, arıtılmamış atık suları sulama suyu kaynağı olarak kullanmaktadır. Şehirler taze ürünler için kazançlı pazarlar sağlar, bu nedenle çiftçiler için caziptirler. Ancak, tarım, sanayi ve belediye kullanımı ile giderek daha az su kaynağı için rekabet etmek zorunda kaldığından, çiftçilere genellikle kanalizasyon dahil kentsel atıklarla kirlenmiş suları doğrudan mahsullerini sulamak için kullanmaktan başka seçenek kalmaz. Özellikle insanlar bu kirli su ile sulanan çiğ sebzeleri yediğinde, patojen yüklü suyun kullanılmasından önemli sağlık tehlikeleri kaynaklanabilir. Uluslararası Su Yönetimi Enstitüsü, atık su ile sulama risklerini değerlendirmek ve azaltmak amacıyla Hindistan, Pakistan, Vietnam, Gana, Etiyopya, Meksika ve diğer ülkelerde çeşitli projelerde çalışmıştır. Çiftçilerin çeşitli risk azaltma davranışlarını benimsemeleri için teşvik edildikleri, atık su kullanımına 'çoklu engel' yaklaşımını savunuyorlar. Bunlar, patojenlerin güneş ışığında ölmesine izin vermek için hasattan birkaç gün önce sulamayı kesmek, çiğ olarak tüketilecek yaprakları kirletmeyecek şekilde dikkatlice sulamak, dezenfektanla sebzeleri temizlemek veya çiftçilikte kullanılan dışkı kaynaklı lağım tortusunun insan gübresi olarak kullanılmadan önce kurumasını sağlamayı içerir. Dünya Sağlık Örgütü güvenli su kullanımı için kılavuzlar geliştirmiştir. Nemli havanın gece boyunca geçtiği ülkelerde, soğuk yüzeylerde yoğunlaşan su toplanabilir. Bu, Lanzarote'deki üzüm bağlarında, suyu yoğunlaştırmak için taşlar kullanılarak uygulanmaktadır. Sis toplayıcıları ayrıca kanvas veya folyodan da imal edilmiştir. Klima ünitelerindeki yoğuşma suyunun su kaynağı olarak kullanılması da, geniş kentsel alanlarda daha popüler hale gelmektedir. Modern sulama yöntemleri, tüm tarlaya eşit miktarda su sağlamak için yeterince verimlidir, böylece her bir bitki ihtiyaç duyduğu su miktarına elde eder, ne çok fazla ne de çok az. Alandaki su kullanım etkinliği aşağıdaki gibi belirlenebilir: 1960'lara kadar ortak algı, suyun sonsuz bir kaynak olduğu idi. O zaman, gezegende, günümüzdeki insan sayısının yarısından daha azı vardı. İnsanlar bugünkü kadar zengin değildiler, daha az kalori tüketiyorlardı ve daha az et yiyorlardı, bu yüzden yiyeceklerini üretmek için daha az suya ihtiyaç duyuyorlardı. Şu anda nehirlerden aldığımız su hacminin üçte birine ihtiyaçları vardı. Bugün su kaynakları için rekabet çok daha yoğundur. Bunun nedeni şu anda gezegende yedi milyardan fazla insanın bulunması, üretimi aşırı su kullanımı gerektiren et ve sebze tüketiminin artması ve sanayi, kentleşme ve biyoyakıt ürünleri ile ilgili su için rekabetin artmasıdır. Küresel bir su krizinden kaçınmak için, çiftçiler, artan gıda talebini karşılamak üzere üretkenliği artırma yönünde çaba sarf ediyorlar ve sanayi ve şehirler suyu daha verimli kullanmak için yeni yollar buluyor. Başarılı tarım, çiftçilerin suya yeterli erişime sahip olmasına bağlıdır. Bununla birlikte, su kıtlığı, dünyanın birçok yerinde tarım için zaten kritik bir kısıtlamadır. Tarım konusunda, Dünya Bankası gıda üretimini ve su yönetimini, giderek büyüyen bir tartışmayı teşvik eden daha küresel bir konu olarak hedeflemektedir. Fiziksel su kıtlığı, ekosistemlerin etkin bir şekilde çalışması için gerekenler de dahil tüm talepleri karşılayacak kadar su bulunmamasıdır. Kurak bölgeler sıklıkla fiziksel su kıtlığından muzdariptir. Aynı zamanda, suyun bol gibi göründüğü, ancak kaynakların aşırı kullanıldığı yerlerde de ortaya çıkar. Bu, genellikle sulama için, su ile ilgili altyapının aşırı derecede gelişmesi durumunda olabilir. Fiziksel su kıtlığı belirtileri çevresel bozulma ve azalan yeraltı suyunu içerir. Bu arada ekonomik kıtlık, su ile ilgili yatırım eksikliğinden veya su talebini karşılamak için yetersiz insan kapasitesinden kaynaklanır. Ekonomik su kıtlığı semptomları, insanların çoğunlukla evsel ve tarımsal kullanım için nehirlerden su almak zorunda kalmasıyla birlikte bir altyapı eksikliğini içerir. Günümüzde 2,8 milyar insan su kıtlığı olan yerlerde yaşıyor. Sulama planları, olumsuz çevresel etkiyi en aza indirirken çok sayıda mühendislik ve ekonomik problemi çözmeyi içerir. 2016'da yapılan bir araştırma, tarımı sulamaya bağımlı olan ülkelerin diğer ülkelere göre otokratik olma ihtimalinin yüksek olduğunu tespit etti.Çalışmanın yazarları etkinin tarihsel kökenleri olduğunu öne sürüyorlar: sulama, kurak alanlarda toprak elitlerinin suyu ve ekilebilir alanı tekelleştirmelerine izin verdi.Bu, seçkinlerin daha güçlü olmalarını ve demokratikleşmeye daha iyi karşı çıkmalarını sağladı. Latin BirliÄŸi Latin Birliği, Latince konuşan halkların içinde bulunduğu uluslararası bir örgüttür. Amacı, tek atadan gelme bilincini, bu halklar arasında tek kimliğin benimsenmesidir. Bu örgütün merkezi Fransa'nın başkenti Paris'tedir. Kuruluş tarihi 15 Mayıs 1954'tür. Resmî dilleri; Katalanca, İspanyolca, Fransızca, Portekizce, İtalyanca ve Rumencedir. Birliğin 5 kıtada üyeleri bulunmaktadır. Ercüment Behzat Lav Ercüment Behzat Lav, (d. 15 Kasım 1903 - ö. 17 Kasım 1984), Türk şair ve yazar. İstanbul'da doğdu, İstanbul Sultanisi'ni bitirdikten sonra Darülbedayi'de aktörlük yaptı. Dört yıl süre ile Berlin'de Stern Müzik Konservatuvarı ve Reinhart Tiyatro Akademisi'nde öğrenim gördü. Radyoda spikerlik ve yayın şefliği, tiyatro yönetmenliği ve öğretmenlik yaptı. İstanbul'da öldü. Dadaizm, fütürizm, kübizm ve sürrealizm akımları etkilerini şiirine yansıtmış, Cumhuriyet dönemi Türk şiirinde serbest ölçünün ilk uygulayıcılarından öncü bir şairdir. Toplumsal konuları ve ülke meselelerini irdeleyen şiirler yazdı. - Derleyen: Doğan Hızlan Yapı Kredi Yayınları Timur Metin Timur Metin (d. 1941, Akçadağ, Malatya, Türkiye), Türk bürokrat. Ankara Üniversitesi Hukuk Fakültesi'nden 1963 yılında mezun oldu. Avukatlık stajı ve bir müddet müşavir avukatlık yaptı. 1968 yılında İçişleri Bakanlığına intisap ederek, Ankara Maiyet Memurluğundan sonra, sırasıyla Erfelek, Kozluk, Bozdoğan, Silvan ve Erdek Kaymakamlıkları, İzmir Vali Yardımcılığı ile Bayburt Valiliği yapmıştır. Evli ve 2 çocuk babasıdır. Nihat Üçyıldız Nihat Üçyıldız (d. 1930, Erzurum, Türkiye), Türk bürokrat. 1953 yılında Ankara Üniversitesi Siyasal Bilgiler Fakültesi'ni bitirdi. Ortadoğu Amme İdaresi Enstitüsü Kamu Yönetimi Lisans Üstü Uzmanlık Programına katıldı. Diyadin, Bulancak, Tutak, Sürmene, Kula kaymakamlıkları, Nüfus ve Vatandaşlık Genel Müdür Yardımcılığı, Nüfus ve Vatandaşlık Genel Müdürlüğü, Bayburt Valiliği yapmıştır. Evli ve 3 çocuk babasıdır. Karaveliler, Bergama Karaveliler, İzmir'in Bergama ilçesine bağlı bir mahalle. Roberto Mancini Roberto Mancini (d. 27 Kasım 1964, Iesi), İtalyan teknik direktör ve eski millî futbolcudur. Roberto Mancini, 27 Kasım 1964 tarihinde İtalya’nın Ancona kentinde dünyaya geldi. Futbola Bologna’nın altyapısında başlayan Roberto Mancini ilk profesyonel sezonunu 1981-82 sezonunda yaşadı. Aynı yıl Bologna forması altında Seria A’da 30 maça çıkan Mancini, 9 gol atarak dikkatleri üzerine çekti. 1982-83 sezonunda Sampdoria Genua’ya transfer olan Mancini, 15 sezon boyunca mavi-beyazlı takımın formasını taşıdı. Sampdoria forması giydiği 15 sezonda 566 maçta görev yaparak 1 Kupa Galipleri Kupası ve 4 İtalya Kupası sevinci tadan Mancini, 1990-1991 sezonunda da kulübün tarihindeki tek şampiyonluğunda forma giyen oyunculardan biri oldu. Aynı sezon şampiyon Sampdoria Genua ligde 57 gol atarken, Gianluca Vialli 19 golle gol kralı olurken, Roberto Mancini ise 12 golle onu takip ediyordu. 57 gol atan Sampdoria Genua'nın gollerinin 31 tanesine imza atan bu ikili birçok transfer teklifi alsa da takımlarında kaldı. Bir sezon sonra ise Sampdoria Genua'nın bu efsane kadrosu tarihin ilk UEFA Şampiyonlar Ligi finalinde FC Barcelona ile karşılaşmış, Wembley’deki karşılaşmada Barcelona uzatma dakikalarında bulduğu golle kupaya uzanmıştır. Roberta Mancini 15 senenin ardından 1997 yılında kariyerindeki üçüncü takıma yani SS Lazio’ya transfer oldu. Mancini, mavi-beyazlı forma ile 1998-99 sezonunda UEFA Kupa Galipleri Kupası, 1999-2000 sezonunda bir kez daha Serie A şampiyonluğunun sevincini yaşadı. Mancini kariyerinin son transferini İngiltere’nin Leicester City takımına transfer olarak gerçekleştirdi. Mancini Leicester City formasıyla ilk maçına 36 yaşında Arsenal FC karşısında çıktı. Leicester’de sahaya çıktığı 4 maçı da tamamlayamayan Mancini, Şubat ayında takımdan ayrılacağını artık kendinin fiziksel kondisyonunun yeterli olmadığını söyledi. Roberto Mancini, 2001 Şubat ayında Fiorentina'dan ayrılan teknik direktör Fatih Terim'in yerine geçti. Terim genç teknik adama İtalya Kupası'nda finalist bir takım devretmişti. Roberto Mancini, teknik direktör olarak ilk kupasını da Mor-Menekşelerde kazanma başarısını gösterdi. İtalya Kupası'nın finalinde Parma'yı iki maç sonunda 2-1 mağlup eden Fiorentina şampiyonluğa uzanırken, genç teknik adam resmi olarak ilk kupasını kaldırdı. Fiorentina kupayı kaldırsa da işler çok iyi gitmedi ve ACF Fiorentina çok ciddi mali problemler yaşadı. Mali problemler yaşayan Fiorentina, elindeki yıldız oyuncuları satmak zorunda kaldı. Oyuncuları satmanın sorumlusu olarak tutulan Mancini, bu baskılara dayanamadı ve 2002 yılının Ocak ayında Fiorentina'dan ayrıldı. 2000-01 yılları arasında yardımcı antrenör olarak görev yaptığı Lazio'da 2002 yılında Sven-Göran Eriksson'un yerine teknik direktörlüğüne getirildi. Sezon sonunda görevinden ayrılan Sven-Göran Eriksson'un yerine SS Lazio'da teknik direktörlük görevine getirilen Mancini, 2002/3 sezonunda Lazio 4. sırada bitirirken UEFA Şampiyonlar Ligi'ne katılmak için ön eleme oynama hakkı kazandı. Aynı sezon UEFA Kupası'nda ise oynanılan yarı final İtalyan teknik adamın kariyerini parlatan noktalardan birisi oldu. 2003-04 sezonunda UEFA Şampiyonlar Ligi'nde eleme turunda Benfica'yı elemeyi başaran Mancini ve öğrencileri, grup aşamasında Chelsea - Sparta Praha ve Beşiktaş ile aynı grupta yer alırken, 6 maç sonunda topladığı 5 puanla grupta sonuncu oldu ve elenmekten kurtulamadı. Mancini'nin öğrencileri, ligi 6. sırada bitirirken yeni sezonda UEFA Kupası'na eleme turunda katılma hakkı kazandı. Avrupa ve ligdeki başarısızlığın yanı sıra Lazio aynı yıl Coppa Italia'da şampiyonluk sevinci yaşadı ve genç teknik adam kariyerine bir kupa daha yazdırmış oldu. Sezon sonunda ise İtalya futbolunun devlerinden Internazionale'dan teklif alan Mancini, teknik adamlık kariyerinin dördüncü yılında mavi-siyahlı takımın başına geçmeyi kabul etti. 2004-05 sezonu öncesinde Inter'in başına geçen Roberto Mancini, ilk resmi karşılaşmasında ezeli rakibi Juventus karşısında Supercoppa Italiana'da şampiyonluk sevinci yaşadı. Sezon sonunda ise ligi şampiyon Juventus'un 16 puan arkasında 3. sırada bitirirken, takımıyla birlikte UEFA Şampiyonlar Ligi'nde de eleme aşamasında Basel'i eleyerek grup aşamasına katılma hakkı kazandı. Grup aşamasında Vaencia - Anderlecht ve SV Werder Bremen ile birlikte G Grubu'nda yer alan Inter, grubunu namağlup lider tamamlamış ve ikinci tura adını yazdırmıştır. Bu turda da FC Porto'yu iki maç sonunda 4-2'lik sonuçla eleyen Inter, çeyrek finalde ezeli rakibi Milan karşısında iki maç sonunda 5-0'lık sonuçla elenmekten kurtulamamıştır. Coppa Italia'da ise şampiyonluk sevinci yaşayarak Internazionale ile ikinci kupasını kazandı. 2005-06 sezonunda ise tüm dünyayı sarsan şike skandalı öncesinde tamamlanan İtalya Ligi'nde normal sezonu 3.sırada tamamlayan Mancini ve öğrencileri, şike skandalıyla ilgili olarak yaşanan gelişmelerin ardından Inter'in yaklaşık 15 yıl süren şampiyonluk hasretini sona eriyordu. İtalya Ligi'nde sezon sonunda elde edilen şampiyonluğun yanı sıra, UEFA Şampiyonlar Ligi'nde eleme turunda Shakhtar Donetsk'i eleyerek gruplara kalan İnter, grup aşamasında da H Grubu'nda mücadele ettiği Rangers, FC Porto ve Petržalka takımlarının önünde grubu lider tamamlama başarısı gösterdi. İkinci tur aşamasında AFC Ajax'ı eleyerek çeyrek finale yükselen Inter, bu aşamada Villareal'e deplasman golü kuralıyla elendi. Coppa Italia'nda ise ezeli rakip AS Roma karşısında mutlu sona ulaşan Inter, hem sezon öncesi kazanılan Supercoppa Italiana hem de sezon sonu kazanılan Coppa Italia ile AS Roma taraftarlarını yıkmıştı. 2006-07 sezonu başında kadrosunu Zlatan Ibrahimović, Maicon, Fabio Grosso, Patrick Vieira ve Hernán Crespo gibi yıldızlarla güçlendiren Internazionale, Obafemi Martins, David Pizarro ve Juan Sebastián Verón gibi oyuncularını da satarak kadroda ufak çaplı bir değişime gidiyordu. 2006-07 sezonunda ezeli rakipleri Juventus'un bir alt ligde olması, bir diğer rakip Milan'ın ise -8 puan ile lige başlamasından dolayı avantajlı konuma gelen Mancini'nin öğrencileri, büyük bölümünü sürklase ettiği Serie A'da üst üste ikinci kez şampiyonluğa ulaştı. UEFA Şampiyonlar Ligi'nde ise doğrudan grup aşamasında yer alan ve Bayern Münih - Spartak Moscow - Sporting CP üçlüsüyle birlikte B Grubu'nda yer alan Inter, bu aşamada grubunu ikinci sırada tamamladı ve ikinci tur oynamaya hak kazandı. İspanyol ekibi Valencia ile karşılaşan Inter, geçen sezon bir başka İspanyol takımı Villareal'e elendiği gibi, bu turda da deplasman golü kuralıyla Vaencia karşısında turnuva dışında kalsa da Serie A Şampiyonu olarak takımdaki pozitif gidişatı sürdürdü. 2007-08 sezonu başında İtalya'da üst üste kupalara kazanan Mancini'den ve David Suazo ve Cristian Chivu gibi isimlerle kadronun güçlenmesi nedeniyle taraftar bu sezon için büyük beklentiler içine girdi ve takımlarından Avrupa başarısı bekledi. Supercoppa Italiana'da yine ve yeniden AS Roma karşısında şampiyonlukla başlayan sezon, İtalya Ligi'nde alınan galibiyetlerle devam etti. UEFA Şampiyonlar Ligi'nde doğrudan grup aşamasında yer alan Inter, bu aşamada G Grubu'nda Fenerbahçe, PSV ve CSKA Moskova ile birlikte yer aldı ve grubunu lider olarak tamamlayarak adını ikinci tura yazdırdı. Şampiyonlar Ligi'nde mutlak başarı hedefleyen Inter, ikinci turda İngiliz ekibi Liverpool'a iki maç sonunda 3-0'lık sonuçla elenince Roberto Mancini'nin geleceği sorgulanmaya başladı. İtalya Ligi'nde üst üste üçüncü kez şampiyon olan Inter'de sezon sonunda Roberto Mancini görevinden ayrılma kararı aldı ve veda konuşmasında 2009 yılına kadar takım çalıştırmama kararı aldığını açıkladı. Bu kararın arkasında yatan nedenlerden birisinin Inter yönetimiyle yaptığı özel prosedür olduğu uzun bir süre konuşuldu. 1991 yılında takımdan ayrılan teknik direktör Giovanni Trapattoni'den sonra son 18 yılda Inter'de en uzun süre görev yapan teknik direktör oldu. Bu süreçte, biri Juventus'tan alınan şampiyonluk olmak üzere Inter'e 3 lig şampiyonluğu yaşattı. Inter'e 1988-89 sezonundan sonra ilk şampiyonluklarını kazandırdı. Ayrıca 2 kez Coppa Italia ve İtalya Süper Kupası'nı takımına kazandırdı. Roberto Mancini'nin yerine ise Portekiz'li Jose Mourinho getirildi. Kimilerine göre kişisel kararı, kimilerine göre ise Internazionale ile yaptığı özel prosedür nedeniyle bir sezon takım çalıştırmayan Roberto Mancini, 2009-2010 sezonunun ilk yarısında da takım çalıştırmadı. Arap şeyhlerinin satın alması sonucunda tarihinin en güçlü aynı zamanda en pahalı kadrosunu kuran Manchester City ile görüşen Mancini, Mark Hughes'in performansından memnun olmayan Manchester City tarafından 19 Aralık 2009 tarihinde teknik direktörlüğe getirildi. Roberto Mancini, ligin ikinci yarısından itibaren görev yaptığı Manchester City'de ligi 5. sırada tamamladı ve yeni sezonda UEFA Avrupa Ligi'ne katılma hakkı elde etti. Roberto Mancini, 2010-11 sezonu başında kadrosunu Jérôme Boateng, Yaya Toure, David Silva, Aleksandar Kolarov, Mario Balotelli ve James Milner gibi yıldız futboluclarla güçlendiren ve £116m gibi önemli bir harcama yapan Manchester City ile Avrupa'nın iki numaralı kupası olan UEFA Avrupa Ligi eleme turunda Timişoara'yı elemeyi başarmıştır ve grup aşamasına yükselmiştir. Grup aşamasında Juventus - Lech Poznań ve Red Bull Salzburg ile birlikte aynı grupta yer alan Manchester City grup aşamasını lider tamamlamış ve ikinci turda Yunan temsilcisi Aris'i eleyerek son 16 takım arasına kalmıştır. Roberto Mancini'nin çalıştırdığı bu sezonda en az bir kupa parolası ile başlayan Manchester City, devre arasında kadrosunu Wolfsburg'un Bosna-Hersek'li futbolcusu Edin Džeko'yu kadrosuna katmıştır. Bunun yanı sıra UEFA Avrupa Ligi'nde Son 16 turuna kalan İngiliz devi, bu turda Ukrayna ekibi FK Dinamo Kyiv ile eşleşeti. Andriy Şevçenko ve Husyev'in gollerine engel olamayan Manchester City Son 16 turunun ilk ayağında deplasmanda 2-0 mağlup oldu. Son 16 turunun ikinci ayağında ise Aleksandar Kolarov, Manchester City'i 1-0 öne geçirse de ilk maçın dezavantajıyla FK Dinamo Kyiv'e elenerek turnuvaya veda etti. Premier League'de ise sezon sonunda ligi 3. sırada tamamlayan Roberto Mancini'nin öğrencileri, sezon sonunda FA Cup'ta şampiyonluk sevinci yaşayarak eleştirileri bir nebze olsun azaltmayı başardı. Ayrıca Mancini 2010 yılının Aralık ayında "Ayın menajeri" ödülünü almıştır. 2011-12 sezonuna mutlak şampiyonluk parolasıyla hazırlanan Manchester City, sezon başında kadrosunu Gaël Clichy, Samir Nasri ve Arjantinli golcü Sergio Agüero ile güçlendirirken yıllar sonra yer aldığı UEFA Şampiyonlar Ligi'nde grup aşamasında mücadele etti. Bayern Münih ve SSC Napoli'nin arkasından grubunu 3. sırada tamamlayan City, UEFA Avrupa Ligi'ne katılmaya hak kazandı. UEFA Avrupa Ligi'nin üçüncü turunda FC Porto'yu iki maç sonunda 6-1 gibi bir skorla eleyen İngiliz devi, ikinci turda da yine bir Portekiz temsilcisi Sporting CP ile karşılaştı. Bu turda rakibine deplasman golüyle elenen Manchester City, bir kez daha elendi. Premier League'de ezeli rakibi Manchester United ile büyük bir rekabet içerisine giren Manchester City, sezonun son maçında Queen Park Rangers ile karşılaştı. Futbol tarihinin unutulmaz geri dönüşlerinden birine imza atan Mancini ve öğrencileri 1-2 geri düştüğü maçta 90+2de Edin Džeko ve 90+4te ise Sergio Agüero'nun golleriyle maçı 3-2 kazandı ve sezon sonunda ezeli rakibinin önünde şampiyonluk sevinci yaşarken, Roberto Mancini kulüp tarihinde en son 44 yıl önce kazanılan başarıyı tekrar eden menajer olarak büyük bir başarıya imza attı ve kişisel kupa koleksiyonuna Premier League şampiyonluğunu da ekledi. Ayrıca Mancini 2011 yılının Ekim ayında "Ayın menajeri" ödülüne layık görüldü. Manchester City takımı şampiyonlukla tamamladığı 2011-2012 sezonunda Premier League'in en az (29) gol yiyen ve en çok gol atan (94) takımı olmayı başarırken, 14 maç üst üste kazanarak ligin en iyi performansını sergiledi. Ayrıca Maviler, rakipleri karşısında 18 maçta kalesini gole kapatarak bu alanda da ligin en iyilerinden oldu. 2012-13 sezonu öncesinde kadrosuna önceki sezonlarda olduğu gibi yüksek bedelli transfer yapmayarak başlayan City yalnızca Maicon ve Javi García'yı kadrosuna kattı. Sezonun ilk kupası olan FA Community Shield mücadelesinde ise Chelsea karşısında Yaya Toure, Carlos Tevez ve Samir Nasri'nin golleriyle şampiyonluğa ulaşan Roberto Mancini ve öğrencileri, bir önceki sezonun lig şampiyonu olarak UEFA Şampiyonlar Ligi'nde direkt olarak grup aşamasında yer aldı. Manchester City, grupta birlikte yer aldığı Real Madrid - Borussia Dortmund ve Ajax'ın ardından grubu son sırada tamamladı. Devre arasında ise antrenmanlarda yaşadığı problemler dolayısıyla tüm dünya basınında da birçok haber yapılan Mario Balotelli ile yollar ayrılmıştır. Önceki sezonlarda olduğu gibi bu sezonda beklenen Avrupa başarısını elde edemeyen İtalyan teknik adam, bu başarısızlığın ardından çok sert eleştirilerle karşılaşıyor ve İngiliz basınında adeta yerden yere vuruluyordu. Mancini'nin öğrencileri, sezon sonunda şampiyonluğu 11 puan farkla ezeli rakip Manchester United'a kaptırırken İtalyan teknik adam yönetim tarafından "başarısızlıkla" suçlandı ve sözleşmesi feshedildi. Galatasaray (futbol takımı), 2011 sezonundan beri takımı çalıştıran Fatih Terim ile yolları ayırdıktan sonra İtalya'da Mancini ile görüşmüş, 29 Eylül 2013 tarihinde ise İtalyan teknik adam İstanbul'a gelmiştir. Aynı gün akşam saatlerinde Galatasaray Spor Kulübü Başkanı Ünal Aysal ve Lütfü Arıboğan ile kaldığı Otel olan Les Ottomans Hotel’de buluşulmuş ve taraflar masaya oturmuştur. İlk günün sonucunda Galatasaray CEO'su Lütfü Arıboğan, "Mancini ile görüşmelere başladık, gelişmeleri yarın açıklayacağız. Bugünlük görüşmeler olumlu geçti. İnşallah yarın birlikte olacağız." açıklamalarında bulunmuştur. 30 Eylül 2013 tarihinde ise taraflar tekrar Başkan Ünal Aysal'ın oteli Les Ottomans Hotel’de tekrar görüşmüştür ve Görüşmenin sonunda Mancini, Galatasaray ile 3 yıllık sözleşme imzalamıştır. Akşam saatlerinde borsaya açıklama gönderen Galatasaray, "(futbol takımı)mız Teknik Direktörlüğü için Şirketimiz ile Roberto Mancini arasında 2013-2014 futbol sezonundan başlamak üzere 3 futbol sezonu anlaşmaya varılmıştır. Buna göre Teknik Direktör'e, 2013/14 sezonu için 3.5 MEUR, 2014/15 ve 2015/16 sezonlarının her biri için yıllık 4.500.000 EUR ücret ödenecektir. Eğer A Futbol Takımı bir futbol sezonunda Türkiye Ligi Şampiyonluğunu kazanır ve aynı sezonda UEFA Şampiyonlar Liginde çeyrek final oynamaya hak kazanırsa bir sonraki sezonun yıllık ücretine 300.000 EUR daha eklenecektir." ifadelerine yer vermiştir. Aynı gün akşam antrenmanında yardımcıları Attilio Lombardo, Fausto Salsano ve kondisyoner Ivan Carminati ile takımla çalışmalara başlamıştır. Mancini döneminde ise kaleci antrenörlüğünün Fatih Terim teknik direktörken gelen Cláudio Taffarel'in yapacağı belirtilmiştir. Mancini antrenmandan sonra ise "Galatasaray'ı tercih etmemde çok farklı bir kulüp ve büyük bir camia olması etkili oldu. Juventus maçında takımın başında olacağım, bir İtalyan takımı ile ilk maça çıkmak güzel bir tesadüf. Takımla yeni beraber oldum ama Juventus maçının bizim açımızdan güzel bir maç olacağın düşünüyorum." şeklinde konuştu. Mancini, Galatasaray'ın başında ik maçına Torino'da Juventus ile oynanan UEFA Şampiyonlar Ligi maçında çıktı. Bu maçta Fatih Terim'in kullandığı 4-4-2 sistemini kullanmadı ve 4-2-3-1 sistemiyle başladı. Galatasaray bu maçtan Didier Drogba ve Umut Bulut'un golleriyle 2-2'lik beraberlik alarak puan durumnda 1 puanı hanesine yazdırdı. Roberto Mancini maçtan sonra 2 günde ne yaptınız ? sorusuna "İki gün içinde ne mi yaptım? İsimleri öğrenmeye çalıştım." şeklinde yanıtladı. Mancini maçtan sonra "Bu benim işim. Sahaya çıkmak risk değildi benim için. Biz hep kazanmak için oynamalıyız. Didier Drogba inanılmazdı, ondan böyle oynamasını beklemiyordum." açıklamalarında bulunmuştur. Ayrıca Mancini yardımcılarından birinin Tugay Kerimoğlu olduğunu açıklamıştır. Roberto Mancini ilk lig maçına Akhisar Belediyespor karşısında deplasmanda çıkmış ve takımı 2-1 mağlup olmuştur. Mancini Türk Telekom Arena'da ise ilk maçına Kardemir Karabükspor karşısında çıkmıştır ve takımı bu maçı 2-1 kazanmıştır. Roberto Mancini 23 Ekim 2013 günü ise Galatasaray ile FC København maçında çıkmış ve takımı bu maçı 3-1 kazanmıştır. Mancini böylelikle UEFA Şampiyonlar Ligi’nde tam 6 maçlık aranın ardından galip gelmeyi başardı. İtalyan teknik adam, Manchester City’nin başında çıktığı son 6 Devler Ligi mücadelesinde 3 yenilgi, 3 de beraberlik almış, Galatasaray’a geldikten sonra ise Juventus ile 2-2’lik eşitlik elde etmişti. Şampiyonlar Ligi'nde sın maça kadar Juventus ile 2.lik mücadelesi veren Galatasaray, son maçta Türk Telekom Arena'da bu takımla maça çıktı sadece Galatasarayı 3 puan'ın yettiği karşılaşma ilk 30 dakikanın ardından yoğun kar yağışı nedeniyle ertelendi. Bir sonraki gün 30.dakikadan devam eden karşılaşmanın 85. dakikasında ise Wesley Sneijder takımını 1-0 öne geçiren golü kaydetti ve Roberto Mancini'li Galatasaray adını bir üst tura yazdırdı. Manchester City takımıyla hiçbir üst tura yükselemeyen Mancini böylelikle Galatasaray ile uzun bir aradan sonra bir üst tura yükselme başarısı göstermiş oldu. Correire Dello Sport ise bu maçla ilgili, "Juventus Elendi" manşetiyle duyurduğu haberde, "Mancini, Conte'yi saf dışı Bıraktı" ifadelerine yer verdi. Türkiye Kupası'nda ise ilk olarak Gaziantep BŞB takımıyla 2-2 berabere kalan ve penaltılarda bu takımı eleyen Mancini'nin Galatasaray'ı bir sonraki maçta ise Atatürk Olimpiyat Stadyumu'nda Balıkesirspor ile karşılaştı. Bu takımda 4-0 kazanan Galatasaray adını uzun bir süre ardından gruplara yazdırdı. Mancini ayrıca Süper Lig'de ise 11 maçta 7 galibiyet alırken ikişer beraberlik ve mağlubiyet aldı. Bu performansıyla Mancini, bir önceki teknik direktör Fatih Terim'in topladığı puandan fazlasını topladı. Mancini Galatasaray'daki ilk kupasını ise devre arasında düzenlenen Turkish Airlines Antalya Kupası'nı kazanarak aldı. Galatasaray ilk olarak AFC Ajax'ı 2-1, daha sonra finalde ise Celtic'i 2014 Turkish Airlines Antalya Kupası finalinde penaltılarla mağlup ederek kupaya uzandı.Galatasaray 7 Mayıs 2014 tarihinde Eskişehirsporla Ziraat Türkiye kupası finalinde eşleşti ve kupayı müzesine götürdü. Böylelikle Mancini kariyerine bir ulusal kupa daha eklemiş oldu. Galatasaray, Mancini yönetiminde ligi Fenerbahçe'nin arkasından 2. sırada bitirdi ve doğrudan Şampiyonlar Ligi gruplarına katılmaya hak kazandı. 11 Haziran 2014 tarihinde Galatasaray, Mancini ile yolların ayrıldığını duyurdu. Roberto Mancini, 28 yaşında eşi Federica Mancini ile evlendi. Hristiyan olan Mancini, bir röportajda ailece Katolik olduklarını ifade etti. Mancini ailesinin 2 erkek ve 1 kız olmak üzere 3 çocuğu bulunmaktadır. Mancini ailesinin oğulları Filippo Mancini ve Andrea Mancini'de babaları gibi futbolcudur. 2011 yılında Mancini'nin kişisel varlığının £19m olduğu açıklanmıştır. Kış aylarında çalıştırdığı takımların renklerini taşıyan özel atkısıyla karşılaşmalara çıkmaktadır. İçli köfte İçli köfte ya da oruk, bulgurun hamur haline getirilerek içinin doldurulması suretiyle yapılan Türk mutfağında bir yemektir. Aslen Levant mutfağına ait olan bu yemeğe kibbe ve bazı yörelerde dolgulu köfte de deniliyor. İçli köfte, iki türlü hazırlanır. Bunlardan birincisi haşlama usulüdür. Bayram, söz, nişan, kına gecesi gibi özel günler ile misafir ağırlamada mutlaka sofradaki yerini alır. İkincisi ise kızartmadır. Türkiye'nin belli bölgelerinin geleneksel yemekleri arasında olan içli köfte, yapımı zor ve uzun olduğu için gündelik yemek olmaktan çıkıp özel gün yemeği sınıfına girmiştir. İç harcı kıyma, soğan ve isteğe göre ceviz, maydanoz, biber salçası ve baharatlardan oluşuyor. Tereyağı veya kuyruk yağı içinde kavruluyor. Sonra hazırlanmış iç harcı dolapta soğuyana kadar dinleniyor. İnce köftelik bulgur, irmik, un, yumurta, biber salçası, baharatlar ve tuz karışımından hamur hazırlanıyor, ancak haşlanmış içli köfte yapımında ise irmik yerine yarma da kullanılıyor. Soğuk iç harcı kuru köfte şeklinde hazırlanır ve hamur doldurulur. Ayran ile servis edilmesi yaygın bir uygulamadır. Türkiye'de Adana, Bitlis, Osmaniye, Sivas, Kahramanmaraş, Tunceli, Elazığ, Malatya, Mardin, Diyarbakır, Hatay, Kilis, Gaziantep, Şanlıurfa ve Adıyaman yörelerinde yapılmaktadır. Haşlanmış köfteler eritilmiş tereyağı ile servis edilebilir. SaÃ§ nakli Saç nakli, kelliğe dirençli olan göğüs, bacak-kol, genital bölge vücut bölgelerinden, özellikle de enseye yakın başın arka tarafından alınan saç köklerinin, saçların döküldüğü bölgeye taşınmasıdır. Saç naklinde daha fazla tercih edilen başın arka kısmında bulunan (ensedeki) saç kökleridir. Erkeklerde ensedeki saç kökleri DHT (dihidro testosteron) hormonuna karşı duyarsız olduklarından daha az dökülürler. Vücudun diğer bölgelerinden alınan saç kökleri ise dökülmeme özelliğine sahip değildirler ve saç ekimi sonrasında tekrar dökülebilirler. Ancak kadınlarda erkeklerdeki gibi dökülmeme özelliğine sahip bir alan bulunmamaktadır. Bu sebeple kadınlarda yapılacak saç ekiminin başarı şansı erkeklerden daha azdır. Nakledilmiş saçlar da kalıtımsal (genetik) yapıdan etkileneceğinden zamanla döküleceği bilinmelidir. Son yıllarda saç nakline artan talep nedeniyle çok fazla reklamı yapılıp yaygınlaşmıştır ve rant kapısı olarak görülmektedir. Saç naklinde 1-4 saç hücresini barındıran saç köklerinin naklinin doktorlar tarafından yapılması gerekmektedir. Bugün, 1-4 hücre içeren doğal saç köklerinin ileri tekniklerle alınıp grup olarak transfer edilmesine FUT "Follicular Unit Transplantation" denilmekte ve saç kaybı/kellik problemi olan kişiler tarafından bu yöntem hızla artan şekilde tercih edilmektedir. 19. yüzyılda kafa derisinin operasyonla yüzülerek başka yere cerrahi aşılama yöntemi kullanılmaktaydı. Modern nakil tekniği 1930'larda Japonya'da kaş ve kirpik naklinde kullanılmıştır. Yalnız bu yöntemi saç naklinde denememişlerdir. II. Dünya Savaşı'dan sonra izole olmuş Japonya'nın bu çalışmalarından onlarca yıl dünyanın haberi olmamıştır. Modern çağın ilk saç nakli haberi, 1950'lerde New York'ta dermatolog Orentreich'in erkek denekler üzerinde saç nakli yapmaya başlaması ile duyuldu. Öncesinde saçın nakil yapılması durumunda orijinali gibi gelişemeyeceği fikri yaygındı. Oysa Orentreich saçın geliştiğini ve kalıcı olduğunu denekler üzerinde gösterdi. Yirmi yıl boyunca cerrahlar saç aşılama konusunda çalıştı ancak bunların çok başarılı olduğu söylenemezdi. 1980'lerde Brezilya'lı Uebel saç naklini küçük çaplı da olsa kullanmaya başladı ve yöntem duyulmaya başladı. Esas popüler olması ise ABD'den Rassman'ın mikro cerrahi yöntemiyle bir seferde binlerce saç kökü nakli yapması ile başlamıştır. 1980'lerin sonunda Limmer, üç boyutlu mikroskop ile kafa derisini incelemiştir. İlk olarak 1988 yılında Japonya’da, Masumi Inaba tarafından tanıtılan 1mm’lik punçlarla yavaş yavaş tıp dünyasında kendine yer bulmaya başlayan FUE yöntemi, 2002 yılında William R. Rassman ve Robert M. Bernstein sayesinde tıbbi literatüründeki yerini almıştır. 2007 yılında ise Dr. Miquen G. Canales and Dr. David Berman tarafından robotik fue saç ekim yöntemi geliştirilmeye başlamıştır. Robotik saç ekiminin temelini FUE saç ekimi yöntemi oluşturur. Saç ekimi operasyonlarından sonra karşılaşılan komplikasyonların başlıcaları aşağıda sıralanmıştır: Yukarıda başlıcaları sıralanan kompikasyonların görülme riskini en aza indirmek için mutlaka işin ehli kişilerle çalışılmalıdır. Saç ekimi köklerin alınması ve alınan köklerin nakledilmesi olamak üzere 2 aşamada gerçekleşen bir işlemdir. Saç köklerinin alınması 1. FUE: saç köklerinin başın arka tarafında iki kulak arasındaki donör bölgeden tek tek alınmasıdır. Donör bölgeden saç alınmadan önce acıyı hissetmemek için bölgeye lokal anestezi uygulanır. Donör bölgeden toplanan greftler (saç kökleri) ekim yapılacak bölgeye tek tek implant edilir. Fue saç ekimi günümüzde ilk tanımlandığı zamana göre çok değişmiştir. Bugün mikromotor ile yapılan p-FUE ilk tanımlanan tekniğin yerini almıştır. Artık çok nadiren FUE tekniği uygun vakalarda punch dediğimiz biopsi iğneleri ile yapılmaktadır. Bu teknikte ensede dikiş izi kalmaz. Ortalam 1 yıl sonunda ekilen saçlar yeni bölgede sağlığını ve kuvvetini kazanmış olur. 2. FUT: enseden güvenli bölgeden bir bant halinde saç şeridi çıkarılarak mikroskop altında köklere ayrıştırılması olayıdır. 1930'lu yıllarda ilk kez kullanılmıştır. Saçların alındığı bölgede 5–10 cm'lik genişlikte şerit şeklinde bir cerrahi iz kalabilmektedir. FUE saç ekimi tekniğinde mikromotor kullanımı sonucunda bugün kök transseksiyonu oranları %1'lere kadar düşmüş olup, artık altın standart olmak üzeredir. Dünyada kullanımı giderek yaygınlaşmakla birlikte teknik beceri gerektirir. Başarı oranının ve donör bölgeden alınan saç köklerin güçlü olması sebebiyle, ekim işleminden sonra saçlarınız dökülmez. FUE tekniğinden farklı olarak, bir saç ekimi yöntemi olan DHI saç ekimi yöntemi karşımıza çıkmaktadır. DHI saç ekimi yöntemi, hastadan teker teker toplanan saç köklerinin implanter kalemi yardımıyla ekim alanına yerleştirilme işlemidir. FUE saç ekimi yöntemi ile arasındaki en belirgin fark ise, DHI saç ekimi işleminin traşsız yapılabilmesidir. Normal saç ekim yöntemlerinde 2 adımda yapılabilen işlem, DHI ile tek adımda yapılabildiği için Doğrudan Saç Ekimi(Direct Hair Implantation) olarak da karşımıza çıkabilmektedir. Ebu'l Vefa el-Bağdadi Ebu'l Vefâ el-Bağdâdî, et-Turkî, et-Turkmânî veya el-Kürdî lakaplarıyla da bilinen Ebu'l Vefâ Tâcü'l-Ârifîn Seyyid Muhammed bin Muhammed Arîz el-Bağdâdî (d. 1026 - ö. 9 Aralık 1107), Vefâ’îyye tarikâtının kurcusu ve Tunceli'ndeki Alevî ocaklarının Pîr-i Pîrân'ı ve Atası sayılan kişidir. Tunceli'nde kendisine el-kakes (erenlerin atası) lakâbı da verilir. Kürt veya Türk olduğu konusu tartışmalıdır. Menâkıbnâme’sinde Ali el-Mûrtezâ'nın soyundan bir Alevî, yani Seyyid olduğu kaydedilmiştir. 1026 yılında Irak’ın Kusan köyünde doğdu, ama aynı zamanda Kalmina adlı bir köyde kaldığı da bilinmektedir. Babası, Zebâle ve Hayâsem köyleri arasında sürekli olarak zulme maruz kalması nedeniyle dönüşümlü olarak yaşamak zorunda kalan ve İmam Hüseyin’in torunlarından Türkmen aşireti Benî Nergis’e mensup olduğu iddia edilen (Ehli Beytle akrabalığı bulunan Irak Kürt aşîretlerinden birsine mensub olduğu da iddia edilir.) "Seyyid Muhammed Arizî", annesi ise yine bir Türkmen olan "Fatıma Ümmü Gülsüm"’dür. "Menâkıbnâme-î Tacü’l Ârifîn es-Seyyid Ebu’l Vefâ" adında bir eseri bulunan Ebu’l Vefâ 9 Aralık 1107’de ölmüştür. Seyyid Muhammed bin Muhammed Arîz el-Bağdâdî, Vefâîyye tarikatının kurucusudur. "Tâcü'l-Ârifîn" lakabıyla ünlenmiştir. Tahsilinin önemli bir kısmını Bağdat’ta yaptıktan sonra Buhara’ya gitmiştir. Din bilimlerini öğrenerek tekrar Bağdat’a dönmüş ve burada Muhammed eş-Şembekî'ye bağlanmıştır. Uzun süre hizmetinde bulunduğu Alevî yani Seyyid ve ayrıca Türkmen bir şeyh olduğu iddia edilen Muhammed eş-Şembekî kendisine gösterdiği vefa ve sadâkatinden dolayı ona ""Ebu’l Vefâ"" künyesini vermiştir. Muhammed eş-Şembekî'ye bir Kürt aşireti olan Canbek'e gönderme olarak el-Canbekî diyenler de olmuştur. Şahin Yenişehirlioğlu Şahin Yenişehirlioğlu, (d. 24 Ocak 1946, İzmir), Türk yazar, düşünür, oyuncu. 1964 - 1974 yılları arasında Panthéon-Sorbonne Üniversitesin'de Felsefe alanında lisans, yüksek lisans ve doktora yaptı. Daha sonra Türkiye’ye döndü. Felsefe, Sanat Teorisi ve Estetik üzerinde çalışmalar yaptı. Başkent Üniversitesi Güzel Sanatlar, Tasarım ve Mimarlık Fakültesi'nde "Estetik Değerlendirme" ile ilgili çalışmalarını öğrenciler ile paylaştı. Ayrıca Görsel Sanatlar ve Tasarım Bölümü öğrencileri ile "Görsel Kültür" dersi çalışmalarını yürüttü.Atılım Üniversitesi Sosyal Bilimler Enstitüsü'nde Kamu Hukuku alanında Yüksek Lisans Programı'nda Birey-Toplum-Devlet İlişkileri dersini verdi. Leonardo da Vinci'nin doğum yıldönümünde verilmekte olan '2015 yılı Sanat İnsanı Onur Ödülü'ne Unesco nezdinde yer alan UPSD (Uluslararası Plastik Sanatlar Derneği) tarafından layık görüldü. K2 Black Panther K2 Black Panther (Hangul: K2 '흑표', hanja: K2 '黒豹'), Güney Kore Cumhuriyeti'nin Hyundai-Kia Automotive Group şirketinin bünyesinde bulunan ROTEM tarafından geliştirilmekte olan ve envanterinde bulunan M48 Patton ve K1 AMT'larının yerini alması planlanan bir Ana Muharebe Tankıdır. Geliştirilmesine 1995 yılda başlanılmıştır. 3 kişilik mürettebata sahiptir. Savaş ağırlığı 55 tondur. Boyutları 10.8 x 3.6 x 2.4 metredir (uzunluk x genişlik x yükseklik) Maksimum hızı düz yolda 70 km'h , arazide 50 km/h'tir. Menzili 450 km civarındadır. 4.1 metre su geçiş kapasitesine sahiptir. Komposit zırhla zırhlandırılmıştır. Tasarımın ilk aşamalarında ana silah olarak 140 mm yivsiz topa sahip olması planlanmışsa da daha sonraki aşamalarda otomatik dolduruculu Rheinmetall 120-mm/L55 yivsiz topuna dönülmüştür.Otomatik doldurucu sistem Fransız Leclerc tankında bulunan 120 mm GIAT (yeni adı Nexter) topunda kullanılmış olan sistem ile benzerdir. Tank çeşitli tipte 40 adet 120 mm top mühimmatı taşıma kapasitesindedir. Önceki nesil K1 tanklarının aksine KBRN (Kimyasal Biyolojik Radyolojik Nükleer) savaş için pozitif basınçlı havalandırma sistemine sahiptir bu sayede mürettebat KBRN giysi takımı olmadan da savaşma kabiliyetine kavuşulmuş olacaktır. Tank bir adet koaksiyel 7.62 mm makinalı tüfeğe (12.000 mermi) ve bir adet de 12.7×99 mm M2-Browning derivesi K6 ağır makinalı tüfeğine(3.200 mermi) sahiptir. Tankın güç paketi ilk safhalarda 12 silindirli MTU MB-883 Ka500 dizel motoru / RENK otomatik şanzıman iken daha sonraki aşamada Güney Kore Doosan DST şirketi tarafından geliştirilmiş 1.500 beygirlik dizel motor ve S&T Dynamics tarafından geliştirilen 5 ileri 3 geri otomatik şanzıman sistemi kullanılacaktır. Pierre SanÃ© Pierre Sané UNESCO Sosyal ve İnsan Bilimler yardımcı yöneticisidir. Ekim 1992'den Nisan 2001'e kadar Uluslararası Af Örgütü Genel Sekreterliğini yürütmüştür. 1992 yılında Ian Martin'den devraldığı görevi Irene Khan'a devretmiştir. Alkazar Stadyumu Alkazar Stadyumu, Yunanistan'ın Larissa kentinde yer alan çok amaçlı bir stadyumdur. Genel olarak futbol maçları için kullanılan stadyum, aynı zamanda AEL takımına da ev sahipliği yapmaktadır. Toplam 13108 oturma yerine sahip olan stadyum, 1965 yılında inşa edilmiştir. 2009 yılında AEL Arena ile değiştirilmesi planlanmaktadır. Selçuk Üniversitesi Alaeddin Keykubat Kampüsü Selçuk Üniversitesi Alaeddin Keykubat Kampüsü, Konya'nın Selçuklu ilçesinde yer alan, Selçuk Üniversitesi'nin merkez kampüsüdür. Meram Tıp Fakültesi, İlahiyat Fakültesi ve Eğitim Fakültesi dışındaki tüm fakülteler bu kampüste yer alır. Alkazar (anlam ayrımı) Ä°nkomel İnkomel (Inconel®) nikel bazlı bir süper alaşımdır. Bünyesinde %76 oranında nikel, %16 oranında krom ve %8 oranında demir içerir. Özellikle yüksek sıcaklık ve yüksek korozyon direnci ile önem kazanmıştır. 1000 - 1150 °C gibi yüksek sıcaklık değerlerinde yük taşıyabilme özelliğine sahip olan bu Süper alaşımın manyetik ortamlarda bulunması ise yapısında bozulmalara neden olur. Cibuti tarihi Cibuti Cumhuriyeti 27 Haziran 1977 günü Fransa'dan bağımsızlığını ilan etti. Cibuti hala "Fransız Somalilandı" olarak adlandırılmaktadır. Cibuti'ye bundan yaklaşık 1,000 yıl önce Arap Yarımadası'ndan göçen Müslüman Somalililer ve Afarlar yerleşmiştir. Ali Sabieh BÃ¶lgesi Ali Sabieh Cibuti'de bir bölge. Başkenti Ali Sabieh'dir. Başkentten sonra en önemli şehri Holhol'dur. Ali Sabieh kuzeyde Arta Bölgesi, doğuda Somaliland (Somali), güneyde Etiyopya ve batıda Dikhil Bölgesi ile komşudur. Arta BÃ¶lgesi Arta Cibuti'de bir bölge. Başkenti Arta'dır. Yeni oluşturulmuş bir bölgedir. Arta kuzeyde Umman Denizi ile Tadjourah Bölgesi, doğuda Somaliland (Somali), güneyde Ali Sabieh Bölgesi ve batıda Dikhil Bölgesi ile komşudur. Dikhil BÃ¶lgesi Dikhil Cibuti'de bir bölge. Başkenti Dikhil'dir. Başkentten sonra en önemli şehri As Ela, Galafi ve Yoboki'dir. Dikhil kuzeyde Tadjourah Bölgesi, doğuda Arta Bölgesi ve Ali Sabieh Bölgesi, batı ve güneyde Etiyopya ile komşudur. Albert Bernard 1933'te Somali Fransız Kıyısı'na öğrenci yöneticisi olarak atandı. ülkenin güneybatısında, DIKHIL adlı bir bölgede bulunuyordu. 18 Ocak 1935'te Etiyopya sınırından 2000 piyade ve atlıya karşı yapılan bir savaşta 17 gardiyan eşliğinde öldü. Yönetici Bernard, Cibuti muhafızları ile bir kahraman olarak öldüğünde sadece 25 yaşında, tüm kartuşlarını rakiplerinin önünde yüz kat daha fazla tüketiyor HISTOIRE __İÇİNDEKİLERZORUNLU__ Obuk BÃ¶lgesi Obock Cibuti'de bir bölge. Başkenti Obuk'dur. Başkentten sonra en önemli şehri Khor Angar'dır. Obock kuzeyde Eritre, güney ve batıda Tadjourah Bölgesi, doğu ve güneydoğuda Kızıldeniz, Babü'l Mendep ve Aden Körfezi ile komşudur. Tadjourah BÃ¶lgesi Tadjourah Cibuti'de bir bölge. Başkenti Tadjourah'dır. Başkentten sonra en önemli şehirleri Randa, Dorra ve Balho'dır. Tadjourah kuzey ve kuzeybatıda Eritre ve Etiyopya, güneydoğuda Tadjourah Körfezi, güneyde Dikhil Bölgesi ve Arta Bölgesi ile komşudur. Bahri Kaya Bahri Kaya (d. 10 Haziran 1957, Trabzon), Türk eski futbolcu, teknik direktör. Fenerbahçe'nın eski futbolcularındandır. 1970'li ve 1980'li yillarda Gedikpaşa, Fenerbahçe ve Sakaryaspor'da forma giymiştir. Daha sonra İskenderunspor, Babaeskispor, Vefa, Gaziosmanpaşaspor ve Bakırköy Yücesporda profesyonel olarak futbol oynamıştır. Teknik direktörlük hayatında Zeytinburnuspor, Gaziosmanpaşa, Diyarbakırspor, Adanaspor, Etimesgut Şekerspor, Giresunspor, Kocaelispor, ve Orduspor takımlarında çalışmıştır. 2007-08 sezonunda Suat Kaya'nın istifası nedeniyle Orduspor'a gelmiştir. 2010-2011 sezonunda ligin 7. haftasında Hüsnü Özkara'nın istifası ile Giresunspor'a gelmiştir. Zeytinburnuspor, Diyarbakırspor, Adanaspor takımlarını Süper Lig'e çıkarmıştır, Giresunspor, Gaziosmanpaşa, Şekerspor ikinci lige çıkarmıştır, Ağrıspor ve ikinci kez Diyarbakırspor süper lig için play-off oynatmıştır. 2012-2013 sezonunda Şanlıurfaspor'un teknik direktörlük görevine getirilmiştir. 2014-2015 sezonunda Sarıyer'de görev almıştır. Selçuk Üniversitesi Meram Kampüsü Selçuk Üniversitesi Meram Kampüsü Konya'nın Meram ilçesinde yer alan, Selçuk Üniversitesi'nin bir kampüsüdür. Meram Tıp Fakültesi, İlahiyat Fakültesi ve Eğitim Fakültesi bu kampüste yer alır. Selçuk Üniversitesi Meram Kampüsü Tanıtım Blogu Satyajit Ray Satyajit Ray (d. 2 Mayıs 1921 - ö. 23 Nisan 1992), Hindistanlı yönetmen, yapımcı. 20. yy.'ın en önemli yönetmenlerindendir. Kalküta'da Bengalli ve sanat dünyasının önde gelen ailelerinden birinin çocuğu olarak dünyaya geldi. Presidency College ve Visva-Bharati Üniversitesinde okudu. Kariyerinin başında reklam alanında çalışan Ray, Fransız yönetmen Jean Renoir'le tanışması ve bir Londra ziyaretinde İtalyan yeni gerçekçi film Bisiklet Hırsızları'nı seyretmesinin ardından, film çekmeye karar verdi. Aralarında uzun metrajlı, kısa metrajlı filmler ve belgeseller olmak üzere 74 film yönetti. İlk filmi, Cannes Film Festivali ödülü dahil pek çok uluslararası ödül alan "Yol Türküsü" ("Pather Panchali") idi. Bu film, "Yenilmez" ("Aparajito") ve "Apu'nun Dünyası" ("Apur Sansar") ile birlikte, "Apu Üçlemesi"ni oluşturdu. Sinemada senaryo yazımı, kasting, müzik, görüntü yönetmenliği, sanat yönetmenliği, jenerik ve reklam materyallerinin hazırlanması gibi pek çok görevi üstlendi. Aynı zamanda, kurgu türünde eserler veren bir yazar, yayıncı, çizer, grafik tasarımcı ve sinema eleştirmeniydi. Kariyeri boyunca, aralarında 1992 yılı Akademi Onur Ödülü de olmak üzere, çok sayıda ödül aldı. Kalp rahatsızlığı nedeniyle 1992 yılında hastaneye kaldırılan Ray, aynı yıl 23 Nisan'da Kalküta'da öldü. Yeraltı edebiyatı Yeraltı edebiyatı, dili zincirlerinden kurtarmak için 19. yüzyılın ortaları ile 20. yüzyılın başlarında oluşmaya başlayan ben özgürüm diye bağıran edebiyat. Sert, aykırı, eleştirel, çoğunlukla gerçekle hayalin ince çizgisinde varolmaya çalışan yeraltı edebiyatı; alkolizmin, cinselliğin, sıradışılığın, küfrün dışa vurumudur. Kökleri yeteri kadar eşelendiğinde Marquis de Sade'e (1740-1814) kadar varılabilir. Sade, yazdıkları ile 'başkalarına acı çektirmekten hoşlanma' olarak adlandırılan