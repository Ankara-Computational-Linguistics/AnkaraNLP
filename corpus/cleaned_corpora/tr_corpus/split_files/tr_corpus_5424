Bakanı. 1928'de "Parti Ouvrier Belge"' nin parti başlığını üstlendi ve ölümüne dek 1938 yılında parti lideri kaldı. Vandervelde 20 Şubat 1899'den itibaren Brükselli Masonluk "Les Amis Philanthropes"' i üyedi. Bolşevik lider Vladimir Lenin, "Vandervelde'in Devlet Üzerine Yeni Kitabı" adlı makalesinde Vandervelde'i reformizm ile suçlayarak devlet konusunda marksizme ihanet etmekle itham etmiştir. MiÅŸar Muharebesi Mişar Muharebesi (12-15 Ağustos 1806) Osmanlı güçleri ile Sırp güçleri arasındaki çatışma. Bu çatışma piyadeler tarafından izlenen Osmanlı süvarilerinin Mişar tepesine ulaşması ile başladı. Sırp topçusunu ve okçusunun atışlarına maruz kalan en baştaki süvari bölüğü yok oldu ve Osmanlı Ordusu'nda panik meydana geldi. Sırpların zaferi ile sonuçlana bu muharebe sırasında, Balkanlar'daki Osmanlı yönetim kadrosunun çekirdeğini oluşturan birçok Osmanlı idarecisi öldürüldü. Bu muharebe, Osmanlı idaresini Sırbistan topraklarından çekilmeye zorladı ve Sırp isyancılar kazandıkları bu askeri başarı ile hem maddi hem de manevi olarak moral ve güç depoladılar. Rouen HavalimanÄ± Rouen Havalimanı ya da Fransızca:Aéroport de Rouen - Vallée de Seine (IATA:URO, ICAO:LFOP) Fransa'nın Haute-Normandie bölgesinin Seine-Maritime ilindeki Rouen şehrinin Boos komünündedir. So You Think You Can Dance So You Think You Can Dance, Amerikalı Fox kanalında yayınlanan bir reality-dans yarışmasıdır. İlk sezonu 20 Haziran 2005'te yayınlanmaya başlayan yarışmanın yapımcılığını Simon Fuller ve yine yarışmanın jürisi Nigel Lythgoe üstlenmiştir. 2006 yazında, yarışmanın 2. sezonunun yayınlandığı sırada, 18-49 yaş arası genç izleyicilerde rating oranı 1 numara olmuş ve de Haziran 2007'de henüz 4. sezon başlamadan 5. bir sezon daha yayınlanacağı da açıklanmıştır. İlk sezon Lauren Sánchez tarafından sunulmuştur. Programın şu an yayınlanan 5. sezonunu, 2. sezondan beri sunan Cat Deeley sunmaktadır. Programın Ağustos 2006'da Türkiye (Dans Eder misin?), Almanya, Kanada, Yunanistan, Polonya, Norveç, Avustralya, Güney Afrika ve daha pek çok ülkede uluslararası versiyonu yayınlanmıştır. "So You Think You Can Dance" Amerika'nın başlıca şehirlerinde elemeler yaparak, her bir şehirde en iyi dansçıları seçer. Elemelere hip hop, Modern dans salsa, caz, jive, disko, bale, salon dansları, sokak dansları, pop, punk ve diğer bütün dans türleriyle katılabilme özelliği vardır. İlk dört sezonun birincileri sırasıyla, Nick Lazzarini, Benji Schwimmer, Sabra Johnson ve Joshua Allen'dir. Yarışma 2. sezondan bu yana Türkiye'de Digiturk'ün Fox Life kanalında yayınlanmaktadır. Yarışma haftanın Çarşamba ve Perşembe günleri yayınlanmıştır. Çarşamba geceleri çifli performanslar gösterilmektedir. Perşembe geceleri ise eleme vardır. Haftalık olarak değişen ve her bir yarışmacıya verilen telefonlar aranarak oy verilmiş olur. En az oyu alan üç veya iki çift tehlike bölgesindedir, diğerleri dokunulmazlık sahibidir. Bu arada konuk ünlü bir şarkıcının şarkı söyleme bölümü vardır. Bittiğinde tehlike bölgesindeki çiftler solo (tekli) performans gösteririler. 10 çiftten önce kimin eleneceğine jüriler karar vermekteydi, ancak 10 çiftten sonra Amerika halkı tele-oylama ile kimin elenceğine karar verir. Jüri genelde üç kişi olarak bulunmaktadır. Davide Santon Davide Santon (d. 2 Ocak 1991; Ferrara, Emilia-Romagna), İtalyan millî futbolcudur. Internazionale'nun altyapısında yetişen Santon, A takımla ilk önemli maçını 21 Ocak 2009'daki Coppa Italia maçında AS Roma'ya karşı oynadı. Bu maçta Maxwell Cabelino Andrade'nin yerine sol arkada şans buldu. 25 Ocak 2009'da çıktığı ilk Serie A maçında takımının Sampdoria'yi 1-0'la geçmesine katkı sağladı. Gelişen performansı sayesine José Mourinho, medya ve takım arkadaşlarından övgüler aldı. Savunmadaki hatasız oyunu ve hücuma yaptığı katkıyla henüz 18 yaşında olmasına karşın sol arkada şans bulmaya devam etti. 2010-11 sezonunun ikinci yarısında Serie A ekibi Cesena'ya kiralık verilen oyuncu, sezon sonunda İngiliz kulübü Newcastle United'a satıldı. İtalya millî futbol takımının bir parçası olduktan sonra teknik direktör Marcelo Lippi, Paolo Maldini'nin varisi olarak göstermişti. 2014-2015 sezonu kış transfer döneminde İnter Milan'a kiralanan futbolcu, sonraki transfer dönemine profesyonel futbol kariyerine başladığı İnter Milan kulübüne geri döndü. 31 Mart 2009'da İtalya U-21 takımında ilk maçına Hollanda U-21 karşısında Parkstad Limburg Stadı'nda çıkmıştır ve maç 1-1 berabere sonuçlanmıştır. Marcelo Lippi onu 2009 FIFA Konfederasyonlar Kupası kadrosuna almıştır. Sergio Asenjo Sergio Asenjo (d. 28 Haziran 1989, Palencia, Kastilya ve Leon, İspanya), Villarreal CF'te oynayan İspanyol millî futbolcudur. Valladolid'in genç takımında futbola başlayan ve 2007-2008 sezonunda rezerv takımda oynayan Asenjo, Valladolid A takımı kalecileri Ludovic Butelle ve Alberto'nun formsuzlukları nedeniyle bir anda kendine şans buldu. Asenjo, Villareal karşısındaki ilk maçında iyi bir başlangıç yaptı ve takımının 2-0'lık galibiyetinde büyük bir pay sahibi oldu. Başarılı performansını sürdüren genç eldiven ilk 5 maçında sadece 1 gol yedi. 2008-2009 sezonundan itibaren gelecek vadetmesine karşın 30 Kasım 2008'de oynanan Real Mallorca maçında dizinde sakatlandı. Yedek kaleci Justo Villar'dan formayı geri alabilmek için tam 3 ay bekledi. Asenjo, 8 Temmuz 2009'da Atlético Madrid'e 5 milyon € karşılığında transfer oldu ve 4 yıllık kontrat imzaladı. 2006'da İspanya 17 yaş altı millî futbol takımına seçilen Asenjo, maçların tamamında forma giydiği UEFA U-17 Şampiyonası'nda bronz madalya sahibi oldu. Avrupa 19 Yaş Altı Futbol Şampiyonası'nın eleme turlarında takıma çağrıldı ve final maçının sonuna kadar forma giydi. Fransa U-19 ile 0-0 berabere kalınan ve penaltılara gidilen yarı final maçında iki penaltı kurtararak, takımının finale çıkmasında büyük pay sahibi oldu. Games Convention Asia Games Convention Asia (Türkçe: Asya Oyunlar Toplantısı) her yıl Singapur'da gerçekleştirilen geniş bir bilgisayar oyunu, video oyunu, cep telefonu oyunu ve çevrimiçi oyun sergi ve konferansıdır ve Asya-Pasifik bölgesi odaklıdır. "GC" Asya eş zamanlı olarak çalışan tüketicilere ve profesyonel konferansına açık bir oyun gösteri salonuna sahiptir. Konferans, Almanya Leipzig'deki dünyanın en büyük sergilerinden biri olan ve 2007 yılında 200,000'un üzerinde ziyaretçiyi cezbetmiş Games Convention ile benzer şekilde organize edilmektedir. Amerika Birleşik Devletleri'nde bulunan 2007'de yılında 18,000 ziyaretinin kayıt olduğu E for All ve Japonya'daki 200,000 kişinin iştirak etmiş olduğu Tokyo Game Show gibi diğer ülkelerde bulunan sergilere benzer bir organizasyondur. 2007 yılında icra edilmiş ilk "Games Convention Asya", 70,000 kişiyi ve yanında 1000'in üzerinde geliştiriciyi, profesyoneli ve basın organını kendine hayran bıraktırmıştır. Games Convention Developers Conference (GCAC)'ta bulunmuş konuşmacılar arasında Bob Bates, Don Daglow, Michael de Plater, Jason Della Rocca, Joonmo Kwon, Peter Molyneaux ve Cevat Yerli vardı. Devanagari Devanagari (; "Devanāgarī") Hindistan ve Nepal'de kullanılan bir alfabedir. Alfabe Brahmaputra civarlarında doğdu. Sanskrit, Nepali, Marathi, Hintçe ve Nepal Bhasa bu alfabeyle yazılır. Gary Kurtz Gary Kurtz (d. 27 Temmuz 1940, Los Angeles - ö. 23 Eylül 2018), Amerikalı bir film yapımcısı. İki kere Akademi Ödülü'ne aday olmuştur. "American Graffiti" ve "Yıldız Savaşları" serisinin iki filminin yapımcılığını üstlenmiştir. Meredith Kurtz ile evliydi. Valiasr Caddesi Valiasr Caddesi (Farsça: خیابان ولیعصر / Khiyabān-e Valiasr), İran'ın başkenti Tahran'da bulunan İran'ın ve bazı İran kaynaklarına göre Orta Doğu'nun en geniş ve en büyük caddesi. Bu bölgeye "Yeni Tahran" da denir. Bu cadde, Tahran'ın yeni yüzünü göstermektedir. Bölgede yollar geniş. "Vali-ye Asr", Arapça'da "Asrın Velisi" demektir. Valiasr'a, Asya'nın Şanzelize'si de denir. Valiasr'da İran Devlet televizyonu'nun yeni binası bulunmaktadır. Tahran'ın yeni yüzü olarak kabul edilir.çevresi dev çınar ağaçlarıyla çevrilidir. Eski adı Veliaht'tır. Kiyaban-e-Vali asr(fars.viki) NTV Bilim NTV Bilim, Doğuş Yayın Grubu'nun aylık olarak hazırladığı Mart 2009-Mayıs 2011 tarihleri arasında 27 sayısı yayımlanmış popüler bilim dergisidir. NTV Bilim'in ilk sayısı mart 2009'da çıkmıştır. Kurucu genel yayın yönetmeni Raşit Gürdilek, bir dönem Bilim ve Teknik dergisinde de aynı görevi üstlenmiştir. İlk 3 sayısında BBC'nin "İnsan Beyni" (The Human mind) adlı belgeselinin ilk 3 bölümü okurlara hediye edilmiştir. Bilim ve Teknik dergisinin 4 ayda bir vermeye başladığı "Yıldız Takımı" ekiyle aynı işlevi gören ve 11-14 yaş grubundaki gençlere hitap eden "NTV Genç Bilim" eki ilk 4 sayıda verilmiştir. Derginin yazarları arasında yer alan; Raşit Gürdilek (genel yayın yönetmeni), Gülgün Akbaba, Atıl Albayrak, Deniz Candaş, Gökhan Tok, Serpil Yıldız ve Elif Yılmaz'dan (Yazı İşleri Müdürü), Dr. Atıl Albayrak dışındakiler uzun süre "Bilim ve Teknik" ve "Bilim Çocuk" dergilerinde yazmışlardır. 2009 Eylül ayında genel yayın yönetmenliğini İnan Aran üstlenmiştir. 2010 Ocak sayısında yapılan boyut değişikliğinin ardından başlığı NTVBLM olarak kısaltılmıştır. 2011 yılı başından itibaren 15 bin kişilik okur kitlesine ulaşmış olan derginin son sayısı olan 27. sayı, Mayıs 2011'de çıkmış ve daha sonra Doğuş Grubu, "tanıtım giderlerinin yüksekliği ve reklam gelirlerinin kısıtlı olduğu" gerekçesiyle dergi grubu içerisinde yer alan "NTV Bilim"in yayınına ve tüm çalışanlarının görevlerine Haziran ayı itibarıyla son vermiştir. Gelinlerin Savaşı Bride Wars 2009 yapımı Amerikan romantik komedi filmidir.Yönetmeni Gary Winick, senaristleri ise Greg DePaul, June Raphael, Casey Wilson'dır. Filmin başrolünü ise Kate Hudson ve Anne Hathaway üstlenmektedir. Manhattan'da yaşayan öğretmen Emma ve avukat Liv çocukluktan beri en yakın arkadaşlardır.Erkek arkadaşları aynı gün evlenme teklif etmişlerdir.İkisi de düğünlerini Plaza Hotel'de Marion St.Claire düğün planlama şirketiyle yapmak istemişlerdir.Marion'ın sekreteri yanlışlıkla ikisinin de düğününü aynı güne koymuştur.Ama sadece tek düğün yapılabilecektir.İkisi de düğünlerinden vazgeçmez ve birbirlerinin düğünlerini sabote etmeye çalışarak düşman olurlar. Hannibal Hamlin Hannibal Hamlin (1809 - 1891), ABD'nin 15. başkan yardımcısı ve Cumhuriyetçi Parti'nin ilk başkan yardımcısı. Başkan yardımcılığından önce Birleşik Devletler Senatörlüğü, ABD Temsilciler Meclisi üyeliği ve Maine Valiliği yaptı. 1861 yılında Abraham Lincoln ile birlikte Cumhuriyetçi Parti'den seçimlere katıldı. Abraham Lincoln'ün seçimleri kazanmasıyla başkan yardımcısı oldu. Hamlin, Abraham Lincoln gibi köleliği karşıydı. Hamlin, Abraham Lincoln'ün kölelikle mücadelesinde halka güçlü hitabıyla etkili oldu. Daha sonra Lincoln'ün, Andrew Johnson'ı başkan yardımcısı göstermesiyle 4 Mart 1865 tarihinde görev süresi doldu. Candice Swanepoel Candice Susan Swanepoel (d. 20 Ekim 1988), Güney Afrikalı model. Güney Afrika'nın KwaZulu-Natal ilinin Mooi River kasabasında Hollanda kökenli Afrikaner bir ailenin çocuğu olarak dünyaya geldi. Candice Swanepoel, 15 yaşındayken Durban'daki bir bit pazarında keşfedildi. 16 yaşına geldiğinde bir günlük çalışmadan 5.000 Euro kazanır oldu. Ekim 2005'te "Vogue" dergisinin Yunanistan sürümüne kapak oldu. Modellik kariyerinde hızla yükselen Candice Swanepoel, pek çok reklamda ve moda çekiminde modellik yaptı. 2007 ve 2008 yıllarında Victoria's Secret moda şovlarında podyuma çıkan model, diğer birçok moda şovunda da görev yaptı. 2013 yılında Victoria's Secret Fantasy Bra'yı taşıdı. Zeki Triko 2010 yaz mayo kataloğu çekimlerinde de modellik yapmıştır. Türkiye'de bir gazlı içecek reklamında oynamıştır. 2005 yılında Paris'te tanıştığı Brezilya'lı model Hermann Nicoli ile birliktedir. 5 Ekim 2016'da oğlu Anacan (Anacâ) Nicoli'yi dünyaya getirmiştir. •Resmî Youtube Hesabı •Resmî Twitter Hesabı (Only Person) SuG SuG 5 kişiden oluşan Japon gruptur. Grup 2006 yılında kurulmuştur. Çıkış tarihinden itibaren birçok EP albümler çıkarmışlardır. Grup Takeru, Masato, Yuji, Shouta tarafından 2006 yılında kuruldu. Aynı yılın Kasım ayında ise, Mitsuru gruba girdi. 2007 yılında, Shouta gruptan ayrıldı ve onun yerine Chiyu gruba girdi. İlk çıkardıkları, derleme albüm olan "Cannonball Vol. 03"dan "7th Breeze" idi. Grup o yıl visual-kei etiketiyle PS Company'ye girdi ve Ağustos ayında ilk teklileri olan "Scheat" çıktı. Aynı zamanlarda ismi "Love Scream Party" olan EPyayınlandı. Kendilerini Japonya dışında da tanıtmak için Almanya'da, Kagrra, Kra, Alice Nine yanında "J-Rock Invasion" da sahne aldı. 2009 Mayıs ayında Mitsuru hiçbir açıklama yapmadan gruptan ayrıldı. SuG kelimesi, Türkçedeki anlamıyla "cani" olan, Japonca'da "Sagu" ya da "サグ" olarak yazılan sözcüktür. Daha sonra "SuG" diye değiştirildi. Bryan Ruiz Bryan Ruiz González (18 Ağustos 1985, San José, Kosta Rika), Kosta Rika'lı millî futbolcudur. Primeira Liga ekiplerin'den Sporting Lizbon'da forma giymektedir. Çocukluğunda müthiş tekniği ve oyun zekâsıyla 12 yaşındayken dikkat çekerek ülkenin büyük kulüplerinden biri olan Liga Deportiva Alajuelse'le sözleşme imzaladı. González, kulübün altyapıdaki başarısıyla ön plana çıktı. "La Comadreja" yani "samur" lakaplı oyuncu 2003 yılında 18 yaşına girdikten sonra A takımda ilk maçını Santos de Guápiles karşısında oynadı. González kısa sürede takıma uyum sağladı. O ve takımı LD Alajuelse 2004'te CONCACAF Şampiyonlar Ligi'ni kazandı ve ertesi yıl hem ligde hem de UNCAF Kulüpler Kupası'nda şampiyonluğa ulaştı. Başarısı Avrupa'nın büyük kulüplerinin ilgisini çekti. SC Heerenveen, RSC Anderlecht, R. Standard de Liège, Club Brugge, Olimpiakos, SSC Napoli, Newcastle United FC, Celtic FC ve Wigan Athletic'in transfer listelerinde kendine yer bulsa da Temmuz 2006'da Belçika'nın orta sıra takımlardan KAA Gent'le sözleşme imzaladı. Gent'te Georges Leekens'in teknik direktörlüğü döneminde ilk 11'de pek fazla forma şansı bulamadı. Ancak şansı döndü ve ertesi sezon takımı başına Trond Sollied getirildi. Gonzáles Trond Sollied'in kendisine olan inancına karşılık verdi ve 31 maçta 11 gol atmayı başardı. Gelişimi geçen sezon takmın başına getirilen efsane kaleci Michel Preud'homme geldikten sonra da devam etti. Her iki ayağını da kullanan González, hava toplarına hakimiyeti ve kale önündeki bitiriciliği sayesinde golcü olarak görev almaktadır. 15 Temmuz 2009'da Hollanda'nın FC Twente takımına 5 milyon € karşılığında 4 yıllığına imza atmıştır.. 7 Temmuz 2015 tarihinde, 2.8 Milyon Euro karşılığın'da Sporting'e transfer oldu. CONCACAF Altın Kupa'da ve 2006 FIFA Dünya Kupası elemelerinde forma giymiştir. Kosta Rika millî futbol takımındaki ilk golünü Mart 2007'de atmıştır. Franco Di Santo Davide Santon (d. 7 Nisan 1989, Mendoza, Arjantin), Wigan Athletic'te oynayan Arjantinli futbolcudur. Di Santo, Arjantin'in Godoy Cruz takımında futbola başladı. Sadece 1 sezon sonra, Şili'nin Audax Italiano kulübüne transfer oldu. 2006-07 sezonunda 69 maçta 16 gol atan Di Santo, 2007-08 sezonunda kulübü için 17 maçta 19 gol atınca, 25 Ocak 2008'de Audax Italiano'dan Stanford Bridge'e geldi ve Chelsea'ye imza attı. Chelsea'nin rezerv takımında kısa sürede sürekli forma şansı bulur oldu ve 8 maçta 12 gol attı. Ardından Tottenham Hotspur FC'ye attığı 3 golle Chelsea taraftarlarını sevindirdi. Gollerden biri Branislav İvanoviç'in ortasına vurduğu yarım voleyle geldi. 2008-09 sezonu öncesi, A takımla çalışmaya başlayan Di Santo, İngiliz futboluna uyum sağlamakta zorlanmadı. Takımının Çin'de yaptığı hazırlık kampında ilk golünü attı. A takımda ilk maçına 31 Ağustos 2008'deki Tottenham Hotspur karşısında 88. dakikada oyundan çıkan Nicolas Anelka'nın yerine dahil olarak çıktı. İlk UEFA Şampiyonlar Ligi maçınaysa, 0-0 berabere tamamlanan CFR Cluj karşısında 70. dakikada oyundan çıkan Florent Malouda'nın yerine oyuna dahil olarak çıktı. Pek çoğu Di Santo'nun Chelsea'de ilk 11'de şans bulabilmesi için birkaç yıl geçmesi gerektiğini söylese de Luis Felipe, genç golcüye olan güvenini gösterdi ve sezon boyunca kendini ispat edebilmesi için pek çok kez şans verdi. O da Chelsea'nin Liverpool'la oynadığı maçta hocasının güvenini boşa çıkarmadı. Di Santo, 2009 yılının Temmuz ayında Blackburn Rovers'a 1 yıllığına kiralandı. Di Santo, 18 yaşında 3 milyon paund karşılığında Chelsea'ye transfer olmadan önce, 2006'dan beri Arjantin U-20 takımında oynamaya başlamıştı. Paraguay'daki Venezuela maçında üçleme yapmış ve maç 6-0'lık Arjantin galibiyetiyle sonuçlanmıştır. 2007 Güney Amerika Gençler Şampiyonası'nda İtalyan pasaportuna da sahip olan Di Santo, İtalya A millî takımında da forma giymeye yaşadığı sakatlıklar sonucu başlayamadı. Reichswehr Reichswehr (Türkçe anlamı: İmparatorluk Ordusu), Almanya'nın 1919 yılından 1935 yılına kadar varlığını sürdürmüş, Versay Antlaşması'nın izin verdiği kadar haklara sahip silahlı kuvvetleriydi. Versay Antlaşması uyarınca artık Alman ordusu 100.000 kişi ve 15.000 bahriyeli ile sınırlandırıldı ve ağır silahlardan (tank, bombardıman uçağı, ağır topçu vs.) yoksun bırakıldı. Çünkü I. Dünya Savaşı'ndan yenik çıkan Almanya'nın imzaladığı Versay Antlaşması hükümlerine göre düzenlendi ve bu yüzden zamanın sade halkı ile aşırı milliyetçileri tarafından, özellikle Adolf Hitler tarafından, bir utanç sembolü olarak görüldü. 1935 yılında Adolf Hitler'in emriyle Reichswehr gizli bir genişleme ve gelişme projesine başladı ve I. Dünya Savaşı sonunda imzalanan Versay Antlaşması'nı geçersiz sayarak tüm dünyaya yeni Alman silahlı kuvvetlerinin adını Wehrmacht olarak duyurdu. Reichswehr iki kola ayrılmaktaydı: Reichsheer; Alman Ordusu'nda Kara Kuvvetleri anlamÄ±na gelmekteydi. (Tank ve hava araçları yasak + Sadece ülke sınırları içindeki güvenliği sağlayabilecek kadar güç) Reichsmarine; Alman ordusunda Deniz Kuvvetleri anlamÄ±na gelmekteydi. Alman Silahlı Kuvvetleri (anlam ayrımı) Alman Silahlı Kuvvetleri şu anlama gelebilir: San Jose (anlam ayrımı) Dünyada başlıca 2 şehir "San José" adını paylaşmaktadır: Eşrefoğulları Beyliği Eşrefoğulları Beyliği, 13. yüzyılın sonları ile 14. yüzyılın başlarında hüküm süren Anadolu Türk beyliklerinden biri. Anadolu Selçuklu Devleti'nin sınır beylerinden Eşrefoğlu Seyfettin Süleyman Bey tarafından 1280 başlarında Beyşehir'de kuruldu. Eşrefoğlu Süleyman Bey, Anadolu Selçuklu Sultanı III. Gıyaseddin Keyhüsrev devrinde "(1264-1283)" Selçuklu hizmetinde uç beyi olarak bulunuyordu. Eşrefoğlu Süleyman Bey'in hangi tarihte vefat ettiği malûm değildir; fakat vefatının 701 H./1301 M. den sonra olduğu Beyşehir'de yaptırmış olduğu türbe kitabesinden anlaşılmaktadır. Eşrefoğulları Beyliği, 1302'de babasının yerine geçen Mübarizüddin Mehmet Bey döneminde genişleyerek, Bolvadin ve Akşehir dolaylarını da içine aldı. Mübarizüddin Mehmet Bey'in İlhanlılar'a bağımlılığını bildirmesinden sonra "(1314)", Seyfettin Süleyman Bey'in torunu Süleyman Şah'ın İlhanlıların Anadolu Valisi Timurtaş Bey "(ö. 1328)" tarafından öldürülmesinden sonra Beylik ortadan kalktı. "(1326)" İtalya 21 yaş altı millî futbol takımı İtalya 21 yaş altı millî futbol takımı, İtalya Futbol Federasyonu'na bağlı 21 yaş altı millî futbol takımı. Avrupa 21 Yaş Altı Futbol Şampiyonası'nı 1992, 1994, 1996, 2000 ve 2004 yıllarında olmak üzere 5 kez kazanmıştır. Kafkas ırkı Kafkas ırkları (Caucasoid veya Europid), Avrupa, Batı Asya, Hindistan'ın bir kısmı ve Kuzey Afrika halklarının tamamını tanımlamakta kullanılan bir kavram. Geçmişte ten rengine bakılmaksızın bu bölgelerde yaşayan tüm halklar için kullanılıyordu. Günümüzde daha çok beyaz Avrupalıları tanımlamak için kullanılır. Kafkas ırkı tabiri ilk kez Alman fizyolojist Blumenbach tarafından kullanılmıştır. Blumenbach bu halkların hepsinin kökeninin Kafkasya olduğunu düşünüyordu. 1800'lü yıllardan beri kullanılan bu kavram günümüzde bazı bilim insanları tarafından tam bir genetik sınıflandırma yapılamadığı için kabul edilmemektedir. Villa Maria Estates Villa Maria, 1961 yılında Yeni Zelanda'da George Fistonic tarafından kurulmuş bir aile şirketidir. Villa Maria'nin Gisborne, Hawke's Bay, Marlborough ve Auckland'da üzüm bağları vardır. Dört çeşit etiket altında şaraplarını üretmektedir, bunlar; Villa Maria şaraphanaleri Sauvignon Blanc, Riesling, Pinot Noir, Pinot Gris, Merlot, Gewurztraminer, Chardonnay, Viognier, Malbec, Cabernet Sauvignon, Syrah üzüm çeşitlerinden şaraplar üretmektedir. Bunun yanı sıra Rose ve Dessert Wine'da üretmektedir. Cleanin' Out My Closet "Cleanin' Out My Closet" Amerikalı rapçi Eminem'in 2002 yılında çıkardığı bir şarkıdır. Dünya çapında hit albümü "The Eminem Show" 'dan "Without Me"nin ardından ikinci tekli olarak yayınlanmıştır. Eminem bu şarkıda çocukluğuya ve annesiyle ilgili bazı kişisel acılarını ve öfkelerini açığa vurmuştur. Billboard Hot 100'de 4 numaraya çıkan şarkı, albümdeki ikinci ilk ona girmeyi başaran şarkı olmuştur ve Eminem'in kariyerindeki en başarılı şarkılardan biridir. 2013'te yayınlanan "The Marshall Mathers LP 2" albümündeki "Headlights" şarkısında Eminem annesinden özür dilemekte ve "Cleanin' Out My Closet"i radyoda duymanın ona acı verdiğini ve artık konserlerde seslendirmeyeceğini söylemektedir. Superman (Eminem şarkısı) "Superman" Eminem'in 2003 yılında "The Eminem Show" albümünden sadece ABD'de çıkardığı teklidir. Şarkı Billboard Hot 100'de 15 numaraya çıkmıştır. Dina Rae ile düet yaptığı şarkıda Eminem, kızlarla yaşadığı çürük ilişkilerden, kızların karmaşık doğasından ve bununla nasıl başetmeyi planladğından bahsetmiştir. 2008'deki otobiyografisi "The Way I Am"de Eminem şarkının ilişkileri olduğu söylentileri çıkan sanatçı Mariah Carey'le ilgili olduğunu söylemiştir. Şarkının nakaratı yumuşak olsa da, sözleri serttir. (Örn: "I'll slap you off that barstool/There goes another lawsuit": "Seni o bar taburesinden atarım/Yeni bir dava başlar"). Şarkının klibi sadece "8 Mile" DVD'sinde ve YouTube'ta bulunabilir. Klipte Eminem porno yıldızı Gina Lynn'le birlikte oynamıştır. Aslında Eminem'in ilk tercihi Shannon Elizabeth'ti, ancak bu gerçekleşmedi. Copa Constitució Copa Constitució ya da Andorra Kupası Andorra Futbol Federasyonu tarafından 1990 yılından beri düzenlenen ulusal kupa organizasyonu. FIFA ve UEFA tarafından 1995-96 sezonunda tanınan kupayı en fazla FC Santa Coloma (9 kere) kazanmıştır. Arkansas Eyaleti Meclis BinasÄ± Arkansas Eyaleti Meclis Binası (İngilizce: The Arkansas State Capitol Building), Arkansas eyaletinin Little Rock'ta bulunan eyalet meclis binasıdır. 1899-1915 yılları arasında inşa edilen binanın dışında Batesville, Arkansas'daki taş ocaklarından çıkarılan kireç taşları kullanılmıştır. Binanın yapım maliyeti 2,2 milyon dolar olup, günümüzdeki değeri 320 milyon dolara karşılık gelmektedir. Alman Hava Kuvvetleri (anlam ayrımı) Alman Hava Kuvvetleri ÅŸu anlamlara gelebilir: Alman Deniz Kuvvetleri (anlam ayrımı) Alman Deniz Kuvvetleri ÅŸu anlamlara gelebilir: Alman Kara Kuvvetleri (anlam ayrımı) Alman Kara Kuvvetleri ÅŸu anlamlara gelebilir: Mansur El Sabah Show Mansur El Sabah Show, 20 Yıl Boyunca Alem FM'de hafta içi her gün sabah ve akşam çeşitli saatlerde yayın yapmış komedi türünde programdır. Sunucusu Mansur El Sabah'ın bazı ünlü kişileri taklit etmesinin yanında dünyada yaşanan trajikomik olaylar dinleyicilerle paylaşılır. Programa güncel bir konu seçerek başlar ve dinleyicilerin bu konudaki görüşlerini mesaj ve e-posta ile alır. Tek kişilik gösterileri devam etmektedir. Sabah ve akşam olmak üzere 20 yıl mikrofon başından hiç ayrılmadı. Birçok,kurum,kuruluş ve üniversitelerden, ödüller aldı. Radyo eğitmeni olarak üniversitelerde özel dersler vermektedir. Türkiye'nin "Avrupa Birliği yeterlilik sertifika" sahibi ilk radyocusudur. Radyonun İçindeki Adam ve Tüketim Cumhuriyeti isimli iki kitabı vardır. Baca Baca atık gaz sistemlerinde kullanılan duman, yakıt sonucu oluşan gaz gibi maddelerin atılmasını sağlayan ekipmandır. Genellikle bu atıkgaz fırın, şömine, hazne, soba gibi ekipmanlarda oluşur. Baca etkisini arttırmak için baca ekipmanları dikey veya dikeye yakın yerleştirilir. Böylelikle yanma olayından daha fazla verim alınır. Elton Brand Elton Tyron Brand (d. 11 Mart 1979; Cortlandt Manor, New York), AmerikalÄ± basketbolcu. Tophane Sokağı Tophane Sokağı veya Toopkhaneh Sokağı (Türkçe: Eski Tahran). Bu bölge'ye "Eski Tahran"'da denir. Toopkhaneh sokağı, İran'ın ve dünya'nın kabul ettiği en eski sokağı'dır. 1600'lü senelerden beri bu sokak Tahran'da da çok meşhur sayıldı. Toopkhaneh Sokağı, Tahran'ın eski yüzünü gösterir. Valiasr Caddesi açılmadan önce İranlılar bu sokakta alışveriş yapardı. Toopkhaneh Sokağı, tıpkı İstanbul'da bulunan Kapalı Çarşı'yı arındırıyor. Bugünlerde, İran vatandaşları çok az sayıda bu bölgede alışveriş yapıyor. Rachel Evleniyor Rachel Getting Married, 2008 yapımı Amerikan dram filmidir. Yönetmeliğini Jonathan Demme üstlenmiştir. Filmin başrollerinde Anne Hathaway, Debra Winger ve Rosemarie DeWitt vardır. 65. Venedik Film Festivali'nin açılış filmdir. 6 Eylül 2008'de Toronto Film Festivali'nin de açılışını yapmıştır. Amerika'da 3 Ekim 2008'de vizyona giren film, Türkiye'de vizyon şansı bulamamış ama raflarda yerini almıştır. Uyuşturucu yüzünden rehabilitasyonda olan Kym (Anne Hathaway) kız kardeşi Rachel'ın(Rosemarie DeWitt) düğünü için evine geri dönmüştür. Kym'in eve dönüşü gerginliklere sebep olacaktır. Kıbrıs Sözleşmesi Kıbrıs Sözleşmesi, Kıbrıs Antlaşması veya Kıbrıs Konvansiyonu, 4 Haziran 1878 tarihinde imzalanan ve Berlin Antlaşması ile Birleşik Krallık'ın Osmanlı İmparatorluğu'na destek çıkması için Kıbrıs adasının yönetiminin geçici olarak Büyük Britanya'ya verilmesini öngören gizli antlaşma. Bu imzalanan antlaşmaya göre, Rus İmparatorluğu, Osmanlı İmparatorluğu'nun Asya kıtasında kalan topraklarını ele geçirmeye kalkması durumunda Birleşik Krallık silahlı olarak Osmanlı'ya yardımcı olacaktı. Ayrıca adayı Osmanlı Padişahı adına yönetecekti ve Osmanlı İmparatorluğu ada üzerinde din, eğitim ve adalet kurumlarından yine sorumlu olacaktı. Video oyunu geliÅŸtiricisi Video oyunu geliştiricisi takımlı ya da bireysel olarak video oyunları yapan bir yazılım geliştiricidir. Bir geliştirici Sony'nin PlayStation 3'ü, Microsoft'un Xbox 360'ı, Nintendo'nun Wii'si gibi belli video oyunu konsollarına yoğunlaşabilir ya da kişisel bilgisayarlar dahil olmak üzere türlü sistemler için geliştirebilir. Bir oyun geliştirici büyük bir yapım şirketinin takımına dahil olabileceği gibi, kendi başına ya da çok küçük bir ekibin parçası olarak bağımsız oyunlar geliştirebilir. Bazı geliştiriciler rol yapma oyunu veya birinci şahıs nişancı gibi belirli oyun türlerinde uzmanlaşır. Bazıları bir sistemden başka birine geçilen porting oyunlarına odaklanırken bazılarıysa bir dilden başka bir dile tercüme edilen çeviri oyunlarına odaklanmaktadır. Yaygın olmayan azınlıktakiler ise oyunların yanı sıra diğer yazılım geliştirme çalışmalarında bulunmaktadır. Electronic Arts, Activision ve Sony gibi çoğu Video oyunu yayımcıları, geliştirme stüdyolarında çalışmalarını yapmaktadır; ancak, yayıncılık hala onların birincil uğraşı olduğundan onlar genellikle "geliştirici" yerine "yayıncı" olarak hitap edilmektedir. Sing for the Moment "Sing for the Moment" Amerikalı rapçi Eminem'in "The Eminem Show" albümünden 2003 yılında çıkan teklisidir. Eminem şarkının nakaratını ve sonundaki gitar sololarını Aerosmith grubunun "Dream On" şarkısından almıştır. Gitar sololarını Joe Perry çalarken, nakaratı Steven Tyler söylemektedir. "Sing for the Moment" 2005'te Eminem'in best of albümü "" 'e dahil edilmiştir. Business (şarkı) "Business" Eminem'in 2003 yılında ABD haricinde yayınladığı uluslararası bir teklidir. Şarkı Eminem'in 2002'deki dünya çapında hit albümü "The Eminem Show" 'un içindedir. Eminem şarkıda Dr. Dre ile ("Without Me" şarkısının kllibinde olduğu gibi) Batman ve Robin gibi çalıştıklarını anlatmıştır. Şarkıya klip çekilmediği için, şarkıyı yayınlamak isteyen müzik kanalları Eminem'in canlı performanslarından görüntüler kullanmak zorunda kalmışlardır. Thank You (Dido şarkısı) "Thank You" İngiliz sanatçı Dido'nun bir şarkısıdır. Şarkı ilk defa 1998'de "Sliding Doors" filminin albümünde piyasaya çıktı, ancak tekli olarak 2001 yılının başların yayınlandı. Daha sonra Dido'nun ilk albümü "No Angel" 'a dahil edilen şarkı albümün en büyük hiti oldu. Şarkının nakaratını Eminem Stan şarkısında kullanmıştır. Dido şarkıyı erkek arkadaşı Bob'a itafen yazmıştır. İkili 2001'de nişanlanmış, ancak bir sonraki sene ayrılmıştır. Dido ikinci albümü "Life For Rent" 'te de ayrılıklarıyla ilgili "White Flag" adında bir şarkı yaptı. II. Karekin II. Karekin (Ermenice: Գարեգին Բ), tüm dünya Ermenileri ruhani lideri ve Ermeni Apostolik Kilisesi'nin başı Tüm Ermeniler Katolikosu. 1951 yılında Ermenistan'ın Armavir bölgesinde doğdu. 1983'te Eçmiadzin piskoposu, 1992'de ise bölgenin başpiskoposu oldu. Özellikle 1988 yılında Sovyetler Birliği döneminde Ermenistan'da meydana gelen büyük deprem sonrası yaptığı yardım faaliyetler neticesinde büyük övgüler aldı. 1999 yılında Tüm Ermeniler Katolikosu seçildi. XOXO (mikroformat) XOXO, internet dilinde Hugs and Kisses (İngilizce Kucaklamak ve Öpmek) veya Love and Kisses (İngilizce Sevgiler ve Öpücükler) anlamına gelir. XOXO genellikle SMS, E-Posta veya mektupların sonlarında, iyi arkadaşlığı ve sevgiyi belirtmek için kullanılır. Çoğu kişi X'in ve O'nun ayrı ayrı ne anlama geldiğini bilmemektedir. Fakat çoğu kaynağa göre x harfi kucaklaşmayı, o harfi de öpüşmeyi temsil eder. X harfi kucaklaşmaya benzediği için kucaklaşmayı, o harfi de öpücüğe benzediği öpüşmeyi temsil eder. Victorian kültürlerindeyse X harfine daha çok erotik manalar yüklenmektedir. Kurt Daluege Kurt Daluege (15 Eylül 1897, Kreuzburg, Yukarı Silezya, Alman İmparatorluğu - 24 Ekim 1946, Prag, Çekoslovakya), Nazi Almanyası'nda SS-Oberstgruppenführer Generaloberst Polizei ve RSHA subayı. Reinhard Heydrich suikastının ardından Bohemya ve Moravya'yı yönetti. I. Dünya Savaşı sırasında 1916 yılında Alman İmparatorluk Ordusuna gönüllü olarak katıldı ve 7. Muhafız Piyade Alayı'na verildi. Batı Cephesindeki çatışmalarda ciddi bir biçimde birkaç kez yaralandı ve % 25 olarak özürlü oldu. Berlin Teknik Üniversitesi'nde mühendislik okurken 1921 yılında Freikorps "Roßbach" 'ta aktif oldu. İki yıl sonra, Daluege Nasyonal Sosyalist Alman İşçi Partisi'ne (NSDAP) katıldığı 1926 yılında Sturmabteilung (SA)'un Berlin şubesine katıldı ve Joseph Goebbels'in Gauleiterliğini yaptığı Berlin'deki SA lideri oldu. Hitler'in istekleri doğrultusunda Temmuz 1930'da, Daluege SA'dan istifa etti ve SS-Oberführer rütbesiyle Schutzstaffel'e (SS) katıldı. SA ve NSDAP'nin diğer siyasi muhalifleri takip etmekten sorumluydu. Mayıs 1943'te Daluege büyük bir kalp krizi geçirdi ve ağır bir şekilde hastalandı. Mayıs 1945'te, Lübeck'te ABD askerleri tarafından tutuklandı ve o Çekoslovakya'ya iade edildiği Eylül 1946 yılına kadar Nürnberg'de gözaltında kaldı. Kurt Daluege Çekoslovakya devletinin savaş suçları mahkemesi tarafından suçlu bulundu. Önce bileklerini keserek intihara teşebbüs ettiyse de başaramadı. 24 Ekim 1946 tarihinde Prag'da Pankrác cezaevinde idam edildi ve Prag'da Ďáblice mezarlığında bilinmeyen bir çukura gömüldü. MGM HD MGM HD MGM Channel'ın HD yayın yapan kanalıdır. Kanal MGM Channel'da yayınlanan filmleri HD kalitesiyle izleyicilerine ulaştırır. Kanal şimdilik İsrail, Polonya,ABD ve Brezilya'dan yayın yapmaktadır. Kanalın sahibi MGM'dir. Yayınları Sadece Türkiye'de sadece Digitürk ve Tivibu Platformlarında bulunmaktadır. Sadece SD yayın yapılmaktadır.Fakat Türkiye'den çekilmiştir. ABD'de AT&T U-verse, Comcast, DirecTV, Dish Network, Time Warner Cable ve Verizon Fios üzerinden ulaşılabilir. MGM ayrıca İsrail'in DTH uydu platformuna Tel-Ad reklam servisi üzerinden MGM HD getirmeyi planladığını açıkladı. Brezilya ve Meksika'da SKY Latin Amerika platformunda yayınlarını sürdürmektedir. MGM Channel 110 ülkede bulunmaktadır. MGM HD Kanalına benzer programlar sunar. Standard SumgayÄ±t FK Standard Sumgayıt Azerbaycan'ın Sumgayıt şehrinde kurulmuş bir Azeri futbol kulübü. 12 Haziran 2006'da kulübün eski adı olan "Standard Bakü" değiştirilerek "Standard Sumgayıt" yapıldı. Kulüp 2010'da kapandı. E3 Electronic Entertainment Expo (yaygın bilinen adıyla "E3"), dünyanın dört bir yanından gelen, video oyun geliştiricilerinin yıllık planlarını ortaya koyduğu önemli bir yıllık oyun fuarıdır. E3, E.III, E03, E-3 , E ve e3 ÅŸu anlamlara gelebilir: Chalon - Champforgeuil Havalimanı Chalon - Champforgeuil Havalimanı (Fransızca:Aéroport de Chalon - Champforgeuil) (IATA:XCD, ICAO:LFLH) Fransa'nın Saône-et-Loire ilinin Chalon-sur-Saône komünününde bulunmaktadır. Chalon-sur-Saône komününe uzaklığı 7 km'dir. HavalimanÄ± bilgisi Evrenin genişlemesi Evrenin genişlemesi içinde bulunduğumuz evrendeki nesnelerin birbirlerinden sürekli olarak uzaklaşmaları olgusuna verilen addır. Burada bu gözlemle ilgili bazı ipuçları üzerinde durulmaktadır. Isaac Newton (1643-1727) gravitasyon yasasını geliştirdikten sonra, evrenin değişmezliği konusu tartışılmaya başlanmıştı. Bütün gök cisimleri birbiri üzerinde gravitasyon kuvveti uyguladığına göre, uzun dönemde evrenin küçülmesi kaçınılmaz görünüyordu. Bu sebeple, birçok Yeni Çağ bilim insanı (bir ölçüde dinî görüşlerin de etkisiyle) evrenin kısa süre sonra yok olacağını düşünüyordu. Albert Einstein (1879-1955) genel görecelik yasasını geliştirdikten sonra, aynı sorunu çözmek için denklemlerine kozmolojik sabit adını verdiği bir terim ekledi. Buna göre bu sabit, evrende büyük uzaklıklarda etkiliydi. Bu sabitin aldığı değere bağlı olarak kütleçekim kuvveti dengelenebiliyor, hatta büyük uzaklıklarda cisimler kütleçekim kuvvetini yenerek birbirlerinden uzaklaşabiliyorlar. Ne var ki Einstein, sonradan kozmolojik sabit önerisinin bir hata olduğunu söyleyerek bu öneriden vazgeçti. Vesto Slipher (1875-1969), 1912 yılında galaksilerden gelen ışığın tayfını incelemeye başladı ve birçok galaksinin tayfı üzerindeki siyah çizgilerin olmaları gereken yerden kırmızı uca doğru kaydıklarını buldu. Bu olay, kırmızıya kayma olarak bilinmektedir (İng. ""). Ancak incelemeyi genişleten ve kırmızıya kaymanın nedenini bulan kişi, o dönemin en büyük gözlemevi olan Wilson Gözlemevi'nde çalışan Amerikalı astronom Edwin Hubble (1889-1953) oldu. Hubble’ın bilim tarihine geçen yardımcısı ise hiçbir eğitimi olmayan Milton Humason’du (1891-1972). Hubble, tayftaki kırmızıya kaymanın galaksilerin uzaklaşmasının bir sonucu olduğunu buldu. Buna göre uzaklaşan cisimden gelen elektromanyetik dalganın dalga boyu, uzaklaşma süratine bağlı olarak artar. Ama Hubble'ın en büyük başarısı, kırmızıya kaymanın, yani uzaklaşma süratinin uzaklık ile orantılı olduğunu ortaya çıkarmasıdır. Başka bir ifadeyle bir galaksi ne kadar uzaksa o kadar büyük bir süratle uzaklaşmaktadır. Bir kaynaktan yayınlanan ışığın (daha genel anlamda elektromanyetik enerjinin) dalga boyu λ ve kaynak da gözlemciye göre hareket halindeyse (radyal hareket) iki dalga boyundan bahsedilebilir. λ yayınlanan ışığın dalga boyu, λ ise gözlemcinin gördüğü dalga boyudur (Doppler etkisi). Buna göre bir z parametresi hesaplanabilir. Çok yüksek süratlerdeki rölativistik etkiler bir tarafa bırakılırsa Bu, küçük hızlar için Burada v radyal hareket yapan galaksinin sürati, c ise ışık hızıdır. (300.000 km/s) Şayet z eksi işaretliyse bu olaya maviye kayma denilir ve bu durum, galaksinin yaklaşması anlamına gelir. Ama Yerel Grup içerisindeki (Samanyolu Andromeda yakınlaşması gibi) rastgele hareketler hariç bu olaya hiç rastlanmaz. z, genellikle artı işaretlidir ve bundan da galaksilerin uzaklaştığı sonucu çıkar. Üstelik bir galaksi ne kadar uzaksa z değeri de o kadar yüksektir. Buradan bütün galaksilerin sadece Dünya’dan (ya da Samanyolu'ndan) uzaklaştığı sonucu çıkarılmamalıdır. Samanyolu'nun diğer galaksilerden farklılığı yoktur. Aslında bütün galaksiler (ya da galaksi grupları) birbirlerinden uzaklaşmakta ve böylelikle evren bir bütün halinde genişlemektedir. Hubble’ın genişleme yasası Bu denklemde U, galaksinin (ışığın oradan yola çıktığı tarihteki) uzaklığı, v ise galaksinin o tarihteki uzaklaşma süratidir. H, "Hubble sabiti" adını alan bir sayıdır. Bu sabitin birimi genellikle km/s/megaparsek cinsinden verilir. (MKS sisteminde boyut olarak 1/s) Hubble, galaksilerin hangi süratle uzaklaştığını tayf incelemeleriyle hesaplayabiliyordu. Fakat galaksilerin uzaklıklarını ancak hata toleransı çok yüksek yöntemlerle biliyordu. Bu sebepten başlangıçta H sabiti için 500 gibi çok yüksek bir değer kullanmıştır. Ne var ki sabitin değeri, sonraki yıllarda yapılan gözlemlerle sürekli olarak değiştirildi. Bu yolda en önemli gözlem II. Dünya Savaşı sırasında yine Wilson Gözlemevi'nde yapıldı. Amerika Birleşik Devletleri’ne göç eden Alman astronom Wilhelm Heinrich Walter Baade (1893- 1960), savaş sırasında yapılan karartmalardan da yararlanarak uygun gözlem koşullarında Andromeda Galaksisi'nin uzaklığını yeniden ölçtü. Gerek Andromeda ve gerek diğer galaksilerin o zamana kadar bilinenden daha uzak olduklarını buldu ve buna bağlı olarak Hubble sabitinin sayısal değerini düşürdü. 1990'lı yıllardan sonra başlayan uzay araçlarıyla gözlem döneminde ise daha özenli ölçümler yapıldı. Bu gün NASA tarafından kabul edilen Hubble sabitinin değeri Bu değer, Hubble Uzay Teleskobu ile ölçülen uzaklıklara göre verilen bir değerdir. Ölçüm hata toleransı ±4 olarak verilmiştir. YukarÄ±daki sabit, doÄŸrudan saniye boyutuyla da verilebilir: Burada 3.26•10 megaparsekten (mp) ışık yılına dönüşüm için, 300000•86400•365 (≈ 9.46) ise ışık yılından kilometreye dönüşüm için kullanılmıştır. Hubble Yasası'ndan sonra genellikle evrendeki galaksi gruplarının birbirlerinden uzaklaştıkları kabul edilmeye başlanmıştı. Kimi bilim insanları galaksi grupları arasındaki uzaklaşmayı Süredurum Kuramı adını verdikleri bir kuram ile açıklamaya çalışıyorlardı. Aralarında Rus kökenli Amerikalı fizikçi George Gamov'un da (1904-1968) bulunduğu kimi fizikçiler ise evrenin büyük bir patlama ile başladığını ileri sürüyorlardı. (Günümüzde verilen adla büyük patlama (İng. ')). Hatta Gamov, 1948 yılında bütün evrenin 5 K civarında bir sıcaklığı olması gerektiğini, bu sıcaklık ölçülebildiği takdirde Büyük Patlama ve genişleyen evren kuramının kanıtlanabileceğini ileri sürdü. Ne var ki Gamov'un bu ön görüşünü o dönemdeki teknoloji ile sınama imkânı olmadı. Gamov'un öngörüsünün 1964 yılında tamamen tesadüfen kanıtlandı. Telekomünikasyon sistemleri üzerinde çalışan iki Amerikalı mühendis, Arno Allan Penzias (1933 - ) ve Robert Woodrow Wilson (1936 - ), gürültü kaynaklarını araştırırken uzaydan gelen bir gürültü saptadılar. Uzayın her yönünden gelen bu gürültü son derece soğuk, fakat mutlak sıfır derecenin üzerinde bir kara cisimden geliyor gibiydi. Penzias ve Wilson'un bulguları o sırada Gamov'un öngörülerini sınamak için hazırlık yapmakta olan iki fizikçinin, Robert Henry Dicke (1916-1997) ve Philips James Edwin Peeble'nin (1935 - ) dikkatini çekti. Gürültü önce Dünya'da, daha sonra da sırf bu iş için geliştirilmiş COBE uzay aracında ölçüldü. Gürültünün ifade ettiği sıcaklık Gamov'un öngörüsünden biraz daha azdır. En son ölçümlere göre sıcaklık, 2,725 K derecesindedir.( yani -270.425 C). Bu sıcaklığa kalıntı ışınım (İng. ' ) veya kozmik mikrodalga arka plan ışıması (İng. ') denildi. Buna göre, evren genişledikçe sıcaklık da düşmüştür. Zaman geçtikçe evrenin sıcaklığı daha da düşecektir. Buna karşılık şayet geriye gidilebilecek olursa evren daha küçük, ama daha sıcak olacaktır. Gerçi Penzias ve Wilson'un uzmanlık konuları kuramsal fizik değildi. Ama buluşları o kadar heyecan verici oldu ki bu iki mühendise 1978 yılında Nobel fizik ödülü verildi. Normal koşullarda evren genişlese bile genişleme süratinin zaman içinde kütleçekimi sebebiyle düşmesi gerekir. Mantıken gençlik döneminde evren, bugünkünden daha hızlı genişlemeliydi. Bu sebepten büyük uzaklıkları (dolayısıyla eski dönemleri) gözlemleyen bilim insanları o çağlarda evrenin bugünkünden daha hızlı genişlemesi gerektiğini varsaymışlardı. Ancak 1990'lı yıllarda alınan gözlem sonuçları bu varsayımla çelişmektedir. Bu sebepten evrenin eskiden bugünkünden daha yavaş genişlediği, genişleme süratinin zamanla arttığı öne sürülmektedir (Buna "enflasyon" denilir). Genişleme süratinin zamanla artması, kütleçekim kuvvetinin etkisinden daha yoğun bir etkinin varlığını düşündürmektedir ki bu etkiye karanlık enerji adı verilmiştir. Etki, Einstein’ın (sonradan terk ettiği) kozmolojik sabitini andırmaktadır. Ne var ki bilinen fizik yasalarıyla açıklanamayan bu etkinin varlığını ortaya koyan gözlem sonuçları henüz çok yetersizdir. (Bu kadar büyük uzaklıklarda uzaklık ölçme yöntemi, 1a tipi süpernovaların görünür ışıltılarıdır.) Bu yönüyle karanlık enerji, günümüzde bir fizikî gerçek olmaktan çok bir tartışma konusu gibi görünmektedir. Ã–rebro Örebro, İsveç'in güney kuşağında bulunan bir kenttir. Şehir, Göller Yöresi'nde, Svartån Nehri'nin Hjälmaren Gölü'ne döküldüğü yerde yer alır. Örebro, 1404 yılında kent konumuna alınan bir yerleşimdir. Kentin adı "kum yığınının üzerindeki köprü" anlamına gelmektedir. Ortaçağ'da bölgede önemli bir ticaret kenti olarak tanınan Örebro'nun adı tarihi yazıtlarda 13. yüzyıla kadar rastlanabilmekedir. Kentte o günlerde yapılan ve hâlen ayakta olan kilise tarih boyunca birkaç kez yeniden onarılmıştır. Kentte Svartån kıyısında bulunan Örebro Kalesi, uzun yıllar boyunca kentin merkezi olarak anıldı. Bu kale, Birger Jarl yardımcılığında 13. yüzyılda inşa edildi ve 1560'lardaki kral Gustav Vasa döneminde genişletildi. 19. yüzyıla kadar bir ticaret kenti olmasına rağmen Örebro, hep küçük bir kasaba olarak kaldı. Ancak bu yüzyıldan sonra ayakkabı üreticiliğinin merkezi olan kent, ivmeli bir artış gösterdi ve günümüzde 100,000'e yakın bir nüfusu elde etti. Svartån Nehri'nin Hjälmaren Gölü'ne döküldüğü yerde kurulan Örebro, tipik bir İskandinav iklimine sahiptir. Kentte yıl içinde en yüksek ortalama sıcaklık temmuz-ağustos döneminde görülür. Bu iki aydaki ortalama sıcaklık 22 °C'dir. Kışları aşırı soğuklara rastlanmayan kentte aynı şekilde en düşük ortalama sıcaklık aralık-ocak-şubat döneminde görülmekte olup, yaklaşık -4 °C kadardır. Kente yıllık olarak 604 mm yağış düşer ve bunların yaklaşık 94 mm kadarı sadece temmuz ayında düşer. Örebro'nun eski kent merkezi "Wadköping", yine Svartån Nehri kıyılarında yer alır. Bu merkezde 18 ve 19. yüzyıllardan kalma tarihi ahşap evler, müzeler ve sergiler mevcuttur. Kentin "Svampen" ("Mantar") adı verilen su kulesi, manzarası için tercih edilen bir mekandır. 1958 yılında bu kuleye çok benzeyen bir yapı Suudi Arabistan'ın başkenti Riyad'da yapıldı. Örebro Üniversitesi, İsveç'in en yenilerinden biri olup, yakın zamanda "högskola" adı verilen daha alt düzeydeki bir eğitim kurumuydu. 1999 yılında kurulan bu kurumun 1,100 çalışanı ve 14,070 öğrencisi bulunmaktadır. Yine kentteki Gustavsvik adlı su parkı, İskandinavya'daki en büyük su parkıdır. Bu park kentin bir kilometre güneyinde bulunur ve yılda 700,000 kişi tarafından ziyaret edilir. İsveç Oda Orkestrası ("Svenska Kammarorkestern") kentteki önemli bir müzik etkinliğidir. Yine Millencolin adlı rock grubu da şehirde kurulmuştur. Grubun albümlerinden olan "Pennybridge Pioneers" ismindeki "Pennybridge", kentin adının İngilizceye çevrilmesiyle verilmiştir. Michel Preud'homme Michel Preud'homme (d. 24 Ocak 1959, Ougree, Liège ili, Belçika), Belçika millî futbol takımının ünlü bir kalecisi. Michel Preud'homme 1994'te hayatının formundaydı ve Belçika ekibini turnuvada son 16'ya kadar taşıdı. Tam 7 yıl boyunca dünyanın en iyi 10 kaleci arasında yer aldı. 1994 FIFA Dünya Kupası'nda gösterdiği performans sonucu, 1994 yılında otoritelerce 1 numara seçilerek, dünyanın en iyi kalecisine verilen Yaşin Ödülü'ne layık görüldü. Preud'homme kariyeri boyunca; R. Standard de Liège, KV Mechelen, ve Benfica' da oynamıştır. KV Mechelen ile, Beker van België'yi 1987 yılında, UEFA Kupa Galipleri Kupası'nı ve UEFA Süper Kupası'nı 1988 yılında, Belçika 1. Ligi'ni ise 1989 yılında kazanmıştır. 40 yaşına geldiği 1999 yılında futbolu bırakmıştır. Belçika millî futbol takımında 1979'dan 1995'e kadar 58 kere forma giymiştir. 1990 ve 1994 Dünya Kupası'nda oynamıştır. Preud'homme R. Standard de Liège' de Ağustos 2006'dan 2008 sezonunun sonuna kadar baş antrenörlük yapmıştır. Preud'homme yönetiminde, Standard Liège 25 yıllık dönemde ilk şampiyonluğunu kazanmıştır ve ertesi sezon sürpriz bir şekilde KAA Gent takımının başına getirilmiştir. Michel Preud'homme, R. Standard de Liège'in stadının olduğu bölgede büyüdü. çocukken bu kulübün altyapısında oynadı ve 18 yaşında Standard Liège'in A takımına yükseldi. Kısa sürede başarıyı yakalamasına rağmen 1981'de teknik direktör Raymond Goethals göreve gelene kadar ilk 11'de düzenli olarak yer bulamadı. Standard Liège, 3 yıl içinde 2 lig şampiyonluğu kazandı. Ayrıca UEFA Kupa Galipleri Kupası finalinde Barcelona'ya yenildi. Ancak 1984'te ortaya çıkan bir olay herkes için hayal kırıklığı oldu. Preud'homme 1982 yılında teknik direktör Raymond Goethals'in isteğiyle şike yaptığı tespit edildi. Eric Gerets ve Preud'homme gibi oyuncular 2 yıl futboldan uzaklaştırma cezası aldılar. Preud'homme ısrarla masum olduğunu söylese de 1986 yılında cezası bittiğinde kulübü onu KV Mechelen'e sattı. Harika zamanlaması ve refleksleriylepek birçok gol kurtardı. Preud'homme'un performansı KV Mechelen'i Beker van België (1987)'nda, UEFA Kupa Galipleri Kupası (1988)'nda ve UEFA Süper Kupası (1988)'nda zafere taşıdı. Ertesi yıl KV Belçika Li'nde şampiyon oldu ve Preud'homme dünyanın en iyi 2. kalecisi seçildi. İlk millî maçına 1979 yılında çıkmıştı ama 1987'ye kadar millî takımın 1 numarası olamadı. 1990 FIFA Dünya Kupası'nda normal süreler içerisinde ve İngiltere karşısında penaltı atışlarında 1 dakika öncesine kadar sadece 3 gol yedi. Ancak, millî takımındaki en iyi performansını 1994 FIFA Dünya Kupası'nda sergiledi. Preud'homme o turnuvanın sonunda millî takımdan ayrıldı ve Portekiz ekibi Benfica'ya transfer oldu. Ancak o yıllarda Portekiz takımı tarihinin en kötü dönemini yaşadı. Benfica Belçikalı kalecinin döneminde sadece 1 kupa kazandı. Preud'homme'un kariyerinde düşüş başlamıştı. Ocak 1999'da Brezilya'nın Fluminense takımından gelen teklifi reddetti ve 5 ay sonra futbol kariyerine nokta koyarak Benfica'da teknik direktör olarak göreve başladı. Sadece 1 yıl sonra ilk kulübü olan Standard Liège ona teknik direktörlük teklifini kabul etti. Preud'homme, Standard Liège'i 25 yıl aradan sonra 2008'de şampiyonluğa taşıdı. Şampiyonluktan sonra kulübünden uzun süreli bir kontrat istese de yönetim buna yanaşmadı ve Preud'homme Standard Liège'den ayrılarak orta sıra takımlarından KAA Gent'le sözleşme imzaladı. Harp MadalyasÄ± Harp Madalyası, I. Dünya Savaşı'nda Osmanlı cephelerinde üstün cesaret ve kahramanlık gösteren Osmanlı ve İttifak Devletleri askerlerine Mehmed Reşad tarafından ilk kez 1 Mart 1915 tarihinde verilen askerî madalyadır. Osmanlı İmparatorluğu'nun son madalyasıdır. İngilizler tarafından Gelibolu Yıldızı (İngilizce: "Gallipoli Star"), Almanlar tarafından ise Demir Hilal (Almanca: "Eiserner Halbmond") olarak adlandırılmıştır. Bu madalya I. Dünya Savaşı süresince başta Osmanlı cephelerinde savaşanlara olmak üzere Osmanlı ve diğer İttifak Devletleri birliklerine verildi. Nikel kaplı pirinçten yapılmış madalyanın ön yüzünde beş köşeli kırmızı bir yıldız, yıldızın uçları top finialleri ile kapatılmış olup onun ortasında gösterişli bir hilal vardır. Hilalin içbükeyinde Osmanlı padişahı Mehmed Reşad'ın tuğrası bulunmaktadır. Ayrıca tuğranın altına, Hicri takvime göre madalyanın verildiği tarih olan 1333 (Miladi takvime göre 1915) yılı işlenmiştir. Resmi kıyafette, madalya sağ göğüs cebinin altında takılırdı. Deligrad Savaşı Deligrad Savaşı (Deligrad Muharebesi) 1806 yılı Aralık ayında bugünkü Sırbistan'da yer alan Deligrad köyü ve civarında Sırbistan isyancı birlikleri ile Osmanlı İmparatorluğu ordusu arasında yapılan savaştır. İlk ayaklanma, bölgedeki ipleri tamamen ele geçiren ve İstanbul hükümetinin söz geçiremediği yeniçeri seçkin tabakasının kovulmaya başlandığı 1804 başlamıştı. İhtilalin lideri Kara Yorgi elde etmiş olduğu birkaç ufak tefek başarıdan sonra hedefini Sırbistan'ın özgürlüğü olarak belirledi. Sırbistan'da suların bir türlü durulmaması üzerine Osmanlı padişahı III. Selim bölgeye büyük bir ordu gönderdi. Sırplar Türk kuvvetlerini Deligrad'da karşılamaya karar verdiler. Sırpların sağ kanadı Bela Palanka'da Mladen Milovanoviç komutasında 6.000 askerden oluşmaktaydı. Merkez ise Kunovacı dağına yerleştirilmiş 18.000 kişilik bir kuvvetten oluşmaktaydı. Sol kanata 6.000 asker ile Voyvoda Milanko komuta etmekteydi. Ayrıca Niş tarafından gelebilecek beklenmedik bir Türk saldırısına karşıda fazladan o bölgede 4.500 yedek asker bulundurulmasına karar veridi. Stanoje Glavas ise emrindeki seçkin ve tecrübeli askerlerle Osmanlı ordusunun durumunu tespit etmeye çalışacak ve ayrıca Onlara ani saldırılar yaparak yıpratmayı deneyecekti. Türk ordusu yardımcı kuvvetler ve yeniçerilerin desteğinde 55.000 kişiden oluşmaktaydı. Sırplar birkaç Osmanlı saldırısına dayandı. Türk mevzilerine pek çok kez saldıran Sırplar, 9 Osmanlı topunu ele geçirdiler. Osmanlı ordusu ikiye ayrılmaya başladı ve Pazvanoğlu'nun emrinin altında Türk kanadı çabucak, Mladen Milovanoviç tarafından yenilgiye uğratıldı. Bunun üzerine Türkler geri çekilmek zorunda kaldılar. Üstün Osmanlı kuvvetleri karşısında gösterilen kararlılık sonrasında kazanılan bu zafer Sırp asilerine büyük moral kazandırdı. Büyük bir yenilgiden çekinen İbrahim Paşa Sırplar ile mütareke görüşmelerine başladı. Tom Warburton Thomas Tom Warburton, aynı zamanda Bay Warburton olarak da bilinir (doğumu Filedelfiya, Pensilvanya) Amerikan animatör. Warburton, Filedelfiya bölgesinde yetişmiştir. O New York 'a taşınmadan önce Kutztown Üniversitesi 'nde grafik tasarımına çalışıyordu sonra bir arkadaşı grafik tasarımını yarım bırakmaya ve animasyona çalışmaya ikna etti çünkü o çizgi filmleri seviyordu. Warburton, Cartoon Network 'un iki animasyon serisi olan: "Kenny and the Chimp" (1999) ve "" (2002) 'ın yaratıcısı oldu. "Kenny and the Chimp" sadece pilot (ilk) bölüm oldu, ama "Kod Adı: Afacanlar" Cartoon Network'un "Büyük Haftasonu Seçimi"ne seçilmesi aracılığıyla tüm serisi genişlemiştir. "Kod Adı: Afacanların" final bölümü 21 Ocak 2008'de gösterildi. Warburton'un New York'ta kişisel animatörlüğü birkaç yıldı, ve "Kod Adı: Afacanlar"da çalışmadan önce J.J. Sedelmaier ve Jumbo Pictures 'ta, Disney 'in serisi "Pepper Ann" da karakter çizimi için ve "Sheep in the Big City" nin bazı bölümlerinde yönetmenlikte çalıştı. O aynı zamanda "Doug"da da çalıştı. Onun takma adı, "Numara Onbir Milyon (11.000.000)"dur (bir KND operasyonudur) ve Nogoodnik tir (bir kötü) arada sırada 'da ortaya çıkmıştır. O Q&A ile anlaşmıştır. Tom, Mo Willems ve Maxwell Atoms gibi animatör adamlarla iyi arkadaştır. Mo, KND'nin ilk ve ikinci sezonları sırasında yazar olarak çalıştı, bu sürede Tom ve Maxwell kendiler için çeşitli referanslar yaptı ve birlikte birbirleriyle The Grim Adventures of The Kids Next Door adlı televizyon filmi yaptılar. Makao patakasÄ± Pataka (Geleneksel Çince: 圓; Portekizce: "pataca") ya da resmî adıyla Makao patakası (Çince: 澳門幣; Portekizce: "pataca macaense"; ISO 4217: MOP), Makao'da kullanılan resmî para birimidir. Makao Merkez Bankası tarafından dağıtılır. Patakanın alt birimi "avos" (Kantonca: 仙; "sin") ve bir pataka 100 tane avosa bölünür; on tane avos bir tane "ho" (毫) da oluyor. Patakayı simgeleştirmek için genellikle "MOP$" kullanılır. Volkan Şen (d. 7 Temmuz 1987, Bursa), Kanat pozisyonunda oynayan Türk millî futbolcudur. Bursaspor altyapısından yetişen, orta saha oyuncusu olan Volkan Şen, 2007-08 sezonunda A Takım'a yükseldi. Volkan Şen Bursa'nın Yıldırım ilçesinin Arabayatağı Mahallesi'nde doğmuştur. Arabayatağıspor'dan Bursaspor'un altyapısına geçmiştir. 19 Ağustos 2011 tarihinde RSC Anderlecht'de karşı oynanan ve 1 -2 kaybedilen UEFA Avrupa Ligi play-off karşılaşması sonrasında teknik direktör Ertuğrul Sağlam radikal kararlar alınacağı açıkladı. Bu açıklandıktan iki gün sonra düzenlenen basın toplantısında futbolculardan İbrahim Kaş, Volkan Şen ve Sercan Yıldırım'ın süresiz kadro dışı bırakıldığını ve kendilerine kulüp bulmaları söylendiği belirtildi. Bunun üzerine 27 Ağustos 2011 tarihinde Trabzonspor, Volkan Şen ile 4 yıllık anlaşma sağladı. Bursaspor'a 3,6 milyon € bonservis ödeyerek Volkan Şen'in Trabzonspor'a transferini bitirdi. İlk sezon ligde 23 maça çıkan Volkan, 3 tane de gol attı. O sezon statü gereği oynanan Süper Final'de de 2 maçta şans buldu. 2012-13 sezonunda Şenol Güneş'in ayrılmasıyla daha az şans bulan oyuncu, 15 maç sahaya çıktı ve 3 gol atabildi. Türkiye Kupası'nda finale çıkan takımda ise 6 maça çıkan oyuncu bir de gol attı. 2013-14 sezonunda ise 3 maça çıkan oyuncu Ağustos 2013'te Çaykur Rizespor ile Trabzonspor'un kendi evinde oynadığı maçta Trabzonspor taraftarının annesine küfür etmesi üzerine ağlayarak sahadan kendi isteğiyle çıktı. Bu gelişmelerin üzerine Trabzonspor başkanı İbrahim Hacıosmanoğlu oyuncuyu tıpkı Batuhan Karadeniz gibi kadro dışı bıraktıklarını açıkladı. 2013-14 Devre arasında adı Antalyaspor ve Kasımpaşa ile Özer Hurmacı karşılığında takas olarak anılsa da Volkan 20 Ocak 2014'te şampiyonluk yaşadığı Bursaspor'a döndü. 2015-16 sezonunu transfer döneminde ayrılmak istediği için antrenmanlara çıkmamış ve süresiz kadro dışı bırakılmıştır. Fenerbahçe Kulübü 13 Ağustos 2015 tarihinde, Bursaspor'un millî futbolcusu Volkan Şen'in transferi için görüşmelere başlandığını açıkladı. Sarı-lacivertli kulübün internet sitesinden yapılan açıklamada, "Fenerbahçe Futbol AŞ, Bursaspor'dan Volkan Şen'in transferi konusunda, oyuncu ve kulübüyle görüşmelere başladı" denildi. Kısa süre sonra yapılan açıklamada kulübü ve futbolcu ile sözleşme imzalandığı açıklandı, 8 Temmuz 2017 tarihinde yapılan transfer sonucu Fenerbahçe'den ayrılmıştır. 13 kez millî takımlara çağrılan Volkan Şen, 4 kez Türkiye U-21, 26 kez de Türkiye A Millî forması olmak üzere toplam 30 kez millî formayı giymiştir. Bursaspor (1) Fuat Ergin Fuat Ergin (d. 30 Ekim 1972, Berlin), Türk rap müzisyeni. 1972’de Berlin'de doğdu. İlk rap şarkısını 1992 yılında İngilizce olarak yazdı; 1995 yılından itibaren Türkçe söz yazdı. 1992'den itibaren Berlin’deki hip hop jam’lerde sahneye çıktı; Almanya'nın hemen her şehrinde, Türkiye, Avusturya, Hollanda, İsveç ve Kuzey Kıbrıs'ta birçok konser verdi. İlk profesyonel kaydını 1995 yılında "Hassickdir?" adlı albümle yaptı. Albüm 1999 yılında satışa sunuldu. Almanya'da Royalbunker adlı plak firmasının 2000 yılının aralık ayında piyasaya sürdüğü "M.O.R." adlı toplama albümle tanınmaya başladı. Bu yıllarda Berlin'e konser vermeye gelen önde gelen hip hopçularla röportajlar da yaptı. Röportajları 1993–1995 yılları arasında "Miks News" adlı hip hop dergisinde yayımlandı. Fuat'ın röportaj yaptığı isimler arasında Beastie Boys, Nas, Fugees, Blade, Onyx, Gunshot, Das EFX, Readykill, House of Pain, Goats, Gang Starr'dan Guru, Gravediggaz, Booyaa Tribe yer almaktadır. 1995–1996 yılları arası Almanya hükûmetinin desteğiyle "Hip Hop Mobil" için konserler ve rap eğitimi verdi. 1997–1998'de Berlin Hip Hop Haus'ta rap workshop'u yaptı. Bu workshopta 8–16 yaş grubu Alman ve Türk çocuklara rap dersleri verdi. Fuat, ilk Almanya turnesine 1999 yılında "DJ Hype" ile çıktı. Arsonists (New York), DJ Vadim (St. Petersburg), Del The Funky Homosapien (L.A. Oakland), Casual (L.A. Oakland), X Man (New York), C.V.E. (L.A.) gibi önemli isimlerle konserlere çıktı. 2001 yılında Project Blowef'tan BUSDRİVER ve Los Angeles'lı C.V.E.'den Riddlore ile düetler yaptı. 2002 yılında tüm dünyada piyasaya sürülen RZA'nın Wu-Tang Clan "The World According to RZA" albümünde yer aldı. 2003 – 2004'te, Berlin Theater Zerbrochene Fenster’de tiyatroda oynadı. ""36 Street"" adlı oyun bu tarihler arasında 16 kez sahnelendi. Aynı yıl 2003'te Killa Hakan ile düet albümleri "Rapüstad" yayınlandı. 2004 yazında Berlin Kreuzberg Bizim E.V.'de yine 8–16 yaş grubu Türk öğrencilere rap workshop’u düzenledi. Karneval Der Kulturen’de aynı öğrencileriyle konser verdi. Eylül 2004 yılından itibaren kariyerini Türkiye'de sürdüren sanatçı, Avrupa'da ve Türkiye'de Ceza ile konserler verdi. 2005 yılında İre m Records etiketiyle "Her Ayın Elemanı" albümünü yayımladı. 2009 yılının Şubat ayında Kalbüm isimli albümünü çıkardı. "Pusat" adlı dizide 13 bölüm rol alan sanatçı; Star'da yayınlanan Rapstar adlı yarışmada jüri olarak görev aldı. İstanbul Kültür Sanat Vakfı ile Minifest ve İstanbul Büyükşehir Belediyesi Şehir Tiyatroları'nın düzenlediği Çocuk Şenliği'nde çocuklara rap öğretileri yaptı. Mayıs 2010'da Sabancı Üniversitesi'nde Rap Workshop düzenledi. Sanatçı Aslı Çavuşoğlu ile birlikte TRT'nin 1985 yılında kullanımını yasakladığı kelimelerle ""191/205"" adlı şarkı projesine imza attı. Çavuşoğlu'nun İstanbul ve Paris'te açılan sergilerinde yer alan "191/205" adlı parça plağa basıldı. Parçanın altyapısı, Türk cazcı Erol Pekcan'dan sample alınarak İsmail Genç tarafından yapıldı. 2010 İstanbul Moda Haftası/Istanbul Fashion Week kapsamında Bahar Korçan defilesinin müziklerini yaptı. ""Dinle"" ismini taşıyan defile TRT İstanbul Radyosu'nda gerçekleşti. Fuat Ergin, çağdaş sanatçı Halil Altındere'nin "Wonderland" adlı video çalışmasında Tahribadı İsyan ile birlikte yer aldı. Bu video New York'taki dünyanın en önemli çağdaş sanatlar müzesi MoMa'da kalıcı eser olarak alındı. 2019'da “Omurga” isimli yeni albümünü yayımladı. 10 yıllık aradan sonra çıkan albümünde, Gezi Parkı olayları ve toplumsal sorunlardan bahsetmiştir. Milliyet Gazetesi editörlerinden Müjde Yazıcı ile evlidir. Aydemir (roman) Aydemir, Müfide Ferit Tek'in 1918 yılında Türk Kadını Mecmuası Halk Kitaphanesi tarafından yayımlanmış ütopik romanı. Roman, Demir Bey'le Hazin'in Türkçülük ideali çevresinde filizlenen aşkını konu eder. Hikâyenin bir boyutunda Demir'in Hazin’e duydu aşk varken, diğer bir boyutunda ise milli bilinç yaymak için çıktığı Türkistan yolculuğu vardır. Yazarın edebiyat tarihine geçmiş iki eserinden ilkidir (diğeri Pervaneler) ve Halide Edip'in 1912'de yayımlanan Yeni Turan adlı romanından sonra Türk edebiyatının ikinci "Turancı" romanıdır Ütopya tarzında yazılmıştır. Rus esareti altında bulunan Doğu Türklerinin siyasi ve sosyal sorunlarını ele alır. Romanın ideal tipi Aydemir, kendi şahsi hayatını ve saadetini bir kenara iterek Türkler arasında milliyet duygusunu uyandırmak maksadıyla Rusya'nın nüfuzu altında yaşayan Türk bölgelerine gider. Orada Rusya'nın tahakkümü ve nüfuzu altında sömürülen ve ezilen Türkler arasında milliyet duygusunu uyandırılmasına çalışır. I. Dünya Savaşı'ndan mağdur çıkan millete teselli olsun diye Yusuf Akçura'nın teşviki ile bu romanı yazan Müfide Ferit, kahramanını Yusuf Akçura'yı model alarak oluşturmuştur. Eseri Sinop'ta sürgün yıllarında kaleme alan Müfide Ferit, eşi Ahmet Ferit'in, Ukrayna'nın merkezi Kiev'e Başkonsolos olarak atanması üzerine onunla birlikte gittiği Kiev'de bulunduğu sırada roman yayımlanmıştır. Türk Kadını mecmuasının yayınladığı ilk eserdir. Roman, barındırdığı idealist kahraman tipi nedeniyle yayımlandığı dönemde Osmanlı aydınları tarafından heyecanla karşılanmış, Eser basıldıktan birkaç ay sonra 1919 yılı içinde Şair Nedim, Büyük Mecmua, Türk Kadını, Genç Kadın gibi dergilerde eleştiriler ve eseri tanıtıcı yazılar yayınlanmıştır.. Hatta romanda Aydemir'in Türkistan'daki öğrencilerinin isimlerinin önüne ""Aydemir"" adını eklemeleri gibi yazar Şevket Süreyya Aydemir'in bu romanın etkisiyle yayınlanışından 16 yıl sonra roman kahramanının adını kendisine soyadı olarak seçtiği söylenir. V.League 1 V.League 1, Vietnam'ın en üst düzey futbol ligidir. 1980'de kurulan ligde hâlen 14 takım mücadele etmektedir. Petro Vietnam, ligin şu anki sponsorudur. Küçük Dev Adam (film) Küçük Dev Adam 1970 ABD yapımı western komedi filmdir. Özgün adı Little Big Man olan film Kasım 1972'de Türkiye'de de sinemalarda gösterildi. Sinemalarda biraz kısaltılarak gösterilen film yıllar sonra TRT televizyonunda tam uzunluğuyla gösterilmiştir. Senaryosunu Calder Willingham'in Thomas Berger'in 1964'te yazdığı aynı adlı satirik romanından uyarlayıp yazdığı filmi Arthur Penn yönetmiş, başlıca rollerinde Dustin Hoffman, Faye Dunaway, (Şef) Chief Dan George, Martin Balsam, Richard Mulligan ve Jeff Corey oynamışlardır. Filmin geniş perde Technicolor görüntülerini Harry Stradling Jr. çekmiştir. Vahşi Batı efsanesine farklı ve komik bir gözle bakan bu filmde, 121 yaşındaki Jack Crabb (Dustin Hoffman)'in, bir tarihçinin kendisinden anılarını anlatmasını istemesi üzerine, beyaz bir çocuk olarak kızılderililer tarafından kaçırılmasından ve büyütülmesinden başlayarak, bir silahşör oluşunu ve ünlü silahşör Wild Bill Hickok'la karşılaşmasını, defalarca kızılderililer tarafından yakalanışını, kızılderili bir kadınla evliliğini, sonra karısının General Custer tarafından öldürülmesini ve nihayet Custer için "Little Bighorn" savaşında izcilik yapmasının uzun, abartılı ve komik öyküsünü geriye dönüşlerle anlatır. Filmin tanıtım sloganı şuydu: "Küçük Dev Adam ya tarihin en gözden kaçmış kahramanıydı, ya da muazzam bir yalancıydı!" "Küçük Dev Adam" da Vahşi Batı, özellikle de büyük kızılderili kıyımları ve bir kereliğine de olsa kızılderililerin galip geldiği "Little Bighorn" savaşı bilinenden farklı bir bakış açısıyla yansıtılır, keza tarihi kişilikler de farklı tanıtılır. Kızılderililer sevecen ve sempatik, Amerikan askerleri ise olumsuz gösterilmişlerdir. Bu açıdan düzen karşıtı bir revizyonist western sayılan bu filmin çekildiği tarihlerde Vietnam Savaşı tüm vahşetiyle sürüyordu ve My Lai katliamı'nın Amerikan toplumu üzerindeki travması henüz tazeliğini korumaktaydı. Film çeşitli yarışma ve festivallerde beş ödül almış, yedi ayrı ödüle de aday gösterilmişti. Bu ödüllerin büyük çoğunluğu gerçek bir kızılderili olan (Şef) Chief Dan George'a verilmiştir. Chief Dan George bunlardan Altın Defne, "New York Film Eleştirmenleri Ödülü", "Amerikan Ulusal Film Eleştirmenleri Ödülü" nü kazanmış, "en iyi yardımcı erkek oyuncu" dalında Oscar'a ve Altın Küre ödüllerine de aday gösterilmişti. Arthur Penn'e de Moskova Film Festivali'nde FIPRESCI ödülü verilmiştir. Film 1970 yılında bir huzurevi koğuşunda başlar. Konuşmalarından antropolog olduğu tahmin edilen bir adam, 121 yaşında olduğunu söyleyen çok yaşlı bir huzurevi sakiniyle söyleşi yapmaktadır. Sigarasından derin bir nefes çeken yaşlı adam açık olan makara teybe inanılmaz hayat öyküsünü anlatmaya başlar: Adı Jack Crabb (Dustin Hoffman) olan bu adam 111 yıl önce 10 yaşındayken ailesiyle birlikte Vahşi Batı düzlüklerinde Pawnee kızılderililerinin saldırısına uğrarlar. Kervandan tek sağ kalanlar ablası ve kendisidir. Daha sonra atıyla gelen bir başka kızılderili (sonradan adının "Gözüken Gölge" olduğunu öğrenecektir) onları kamplarına götürür. Bu kamp iyi kızılderililer olan Cheyenne'lere aittir. Kabilenin şefi "Yaşlı Çadır Derisi" (Chief Dan George) onu evlat edinir. Bu arada kızkardeşi çoktan kamptan kaçmıştır. Kızılderililerin arasında tıpkı onlar gibi yetişen Crabb hayatından çok memnundur. Yaşıtı "Genç Ayı" nın hayatını kurtarınca büyükbaba dediği kabile şefi ona "Küçük Dev Adam" adını takar. Amerikan süvarileriyle girdikleri bir çatışma sırasında kızılderili olmadığı anlaşılınca askerler tarafından alıkonan Jack, kasabada bir din adamının, Rahip Pendrake (Thayer David)'in himayesine verilir ve onun evinde kalmaya başlar. Burada dindar bir genç olarak eğitilmeye başlayan Crabb yaşlı din adamının genç ve ateşli karısı Louise (Faye Dunaway)'in cinsel sataşmaları ile göstermelik sofu konuşmaları arasında şaşkınlığa uğrar. Bayan Pendrake'in marketçiyle zina yaptığına şahit olunca dinden soğur ve alelacele evi terkeder. Sonra Merriweather (Martin Balsam) adlı şarlatan bir iksir satıcısının çırağı olur. Burada da üçkâğıtçılığın inceliklerini öğrenmeye başlar. Hasta ve sakat numarası yaparak kalabalığın arasından tezgâha yanaşan Crabb, sözde satın aldığı iksirden içerek iyileşmiş numarası yapar ve iksirin satışını teşvik eder. Kasabanın birinde foyaları meydana çıkınca katran ve tüye bulanarak oradan kovulurlar. Linç grubunun içinde erkeksi bir kadın olan kızkardeşi Caroline (Carole Androsky) de vardır. Jack'i tanıyan kızkardeşi onu yanına alır ve onu bu kez de bir silahşör gibi eğitmeye başlar. Çok iyi bir silahşör haline gelen Crabb'in adı favori içkisinden dolayı "Gazozcu Çocuk"tur artık. Ünlü silahşör Wild Bill Hickok (Jeff Corey)'la tanışır ve dost olurlar. Ancak Hickok'un bir adamı öldürdüğünü görünce silahşörlükten soğur. Bu duruma çok bozulan kızkardeşi de onu terkeder. Jack bu kez de Olga (Kelly Jean Peters) adlı İsveçli bir kadınla evlenir ve mağaza işletmeye başlar. Ortağı hırsız çıkınca mağaza batar. Eşyaları kasaba meydanında mezatta satılmaktayken tesadüfen oraya gelen General Custer (Richard Mulligan)'ın tavsiyesiyle batıya giderler. Yolda bindikleri posta arabası saldırıya uğrar ve karısı Olga kızılderililer tarafından kaçırılır. Her yerde karısını ararken tekrar Cheyenne'lerle karşılaşır ve eski kabilesine yeniden kabul edilir. Bir süre sonra tekrar Olgayı aramak için kabileden ayrılan Jack Custer'in süvarilerine katılırsa onu daha çabuk bulacağına inancıyla 'katırcı' olarak askerlere katılır. Ancak süvari birliğinin kadın ve çocuklardan oluşan bir kızılderili topluluğunu acımasızca katlettiğini görünce çileden çıkar. Çalıların arasında bir kızılderili kadının doğum yaptığına şahit olur. "Gözüken Gölge" nin kızı olan ve kocası öldürülmüş "Güneş Işığı" (Aimée Eccles) adındaki bu kadını askerlerden korur ve "Yaşlı Çadır Derisi" nin kabilesine getirir. Kadınla evlenirler ve bir çocukları daha olur. Diğer kızılderililerle birlikte zorunlu iskan edildikleri bölgede yeni karısının isteği üzerine kocaları ölmüş üç kız kardeşiyle daha evlenir. Şimdi dört karılı olmuştur. Bu arada eski arkadaşı "Genç Ayı" nın Olga'yla evlenmiş olduğunu hayretle öğrenir. Eski karısı Olga Jack'i tanımamıştır. General Custer'ın süvari birliği onları burada da rahat bırakmaz ve yaptıkları ani bir baskınla hükümetle aralarında varılan anlaşmaya güvenerek rahat ve silahsız yaşayan kızılderilileri çoluk çocuk demeden katlederler. Jack'in karısı ve bebekleri de öldürülür. Jack de tam öldürülecekken Custer'a onun eski 'katırcısı' olduğunu söyler ve kurtulur. Gece Custer'ın çadırına sokulur ama onu öldüremez. Custer onu aşağılar. Jack de beyazların arasına döner, artık kendine olan saygısını kaybetmiş ve bir ayyaş olmuştur. Burada eski dostlarıyla teker teker tekrar karşılaşır. Wild Bill Hickok ona yardım eder ama sırtından vurularak öldürülür. Hickok'un bir fahişeyle ilişkisi vardır ve son nefesinde Jack'le ona para gönderir. Jack parayı vermeye geneleve gittiğinde kadının rahibin eski karısı Bayan Pendrake olduğunu hayretle görür. Sonra Bay Merriweather'a rastlar ama onun buffalo derisi işinine girme teklifini geri çevirir. Tekrar umutsuzluğa kapılarak inzivaya çekilir. Bir süre avcılık yaptıktan sonra tam intihara etmeye karar vermişken uzaktan Custer'ın süvarilerini görür. Bu kez onlara izci olarak katılır. Aslında Jack'e güvenmeyen Custer onu kendi deyimiyle bir "ters barometre" olarak, yani 'ne önerirse tersini yapmak' üzere işe almıştır. Bunu bilen Jack de bu fırsattan yararlanarak Custer'ı hata yapmaya yönlendirir. Little Bighorn denen yerde Jack'in önerisin aksini yaparak vadiye hücum eden Custer'ın süvarileri burada kendilerini bekleyen büyük bir kızılderili kuvveti tarafından tamamen imha edilirler. Sağ olarak kurtulan tek kişi "Küçük Dev Adam" dır ve tekrar kabilesiyle birlikte yaşamaya başlar. Küçük Dev Adam (anlam ayrımı) Alice Blom Alice Blom (d. 7 Nisan 1980 - Oudeschild) Hollandalı voleybolcu. Volebola Tevoko/Texel kulübünde başladı. Hollanda, Alman, İtalyan A2 liglerinde voleybol yaşamını sürdürdü. 2004 yılında Alman ULM Aliud Pharma formasıyla Top Teams Kupası’nda en iyi smaçör ödülünü aldı. 2007 World Grand Prix’de Hollanda ulusal takımı ile şampiyonluk yaşadı. Alice Blom 2009 yılında Fenerbahçe kulübüne transfer oldu. 4 Ekim 2009 tarihine kadar Hollanda ulusal takımı formasını toplam 234 kez giydi. Küçük Dev Adam (roman) Küçük Dev Adam, Amerikalı yazar Thomas Berger'in 1964 yılında yayımladığı satirik western romanının adıdır. Özgün adı Little Big Man olan roman Türkiye'de Baskan Yayınları tarafından 1973 yılında Nurcihan Kesim'in çevirisiyle Türkçe olarak yayımlanmıştır. Roman 1970 yılında ABD'de aynı adla sinemaya da aktarılmıştı. "Küçük Dev Adam", 1958'deki ilk romanı "Crazy in Berlin"'i yazıncaya kadar gazetecilik ve kütüphane memurluğu yapan Thomas Berger'in üçüncü ve en ünlü romanıdır. Berger 1999'da "The Return of Little Big Man" ("Küçük Dev Adamın Dönüşü") adıyla bir devam romanı yazmıştı. Konusu 19. yüzyılda Vahşi Batı'da geçen roman, kahramanı olan 121 yaşındaki Jack Crabb'in ağzından anlatılır. Küçük bir çocukken kızılderililer tarafından kaçırılmasından başlayarak uzun yaşantısı sırasındaki abartılı maceralarını anlatırken okuyucuya alışık olmadığı bir vahşi batı tasviri yapar. Burada o zamana kadar bilinenlerin (anlatıldığı kadarıyla) aksine kızılderililer iyi ve insancıl, beyazlar ve özellikle de Amerikan askerleri kötü adamlar olarak anlatılır. Romanın kahramanı yüz yaşını çoktan geride bırakmış olan Jack Crabb sözlerine şöyle başlar: "Gerçekler küçük ayrıntılardan oluşmuşlardır, ancak bunlar sık dile getirildiğinde kulağa anlamsız ve gülünç gelirler" Daha sonra da 19. yüzyılda Vahşi Batı'da yaşadığı uzun ve maceralı hayatı anlatmaya devam eder. Bu ilk başta inandırıcı gibi gözükmeyen anlattıkları şeyler, kısmen kaba güldürü (farce) tarzında, kısmen pikaresk'tir, ara sıra da tarihsel gerçekleri bünyesinde barındırır. Jack Crabb yetim bir çocukken Cheyenne kızılderilileri tarafından büyütülür. Bir şef olan kızılderili babası, kabileden bir gencin hayatını kurtardığı için ona "Küçük Dev Adam" ismini vermiştir. Bir Cheyenne olarak yetişirken köpek eti bile yer, dört kadınla evlenir ve General Custer'in süvarilerinin kendi halkını (kızılderilileri) katlettiğine şahit olur. Daha sonra beyazların arasına karışır ve bir beyaz adam olarak çok çeşitli işlere girer çıkar. Ünlü silahşörlerden Wild Bill Hickok'la dost olurlar. Sonra da "Little Bighorn" savaşına katılır, hem de daha önce öldürmeye yemin ettiği General Custer'ın yanında izci olarak, onunla birlikte çarpışır. Nefret ettiği Custer'ı bu ünlü savaşta büyük bir kızılderili kuvvetinin kucağına iter ve Amerikan süvarilerinin imha edilmesine neden olur. Bu savaştan sağ çıkan tek beyaz olarak da eski kabilesine geri dönüp onlarla yaşamaya başlar. Roman 1970 yılında Amerikalı yönetmen Arthur Penn tarafından aynı adla sinemaya da aktarıldı. Senaryosunu Calder Willingham'in uyarlayıp yazdığı filmin başlıca rollerinde Dustin Hoffman, Faye Dunaway, Chief Dan George, Martin Balsam, Richard Mulligan ve Jeff Corey oynamışlardır. Türkiye'de 1972 yılında Küçük Dev Adam adıyla gösterilen filme birçok ödül verildiği gibi, film hem gişede başarı sağlamış hem de eleştirmenlerden tam not almıştı. Primera División (Uruguay) Primera División Uruguaya, (İngilizce: "First Division Professional League") Uruguay Futbol Federasyonu tarafından düzenlenen Uruguay'ın en üst düzey futbol ligidir. Ligde 16 takım mücadele eder. 1900 yılında kurulan lig çeşitli nedenlerden dolayı birkaç yıl yapılamamıştır, 1932'de profesyonel olan ligde en başarılı takım toplamda 49 şampiyonluğu bulunan Penarol kulübüdür. Little Big Man (anlam ayrımı) Freedom House Basın Özgürlüğü Raporu Freedom House Basın Özgürlüğü Raporu ABD merkezi sivil toplum kuruluşu Freedom House tarafından yıllık yayınlanan ve dünya çapında basın özgürlüğü ve editöryal bağımsızlığı ölçen bir rapordur. "Freedom House Basın Özgürlüğü Raporu" 1 Ocak 2014 ile 31 Ocak 2014 arası gerçekleşen olayları kapsamaktadır. Crysis: Maximum Edition Crysis: Maximum Edition Crytek tarafından "Crysis" (2007) ve "Crysis Warhead" ve "Crysis Wars" (2008) tarihlerinde piyasaya sürülmüş olan serideki tüm oyunları kapsayan bir derlemedir. Crytek paketin "asıl Crysis deneyimi" olduğunu kaydetmiştir." Oyunda herhangi bir ek malzeme takdim edilmemiştir. Paket esasen düşük fiyatlı bir derleme paketi olmasına odaklanılmıştır. Tüm sistem gereksinimleri değişmeden aynı şekilde kalmıştır. Başlık duyurulduğunda başlangıçta tartışılmıştır bunun sebebi başlığı serinin çıkardığı son ve "maksimum" oyun olduğunu ima etmektedir ve bu da yeni bir oyunun satışa sunulmayacak demekti. Bunun doğru olmadığı Haziran 2009'da "Crysis 2" adlı oyunun duyurulmasıyla ispatlanmıştır. Karabağ dramı Karabağ dramı (Ermenice: Ղարաբաղի Դրամ), de facto Dağlık Karabağ Cumhuriyeti'ne ait anmalık para birimidir. Dramın alt birimi "lum" (Լումա) ve bir dram 100 tane luma bölünür. Karabağ dramının paraları Dağlık Karabağ'da kanunî para olarak geçmiyor, ve orada Ermeni dramı daha çok kullanılmaktadır; Dağlık Karabağ dramı, Ermeni dramıyla sabitlenmektedir ve aynı değerine sahiptir. Karabağ dramı Austria State Printing House tarafından üretilmektedir, ve kâğıt paraları 2 ve 10 dram sürümlerinde; madenî paraları ise 50 luma ve 1, 5 ve 1000 dram sürümlerinde mevcuttur. Karadağ (İran) Karadağ veya Karacadağ (Azerice: Qaradağ, Qaracadağ, Farsça: قراجه‌داغ ,قره‌داغ, Rusça: Карадаг, Караджадаг) İran'ın kuzeybatı bölgesi Güney Azerbaycan'daki Doğu Azerbaycan Eyaleti'nde ve Aras Nehri'nin güney kısmında yer alan tarihsel bölgedir. Bölgenin merkezi Ahar şehri olup Ahar Şehristanı'nı içine alır. Meşkinşehr ve Mugan Ovası'na komşudur. Ormanlık olan bölge coğrafi açıdan dağlık olup, bakır açısından zengindir. "Karadağ" kelimesi "büyük dağ" veya "dağlık yer" anlamına gelmektedir. Bölge için "Aresbaran" ve Farsça kaynaklarda özellikle modern tarihi ve coğrafi edebiyatta geçen "Arasbaran" adı kullanılmaktadır. Bölgeye "İran'ın Türkmen Yatağı" da denir. 1155 ile 1231 yılları arası Karadağ'a Gürcü kökenli Piştekinliler egemen olmuştur. Hanedanın ilk hükümdarı olan Nüsreteddin Piştekin ibn Muhammed para bastırmıştır. 1125 ile 1131 yılları arası bu hanedan Harezmşahların hakimiyetinde kalmıştır. Hanedanın ikinci ve son hükümdarı Nüsreteddin Muhammed ibn Nüsreteddin Piştekin'dir. 1567 yılında, Karadağ Safevî Devleti egemenliğindeyken kendisi bir sufi olan Ensar Halife buraya hükümdar olarak atanmıştır. 1583 yılında I. Tahmasp'ın emri ile Şirvan Eyaleti'ne beylerbeyi olarak atanmasıyla, Karadağ hükümdarı Ensar Halife'nin oğlu Şahverdi Han olmuştur. Şahverdi Han 1589 yılında öldürülmeden önce, 1588 yılında Azerbaycan Türklerinin elindeki topraklara saldırmıştır. Şahverdi Han'ın ölümünün ardından aynı yıl 168-169 aday içinden yine aynı aileden olan Maksud Sultan, Karadağ hükümdarı olmuştur. Tarihçi İskender Munşi, bu ailenin dönemin Kızılbaş kabileleleri arasında yapılan askeri olarak önem sıralamasında sekizinci olduğunu söylemiştir. Maksud Sultan'ın hükümdarlığı ise 1606 yılına kadar sürmüştür. Bir süre sonra, soyu Tokmaklı oymağından gelen Mahmud Sultan, hükümdar olmuştur. İskender Munşi, Mahmud Sultan'dan önce onun kuzeni Burhaneddin Halife'nin hükümdar olduğunu söylemiştir. 1701 yılında Mahmud Sultan'nın oğlu Bayandur Sultan, I. Hüseyin'in fermanı ile hükümdar olmuş ve ardından oğlu Muhammed Kasım Han onun yerine geçmiştir. Muhammed Kasım Han, hükümdar olduktan sonra şaha itaatsizlik etmiştir. Muhammed Kasım Han'ın ölmesinin ardından 1721 yılında oğlu Abdürrezzak Han hükümdar olmuştur. 1725 ile 1727 yılları arası Karadağ, Osmanlı Devleti egemenliğine girmiştir. 1727 yılında Osmanlı Devleti'ne karşı isyan çıkmış, bu isyan 1729 yılında bastırılmıştır. Aynı yıl Abdürrezzak Han da öldürülmüştür. Bunun üzerine 1730'da, daha sonra Karadağ Hanlığı'nı kuracak olan kardeşi Kazım Han hükümdar olmuştur. Bölge, Rus-İran Savaşları'nda en önemli savaş alanlarından biridir. İran askerleri ve mühimmatlar burada tedarik edilmiştir. Bölge yıllarca Anti Rus direniş bölgesi olarak kalmıştır. Ayrıca Yeprem Han, Rehim Han'ı burada yenilgiye uğratmıştır. "Arasbaran Ormanı," Vaygan (وایقان)'ın kuzey ve batı bölümlerinde, Aynelu (آئینه‌لو), Hasanabad (حسن‌آباد) ve Dizmar (دیزمار)'da bulunmaktadır. Buradaki vahşi hayat hafiftir. Burada