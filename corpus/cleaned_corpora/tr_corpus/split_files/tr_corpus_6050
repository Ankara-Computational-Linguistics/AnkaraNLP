Hills Lisesi Beverly Hills Lisesi (İngilizce: Beverly Hills High School) Beverly Hills, Kaliforniya'da bulunan büyük bir lise. 1927 yılında kurulan okulun orijinal binasını dizayn eden kişi Robert D. Farquhar'dır. 2005-06 eğitim döneminde okulda kayıtlı 2,368 öğrenci ve 100.4 sınıf öğretmeni vardır. Okul, Angelina Jolie, Nicolas Cage, Tori Spelling, Lenny Kravitz, Jamie Lee Curtis, Logan Lerman gibi yüzlerce ünlü mezun vermiştir. Çingene Kızı "Çingene Kızı" mozaiği; Gaziantep iline bağlı Nizip ilçesinin 10 kilometre doğusunda bulunan Zeugma antik kentinde,1998 - 1999 Kış döneminde Belkıs Harabelerinin kurtarılması sırasında bir villanın 300m'lik tabanının parçası olarak, üzerindeki sütunun kaldırılmasıyla bulunmuştur. Akratos, Mevsim tanrıçası ve Satir adlı eserlerle birlikte kurtarılan Çingene Kızı mozaiği, antik kent ile birlikte Gaziantep'in de simgesi halini almıştır. Çingene Kızı mozaiğine konu olan kişinin cinsiyeti bir tartışma konusu olmakla beraber; figürün Yer Tanrıçası ve tanrıların anası Gaia veya Büyük İskender olduğuna dair farklı görüşler bulunmaktadır. Ancak mozaiğe saç örgülerinden dolayı halk arasında "Çingene Kızı" denilmektedir. Bir süre Gaziantep Arkeoloji Müzesi'nde sergilenen mozaik, 9 Eylül 2011 tarihinden itibaren Zeugma Mozaik Müzesi'nde sergilenmektedir. Mozaik'in diğer parçaları ise 2018 yılının Aralık ayında Amerika'dan Türkiye'ye getirildi ve Zeugma müzesinde sergilenmeye başlandı. FM4 FM4, Avusturya'dan yayın yapan bir ulusal radyo istasyonudur. ORF tarafından işletilir. Asıl hedef kitlesi gençler ve elektronik müzik'e meyilli kişilerdir. Special Air Service Special Air Service (SAS) Birleşik Krallık Ordusu'na bağlı, ülke dışında görev yapan özel birliktir. II. Dünya Savaşı, Malaya Tehlikesi, Endonezya-Malezya çatışmaları, Kuzey İrlanda Sorunu, Falkland Savaşı, Irak Savaşı ve Afganistan Savaşı'nda görev yapmışlardır. Ayrıca keskin nişancı ekibi vardır ve bu ekip gizli saldırılarıyla ünlüdür. Galatasaray (futbol takımı) 2009-10 sezonu Bu maddede, Galatasaray (futbol takımı) 'nın 2009-10 sezonunda mücadele ettiği Süper Lig, Türkiye Kupası ve UEFA Avrupa Ligi'ndeki maçları, kadro bilgileri ve istatistikleri yer almaktadır. Önceki sezonu ligde 5. sırada tamamlayan Galatasaray, sezon başında teknik direktör değişikliğine giderek göreve Bülent Korkmaz'ın yerine Frank Rijkaard'ı getirdi. Yeni teknik adamla birlikte sezon başında birçok transfer yaparak kadroda değişikliklere gidildi. Takım, Süper Lig'e deplasmanda aldığı 3-2'lik Gaziantepspor galibiyetiyle başlarken, ilk 6 hafta oynanan tüm maçlardan galip ayrıldı. 7. haftada Ali Sami Yen Stadyumu'nda oynanan maçta Eskişehirspor'la 1-1 berabere kalarak ilk puan kaybını yaşadı. Ertesi hafta deplasmanda oynanan MKE Ankaragücü maçını da 3-0 kaybetti ve ligdeki ilk mağlubiyetini aldı. Sezon boyunca inişli-çıkışlı bir grafik sergileyen Galatasaray; aldığı 19 galibiyet, 7 beraberlik, 8 mağlubiyetle ligi 64 puanla 3. sırada bitirdi. Önceki sezonu beşinci sırada tamamlamasından ötürü 2009-10 sezonunda UEFA Avrupa Ligi'nde mücadele etmeye hak kazanan Galatasaray, turnuvaya 2. ön eleme turundan katıldı. İki maçlı eliminasyon sistemiyle oynanan turları geçerek gruplara kaldı. Grubunu birinci sırada tamamlayıp gruptan çıkmayı başarsa da ikinci turda, İspanyol ekibi Atlético Madrid'le oynadığı maçlar sonunda toplamda 3-2'lik skorla yenilerek kupadan elendi. Türkiye Kupası'na ise direkt gruplardan katılan Galatasaray, grubununu 10 puanla birinci sırada tamamlayarak bir üst tura çıktı. Bu turda eşleştiği Antalyaspor'la iki maç yaptı. Skorun toplamda 4-4 olmasına rağmen Galatasaray, deplasman golü kuralı sebebiyle kupadan elendi. Önceki sezon ligi beşinci sırada tamamlayan Galatasaray, Türkiye Kupası'nda gruplarını birinci sırada tamamlayıp gruptan çıksa da, çeyrek finalde karşılaştığı Sivasspor karşısında aldığı mağlubiyetle kupadan elendi. Ligin 2007-08 sezonunu şampiyon olarak tamamladığından aynı sezonun Türkiye Kupası şampiyonu Kayserispor ile Süper Kupa'da karşılaşmış ve aldığı 2-1'lik galibiyetle kupanın sahibi olmuştu. Üçüncü ön eleme turundan katıldığı Şampiyonlar Ligi'nde ise Romanya ekibi Steaua Bükreş'e elendiğinden UEFA Kupası'na düşmüş, burada ise son 16 takım arasına kalmıştı. Galatasaray, yeni sezona başlamadan önce teknik direktör değişikliğine gitti. Takımın eski oyuncularından Bülent Korkmaz'ın 2008-09 sezonu sonundaki istifasının ardından, teknik direktörlük görevine Frank Rijkaard getirildi. Son olarak 2007-08 sezonunda İspanyol ekibi Barcelona'yı çalıştıran Rijkaard, 5 Haziran 2009'da Galatasaray ile 2 yıllık sözleşme imzaladı. Hollandalı teknik adamın yardımcılığına Johan Neeskens getirilirken, Albert Roca Pujol ve Carles Cuadrat Xiques ile kondisyoner olarak anlaşıldı. Galatasaray yaptığı açıklamada yeni stadı Türk Telekom Stadyumu'na geçmeden önce son kez eski stadı Ali Sami Yen için kombinelerin satışa çıkarıldığını 10 Nisan 2009' da açıkladı Takımın 2009-10 sezonu formaları Adidas tarafından üretildi ve 28 Temmuz 2009'da tanıtıldı. Formaların ön kısmında ana sponsor olarak Türk Telekom'un, kol kısımlarında ise Avea'nın logosu yer almaktaydı. 22 Aralık 2009'da, "Cesaret" isimli kırmızı forma tanıtıldı. Yeni forma, ilk kez 27 Ocak 2010'daki Türkiye Kupası maçında MKE Ankaragücü'ne karşı giyildi. 1997-98 UEFA Kupası UEFA Kupası 1997-98 sezonunda Paris'teki Prensler Parkı stadında oynanan final maçını SS Lazio'yu 3-0 mağlup eden Internazionale takımı tarihinde üçüncü kez bu kupanın sahibi oldu. In My Lifetime, Vol. 1 In My Lifetime, Vol. 1, Amerikalı rapçi Jay-Z'nin ikinci stüdyo albümü. 4 Kasım 1997'de Roc-A-Fella Records etiketiyle yayımlandı. Albüm, eleştirmenlerden olumlu notlar aldı. Albüm, Jay-Z'nin ilk albümü "Reasonable Doubt"'tan farklı olarak, daha pop odaklı bir sound'a sahiptir. Amerika Birleşik Devletleri'nde 1.2 milyon kopya satışına ulaşan albüm, RIAA tarafından platin plak ile ödüllendirildi. "Reasonable Doubt" albümünün ana yapımcıları DJ Premier ve Ski bu albümde de yapımcı olarak yer aldılar. Ancak Jay-Z, bu albümde ağırlıklı olarak Diddy'nin Bad Boy Records şirketi yapımcılarıyla çalıştı ve bu da albüme daha gösterişli bir sound kattı. Albüm, Jay-Z'nin ilk albümündeki mafioso rap konularından, "jiggy" olarak adlandırılan ve Diddy ile Bad Boy Records sanatçılarının albümlerinde ve video kliplerinde de görülen 90'lar sonu hip hop akımına geçiş yaptı. Qi Jiguang Qi Jiguang(d. 12 Kasım 1528 – ö. 5 Ocak 1588) Ming Hanedanı zamanından general ve ulusal kahraman. Japon korsanlarla mücadelesi ve Moğol saldırısında Çin Seddi'ne yaptığı destek ile hatırlanır. Shandong vilayetinin Luqiao kasabasında bir generalin evinde doğdu ve daha sonra Ming Hanedanı'nın kurucusu olacak Zhu Yuanzhang'ın emrinde bir savaşta ölen babası Qi Jingtong'ın derin etkisinde kaldı. Daha küçük yaşta askerlik sanatına büyük ilgi duydu. Hem sivil, hem de askeri kabiliyetli, doğru ve dürüst bir insan olmaya kararlıydı. Zamanında Doğu Çin Denizi sahilleri, sık sık Japon korsanların saldırısına uğruyordu. Japon korsanların zorbalığından son derece nefret ediyordu. 16 yaşında bir şiirinde, “Bağrıma memurluğu değil, denizlerin sakinliğini bastım” dedi. Bu şiirde dileğinin memurluk değil, vatanın denizlerinin sükunete ve güvenliğe kavuşması olduğunu ifade etti. 17 yaşında babası ölünce Dengzhou garnizonunun başına geçti. 17 yaşında babasının görevini devralan Qi Jiguang, askeri yaşamına başladı. Görev başına geçer geçmez ağır bir sorunla, Japon korsanların saldırı belâsıyla karşılaştı. Japon korsanlar, yani Japonya’nın iç savaşında yenilmiş askeri birlikler, zorbalar ve tüccarlar (zamanın tarihçileri aslında korsanların çoğunluğunu Çinliler'in oluşturduğunu yazar), 14. yüzyılda Yuan hanedanlığının son yılları- Ming hanedanlığının ilk yılları arasında her fırsatta korsan gemileriyle Çin’in sahil bölgelerine saldırıyor, yangın çıkarıp insan öldürüyor ve yağma yapıyorlardı. 15. yüzyılın ikinci yarısında Japon korsanlar, Çin’in sahil bölgelerindeki asilerle işbirliği yaparak Çin’in iç kesimlerine kadar ilerledi ve bazı eyalet ile nahiyeleri ele geçirdi. Japon korsanlar, Çin’in Doğu Denizi sahil bölgelerinde bir felâket haline geldi. 1555 yılında Shandong eyaletinde Japon korsanlara karşı direniş hareketinde büyük hizmetler yapan Qi Jiguang, Zhejiang eyaleti Dinghai bölgesine danışman olarak tayin edildi. Japon korsanların kol gezdikleri bölgelerden biri olan Dinghai’da Qi Jiguang, köylüler ve maden işçilerinden oluşan bir askeri birlik kurdu. Qi Jiguang, Çin’in güney bölgesinin çoğunlukla bataklık olduğunu ve Japon korsanların savaşta genellikle ağır ok ve uzun namlulu silahlar kullandıklarını göz önünde bulundurarak, yeni bir savaş taktiği yarattı. Bu, Japon korsanlarla kısa mesafeli kılıç çarpışmasında kullanılan yeni bir savaş tertibatına dayanıyordu. Çarpışmalarda Qi Jiguang’ın askeri birlikleri, ateşli silah ve okların himayesi altında, düşman 100 adıma kadar yaklaşınca ateşli silah, 60 adıma kadar yaklaşınca ok ve düşman daha da yaklaşırsa yeni kılıç tekniğine dayalı savaş düzenini uyguluyordu. 4 binden fazla askerden oluşan bu yeni askeri birlik, Qi Jiguang’ın yoğun eğitimi sayesinde savaşkan, becerikli ve disiplinli bir güç olarak yetiştirildi. Savaşta zafer üstüne zafer kazanan bu askeri birlik, halk tarafından büyük sevgi ve saygı gördü ve “Qi Aile Ordusu” olarak tanımlandı. 1561 yılında binlerce Japon korsan, 100’den fazla savaş gemisiyle Çin’in Zhejiang eyaleti Taizhou bölgesine saldırdı. Bunu haber alan ve hayret verici bir hızla davranan “Qi Aile Ordusu”, Taizhou bölgesinde Japon korsanlarla arasında meydana gelen 9 çarpışmada düşman askeri birliklerini tamamen yok ettti. Daha sonraki yıllarda (1568'den sonra) kuzey sınırında, Pekin bölgesindeki birliklere kumanda etti. Mükemmel bir eğitimi savunurdu; bu düşüncelerini yaymak için iki kitap yazdı: Güneydoğudaki koşulları temel alan Ji Xiao Xin Shu (1560, düzeltilmiş metin 1584) ile kuzeydeki koşulları ele alan Lianbing shiji (1571). Düşünceleri etkiliydi; bu etki yalnız Çin'le sınırlı değildi. 1592-1598 arasında, Kore'nin Japonlar tarafından istilası sırasında Koreli yönetici Yu Song-nyong sık sık ondan alıntı yapıyordu; iki kitabı da Kore'de eğitim amacıyla uyarlanmıştı. Japonlar da kitaplarını ilgiyle okuyorlardı. Tai-Chi Chuan'ın da onun kitabından esinlenerek geliştirildi iddia edilmektedir. Lianbing shiji dört çeşit tugay örgütlemeyi tasarlamıştı: 2699 kişilik piyade, 2988 kişilik süvari, 3109 kişilik araba ve 1660 kişilik taşıma tugayları. Qi Jiguang bir savunma savaşına hazırlanıyordu. Yavaş hareket eden piyade ve araba tugaylarının Moğolları kovalama umudu yoktu. Süvari tugaylarının durumu bile kovalamaya uygun değildi. Ancak hiç olmazsa arabalar sayesinde cesaretle direnme umutları olacağını şöyle anlatır: ""Arabalar piyade ile süvariyi çevirmek için kullanılabilir. Safları düzen içinde tutabilir, ordugahın siperleri olarak kullanılabilir, zırhın yerini alabilir. Düşman süvarisi etrafta toplandığında, baskı yapmasının yolu yoktur; arabalar, gerçekten ayaklı duvar ya da yem istemeyen atlar gibidir. Yine de her şey ateşli silaha bağlıdır. Ateşli silahlar yitirilirse arabalar nasıl dayanır?"" Maria Bueno Maria Esther Audion Bueno (d.11 Ekim 1939, Sao Paulo, Brezilya- ö. 8 Haziran 2018) Brezilyalı tenis oyuncusu.Bueno,kariyerinde 7 tek kadınlar ,11 çift kadınlar ve 1 karışık çiftler olmak üzere toplamda 19 Grand Slam kazanmıştır. Suvareka Suvareka (Arnavutça: "Suhareka" veya "Theranda"; Sırpça: " Suva Reka / Сува Река"), Kosova'nın güneyinde, Prizren’in kuzeyinde bir kasaba ve belediye merkezi. De facto olarak Kosova’nın Prizren ilinde; de jure olarak Sırbistan’a bağlı Kosova ve Metohiya Özerk Bölgesi’nin Prizrenski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Prizren Bölgesi’nde ("District of Prizren") bulunur. Kasabanın adının kaynağı olan “Suva Reka” adı, Sırpça "“kuru çay, kuru dere”" manasında bir isimdir. Bu ad, Osmanlı sonrasında kullanılmaya başlanmış ve Sırpça dışında, Türkçe ve Arnavutçada da kullanılagelmiştir: Suvareka, Suhareka. Bugünlerde Arnavutçada kullanılmaya başlanan “Theranda” ismi ise, Roma devrindeki antik bir yerleşkenin adı ile ilgilidir. “Theranda” adındaki Roma kasabasının bugünkü Priştine’nin 76 km güneybatısında Akdere üzerinde; Makedonya’daki Lissos’tan Moesia Superior’daki Naissus (bugünkü Niş) şehri yolu üzerinde bulunduğu düşünülmektedir. Suhareka belediye merkezi, Kosova’nın güneyinde bulunmaktadır. Kent, hemen güneyindeki Prizren şehrinden birçok yönden beslenmektedir. Prizren, Suhareka’nın ticaret kaynağı, kültür merkezi, sosyal ihtiyaç kaynağıdır. Kent, 1999 savaş sürecinden sonra imar ve sosyal hayat bakımlarından kalkınma içindedir. Prizren bölgesindeki dağlık arazi şekli Suhareka’da düzleşir. Bu muhit, kuzey ve güneye nispeten düz bir arazi şeklindedir. Kent, Prizren-Priştine ve Prizren-Üsküp güzergâhlarının üzerinde yer alır. Kent, özellikle 1998-1999 Kosova Savaşı sonrasında Arnavutların neredeyse tamamını oluşturduğu bir yerleşke durumuna gelmiştir. Şehirde Arnavut oranı her zaman yüksek olmakla beraber, son durum savaş sonrasında, civar köylerden merkezlere doğru gerçekleşen göçün sonucudur. Suhareka’nın köylerinden Muşitişte’de 1315 yılına ait Bogorodica Odigitrije Kilisesi, Reçana’da ise 1370 tarihli Aziz Corce Kilisesi bulunmaktadır KaranlÄ±ktakiler Karanlıktakiler, yönetmenliğini ve senaristliğini Çağan Irmak'ın yaptığı 2009 yapımı Türk filmidir. Drama ve Gerilim türünde olan filmin çekimlerinin çoğu Kuzguncuk'ta yapılmıştır. Filmde paranoid şizofren bir anne ve hâlâ annesi ile birlikte yaşayan 30'lu yaşlarda bir oğlun öyküsü anlatılmaktadır. Egemen (Erdem Akakçe) 30’lu yaşlarını aşmış, bir reklam ajansında ofis boy olarak çalışan ve ilerleyen yaşına rağmen annesi Gülseren (Meral Çetinkaya) ile aynı evde yaşamak zorunda olan genç bir adamdır. Annesinin zihinsel kararmalarıyla geçen bir hayat Egemen için, evlerinin içine gizlenmiş, belki de sadece onlar için hazırlanmış ufak bir cehennem gibidir. Gülseren içinse hayattaki tek varoluş nedenidir Egemen. Gerisi, kendisini hapsettiği evinde yaşadığı bitmeyen bir huzursuzluk ve tedirgin bir ruhtur. Yanında olmasını istediği tek kişi Egemen’dir. Oğlunun kendisinden ayrılmasına dair en ufak bir düşünce bile bir çılgınlık nöbetine girmesi için yeterlidir. Egemen’in tüm hayatını geçirdiği bu cehennemden uzaklaşarak, rahat nefes alabildiği, normal bir hayata yaklaştığı tek yerse çalıştığı reklam şirketidir. İşi sayesinde dış hayatla bir bağ kurmak az da olsa annesinin karanlık dünyasından uzaklaştırır Egemen’i. Öte yandan patronu Umay’a (Derya Alabora) duyduğu ilgi genç adam için büyük bir açmazdır. Annesinin varlığı bu ilgi önünde koca bir engeldir. Çaresizliği artan Egemen iki kadın arasında sıkışıp kalır. Liplan Liplan (Arnavutça: "Lipjan" veya "Lipjani"; Sırpça: "Lipljan / Липљан"), Kosova'nın orta kesiminde bir kasaba ve belediye merkezi. De facto olarak Kosova’nın Priştine ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Priştine Bölgesi’nde ("District of Pristina") bulunur. Latince "Lypenion" şeklinden bugünkü Liplan isminin kaynaklandığı düşünülmektedir. Roma İmparatorluğu zamanında şehir Ulpiana adıyla bilinmiştir. Ulpiana ismi ise Roma imparatoru Marcus Ulpius Nerva Traianus’un adına istinaden verilmiştir. Şehrin bir diğer adı olan Lypenion ismi ise Grek kaynaklarında, MÖ. 1018 tarihli bir belgede geçmiştir. Liplan, Lekë Dukagjini (1410-1481) adlı tarihî şahsiyetin de doğum yeri olarak iddia edilmektedir. Lekë Dukagjini, İskender Bey’i Osmanlı İmparatorluğu ordusunun karşısında çarpışmaya yönelten kişidir. Düz bir arazide konumlanan Liplan, Priştine-Üsküp karayolu üzerinde yer alır. Ayrıca Priştine-Prizren karayolu da Liplan üzerinden geçmektedir. Şehrin koordinatları 42°31’ Kuzey ve 21°08’ Doğu şeklindedir. 2011 yılında Kosova genelinde yapılan nüfus sayımında Liplan nüfusu 57.474 çıkmıştır. Liplan’ın nüfusunun etnik olarak dağılımını Arnavut, Sırp, Hırvat ve diğer şeklinde sınıflandırılan halklar oluşturur. Şehirde Arnavutlar çoğunluktadır. Sırplar ise % 10 civarında bir orana sahiptirler. Karaoğlanoğlu Şehitliği Karaoğlanoğlu Şehitliği, Kıbrıs Harekâtı sonucunda ölen Türk Silahlı Kuvvetleri askerlerinin (subay, astsubay, erbaş ve erler) anısına Türkiye tarafından yapılan Girne'deki mezarlık. Mezarlığa, Kıbrıs Harekâtı'nda Kıbrıs'a ilk çıkan Türk Silahlı Kuvvetleri alayının komutanı olan Halil İbrahim Karaoğlanoğlu'nun ismi verilmiştir. 8 subay, 5 astsubay, 58 erbaş ve er olmak üzere toplam 71 TSK askerinin cenazesi yer almaktadır. 20 Temmuz 1976 tarihinde açıldıktan sonra 29 Ekim 1994 tarihinde de restorasyon çalışmaları tamamlandı. Girişindeki iki ana sütun Kıbrıs Türkleri tarafından anavatan olarak kabul edilen Türkiye'ye açılan kapıyı temsil etmektedir. Batıdaki heykeller Kuzey Kıbrıs Türk Cumhuriyeti'ni temsil ederken, doğuda yer alan heykeller Türkiye'yi temsil eder. Bu iki heykel arasında bulunan boşluk ise Türkiye'ye açılan pencereyi temsil eder. Heykelin dört ayrı ayak üzerinde durması ise düzenlenen harekâtın dört gün içinde tamamlandığını belirtir. LG (anlam ayrımı) LG kelimesinin geldiği anlamlar: PopÃ¼ler hayatta: lg ayrıca: Gazze Ulu Cami Gazze Ulu Camii (Arapça:جامع غزة الكبير, "Cami el Kebir") aynı zamanda Büyük Ömer Camii (Arapça:جامع العمر الكبير, "Camî el Ömer el Kebir") olarak da bilinmekte olan, Gazze'nin eski şehir kısmında yer alan, Gazze Şeridi'ndeki en büyük ve en eski camidir. İlk yapıldığında bir pagan tapınağı olan Ulu Cami, önce Bizanslılar tarafından bir Rum Ortodoks Kilisesi'ne sonra sekizinci yüzyılda Dört Büyük Halife zamanı başında camiye çevrilmiştir. Haçlılar buraya bir katedral inşa etti, ancak Gazze'nin 1187'de Eyyubiler eline geçmesiyle yıkıldı, 1200'lerin başında Memlukler tarafından cami inşa edildi. 1260'ta Moğollar tarafından yıklıdı, daha sonra inşa edildi ve yüzyılın sonunda bir depremde tekrar yıkıldı. Son renovasyonu 300 yıl sonra Osmanlılar tarafından yapıldı. Birinci Cihan Harbinde İngilizler tarafından kötü bir şekilde hasar gören cami, 1925'te Ulu Müslüman Heyeti tarafından restore edildi. Gazze Şeridi'ndeki en eski ve en büyük camidir ve bazı batılı 19. yüzyıl gezginleri tarafından şehirde "tarihi öneme sahip tek yapı" olarak tarif edilmiştir. Sakkuşağı Sakkuşağı, Malatya'nın Pütürge ilçesine bağlı bir grup mahallenin ortak adıdır. Pütürge İlçe Merkezinden geçilerek gidilebilen, ve Diyarbakır'ın Çermik İlçesi ve Adıyaman'ın Gerger İlçesi ile sınırları bulunan, dağlık bölgedeki Arınlı, Aslankent, Esencık, Meşedibi ve Çukur Köylerinden oluşan köy grubundan oluşmaktadır. Bu köylerin mezralarıyla birlikte toplamı 11 mahalledir. Bu köylerin eski adları da: Dölek, Geliguze, Çuğur, Havo, Alkan, Kortik, Sawed, Singir, Henedo, Bekro ve Kamkine idi. Bölgenin coğrafi yapısı oldukça dağlık, engebe ve zor ulaşım şartlarına sahiptir. Grubun son mahallesi olan Aslankent Köyü'nden hemen sonra Hadro Meşesi başlar ve oldukça büyük bir alana yayılan meşelik bir orman alanıdır. Uzun yıllar boyunca çevre il ve ilçelerin odun ihtiyacı bu ormandan karşılanmıştır. Harper's Island Harper's Island CBS kanalında yayınlanan korku ve gerilim dizisidir. İlk bölümü 9 Nisan 2009 yılında yayınlanmıştır. Birinci sezonda 13 bölümü bulunmaktadır. Dizide her hafta bir veya birden fazla karakter ölmektedir. 13. bölümde dizi ile ilgili bütün sorular cevaplanmıştır. Önceden dizi perşembe günleri yayınlanırken daha sonra cumartesi günü yayınlanmaya başlamıştır. Dizinin çekimleri Vancouver'da yapılmıştır. Menahem Hodara Menahem Hodara (1869, İstanbul - 1926, İstanbul), Osmanlı-Türk dermatoloji uzmanı ve bilim insanı. Türkiye'nin ilk deri histopatolojisi uzmanı olan Osmanlı hekim. Kendi adıyla anılan bir deri hastalığını tanımlamıştır. Yahudi bir aileden geliyordu. 1890'da Askeri Tıbbiye'yi (Mekteb-i Tıbbiye-i Şahane) bitirdikten sonra uzmanlık öğrenimi için Hamburg'a gönderildi. Bir süre de Viyana'da çalıştı ve 1906'da İstanbul'a döndü. Kasımpaşa'daki Bahriye Merkez Hastanesi'nde (bugün Deniz Hastanesi) emraz-i cildiye (deri) ve zühreviye (Cinsel yolla bulaşan hastalıklar) hekimi olarak görevlendirildi. Gerek bu görevi gerekse daha sonra getirldiği saray hekimliği sırasında bilimsel araştırmalarını ve deneylerini yoğun bir biçimde sürdürdü. Bir tür "trichorrhexis nodosa" olan "Hodara Hastalığı"nı tanımlayarak uluslararası tıp literatürüne girdi. Salisik asit, krizarobin ve iyodun, öğrencisi Hulusi Behçet ile birlikte de süblimenin deri üzerindeki etkilerini araştırdı. Çeşitli benlerin, donmaların ve süt çocuklarındaki kalça erimesinin histo-patolojisiyle, "piedra" olarak bilinen hastalığı ilk o tanımladı. Bakteriyoloji uzmanı Ömer Fuad Bey'le birlikte deri mikozlarını inceleyerek, derideki mantar hastalığı ve deri aspergillozu olgularının saptanmasına öncülük etti. Araştırmalarının sonuçları Fransızca ve Almanca olarak Avrupa'da yayımlandı. Ünlü dermatoloji uzmanı Unna, Hodara'yı "Alman ve Fransız tıp literatürünü yayınlarıyla zenginleştiren kişi" olarak tanımlar. Vol. 2... Hard Knock Life Vol. 2... Hard Knock Life, Amerikalı rapçi Jay-Z'nin üçüncü stüdyo albümü. 29 Eylül 1998'de Amerika Birleşik Devletleri'nde Roc-A-Fella Records ve Def Jam Recordings etiketiyle yayımlandı. Albüm, Jay-Z'yi süperstarlığa itti ve marka olmasını sağladı. Biggie/Tupac dönemi hip hop müziğinde egemen güç olmasına yardımcı oldu. Albüm, 1999 yılında En İyi Rap Albümü dalında Grammy kazandı. Jay-Z'nin crossover başarı için müziğinde kaliteden taviz verdiğini savunanlar tarafından eleştirilen albüm; çok sayıda konuk sanatçı bulundurması nedeniyle de eleştirildi. Buna rağmen, "The Source" dergisi albüme beş üzerinden dört buçuk "mic" verdi. Albümde parçaların çoğu, önceki albümden farklı bir sound'a sahipti. Stevie J dışında, hiçbir Bad Boy Records yapımcısı bu albümde yer almadı. Jay-Z bu albümde Swizz Beatz, Jermaine Dupri, Timbaland ve Irv Gotti ile çalıştı ve albümden çıkan teklilerin üçünde daha pop odaklı bir sound yakaladı. Murat Kürüz Murat Kürüz. Türk çizer. Gırgır ve Fırt dergilerinde 1977 yılında çizmeye başladı. 1985 yılında Limon dergisini dört arkadaşı ile kurdu. Sabah gazetesinde sekiz sene sürekli karikatür çizdi. Birçok derginin yönetmenliğini ve yönetmen yardımcılığını yaptı. Ulusal Radyo Tv'de Türker İnanoğlu ile altı sene çalıştı. Birçok dizifilme yazar olarak imza attı. Portakal Filmcilik şirketini kurup Başta 159 bölüm süren Gurbetçiler dizisini yazdı. Beş kitabı yayımlandı. Yurt içinde ve dışında resim sergisi açtı. TRT Çocuk kanalında Karikatür Okulu adında bir programın yapımcısı ve çizeri. Vol. 3... Life and Times of S. Carter Vol. 3... Life and Times of S. Carter, Amerikalı rapçi Jay-Z'nin dördüncü stüdyo albümü. 28 Aralık 1998'de Amerika Birleşik Devletleri'nde Roc-A-Fella Records etiketiyle yayımlandı. Albümüyle Jay-Z, önceki albümünün pop tarzından uzaklaşarak yine sokak sound'una geri döndü. Ancak, radyolarda önemli miktarda ilgi görmüş tekliler piyasaya çıkardı. "Vol. 3... Life and Times of S. Carter", yayımlandıktan sonraki birkaç günde yarım milyona yakın albüm satarak "Billboard" 200 listesine zirveden giriş yaptı. Albüm, günümüze kadar üç milyondan fazla sattı. Albümün en başarılı teklisi, UGK'nin eşlik ettiği Timbaland yapımı "Big Pimpin'" oldu. Albüm ayrıca, "It's Hot (Some Like It Hot)" adında 50 Cent'e hakaretler içeren bir şarkıyı da barındırmaktadır. Bu, 50 Cent'in "Power of the Dollar" adlı yayımlanmamış LP'sindeki "How to Rob" parçasına bir tepkiydi. Şarkıda 50 Cent, Jay-Z'nin içinde bulunduğu bir grup rapçiyi nasıl soyduğunu anlatıyordu. Albüm, Jay-Z'nin DJ Premier ile çalıştığı son albümü oldu. Notlar Baba Ä°shak Baba İshâk Kefersudî, Vefâîyye tarikâtına bağlı Horosan azizlerinden Dede Karkğın’ın müridi olan Şücâ’ed-Dîn Ebû'l-Bekâ Baba İlyâs bin Ali el-Horasânî'nin taliplerinden olup en önde gelen halifesidir. Bu sebeple Babai ayaklanması'nın propaganda ve teşkilatlanma safhasından, fiilen başlatılıp yürütülmesine dek her hususta Baba İlyas adına hareket etme yetkileriyle donatılmıştı. Birinci Âlâ’ed-Dîn Key-Kûbâd iktidara geldiğinde “Mûhy’id-Dîn Muhammed bin Ali bin Ahmed Tahimî” adında İran’dan göç etmiş bir Şiî’yi Sivas’a kadı olarak atadı. Şiraz’da önemli bir mevkîye sahip, felsefe ve bâtınî îlimlerde bir hâyli meşhur, belâgatlı söz söyleme üstâdı ve yüksek iktidar sahibi olan bu âlimden, aslen “Binaz/Komninos” hanedanına mensûp olan, Amasya'da bir Rum İmparatorluğu kurmayı tasarlayan ve bunu başarabilmek için de Müslüman hüviyeti altında gizlenerek Müslümanlık-Hristiyanlık karışımı ortak bir öğreti geliştiren ""Baba İshâk Kefersudî"" vaktiyle dersler almıştı. Baba İshâk, Şirâz’da Mûhy’id-Dîn’in derslerine devam ederken Şîʿa-i Bâtın’îyye’nin Elemût’taki Dâ’î Â’zamı “Hükümet-i Melâhide-i Bâtın’îyye Reisi Nûr’ûd-Dîn Muhammed Sâni” tarafından Anadolu Dâ’îliği’ne atandı. Mûhy’id-Dîn Tahimî’nin Sivas Kadılığı’na tâyin edilmesi fırsatını çok iyi değerlendiren Baba İshâk, hocasının himâyesi altında Anadolu Selçuklu Hükümeti’nin de güven ve teveccühünü arkasına alarak Şimşâd yakınlarındaki Kefersûd nahiyesinde Elemût merkezli Şiîlik propagandalarını ve “Melâhide-i Bâtıniyye” i’tikadını neşriyâta başladı. H. 621 / M. 1225 yılında Mûhy’id-Dîn-i Ahmed Tahimî’nin vefâtından sonraysa hükûmet aleyhinde yaptığı tahrikâtın duyulması üzerine bir süre gizlenmek zorunda kaldı. Şücâ’ed-Dîn Ebû’l-Bekâ Baba İlyâs Horasanî’nin Amas’ya'daki Mes’udiye tekkesine şeyh olarak atandığını öğrenir öğrenmez hemen oraya giderek kendisine mürid oldu. Baba İlyâs Tekkesi’nde “Amas’ya Valisi Toğrak Bey” ile olan pîrdâşlığı sayesindeyse halkın gözündeki itibarını her geçen gün daha da artırdı. Baba İshâk Kefersudî kendi müridlerinden Sâd’ed-Dîn Köpek adında bir kişiyi Anadolu Selçuklu sarayına Şiîlik propagandalarını yürütmek amacıyla memur olarak yerleştirmeyi başarmıştı. Büyük Alâ’ed-Dîn Key-Kûbâd ile şehzadesi Gıyas’ed-Dîn Key-Hüsrev-i Sânî devirlerinde Konya sarayına hulûl etmeyi ve “Şîʿa-i Bâtıniyye” nüfuzunu oraya sokmayı başaran bu bâtınî dervişi kendisine sarayda bazı taraftarlar edinmeyi de başarmıştı. Maverâünnehir’den ayrılan ve Suriye yolundan geçen Şiîlerin en tercih ettikleri vatan Selçuklular’ın hükümran oldukları ülkelerdi. Sahib olduğu sahte vatanperverlik duygularıyle çevresinin etkisi altında kalan Şehzâde Gıyas’ed-Dîn Moğollarla itaatinden dolayı babası Âlâ’ed-Dîn Key-Kûbâd-ı Evvel’i H. 634 / M. 1237 yılında zehirleyerek tahta çıktı. Böylece Köpek te Emîr Sâd’ed-Dîn unvanıyla vezîr-i â’zamlığa atandı. Müridi Sâd’ed-Dîn Köpek’in elde ettiği bu başarılar sayesinde itibârını artıran Baba İshâk Kefersudî idare etmekte olduğu Anadolu’daki Bâtınîlik Teşkilâtı’nı daha da büyütme fırsatını yakaladı. Tokat, Canik, Çorum, Sivas, Karahisar vilâyetlerinde Ebu’l Bekâ Baba İlyâs Horasânî adına yaptığı dâvetlerine daha da önem verdi. Onun bu fa’aliyetleri neticesinde binlerce insan Selçuklu düşmanı olarak “Bâtınî” oluyorlardı. Müridi Sâd’ed-Dîn Köpek’in Anadolu Selçuklu vezîr-i â’zamlığına yükseltilmesi ve kazandığı başarılardan son derece memnuniyet duyan Baba İshâk Kefersudî, o zamana kadar Baba İlyas Horasânî nâmına yaptığı dâvetlerden vazgeçerek kendisini ön plâna çıkarmağa başladı. Yirmi bin ihtilâlciden oluşan bir kuvvet ile H. 632 / M. 1235 yılında huruç hareketi başlattı. "“Emîr’ûl-Mü’minîn Sadr’ûd-Dünya ve’d-Dîn ve Resûl’ûl-Lâh Baba İshâk”" ünvânıyla hâlifeliğini ilân etti. El-Mukannaʿ benzeri bir şekilde Muhammed’in ruhunun Ali’ye, Ali’den de kendisine hulûl ettiğini iddia ediyordu. Şimşat, Urfa, Kefersud, Maraş, Ayintâb’dan gelen ve Suriye kıt’asındaki Halep Bâtınî merkezinden takviye edilen binlerce fedainin katılmasıyla birdenbire elli bin kişilik büyük bir ordu haline dönüşen "“Şîʿa-i Bâtıniyye Fırkaları”" Amasya, Tokat, Sivas, Çorum’dan batıya doğru ilerlemeye ve civar şehirlere saldırmağa başlamışlardı. Bâtınî – Babâî Ordu’su önlerine gelen bütün engelleri yıkıp hızla Konya’ya doğru ilerliyorlardı. Babâîler’in bu huruç hareketi karşısında tecavüze uğrayan memleketlerin seçkinleri, ulemâ ve eşrafı Mısır’a, Pâyitaht Konya’ya ve Anadolu’nun diğer hücra köşelerine doğru kaçışmaktaydılar. Sonunda durumun vahameti ve ihtilâlin ne kadar geniş bir alana yayıldığı hükümdara anlatıldı. İhtilâlin müsebbipleri arasında olduğu anlaşılan Baba İshâk Kefersudî’nin müridi Vezîr Sâd’ed-Dîn Köpek derhal i’dam edildi. Birçok cephede Babâîler ile çarpışan Selçuklular, nihâyetinde "Baba İshâk Kefersudî" ve tâbi’lerini H. 637 / M. 1240 yılında Amasya Kalesi’nde ele geçirerek i’dam ettiler. Anadolu’da çıkan bu kanlı ihtilâlden son derece memnuniyet duyan "“Şîʿa-i Bâtıniyye Dâ’îleri”" Olcaytu’nun sarayından Anadolu’nun dört bir yanına yayılmağa başladılar. Cereyan eden bu elîm hâdiselerden yeise kapılan ve İlhanlılar’ın baskılarından usanan Sünnî âlimler de Uç Beyleri’ne sığnmak zorunda kaldılar. Sabık Mes’udîye müderrisi “Şeyh Mecd’ed-Dîn İsâ” Ertuğrul Gazi’ye, “Cemâl’ed-Dîn Aksarayî de Mısır’a iltica etmişlerdi. Şiîliğin uğradığı bu büyük faciayı istismar eden bazı Acem fırsatçıları Şîʿa-i Bâtın’îyye dâ’îsi sıfatıyla Batı Anadolu’ya kadar nüfuz etmekteydiler. Bu Bâtınî – Babalar Anadolu’daki göçebe Türkmen aşîretleri arasında tam teşekküllü bir "“Alevî–Bâtınîlik Akımı”" yaratmağa muvaffak oldular. Lahsa Eyaleti Lahsa Eyaleti (Osmanlıca: ایالت لحسا; Eyālet-i Laḥsā‎), 1551-1663 ve 1871-1913 tarihleri arasında Osmanlı Devleti'ne bağlı eyalet. Bugünkü Kuveyt'ten yine bugünkü Katar topraklarına kadarki bölgeyi kapsar. Osmanlı döneminde merkezi Katif kenti olmuştur. Lahsa adı, Bölgenin Arapça adı al-Hasa'dan bozmadır. 16. yüzyılın başlarından itibaren Hint Okyanusu'na egemen olan Portekiz'e karşı 1517-38 yılları arasında Kızıldeniz hakimiyetini ele geçiren Osmanlı Devleti, 1546'dan itibaren Basra Körfezi'ne de hakim olarak ve bölgedeki Portekiz kalelerini temizleyerek bu ülkenin Hint Okyanusu üzerinde kurduğu ticaret tekelini kırmak istiyordu. Basra'nın 1538'de şeklen, 1546'da ise fiilen Osmanlı Devleti'nin egemenliğine girmesinin ardından, Türk ordusu bölgedeki ileri harekatını sürdürdü ve 1551 yılında Katif ve çevresini de fethederek Katar yarımadasına kadarki toprakları Osmanlı Devleti'ne kattı. Türk egemenliği güneyde Yebrin vahalarına kadar ulaştı. Ancak, 1552'de Hürmüz Kuşatması'nın, 1559'da da Bahreyn Kuşatması'nın başarısızlığa uğramasıyla bölgedeki Osmanlı ilerleyişi de limitlerine ulaştı. Merkezi uzaklığı nedeniyle salyaneli eyaletler arasında addedilen Lahsa, Osmanlı-Portekiz mücadelesinin Portekiz'in 1580'de İspanya tarafından işgal edilmesi sonucunda hızını yitirmesi, Osmanlı Devleti'nin de Avusturya ve İran savaşlarına yoğunlaşması sonucunda 16. yüzyılın sonlarına doğru önemini yitirdi ve Basra'nın da merkezi yönetimle bağlarının gevşemesiyle İstanbul ile irtibatı kalmadı. 1663 yılında ise eyaletin Benî Halid kabilesi tarafından ele geçirilmesi de İstanbul'da herhangi bir tesir yaratmadı. Osmanlı Devleti, bölgeyle 1869 yılında Süveyş Kanalı'nın açılması ve bölge ticaretinin yeniden canlanması sonucunda yeniden ilgilenmeye başladı. Mithat Paşa'nın Bağdat Valiliği sırasında bölgeye yapılan sefer sonucunda Lahsa tekrar Türk egemenliğine girdi. 1913 yılında imzalanan ancak yürürlüğe girmeyen Arap Yarımadasındaki İngiliz-Osmanlı sınırını belirleyen anlaşma uyarınca Lahsa'nın Osmanlı toprağı olduğu teyit edildi. Ancak, aynı yıl Osmanlı'nın Balkan Savaşları ile uğraşmasından yararlanan Suud Devleti'nin Katif'i ve bölgedeki diğer şehirleri ele geçirmesiyle bölgedeki Osmanlı hükümranlığı tamamen sona erdi. I. Dünya Savaşının başlamasıyla İngilizler tarafından sömürge haline gelmiştir. 16. ve 17. yüzyıllarda Osmanlı kayıtlarında eyalete bağlı görünen sancaklar ve kasabalar şu şekildedir. 1551'de kurulan ve 21560 yılında eyalet olarak teşkilatlandırılan Lahsa'nın valileri de aşağıdaki gibidir.: Ã–1 Inforadio Ö1 InfoRadio Avusturya'dan yayın yapan ve ORF'nin işlettiği bir radyo kanalıdır. Radyo, arka plan hikâyeleri, kültür sanat bültenleri ve 24 saat haber yayını yapar. InfoRadio çevrimiçi hizmet verdiğinden haber ve bilgi derler,ama herhangi bir reklam içermez. 1993 Dünya Atletizm Şampiyonası 1993 Dünya Atletizm Şampiyonası, 13 Ağustos-22 Ağustos 1993 tarihleri arasında Stuttgart, Almanya'da, Uluslararası Atletizm Federasyonları Birliğinin yönetiminde düzenlenen ve Dünya Atletizm Şampiyonalarının 4.sü olan uluslararası organizasyon. The Dynasty: Roc La Familia The Dynasty: Roc La Familia, Amerikalı rapçi Jay-Z'nin beşinci stüdyo albümü. 31 Ekim 2000'de Amerika Birleşik Devletleri'nde Roc-A-Fella Records ve Island Def Jam etiketiyle yayımlandı. Aslında Roc-A-Fella Records albümü olan bu albüm; Memphis Bleek, Beanie Sigel ve Freeway gibi sanatçıları tanıtmak için kaydedildi. Jay-Z'nin solo albümü olarak değerlendirilen albümde, çok sayıda Roc-A-Fella sanatçısı konuk oldu. Snoop Dogg, R. Kelly ve Scarface gibi isimler de albümde yer aldılar. Yayımlandığı ilk hafta 557.000 kopya satan albüm; "Billboard" 200 listesine zirveden giriş yaptı. Ayrıca, günümüze kadar 2.3 milyondan fazla albüm sattı. Albümün ilk teklisi The Neptunes yapımcılığındaki "I Just Wanna Love U (Give It 2 Me)", "Billboard" Hot 100 listesinde on bir numaraya ulaştı ve Jay-Z'nin en başarılı teklilerinden biri hâline geldi. Önceki albümlerinde Swizz Beatz ve Timbaland ile çalışan Jay-Z, bu kez o dönemde daha az tanınmış isimler olan Just Blaze, Kanye West, Bink! ve The Neptunes ile çalıştı. Bu, ayrıca Jay-Z'nin DJ Premier ile çalışmadığı ilk albümü oldu. Just Blaze ve Kanye West'in kullandıkları soul örnekleri, albüme daha sakin bir hava kattı. Rick Rock'ın kullandığı ritmleri ise daha minimalist bir sound yakaladı. Henri (birim) Henri elektromanyetikte indüktans birimidir. Birim adını Amerikalı bilim insanı Joseph Henry'dan (1797-1878) almıştır. Birimin orijinal hali henry olup Türkiye'de telaffuz kolaylığı açısından henri olarak söylenmektedir. Birim küçük harfle yazılmakta, ancak H şeklindeki kısaltması büyük harfle yapılmaktadır.Ast katı ve üst katı açısından diğer birimlerin tabi olduğu kurallara tabidir. Uygulamada, özellikle ast katları kullanılmaktadır. (mH, yani milihenri ile µH, yani mikrohenri) Herhangi bir bobin içinden akım geçtiği zaman ilk anda bu akım bobin çevresinde bir manyetik alana sebep olur. Bu alan da ters yönlü bir gerilim üretir. Ancak akımdaki değişiklik bittikten sonra, bobinin iki ucu arasındaki gerilim asimtotik olarak zayıflar ve bobin kısa devre gibi davranmaya başlar. Doğru akımda gerilimin uygulanmasını izleyen kısa süre sonra bobinin etkisi sıfırlanır.Kısacası bobinin ilk anda açık devre olduğu, fakat daha sonra kısa devre haline geldiği söylenebilir.Bu sebepten, doğru akım söz konusu olduğunda, bobin sadece bir geciktirme elemanıdır. Buna karşılık, dalgalı akım söz konusu olduğunda, durum farklıdır. Çünkü dalgalı akım sürekli olarak değişir ve bobin de sürekli olarak ters yönlü gerilim indüklemeğe devam eder. Bu durum bobinin iki ucu arasına uygulanan gerilim ile bobin içinde akan akım arasında bir faz farkına yol açar. (Şayet devrede başka eleman yoksa faz farkı π/2 radyandır.) Faz farkı sebebiyle, bobin dalgalı akımın her periyodunda önce enerji depolar , daha sonra da depoladığı enerjiyi devreye verir. Yani bobinin sebep olduğu net enerji kaybı yoktur. Bobinin bu etkisine indüktans ("inductance") denilir. Aslında bobin adı verilen elemanın mutlaka klasik sargı olması da gerekmez. Çok yüksek frekanslarda kablo üzerinde her kıvrım, her düzensizlik bobin gibi etki yapar. Bu sebeple bu tür elemanlara daha genel bir isim verilmiş ve indüktör ("inductor") denilmiştir. İndüktör üzerindeki gerilim şu şekilde gösterilir: Burada V gerilim, I akım, t zaman ve L de indüktanstır. Bu denklemde, indüktör içinde akan akımdaki değişikliklerin indüktörün iki ucu arasındaki gerilimi saptadığı görülmektetir. Ancak, akım değişikliği (di/dt) ile bobinin iki ucu arasındaki oluşan gerilim arasında bir de katsayı vardır. İşte indüktans L harfiyle gösterilen bu katsayıdır. (birimi henri, kıaltmasıH) İndüktansın boyutu Sima Qian Sima Qian (Çince: 司马迁; d. takriben MÖ 145 ya da MÖ 135, ö. MÖ 86), Han Hanedanı'nın Büyük Fakihleri (太史令)'nin başkanı idi. Sarı İmparator'dan Han Wudi'ye 2000 senelik Çin tarihinin genel bakışını veren "Shiji" (史記) adlı çok övülmüş eserinden dolayı Çin tarihyazımının atası olarak sayılır. Bu tanımlayıcı eseri, daha sonraki Çin tarihyazımına temel attı. Salyane Salyane, Osmanlı Devleti’nde bazı eyaletlerden yılda bir kez toplanan ve başkent İstanbul’a gönderilen vergiye verilen addır. Salyane veren eyaletler şunlardır: Mısır, Bağdat, Yemen, Habeş, Basra, Lahsa, Cezayir, Trablusgarp ve Tunus. Bu eyaletlere ait gelirlerin toplanması işi, tımar sisteminde olduğu gibi devletin askeri yöneticilerine (sipahiler) verilmeyip, yerel bir yönetici bütün askeri ve idari masrafları karşıladıktan sonra eyaletin nüfusu ve sosyo-ekonomik konumuna gore belirlenmiş salyane denen sabit bir miktar vergiyi başkent İstanbul’a gönderirdi. Mehmed Fikretov Mehmed Fikretov (d. 1986), Türk Asıllı Bulgar halterci. Mehmed Fikretov 2005 yılında Bulgaristan' ın Sofya kentinde yapılan Avrupa Halter Şampiyonası'nda koparmada 135 kg, silkmede 177,5 kg ve toplamda 312,5 kg kaldırarak toplamda Avrupa üçüncüsü olarak bronz madalya kazanmıştır. Bulgar halterci, ayrıca 2008 Avrupa Halter Şampiyonası'nda ise koparmada 140 kg, silkmede 175 kg ve toplamda 315 kg kaldırarak Avrupa üçüncüsü olarak bronz madalya kazanmıştır. Mehmed Fikretov, Demir Demirev ile birlikte 69 kg sıkletinde Bulgarların en güçlü iki kozunu oluşturmaktadır. Koparması silkmesine göre daha düşük olduğu için toplam derecede geri sıralarda kalmakta ve Dünya şampiyonalarında alternatif olarak Demir Demirev kadrolara alınmaktadır. Bunun yanında Fikretov' da küçümsenmeyecek derecede silkme dereceleri olan bir haltercidir. Demir Demirev Demir Demirev (Bulgar: демир демирев, 31 Ağustos 1984), Türk asıllı Bulgar haltercidir. Demir Demirev, Bulgaristan' ın Sofya kentinde yapılan 2005 Avrupa Halter Şampiyonası'nda koparmada 150 kg, silkmede 185 kg ve toplamda 335 kg kaldırarak toplamda Avrupa şampiyonluğuna ulaşmıştır. Daha sonra Dominik Cumhuriyeti'nin Santo Domingo kentinde yapılan 2006 Dünya Halter Şampiyonası'nda koparmada 143 kg, silkmede 175 kg ve toplamda 318 kg kaldırarak toplamda Dünya üçüncüsü olarak bronz madalya kazanmıştır. Tayland'ın Chiang Mai kentinde yapılan 2007 Dünya Halter Şampiyonası'nda ise koparmada 153 kg, silkmede 181 kg ve toplamda 334 kg kaldırarak toplamda Dünya üçüncüsü olarak bronz madalya kazanmıştır. Fringe karakterleri listesi Fringe adlÄ± bilimkurgu dizisinin karakter listesidir. FBI'da gizli sınır bilim departmanında Broyles amirliğinde çalışmaktadır. Olağanüstü olayları çözebilmek için Walter Bishop'a ihtiyaç duyar. Fakat önce asi oğlu Peter Bishop'ı dize getirmesi gerekmektedir. Babası Walter'la beraber Fringe Birimine bağlı olarak FBI'da sivil danışmanlık yapmaktadır. Sınırbilim alanında araştırmalar yapan eski bir devlet araştırmacısıdır. Asistanının ölümüne yol açan bir laboratuvar kazasından sonra akıl hastanesine yatırılmıştır. Olivia'nın kendisini hastaneden çıkarmasından sonra oğlu Peter ile beraber FBI'da sivil danışman olarak çalışmaya başlamıştır. Phillip Broyles (canlandıran kişi Lance Reddick) Fringe Departmanının en yetkilisi ve Yurt Güvenliği ajanıdır. (canlandıran kişi Jasika Nicole) Olivia'nın asistanı olan ajandır. Charles "Charlie" Francis (canlandıran kişi Kirk Acevedo) Olivia ve John Scott'ın yakın arkadaşı olan ajandır. Sanford Harris (canlandıran kişi Michael Gaston) US Marine Corps birliğinde üst rütbeli memurdur ve Philip Broyles'un yakın arkadaşıdır. John Scott (canlandıran kişi Mark Valley) Olivia'nın sevgilisi olan ajandır. Nina Sharp (canlandıran kişi Blair Brown) Frine Departmanına yardım eden üst düzey Massive Dynamic çalışanıdır. Walter ve William'la uzun süredir tanışmaktadır. William Bell (canlandıran kişi Leonard Nimoy) Massive Dynamic'in kurucusu ve Walter'ın laboratuvar partneridir. David Robert Jones (canlandıran kişi Jared Harris) Almanya'da bulunduğu cezaevinden kaçan biyokimyacıdır. Mitchell Loeb (canlandıran kişi Chance Kelly) ZFT için çalışan ajandır. September / Donald (canlandıran kişi Michael Cerveris) September karakteri Dünya'da bir takım olayları izlemek için görevlendirilen, genelde müdahalede bulunmayan gözcülerin arasında en etkin karakterdir. Dizinin son sezonunda Donald olarak seyircinin karşısına çıkmıştır. İkinci sezon prömiyerinde görülen Şekil Değiştiriciler (canlandıran kişiler Mike Mitchell, Luke Goss, Simone Kessell and Kirk Acevedo) Olivia'yı öldürmeye çalışan ve evrenler arası yolculuk yapabilen kişilerdir. The Blueprint The Blueprint, Amerikalı rapçi Jay-Z'nin altıncı stüdyo albümü. 11 Eylül 2001'de (kaçak mücadelesi nedeniyle bir hafta erken) Amerika Birleşik Devletleri'nde Roc-A-Fella Records ve Island Def Jam etiketiyle yayımlandı. 11 Eylül Saldırıları ile aynı güne denk gelmesine rağmen, ilk haftasında 426.000 kopya sattı ve Jay-Z'nin "Billboard" 200 listesinde zirveye ulaşan dördüncü albümü oldu. Amerika Birleşik Devletleri'nde iki milyonu aşkın kopya satışına ulaşan albüm; RIAA tarafından iki kez platin plak ile ödüllendirildi. "The Blueprint" albümü, "XXL" dergisinden tam not olan "XXL" aldı. "The Source" dergisi, albümü bir klasik olarak değerlendirdi ve 5 "mic" verdi. Albüm, tüm dünyada büyük beğeniyle karşılandı ve Metacritic, albüme 100 üzerinden 88 puan verdi. "The Blueprint" albümünün tamamı Jay-Z tarafından iki günde yazıldı. Jay-Z'nin biri silah taşıma, diğeri de saldırı suçundan bekleyen iki ceza davası vardı. Aynı zamanda Jay-Z'nin Nas, Mobb Deep grubundan Prodigy ile anlaşmazlıkları sürüyordu. "The Blueprint" albümünün bazı bölümleri bir savaş albümüne dönüşmüştü, The Doors'un "Five to One" parçasından hard rock sample'ları içeren "Takeover" şarkısında Jay-Z, Nas ve Prodigy'ye saldırdı. "The Blueprint" albümünde Jay-Z ve yapımcıları soul müziğe yöneldiler ve birçok şarkıda farklı birer vokal sample'ı kullandılar: Al Green, Bobby "Blue" Bland, David Ruffin ve The Jackson 5. "Jigga That Nigga", "Hola' Hovito" ve Eminem'in yapımcısı olduğu "Renegade" parçaları bunun dışında tutuldu. 1998-99 UEFA Kupası UEFA Kupası 1998-99 Moskova'daki Lujniki Stadyumu'nda oynanan final maçını Olympique de Marseille'yı 3-0 mağlup eden Parma takımı tarihinde ikinci kez bu kupanın sahibi oldu. Ebuishakzade Mehmed Esad Efendi Ebuishakzade Mehmed Esad Efendi, (d. Ekim 1685, İstanbul; ö. 10 Ağustos 1753, İstanbul), Osmanlı şeyhülislamı, şair, besteci. 1748-1749'da Osmanlı Devleti'nde şeyhülislam olarak görev yapmış olan Mehmed Esad Efendi; klasik Türk müziğinin önemi bestecilerindendir. Ayrıca Türkçe, Arapça ve Farsça şiirleri vardır; sözlük ve tefsir alanında eserler vermiştir. "Atrabül Âsâr" adlı musikişinaslar tezkiresi Klasik Türk Musikisi tarihi ile ilgili olarak yazılan eserlerin temel kaynaklarından biri durumundadır. Şair Zübeyde Fıtnat Hanım'ın babasıdır. Ekim 1685'te İstanbul'da doğdu. Babası, 1716-1718 yılları arasında şeyhülislâm olan Ebu İshak İsmail Efendi'dir. 1733'te bir yıl şeyhülislamlık yapan Ebuishakzade İshak Efendi'nin kardeşidir. Ebûishakzâde Mehmed Esad, ilk önce babasından, daha sonra da Mutavvelci Mehmed Efendi, Şeyhülislâm Ebûsaidzâde Feyzullah Efendi gibi alimlerden ders alarak yetişti. 1710'da müderrisliğe tayin edildi. Mekke ve Medine müfettişliği, fetva eminliği gibi hizmetlerde bulunduktan sonra Selanik kadılığına getirildi. 1725 - 1732 yılları arasında hazırladığı Lehcetü’l-lugāt adlı sözlüğü padişah I. Mahmud'a sundu. Türkçeden Arapça ve Farsça'ya bir sözlük olan eser, Türkçe kelimeleri esas alması telaffuza dayalı bir imla ile yazılması bakımından önemlidir. 1734'te Mekke kadısı oldu. 1735-1739 Osmanlı-Rus-Avusturya Savaşı sırasında Mekke kadılığından azledilerek 14 Mart 1737'de Anadolu kazaskerliği pâyesiyle ordu kadısı tayin edildi. Bu savaşta Avusturyalılar'ın yenilgiye uğratılıp Adakale'nin fethedilmesinde dolaylı olarak önemli bir rol oynadı. Savaştan sonra ilgili barış görüşmelerine katıldı. Belgrad Antlaşması'nın akdi sırasında kendisine Rumeli kazaskerliği pâyesi verildi. On yedi ay kadar sonra azledildi, 29 Ekim 1746'da aynı göreve ikinci defa getirildi. Bu görevinden de normal süresi tamamlanmadan alındıktan kısa bir süre sonra 20 Temmuz 1748'de şeyhülislâm oldu. Bu makamdan 12 Ağustos 1749'da azledildi. Azil sebebi hakkında kesin bilgi bulunmaz. Esad Efendi, şeyhülislâmlıktan azledildikten sonra, bir müddet Sinop'ta, ardından üç yıl kadar da Gelibolu'da ikâmete mecbur edildikten sonra, 4 Mart 1752'de İstanbul'a dönmesine izin verildi. 10 Ağustos 1753’te İstanbul'da öldü. Babası Ebû İshak İsmâil Efendi'nin İstanbul'un Çarşamba semtinde yaptırdığı İsmail Ağa Camii'nin hazîresine babasının ve ağabeyinin yanına defnedildi. Şeyhülislam Esad Efendi, Klasik Türk Mûsikisinin önde gelen bestekârlarından biridir. İlâhi, beste, nakış, semâi, kâr ve şarkı formunda birçok eser meydana getirmiştir. El yazması ve matbu mûsiki mecmualarında güftelerine rastlanan bestelerinin hemen hepsi unutulmuş, ancak birkaçı notaya alınabilmiştir. Özellikle Dügah makamından ""İzârın gül gül olmuş bûseden, dil dâğ-dâğındır"" sözleriyle başlayan bestesi ve ""Der yemeni pîş-i meni"" sözleriyle başlayan yörük semâîsi tanınmış eserlerindendir. OpenLDAP OpenLDAP, LDAP (Lightweight Directory Access Protocol) ‘ın OpenLDAP Project tarafından geliştirilmiş bir uygulamasıdır. OpenLDAP Kamu Lisansı olarak bilinen BSD-türevi bir lisans kullanmaktadır. Platform bağımsız bir protokoldür. Kullanımda olan birçok Linux dağıtımı, LDAP desteği için OpenLDAP yazılımını barındırır. OpenLDAP, BSD dışında , AIX, HP-UX, Mac OS X, Solaris, Microsoft Windows ve z/OS gibi sistemlerde de çalışabilir. OpenLDAP projesi, Kurt Zeilenga tarafından 1998 yılında başlatıldı. Proje, University Of Michigan ‘ın yayınladığı LDAP referans kaynağını kullanılarak başladı. Proje geliştikçe, LDAP protokolünün gelişimi ve evrimine de katkısı oldu. 2006 Nisan ‘ında çekirdek takımı 3 kişiden oluşuyordu; Daha sonra, Luke Howard, Hallvard Furuseth, Quanah Gibson-Mount, and Gavin Henry gibi birçok geliştirici ve gönüllü projeye katıldı. Openldap 3 ana bileÅŸene sahiptir; Ek olarak birçok yardımcı projeye sahiptir. Tarihsel olarak OpenLDAP server mimarisi ikiye ayrılır. Ağ erişimi ve protokolün işlenmesinden oluşan bir “önplan” ve tam anlamıyla bir veri depolama ile ilgilenen “arka plan”. Bu mimari, modülerlik, değişik arka planlar ve arayüz hazırlamaya imkân tanır. Openldap ta standart olarak 16 farklı arka plan sağlanmıştır. Ve bağımsız olarak geliştirilen üçüncü parti arka planlar olduğu bilinmektedir. Kategorilenmiş olarak aşağıdaki gibidir. Veri deoplama arka planlarÄ±; Proxy arka planları; Dinamik arka planlar; back-perl, back-tcl, back-ldbm gibi bazı arka planlar şu anda kullanımda olmayan openldap versyonlarındada çalışabilmektedir. Pratikte -perl, -shell, and –sock gibi arka planlar, kabiliyete bağlı olarak diğer programlama dillerine arayüz sağlayabilir. Normalde bir LDAP isteği önplandan alınır ve çözümlenir. Ardından işleme için arka plana iletilir. Arka planda istek tamamlandığında sonuç önplana veya istemciye iletilir. Önplan ile arka plan arasına bir takım kodlar sıkıştırılmıştır. Bu da kesmelere ve tetiklemelere cevap vermeye olanak tanır. Openldap ‘ta öntanımlı olarak 20 tane yerleşim vardır. Ayrıca katkıcıların geliştirdiği 10 tane daha katkı yerleşimi vardır. Çekirdeğe eklenmiş öntanımlı yerleşimler: Katkıcılardan gelen yerleşimler: Openldap, aynı zamanda Sun and Netscape/Fedora/RedHat mimarisini kullanan SLAPI ‘ yi de desteklemektedir. Atrabül Âsâr Atrabül Âsâr, Şeyhülislam Ebuishakzade Mehmed Esad Efendi tarafından yazılmış olan mûsikişinaslar tezkiresi. Bu eser, Klasik Türk Musikisi tarihindeki yegâne mûsikişinaslar tezkiresidir. Kısaca "Atrabül Âsâr" olarak anılan eserin tam adı "Atrabül Âsâr Fi Tezkiret-i Urefa-yı Edvâr"dır. Tezkire-i Hanendegân diye de adlandırılır. Kendisi de iyi bir bestekâr olan Esad Efendi bu eserde, kendi çağdaşı olan ya da eskiden yaşamış olan çok sayıda mûsikişinasın hayatı ve eserlerini sistemli bir şekilde anlatmıştır. Eserin çok sayıda yazma nüshası vardır. Latin harfleriyle tam olarak tenkidli baskısı henüz yapılmamıştır. Müzikolog ve bestekâr Hüseyin Sadeddin Arel, eserden aldığı bestekâr biyografilerini sadeleştirip kısaltarak Musiki Mecmuasında yayınlamıştır. Atrabül Âsâr, Klasik Türk Musikisi tarihi ile ilgili olarak yazılan pek çok kitabın da temel kaynaklarından biri durumundadır. Adana Devlet Tiyatrosu Adana Devlet Tiyatrosu, Devlet Tiyatroları Genel Müdürlüğü'ne bağlı resmi bir tiyatro kurumudur. Hacı Ömer Sabancı Kültür Merkezi’nin 168 kişilik salonunda oyunlarını sergilemektedir. 25 Ekim 1981’de Kral Lear adlı oyunun galası ile hizmete başlamıştır. Kurumun ilk müdürü, Şakir Gürzumar olmuştur. Bu kurumda görev yapmış bazı tanınmış sanatçılar şunlardır: Ali Sürmeli, Uğur Polat, Halil Doğan, Güven Kıraç, Mustafa Uğurlu, Galip Erdal, Fikret Vurucu, Serhat Nalbantoğlu, Vahide Gördüm, Bersun Goriça, Deniz Akel, Osman Wöber, Şekip Taşpınar John Noble John Noble (d. 20 Ağustos 1948; Port Pirie, Avustralya), Avustralyalı dizi ve sinema oyuncusu ve tiyatro yönetmeni. 80'e yakın tiyatro oyununda görev yapmıştır. Kalgay Kalgay, Kırım Hanlığı'nda veliahda verilen unvan. Yarlıklarda ve vekayinamelerde “kagalgay”, “kagalya”, “kalgay”, “kalga” şeklinde geçer. 17. yüzyıla ait fermanlarda da ilk şekli olan “kagalgay” kullanılmıştır. Kelimenin Moğolca “büyük kapı” anlamındaki hagalhadan geldiği tahmin edilmektedir. Söz konusu unvan dilbilim açısından Tatarca kalgay kelimesiyle ilişkilendirilmiş olmakla birlikte, Halim Giray tarafından aktarılan bir hikâyeye göre, “o kalacak” ya da “o kalsın” anlamına gelmektedir. Bu halk etimolojisi Hammer tarafından benimsenmişse de bazı tarihçiler tarafından kabul görmemiştir. 16. yüzyılda Özbekler’de “veliaht” manasına kalgay kullanılıyordu. Kırım hanlarından ilk defa Mengli Giray Han, ikinci hanlığı esnasında 1475’te büyük oğlu Mehmed Giray’ı kalgay unvanıyla veliaht yapmıştır. Moğol devlet sisteminde ulus, hanedan üyeleri arasında bölüştürülürdü. Kalgaylığın Kırım Hanlığı’nda özel şartlar sonucu bu eski geleneklerin doğurduğu yeni bir şekil olması muhtemeldir. Daha sonra Osmanlı metbûluğu ve kabile soyluları karşısında bu kurum hanlar tarafından dikkatle korunmuş, her han tahta geçtikçe kendinden büyük kardeşini, kardeşi yoksa oğlunu kalgaylığa getirmiş ve sonraları bir Cengiz Han kanunu olduğu iddiası ile kutsal bir içerik almıştır. II. Mehmed Giray’ın kalgayı Adil Giray İran’da öldürülünce han çok sevdiği oğlu Saadet Giray’ı bu makama getirmek istemiş, fakat ihtiyar kardeşi Alp Giray’ın itirazı üzerine onu kalgay yapmak mecburiyetinde kalmış, oğlu için de rivayete göre “nûreddin” unvanıyla bir ikinci veliahtlık makamı ortaya çıkarmıştır. Nogaylar’da da ikinci veliahdın unvanı “nuradin” idi. Kurallara göre han ölünce yerine kalgay ve boşalan kalgaylık mevkiine de nûreddin geçerdi. Bu şekilde, istediğini han yapan padişahın veya kabile soylularının müdahaleleri büyük ölçüde sınırlandırılmış olacaktı. Bununla beraber Giraylar sülâlesine mensup kırk kişiden yirmi dördü kalgaylıktan ve beşi nûreddinlikten hanlığa geçmiştir. Kırım kabile soylularının İstanbul’a danışmadan töreye göre kalgayları han ilan etmesinin yahut padişahın kalgaylık hukukunu hesaba katmamasının çeşitli mücadelelere yol açtığı bilinmektedir. Osmanlı padişahı hana olduğu gibi kalgaya da ayrı bir kalgaylık makam beratı verirdi. Kalgayın başşehri Akmescit’dir. Asıl sarayı bu şehrin güneyinde Kayalaraltı’nda ufak bir kasaba içinde idi. Akmescit ile beraber Karasubazarı ve yöresindeki yerler de doğrudan doğruya onun idaresi altına verilmişti. yarlıklardan, buraya ayrıca Kagalgay sarayı yahut Ak-Saray denildiği anlaşılmaktadır. Kalgayın sarayı ve divan teşkilatı hanınkinin bir benzeridir. Osmanlı tesirinin en fazla olduğu 17. yüzyılda kalgayın belli başlı saray enderun makamları rütbe sırasıyla şunlardır: Hadım ağası, atalık ağası, hazinedar, aktacı. Sarayın Harem dairesinin ve Enderun'un dışında kalan bölüm makamları da şöyle sıralanabilir: Kapı ağası, hazinedarbaşı, aktacı bey, defterdar efendi, sultan kadısı, kapıcıbaşı, balcıbaşı, kullar ağası, hazine kâtibi, kapıcılar kethüdâsı, saraçbaşı, çaşnigirbaşı. Palto Soğuk havalarda, mevcut giyeceklerin üstüne giyilen kalın kumaştan giysiye palto adı verilir. Paltolar genellikle dizin aşağısına kadar uzanır; soğuğu engellemek için ağır kumaştan veya kürkten yapılır. Dizde veya dizin yukarısında biten türleri de vardır. Bu ikinci türdeki paltoların kumaşları ise daha hafif olur. Fransız denizcilerinin giyim tarzı olarak dünyaya yayılan bir moda akımının parçasıdır. Kalın yün kumaşlı, düz kesime ve geniş yakalı modele sahip paltolardır. Yakalarının dik ve geniş olmasının nedeni dalgaların sert yüzeye çarptıktan sonra sıçrattıkları sulardan korunmaktır. Trençkot kalın kumaşlı alternatiflerine göre hafif kumaşlar kullanılan bir palto çeşididir. Yün ya da pamuklu kumaştan yapılan poplin kumaş kullanılarak trençkot yapılır. Hem suya dayanıklıdır, hem de hafif yapıya sahiptir. İçi dolgu malzemeleri ile doldurulmuş ve günlük kullanım için tasarlanmış kaban türüdür. Farklı kumaş türleri ve teknolojileri kullanılarak üretimi gerçekleştirilmektedir. Diğer palto tiplerine göre daha kısa tasarlanmıştır. Yün ya da kaşmir kullanılarak dikilir. Doğal malzemeler (kemik, ağaç vb.) kullanılarak tasarlanmış düğmelere sahip olmasından ötürü daha üst düzey bir moda akımı olarak dünyaya yayılmıştır. Diğer türlere göre resmî olarak kabul gören palto türüdür. The Best of Both Worlds The Best of Both Worlds, R. Kelly ve Jay-Z'nin 2002 yılında yayımladıkları ortak stüdyo albümleri. Albüm, yayımlandığı hafta 215.000 adetlik satış elde etti ve "Billboard" 200 listesine iki numaradan giriş yapmayı başardı. Yüksek profilli bir iş birliği olmasına rağmen, albümdeki hiçbir parça tekli olarak yayımlanmadı ve hiçbir parçaya video klip çekilmedi. Bunun nedeni, Jay-Z ve Roc-A-Fella'nın o dönemde R. Kelly'nin yaşadığı yasal sorunlardan uzak durmak istemesi olduğu sanılmaktadır. The Blueprint 2: The Gift & The Curse The Blueprint²: The Gift & The Curse, Amerikalı rapçi Jay-Z'nin yedinci stüdyo albümü. 12 Kasım 2002'de Amerika Birleşik Devletleri'nde Roc-A-Fella Records ve Island Def Jam etiketiyle yayımlandı. Albümdeki bazı parçalar 2003 yılında "The Blueprint 2.1" adlı bir toplama albümünde yer aldı. Albüm, ilk haftasında 545.000 kopya sattı ve Jay-Z'nin bundan önceki dört albümünün yakaladığı başarıyı elde ederek "Billboard" 200 listesinde bir numara oldu. Albüm, pop odaklı sound'unun yanı sıra, "The Blueprint" albümünün konuk sanatçıdan yoksun olmasına rağmen, bu albümde çok sayıda konuk sanatçı bulunması nedeniyle eleştirildi. "The Gift" adındaki ilk diskte "'03 Bonnie & Clyde" ve "Excuse Me Miss" gibi yüksek tempolu parti şarkıları yer alırken; "The Curse" adındaki ikinci diskin daha karamsar bir havası vardır. İkinci diskteki "Blueprint 2" şarkısı, Nas ve Jaz-O'ya yapılmış disstir. Ayrıca, "Meet the Parents" şarkısı da dramatik bir sokak hikâyesi anlatmaktadır. Roc-A-Fella Records yapımcıları Kanye West ve Just Blaze'in yanı sıra, Jay-Z'nin önceki albümlerinde de birlikte çalıştığı The Neptunes ve Timbaland albümün yapımını üstlendi. Ayrıca Dr. Dre, Heavy D ve No I.D. de albümde yapımcı olarak görev aldı. Erken dönem Anadolu Türk mimarisi Erken dönem Anadolu Türk mimarisi Türk kavimlerinin Anadolu’ya göç etmeye başladığı dönem ile Osmanlı Beyliği’nin kurulduğu dönem arasındaki mimariyi inceler. Türklerin çok değişik coğrafi koşullar, değişik kültür çevreleri içinde, uzun zaman aralığında oluşturduğu mimari eserler söz konusu edildiğinde, Anadolu Türk Mimarisine özel bir yer tutmaktadır. Yakın zamana kadar genellikle tek tek eserler üzerinde dururken, bugün konuya daha büyük ölçekte yaklaşılmakta örneğin, eski bir kentten bu kentin en yalın evine kadar uzanan bir bütünlük duygusu içinde yapılan değerlendirmeler yapılmktadır. Ayrıca Türk Kenti- Türk Evi de yalnız fiziksel görüntüsü içinde düşünülmemekte, oluşumundaki siyasal, ekonomik, sosyal yapıyla birlikte verilmeye çalışılmaktadır. 11. yüzyılın ikinci yarısından sonra Anadolu’da yoğun biçimde yerleşmeye başlayan Türkler, kısa zamanda İslam dininin ve kendi toplum yapılarının gereklerine uygun bir mimari ortamın yaratılmasına çalışmışlardır. Özellikle Güneydoğu Anadolu Bölgesi'nde daha 7. yüzyılın sonlarında birçok eski kent, Müslümanlığın yaygınlık kazandığı önemli yerleşme merkezleri durumuna gelmiştir. Ancak Bizans İmparatorluğu’nun topraklarını daraltarak batıya doğru ilerleyen Türkler, Hristiyan dünyasının mimari geleneklerine ve isteklerine karşılık, İslam dininin getirdiklerini yerleştirmeye çalışmışlardır. Kısa sürede çeşitli yerleşme merkezleri; başta cami olmak üzere türbe, medrese ve zaviye gibi dinsel amaçları ağır basan yapılarla donanmıştır. Bunun yanı sıra Türklerin daha önce Anadolu dışındayken özellikle üzerinde durdukları askeri ve sivil yapılar da dinsel yapılarla birlikte oluşmuş, Anadolu yeni bir görünüm kazanmıştır. Burada önemle üzerinde durulacak noktalardan birisi, Anadolu’nun değişik bölgelerinde egemen olan mimari geleneklerin ve geçmişte üretilmiş mimarinin, Türkler tarafından gerçekleştirilen yeni oluşumlara etkisidir. Özellikle ilk yıllarda, alınan bölgelere getirilen yeni değerleri, eldeki olanaklarla şekillendirmek gerekiyordu. Sultan ve beylerle, mimari eylemlerde söz sahibi kişilerin, yeni olanakları kullanırken bağnaz bir tutumla olaya yaklaşmadıkları anlaşılmaktadır. Bunun kanıtı, mimari eylemleri oluştururken yerli ustaların sürekli kullanılmasıdır. Yerli ustalar bir oranda eski geleneksel alışkanlıklarını, yeni isteklere uydurmaya çalışmışlar, İran, Azerbaycan, Suriye’den gelen ustalarla birlikte Anadolu Türk mimarisinin oluşumuna katkıda bulunmuşlardır. Bu oluşum sırasında bazen Anadolu’nun geleneksel, bölgelerde geçerli malzeme olanaklarından yararlanılmış, bazen de İran, Mezopotamya ve Suriye’nin eski denenmiş malzeme ve teknikleri Anadolu’ya aktarılmaya çalışılmıştır. Azımsanamayacak bir diğer etken de doğudan Anadolu’ya sürekli göçlerin olmasıyla ilgilidir. Zaman zaman yavaşlasa da bu göçler, mimari ve bezeme alanında sürekli bir alışverişi beraberinde getirmiş, Osmanlı İmparatorluğu’nun mimariyi merkezi bir düzene bağladığı yıllara kadar sürmüştür. Doğudan getirilenlerle yeni alınan topraklardaki gelişmeleri göz önünde tutan Osmanlı mimarlarının ürünleri, bir oranda imparatorluğun bütün topraklarında geçerli olmaya yönelmiştir. Bu durum bir anlamda Osmanlı toplumunun o yıllardaki siyasal, ekonomik ve sosyal yapısının mimariye yansımasıdır. 11. yüzyıldan başlayarak 16. yüzyılın ortalarına kadar süren uzun zaman dilimi içinde üretilen eserlerin tümü gözden geçirildiğinde ilk dikkati çeken, bu süre içinde Büyük Selçuklu, Erken Türk Beylikleri, Anadolu Selçuklu, Beylikler ve Osmanlılar’ın egemen olduğu topraklarda sınırlı yapı tekniklerinin kullanılmış olmasıdır. Konut mimarisi alanında Anadolu’nun kuzey bölgelerinde ahşap, güney bölgelerinde taş yapının ağırlık kazanmasına karşılık, diğer bölgelerde genellikle kerpiç ve hımış kullanımı ağırlık kazanmaktadır. Geleneksel konut yapımındaki bu görüntünün yanı sıra, anıtsal mimaride de çoğunlukla taş duvar yapımının geniş bir kullanıma ulaştığı görülür. Bu durum bir bakıma Iran ve Orta Asya’daki yapı tekniklerinden kopmanın en somut örneğidir. Yapıların örtü sistemlerinde ise ikili bir durum dikkati çekmektedir. Bir yandan düz ahşap çatı ve taş tonoz kullanılırken, öte yandan, Orta Asya ve Iran etkilerinin izleri olarak, tuğladan kubbe ve tonozlara da büyük oranda yer verildiği görülür. Tuğladan kubbe ve tonoz kullanılmasının bir önemli yanı da sürekli gelişmeye olanak tanımasıdır. Bu nedenle 13. yüzyıldan sonra Selçuklu, Beylikler ve Osmanlı İmparatorluğu’nun geniş topraklarındaki anıtsal yapıların örtü sisteminde tuğla tonoz ve kubbe egemen olacaktır. Kuşkusuz bu egemenliğin yanı sıra ahşap kirişlemeli düz tavan örtünün tümüyle ortadan kalktığı söylenemez. Özellikle ahşap camiler başlığı altında toplanan bir grup yapıda ve diğer bazı yapılarda bu sistem sınırlı oranlarda da olsa yaşamıştır. Mimariye bağlı bezemede de gelişmeler söz konusudur. Anadolu’da özellikle Selçuklu ve Beylikler dönemi taş işçiliği, İslam ve Anadolu öncesi Türk mimari bezeme motiflerini geliştirerek sürdürmüştür. Ayrıca Büyük Selçuklular yoluyla Anadolu’ya gelen bir diğer mimari bezeme, çini ve sırlı tuğladır. Ancak sırlı tuğlanın kullanılması çini kadar uzun ömürlü olmamış, özellikle 15. yüzyıldan sonra çok azalmıştır. Taş işçiliği, çini ve sırlı tuğla oranında olmasa da, bazı mimari ürünlerde İran’dan getirilen alçı işi bezemeye yer verilmiş, kalem işi dediğimiz boyalı bezeme de birçok yapıda kullanılmıştır. Yapıların değişik yerlerinde karşımıza çıkan tahta oymacılığı, sedef kakma işçiliği, maden, dokuma ve cam işçiliği, yüzyıllara göre ağırlıkları değişerek mimaride kullanılma olanaklarını bulmuşlardır. Özellikle Osmanlı döneminde büyük sorun, işlevsel değerlere yer veren anıtsal mekânı yakalamak olmakla birlikte, ona bağlı olarak bezemeye de gerektiği oranda yer verilmesine çalışılmıştır. Anadolu Türk mimarisinde başta cami olmak üzere mescit, zaviye, türbe, kümbet, medrese, tekke, hamam, kervansaray, bedesten, çarşı, köprü, kale, köşk-saray gibi değişik işlevli yapılar belirli yoğunluklarda üretilmiştir. Bu yapılar bazen tek başlarına, bazen de külliye denilen değişik ya da yakın işlevli kimi yapıları bir araya getiren bir bütünlük içinde oluşturulmuşlardır. Sultanların, beylerin, devletin ileri gelenlerinin ve halktan bazı kişilerin dinsel, sosyal ve yer yer ekonomik amaçlarla yaptırdıkları bu yapıların, ayrıca vakıf dediğimiz bir sistemle uzun yıllar yaşamaları sağlanmıştır. Merkezinde caminin yer aldığı bu külliyeler, kendi dönemlerinde dinsel istekler dışındaki işlevleri de karşılayan yapıların bir araya getirilmesiyle oluşmuşlardır. Gülçin Ergül Gülçin ERGÜL (d. 30 Ekim 1985). Türk şarkıcı, söz yazarı, besteci, oyuncu, koreograf, dansçı ve yin yoga eğitmeni. Gülçin Ergül, 30 Ekim 1985’te İstanbul’da doğdu. Müziğe Pera Güzel Sanatlar Akademisi’nde piyano eğitimi alarak başladı. Atatürk Kültür Merkezi Devlet Opera ve Çocuk Balesi Topluluğuna ve Çocuk Korosuna seçildi; Kuşadam ve Prens, Kül Kedisi, Fındıkkıran, Uyuyan Güzel, Kral ve Ben, Midas’ın Kulakları, Turandot gibi oyunlarda uzun yıllar çocuk sanatçı olarak performans gösterdi. Orta ve lise öğrenimini Mimar Sinan Güzel Sanatlar Üniversitesi Devlet Konservatuvarı Bale Bölümünde tamamladı. MSGSÜ Devlet Konservatuvarı Modern Dans Bölümünden mezun olarak lisans öğrenimini tamamladı. Uzun yıllar tüm dünyadan çok sayıda önemli koreograf ve eğitmen ile bir çok dans tarzında çalıştı. Lise yıllarında özel şan dersleri almaya başladı, halen devam etmektedir. Arkadaşları Cemre Kemer, Yasemin Yürük, Eren Bakıcı ile kurmuş oldukları, Gülçin Ergül’ün de lead-singer ı olduğu “Hepsi” grubuyla beraber; Hepsi 1, Hepsi 2, Hepsi Pepsi Single, Winx Club Soundtrack, Hepsi Şaka 10+1 olmak üzere 3 albüm ve 2 single dinleyiciyle buluştu. Hepsi Pepsi’nin ve Penti’nin reklam yüzü oldu (2006). Hepsi ile birlikte 2006 yılında “Sezen Aksu” ile, 2007 yılında ise “Kenan Doğulu” ile turne gerçekleştirip, Türkiye’nin farklı şehirlerinde konserler verdi. Bir çok dizide Hepsi ile beraber konuk oyuncu olarak oyunculuk yaptı. Kısık Ateşte 15 Dakika sinema filminde rol aldı. Hepsi 1 isimli dizide 2 sezon boyunca “Gülçin” isimli karakteri canlandırdı. 2009’da Hepsi grubundan ayrıldı. Müzik kariyerine “Bravo!” (2011) isimli ilk solo albümü ile devam etti. İlk klibini Billboard Türkiye'de bir numara ve TTNET Müzik'te En Çok Dinlenilen ikinci şarkı olan “Ara Ara” isimli şarkıya çekti. Klibin koreografisi için “Kylie Minogue” ve “Mariah Carey” gibi starlarla çalışan dünyaca ünlü dansçı ve koreograf “David Hernandez” ile çalıştı. 2013 yılında “Trendy”, “Dream You”, “WoMen” gibi dergilerde kapak kızı oldu. 2015 yılında Arpej yapım etiketi “Bir tanecik aşkım” adlı ikinci solo albümünü çıkardı. Şarkının klibini albüm ile aynı adı taşıyan şarkıya çekti. Klip Youtube’da 40 milyon izlendi. İngilizcesi “My One and Only Love” da kısa süre sonra dinleyiciyle buluştu ve olumlu tepkiler aldı. Bir Tanecik Aşkım ve Harabeyim klip koreografilerinde koreograflık yönünü de kullanarak Nursel Can ile çalışan Gülçin, 2016 yılında yine müziği ve sözleri kendisine ait olan “Harabeyim” single’ını kliplendirdi. Klipteki solo dansları dinleyicileri tarafından çok beğenildi. Ardından Harun Kolçak’ın Çeyrek Asır albümünde seslendirdiği “Ağlat Beni” düeti ve klibi büyük ilgi gördü. Şarkı kısa sürede Türkiye’de bir hit oldu ve Youtube'da klipsiz 48 milyon, klipli 34 milyon izlendi. 2017 yılında Tuna Kiremitçi ile beraber seslendirdiği “Hayatının Hatası” isimli şarkı da Kiremitçi’nin albümünde yer aldı. Sinan Ceceli’nin Söyle albümünde “Ağlama Değmez Hayat” isimli TSM eserini kendi tarzıyla yorumlayarak dinleyicilerine farklı bir yönünü gösterdi. What Da Funk’ın ilk albümünde 2 şarkı (Mecbursun, İyisin) seslendirdi. Seslendirdiği ve oynadığı "AVON" reklamlarında da görebileceğiniz Gülçin, 2014 yılında tamamladığı “Meditasyon” hocalık eğitimi üzerine, 2017’de “Yin Yoga” hocalık eğitimini tamamlamıştır. 2018 Ağustos ayında What Da Funk düzenlemelerinden oluşan “Arabesk” isimli ve konseptli proje albümünü çıkarmıştır. Albümde yer alan “İtirazım Var” ve “İkimize Birden” şarkılarını kliplendirdi. İkimize Birden klibinde birbirini sevmesine rağmen bir arada olamayan çiftin hikayesi modern dansla anlatıldı. 2019’da “Kim Daha Mutlu” film müziğini seslendirmiştir. Bu filmde yer alan “Hoş Geldin” isimli bir diğer şarkısını da kliplendirmiş ve single olarak dinleyiciyle buluşturmuştur. 2020 yılında dünyada etkisini gösteren COVID-19 virüsünden sebep oluşan karantina döneminde farkındalık yaratmak adına, yapım süreci evden hiç çıkmadan tamamlanan, sözü ve müziği kendisine ait olan “Ferman” isimli soul-trap tarzında single çıkarmıştır. 2019-2020 yıllarında iki sezon boyunca Fox TV’de Enis Arıkan’ın sunduğu, dünyada "All Together Now" adı ile yayınlanan müzik yarışmasının Türkiye versiyonu olan "Benimle Söyle" yarışmasında ana jurilerden biri olarak görev aldı ve yarışmanın finalinde canlı olarak sergilediği “Grease” performansı izleyenler tarafından oldukça beğenildi. Moğol Halk Partisi Moğol Halk Partisi (, "Mongol Ardiin Nam"), eskiden Moğol Devrimci Halk Partisi (, Moğolistan'da siyasi parti. Kişi başına çay tüketimine göre ülkeler listesi Bu, 2014'a göre yıllık kişi başına çay tüketiminin ülkelere göre sıralamasıdır. Akcent Akcent, Romanya kökenli dans grubudur. Grup, 2013 yılında yeni bir yapılanmaya girmiş, Sorin Stefan Brotnei ve Mihai Gruia gruptan ayrılmıştır. Akcent yoluna Adrian Sina ile devam etmektedir. Ekim 2013'te Sandra N. ile yayınladığı Boracay adlı single çalışması özellikle Türkiye, Bulgaristan ve Yunanistan olmak üzere Balkan ülkelerinde en çok dinlenenler listesinde yer almıştır. Grup Ã¼yeleri: Eski Ã¼yeler: İlk zamanlarında sadece Romanya ve Polonya'da tanınan grup, 2004 çıkışlı Kylie isimli şarkısıyla ilk önce Viva Polska sayesinde Avrupa'da sonra ise Dünya'da yayıldı. Polonya, Romanya, Moldova ve Bulgaristan listesinde 4 hafta 1. kalırken, Almanya, Türkiye, Belçika, İngiltere'de ise 2. sıraya kadar yükselmiştir. Amerika Birleşik Devletlerin'de ise ilk 100'e bile giremese de geniş bir hayran kitlesi oluşturmuştur. 2. tekilleri ise Jokero olmuştur. Bu şarkıda Avrupa ülkelerinin hemen hemen hepsinde 1. sıraya oturmayı başarmıştır. Grupta 2006 yılında sonra çeşitli sorunlar çıkmıştır ve ilk olarak Marius Nedelcu ayrılmıştır. 6 ay sonra ise Ramona Barta gruptan çeşitli sebepler sonucu ayrılmıştır. Grubun dağılacağı düşünülürken 2008 yılında toparlanmışlardır. İlk olarak Lover's Cry şarkısı Polonya'da ilk çıktığı gün 1. olarak bir ilke imza atmış ve Viva Polska spikeri Patricia "Bu şarkıda yerinde durmak imkânsız zaten listede bile yerinde durmayan şarkıdan ne beklersiniz demiştir." demiştir. Lover's Cry, Avrupa'da başarı gösterirken daha sonra çıkardıkları "Stay With Me" şarkısı ile aynı başarının 2 katını gösterdiler ve birçok ödül aldılar. 2009 yılının mayıs ayında da "That's My Name" şarkılarını çıkardılar ve kendi rekorlarını kırdılar. Üç Perdelik Cinayet. Agatha Christie'nin bir romanıdır. Romanda, eski bir aktör olan Charles Cartwright'in evinde verdiği bir şölende ölen,mıntıka rahibi Mr. Babbington'un cinayete kurban gitmiş olabileceği ihtimaline karşı Hercule Poirot tepkisiz kalır ancak ikinci bir cinayet üzerine olayı çözmeye çalışan Charles Cartwright, Miss Lytton Gore ve Mr. Satterhwaite'a katılır ve acı gerçeği öğrenirler. Agatha Christie'nin, Hercule Poirot'u arka planda bıraktığı ender ve sürükleyici romanlardan biridir. Federación Anarquista Ibérica İberya Anarşist Federasyonu, İspanyolca: "Federación Anarquista Ibérica (FAI)", anarko-sendikalist örgüt olan CNT'nin içinden çıkan İspanyalılı anarşist militanların yer aldığı örgüttür, bununla beraber CNT'nin uzlaşmacılığına ve karşı-devrimci politikalarına karşı mücadele etmiştir. (dipnot: "unutulmamalıdır ki CNT anarşist bir örgüt olmadan önce bir sendikadır") Örgüt iç savaş başlamadan birkaç ayaklanma planlamış ancak başarısız olmuştur. İç savaş önceside ise FAI ile CNT problemlerini hemen hemen gidermiş ve iki örgüt tek bir örgüt gibi savaşmıştır, yakın ilişkiden dolayı CNT-FAI kısaltmasını çoğunlukla kullanmışlardır. Ayrıca FAI "Tierra y Libertad" adında bir gazete de çıkarıyordu defalarca basımların durdurulmasına rağmen bir dönem 30,000 tiraj ile İspanya'nın en büyük politik gazetesi haline geldi. Savaş zamanı günlük çıkmasına rağmen savaş sonrası baskı durdu. 1977 yılında tekrar yayına başladı ancak yakın zamanda iki haftada bir basılan bir ek gazete haline geldi. Örgütün adında yer alan "İberya" vurgusundaki asıl amaç İspanyalı ve Portekizli anarşistleri "Pan-İberia" düşüncesiyle örgütlemektir. FAI toplantılarına, Portekiz Anarşist Birliği ve Confederação Geral do Trabalho da ("eski Portekiz sendika konfederasyonu ve katılımı CNT'nin 1936 Zaragoza kongresi dahilindedir") katılmıştır. Hala aktiftir ve Enternasyonal Anarşist Federasyonunu (IAF-IFA) destekler. Jake T. Austin Jake Toranzo Austin (d. Jake Toranzo-Szymanski, 3 Aralık 1994, New York), Amerikalı çocuk oyuncu. Waverly Büyücüleri isimli Disney Channel orijinal dizisinde Max Russo karakterini canlandırarak ünlendi. Bunun yanında Nickelodeon'un çizgi dizisi "Go, Diego, Go!" 'da Diego'yu seslendirmişti. New York'ta Giny Rodriquez Toranzo and Joe Szymanski'nin çocuğu olarak Jake Toranzo-Szymanski ismiyle dünyaya gelmiştir. Onun Ava adında küçük bir kardeşi vardır. Babası köken olarak Polonyalı, İngiliz ve İrlandalıdır. Annesi ise Porto Riko ve Arjantin kökenlidir.Jake T. Austin'in ailesi 'Clarksville Inn' adlı tarihi bir restorana sahiptir. West Nyack, New York'ta yer alan restoran, aslında bir otel olarak 1840 yılında açıldı. Ayrıca onların Bogey ve Beju adında iki köpekleri vardır. Onun favori oyunculeri Robert Downey Jr., Johnny Depp, Leonardo DiCaprio, Christian Bale, Sean Penn, and Clifton Collins Jr., Marlon Brando, Jim Carrey, Matt Damon ve Robin Williams. Onun favori sporları ; sörf, basketbol, futbol ve snowboard . Arkadaşlarıyla birlikte kısa film çekmek ve yazmayı seviyor. İleride film yönetmenliği yapmak istiyor. Jake T. Austin İspanyolca ve İngilizce biliyor. http://en.wikipedia.org/wiki/Jake_T._Austin http://www.imdb.com/name/nm154 La Scala La Scala (ya da Teatro alla Scala) İtalya'nın Milano kentinde bulunan ve dünyanın en tanınan opera binalarından biri. 3 Ağustos 1778'de Nuovo Regio Ducal Teatro alla Scala adı altında Salieri'nin Europa riconosciuta operası ile açılmıştır. Sezonun 7 Aralık Aziz Ambrose gününde açılması gelenek haline gelmiştir. Tüm temsiller mutlaka gece yarısından önce biter. Uzun süren temsiller için başlangıç saati erkene alınır. Oyun başladıktan sonra gelen izleyiciler bilet almış olsalar bile içeri alınmazlar. Museo Teatrale alla Scala(La Scala Müzesi) operanın girişinden kolay ulaşılacak şekilde binanın bir bölümünü kaplar. Müzede operanın tarihine ait izler taşıyan heykeller, resimler, kostümler ve belgeler sergilenir. La Scala aynı zamanda müzisyen, teknik personel ve dansçı yetiştirmek üzere hizmet yapan Accademia d’Arti e Mestieri dello Spettacolo( Gösteri Sanatları Akademisi)'ya ev sahipliği yapar. Klasik balenin en önemli okullarından olan Scuola di Ballo del Teatro alla Scala(La Scala Bale Okulu)'da bu kurumun bünyesinde yer alır. Milano'nun La Scala'dan önceki opera binası Teatro Regio Ducal 1776'da bir karnavalın galasında yanar. Bunun üzerine birkaç Milanolu önde gelen Avusturya Arşidük'ü Ferdinand'a yeni bir opera binası yapılması konusundaki isteklerini bildirir. Yapılacak bina için görevlendirilen neoklasik mimar Giuseppe Piermarini bir proje hazırlar fakat plan Avusturya Lombardiya'sı valisi Kont Firmian tarafından reddedilir. Daha sonra gündeme gelen ikinci bir proje İmparatoriçe Maria Theresia tarafından 1776 yılında onaylanır ve yeni binanın ismini alacağı Santa Maria della Scala kilisesinin eski yerine inşa edilmesine karar verilir. Kilise yıkılır ve iki yıllık sürede Pietro Marliani, Pietro Nosetti ve Antonio ile Giuseppe Fe tarafından yeni bina tamamlanır. 3000 seyirci kapasiteli olarak inşa edilen salonun 678 kişilik parterinin yanında locaların bulunduğu 6 katlı bir bölüm kurulur. Sahne, 16.15m'lik eni 20.4m'lik boyu ve 26m'lik yüksekliyle hala İtalya'nın en büyük sahnesidir. Binanın masrafları, Stendhal gibi gözlemcileri şaşırtacak şekilde, sahiplerinin savurganca istekleri ile dekore edilen locaların satışı sayesinde kapatılır. Dönemin geleneğine uyularak zemine sandalye yerleştirilmez. Parterdeki izleyiciler gösteriyi ayakta izler. Ayrıca orkestra çukuru da yapılmamaıştır. Orkestra tamamıyla seyircinin görüş alanındadır. Locaların altında loca sahiplerinden daha düşük ekonomik düzeydeki seyircilerin bulunduğu "loggione" denilen galeriler, dönemin en ateşli opera seyircilerini barındırmıştır. Herhangi bir ilk temsilin hararetinin hissedildiği "loggione" de sanatçıların başarıları da, başarısızlıkları da heyecanla izlenir, bir fiyasko uzun süre hafızalardan silinmeden tartışma konusu olurdu. La Scala yapıldığı dönemde aynı zamanda fuayesindeki kumarbazlarla bir gazino gibi de kullanılmıştır. Tüm bu rahatsız edici şartlar Mary Shelley gibi operaseverler için yazarın anılarından anlaşıldığı üzere can sıkıcı olabilmiştir. La Scala başlangıçta "palcoscenico"'ya yerleştirilen 84 kandille aydınlatılıyordu. Bu kandillerden doğacak yangın riskine karşı birkaç oda yüzlerce su kovası ile doldurulmuştur. Daha sonra kandiller gaz lambaları ile değiştirilmiş, 1884'te ise elektrik ampulleri bunların yerini almıştır. Yapı 1907'de 2800 izleyici kapasitesine sahip olacak şekilde yenilenmiştir. Fakat 1943 yılında II. Dünya Savaşı sırasında bombalanıp hasar görünce 1946'da onarılarak Toscanini'nin yönettiği ve Renata Tebaldi'nin katıldığı soprano solo'su ile yeniden halka açılmıştır. Uzun süre hatırlanacak bu görkemli konser aynı zamanda bir sansasyon yaratmıştır. Birçok operanın galasına ev sahipliği yapan La Scala'nın kadrosu ile Verdi arasında bir anlaşmazlık ortaya çıkmış, Verdi orkestranın yazdığı besteler üzerinde değişiklikler yaptığı gerekçesi ile birkaç yıl oyunlarının La Scala'da sahnelenmesine izin vermemiştir. Bir operatik drama olan Giovanna d'Arco(1845) yapıtı üzerinden başlayan uyuşmazlık daha sonra çözümlenmiş, besteci Requiem'ine kendisi La Scala'da şeflik etmiş, Othello'nun galasının burada olacağını duyurmuş ve son operası Falstaff'ın da galası yine La Scala'da sahnelenmiştir. La Scala'nın eski orkestrası Orchestra della Scala'nın yerine müzisyenleri yine bu orkestradan oluşan fakat daha büyük bir ekibe sahip olan Filarmonica della Scala 1982'de kurulmuştur. 2001 yılının temsillerin başlama tarihi olarak gelenekleşen 7 Aralığında Othello ile açılan La Scala, 19 Aralık 2002 ile Kasım 2004 tarihleri arasında yapılacak değişiklikler için kapatılmış ve oyunlar Milano'daki başka bir opera binası olan Teatro degli Arcimboldi'ye taşınmıştır. Proje için seçilen ünlü modernist mimar Mario Botta'ya başlangıçta binanın tarihi dokusunun bozulacağı endişesi ile tepki gösterilmişse de sonra uzlaşma sağlanmış, salonda yapısal ve ses düzenini iyileştirecek düzenlemeler yapılmıştır. Ağır kırmızı halılar çıkarılmış, sahne neredeyse yeniden inşa edilerek değiştirilmiş, sahne arkası genişletilerek daha kullanışlı hale getirilmiştir. Aynı zamanda elektronik düzenlemelerle izleyicilerin librettoyu özgün dilinde , aynı zamanda İtalyanca ve İngilizce takip edebilmesi olanaklı kılınmıştır. Geleneğe uyularak bina 7 Aralık 2004'te 1778'deki ilk açılışa vurgu yapılarak Riccardo Muti