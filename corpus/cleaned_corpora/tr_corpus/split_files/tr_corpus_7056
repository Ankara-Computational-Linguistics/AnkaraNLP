VIII. Mihail yönetimi ile ilişkileri düzeltmiştir. Mikhail'ın müttefiki Abaka'nın George'u görevden almasından sonra, İoannis'ten yönettiği toprakların Bizans İmparatoru'nun bir kısmı olması ve Konstantinopolis'i içermemesi nedeniyle ""Romalıların Hükümdarı ve İmparatoru"" unvanından vazgeçmesini istedi. Diğer taraftan, İoannis bu talebi kendisinden önce gelenlerin kurduğu teamül ile Trabzon soylularının bu geleneksel unvandan vazgeçmesine izin vermeyeceği gerekçesiyle reddetti. Mihail, ayrıca İoannis'i tehdit olarak görüyordu, çünkü Mikhail'ın İkinci Lyon Konsili'nde alınan Batı Kilisesi ile birleşmeyi kabul etmesine karşı çıkanların bazıları, İoannis'i Ortodoks Kilisesi'nin imparatorluk tacı için adaylığa uygun görüyorlardı. Bu değişime rağmen, II. İoannis, Sicilya Kralı Charles d'Anjou ile müttefik ile Bizans İmparatoru VIII. Mihail yönetimi ile birleşmeye karşı politikalara geri döndü. VIII. Mihail'ın, başlangıçta isteksizliğine rağmen, davetini kabul ederek Mikhail'ın üçüncü kızı Eudokia Palaiologina ile Konstantinopolis'te 1282 yılında evlenmiştir. Trabzon'a döndükten sonra, "Roma İmparatoru" unvanını terk ederek "Bütün Doğunun, İberyanın ve Deniz aşırı vilayetlerin Hükümdarı ve İmparatoru" unvanını kullanmaya başlamıştır. Trabzon İmparatorları ve onların aileleri kendilerine devamlı olarak Büyük Komnenoi (Megas Komninos/Megali Komnini) olarak adlandırmaya başlamışlardır. II. İoannis'in yokluğunda, kayınbiraderi İmereti kralı VI. Davit Narin pozisyonun avantajını almış ve Trabzon İmparatorluğu üzerinde Gürcü etkisini geri getirmeye teşebbüs etmiş ve başkenti kuşatmıştır. Şehri alamasa da, Gürcüler, birçok vilayeti işgal etmiş ve İoannis'in üvey kız kardeşi I. Manuil ile ikinci karısı Gürcü Rusudan'ın kızı Theodora Komnini'yı desteklemişler ve tacı 1284 yılında almasını sağlamışlardır. Ancak Theodora, İoannis'in geri dönüşünden kısa bir süre sonra 1285 yılında yenilmiştir. Bizans İmparatorluğu ile ilişkilerin iyileşmesi, Trabzon üzerinde Moğol baskısını yumuşatmasına rağmen Gürcü istilası ve İoannis ile Theodora arasındaki iç savaşın neden olduğu problemler, batı vilayetinin Türkler tarafından feth edilmesine neden olmuştur. 1291 yılında Papa IV. Nicolaus, II. İoannis'e Katolik olması ve kutsal toprakların yeniden ele geçirilmesi için hazırlanan haçlı seferine ve Moğollara yollanacak elçi kafilesine katılması için iki mektup yazmıştır. İoannis, bu mektuplara cevap vermese de, batılı tacirler ile iyi ilişkileri sürdürmüş, İngiliz elçi kafilesinin 1290'lı yıllarda Moğollara giderken topraklarından geçmesine izin vermiştir. 1297 yılında ölmüş, naaşı Trabzon'a götürülmüştür. Eudokia Palaiologina ile evliliğinden iki oğlu olmuştur: Sadullah Paşa Sadullah Paşa 1838 yılında Erzurum'da doğdu. Babası Esad Muhlis Paşa'dır. İlk öğretimini bitirdikten sonra özel olarak Arapça, Farsça ve Fransızca dillerini öğrendi. Fransız ve Doğu edebiyatları üzerine de özel dersler aldı. 1853 yılında devlet hizmetine girdi. Önce "Maliye Varidat Kalemi"nde çalıştı. 1856 yılında Babıali Tercüme Odası'nda görev aldı. 1866'da "Mezahib Kalemi"ne tayin edildi. 1868'de "Şuray-ı Devlet Maarif Dairesi Başmuavini" yapıldı. 1869'da ise "Şuray-ı Devlet" üyeliğine geçirildi. 1870'te ise "Şuray-ı Devlet Baş Katibi" yapıldı. 1871'de "Matbuat Müdürlüğü" üzerinde olarak "Divan-ı Humayun Tercümanlığı"'na geçirildi. 1874'te "Defter-i Hakani" Nazırlığı görevi verildi. 4 Nisan 1876 - 30 Mayıs 1876 tarihleri arasında Ticaret ve Ziraat Nazırı olarak görev yaptı. Daha sonra da V. Murat'ın "Mabeyn Başkatibi" oldu. II. Abdülhamit'in tahta çıkması üzerine Bulgar isyanlarını araştırmak üzere Filibe'ye gönderilen komisyona başkanlık yapmakla görevlendirildi. Sultan V. Murad'ı tekrar tahta geçirmek isteyenler arasında bulunduğu iddia edilerek 1877'de Berlin Sefirliğine tayin edildi. Berlin'deyken Ayastefanos Antlaşması ve Berlin Kongresi'nin müzakerelerine katıldı. 1881'de kendine vezirlik payesi verildi. 1882'de Viyana Sefirliğine tayin edildi ve bu görevde dokuz yıl kaldı. Bu görevine devam ederken 1891 yılında, odasında hava gazını açarak intihara teşebbüs etti. Kurtarılmaya çalışılsa da, dört gün hastanede kaldıktan sonra 18 Aralık 1891'de öldü. Sadullah Paşa'nın intiharına, Avrupa devletleri ile kendi ülkesini kıyaslaması sonucunda vatanındaki cehalet ve geri kalmışlık yüzünden girdiği bunalımın neden olduğuiddia edilmekle beraber, çocuklarını görmek için bile İstanbul'a dönmesine izin verilmemesi nedeniyle kapıldığı umutsuzluğun ya da Büyükelçilik hizmetindeki kadınlardan biriyle gönül ilişkisinde kadının hamile kalması sonucu ortaya çıkacak rezaletten kurtulmanın yolunu bulamamasının sebebiyet verdiği de söylenmektedir. Cenazesi İstanbul'a getirilerek II. Mahmut Türbesi avlusuna defnedilmiştir. 14 yıl ayrı kaldığı eşi Necibe Hanım, Sadullah Paşa'nın öldüğüne inanmadı ve 80 yaşındaki ölümüne kadar, İstanbul'daki yalılarında Sadullah Paşa'nın geri dönmesini bekledi. Sadullah Paşa'nın gelini Münevver Ayaşlı, kayınpederinin sürgün gibi görevlerinin Mehmed Said Paşa'nın kıskançlığı ve iftirası neticesinde yaşandığını belirtmiştir. İstanbul'da Sadullah Paşa'ya ait olan Sadullah Paşa Yalısı Boğaziçinin en gözde yalılarından biridir. Sadullah Paşa edebiyatla da uğraşmıştır. Şair olarak Alphonse de Lamartine'in şiirlerini Türkçeye çevirmiş ve bunlardan "Göl" adlı eser edebi çevirilerden en başarılarından olduğu belirtilmiştir. İki şiiri de basılmıştır. Ayrıca bazı nazım eserleri de vardır. Alexander von Zemlinsky Alexander von Zemlinsky (d. 14 Ekim 1871, Viyana, Avusturya – o. 15 Mart 1942, Larchmont, New York, ABD), Avusturyalı bir besteci, orkestra şefi, müzik eğitimcisi. 14 Ekim’de Avusturya'nın Viyana kentinde çok farklı kültürlerden oluşan bir ailede dünyaya gelmiştir. Büyük babası Anton Semlinski, Macaristan’ın Žilina şehrinden (günümüzde Slovakya) Avusturya’ya göç etmiş ve Avusturyalı bir kadın ile evlenmiştir. İkisi de Roma Katolik kilisesine bağlı ailelerdendir. Babası Adolf Katolik bir ailedendir. Annesi ise Seferad Yahudi bir baba ve Bosnalı Müslüman bir annedendir. Alexander’ın tüm ailesi daha sonra Yahudiliği benimsemişlerdir. Bu yüzden kendisi de Yahudi bir ailenin oğlu olarak dünyaya gelmiştir. Babası isimlerine daha aristokrat olan "von" bağlacını eklemiş olsa da bu ne onu ne de ailesini yüceltmiştir. Kendisi daha sonradan soy ismini "Z" harfi ile yazmaya başlamıştır. Alexander genç yaşta piyano çalmaya başlamış tatillerde de Sinagoglarda org çalmıştır. 1884 yılında Viyana Konservatuvarı’na kabul edilmiş, Anton Door ile piyano çalışmış 1890 yılında okulun piyano yarışmasını kazanmıştır. 1892 yılına kadar çalışmalarına devam etmiş Robert Fuchs ile teori, Johann Nepomuk Fuchs ve Anton Bruckner ile kompozisyon çalışmıştır. Bu yıllarda da bestelerini yapmaya başlamıştır. O dönemlerde Zemlinsky’nin Johannes Brahms gibi önemli ve değerli bir destekçisi vardı. 1893 yılında öğretmeni Johann Nepomuk Fuch’sun daveti üzerine Brahms, Zemlinsky’nin re minör senfonisinin ilk seslendirilişinde bulunmuş ve yakın zaman sonra bu yaylı dörtlülerinin de performanslarını takip etmiştir. Brahms Zemlinsky’nin müziğinden etkilenmiş, 1896 yılında genç bestecinin re minör klarinetli triosunu önemli bir müzik yayın kuruluşu olan Simrock tarafından basılması için öneride bulunmuştur. Zemlinsky 1895 yılında Arnold Schönberg ile tanışmış ve yakın arkadaş olmuşlardır. Daha sonra Schönberg ile Zemlinsky’nin ablası olan Mathilde evlenmiştir. Zemlinsky, Schönberg’e kontrapunt dersleri vermiş böylece onun tek resmi müzik öğretmeni olmuştur. 1897 yılında Si-bemol Majör 2. Senfonisi Viyana’da seslendirilmiş ve çok büyük bir başarı kazanmıştır. 1900 yılında Gustav Mahler’in "Es war einmal" (Bir Zamanlar) adlı operasının ilk temsilini yapması, bir besteci olarak itibarının artmasına büyük katkısı olmuştur. 1900 yılında öğrencisi Alma Schindler’e karşı büyük bir aşk beslemiş ve o da kısa zamanda buna karşılık vermiştir. Fakat Alma Schindler ailesi ve arkadaşları tarafından çok büyük bir baskı hissetmesi nedeni ile bu ilişkiye bir son vermiştir. Bunun büyük bir nedeni Alexander’ın büyük bir üne sahip olmaması ve fiziksel olarak çirkin bir adam olmasından kaynaklanıyordu. Bu ilişkinin ardından Alma Schindler 1902 yılında Gustav Mahler ile evlendi. Zemlinsky 1907 yılında Ida Guttmann ile evlendi fakat evlilik mutsuz bir şekilde Ida Guttmann’ın 1929’daki ölümüne kadar devam etti. 1930 yılında kendisinden 29 yaş küçük olan Luise Sachsel ile evlendi, bu 1941 yılına kadar devam eden, öncekilerden daha mutlu bir evlilik oldu. 1933 yılında Alman Nazi Partisi’nin yükselişi ile birlikte Viyana’ya kaçtı. Ara sıra da olsa da misafir şef olarak sahnelerde görünmek ya da besteciliğe konsantre olmak yerine hiçbir resmi görevde bulunmadı. 1938 yılında Amerika Birleşik Devletleri’nin New York eyaletine yerleşti. Diğer bir göçmen olan Schönberg 1930-40’larda Los Angeles ve Southern California Üniversitelerinde başarılı ve kazançlı işlerde bulunurken kendisi benimseyemediği New York’ta genellikle bilinmeyen ve ihmal edilmiş birisi olarak yaşamaya devam etti. Daha sonra sağlığı bozuldu ve besteciliğe son verdi. Bir dizi felç geçiren besteci 1942 yılında New York’un Larchmont kentinde zatürre hastalığından dolayı öldü. Erken dönem eserleri, geç romantik dönemin özelliklerini gösterir, özellikle Brahms’tan oldukça etkilenmiş olduğu müziğinde apaçık ortadadır. Daha sonraki eserleri 20 yy. etkisinde olsa da asla Schönberg gibi atonal ve on iki ton tekniği kullanmamıştır. Yaşadığı dönemde zaten yeterince ünlü bir besteci olmaması, hem eserlerinin günümüzde çok fazla seslendirilmeyişinin hem de pekiyi tanınmayan bir besteci olmasının ana nedenidir. Zamanında şef olarak birçok önemli isim tarafından takdir edilmiş, Mozart’ın eserlerinin dikkat çeken yorumları haricinde Mahler, Schönberg ve birçok başka modern bestecinin eserlerini de yönetmiştir. Öğrencileri arasında Schönberg haricinde Erich Wolfgang Korngold, Hans Krása ve Karl Weigl gibi önemli isimler de vardır. Eserleri genellikle Operaları içerse de çok başarılı çalgı müziği eserleri de vardır. En bilinen eseri Lirik Senfoni’dir (1923). Die Seejungfrau (Küçük Deniz Kızı) adlı senfonik şiiri (1905), iki senfoni (1892 & 1897), Sinfonietta (1934), orkestra için üç bale parçası, Eine florentinische Tragödie (Bir Floransa Trajedisi, 1915-16), Der Zwerg (Cüce, 1919-1921) adlı operaları, dört yaylı dörtlü, klarinetli trio, solo piyano için parçalar, şan ile piyano için ve şan ile orkestra için şarkılar önemli eserleri arasındadır. Birçok eseri Universal Edition, Ricordi Munich ve Simrock/Boosey & Hawkes gibi önemli kuruluşlar tarafından basılmıştır. Soner CanÃ¶zer Soner Canözer (d. 1975), Türk besteci, müzisyen ve yazar. Türk besteci ve yazardır. Senfonik Rock projesi Almôra'nın kurucusudur. Prag Filarmoni, Budapeşte Senfoni ve Tokyo Takarazuka Theater ile çalışmalar yapmıştır. Fantastik edebiyat alanında kitapları bulunmaktadır. 2005 yılında Japonya’nın efsanevi müzikal topluluğu Takarazuka Revue, “Revue of Dreams – Jazzy Fairies müzikalinde Soner Canözer’in “Güneşin Ozanları” ve “Fantasy” isimli eserlerini Japonca olarak seslendirmiştir. Tokyo Takarazuka Theater’da sahnelenen ve 2006 yılında TCA Pictures tarafından tüm dünyada DVD olarak yayımlanan bu müzikal, Soner Canözer’in eserlerini Ritchie Blackmore, Dio, Impelliteri ve Enrique Garcia gibi dünyaca ünlü müzisyenlerin eserleri ile aynı sahnede buluşturdu. 2009 yılında Soner Canözer müzik yaşamında geride bıraktığı on beş yılını "Masalcı’nın On Beş Yılı" albümü ile kutladı. Kompozitörlüğünü ve orkestrasyonlarını Soner Canözer’in yaptığı albümün eserleri Prag Filarmoni Orkestrası tarafından icra edildi. 2012 yılında Soner Canözer "Düş Irmakları / Rivers of Dream" isimli çocuklara yönelik olarak hazırlamış olduğu enstrümantal kısa bir albüm yayınladı. 2014 yılında Peter Illenyi yönetimindeki Budapeşte Senfoni Orkestrası eşliğinde kaydettiği Albatros Süvarisi isimli senfonik albümünü ve aynı adlı kitabını yayımladı. 2016 yılında ise yine Peter Illenyi yönetimindeki Budapeşte Senfoni Orkestrası eşliğinde kaydettiği "Hayâlperest / Dreamer" isimli senfonik albümünü yayımladı. Revue of Dreams – Jazzy Fairies Müzikali/ DVD - Japonya(TCA Pictures 2006) Theodora (Trabzon imparatoriçesi) Theodora Megali Komnini (), (1253'ten önce-1285'ten sonra), 1285 yılında Trabzon İmparatorluğu'nun imparatoriçesi. I. Manuil ile ikinci karısı Gürcü Prensesi Rusudan'ın kızıdır. 1284 yılında İmereti kralı VI. Davit Narin'in yardımıyla üvey kardeşi II. İoannis'ten tacı elde etmiştir. Kısa bir süre sonra yenilmiş ve İoannes yeniden tacı almıştır. Kısa süren iktidarında adına para bastırmıştır. İktidara gelmeden önce ya da sonra, Theodora rahibe olmuştur. II. Aleksios (Trabzon imparatoru) Aleksios II Megas Komninos ya da Aleksios II (, (d. Eylül 1282 - ö. Aralık 1330), 1297 yılından 1330 yılına kadar Trabzon İmparatorluğu'nun imparatoru. II. İoannis ile Eudokia Palaiologina'nın oğludur, Paleologos ismini de kullanmıştır. Babasının ölümünden sonra 14 yaşında tahta geçmiştir. Amcası Bizans İmparatoru II. Andronikos'un himayesine geçmiştir. Amcası, Bizans sarayın yüksek memurlarından Nikiforos Choumnos'un kızı ile evlendirmek istiyordu ancak Aleksios, izin almadan, Samtskhe'nin atabegi II. Bekha Jaqeli'nin kızı İberya prensesi Djiadjak Jaqeli ile yaklaşık 1300 yılında evlenmiştir. Andronikos, kiliseye evliliği onaylaması için başvurdu, ancak Patrik genç adamın karısının zaten hamile olduğunun rapor edilmesi üzerine bunu yapmayı reddetti. Aleksios'un annesi Eudokia, Trabzon'a dönerek, evliliği konusunda kendisine destek vermiştir. II. Andronikos'un etkisinden çıktıktan sonra, Aleksios etkili ve yetenekli bir yönetici olarak kendini kanıtlamıştır. Trabzon'dan sonra imparatorluğun en önemli ikinci şehri Kerasous'u Türkmen saldırılarına karşı korumak için 1301 ya da 1302 yıllarında şehrin kalesini güçlendirmiştir. Bir başka problem Ceneviz Cumhuriyeti, Karadeniz'de ticaret üzerine bir tekel oluşturmuştu. Ceneviz tacirleri Trabzon'un doğusunda kıyıda bulunan Daphnous isimli bir banliyöde uzun zamandır faaliyet gösteriyorlardı. Trabzon gümrük memurlarının bu bölgede kontrolünü kabul etmiyorlardı. 1306 yılında Aleksios, Ceneviz tacirlerinin taleplerinin reddedip, toptan onları yollamak ile tehdit etti. Vergi vermeyi reddetmeleri üzerine, Aleksios, Gürcü tacirlerin desteği ile bölgeye askeri birlik yolladı. Birlikler başarılı olmasına rağmen Ceneviz tacirleri, banliyöyü ateşe verdiler. Sonuçta iki taraf 1314 ve 1316 yıllarında anlaşmalar imzaladılar. ancak bu tansiyonu bitirmeye yetmedi. 1319 yılında, Aleksios, Cenevizlilerin en büyük rakibi Venediklilerle bir anlaşma imzaladı ve onlara bazı imtiyazlar verdi. Bir başka sorun, Sinop merkezli korsanların Hristiyan gemilerine ve Trabzon'un bazı banliyölerini yağmalamalarıydı. Bu nedenle Aleksios şehir duvarlarını 1324 yılında güçlendirdi ve korsanlara karşı gece şehri koruması için bir polis teşkilatı kurdu. Ondan önce hükümdar olan babasına yapıldığı gibi Papa onun Katolik olması için ikna etmeye çalıştı. Papa XXII. İoannes, 1329 yılında ona bir mektup yolladı. Ancak 5 ay sonra, 33 yıllık hükümdarlığının sonunda 3 Mayıs 1330 tarihinde İmparator öldü ve taç büyük oğlu III. Andronikos'a geçti. Aleksios ile Djiadjak Jaqeli çiftinin en az 6 çocuğu oldu: 2000 FA Cup Finali 2000 FA Cup Finali, FA Cup'ın 1999-2000 sezonunun şampiyonunu belirlemek için oynanan maç. 20 Mayıs 2000'de, Londra'daki Wembley Stadyumu'nda oynanan maçta Aston Villa'yı Roberto Di Matteo'nun golüyle 1-0 yenen Chelsea kupanın sahibi oldu. Elde ettiği bu kupayla birlikte Chelsea, son dört sezonda ikinci kez FA Cup şampiyonluğu elde etti. Aston Villa ise 1957'den 43 yıl sonra FA Cup finalinde mücadele edebildi. İlk yarısı gol pozisyonundan yoksun olarak geçen maçın ikinci yarısında, çoğu Chelsea'nin olmak üzere birçok tehlikeli atak yaşandı. George Weah'ın gol pozisyonlarından yararlanamadığı ikinci yarıda, Chelsea kaptanı Dennis Wise'nin bir golü de ofsayt gerekçesiyle değer kazanmadı. 73. dakikada, Roberto Di Matteo'nun uzaktan şutunda Villa kalecisi David James'in hatasında top ağlarla buluştu ve Chelsea 1-0 öne geçti. Geri kalan dakikalarda başka gol olmayınca maçtan 1-0'lık galibiyetle ayrılan Chelsea, kupanın sahibi oldu. En Derin Derin Çağ ya da bilinen ismiyle En Derin (11 Kasım 1989), Kıbrıs Türkü şarkıcı. Güzelyurt, Kıbrıs'ta doğup İngiltere'de büyüyen, Hip Hop şarkıcısı, yazar ve yapımcıdır. Temmuz 2010 tarihinden itibaren, Derin "Revebnation Hip Hop Top 20" Londra Listesi'nde 1, ve Dünya Listesi'nde 5 numarada kalmıştır. Kıbrıs GENÇ TV ve FIRST FM'deki yayınlanan ilk Türkçe Rap müzisyeni Derin'dir. En Derin (gerçek adı Derin Çağ) 11 Kasım 1989 tarihinde Kuzey Kıbrıs Türk Cumhuriyetinde (KKTC) doğdu. Çocukluğu boyunca, Derin ailesi tarafından müzik dersleri gönderildi. 8 yaşındayken, piyano çalmaya başladı, aynı zamanda Klasik Türk müziği ve Klasik Batı müziği ile ilgisi büyüdü. Münir Nurettin Selçuk, Bimen Şen, Sadettin Kaynak, Beethoven, Mozart ve Bach gibi müzisyenlerin bestelirine rastladı. 1996 yılında ailesiyle Londra'ya taşındı. 15 yaşında, Büyük Britanya Giriş ve İş verme seviyesinde Müzik Üretim ve İşletme Kursuna katıldı; 16 yaşında'da mezun oldu. Daha sonra, müzik kariyerine devam etmek için Kolaj Sanatlar'a (Ticari Müzik Programı) katıldı. Derin bunun ardından Middlesex Üniversiteye kabul edildi ve lisans derecesinde "Müzik ve Sanat Yönetimi" diploması aldı. Ayrıca, Sony Music Entertainment'de (İngiltere) Reggie Styles & Redz ile gönüllü olarak çalıştı ve aynı zamanda yeni müzikler besteliyordu. Derin Hip Hop konusunda uzmanlaşmış, ve ayrıca RnB, Pop, Fantezi, Alternatif, Klasik, Enstrümental ve Deneysel tarz müzik yaratıyor. Derin, Yusuf Güney'in "Olmuyor" şarkısının ses mühendisliğini yaptı. Kasım 2010 itibarıyla, şarkı Youtube'da 950.000 kere izlendi. İlk hip hop single'ı, "Tommorow" (tercüme:Yarın), Island Def Jam Music Group'un dijital dağıtım şirketiyle işbirliği yapıp, 2010 yılının Eylül ayında piyasaya çıkarttı. Derin müzik üretimi ve yönetimi ile ilgili makaleler yayımladı. Diyalektik idealizm Diyalektik idealizm, Hegel'in idealizmidir. Ona göre değişim, Karl Marx'ın düşüncesinden farklı olarak düşünce ile başlar ve değişim sonsuzdur. İdealar dünyasından fenomenler dünyasına doğru bir varoluşu öngören düşüncedir. Çoklu kullanım Çoklu kullanım (İngilizcesi: "") özelliğine sahip bilgisayarlar birden fazla iş parçacığını donanım desteği sayesinde çalıştırabilir. Çoklu işlem yapabilen sistemlerden gelişen bu yöntem tek bir çekirdeğin kaynaklarını paylaşmak zorundadır. Bu kaynaklar: aritmetik mantık birimi, yazmaçlar (registers), işlemci ön belleği ve adres dönüştürme ön belleğidir. Çoklu işlem yapabilen sistemlerde (çok çekirdekli), işlem birimlerinin tamamı ayrı çekirdeklerde olmasına rağmen, çoklu kullanım tek bir çekirdeğin kullanılabilirliğini iş-parçacığı seviyesinde ve buyruk düzeyinde daha verimli hale getirir. Bu iki teknik birbirini tamamlayan tekniklerdir. Çoklu kullanım modeli 1990'ların sonunda buyruk düzeyinde paralel işleme çalışmalarının sona yaklaşmasıyla daha popüler hâle gelmiştir. İşlem/zaman oranını arttıran iki önemli teknik çoklu işleme ve çoklu kullanımdır. Sonuçlar değişken olsa da, Intel HyperThreading teknolojisi ile %30 civarında fayda sağladığını belirtmiştir. Hyperthreading, bağımlı kayan nokta işlerlerini paralelde yaparak %100 fayda sağlayan bir sentetik programdır. Öte yandan, verileri önceden yakalayan assembly-tabanlı programlar, mesela iyi video kodlayıcıları, ön bellekte verinin bulunamaması veya boşta bekleyen kaynaklar gibi sorunları olmadığı için çoklu işlemeden yararlanamazlar. Bu yüzden de iş parçacıklarının paylaştığı kaynaklarda oluşabilecek sorunlar yüzünden başarımlarında düşüş gözlenebilmektedir. Çoklu kullanımı sağlayan donanım teknikleri, çoklu görevlendirmeyi sağlayan yazılım teknikleri ile benzeşmektedir. Çoklu işlemenin en basit türü, bir iş parçacığı yürütülürken bir olay tarafından uzun bir süre bekletilmesi gerektiği zaman gerçekleşir. Bu beklemenin sebepleri ana belleğe erişim olabilir ki bu olayda verinin bulunması yüzlerce işlemci vuruşu sürmektedir. Olayın sonçuçlanmasını beklemek yerine, iş parçacıklarını kullanan bir işlemci bu sırada hazır olan başka bir iş parçacığını yürütmek için çağırabilir. Beklenen veri bulunduğunda ise önceki iş parçacığı hazır kuyruğuna sokulur. Sıra geldiğinde de yürütülmeye devam eder. Kavramsal olarak, işletim sistemlerindeki çoklu görevlendirmeye benzemektedir. Çoklu görevlendirmede de görevler bir olay bekledikleri sırada kendi istekleri ile çalışma zamanlarından vazgeçerler ve olay olduğu zaman tekrar çalışmalarına devam ederler. Bu tür çoklu kullanım Blok veya İşbirlikçi veya Kaba çoklu kullanım olarak adlandırılabilir. Çoklu kullanım yapabilen donanımın amacı, bir şekilde çalışması engellenen iş parçacığı ile çalışmaya hazır iş parçacığının çok hızlı bir şekilde yer değiştirmesidir. Bu amaca ulaşmanın maliyeti, program tarafından kullanılan ve bazı işlem kontrolünde kullanılan yazmaçların kopyalanmasıdır. Bir iş parçacığından diğerine geçmek demek, neredeyse bütün bir yazmaç bloğunu değiştirmek demektir. Böyle bir donanımın eklenmesi şu katkıları sağlar: İş parçacıkları arasında etkin bir şekilde geçiş yapabilmek için her aktif iş parçacığının kendisine ait yazmaç bloğu olmalıdır. Örneğin iki iş parçacığı arasında çabuk bir geçiş sağlayabilmek için yazmaçların iki kere tanımlanması gerekir. Bu tip çoklu kullanımın amacı, boru hattında veri bağımlılıkları yüzünden oluşan beklemeleri ortadan kaldırmaktır. Bir iş parçacığı diğerlerinden tamamen bağımsız olduğu için, boru hattındaki bir buyruğun daha eski bir buyruktan veri beklemesi pek olası değildir. Kavramsal olarak, işletim sistemlerindeki öncelikli çoklu kullanıma benzemektedir. İşletim sistemlerindeki bir zaman-dilimi işlemcideki vuruşa benzetilebilir. Bu tür çoklu kullanıma ilk olarak Fıçı işleme(Barrel processing) denilmişti. Bunu sebebi boruhattı aşamalarının ve yürütülen iş parçacıklarının bir fıçının tahtalarına benzetilmesiydi. Dönüşümlü, Öncelikli, zaman-dilimli çoklu kullanım daha modern isimleridir. Blok türündeki çoklu kullanıma ek olarak, dönüşümlü çoklu kullanımda iş parçacığının kimliğini(ID) takip edebilmek için fazladan boruhattı aşamaları bulunmaktadır. Aynı zamanda boruhattında eşzamanlı çalışan daha fazla iş parçacığı olduğundan ön bellek ve adres dönüştürme ön belleği gibi kaynakların daha büyük olması gerekmektedir. Çoklu kullanımın en gelişmiş ve superscalar işlemcilere uygulanan türüdür. Normal bir superscalar işlemci her vuruşta bir iş parçacığından birden fazla buyruk işler. Eş zamanlı çoklu işlemede ise işlemci birden fazla iş parçacığından birden fazla buyruk işler. Bir iş parçacığının limitli sayıda buyruk düzeyi paralelliğe erişebileceği göz önüne alınırsa, bu tür çoklu işleme birden fazla iş parçacığında paralellik sağlayarak boşa giden buyruk işleme slotlarını engeller. Dönüşümlü çoklu kullanımdakine ek olarak eşzamanlı çoklu kullanımda, her boruhattı aşamasında iş parçacığı kimliklerinin takibinin maliyeti olacaktır. Bu yöntemde de aktif iş parçacıklarının sayısına göre ön bellek ve adres dönüştürme ön belleği yeniden boyutlandırılmalıdır. Başka bir geniş araştırma alanı da iş parçacıkları zamanlayıcısıdır. Zamanlayıcı en çabuk şekilde hazır kuyruğunda yürütülmeyi bekleyen iş parçacıkları arasından bir sonraki iş parçacığını seçmek ve aynı zamanda da hazır kuyruğunu ve bekleme kuyruğunu düzende tutmakla yükümlüdür. Zamanlayıcı tamamen donanımda, tamamen yazılımda veya ikisinin birleşimi olarak gerçekleştirilebilir. Diğer bir araştırma alanı ise ne tür olayların iş parçacıkları arasında değişime yol açacağıdır. Ön bellekte bulamama, iş parçacıkları arası iletişim, DMA v.s. Eğer çoklu kullanım şeması tüm durum bilgisini kopyalıyorsa (ayrılmış kontrol yazmaçları, ADÖ, v.s.) bu durumda her bir iş parçacığı için bir sanal makine yaratıyor demektir. Bu şekilde her iş parçacığı aynı işlemci üzerinde kendi işletim sistemi üzerinde çalışıyor gibi olmaktadır. Öte yandan kullanıcı-modu durum bilgisi kaydedilseydi, daha çok iş parçacığının aktif olması için daha az donanım gerekli olacaktı. Tommy Green (1863 doğumlu futbolcu) Thomas "Tommy" Charles Walter Green (Ağustos 1863, Worcester - 2 Ekim 1923, Droitwich Spa), İngiliz futbolcudur. Aston Villa'nın English Football League'deki ilk golünü atan oyuncu olarak tanınmaktadır. Green, kariyeri boyunca Dreadnought, Mitchell's St George's, Aston Unity, Great Lever, West Bromwich Albion, Kidderminster Harriers ve Worcester Rovers kulüpleriyle birlikte, Wolverhampton Wanderers gibi kulüplerde konuk oyuncu olarak forma giydi. West Bromwich formasıyla 1886 ve 1888 FA Cup finallerinde oynayan Green, 8 Eylül 1888'de Aston Villa ile Wolverhampton arasında oynanan ve 1-1 sona eren maçta Villa'nın lig tarihindeki ilk golünü kaydetti. Kendisi gibi futbolcu olan oğlu Tommy de, West Ham United ve Coventry City formalarını giydi. Kenan Yarar Kenan Yarar (d. 1970, Kayseri), fantastik öyküleriyle ve Hilal karakteriyle bilinen çizgiromancıdır. Çizgiromancılığa 1992' de RR (Resimli Roman) ve Zeplin dergilerinde başladı. Daha sonra Dıgıl, Avni, Car-Men, Eroskop gibi dergilerde çalışmalarını sürdürdü. Uzun süre çalıştığı Hıbır ve HBR Maymun'da çizgi kişiliğini oturttu ve kendi okuyucusunu buldu. Hıbır'da çizmeye başladığı Hilal karakterini L-Manyak'ta ve Lombak'ta da çizmeyi sürdürdü ve popüler hale getirdi. Hilal'in yanı sıra "Psikoz öyküleri" başlığıyla kısa fantastik öyküler çizmeyi de sürdürdü. Lombak dergisinin kapanmasının ardından Psikoz öyküleri'ni Penguen dergisinde çizmeye devam etti. Çizgileri Enki Bilal ve Milo Manara etkisinde gelişse de zamanla kişiliği oturmuştur. Günümüzde çizgi roman denilince Galip Tekin ve Suat Gönülay ile birlikte ilk akla gelen isimlerdendir. Michel Launay Michel Launay (1943 – 15 Eylül 2012), Fransa'da Peter Brook, Antoine Vitez, sahne tasarımcısı. Charles Tordjman, Victor Garcia, André-Louis Perinetti ve Michel Didym gibi tanınmış yönetmenlerin sahnelediği oyunlara sahne tasarımı gerçekleştirdi. Tasarımlarını, Paris Şehir Tiyatrosu, Chaillot Ulusal Tiyatrosu, Strasbourg Ulusal Tiyatrosu, Nancy Drama Merkezi gibi sahneler için yaptı. Michel Launay, Mehmet Ulusoy ile en uzun süre çalışan sahne tasarımcısıdır. Kendisi için yedi oyunun sahne tasarımını gerçekleştirmiştir. 1980'de Avignon Festivali ve 2001'de İstanbul Devlet Tiyatrosu için hazırlanan ve Nâzım Hikmet'ten uyarlanan Benerci Kendini Niçin Öldürdü? 1981'de François Rabelais'den uyarlanan Pantagruel, Courneuve Drama Merkezi'nde, Marsilya Ulusal Drama Merkezi ve Créteil Sanatevi'nin ortak yapımıyla gerçekleştirildi. 1984'te Ernest Hemingway'den uyarlanan Yaşlı Adam ve Deniz Fort de France Festivali, Paris Lierre Tiyatrosu ve Uluslararası İstanbul Tiyatro Festivali'nde sahnelendi. 1986'da tasarlanan Aiskhülos'un Prometeus'u Paris Athénée Tiyatrosu'nda sahnelendi. 1987'de Nâzım Hikmet'ten uyarlanan Memleketimden İnsan Manzaraları Paris Ulusal Odéon Tiyatrosu'nda sahnelendi. 1991'de Yaşar Kemal'den uyarlanan Ortadirek, Colline Ulusal Tiyatrosu'nda sahnelendi. 1995'te sahnelenen Aimé Cesaire'in Cambaz Ekvator adlı oyunu Lierre Tiyatrosu'nda sahnelendi. 1997'de Genco Erkal'dan uyarlanan İçimdeki Çığlık, Montrouge Aktör Evi'nde sahnelendi. III. Andronikos (Trabzon imparatoru) III. Andronikos Megas Komninos ya da Andronicus III (), (yaklaşık 1310 - 1332), 1330 yılından 1332 yılına kadar Trabzon İmparatorluğu'nun imparatoru. II. Aleksios ile Djiadjak Jaqeli'nın oğludur. İlk eylemlerinden biri genç kardeşleri Mihail Anachoutlous ile Georgios Achpougas'ı öldürmesidir. Diğer kardeşi Basileios, Konstantinopolis'e kaçmıştır. 1332 yılında ölmüştür. Hükümdarlığı 20 ay sürmüştür. Muhtemelen gayrimeşru oğlu olan II. Manuil tahta geçmiştir. Andronikos'un işlediği cinayetler Trabzon halkında şok etkisi yaratmış, hiziplere bölünmüşler ve bir iç savaşın eşiğine gelinmiştir. Kaynaklarda, kısa hükümdarlığı dönemi hakkında başka detaylara rastlanmamaktadır. II. Manuil (Trabzon imparatoru) II. Manuil Megas Komninos (, "Manouēl II Megas Komnēnos") (yaklaşık 1324 - 1333), 1332 yılında 8 ay Trabzon İmparatorluğu'nun imparatoru. III. Andronikos'un muhtemelen gayrı meşru çocuğudur. Ocak 1332 tarihinde, 8 yaşında hükümdar olmuştur. Kısa hükümdarlığının en önemli olayı Chalybia Emiri Bayram Bey'in hükümdarın zayıflığından yararlanarak Trabzon'u istila etmek istemesidir. Türkmenlerin Trabzon İmparatorluğu'nun egemenlik sahasının oldukça içlerine girmelerine rağmen, ağır kayıplarla geri çekilmişlerdir. Ancak bu başarı genç imparator ve destekçilerinin pozisyonlarını güçlendiremedi. Babası III. Andronikos, genç kardeşleri Mihail Anachoutlous ile Georgios Achpougas'ı öldürmüş, diğer kardeşi Basileios, Konstantinopolis'e kaçmıştır. Bu suçlar, Trabzon halkında şok etkisi yaratmış, hiziplere bölmüştür. Bu rakip hizipler başkent ve kırsalda odaklanmıştı. Başkentteki Bizans sempatizanı hizip, Manuil'in amcası Basileios'u Konstantinopolis'ten Trabzon'a hükûmeti devir alması için davet etti. Manuil'in, 8 aylık iktidarı, saraydaki taraftarlarının idam edilip kendisinin hapsedilmesi ile sona ermiştir. Daha sonra Manuil'in önderliğinde başarısız bir isyan sonrası amcasının emri ile 1333 yılında idam edilmiştir. The Walking Dead (dizi) "Başlığın diğer anlamları için Walking Dead sayfasına bakınız." The Walking Dead (), Frank Darabont tarafından geliştirilen bir Amerikan televizyon dizisidir. Hikâyesi, Robert Kirkman, Tony Moore ve Charlie Adlard 'ın aynı adlı çizgi romanına dayanmaktadır. Dizinin başrolünde, geçirdiği bir kaza sonrası girdiği komadan beklenmedik biçimde uyanan ve artık tüm dünyaya George A. Romero'nun korku filmlerindeki zombileri andıran etobur "aylaklar"ın egemen olduğunu keşfeden şerif yardımcısı Rick Grimes rolüyle Andrew Lincoln yer almaktadır. Grimes, bulunduğu hastahaneden ayrılarak, ailesini bulmak için yola koyulur ve yol boyunca, bu yeni dünya düzeninde sağ kalmayı başarabilmiş ve kendisi gibi yaşam savaşı veren diğer birçok kişiyle karşılaşır ve yola onlarla devam ederek, kendi grubunu oluşturur. "The Walking Dead"in prömiyeri 31 Ekim 2010 tarihinde Amerikan televizyon kanalı AMC'de gerçekleşmiştir. 2010'un Kasım ayının ilk haftasında Fox International Channels'da uluslararası gösterimi yapılmasının ardından aldığı olumlu eleştirilerin ışığında AMC, 16 Ekim 2011'de başlayan ve on üç bölümden oluşan ikinci sezonun çekilmesini istemiştir. İkinci sezonun iki bölümü yayınlanmışken, AMC, dizinin üçüncü sezonunun çekileceğini ve 14 Ekim 2012'de üçüncü sezonun başlayacağını duyurmuştur. 21 Aralık 2012 tarihinde ise AMC, dizinin dördüncü sezonda devam edeceğini açıklamıştır. 11 Ekim 2015'te 6. sezonun çıkacağı kesinleşmiştir ve ardından 7 ve 8. sezon gelmektedir. Şu an da 9. sezon devam etmektedir. Dizi, gösterimi süresince düzenli olarak olumlu eleştiriler almış ve En İyi Televizyon Dizisi dalında bir Altın Küre ile bir Writers Guild of America ödülüne aday gösterilmiştir. Dizi, ayrıca, bir kablo televizyon kanalı dizisi olarak çeşitli rekorlar kırarak güçlü bir Nielsen reytingi elde etmiş ve üçüncü sezonun prömiyeri 10.9 milyon kişi tarafından seyredilerek, tarihteki en çok izlenen kablo drama dizisi olmayı başarmıştır. Dizinin öncesinde yaşanmış olayları ve zombi kıyametinin nasıl gerçekleştiğini konu alan bir yan dizi, Fear The Walking Dead, Ağustos 2015'te yayına başlamıştır. "The Walking Dead", aynı adlı çizgi roman serisine dayanmaktadır. Roman, dünya çapında beklenmedik bir biçimde ortaya çıkan esrarengiz bir bulaşıcı beyinsel hastalık sonucu, modern medeniyetin sonunu getiren bir zombi salgınını konu eder. Bu dünyada, zombiler, hikâyenin geçtiği bölgenin yerel argosunda "aylaklar" adıyla anılmaktadır. Sadece beyinleri yokedilerek etkisiz hale getirilebilen bu aylaklar, herhangi bir canlıyı yakalayıp parçalayarak yiyen "yaşayan ölüler" olarak betimlenmiştir. Aylaklar, ayrıca, sağlıklı insanları ısırarak veya tahrip ederek içlerindeki zombi virüsünü bulaştırma yoluyla kendileri gibi birer zombiye dönüştürebilmektedir. Seri, bu vahşi zombilerin ortaya çıkışını ve bu ani gelişme sonrasında kendilerini amansız bir yaşam mücadelesi vermek zorunda bulan bir küçük grubun hikâyesini ele almaktadır. Grubun lideri, zombi salgını öncesi şerif yardımcılığı yapmış olan olan Rick Grimes'tır. Grup, her fırsatta grubun dinamiğini etkileyen/değiştiren yürüyen zombilerin korkusu ile yüzleşmektedir. Hikâye, çoğunlukla ana karakter Rick Grimes'ın grubunun, aylak sürüsünden uzak ve güvenli bir yer aradıkları Atlanta metropol bölgesi ile Amerika'nın Georgia eyaleti çevresindeki kuzey kırsal bölgede geçmektedir. Konu, yaşam mücadelesi verenler bu grubun zombi sürüsüne karşılık hayatları ile kendi insanlıklarını dengelemeye çalışmaları, gruptaki üyelerin öldürülmeleri ile başa çıkmaları, tanıştıkları ve çoğu tehlikeli ya da yırtıcı olan başka insanlarla uğraşmaları gibi ikilemleri ele almaktadır. Dizi, terk edilmiş ve oldukça hasar görmüş bir hastanede şerif yardımcısı Rick Grimes'ın komadan uyanmasıyla başlamaktadır. Rick'in komaya girme sebebi ise önceden bir çatışmada vurulmasıdır. Hastaneden ayrılmasıyla dünyanın zombiler (ya da dizide anıldıkları adla "aylaklar") tarafından istilâ edildiğini fark eder. Rick, ayrıca, karısı ve oğlunun ortadan kaybolduğunu görür. Aynı gün Rick ilk kez kendi evinin sokağında bir aylak sürüsüyle karşılaşır. Morgan adlı bir adam Rick'i kurtarır ve onu evinde ağırlar. Tabi Rick hiçbir şey bilmediği için Morgan ve oğlu Dwayne'in evinde saklanır ve Morgan Rick'e dünanın g*te geldiğini anlatır Rick daha sonra kendini silahlandırarak CDC'nin güvenli bölgenin karantina altına alındığını söylediği Atlanta'ya doğru yola çıkar. Atlanta'ya ulaştıktan sonra şehrin aylaklar tarafından istila edildiğini fark eder. Şehir dışında birkaç kilometre ötede, Rick'in eşi Lori ve oğlu Carl, Rick'in iş arkadaşı ve en yakın dostu Shane Walsh'le birlikte aylaklardan gizlenmektedirler. Dale Horvarth adlı yaşlı bir adamın önderliği altında toplanmış bir gruptur ve çadır kampında yaşamaktadırlar. Shane, ayrıca Lori'ye aşıktır. Aylaklardan kurtulanlardan oluşan küçük bir grupla birlikte bir kamp oluşturmuşlardır. Grubun üyeleri tarafından Atlanta'dan kurtarılan ve Lori ile Carl'la yeniden birleşen Rick, Shane'den komutayı devralır. Bir grup aylak, kampa saldırır ve Andrea'nın kardeşi Amy ve Carol'ın kocası Ed ölür. Jim ise ısırılmştır. Daha sonra Jim'i bir ormanın ortasında bırakıp giderler. Kalanlar, CDC'den yardım almak için kampı terk ederler. CDC'deki tek personel olan Dr. Edwin Jenner, enfeksiyon için yaptığı araştırmaların bir sonuç vermediğini ve uzun bir süredir kimseyle iletişim kuramadığını ifade eder. Acil durum jeneratörlerindeki yakıt eksikliği kısa sürede binanın güvenlik protokollerini başlatır böylece tesisin yok olması ve ölümcül hastalıkların yayılmasını önlemek için tasarlanmış bir patlama meydana gelecektir. Rick'in grubundan Jenner ile Jacqui, orada kalmaya ve mücadelelerine son vermeye karar verirler. Dr. Jenner, Rick'in kulağına bir şeyler fısıldar ve grup, CDC patlayarak yanıp kül olmadan kaçıp kurtulur. İkinci sezon, Rick ile grubunun CDC'den kaçmasıyla başlar. Fort Benning'i bir sonraki hedefleri olarak seçip oraya gitmeye karar verirler. Yolda ilerlerken Interstate 85 üzerinde terk edilmiş araçların oluşturduğu bir trafik sıkışlığıyla karşılaşırlar. Grup, araçları yağmalar ancak büyük bir aylak sürüsünün yaklaşmasıyla gizlenmek zorunda kalırlar. Bir aylak, saklandığı yerden çıkartarak Carol'ın kızı Sophia'yı kovalamaya başlar ve bir başka aylakla Sophia'nın ormana doğru kaçmasına neden olur. Rick, kızı bulur fakat aylakları geri çekmeye çalışırken onu kaybeder. Sophia'yı aramaya çalışırken kalan grupta kişilerarası ilişkiler yaşanır. Carl, ilk arama sırasında yanlışlıkla Otis adında bir avcı tarafından vurulur. Carl'a yardım etmek için Otis, Rick ile Shane'i Hershel Greene adlı bir veterinerin sahibi olduğu büyük ve izole edilmiş bir çiftliğe götürür; Shane'e tıbbi malzemeleri bulmak için yardımcı olur fakat Shane, Otis'i bacağından vurarak onu aylak sürüsüne kurban verir. Gruptakiler, çitfliğe taşınır ve Carl, kurtarılır. Çiftlikte kaldıkları esnada Daryl, Sophia'yı bulmak için uğraşır ve böylece Carol'a yakınlaşmaya başlar. Rick'in grubu, Hershel'ın ailesiyle bir arada yaşamaya çalışır fakat tehlikeli sırlar ile liderlik mücadeleri gerginliklerin yükselmesine neden olur. Lori'nin hamile olduğu ortaya çıkar (babası kim olduğu bilinmiyor) ve Gleen, Hershel'ın kızlarından biri olan Maggie ile romantik bir ilişkiye başlar. Glenn ayrıca ahırın aylaklarla dolu olduğu ve bunlardan bazılarının Hershel'ın ailesi olduğunu öğrenir. Shane'in aylakları öldürmesinden sonra Sophia, ahırdan en son çıkar ve bir aylak olmuştur. Rick, isteksizce onu öldürür. Ahırın kapatılmasından sonra grubun birbiriyle olan bağı sınanır. Carol, kızı Sophia için acı çeker ve Daryl, grubun geri kalan kısmından kendini uzağa çeker. Hershel, ailesi için yas tutar ve Rick ile Glenn tarafından bir barda içerken bulunur. Bardayken aylaklardan kurtulan iki kişiyle karşılaşırlar. Durum hızla ters bir hâl alır ve Rick, silahıyla iki adamı da öldürür. Ölenlerin grubu kısa bir süre sonra oraya gelir ve Rick, Hershel ile Glenn'e ateş ederler. Oluşan gürültü kalabalık bir aylak grubunu oraya toplar. Rick'lere saldıranlardan biri olan Randall, yaralanır ve kendi grubu tarafından orada bırakılır. Rick ile arkadaşları, onu çiftliğe götürürler fakat Randall'ın kendi grubunu daha sonradan çiftliğe getirebileceğini fark ederler. Rick'in grubu onunla ne yapacağını görüşürken Dale ölümcül bir şekilde bir aylak tarafından yaralanır ve Daryl, Dale'e ötanazi yapması konusunda baskı görür. Grup daha sonra Shane'in gizlice ormanda bıraktığı ve öldürdüğü Randall için bir arama yapar. Daryl ile Glenn onu bir aylak olarak bulurlar ardından onu öldürürler. Daryl, Randall'ın aylaklar tarafından ısırılmış ya da tırmalanmış olması fikrine karşıt olarak Randall'ın aylak olmasının sebebi olarak kırık boynu olduğu sonucuna varır. Bu arada, Shane ve Rick birbirleriyle karşı karşıya gelir — eski plana göre sahte aramaya çıkarak Rick'i öldürecektir. Rick, Shane'i öldürür. Carl, Shane'in bir aylak olduğu zamanda gelir ve ateş ederek onu öldürür. Silah ateşi oldukça kalabalık bir aylak sürüsünün dikkatini çeker ve hızlıca çiftliğe giderler. Art arda yaşanan çatışma ve kaçış esnasında Jimmy ile Patricia, aylaklarca yenilir; Andrea ise geride yalnız başına bırakılır. Andrea, tek başına yaşam mücadelesi vererek aylaklardan kurtulmaya çalışır ve kolları kesik iki aylağı zincirleyen kapşonlu bir kadın (Michonne) tarafından kurtarılır. Gruptan kalanlar tekrar bir araya gelir ve benzinin bitmek üzere olmasından dolayı kamp yakmak zorunda kalır. Randall'ın başına gelenleri öğrendikten sonra Rick, ilk sezon sonunda Jenner'ın ne fısıldadığını açıklar: yaşayan herkes, aylak virüsü taşımaktadır. Aynı akşamın sonuna doğru Rick'in liderliği tartışılır ve final sahnesinde kamera büyük bir hapishaneye çevrilir. 3. sezonun başlangıcında grubun çiftlikten kaçması üzerinden aylar geçmiştir ve Lori'nin hamileliğinde son günlerdir. Grup daha sıkı ve disiplinli bir hâle gelmiştir. Aylaklarla dolu bir hapishaneyi temizleyerek orada kalmaya başlarlar. Malzeme ararken Hershel bir aylak tarafından ısırılır ve Rick, Hershel'ın bacağını kesmek zorunda kalır. Hemen ardında hapishanede kalan bir grup mahkûmla karşılaşırlar. Yemek karşılığı Rick ile grubu, mahkûmların olduğu hücreyi aylaklardan temizlerler. Bir aylak saldırısıyla grup ayrılır. T-Dog, mücadele ederken ısırılır ve Carol'ın kaçması için T-Dog kendini feda eder. Fakat Carol, sonrasında ortadan kaybolur. Lori doğum sancısı çeker ve Maggie, mecburen sezaryen yaparak bebeği kurtarır fakat Lori ölür. Carl, silah çekerek annesini öldürmek zorunda kalır. Üzücü birkaç gün sonra Carol, Daryl tarafından bulunur. Carl ile Rick, bebeğe Judith adını verir. Bu arada, Michonne ile Andrea, aylaklara karşı güvenli bir yer olan Woodbury adlı kasabaya götürülürler. Burada kasabanın lideri olan Vali ile tanışırlar. Ayrıca Daryl'in abisi Merle Dixon'ın da bu kasabada kaldığını öğrenirler. Michonne, anında Vali'den şüphelenir ve yerleşmeyi reddederek ayrılmaya karar verir fakat Andrea, onunla gitmeyi reddeder. Merle'den Michonne'ın öldürülmesi emredilir fakat Merle, Michonne'ı sadece yaralayabilir. Ardından marketten çıkan Maggie ile Gleen'i ele geçirerek kasabaya götürür. Kaçırılma olayını gören Michonne, hemen hapishaneye gelerek olanları anlatır. Grup üyelerini kurtarmak isteyen Rick, Daryl ve Oscar'ı Woodbury'e götürmede yardımcı olur. Glenn ile Maggie kurtarılır fakat mahkûmlardan biri olan Oscar, çıkan çatışmada öldürülür ve Daryl, yakalanır. Michonne, orada kalır ve Vali'yi öldürmeye teşebbüs eder; sadece Vali'nin odasında küçük bir odada zincirlenerek tutulan Vali'nin aylak kızı Penny'i öldürebilir ve Vali ile olan boğuşmada Vali'nin gözüne bir cam parçası batırır. Daha sonra, Vali kasaba halkını toplayarak Merle'in bir hain olduğunu bildirir ve halkın Merle ile kardeşi Daryl'in kaderini belirmesi için ikisini meydana çıkarır. Daha sonra Rick ve diğerleri Daryl'i kurtarmak için geri döner gaz bombası atarak meydana girerler. Daryl ve Merle'ü kurtarırlar. Woodbury'den uzaklaştıktan sonra Merle'ü gruba alıp almamakla ilgi bir tartışma yaparlar ve gruba almamaya karar verirler. Daryl, Merle yoksa bende yokum der ve gruptan ayrılırlar fakat daha sonra tekrar geri dönerler. Vali, Michonne'dan ve gruptan intikam almak istemektedir ve bu yüzden hapishane grubuna karşı savaş açar. Rick ve Vali görüşmeler yaparlar görüşme sonunda Rick'ten eğer savaş istemiyorsa Michonne'u vermesini ister fakat yine de gruba saldıracaktır. Rick'e düşünmesi için 2 gün verir ve aynı yerde buluşmalarını söyler. Rick grupla düşünür ve reddederler. Merle başta reddeder ama sonra Michonne'u bağlayıp götürmeye başlar yolda bir araba bulur ve Michonne'u serbest bırakır. Daha sonra teybin sesini sonuna kadar açar. Aylakları etrafına toplar ve arabayı Rick ile Valinin buluşması gereken yere sürer böylece valinin grubundan 8 kişinin ölmesine sebep olur. Vali onu vurur. Merle dönüşür sonra Daryl onu görür ve onu ağlayarak öldürür. Hapishanede ise Carl, Tyreese adlı bir adamın liderliğini yaptığı bir grup ile karşılaşır ve gruba yardım ederek onlara kalabilecekleri bir hücre verir. Ancak Carl, bu yeni gruba karşı ihtiyatlı yaklaşır ve babası gelene kadar grubu esir alır. Rick gruba başta temkinli yaklaşır ama Hershel onu ikna eder. Tam o sırada Rick, hayali olarak Lori'yi görür ve ona gitmesini söyler. Herkes bunu gruba söylediğini sanır ve grubu gönderir. Bu grup daha sonra Woodbury'e gider ve Vali tarafından içeri alınırlar. Vali onların hapishane grubuna karşı savaşmalarını ister. Gruptan Sasha ve Tyreese bunu reddedip biz insan öldürmeyiz, geride kalıp burada kalanları koruruz derler. Valide bunu kabul eder. Bu sırada Vali, Andrea'yı bir dişçi koltuğunda bağlı bir şekilde tutmaktadır. Dr. Milton'a Andrea'yı öldürmesi için bir bıçak verir fakat Dr. Milton bıçağı ona saplamaya çalışır. Vali bunun üzerine Milton'ı karnından bıçaklar ve Andrea'nın bulunduğu odaya bırakır. Milton dönüşecektir. Vali savaşabilecek herkesi toplayıp hapishaneye doğru yola çıkar. Hapishaneye hiç sorunsuz girerler çünkü kimse yoktur. Hapishanenin ortasına kadar geldiklerinde sesler duymaya başlarlar ve dışarı çıkarlar. Pusuya düşmüşlerdir. Rick ve grubu onlar ateş etmeye başlar, onlar da geri çekilir. Carl kaçan birini ormanda yakalar ve silahını bırakmasını söyler adam tam silahını bırakırken Carl onu boş yere öldürür. Yolun ortasında Vali grubu durdurur ve geri dönmelerini emreder. Onlar "Buna değmez" deyince vali onları kurşuna dizer. Ama içlerinden Karen saklanarak kurtulur. Rick ve grubu onların peşinden gidince olanları görürler. Karen onlara olanları anlatır. Rick ve grubu Woodbury'e giderler ve Andrea'yı bulurlar. Dönüşen Milton, Andrea'yı boynundan ısırmıştır. Andrea kendi kafasına sıkarak ölür. Daha sonra Woodbury halkı hapishaneye taşınır. Sezon Woodbury halkının taşınması ile başlar. Hapishane artık düzenli ve tam anlamıyla yaşanılacak bir yere dönüşmüştür. Ayrıca Vali'de yoktur. Hiçbir sorun olmadan 3 ay boyunca yaşamışlardır ve bir arama sırasında da kayıplar verilmiştir. Carol ise gizlice çocuklara silah kullanma eğitimi vermektedir ve bunu Carl görür. Hapishanede normal devam eden hayat gece hastalanan Patrick ile kabusa döner. Bir anda yere düşüp hayatını kaybeden Patrick dönüşür ve hapishanede dehşet saçar. Bu karmaşada bir hastalık olduğu tespit edilir ve birkaç kişi daha bu hastalığa yakalanır. Rick ve diğerleri, herkesin güvenliği için onları insanlardan uzakta hapishanenin bir köşesine götürür. Tyreese ise Karen ile ilişki yaşamaktadır, onu ziyaret etmek için gittiğinde onu yakılarak öldürüldüğünü ve bahçeye atıldığını görür. Şok geçiren Tyreese sakinleştirmek istenilsede daha kötü olur ve Rick ile kavga eder. Sonunda Rick bunu yapanı bulacağına dair söz verir. Hastalığa çoğu kişi yakalanır ve bunlardan biri de Glenn'dir. Hapishanedeki doktor da hastalığa yakalanınca Hershell tedavi etmeye başlar. Büyük bir uğraş veren Hershell insanları kurtarmak için her şeyi yapar ancak hapishanedeki ölümler gün geçtikçe artmaktadır. Rick ise Carol'dan şüphelenmeye başlar ve sonunda cesaret edip bir arama sırasında ona sorar. Carol hastalığın yayılmaması için onları yaktığını söyler. Rick onunla artık yaşayamayacağını söyleyerek onu kovar ve erzak dolu bir araba ile onu gönderir. Tüm bunlar yaşanırken Vali gözükür. Önce arkadaşları ile katliam yaptığı yerden uzaklaşır ve çadır kurarlar. Vali sabah uyandığında onların kaçtığını görür. Bir tıra binip Woodbury'e girer. Orası aylaklarla dolu bir yere dönüşmüştür. Vali bundan sonra kendini yollara vurur. Öylece giderken camdan bir kız çocuğu görür ve onu yeğenine benzetir. İçeri girer ve orada bir ailenin yaşadığını görür, kızda onların çocuğudur. Vali onlardan bir günlüğüne kalmasını için istekte bulunur. Kabul edilir ve orada kalır. Kızların babaları yaşlı adamın ise nefes alabilmesi için tüpe ihtiyacı vardır. Vali aylakların olduğu yere girip tüpü getirir ancak o sırada da adam aylağa dönüşmüştür. Vali ailesinin gözü önünde dönüşen adamı öldürür. Şok geçiren aile önce kızsada Vali'ye sonra hak verirler. Ona güvendikleri için ve kaldıkları yerinin riskli olmasından dolayı Vali'nin teklifini kabul edip yola çıkarlar. Vali küçük kıza çok bağlanmıştır onu koruyacağına dair söz verir. Bu sırada kızın annesi ile de ilişki yaşamaya başlayan Vali, kaçan arkadaşları ile karşılaşır. Onlar bir kampta kalıyorlardır ve kimseye Vali'nin yaptığını anlatmayıp kampa alırlar. Vali önce liderlerini ve sonra da Woodbury'deki arkadaşlarını öldürür ve bir yalan uydurur. Kamptakiler inanırlar ve Valiyi lider yaparlar. Vali bazılarını alıp aramaya çıkar, bu arama sırasında bir kamp daha görürler ancak öldürmezler. Dönüşte grubun tamamının ölmüş olduklarını görüp silahlarını ve erzaklarını alıp geri dönerler. Vali bu olayı anlatıp hapishanedekilerin ne kadar kötü ve tehlikeli olduklarını söyler. Ayrıca onları beraber olup hapishaneden atarsak orada güvenle kalabileceklerini söyler. Kamptakileri kandırıp ikna eden Vali, hapishaneyi izlemeye başlar. Bu sırada Hershell ve Michonne'u kaçırır. Hapishaneyi basan Vali'yi ikna etmeye çalışan Rick başarısız olur ve Vali Hershell'ı öldürür. Savaş başlar. Maggie otobüse insanları toplar ve oradan uzaklaştırır Glenn'de oradadır. Maggie, Beth'e de binmesini söyler ancak Beth onu aramak için binmez. Bu sırada Vali Rick'i öldürmek üzeredir. O sırada Michonne kılıcıyla Valiyi etkisiz hale getirir sonra Vali, sevgilisi tarafından vurulur ve ölür. Bu sahneden sonra dizi sezon arasına girer. Grup dağılmıştır. Rick yaralıdır. Carl ile Rick güvenli bir yer arıyorlardır. Bir evde geçici süre kalmaya karar verirler. Carl ise Rick'e sinirlidir ve ona bağırır. Ancak sonra yaptığı yanlışın farkına varar. Rick'in yaralı olmasından dolayı Carl dışarı çıkar ve az kalsın aylaklar tarafından ölecektir. Michonne ise izlere bakarak Rick'leri bulmaya çalışmaktadır. Sonunda onları bulur. Öte yandan Daryl ile Beth de yoldadırlar. Beth babasını da kaybetmesinden dolayı çok sinirlidir ve ilk kez içki içmek istemektedir. Daryl ile bir yere gidip içki içip anılarını anlatırlar bu onların yakınlaşmasını sağlar. Daha sonra geri kalan içkilerlerle o evi yakıp ordan uzaklaşırlar. Diğer tarafta da Maggie Bob ve Sasha ile birliktedir ve Glenn'i bulmak istemektedir. Kendini tehlikeye atmak uğruna ölü ya da diri Glenn'i bulmak istemektedir. Bob ise çatışma sırasında yaralanmıştır. Onlar Glenn'i bulmanın tehlikeli olacağını söyler. Ama Maggie dinlemez ve kaçar. Arkasından giden Bob ile Sasha ise ilişki yaşamaya başlar. Maggie yolda güvenli bir yer olduğu yazılan bir tabela görür. Ve oraya Glenn'inde gitmiş olabileceğini düşünerek oraya gider. Bir aylağın kanından bir uyarı yazısı yazar. Bunu gören Bob ve Sasha'da peşinden gider ve onu bulurlar. Beraber Terminus'a doğru yol alırlar. Glenn ise o Maggie'yi aramaktadır ve Hapishane'de Vali'nin sevgilisinin kardeşi Tara ile karşılaşır. Yaptıklarından dolayı Glenn'e yardım etme kararı alır. Bu sırada hastalığından bayılan Glenn uyandığında bir kamyondadır. O bayıldığında eskiden ordudan olan asker Abraham Ford ve arkadaşları oradan geçiyorlardır. Ve bilim insanı arkadaşı Eguene 'yi Washington'a yetiştirmeye çalışıyorlardır. Ayrıca Egune virüsün sebebini bildiğini iddia etmektedir. Eguene kamyonun benzin deposunu patlatır ve araçsız kalırlar. Araç bulana kadar Glenn ve Tara ile hareket ederler. Glenn o yazıyı görür ve o da Terminus'a gitmeye karar verir. O sırada bir köprü de Maggie'nin olabileceğini düşünerek içeri girer ve orada da Maggie ile karşılaşırlar hep beraber Terminus'a giderler. Daryl ile Beth yine yollardayken bir evde konaklarlar ve aylakların saldırılarına uğrarlar. Bu sırada Beth Kaçırılır ve Daryl yolda karşılaştığı bir ekip ile hareket etmeye başlar. Bu ekip Rick'lerin kaldığı eve girmiş ve o sırada kaçmaya çalışan Rick'i bir arkadaşları görmüştür Rick adamı öldürüp oradan kaçmıştır. Onlar da intikam için Rick'in peşindedirler, onlara Daryl katılır ancak bu olaydan haberi yoktur. Terminus tabelasını Rick'ler de görmüşlerdir ve onlar da oraya gidiyorlardır. O sırada ekip tarafından yakalanırlar ve Rick liderleri Joe'in boğazını koparak öldürür. Daryl sonunda gerçeğin farkına varır ve Rick'lerle Terminus'a gider.Orada tuzağa düşen Rick'ler bir vagona kapatılırlar ve burada Glenn'lerle karşılaşırlar.Öte yandan Tyreese Judith'i ve Lizzie ile Mika adındaki küçük kızları alarak yollardadır. İmdadına Carol yetişir. Ve olanları öğrenir, onlar da Terminus tabelasını görürler ve gitmeden önce bir evde dinlenmeye karar verirler. Lizzie akıl sağlığı yerinde olmayan bir kızdır. Ve aylaklara başka bir gözle bakmaktadır. Bu yüzden kardeşi Mika'yı öldürür. Ve Carol ile Tyreese onu öldürmeye karar verirler. Carol üzüntü içinde onu öldürür.Sonrasında Tyreese'a Karen ve diğerini yaktığını itiraf eder. Tyreese Şimdilik affeder ve Judith'i de alarak Terminus'a yola çıkarlar. Rick ve grubu, esir tutuldukları Terminus'a aylakların yaklaşmasını önlemek amacıyla biraz uzakta bulunan bir kulübede havai fişek patlatırken gruptan bahseden ve dalga geçen bir Terminus üyesini Carol duyar ve onu esir alır. Tyreese'de Carol'a yardımcı olur. Carol, tek başına Terminus'a saldırır. Bu saldırıdan yararlanarak Rick ve grubu kurtulur. Sonra Tyreese ve Judith'i alıp yola çıkarlar. Grup ormanda ilerlerken Gabriel adında bir rahipe rastlarlar, kilisesine giderler sonra erzak aramak için yola çıkarlar erzakları alıp geri dönerler bir ziyafet çekerler her şey iyi giderken Bob, yakalanır ve bacağı kesilir, yakalayanlar ise Terminus'a yapılan baskından sonra hayatta kalan 5 kişilik bir ekiptir. Ekip Bob'un bacağını kesip yer. Sonra Kilise'nin önüne bırakır. Rick bir plan yapar ve grubun bir kısmını kilisede bırakır. Birkaç kişi ise dışarı çıkar. Gareth (Terminus üyesi) bundan istifade ederek kiliseyi basar. Hemen ardından Rick ve grubun diğer kısmı içeri girer ve Terminus üyelerini öldürür. Sonraki sabah Bob ölür. Michonne dışarı çıktığında Daryl ve Noah ile karşılaşır. Beth'in hastanede olduğu öğrenilir. Carol'a araba çarpar ve Beth'in olduğu hastaneye götürülür. Bunun üzerine grup, hastanedekilerden 2 kişiyi rehin alır ve karşılığında Carol ve Beth'i isteyip takas teklif ederler. Takas gerçekleştirilir fakat hastanedeki grubun lideri Dawn, Noah'ı da ister. Rick buna itiraz eder ama Noah sorun olmadığını söyleyerek karşı tarafa doğru yürür. Beth onu durdurup sarılır. Dawn'ın söylediği şey ile Beth her şeyi anlar ve alçısına sakladığı portegü adlı aleti Dawn'a saplar. Sapladığı anda Dawn tetiği çekerek Beth'i kafasından vurur. Herkes şok olur. Daryl daha çok etkilenmiştir, bu yüzden anında Dawn'ı alnından vurur. Bu arada Glenn, Maggie, Michonne ve diğerleri hastaneye gelmişlerdir. Aylakları öldürerek girişi temizlerler ve önde Rick olmak üzere grup hastaneden çıkar. Maggie, gördüğü manzarayla çığlık atarak ağlamaya başlar. Beth'in cansız bedenini Daryl taşıyordur. Bölümün sonunda, yine bu sezonun ilk bölümünde olduğu gibi kapşonlu ve güneş gözlüklü biri onları takip etmeye devam ediyordur. Kaldıkları kiliseyi bulmuştur ve daha önce Abraham'ın Rick'ten özür dilemek için haritanın üzerine yazdığı "Üzgünüm, ben aşağılık bir herifim, yeni dünyanın Rick Grimes'a ihtiyacı var" yazıyı okur. Dizi bu görüntülerin ardından yarı sezon finaline girer. Rick, Michonne, Glenn, Noah ve Tyreese, Noah'ın eskiden yaşadığı yere giderler. Fakat orası aylaklar tarafından ele geçirilmiştir. Noah, evine doğru koşmuş, Tyreese'de onun peşinden gitmiştir. Tyreese, evde dolaşırken zombi tarafından ısırılmış ve ölmüştür. Washington'a doğru bayağı bir yol katettikten sonra diziye Aaron adında bir karakter katılmıştır, Rick ve takımını güvenli bir yere götüreceğinden bahsetmektedir. Rick, Aaron'a karşı pek iyi şeyler hissetmesede bu teklifi çocukları ve grubu için kabul eder. Grup, güvenli denilen yer(Alexandria)ya giderler. Burada her birine bir görev verilir ve artık o kampın bir üyesi olurlar. Ancak erzak aramaya gittikleri sırada bir aksilik yaşanır; Tara yaralanır, Noah ise aylakların saldırısına uğrayıp ölür. O sırada Gabriel kampın liderine Rick'in grubunun kötü olduğundan ve onları kamptan atması gerektiğinden bahseder. Maggie, Gabriel'in dediklerini duyar diğer bölümde Enid ve Carl ormana giderler birlikte koşarlar daha sonra Carl, Enid'ten korktuğunu söyler. Rick, Jessie adında bir kadına aşık olmuştur. Jessie, Pete adlı bir cerrahla evlidir. Sam ve Ron adında iki çocukları vardır. Jessie, kocası tarafından şiddete maruz kalmaktadır. Rick bunu öğrenir ve Pete ile kavga ederler. Rick, Pete'i öldüreceği sırada Michonne gelir ve Rick'i bayıltır. Gabriel'in söyledikleri ve Rick'in bu davranışlarından şüphelenen Deanna, kamptaki herkesi toplar. Morgan'ı ormanda birkaç adam yakalamıştır fakat Morgan onları bayıltarak kaçmıştır. Daryl ve Aaron bir konserve fabrikasında zombiler tarafından sıkıştırılmıştır kurtulmak için bir arabaya binerler ve onları oradan Morgan kurtarır. Morgan, Daryl'den yol tarifi almak için haritayı uzatır ve Abraham'ın, Rick'ten özür dilemek için haritanın üstüne yazdığı yazıları okur. Toplantı sırasında Alexandria'ya zombi girer. Rick zombileri öldürür ve toplantı önünde herkesin önüne atarak güçlü kalmaları için birkaç şey söyler. O sırada Pete elinde kılıç ile gelir "Sen bizden değilsin" der onu engellemeye çalışan Reg'i kılıçla boğazını keser Abraham, Pete'i yere yatırır. Deanna o sırada "Rick yap şunu." der ve Rick, Pete'i öldürür o sırada Morgan, Alexandria gelmiştir ve uzun bir süre sonra Rick ile Morgan tekrar karşılaşır. Dizi bu görüntüden sonra sezon finaline girer. Morgan, Alexandria'ya gelmiştir ve orada yaşamaya başlamıştır. Rick ise Pete'i öldürdüğü için herkes tarafından nefret edilmektedir. Bir de yeni bir karakter olan Denise Alexandria'da doktorluk yapmaktadır. Daha sonra Rick, Alexandria'yı güvende tutma planları yapar. Deanna ise ona destek verir. Ancak Carter adındaki bir adam, halkı Rick'e karşı kışkırtır ve düşman olmalarına karşı teşvik eder. Jessie'nin oğlu Ron, Alexandria'dan kaçar ve gezintiye çıkar. Rick onu bulduğunda dev bir aylak sürüsü de bulur. Bu aylak sürüsünün etrafı kamyonlarla çevrilmiştir. Rick'in planı ise onları toplayıp tuzağa sürüklemek. Sasha, Daryl, Abraham, Glenn, Michonne, Carter, Heath, Tobin, Nicholas, Morgan ve Rick aylakları öldürmek için bir yer inşa ederler. Tabi bu sırada Alexandria saldırıya uğrar. 5.sezonda karşılaştığımız kafasında "W" yazan kişiler bomba ve bıçaklarla herkesin boğazını kesmeye başlar. Morgan bir tanesini esir alır. Carol ise hepsini öldürmeye başlar. Bu saldırı böylece durdurulur. Ancak duvara çarpan bir kamyon, hem kuleye zarar vermiştir hem de korna sesi yüzünden aylaklar dağılmaya başlamıştır. Ekip dağılmıştır ve aylaklar peşlerinden gitmiştir. Nicholas ve Glenn bir çöp kutusunun üzerine çıkarlar. Ancak Nicholas intihar eder ve Glenn'le beraber aylakların arasına düşerler. Aylaklar, Nicholas'ın cesedini yerken Glenn çöp kutusunun altına saklanır ve aylakların gitmesini bekler. Daha sonra Enid ile karşılaşır. Maggie ise Glenn'in öldüğünü sanmaktadır. O yüzden Aaron ile beraber Alexandria'dan kaçmaya çalışırlar. Tara ise komadan uyanır ve Noah'ın öldüğünü öğrenir. Daha sonra revirden çıkıp Deanna'nın oğlu Spencer'a aylaklar konusunda yardım etmeye başlar. Rosita ise halkı savunma için eğitmeye başlar. Eugene de eğitime katılmıştır ancak hala kendisini savunamamaktadır. Papaz Gabriel ise her ne kadar istemese de savunma eğitimi almaktadır. Rick ise bir karavanla Alexandria'ya geri döner. Alexandria'nın etrafı aylaklarla çevrilmiştir. Bu sırada Morgan'ın geçmişine değinilir. Morgan geçmişinde oğlu Dwayne öldükten sonra kafayı yer ve önüne çıkan her canlıyı öldürmeye başlar. Bir psikolog ise ona insanları sevmeyi, öldürmenin yanlış olduğunu ve kendisini savunmayı öğretir. Bir de onu kafeste tutar. Bu yüzden Morgan kimseyi öldürmemektedir. Daryl, Abraham ve Sasha'dan ayrılır ve tek başına Alexandria'ya dönmeye çalışır. Ancak Dwight tarafından esir alınır ve motorsikletini kaptırır. Ve böylece Daryl, Negan adlı bir düşmanlarının olduğunu öğrenir. Alexandria'da ise nöbet kulesi yıkılır ve duvar zarar görür. Daha sonra aylaklar içeri girmeye başlar. Deanna ısırılır ve Ekip, Jessie'nin evinde saklanır. Evi aylaklar basar ve Rick ilk sezondaki gibi aylakları parçalayıp onların kılıklarına girerler. Michonne, Sam, Ron, Rick, Carl ve Jessie ilerlemeye başlar. Ve dizi sezon arasına girer. Sezonun diğer yarısında ise Daryl, Abraham ve Sasha'ya ulaşır ve bir benzin kamyonuyla beraber Alexandria'ya dönmeye çalışırlar. Ancak Negan'ın adamları onları durdurur. Daryl ise bazooka silahıyla onları patlatır. Sam, Jessie'ye seslenmeye başlar ve bu yüzden Sam ısırılır. Daha sonra Jessie ısırılır ve Ron Rick'e silah doğrultur. Michonne Ron'u bıçaklar ve Ron Carl'a ateş eder. Ron ölür, Carl gözünden vurulur. Rick ve Michonne, Carl'ı revire götürür. Gabriel, Judith ile beraber kiliseye saklanır. Carol, Morgan'ı bayıltır ve esir tuttuğu adam, Denise'i esir alıp kaçırır. Ancak o adam ısırılır ve Carol Denise'i revire götürür. Denise ve Tara revirde Carl'ı ameliyat ederken. Eugene, Rosita, Heath ve Tobin orada saklanmaktadırlar. Daha sonra Rick sinirlenir ve balta alıp aylaklara saldırmaya başlar. Ve herkes Rick'e katılmaya başlar. Sonra Daryl Abraham ve Sasha Alexandria'ya gelir ve aylakları yakarlar. Alexandria aylaklardan kurtulmuştur. Her şey normale döner ve Glenn ile Enid Alexandria'ya geri dönerler. Rick ve Daryl erzak için dışarı çıkarlar. O sırada Paul adlı biriyle karşılaşırlar. Lakabı "Jesus" dur. Çünkü onu tanıyan herkes onu İsa'ya benzetirler. Onun sayesinde Hilltop'a giderler ve Negan diye bir düşmanları olduklarını öğrenirler. Gregory, Hilltop'un kurucusu ve lideridir. Onlar her hafta Negan'a erzaklarının ve cephanelerinin yarısını vermek zorundadırlar. Daha sonra Birkaç kişi Gregory'i öldürmeye çalışır. Ancak Rick, Abraham ve Maggie durdurur onları. Ve Rick Negan'a karşı savaşmak ister. Herkes de Rick'e katılınca savaş başlar. Yavaş yavaş Negan'ın adamlarının bulunduğu yerleri basmaya başlarlar. Bu savaş sırasında Carol ve Maggie esir alınır. Ancak hemen kurtarılırlar. Daha sonra Dwight geri döner ve erzak alışverişi sırasında Denise'i öldürür. Daryl, Dwight'ın peşine düşer. Rosita, Glenn, Michonne ve Eugene Daryl'ı aramaya çıkarlar. Daryl esir alınmıştır. Bunu öğrenince artık çok geçtir. Dwight, Rosita, Eugene, Michonne ve Glenn'i de esir alır. Daryl'ı ise omzundan vurur ve o şekilde esir alır. Maggie hamile olduğunu öğrenir. Ancak bu nedenle rahatsızlanmaya başlar ve giderek her gün daha fazla acı çekmeye başlar. Carl ise iyileşmiştir ama tek gözü yoktur. Carol, Alexandria'yı terk eder. Ancak Negan'ın adamlarıyla karşılaşır. Onları öldürür ve kaybolur. Morgan ve Rick onun peşine düşerler. Rick Alexandria'ya geri döner ve birkaç kişiyi toplayıp Hilltop'a giderler. Ancak her yolu Negan kapattırmış ve gidemediler. Carol ise birisi tarafından birkaç kere silahla vurulur. Ancak Morgan onu Saviorlar ile kurtarır. Rick ve Grubu ormanda gezerken birkaç ıslık sesi duyarlar ve Negan onlarıda kaçırır. Herkesi bir yere dizerler ve Negan ortaya çıkar. Sopasıyla beraber birini seçer ve ona vurmaya başlar. Böylece dizi sezon finaline girer. Negan, Glenn'i ve Abraham'ı sopasıyla vahşice öldürür Daryl kaçırır ve onu bir hücreye kapatır. Negan ve adamları tüm Alexandría'daki silahlara, mallara el koyar. Daha sonra, Michonne, Rick'i geri savaşmaya ikna eder ve Rick, Scavengers adlı gruptan yardım ister ama grup Rick'i tehlikeli bir aylakla dövüştürür Rick aylağı öldürmeyi başarır ve grubun lideri yardımı kabul eder. Negan zorla Eugene'i yanına Kurtarıcı olarak alır. Carol ve Morgan, başka bir topluluğun lideri Kral Ezekiel ile arkadaş olurken, Maggie ve Sasha Hilltop'da toplanır. Negan, Kurtarıcılar ve Scavengers Alexandria'ye saldırır, ancak Sasha'nın fedakarlığı ve Krallık ile Hilltop'ın askerlerinin yardımı ile Kurtarıcılar ve Scavengers grubu büyük kayıplar verir. Rick, Maggie ve Ezekiel topluluklarını Negan ve Kurtarıcılara karşı savaşa girer. Kayıplar her iki tarafta da ağır olsa da. Krallığın askerleri çoğunu öldürür, Carl bir aylak tarafından ısırılır ve hayatını kaybeder. Rick savaşı sonlandırmaya ve toplumu yeniden başlatmaya ikna eder. Negan, Rick ve adamlarını son bir savaşta öldürmeye çalışır, ancak Eugene, Kurtarıcıların mermilerini sabote ederek planını engeller. Negan daha sonra Rick tarafından boğazından yaralanır ve yakalanır. Rick, Maggie'nin isteklerine karşı gelerek savaşı sonlandırıp Negan'ı mahkûm eder ve bir hücereye kapatır. Rick ve Negan'ın mücadelesinden neredeyse 1.5 yıl geçmiştir. Rick, topluluklar arasındaki harekete yardım etmek için bir köprü kurmayı önerir, ancak bu sonuç iki grup arasında anlaşmazlığa yol açar. Rick ve Daryl, Alexandria yol çıkarlar Rick, Maggie'nin kötü bir şey yapmasını engellemek için yola çıkar ama Daryl onu engeller ve birden çukura düşerler. Çukurda Rick ve Daryl arasında bir diyalog geçer daha sonrasında Rick, Daryl'ın yardımıyla çukurdan çıkarlar. Aylaklar bir sürü halinde kampa gelir Rick onları bir tarafa çekmek ister ama aylaklar onu kıstırır ve At'ından düşerek keskin bir demire düşmüştür ve ağır yaralanmıştır. Rick kurtulmuştur ama ağır yaralıdır at'ına binerek aylaklardan uzaklaşmak istemiştir ama aylaklar sürü halinde kampa geliyordu Rick geçmişine dair bazı halüsinasyon görmeye başlamıştır ve Rick sonunda köprüye varmıştır Rick tam aylak ısırıcaktıki sonunda Daryl onu kurtarıyor ama nafile ki o kadar çok sürüyü durdurmak için Rick köprüyü uçurarak kendini feda ediyor. Aşağıdaki liste, dizinin başlık sırasında kaydedilenleri ve "aynı zamanda oynadığı" olarak değerlendirilenleri içerir. Yinelenen ve konuk oyuncular ayrı sezon sayfalarında listelenir. Greene ailesinin yaşadığı çiftliktir. 2. sezonun ilk bölümlerinde Carl'ın vurulması üzerine Rick ve grubu buraya sığınmıştır. Ne yazık ki 2. sezon finalinde çiftliği aylaklar bastığı için terk etmek zorunda kalmışlardır. Hershel'in çiftliğinin istila edilmesi sonucu Rick ve grubu yollara düştüğünde hapishaneyi bulmuştur ve içini temizleyip oraya yerleşmişlerdir. Ayrıca hapishanede hayatta kalan mahkûmlarla karşılaşmışlardır. 4. sezon 8. bölüm'de Vali ve ekibi tarafından yerle bir edilmiştir. Vali lakaplı Brian Blake'in kardeşi Philip Blake, yeğeni Penny Blake ve arkadaşı Nick ile birlikte geldiği düzensiz ve belli bir yöneticisi bulunmayan bu kasabayı Philip Blake ve Nick'in ölümü üzerine Caesar Martinez ve orada yaşayan kişilerin yardımıyla serserilerin elinden alıp yönetime geçmiştir. Fakat kendisini Brian Blake değil Philip Blake olarak tanıtması dikkat çekmiştir. 3. sezon sonunda Woodbury halkı Hapishane'ye taşınmıştır. Sonrasında Vali tarafından yakılıp yıkılmıştır. Gareth tarafından yönetilen bu mekan ilk olarak 4. sezon sonlarında görülüyor. Burada Gareth ve ekibi insanları kandırıp ve kafeslerde tuttuktan sonra öldürüp, kesip ve pişirerek yemektedirler. 5. sezon 1. bölümünde Carol, arkadaşlarını kurtarmak için patlatmıştır. Sonrasında Gareth ve birkaç arkadaşı intikam almak için Bob'un bacağını yemişler, Gabriel'in kilisesine baskın düzenlemiş fakat pusuya düşmüşlerdir. Geriye kalan insanların yaptığı etrafı sağlam dayanıklı duvarlarla örtülü olan güvenliği elden bırakmamak için nöbet kulesi olan prefabrik evlerin bulunduğu küçük bir mahalle tarzında sığınaktır. Deanna ve eşi Reg tarafından yönetilen "Alexandria"'da Rick ve grubu Aaron'un yardımı ile 5. sezon 12. bölümden itibaren yaşamaya başlamışlardır. Rick ve Michonne "Alexandria'yı" korumak için Deanna tarafından polis memuru olarak görevlendirilmiştir. 6. sezon 8. bölümde aylaklar tarafından duvarları parçalanmış, sonrasında Rick ve ekibi tarafından temizlenmiştir. Burası ilk olarak 6. sezon 11. bölümde ortaya çıkan bir yerdir. Bir müze binası ve etrafında birkaç çadır olan ve dışı büyük duvarlarla kaplı bir yerdir. Yöneticisi Gregory'dir. Ancak Negan tarafından istilaya uğramış ve köleleştirilmiştir. Her hafta erzaklarının, cephanelerinin ve adamlarının yarısını Negan'a vermek zorundalardır. 6. sezon 15. bölümde vurulan Carol'u kurtarmaya çalışan Morgan'ın, Krallık'tan (The Kingdom) biriyle tanışıp Carol'a tıbbi destek almak için onu Krallık'a götürmesiyle 7. sezon 2. bölümde ilk kez görünen yerdir. Ezekiel adında bir lider tarafından yönetilmektedir. 7. ve 8. sezonda Rick ve Alexandria halkının yanında Kurtarıcılar'a karşı yapılan mücadelelere katılmışlardır. 20 Ocak 2010 tarihinde AMC, "The Walking Dead" çizgi romanından uyarlanacak olan ve Frank Darabont'un hem yazıp hem yöneteceği olası bir dizi için bir pilot bölümü sipariş ettiklerini resmî olarak açıkladı. Darabont ile Gale Anne Hurd, dizinin yönetici yapımcı olacağı ifade edildi. Önceden sipariş edilen dizinin tümü, kaynak malzemenin gücüne, televizyon senaryolarına ve Darabont'un müdahalesine dayandırıldı. 2010'un Ocak ayında pilot bölüm senaryosuna yapılan bir eleştiri oldukça dikkat çekti. Pilot bölümün çekimleri, AMC'nin ilk sezon için altı bölüm sipariş vermesinden sonra 15 Mayıs 2010 tarihinde Atlanta, Georgia'da çekilmeye başlandı. Dizinin kalan bölümleri, 2 Haziran 2010 tarihinde filme alınmaya başlandı ve Darabont, dizi sorumlusu olarak görev aldı. 31 Ağustos 2010 tarihinde Darabont, "The Walking Dead"'in ikinci sezonda yine başlayacağını ve prodüksiyonun Şubat 2011'de gerçekleşeceğini duyurdu. 8 Kasım 2010 tarihinde, AMC, on üç bölümden oluşan ikinci sezonun çekileceğini doğruladı. Darabont, ikinci sezonda Kirkman'ın çizgi romanı Volume 2 boyunca gerçekleşecek olan bazı "çevresel sorunları" dahil etmeyi istedi. AMC, 25 Ekim 2011 tarihinde "The Walking Dead" dizisinin üçüncü sezonu ve 21 Aralık 2012 tarihinde ise dördüncü sezonu için sipariş verdiğini açıkladı. İlk sezonun yazı ekibini, ilk altı bölümün dördünü yazan dizinin geliştiricisi ve yönetici yapımcısı Frank Darabont; yönetici yapımcı Charles H. Eglee; yönetici yapımcı ve çizgi romanın yaratıcısı Robert Kirkman; ortak yönetici yapımcı Jack LoGiudice; danışman yapımcı Adam Fierro ve Glen Mazzara oluşturmaktaydı ve herkes bir bölüme katkıda bulundu. Geri kalan beş bölüm Michelle MacLaren, Gwyneth Horder-Payton, Johan Renck, Ernest Dickerson ve Guy Ferland tarafından yönetildi. 1 Aralık 2010 tarihinde Deadline.com sitesi Darabont'un ikinci sezonda serbestçe çalışabilecek senaristler kullanmayı planladığı için yönetici yapımcı Charles "Chic" Eglee dahil olmak üzere kendi yazı ekibini işten çıkardığını bildirdi. Kirkman duyuruyu "erken" olarak adlandırdı ve Darabont dizi sorumlusu olarak kalmaya karar verince Eglee'nin diğer projeleri sürdürmeye bıraktığını ayrıca ikinci sezon için yazı ekibi konusunda yapılmış herhangi bir planın olmadığını belirtti. Temmuz 2011'de dizinin geliştiricisi ve dizi sorumlusu Frank Darabont, dizi için dizi sorumlusu görevinden istifa etti. Onun bir televizyon dizisi için çalışma programı ayarlayamadığı düşünüldü. Ancak "The Hollywood Reporter", Darabont'ın planlanan bütçe kesintileri konusundaki anlaşmazlıklardan ve yönetime müdahalesinden ötürü işine son verildiğini duyurdu. Yönetici yapımcı Glen Mazzara sonradan eni dizi sorumlusu olarak atandı. İkinci sezonda yazı ekibine, ortak yapımcı Evan Reilly, yapımcı Scott Gimple ve hikâye editörü Angela Kang dahil olmak üzere yeni senaristler dahil oldu. Üçüncü sezonun tamamlanmasından sonra Glen Mazzara, dizi için dizi sorumlusu ve yapımcılık görevlerinden stifa edecek ve bu, Mazzara ile AMC'nin karşılıklı anlaşmasına dayanmaktadır. Basın açıklamasında "Her iki taraf da dizinin gelecekte gideceği yer hakkında fikir ayrılığına düştüklerini ve en iyi şeyin yolları ayırmak olduğunu kabul etti." ifadeleri yer aldı. Scott Gimple, dördüncü sezonda dizi sorumlusu olarak programda yer alacak. Bear McCreary, dizinin müziklerini oluşturması için ekibe dahil edildi. McCreary, ana temanın açılış başlık sekansındaki prodüksiyon tasarımlarındaki kendi yorumuna dayandığını dile getirdi. Kendi önceki çalışmaları gibi tam bir tema şarkısı yapmak yerine McCreary, basit v yinelenen bir motif kullanmayı seçti. "The Walking Dead", çoğunlukla Georgia'da filme alınmaktadır. Dizinin tamamı 16 mm filmlerle çekilmektedir. David Tattersall, pilot bölümünde ve David Boyd ise kalan bölümlerde fotoğraf yönetmeni olarak görev aldı. Prodüksiyon tasarımı Greg Melton ile Alex Hajdu tarafından yapıldı. Emektar özel efekt makyaj tasarımcısı Gregory Nicotero, özel görüntü efektleri koordinatörü Darrell Pritchett ve görsel efekt süpervizörleri Sam Nicholson ile Jason Sperling, dizinin efekt ekibinde yer almaktadır. Pilot bölümden sahneler 23 Temmuz 2010 tarihinde 2010 San Diego Comic-Con International'da parça parça gösterildi. 31 Ekim 2010 tarihinde AMC kanalında ilk bölümü yayınlandı. Kasım ayının ilk haftasında da Fox Uluslararası Kanallarında yayınlanmaya başladı. Ülkemizde ilk defa Doğuş Yayın Grubu'na ait olan e2 kanalında yayınlanmıştır. Basileios (Trabzon imparatoru) Basileios Megas Komninos () (ö. 6 Nisan 1340), Ağustos 1332 tarihinden öldüğü 1340 yılına kadar Trabzon İmparatorluğu'nun imparatoru. II. Aleksios ile Djiadjak Jaqeli'nın en küçük oğludur. Büyük ağabeyi III. Andronikos, diğer ağabeyleri Mihail Anachoutlous ile Georgios Achpougas'ı öldürmüştür, Basileios Konstantinopolis'e kaçmıştır. III. Andronikos'un ölümünden sonra oğlu II. Manuil tahta geçmiştir. Onun hükümdarlığı sırasında Başkentteki Bizans sempatizanı hizip, Manuil'in amcası Basileios'u Konstantinopolis'ten Trabzon'a hükûmeti devir alması için davet etmiştir. Ağustos 1332 tarihinde Manuil bir manastıra gönderilmiş, Basileios taç giymiştir. Basileios sarayı ağabeyinin ve yeğeninin destekçilerinden temizlemiştir. Manuil'in önderliğinde başarısız bir isyan sonrası Basileios'un emri ile 1333 yılında Manuil idam edilmiştir. Hizipler arası kavgayı bitirmek yerine, gerçekte bunu cesaretlendirmiştir. İmparatorluk içerisinde soylular, kendi mülklerinde birer prens gibi hüküm sürmeye başladılar. Kırsalda, kendisinden nefret edilen biri haline geldi. Kendi güvenliği için kendi ordusu yerine yabancı korumalar tuttu. Bu korumaların ve efendilerinin kibir ve yolsuzlukları başkent kendisine karşı geniş bir nefret doğurdu. Bir güneş tutulması, halk tarafından Tanrı'nın gazabı kabul edilip kendisine karşı olayların çıkmasına neden oldu. 1335 yılında, Bizans İmparatoru III. Andronikos ile müttefik olabilmek için gayrı meşru kızı İrini ile bir evlilik yaptı. Ancak bu evlilikten kısa bir süre sonra ilişkiler bozuldu. Basileios, gene İrini isminde bir metres tuttu. Bu ilişkiden dört gayrı meşru çocuk babası oldu. Karısından resmen boşanıp boşanmadığı belli değildir. Konstantinopolis Patriği XIV. İoannis Kalekas bu konunun Kilise'nin daha fazla zarar görmeden çözülmesi için Trabzon metropolitine mektup yazmıştır. Basileios 6 Nisan 1340 tarihinde muhtemelen tahta çıkmak isteyen kanuni karısı İrini Paleologina tarafından zehirlenmesi sonucu ölmüştür. Basileios ile ikinci karısı Trabzonlu İrini'nin çocukları:: Gürcü Kral V. Bagrat'ın ilk karısı Elena, onun bir diğer kızı olabileceğine dair teori vardır. 18. yüzyıl Gürcü kroniklerinde ilk adı geçmektedir. Finnmarksvidda Finnmarksvidda (Finnmárkkoduottar) ya da Türkçe adıyla Finnmark platosu; 22,000 km²'lik alanıyla Norveç'in en geniş platosudur. Deniz seviyesinin 300-500 metre yükseğindedir. Finnmark ilinin aşağı yukarı 36%'sı Finnmarksvidda platosunda yer almaktadır. Batıdaki Alta'dan başlayarak, doğudaki Varanger Yarımadası'na kadar uzanan plato 300 km'lik bir hat oluşturuyor. Platonun güneydoğu bölümü Øvre Anárjohka Milli Parkı adı altında korumaya alınmıştır. 1409 km²'lik park 1976 yılında açıldı. Platoda yoğun olarak huş ağaçları, çam ormanları, bataklıklar ve buzulların oluşturduğu göller bulunmaktadır. Finnmarksvidda Kuzey Kutup Dairesi'nin kuzeyinde bulunmaktadır. Bölgenin en tanınmış özelliği burada yaşayan göçebe Sami halkı ve besledikleri ren geyikleridir . Tundra'daki sığınıklar hala kış zamanında kullanılmaktadır. Ülkenin iç kesiminde yer alan Finnmarksvidda, kıtasal iklime sahiptir ve Norveç'in en soğuk kışları burada geçmektedir. Kaydedilen en düşük ısı derecesi 1 Ocak 1886'da, Karasjok'da -51.4 °C (-60.5 °F)'dir. Ocak-Temmuz arası 24 saatlik ortalama ısı -17.1 °C (1.2 °F) andve13.1 °C (55.6 °F)'dir. Yıllık ortalama ise yalnızca -2.4 °C (28 °F)'dir. Alanın aldığı yıllık yağış miktarı yalnızca 366 mm'dir.. Karasjok'de hava ısısının 32.4 °C (90.3 °F)'ye kadar çıktığı görülmüştür. Platonun yıllık ortalama ısısı -3 °C (27 °F)'dür. Bu ısı derecesi Norveç'teki -dağ dorukları dışında- en düşük yıllık ortalama ısı derecesidir. Hatta daha kuzeydeki Jan Mayen and Bjørnøya'nın ısısının bile altındadır. Sognsvann Sognsvann ya da Sognsvannet Norveç'in başkenti Oslo'nun kuzeyinde yer alan ve çevresi 3.3 km olan bir göldür. 1876-1967 yılları arasında göl suyu Norveçte içme su rezervi olarak kullanılmıştır. Oslo'yu çevreleyen yeşil kuşağın içinde yer alan göl popüler bir dinlence alanıdır. Oslo nüfusunun, yaz aylarında kampçıları, piknik yapmak için gelenleri ve suya girmek isteyenler tarafından kullanılır. Kış aylarında göl donduğu zamanlarda buz pateni sahası olarak da kullanılmaktadır. Bunun dışında gölü çevreleyen patikalar ve yokuşlar kayakçılar tarafından kullanılmaktadır. Gölün çevresinden giden yol yılın her döneminde koşu, jogging ve yürüyüş için kullanılmaktadır.