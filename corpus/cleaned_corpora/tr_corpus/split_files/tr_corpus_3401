Dünyalı olabilmek lazım sadece, fazlası değil. Sena Özyapı Kaynakça Yıldırım, N. (2015). Ot dergi. Akın, G. (1971). Kırmızı Karanfil. MAY YAYINLARI. Yankı Ekin DENKER 04.10.2018 21703805 Şişede Zaman Zaman bir şişe şampanyaya benzer. Şişenin mantarına hafifçe dokunduğunuzda ne olduğunu anlayamadan ellerinizden kayıp uzaklara gider; ya kaybolur ya da unutulur, belki şişenin ağzına bile zarar verir. İçindeki şampanya birden köpürür, bir kısmı yerlere dökülerek heba olur ve kıymetli halınıza zarar verir, geriye kalan kısmı siz bir yudum alamadan paylaşılır, elinizde boş bir kadehle oracıkta kalırsınız. Artık iş işten geçmiş gibi görünür, umutsuzluk ve karanlık her yanı kaplar, ama bu sadece sizin zihninizde yaşanandır. İnsan bilinci ve sağlığı yerinde olduğu sürece her hareketini kontrol edebilir, içgüdüsüne hakim olabilir. Bu yetilerinin farkında olan bir birey olarak üstümüze düşen tez davranmak şişeden yerlere akıp heba olmadan önce kadehimizi altına doğru yöneltmek, böyle basit bir olayı önceden tasavvur edebilecek birikime sahip olduğumuzu keşfetmektir. “İnsanlar doğar, yaşar ve ölürler.” klişe bir tümce olabilir lakin bu klişe sahip olduğumuz en önemli varlığımızın kısa ve öz bir tanımıdır: “hayat”.Hayat da zamanın bize ayrılmış bir fonksiyonudur. Doğumdan ölüme kadar geçirdiğimiz süreç yaşattığı duygular, deneyimler ve öğretilerle doludur. Katedilen mesafenin, o mesafeyi katettiğimiz hıza bölünmesiyle elde edilen, Latin alfabesinde birbirine dik iki çizginin çekilmesiyle elde edilen basit bir değişken değildir, olmamalıdır. O mesafenin debdebeli noktalarında yılmadan yola devam etmek, her engeli aşıp, darbelere göğüs germektir yaşamak. Başlangıç ve bitiş birer noktadır. Önemli olan katedilen yolun ahvali ve bizi nasıl etkilediğidir. Kısacası bize verien zamandır. Tolkien’in de dediği gibi “Bizim belirleyebileceğimiz tek şey, bize verilen bu zamanda ne yapacağımız.” (72) Nefes aldığımız her anı değerlendirip bir ders çıkarmayı, başarısızlıkları, umutsuzlukları eski bir dost gibi selamlayıp bize ne kattığını ortaya koymaktır önemli olan. Yılmadan, her düşüşte ayağa kalkarak, tekdüzeliğin verdiği güven hissini bir kenara atıp risk almak, insan olduğumuzu, bilincimizi, potansiyelimizi fark edip hayatımızın anlamını sorgulamak, yolumuzda duran engelleri aşıp en zorlu, karanlık düşmanla yapılan cenkte muzaffer olmaktır bize verilen zamanda yapmamız gereken. Kurgulardan, kitaplardan, dijital ekranlardaki maskelenmiş hayatlardan sıyrılıp, elindeki boş kadehe bakıp iç geçirmeyi bırakmalı insan. Ona verilen zamanın kıymetini bilip boşa geçirdiği her dakikasını bir günah sayıp kendini, doğayı ve insanları keşfetmeli. Maddiyatı bir kenara koyup sorgulayabilmeli: “Ben niçin para kazanıyorum, nedendir bunca uğraşım?” Yoksa dünyada kendisine en uzak nokta kendi sırtı olur.(2010 Kaybedenler Kulübü) Amaçsız bir şekilde boş bir kadehle bir köşeye geçer karamsar bir şekilde, kirlenen halıya, heba edilen pahalı içkisinin derdine gömülür. Bir adım ileriyi göremez, düşünemez hale gelir, her şey biter. Kim olduğunun farkında olmadan, savunmasız yalnız ve mutsuz olur. Her yeni gün bir önceki günün tekerrürü ise, bu bir rahatlık olarak görülüyorsa, risk almak imkansız bir vaziyet almışsa, boş yere ve amaçsızca zaman harcamak bizi rahatlatıyorsa; kendimizi kalın, çelikten dökülmüş zincirleri olan prangalara mahkum etmişiz demektir. Zaman denen kavramı yeterince içselleştirememiş, önemini kavrayamamış, benliğimize erişmekten uzak bireyler haline gelmişizdir. Nefes aldığımız her anı, her soluğumuzu derinden hissedip mutlak surette özümseyebiliyorsak, yetilerimizi durmadan geliştiriyor, edindiğimiz her deneyimi hayatın bir parçası olarak görüp bir şeyleri başarabiliyorsak o halıya dökülen her bir damla mutluluk ve sonsuzluk için dökülmüş gözyaşlarına dönüşür. Elimizde kalan boş şişe yeni ufuklara açılmak, içini tekrar daha yeni ve güzel şeylerle doldurmak için elimizde kalır. Zamanın bir şişede olması sadece bir Jim Croce şarkısının adı olmaktan çıkar, kendi kontrolümüzde, hayatımızın hikayesine dönüşür. Kaynakça Öztekin, Mehmet Ada, Kaybedenler Kulübü, 2010, Tiglon Film, film “Time in a Bottle Original Oil Painting.” Whimsical Wild Artwork, whimsicalwildartwork.com/products/time-in-a-bottle. Tolkien, John Ronal Reul, Yüzüklerin Efendisi: Yüzük Kardeşliği, Metis Yayınları, 2000 Normal Bir İnsanın İtiraflarıDolandırıcılık, sanat mı günah mı? Yoksa her sanat gibi, aslında ikisi birden mi? Peki birdolandırıcı olmak için neye sahip olmamız gerekiyor? Etkileyici bir dış görünüş, herkesi iknaedebilecek bir konuşma yetisi, belki de gizemli, nereden geldiği bilinmeyen bir karizma? Cevapbunların hepsine, belki de daha fazlasına ihtiyaç duyduğunuzdur. Felix Krull bunların hepsine sahip veüstüne üstlük zeki bir adamdır ama maalesef hayal dünyasında değil de gerçek dünyada yaşadığımıziçin onunda eksik yönleri vardır. Mesela, toplumsal statüsünün yükselmesine bir engel olması gibi. İştebu nedenden dolayı bunu kabullenmek istemeyen Felix Krull'un dolandırıcılık hayatına atılışını vedolandırıcılık hayatını anlatan “Dolandırıcı Felix Krull’un İtirafları” insani duraksatıp düşünmeyezorluyor. Felix Krull'la ayni imkânlar ve talihsizlikleri bana verilseydi ben hangi yolu seçerdim diyedüşünüyor insan, Dürüst bir insan olup benim gibi harcanan binlerce insan gibi çok çalışıp az mıkazanmayı seçerdim yoksa kendimin farklı ve üstün olduğunu kabul edip çoğu insanın yanlış olduğunudüşündüğü yollarla hak ettiğim hayatımı yaşamayı mı seçerdim? Sanırım çoğu insan diğer insanlarınönünde çok çalışıp başarılı olmayı denemeyi seçerdi ama biliyorum ki insanlar başka insanlarınyanında asla kendi yüzlerini göstermezler işte bu yüzden sanırım ben de her insanın gerçekte, kalbininderinliklerinde arzuladığı gibi ne gerekirse gereksin başarılı olmayı seçerdim. Sonuçta her ne kadarbencilce görünse de bu dünya aslında benim için ne yaptı? Asla garsonlara bahşiş veren insanlarıanlamamışımdır, garsonluk hariç niye hiçbir meslekte bir insan işini yaptığı için ekstra para almıyor?Dünyadaki yaşama da bakış açım böyledir. Çoğu insan yaşadığı için bile kendini şanslı sayabilir amaeğer bu dünyaya geldiysek bunların hepsi standart olmalı demektir. Hayata, dünyaya zaten yapmasıgerektiği bir şeyi yaptığı için ekstra kredi vermeye gerek yok. Bu yüzden yaşamımın dünyanın benimiçin yaptığı bir şey olduğuna inanmıyorum bu yüzden dünyaya karşı bencilim ve her zaman FelixKrull'un seçtiği yolu seçerdim. İnsanlar bencildir ve bence her insan bu gerçeği kabullendikten sonradaha gerçekçi ve başarılı oluyor. Her ne kadar insanlar bencil olan doğalarını reddetse de bu güne kadaryaptıkları her şeyi aslında kendileri için yaptığını görmezden geliyorlardır. Her şey diyorum çünkügerçekten her şey sokakta bulduğunuz o yaşlı kediye bile yardım ederken bunun tek nedeni yaptığınızşeyin doğru olduğunu düşünmenizdir ve doğru şeyi yapmak sizi mutlu ediyorlar yani kısaca o kediyeyardım etmenizin tek sebebi kendinizi mutlu etmektir ve bencilsinizdir. Felix Krull bu bencil doğasınıkabul etmiştir ve dolandırıcılık hayatı böyle başlamıştır. Büyük başarıya ve feraha ulasan Felix Krulldan alabileceğimiz çok ders vardır. Her ne kadar “yanlış” yöntemlerle yükselmiş olsa da bu da birbaşarı değil midir? Acaba yanlış soruyu mu soruyoruz? Acaba çoğu insanın bu yöntemlere başvurmamasebebi vicdanen rahatsız olacaklarını düşünmeleri mi yoksa isteyip bu yöntemleri uygulamada başarılıolamamaları mı? İnsanlar dolandırıcılığı beceremedikleri için, gerekli niteliklere sahip olmadıkları içindolandırıcılığın kötü bir şey olduğunu söyleyip dolandırıcılığı kötülerler ama bu dünyada herkesbaşarıya ulaşmak için birbirleriyle yarışıyorlar, zamanı geliyor birbirlerine kazık atıyorlar, insanlarınyüzüne gülüp arkalarından hayatlarıyla oynuyorlar, aslında kimsenin fark etmediği şey acemi de olsakhepimizin dolandırıcı olmasıdır, bazılarımız insanları kişisel hayatını güzelleştirmek için dolandırırbazıları kariyerinde ilerlemek için birbirlerini dolandırır, bazıları ise sadece kendini… Başarıya gidenyol ise benliğimizi bütünüyle kabullenmedir.Ahmet AyrancıoğluElif Aygün KÂBUSLARIN MASUMİYETİ “Gördüğüm ve hissettiğim acılardan yoruldum artık, patron”(Darabont ) , Yeşil Yol’un beni en çok etkileyen repliği buydu. John Coffey gözlerinde yaşlarla ve çaresizce Paul’a hayatın onun için ne kadar acı verdiğini anlatırken fark ettim ki benim de gözlerim dolmuş, içten içe empati kurmuşum insanları iyileştirebilme yeteneğiyle “kutsanmış” zavallı adamla. Bir süredir dünyanın sandığımdan da kötü bir yer olduğunun farkındayım. Küçükken hepimiz kendimize, var olan tüm renklerin en pastel tonlarıyla boyadığımız güvenli bir dünya yaratıyoruz, ailemiz bu fikirle büyümemize izin veriyor. Hayatı çiçeklerden, hayvanlardan, salıncaklardan, yağmur sonrası toprağın üstüne çıkan solucanlardan, sadece hava ısınınca yiyebileceğimiz dondurmadan ve oyuncaklardan ibaret sanarak büyüyoruz. Çok net hatırlamasam da beş ya da altı yaşındaydım Amerika Irak’a savaş açtığında ve ne zaman haberlerde bu savaşla ilgili gelişmeler aktarılsa canım sıkılırdı, homurdanırdım, kanalı değiştirmek isterdim. Çocuk aklı işte, savaş onun için korkunç, kan dondurucu ya da insan haklarına aykırı değil, sadece sıkıcı. Büyüdükçe ve okudukça, canım başka türlü sıkılmaya başladı. Gözlerim doldu, nefesim daraldı, ellerim titredi “kocaman” insanlar çıkarları için masum insanları öldürdükçe. Kendimi bildim bileli, savaş temalı bilgisayar oyunlarından bile nefret ettim aslında. Daha da büyüdüm ve dünyada kadınlara hatta daha da kötüsü çocuklara tecavüz edildiğini öğrendim. Savaşlarda sadece askerlerin ölmediğini, bir ülke işgal ediliyorsa eğer bebeklerin öldürüldüğünü, kadınlara da tecavüz edildiğini öğrendim. On beş yaşında çocukların savaşa asker olarak götürüldüğünü öğrendim, öğrendikçe kanım dondu. Her sabah uyandığımda sosyal medya hesaplarımı kontrol ederim, benim habere ulaşma kaynaklarım onlardır; büyük gazetelerin sosyal medya hesaplarındaki çarpıcı başlıklara şöyle bir göz atarım. Her gün içimden geçirdiğim şeyler aynıdır: “Güzel şeyler olmuş olsun.” ve her seferinde onlarca haber benim bu basit dileğimi buruşturup çöpe atar. Özellikle son zamanlarda gündemi takip edebilmek için telefonu elimden bırakamaz oldum; çünkü dünyayı bir kenara koydum, bu ülkede berbat şeyler olmaya başladığını fark ettim ve hepsini araştırırken kanım dondu, sinirden kıpkırmızı oldum, katıldığım imza kampanyalarının sayısını unuttum. Mesela çok yakın bir zamanda, Kızılay’ın göbeğinde bir patlama gerçekleşti. Onca masum insan acı içinde kıvranarak hayata veda etti, benim yaşımda olanlar vardı, benden daha küçük olanlar; onları benden ayıran tek şey -tıpkı benim de iki sene önce dershane çıkışlarında yaptığım gibi- o durakta otobüs bekliyor ya da metro alt geçidini kullanmak üzere yürüyor olmalarıydı. Bu olay benim kırılma noktamdı, artık insanların vahşetine ve kötülüğüne dayanamadığımı anladığım olaydı. İnsanların canını alabilmeyi kendine hak biçen her şeyden ve herkesten nefret ettim ama hiçbir zaman insani değerlerden yoksun olan bu insanların öldürülmesi gerektiğini aklımın ucundan bile geçirmedim. Belki de bundan dolayı çok şaşırdım ve etkilendim, ben bu düşünceyi aklımın ucundan bile geçirmezken insanlar bağıra bağıra ölüm istiyordu, hâlâ da istiyorlar. Onları duydukça ben korkuyorum, şiddetin ancak şiddet doğuracağını ve bunun vahşi bir döngü olduğunu biliyorum çünkü. İçinde bulunduğum duruma üzülüyorum, ya bomba patlıyor ya da çocuklara tecavüz edilip sonrasında çocuklar değil de kurumlar korunuyor bu ülkede. Kâbuslarım artık bunlar olmaya başladı, geceleri tuhaf yaratıklar görüp de korkan beş yaşındaki Elif artık büyüdü, artık kâbuslarında patlamalar görüyor ya da çocukların tecavüze uğradığını. İyi olmaya, doğru olanın peşinden koşmaya çalıştıkça sinirlerimin daha da bozulduğunu hissediyorum, söylediklerimi kimsenin anlamadığını, kendi yaşama hakkımı geçtim, başkalarının yaşama hakkı için söylediklerimin tıpkı soğuk havada nefesimizin buhar olup gökyüzüne karışması gibi yok olup gittiğini düşünmekten kendimi alamıyorum. John Coffey gibi değilim, özel yeteneklerim yok, bu dünyada ya da dünyayı bir kenara bıraktım kendi ülkemde olan tüm şeylerin farkında değilim ama bildiklerim ve anlamaya çalıştıklarım beni üzüyor, korkutuyor ve sinirlendiriyor. Böyle zamanlarda ister istemez acaba insanın kötülüklere dayanma sınırı var mı diye merak ediyorum. Acaba ölümlerimiz kalbimiz atmaktan yoruldu diye değil de ruhumuz, çevremizde olup biten daha da acısı bizim başımıza gelen vicdansızca hayata geçirilmiş kan donduran olaylardan yorulup bin bir parçaya ayrıldığı için mi gerçekleşiyor? John Coffey’nin ölümü bir kurtuluş, dinleniş olarak görmesi gibi biz de öğrendikçe vicdanımız ve ruhumuz bu dünyadan silinip gitmemizi istiyor olabilir mi? Ne zaman böyle düşüncelere dalsam bir hayvanla temasa geçmek isterim, mesela bir kediyi okşamak, açsa karnını doyurmak. Çok masum gelir bana o kedi, onun kadar masum olan çocukların yüzüne bakamam ama insanlığın tüm utancını sırtımda taşıdığımı hissettiğim için ve düşünürüm istemsizce insanla hayvanı ayıran zekâ mı yoksa başka bir şeyler mi var ortada diye. Cevap her zaman aynı şekilde gelir önüme, insanı hayvandan ayıran şey vicdanını kaybedebiliyor olmasıdır bence ve insan vicdanını kaybettikçe başka insanların tertemiz yüreklerine tırnaklarını saplayıp kanatır da kanatır. Keşke güzel bir dünya olsaydı burası, keşke ben sefaleti, açlığı, ölümü, savaşı, tecavüzleri göreceğim yerde mavi gökyüzünü, yeşil çimleri görerek yaşayabilseydim. Keşke kâbuslarım çocukken beni korkutup uykumdan uyandıranlar gibi masum kalabilseydi. KAYNAKÇA Darabont, Frank. Yeşil Yol ( The Green Mile). Warner Brothers. 1992. DVD. Rümeysa MUMCU Derin Bir Uyku Çoktan yozlaşmış bir topluluğu, karanlıktan çıkarabilir misin? Çıksan karşılarına haykırsan mesela, sesini duyurabilir misin yoksa onlar çoktan sağır olmuşlar mıdır? Göstermeye çalışsan doğru yolu, görebilirler mi yoksa görme yetilerini de mi kaybetmişlerdir? Burunları da mı koku almıyor yoksa bu yozlaşmanın kokusunu hissederlerdi. Sahi, bütün duyularını mı yitirmişler? Hiç mi bir şey kalmadı geriye? Her şey buraya kadar mıymış? İşte Black Mirror’ı izledikten sonra hissettiklerim tam olarak bunlardı. O kadar farklı bir dünya sunuyorlar ve bu farklı dünya o kadar gerçekçi geliyor ki, o kadar yaşanabilir. Sizi hayal gücünüzü zorlamaya çağırıyor resmen. Bir yere hapsedildiğinizi hayal edin mesela. Bir çıkış var aslında ama kolay değil. Her gün bisiklete binerek para kazanıyorsunuz ve bu kazandığınız parayla yiyecek alabiliyor ya da video izleyebiliyorsunuz. Ayrıca bu parayı biriktirerek bir bilet almanız lazım ki buradan kurtulun ama bunun için de herhangi bir şeye yeteneğinizin olması gerekiyor. Mesela dans edebilirsiniz, şarkı söyleyebilirsiniz ya da bir müzik aleti çalabilirsiniz. Üç jüri üyesi var ve hayatınız onların elinde, ya buradan kurtulacaksınız ya da hayatınızın sonuna kadar pedal çevireceksiniz. Herkes halinden memnun gibi ama siz yanlış bir şeyler olduğunu hissediyorsunuz. Bunu değiştirmek için ne yapardınız peki? Mesela o bileti alıp bu biletin size yeni bir hayat sunmasını mı beklerdiniz ya da o biletle o sahneye çıkıp yanlışları mı haykırırdınız? Black Mirror’ın ikinci bölümünün başkarakteri olan Bing haykırdı aslında ama çoktan yozlaşmış olan bu toplumun haykırışı anlamasını beklemekte açıkçası biraz garipti. Gösteriye alışmış ve sadece bununla yaşayan insanların bunu da bir şov olarak algılaması pek de şaşılacak bir durum değil aslında. Çünkü uyuşturulmuşlardı. Çevrelerinde neler dönüyor fark edemiyorlardı. Sahne, ışık ve alkışlar insanların hayatları bu üç temel üzerine kurulmuştu. Bunların hepsi Black Mirror’ın bize sunduğu hayali dünyaydı. Hayal ettiklerimiz pek iç açıcı değil ama peki ya gerçekler? Gerçeklerde aslında bu hayali dünyadan çokta uzak değil. Bütün o kurgu gerçek dünyadan geliyor ve bize aslında olabilecekleri gösteriyorlar. Biz bunun farkında olmasak da bizi yönetiyorlar. Mesela evimizin kara kutusu televizyonlar, hayatımızı onlar yönetiyor aslında. İlk önce hayatımıza dizileri soktular. Diziler bitti, şimdi bir de ortaya yarışmalar çıktı. Hani o televizyonun karşısına geçip bütün gün izlediğimiz gereksiz yarışmalar var ya işte onlar. İnsanlar bu yarışmalara o kadar çok değer veriyor ki resmen onları hayatlarının merkezine koyuyorlar. Yarışmalar insanların gözünü öyle bir boyuyor ki, eğer o yarışmayı kazanamazlarsa hayatlarının sonuymuş gibi hissediyorlar. Birkaç jürinin karşısına geçip bir performans sergiliyorlar ve onların beğenmesini bekliyorlar. Beğenilmek için can atıyorlar. Beğenilmezlerse bir yakınlarını kaybetmiş gibi üzülüyorlar. İnsanlar resmen uyuşturulmuş. Dünya tamamen yozlaşmış. Ne 1 kadar haykırırsanız haykırın sizi asla duymayacaklar. Sizin orada olduğunuzdan bile haberdar olmayacaklar. Siz bir sirkte olduğu gibi süslenip püslenip insanların karşısına çıkarılacaksınız ve onların beğenisine sunulacaksınız. Bu açıdan baktığınızda size de tuhaf bir şeyler varmış gibi gelmedi mi? Belki de sonunda bir şeyler hissetmeye başladınız. Etrafınızdaki buz kütlesi erimeye başladı belki de. Peki, sizin bu derin uykudan uyanışınız bir şey değiştirecek mi? Bir kişinin haykırışı bütün insanlığı kurtarabilir mi? Belki de uyum sağlamalısınız ve çoğunluğa uymalısınız çünkü bu örnekte de olduğu gibi o kadar uyuşturulmuşlar ki yüzlerine bağırsanız da haykırsanız da bir şey değişmeyecek gibi duruyor. Değiştiremiyorsan uyum sağla. Doğru olanı yapmak her zaman kazanç sağlamıyor. Azınlık çoğunluğu sadece kahramanlık masallarında yenebiliyordu o da eskilerde kaldı, artık hayal dünyamızda da gerçek yaşantımızda da azınlık çoğunluktan üstün değil. Belki de bu yüzden uyum sağlamalıyız. Hepimiz birer kuzu postu giyen kurt olmalıyız. Zamanımızın gelmesini sabırla beklemeliyiz. Çünkü başka türlüsünde ne biz o yozlaşmış toplumu kurtarabiliriz ne de bu toplumdan kurtulabiliriz. İşte bu yüzden değiştiremeyeceğiniz şeyler için mücadele etmeyin, bırakın. Kaynakça Lyn, Euros. Black Mirror, Fifteen Million Merits. 2011. Zeppotron, dizi. 2 Dilara Özyön HEM DE NE ÖZEL İSMET! Lise hayatımın başlarında şiirden nefret ederdim. Nefret etmek fiili tam olarak açıklayamazdı benim o zaman ki şiire karşı olan tutumumu ama daha iyi bir fiil bulamıyorum. Şiir okumak ve şiirden anlamak için acı çekmiş olmak gerekiyormuş. Bunu anladığımda ise çok geç olmuştu, çünkü büyümüştüm ve çok zaman geçmişti. Ne için çok geçti? İlk kez bir şiirin, benim kalbime aynı zamanda da beynime dokunduğunda anlamıştım ki Türk Edebiyatına çok geç kalmıştım, yaşım tam on yedi idi. Ne büyük utanç! O kadar değerli sanatçıyı lise son sınıfta edebiyat dersi için tanımam gerekiyordu. Bir zorunluluktan çıkıp, bir yaşam biçimi oldu benim için edebiyat. Sait Faik’i, Turgut Uyar’ı, Sabahattin Ali’yi, Ümit Yaşar Oğuzcan’ı, Murathan Mungan’ı, Cahit Zarifoğlu’nu ve nicesini tanıdıkça âşık oldum edebiyata. İşte Türk Edebiyatına olan aşkım, lise son sınıfta yaşadığım olaylar sonucunda hayata olan bakış açımın değişmesiyle başlamış oldu. Böylesi adamlar nasıl olur da bu kadar duygusal, bu kadar ince ruhlu olup böylesi şiirler, yazılar, kitaplar yazabildiler? Aklım bir türlü almadı, almıyor da. Ne büyük şanssızlıktır ki, ben hiç şiir seven adamlara rastlamadım. Kızlar, sözüm size! Eğer bir gün gerçekten âşık olursanız, âşık olacağınız o adam şiir sevsin. Ve erkekler, sözüm size! İsmet Özel’in imgeleri kadar gerçek, açık olun. Karşınızdaki insanın kalbine şiirle dokunun. Yazmayın, OKUYUN! İsmet Özel’e “Niçin Şiir Okuruz?” diye sorarlar ve o adı gibi özel adam cevap verir: ‘’Herhalde yokluğunu hissettiğimiz bir şeyleri tamamlamak, bir zorluğu gidermek ve nihayet bir doyum sağlamak için.’’ İçimizde eksik olan nedir peki? Biz yaratılırken hangi eksiklikle yaratılırız da sonradan o boşluğu şiirle doldurmaya çalışırız? Bu adamlar neden bu kadar şiir yazmış, ne hissetmişler? Soruyorum, sorguluyorum ama bir türlü bulamıyorum cevabı. İsmet Özel der ki “Şiirin yüzünü hiç kimsenin hatırlamadığı bir dünyada birinin kalkıp, şiirin tanınmaya değer bir yüzü olduğunu, ortalıkta dolaşan renkli ve solgun yüzlerce hayaletin yalnızca maskeler olduğunu söylemesi lazım.” Mesele şiir olunca ben de bir hayli hassaslaşıyorum ve hiçbir ayrıntıyı kaçırmamak için günlerce aynı şiiri tekrar tekrar okuyorum. Bir şiir, her okumada sizde farklı, yeni hisler uyandırıyor ise o şiir kesinlikle olmuştur. İsmet Özel de böyle şiirler yazan bir şairmiş meğer. İsmet Özel, Şiir Resitali’nde bulunan şiirlerinin hepsini savaş ve onun getirdiği yıkım üzerine yazmış. Kitaba uzaktan bakıldığında bunu pek anlamıyorsunuz, tabii İspanyolca bilmiyorsanız. Kitabın kapağında yazan yazıyla okurunun merakını uyandırıyor Özel; “ni guarre entre pueblos ni paz entre classes.” Yani diyor ki “ne halklar arasında savaş ne de sınıflar arası barış”. Neden bunu İspanyolca yazmış bilemem ama savaş ve barış kavramları kitabın kapağını açar açmaz kendini gösteriyor. İsmet Özel ise bu kitabıyla ilgili “Bu bütün, Partizan’la başlıyor ve Savaş Bitti ile bitiyor. Bunun bir manası var tabi. Savaş başlıyor ve bitiyor sonunda. Ve benim dünyayla alışverişimde bakış açım, duyduğum sesler, duyurmak istediğim sesler, bütün bunlar bir tutarlı bütün halinde sunulmuş oluyor.” şeklinde bir açıklama yapıyor. Kendisi ne duyuyor da bizlere de onu duyurmak istiyor bir türlü anlayamıyorum, bu sanatçılar ne kadar tuhaf. Tuhaf sıfatını kötü anlamda kullanmadım aslında. Tuhaf derken bizler normaliz, onlar bizim duymadıklarımızı duyan, göremediklerimizi görenler. Yani gerçek sanatçılar. Hepimiz aynı haberleri izliyoruz, aynı dünyada hatta aynı şehirde yaşıyoruz da neden İsmet Özel gibi duyarlılıkla şiirler yazamıyoruz? Diğer sanatçıları çok fazla konuya dahil etmek istemiyorum ama kesinlikle İsmet Özel’in çok zeki bir sanatçı olduğuna inanıyorum. Kimin aklına gelir konuşamıyorum demek yerine “gırtlağımda bir harf büyüyor” demek? Kimin aklına gelir savaşlardaki çocuk ölümlerini kuşların ölümlerine benzetmek? Bir de İsmet Özel’in diğer şiirlerini bilmem ama bu kitabındaki birkaç şiirinde bir şey fark ettim. Sanki yazar kendi zekâsının farkında, gerçek bir sanatçı olduğunu, hatta eşsiz ve tek olduğunu biliyor da biraz kendini üstün görüyor normal insanlardan. Belki de ben yanlış yorumluyorumdur. Karlı Bir Gece Vakti Bir Dostu Uyandırmak adlı şiirine bir de siz bakınız; “-Benim adım insanların hizasına yazılmıştır.” … “-Keşke yağmuru çağıracak kadar güzel olmasaydım Ölüm ve acılar çatsaydı beni Düşüncem yapma çiçekler kadar gösterişli ve parlak Sözlerim ihanete varacak doğrulukta olsaydı.” … “ - Bir güneş sayardım kendimi denizin karşısında.” demiş İsmet Özel. Bence şiirde asıl vurgulanan, anlatılmak istenen savaşları önleyememenin verdiği acı, pişmanlık bu yüzden insanlara, insanlığa karşı bir sitem var gibi. Ama yazar, ana meseleyi aktarırken yukarıda aktardığım dizeleri yazmış. Kötü mü olmuş? Hayır, bence hiç de kötü olmamış. İnsanın yeteneğinin farkında olması bence güzel bir şey. Gözle görülür bir yetenek varsa bence ortada, mütevazı olmaya gerek yoktur. Bu da yazarın ne kadar cesur, kendinden emin olduğunu gösterir. Eminim onun okuyucuları da onun gibidir. Şiirlerindeki her bir cümleyi oluşturan her bir kelimenin ince ince düşünülerek ve asla birbirinin tekrarı olmayan ve de insanı hayrete düşüren imgelerden oluşması, bence İsmet Özel’i, Türk Edebiyatında bambaşka bir yere koymuştur. Örneğin bu kitabındaki hemen hemen her şiir aynı kaygıyla yazılmış fakat bambaşka imgelerle oluşturulmuş her defasında. Şimdi size Aynı Adam şiirinden iki kıta göstereceğim ve iki kıtada da bence direniş teması ele alınmış fakat o kadar farklı ve imgesel bir şekilde işlenmiş ki asla tekrara düşmemiş yazar: … “Ben dünyaya doğru yürümekle meşhurum bahar da sürgülenir içime katranlar da hem koşarak yarattığım sevgiler vardır hem körlenmiş sevgilerin acısıyla koştururum. Beni sular kocaman taşları parçalayarak hatırlıyor dağlarda ve beni hatırlatıyor çeltik tarlalarında aynı sular umutlu sakinlikleri lohusalıklarıyla. Ben dünyaya doğru yürümekle meşhurum kökten dallara yürüyen sular gibi yürürüm kömür ocaklarına, çapalanan tütüne yürürüm hüzün ve ağrılar çarelenir dağların esmer ve yaban telaşından kurtula diye torna tezgâhlarında demir. Yazar direniyorum demiyor da dünyaya karşı yürüyorum, diyor. İki ayrı kıtada direniş temasını işliyor ve bambaşka açılardan bakıyor her defasında. Bu kitaptan anladığım en önemli şey ise, okuyucunun kalbine dokunmanın ne kadar önemli olduğudur. Şiir Resitali’ni okuyun, okutturun. Böylesi nice resitaller dinlemek, okumak, izlemek umuduyla… Yazarın bu kitabında beğendiğim üç şiiri paylaşmak istedim sizlerle; İsmet Özel’in kendi sesinden, kitabındaki ilk şiir Partizan için; https://www.youtube.com/watch?v=gcW8F-jw_yI Aynı Adam için; https://www.youtube.com/watch?v=a7YKQUEM0e4 Sebeb-i Telif için; https://www.youtube.com/watch?v=0SUylH7v7yo Kaynakça Güdek, Orhan. İSMET ÖZEL’İN ‘’ŞİİR OKUMA KILAVUZU’’ 2005 http://turkoloji.cu.edu.tr/YENI%20TURK%20EDEBIYATI/orhan_gudek_ismet_ozel.pdf Amerikan Kabusu Benimkilerle birlikte onlarca gözün izlediği usta oyuncu Erdal Küçükkömürcü, Willy Loman’ın ağzından “Bu dünyada sahip olduğun tek şey, satabildiğindir.” dediğinden beri hepimizin kafasına yerleştirilmiş büyük hayali sorgularken buluyorum kendimi. Amerikan Rüyası, her ne kadar, çok çalışarak refah ve şöhretin kazanılacağını savunan bir ideoloji olarak doğmuş olsa da her fikir gibi hayata geçirildiğinde amacını yitirdi. Para için her şeyi yapmayı göze alan, değer yargılarını kaybetmiş bireylerden oluşan kapitalist toplum düzenimizin temelinin bu düşünce biçimi olup olmadığını sorgulamaya 21 Ekim 2015’te gittiğim “Satıcının Ölümü” adlı tiyatro oyununun çıkışında başladım. Amerikan Rüyası, zengin olmayı bireylerin yaşam amacı edinmesinde ve bunun bir sonucu olarak toplumsal değerlerin kaybolmasının temelini oluşturur. Böylelikle Amerikan rüyası çalışmayı esas alan bir başarı avı olmaktan çıkıp, maddi değerlerin öncelik haline gelmesini esas alan bir düşünce sistemi haline gelir. Bu materyalist bakış açısı toplumun yapıtaşı olan aile kavramını büyük ölçüde etkiler. Ticaretle uğraşan bir ailenin çocuğu olarak zengin olma arzusunun bir satıcının aile bağlarına ve psikolojisine verdiği zararı gördüğümde dehşete düştüm. Bu etkinin sebebinin bireyin içinde bulunduğu uzamın, bakış açısını ve ilişkilerini şekillendirmesidir. Bu bağlamda Amerikan Rüyası’nın benimsendiği kapitalist toplumlarda aile ilişkileri de bireylerin gelirleri ve sosyal başarılarının etkisi altında şekillenmeye mahkum. Oyunda Willy’nin oğlu Biff’le sahip olduğu bağın ve güçlü iletişimin bitmesinin başlıca sebepleri Biff’in para ve saygınlık kazanma arzusunu kaybetmesi ve bu sistemin dışına çıkmaya çalışmasıdır. Arthur Miller bu düzenin birey üzerinde ne kadar etkili olduğunu baba-oğul ilişkisine verdiği zarar üzerinden yansıtır. Ayrıca karısını aldatan Willy’nin sadakat, bağlılık ve etik gibi değer yargılarından sıyrılışı, para kazanma hırsının yansımalarından biri olup aile bağlarını zedeler. Bunu farketmem daha üniversitedeyken içine sokulmaya çalıştığım bu görünmez yarışın beni ailemden ne kadar uzaklaştırdığını ve önceliklerimin nasıl düzene hizmet etmek için yapılandığını görmemi sağladı. Sürekli artan boşanma davalarının, kopan aile bağlarının temelinde yatan sebep ilişkilerimize kayıtsızlığımız. Rüyaya dalmak isterken kendi kabusumuz olan yalnızlığımızı yaratmamız. Aslında hepimiz farkında olmadan bize ana hedefimiz olduğu benimsetilen refaha ulaşmak için koparıyoruz yavaş yavaş, en özel bağlarımızı. Ayrıca finansal açıdan gelişme hırsının bu denli fazla olması insanların birbirini rakip olarak veya para kazanmaya giden bir yol olarak görmesine ve çıkar ilişkilerinin sıklaşmasına sebep olur. Toplumu yalnızlaştıran bu korkunç güvensizlik ortamı bireyleri depresyona sürükler. Oyunun sonunda Willy Loman’ın intiharının bana şaşırtıcı gelmemesinin başlıca sebebi içine sürüklendiği bu yalnızlıktır. Herkesi hedefe giden yolda bir engel veya destek olarak görmek, kendimizin de diğer insanların hayatında bu vasıflardan birinden ibaret olduğumuzu kanıksamak demek değil mi? Willy’nin bu zenginlik yarışındaki mağlubiyetinin ağırlığını tek başına sırtında taşıması ailesini bile yarıştaki engeller olarak görmesiden kaynaklanmıyor muydu? Onun sonunu bu mağlubiyet değil de yalnızlığının sonucu olan çaresizliği getirmedi mi? Kendi yarattığı yalnızlığı uyandırmadı mı onu rüyasından? Amerikan Rüyası gerçekleşene kadar bir kabusu yaşatmak üzerine kurgulanmakla beraber, asla tatmin olmayan, yalnız ve değerlerini kaybetmiş bireyler yapıyor bizi. Elimizdeki telefonlara odaklanarak beğeni alma yarışımız, iş yerlerinde kurduğumuz samimiyetsiz ilişkiler, ailemizle kavgalarımız bizi rüya başlayana kadar ayakta tutan kabusumuz. Gerçek rüyamız ise tatmin olmak. Belli bir miktar para ve şöhretin bize yeterli olduğu o güne sağ çıkabilmek. Sonunda başardım diyebilmek belki. Tek sorunumuz bitiş çizgisinin neresi olduğunu bilmeden koşuyor oluşumuz. Geride bıraktıklarımıza dönüp bakmadan, sonunu bilmeden yarışta kalmamız. Tek sorunumuz kabustan ancak ölerek uyanmamız. Didar Uslu Kaynakça Satıcının Ölümü. Arthur Miller. Akün Sahnesi. Ankara. 21 Ekim 2015. Samed​ ​Alperen​ ​Tavşancı HİSSETTİĞİN​ ​KADAR​ ​YAŞARSIN Zaman​ ​gibi​ ​üzerinde​ ​detaylı​ ​tartışmalar​ ​yapılan​ ​konular,​ ​eşi​ ​benzeri görülmemiş​ ​bir​ ​beyin​ ​fırtınası​ ​yapmayı​ ​gerektirir.​ ​Bu​ ​yüzden,​ ​bu​ ​tür​ ​konular​ ​nitelikli olarak​ ​kabul​ ​edilir.​ ​Ayrıca,​ ​oldukça​ ​derin​ ​kavramların​ ​kullanıldığı​ ​bu​ ​tartışmalarda, yapılan​ ​sorgulamalarla​ ​birlikte​ ​açıklaması​ ​saatlerce​ ​sürecek​ ​cevaplar​ ​da​ ​verilmesi gerekebilir.​ ​Bu,​ ​birçok​ ​düşünür​ ​için​ ​güzel​ ​bir​ ​haber.​ ​Çünkü​ ​bir​ ​konuyla​ ​ilgili​ ​yöneltilen sorulara​ ​verilmeye​ ​çalışılan​ ​cevaplar,​ ​o​ ​konunun​ ​ne​ ​kadar​ ​kaliteli​ ​olduğunu​ ​gösterir ve​ ​eğer​ ​bir​ ​filozofsanız​ ​ya​ ​da​ ​sadece​ ​meraklı​ ​biriyseniz,​ ​zaman​ ​kavramı​ ​hakkında yüzlerce​ ​hatta​ ​binlerce​ ​soru​ ​sorabilirsiniz.​ ​Böylece​ ​birçok​ ​yazarın​ ​daha​ ​önce kitaplarında​ ​yaptığı​ ​gibi​ ​düşünce​ ​dünyanızın​ ​sınırlarını​ ​zorlamış​ ​olursunuz.​ ​Sinema dünyasında​ ​da​ ​zaman​ ​kavramını​ ​işleyen​ ​ve​ ​oldukça​ ​bilinen​ ​filmler​ ​mevcut.​ ​Bazıları doğrudan​ ​yazılı​ ​eserlerin​ ​uyarlaması​ ​olarak​ ​beyaz​ ​perdeye​ ​yansıtılmış.​ ​Bazı filmlerde​ ​ise​ ​yönetmenler​ ​kendi​ ​zamanlarını​ ​anlatmaya​ ​çalışmışlar​ ​ve​ ​bu​ ​konuda hakkında​ ​akla​ ​hayale​ ​gelmedik​ ​teoriler​ ​üzerinde​ ​durmuşlar. 2016​ ​yapımı​ ​​Geliş​​ ​de​ ​bu​ ​filmlerden​ ​bir​ ​tanesi.​ ​Bu​ ​sinema​ ​eseri,​​ ​zaman​ ​ve zamanı​ ​algılama​ ​biçimi​ ​üzerine​ ​düşündüren​ ​sorular​ ​sorması​ ​ile​ ​biliniyor.​ ​Bundan dolayı​ ​bu​ ​​etkileyici​ ​filmi​ ​​izleyenlerin​ ​yaşanılan​ ​an,​ ​geçmiş​ ​ve​ ​gelecek​ ​kavramlarını sorgulamaya​ ​başlamış​ ​olması​ ​gayet​ ​olası.​ ​Peki,​ ​yalnızca​ ​filmler​ ​ve​ ​kitaplar​ ​mı​ ​zaman algımızı​ ​etkiler​ ​yoksa​ ​hayal​ ​gücümüz​ ​veya​ ​anılarımız​ ​ile​ ​yaşadığımız​ ​anların​ ​tanımını yeniden​ ​yapabilir​ ​miyiz?​ ​Bunun​ ​cevabı​ ​ise​ ​kişiye​ ​özel​ ​ve​ ​bence​ ​"güzel"​ ​kavramının ne​ ​olduğunu​ ​tanımlamaya​ ​çalışmakla​ ​veya​ ​kötüyü​ ​çirkinden​ ​ayırmaya​ ​uğraşmakla benzer.​ ​Çünkü​ ​herkes​ ​aslında​ ​kendi​ ​zaman​ ​diliminde​ ​yaşıyor.​ ​Bu​ ​yüzden​ ​göreceliliği bu​ ​kadar​ ​fazla​ ​olan​ ​bir​ ​kavramın​ ​ne​ ​olduğunu​ ​veya​ ​ne​ ​olmadığını​ ​bulmak​ ​kolay​ ​değil. Fakat​ ​zaman​ ​ile​ ​ilintili​ ​kavramlar​ ​üzerinde​ ​sorgulama​ ​yapmaya​ ​başlamak​ ​bile​ ​ilk aşamada​ ​oldukça​ ​yeterli​ ​olacaktır. Günlük​ ​hayatın​ ​vazgeçilmezlerinden​ ​saat​ ​ve​ ​takvim​ ​üzerinde​ ​düşünerek sorgulamaya​ ​başlayabiliriz.​ ​Hayat​ ​serüvenimizin​ ​tam​ ​olarak​ ​neresinde​ ​olduğumuzu gösteren​ ​yalnızca​ ​birer​ ​levha​ ​aslında​ ​her​ ​biri.​ ​Bu​ ​yüzden​ ​herhangi​ ​bir​ ​saat​ ​ya​ ​da takvim,​ ​herkes​ ​için​ ​aynı​ ​sayısal​ ​değerleri​ ​gösterse​ ​bile​ ​çoğu​ ​kez​ ​kaç​ ​saniye geçtiğinin​ ​ya​ ​da​ ​takvimden​ ​kopan​ ​yaprakların​ ​sayısının​ ​anlamı​ ​yoktur.​ ​Çünkü​ ​bazen bazı​ ​insanlar​ ​öylesine​ ​yaşar.​ ​Bir​ ​robot​ ​gibi​ ​günleri​ ​ve​ ​mevsimleri​ ​sayar,​ ​durmadan, dinlenmeden,​ ​dinlemeden​ ​ve​ ​hissetmeden,​ ​hayatı​ ​ve​ ​gerçekleri​ ​anlamadan​ ​nefes​ ​alır ve​ ​verir.​ ​Bu​ ​tür​ ​kişiler​ ​için​ ​yaşadığı​ ​uzun​ ​yıllar​ ​bir​ ​filmin​ ​fragmanı​ ​gibidir​ ​ve​ ​çok​ ​kısa bir​ ​sürede​ ​bittiğinde​ ​aslında​ ​neler​ ​yaptığını​ ​anlayamaz​ ​kişi.​ ​Sadece​ ​var​ ​olduğunu​ ​bilir ve​ ​gerisi​ ​yalnızca​ ​yaşadığını​ ​sandığı​ ​anlardan​ ​ibarettir.​ ​Gerçekten​ ​neyi​ ​sevip sevmediğini​ ​bilmeden,​ ​kimseyi​ ​gerçekten​ ​anlamadan,​ ​üzüntüden​ ​ölebileceğini hissetmeden​ ​ve​ ​her​ ​olaya​ ​mantıksal​ ​bir​ ​açıklama​ ​getirmeye​ ​çalışarak,​ ​anıların sayısallığını​ ​ölçerek​ ​yaşayan​ ​birisi,​ ​bir​ ​dünya​ ​gününün​ ​yirmi​ ​dört​ ​saat​ ​olduğunu​ ​bilir, her​ ​dakikayı​ ​altmış​ ​saniye​ ​olarak​ ​ölçer.​ ​Fakat​ ​gerçekten​ ​yaşamaktan​ ​haberi​ ​bile olmadığı​ ​için​ ​günlerin​ ​ve​ ​saniyelerin​ ​asıl​ ​değerini​ ​bilemez. Bazı​ ​anılar​ ​vardır​ ​hayatta,​ ​yalnızca​ ​o​ ​an​ ​yaşandığı​ ​için​ ​güzeldir.​ ​Çünkü​ ​bütün gerçekleşebilecek​ ​olasılıkların​ ​içerisinde​ ​o​ ​an,​ ​o​ ​şartlarda​ ​yaşanmıştır​ ​ve​ ​bu​ ​yüzden kişi​ ​aklından​ ​çıkaramaz​ ​o​ ​an​ ​hissettiklerini.​ ​O​ ​an​ ​gördüğü​ ​sahneyi​ ​unutmak​ ​istemez çünkü​ ​hissettiği​ ​duygular,​ ​o​ ​anı​ ​ilk​ ​günkü​ ​gibi,​ ​capcanlı​ ​tutar​ ​hafızasında.​ ​Saatin​ ​veya günün​ ​ne​ ​olduğunun​ ​ise​ ​hiçbir​ ​önemi​ ​yoktur.​ ​Çünkü​ ​yaşanan​ ​o​ ​an,​ ​saati​ ​veya​ ​tarihi belli​ ​olmadan​ ​zaten​ ​yeterince​ ​değerlidir.​ ​En​ ​derinden​ ​işleyen​ ​duygular​ ​o​ ​anı olabilecek​ ​en​ ​mümkün​ ​mertebede​ ​değerli​ ​kılmıştır​ ​bile.​ ​Bu​ ​durumda​ ​bir​ ​dakikanın altmış​ ​saniye​ ​olduğunu​ ​bilmeyen​ ​bir​ ​kişi​ ​bile​ ​o​ ​anın​ ​değerli​ ​olduğunu​ ​bilir​ ​zaten. Zamanın​ ​tanımını​ ​yazamayabilir​ ​veya​ ​anlatamayabilir​ ​belki​ ​ama​ ​o​ ​anı unutamayacağı​ ​​koşullarda​ ​​yaşadığı​ ​için​ ​aslında​ ​kendi​ ​hayatının​ ​bir​ ​bölümünü,​ ​kendi kuralları​ ​ile​ ​oluşturmuştur​ ​farkında​ ​olmadan.​ ​Diğer​ ​yanda​ ​milisaniyeleri​ ​ölçenlere göre​ ​çok​ ​daha​ ​anlamlı​ ​bir​ ​şekilde​ ​değerlendirmiştir​ ​o​ ​süreyi,​ ​çünkü​ ​kendi​ ​zamanını tanımlamıştır.​ ​Olması​ ​gerektiği​ ​gibi​ ​bir​ ​dakikayı​ ​altmış​ ​saniye​ ​olarak​ ​değil​ ​de​ ​bir dakikayı​ ​olduğu​ ​gibi​ ​yaşamıştır.​ ​Kendisinden​ ​kattıklarıyla​ ​başka​ ​kimsenin oluşturamayacağı​ ​kendi​ ​zamanının​ ​içerisinde​ ​var​ ​olmuştur.​ ​Aynı​ ​şekilde,​ ​yıllara sayısal​ ​birer​ ​değer​ ​vermeden,​ ​en​ ​anlamlı​ ​şekilde​ ​hayata​ ​devam​ ​etmek,​ ​her​ ​anını yaşadığımız​ ​için​ ​yılları​ ​değerli​ ​kılmak​ ​varken​ ​neden​ ​olması​ ​gerektiği​ ​gibi​ ​davranalım da​ ​hissetmeden,​ ​başkalarının​ ​zaman​ ​tanımlarına​ ​göre​ ​yaşayalım​ ​ki? Saniyelerin​ ​veya​ ​dakikaların​ ​ölçülmesinin​ ​zorunluluğunun​ ​her​ ​geçen​ ​gün arttığı​ ​bir​ ​dünyada,​ ​bir​ ​günü​ ​yirmi​ ​dört​ ​saat​ ​olarak​ ​tanımlamak​ ​veya​ ​bütün​ ​işlerin yapılması​ ​için​ ​birer​ ​süre​ ​belirlemek​ ​aslında​ ​anılarımızın​ ​ve​ ​yaptıklarımızın​ ​değerini azaltır.​ ​Çünkü​ ​saymakla​ ​uğraştığımız​ ​saniyeler​ ​ile​ ​yaptığımız​ ​işlerin​ ​veya yaşadıklarımızın​ ​asıl​ ​anlamlarını​ ​kaçırmak,​ ​yapılabilecek​ ​en​ ​büyük​ ​hatalardan​ ​bir tanesi.​ ​Tabii​ ​kendi​ ​hayatını​ ​gerçekten​ ​kendi​ ​istekleri​ ​doğrultusunda​ ​yaşamak isteyenler​ ​için.​ ​Başkasının​ ​kurallarına​ ​göre​ ​vakit​ ​öldürenler​ ​ise​ ​zaten​ ​bilemez zamanın​ ​gerçek​ ​anlamını.​ ​Öylece​ ​yaşarlar​ ​ve​ ​bir​ ​gün​ ​saniyeleri​ ​saymayı​ ​bırakmak zorunda​ ​kaldıklarında​ ​yok​ ​olup​ ​giderler.​ ​Onları​ ​hatırlatacak​ ​sonsuz​ ​anıları​ ​yoktur çünkü.​ ​Geride​ ​bıraktıkları​ ​ise​ ​yalnızca​ ​saydığı​ ​yılları​ ​anlatmaya​ ​çalışan​ ​bir​ ​yığın rakam.​ ​Saniyeleri​ ​sayan​ ​diğer​ ​milyarlarca​ ​insanın​ ​yaptığı​ ​gibi... KAYNAKÇA ​ ​Villeneuve,​ ​Denis.​ ​​Geliş​.​ ​2016.​ ​Paramount​ ​Pictures.​ ​Sinema Büyük Ada ve Küçük Kız Küçükken yurt dışına gitmeyi çok isterdim. En büyük hayallerimden birisi buydu. Neresi olduğu, ne yaptığım fark etmezdi. Dünyada Türkiye dışındaki yerlerde insanlar ne yapıyorlar, nasıl yaşıyorlar, bunu merak ediyordum. Bu küçük İlayda’ya 17 yaşında tek başına yurt dışına gideceğini söyleseniz ne o inanırdı ne de ailesi. Ama olağanüstü olaylar yaşanıyormuş. 2016 yılında bir kısa ﬁlm yarışmasında Türkiye birincisi olunca Malta’da düzenlenen Akdeniz Forumu’na katılmaya hak kazanmıştım. Bu etkinlikte dünyanın dört bir yanından insanlar bir araya gelip önemli problemleri tartıştılar. Orada geçirdiğim beş gün, para ile satın alınamayacak deneyimler kazandırdı bana.Malta’ya gitme düşüncesi beni çok heyecanlandırıyordu. Sınıf arkadaşlarımın ve öğretmenlerimin çoğu, lise son sınıf öğrencisinin yurt dışında “tatil”e gidecek vakti olmaması gerektiğini düşünse de ben onları dinlemedim. Malta’ya gitmek benim için önemliydi çünkü tek başıma kazandığım bir ödüldü ve ilk kez tek başıma yurt dışına çıkacaktım. Ailem de oraya gitmemin benim için eşsiz bir deneyim olacağına inandığı için birçok evrak işi hallolduktan sonra Malta’ya gidebildim. Koskoca ülkede, çok büyük değil aslında ama bana büyük geliyordu, yalnız olmak muhteşemdi. Özgürlük, korku ile birlikte çok tatlı bir his veriyordu, bu yetişkinliğin tadı olmalıydı. Beş gün boyunca istediğim planı yapmakta serbesttim. Sabah kaçta kalkacaktım, saat kaça kadar dışarıda olacaktım, nereleri gezecektim… Sonunda yapmak istediğim ve ilgimi çeken şeyleri sıraladım ve yapmaya koyuldum. Önce adanın bir ucundan diğer ucuna gidip oradan da feribot ile Malta’nın küçük kardeşi sayılan Gozo Adası’na gittim. Fotoğraf ve video çekmeyi seven birisi olarak sürekli işlerimin bitmesini bekleyen insanlar olmaması çok rahattı. Kimi yere gittim 3 saat durdum. Kimi yerde hiç beklemedim sadece birkaç fotoğraf çektim. Adayı kendimce gezdikten sonra Akdeniz Forumu başladı. Forum’daki en genç katılımcıydım. Dernek başkanları, şirket sahipleri, Birleşmiş Milletler çalışanları ile tanıştım. UNESCO Başkanı Irina Bokova ile tanıştım ve bir lise öğrencisi olarak Model Birleşmiş Milletler konferanslarına katıldığımı söyledim, yaptığım işi destekledi, çok iyi davrandı. Açılış kokteylinde benim yaşıma yakın yaşlarda olan birkaç Tunuslu ile arkadaş oldum, onlarla birlikte başkent Valletta’yı dolaştık, yemek yedik. Tüm bunlar bir hayal gibi geldi. Ama en önemlisi, hayatımda yaşadığım en güzel olay olarak nitelendirebileceğim bir şey oldu. İlerleyen günlerde eğitim üzerine bir sempozyuma katıldım. Konuşmacılar arasında Ürdün Milli Eğitim Bakanı ve Facebook Terörle Mücadele Politika Müdürü vardı. Katılımcılar eğitim ile ilgili soru soruyor veya yorum yapıyordu, konuşmacılar da buna karşılık veriyordu. Sempozyum bu şekilde ilerlerken seyirciler arasından bir kadın, öğretmen olarak eğitimin merkezinde yer aldığını söyledi ve birkaç soru sordu. O an, ben öğrenciyim benim görüşlerim de önemli olmalı diye düşündüm ve söz almak için elimi kaldırdım. Orada yüzlerce insan arasında böyle bir şeyi yapabilecek cesarete sahip olmam hala beni şaşırtıyor. Sonrasında bana söz hakkı verdiler. Mikrofonu aldım ve 17 yaşında Türk bir lise öğrencisi olarak eğitim sistemi hakkında düşüncelerimden bahsettim:“İnsan olmaktan önce öğrenci olarak nitelendiriliyoruz. Bu da dünyada neler olduğundan ziyade sınav sonuçlarımızın nasıl olduğunu daha çok merak etmemize yol açıyor. Eğitim sistemi öğrenciler yetiştiriyor, insan yetiştirmiyor. Sorun, burada başlıyor.” Ben bu yorumları yaptıktan sonra insanlar bir anda beni alkışlamaya başladılar. Konuşmacıların hepsi sözlerim hakkında yorum yaptılar. Bu yaşta burada yer alabiliyorsam, demek ki eğitim sistemi ne kadar kötü olursa olsun ona karşı direnebildiğimi, böyle devam etmem gerektiğini söylediler. Ömrümde en gururlu hissettiğim andı. Yıllardır bir şeyler uğruna çalışıp duruyordum, sınavlarım olsun, derslerim olsun. O an tüm bunlara değdi. Emeklerimizin karşılığını hiç ummadığımız anlarda alabiliyormuşuz. Kendimi gördüğümden daha fazlası olduğuma, ben Malta’da inandım. Uğraşlarımın bir karşılığını alabileceğime, asla pes etmemem gerektiğine tekrardan inandım. Bunları bana herhangi bir yerde başka insanlar da söyleyebilirdi ama asla o sempozyumdaki epik hisleri hissettiremezlerdi. Hala hatırımdan gitmiyor sempozyum çıkışında benimle tanışmak için yanıma gelen insanlar, bana verdikleri kartları. Bu muhteşem his, devam etmem için sebebim.İlayda Gümüş21703759Tüm fotoğraﬂar bana aittir.Naz EpözdemirDinle Willy!Okulunuz evinizden uzaksa, yolculuk ilk zamanlarda tam anlamıyla bir işkence oluyor. Sabahın köründe kalkıp, sıkış tepiş bir metroya binmek, aynı yoğunluktaki otobüste otuz dakika boyunca “Çantamı birine mi verseydim acaba? Keşke biraz daha arkaya gitseydim de şu demire tutunabilseydim.” gibi düşüncelere dalmak sağlıklı bir insanın keyif alacağı aktivitelerden değil. Fakat kendimizi bardağın dolu kısmından bakmaya çok zorlarsak, bu işkencenin de avantajlarını görebiliriz. Benim için bu avantajlardan biri Arthur Miller oldu. Her gün olduğu gibi okuluma gitmiş, sekiz saat orada kalmış, otobüste otuz dakika boyunca akranlarımın gereğinden fazla yüksek sesle konuşmlarına katlanmış, son vasıtama da sonunda ulaşmıştım Çantamı bir kenara kendimi de koltuğa atmıştım. Bir süre sonra, metroya binildiğinde yaşanan, nereye bakacağını bilememe durumuna tam dâhil olacakken, karşımda oturan adamın elindeki kitabı fark ettim. Çokda çaktırmadan kitabın ismini görmeye çalıştım. Arthur Miller’ın “Bedel” isimli oyunuydu. Adambir kez olsun kafasını kitapran kaldırmadı. Üstelik uzun bir süre inatla kendisine bakmıştım. Kitap kanıma girdi o gün. Şunu da belirtmeliyim, kitabın bir roman mı öykü mü yoksa oyun mu olduğunu bilmiyordum. Hafta sonu kitabevine gidip alınca anladım durumu.”Bedel”i okumaya başladığım gün bitirdim. Biraz araştırmayla, kulak dolgunluğumun olduğu “Satıcının Ölümü”nünde Arthur Miller'ın olduğunu öğrendim. Aynı şekilde, bu oyunu da çok beğendim. İki oyun için “Keşke sahnelense de izleme şansım olsa...” diye düşündüğümü çok net hatırlıyorum. Bu dileğim-kısmen-üç sene sonra, üniversite sınavını kazanıp Ankara’ya geldiğimde gerçekleşti.“Satıcının Ölümü”nü bu seneki programda gördüm ve temsil gününden on üç gün önce biletimi aldım. Cüneyt Gökçer Sahnesi’nin tam olarak nerede olduğunu öğrendim. Temsil günü gelince de yurttan çıkıp Çayyolu’na gittim. Birkaç insanı hafifçe rahatsız ederek koltuğuma Naz Epözdemiryerleştim. Uzun süre önce okuduğum için oyun başlayana kadar karakterlerin isimlerini, çok beğenip tahtama yazdığım cümleyi hatırlamaya çalışıyordum ki “Oyunumuz başlamak üzere. Lütfen telefonlarınızı kapatınız.” anonsuyla kendime geldim. Gözlüğümü takıp telefonumu kapadım.İlk sahnede; çimleri, ağaçları, ufku çağrıştıran bir melodi tasviri vardır. Bu kısmı okuduğum zaman nasıl bir melodiden bahsedildiğini tahmin etmeye çalışmış fakat başarısız olmuştum. Melodiyi duyduğumda bu etkinin çok başarılı bir şekilde bırakıldığını düşündüm. Dekora gelirsek, metinde bahsedilen büyük apartmanlarla çevrelenmiş, neredeyse savunmasız görünen evi, görsel efekflerle somutlaştırmışlar. Yine kitapta bahsedilen ışık kullanımına, sahnenin önüne ve evin çatısına vuran mavi ışık, evin içine yansıyan ‘kızgın’ turuncu ışık, sadık kalınmış. Aynı zamanda, dikkatli izlenirse bazı ışıkların neyi temsil ettiği anlaşılır. Örneğin; Linda’yı uyandıran araba farlarını diğer ışıklardan ayırt edebiliriz ki bu metinde olmayan bir ayrıntıydı. Diğer bir örnek; Willy’nin zaman kavramını kaybedip geçmişe dönüşünü belli edebilmek için şimdiki zamandayken kullanılan ışıktan farklı bir ışık kullanılmış. Bu kullanım, izleyicinin zaman konusunda ikileme düşmemesini sağlamakla kalmayıp, şimdiki zamanın kasvetini ve çaresizliğinigeçmişin umut dolu ve kısmen neşeli halini yansıtmış.Oyun boyunca, Willy’nin kendisini tanıyamaması, kapasitesinin farkında olmaması, patronuna olan bağlılığı daha doğrusu bağımlılığı bana Wilhelm Reich’in “Dinle Küçük Adam”ını hatırlattı. Özellikle kitapta geçen “Küçük Adam, küçük olduğunu bilmez ve bunu bilmekten korkar. Kendi küçüklüğünü ve yetersizliğini, başkalarının gücü vebüyüklüğünün kendisinde uyandırdığı güç ve büyüklük görüntüleriyle örter.” kısmını Willy’nin zengin ağabeyine olan hayranlığıyla bağdaştırdım.Willy’nin oğlu Biff’e bağladığı umutlarının temelsiz olduğunu kabullenmek çok zor. Daha da zor olan, bu temelsizliğin sebebinin tamamen Willy’nin suçu olması. Ona şefkatle yaklaşan, Naz Epözdemirbir dediğini iki etmeyen Linda’yı başka bir kadınla aldatan Willy, oğluna yakalanıyor ve parlak bir geleceği olan Biff’i çamur batağına atıyor. İnsanı kahreden bir diğer durum da, Linda sökük çoraplarını yamarken, Willy’nin metresine iki kutu çorap alması. Linda’ya karşı hissettiği utancı gizlemek için ona kaba davranan Willy’den tiksindiğimi hatırlıyorum. Bu tiksinti oyun sonlarına doğru acımaya hatta bir yerde hak vermeye bile dönüştü benim için.Oyunun en çarpıcı kısmı ise, borçlarını ödemek, sonunda kurtuluşa erebilmek için Willy’nin kendisini feda etmesi idi.Kurtuluşa ulaşmanın yolunu yok oluşa bağlayan Willy, ölümünden sonrabile hayallerine, umduklarına ulaşamıyor. Cenazesi onu sevenlerle, ona saygı duyanlarla dolup taşacağına, cenazeye sadece ailesi ve kendisinin de dediği gibi tek arkadaşı Charley geliyor.Metni okurken gözümde canlandırdığım her şeyi bulabildim oyunda. Önceden okuduğum bir oyuna gitmenin beni olumsuz etkileyeceğini düşünmüştüm. Yanıldığıma çok sevindim. Bu tecrübenin sanırım tek olumsuz yanı, dönüş oldu. Oyun sekizde başladı, onu kırk geçe bitti. Çıktığımda ne otobüs ne dolmuş ne de metro seçeneğim kalmıştı. Tek çare olarak taksiye bindim ve yurda döndüm. Bu küçük olumsuzluğa rağmen, iyi ki metroda o adamın önüne oturmuş, o kitabı arayıp bulmuş ve Ankara’ya gelip oyunu izleme şansına kavuşmuşum.Atalay-1 Oğuz Atalay EEE 21301524 Türk 102 Aslı Uçar İnsan Beyninin Potansiyelleri İngiliz yazar Aldous Huxley, Algı Kapıları isimli eserinde kaktüs ağacının köklerinden elde edilen Meskalin maddesini aldıktan sonra dış dünyaya karşı olan izlenimlerini okuyuculara aktarmayı amaçlamıştır. Aslında Aldous Huxley şimdilerde çok popüler olan üzerine bir çok film çekilen ve kitap yazılan “İnsan beyninin sınırları nedir?” sorusuna cevap aramıştır. Gerçekten de insan beyni sınırlarının üzerine çıkma potansiyeline sahipse meskalin veya başka bir madde kullanarak Aldous Huxley potansiyelini sürekli arttırmak neden istemez? İnsan beyni ve potansiyelleri yüzyıllardır bilim adamlarının da sanatçıların da odak noktası olmuş, işleyişi ve yapısı tüm insanları hayrete düşürmüştür. Algı Kapıları’nda anlatılan meskalin deneyiminde yazar kendi beyninin potansiyellerini görmeyi amaçlamış ve bu sayede kendi kişiliğine ve iç dünyasına dair çok önemli bulgular elde etmiştir. Aldous Huxley, normalde odaklandığı zaman, kişiler, olaylar gibi olgulara olan ilgisini kaybetmiş ve dünyaya tamamen farklı ve kendi betimlemesine göre doğru bir noktadan bakmaya başlamıştır. Peki elinde dünyayı Van Gogh gibi görme imkanı olan yazar onu sürekli neden kullanmamıştır? Bunun cevabı aslında insanın alışkanlıklarından vazgeçememesinden kaynaklanır. Aldous Huxley’in bir eşi, çok sevdiği dostları kısacası sosyal bir çevresi vardır. Ancak meskalin etkisinde algıladığı dünya onların çok uzağında kalır. Yazar dünyayı farklı algılamak uğruna Atalay-2 sevdiklerinden ve bu zamana kadar algıladığı dünyadan vazgeçememiştir. Örneğin sandalye meskalin kullanana kadar onun için oturulacak, rengi olan bir eşyadır ama meskalinin etkisi altında bambaşka bir cisme dönüşmüştür. Dünya bir sandalye için bile bu kadar değişmişken Aldous Huxley’in bu yeni dünyayı sevmesine rağmen sürekli ayak uydurması imkansızdır. Bunu göze alacak yazarın meskalin bağımlısı olması kaçınılmazdır. Bağımlılıklar aslında bir şeylerden vazgeçtiğimiz zaman gerçekleşir. Eğer bir insan sigara bağımlısıysa akciğerinden, nefesinden, sağlığından vazgeçmiştir; bir insan bilgisayar oyunu bağımlısıysa sosyal hayatından, gözlerinden vazgeçmiştir. Yazarın da bağımlı tanımlamasını girebilmesi için alıştığı dünyadan vazgeçmesi gerekir ki bu sigaranın vazgeçmeye dikte ettikleri kadar kolay değildir. Buna rağmen sonradan kullanılmaya başlandığında meskalin sayesinde algılanan dünyaya geçiş yapmak ne kadar zorsa, çocukluğundan itibaren meskalin kullanan bir insanın onun sayesinde algıladığı dünyadan normal dünyaya adapte olması o kadar kolaydır. Yazarın adapte olmaya çalıştığı dünya içinde sadece onu ve yalnızlığı barındıran bir dünyadır. Oysa tam tersi durumu düşündüğümüzde çocukluğundan beri bu maddeyi kullanmaya alışmış kişinin adapte olmaya çalıştığı dünya içinde bir sürü insanı barındıran sosyal bir çevredir. Bu sebeple aslında insanların iyi de olsa kötü de olsa şu an algıladığımız dünyada yaşaması, meskalin etkisinde algıladığı dünyada yaşamasından daha kolay ve daha kutsaldır. Meskalinin dünyası yalnızdır, içinde sadece algılayan kişiyi ve algılanacak objeleri barındırır. Bu nedenle sosyal bir varlık olan insanın doğasına aykırıdır. Aldous Huxley, işte bu gerçekliği görüp hoşuna giden bu dünyanın içinde bulunmak istememiş, meskalin bağımlısı olmamıştır. Sonuç olarak Aldous Huxley, kaktüsten elde edilen meskalin maddesi sayesinde Atalay-3 dünyayı farklı bir şekilde algılamış, Van Gogh ‘un dünyasına adımını atmıştır. Yine de alışkanıklarından vazgeçmediği için bu maddenin ve o dünyanın bağımlısı olmaktan kaçınmıştır. Aslında dünyayı Van Gogh gibi görmek için meskalin maddesini kullanmka yetmez çünkü meskalin insanların algılamasını sağladığı dünyanın yanında bir çok sorunu da barındırır. Maalesef dünyayı Van Gogh gibi görebilmek için onun gibi doğmuş olmak gerekir. Damla Akcaoğlu MARİFET-İ TEFERRUAT “İçindeki çocuğu koru!” Pek çoğumuz bu öneriyi hayatının bir yerinde mutlaka duymuş ve üzerine az da olsa düşünmüştür. Bize bunu söyleyenler neyi kastediyorlar bilmiyorum. Belki çocukluğun saf sevgisini korumayı; belki de utanmadan, doyasıya eğlendiğimiz günleri unutmamayı öğütlüyorlar. Benim ise çocukça yapmak istediğim şeylerden biri yılların bana yüklediği görevleri bir kenara bırakıp hayattaki ayrıntılara odaklanmak. İnsanları, hayvanları, doğayı sonsuz bir merakla ve tüm detaylarıyla inceleyip zamanı ve varlığımı unutacak kadar onlarla bir olmak… Belki eve giden son otobüsü kaçırmak ama peşine düştüğüm böceğin evini bulmadan başından ayrılmamak… Peki büyüdükçe ne oluyor? Bizleri dolu dizgin bir yarışın içine atan yıllar merakla dolu çocukluğumuzu elimizden almakla yetinmiyor, hayattaki bütün ayrıntıları da alıp gidiyor. Bizler de ona karşı çıkmıyor, koştuğumuz hipodromdan bir anlığına gözümüzü ayırıp etrafımıza bakarsak tökezleyip düşeceğimize inanıyor ve sadece varacağımız yere odaklanarak hayatın ince detaylarını göz ardı ediyoruz. Sessiz bir narinlikle süzülen kar tanelerini, güneşe elini uzatmış bir sarmaşığın çabasını, yeni tanıştığımız bir insanın yüzündeki izleri izlemeye değer bulmuyoruz ve hatta, bizi yolumuzdan alıkoyduklarını düşünüp içten içe sinirleniyoruz tüm bunlara. Peki bu ayrıntılar gerçekten hayatımızın önemsiz parçaları mı; yoksa hepsinin bize anlattığı, hatırlattığı bir şeyler olmalı mı? Onların önemini keşfetmenin yolu, varlıklarını umursamak mı? Her ne kadar hayatımızdaki ayrıntıları küçük ve önemsiz diye göz ardı etsek de bence onlar sanatın ve bilimin temel kaynakları. İnsanların çoğu zaman bakmadığı dolayısıyla görmediği şeyler bu iki alanın malzemesi olduğunda karşımıza büyüleyici sonuçlar çıkarabiliyor. Mesela bundan yüzyıllar önce geceleyin gökyüzünü seyreden bir insan hayal edelim. Kafasını kaldırınca gördüğü ışıklı noktalar onun için ne ifade ediyordu acaba? Zamanda yeterince geriye gidersek bunun cevabının yalnızca “gecenin karanlığını süsleyen birer ayrıntı” olduğunu söyleyebiliriz. Ama birileri bu tanımdan memnun olmamış ve ayrıntıyı incelemeye değer bulmuş olmalı ki şimdi gezegenleri, galaksileri hatta bazılarımız için gelecek tatilde Mars’a gitme fikrini bile konuşabiliyoruz. Sanatta da bu durum neredeyse izlediğimiz, okuduğumuz tüm eserlerde çok daha çarpıcı bir şekilde karşımıza çıkıyor. Benim ise sanatta ve sanatçının bakış açısında ayrıntının yerini gördüğüm eser bir Ahmed Arif biyografisi olan “Ahmed Arif: Bir Mısra Dolu Maceram” kitabıydı. Kitapta bir şairin çevresinde olup biteni tüm detaylarıyla inceleme isteği, sevdiği kızın karşısında durmasıyla zirveye çıkıyordu ve âşık olduğu kızın düşlerindeki tasvirini şöyle yapıyordu Ahmed Arif: "Onu, belli belirsiz gamzesini, kulakmemesindeki tatarcık ısırığını, sol elinin baş, işaret ve orta parmağını kullanarak yüzüne düşen saçını kulağının arkasına yerleştirmesini, yürümesini, nefes alıp vermesini..."(72) Sanki onu sadece izlemekle kalmamış saçlarının içinde dolaşan eli, yüzündeki gülüşü olmuştu. Onlar şair için sadece bir nesne olarak kalmamış benliğinin bir parçası gibi oluvermişti. Tabii ki ayrıntının sanatçıların elinde gelebileceği en güzel hâlleri Dostoyevski, Yaşar Kemal gibi yazarların sayfalarca süren betimlemelerinde görmek de mümkün. Peki ya filmler? Üstünde çokça düşünülmüş kaliteli bir filmi özümseyebilmek için tek sefer izlemek yetmez genelde. Hele de dikkatli bir seyirci değilseniz üçüncü, dördüncü izleyişinizde bile daha önce fark etmediğiniz bir detayı yakalayıp hayretler içinde kalabilirsiniz. Böyle filmlerde detaylar üzerine düşünmek ve izleyicinin de onları fark etmesini sağlamak sanatçının tutkusu hâline gelir neredeyse. Tüm bu sanat eserlerini göz önünde bulundurduğumuzda bu bakış açısını hayatımızın bir parçası yapmak; doğayı, eşyayı ve en önemlisi de insanı odağımıza almak da bize düşen bir görev oluyor aslında. “İçindeki çocuğu koru!” Tutkulu arayışına devam etmek, belki de kimsenin görmediğini görüp herkese göstermek için... Bir bütüne ait olmaktan sıkıldığında kendini bir çiçekte, bir böcekte bulabilmek ve en önemlisi de koştuğun hipodromun sadece senin dünyandaki sapaklarını bulabilmek için... Alptekin, Mazlum. Ahmed Arif: Bir Mısra Boyu Maceram. İstanbul: Alakarga Yayınları, 2017. 1.baskı. Baştürk-1 Hatice Kübra Baştürk Hisselenmek Gerek Çocukluğuma dair en çok özlediğim anılardandır hikâyeler anlatılması. Sonrasında anlatan kişinin herkesçe aynı anlatılanın üzerine öznelleşerek kendi kelimeleriyle mesajını aktarması… Öğreneceğimiz daha birçok bilgi, duyacağımız çokça söz varken küçücük kalplerimize altın tepside sunulmuşçasına aktarılan hikâyeler pek kıymetli oluyor. Ne yazık ki yaş ilerledikçe sıranı senden sonra ayak basanlarla paylaşmak durumunda kalıyorsun. Şikâyet edemem elbette ama insan özlüyor kısacık hikâyelerin içine sıkıştırılmış upuzun mesajları. Hal böyle olunca da radyolarda belirli saatleri ya da kitap raflarını kovalamaya başlıyorsunuz. Bir fırsat daha, İskender Pala sayesinde Mesela ile bir kez daha çocukluğuma gidiyorum ama artık ders çıkarma görevi yalnız bana ait. Heyecanla sayfaları koşar gibi soluksuzca çeviriyorum. Lakin aralarda nefeslenip pay çıkarmayı da ihmal etmiyorum elbet. Sonra “Zincirin Halkaları” çıkıyor karşıma. Yine durup düşünüyorum üstüne fakat kısa bir molayla sindirilecek gibi değil uzun uzun molalar hediye ediyorum kendime. “Bak burada sana söylüyorum.” diyormuş gibi üstüme alınıyorum. Hatalı olduğunuz konular daha çok çekiyor dikkatinizi, ne büyük bir lütuf! Hikâyenin adı üzerinden konuyu açıklayayım: Hatalar zinciri üzerinde bir halka olduğumuzu görmek gerek yargılamadan evvel. İnsanız en nihayetinde hata yapmak tabiatımızda var ama hatasız olduğumuzu düşünerek en büyük hatayı yapıyoruz ve ardından gelebilecek bütün hatalara fırsat sunuyoruz. Buna rağmen sütten çıkmış ak kaşık rolünü çok iyi oynuyoruz. Hatta o kadar iyi oynuyoruz ki en sonunda biz de inanıyoruz. İnananlar listesinde ilk adı yazılanlardan olduğumuzu bile söyleyebiliriz. Kimse yanlışını görmek istemez. Neden istesin ki? Başkalarını suçlamak gibi altın bir kozumuz varken vicdan azabına ne gerek var! Usulca aradan sıyıralım kendimizi ve başlayalım etrafa çemkirmeye en çirkef yüzümüzle. “Sen bunu, bunu yaptın?”, “Her şeyi mahvettin!”, “Kendine yine hâkim olamadın.”, “Etrafa anca zarar veriyorsun.”, “Faydalı tek bir işin olmayacak mı?” … Okurken aklımıza örnek cümleler geldiyse ne âlâ! Demek ki bizde aynı şeyleri yapıyoruz. Belki de örnek vermeye bile gerek yok, bizzat kendi Baştürk-2 cümlelerimiz. Güzel olan kısmı böyle yapıyor olmamız değil elbette; böyle yapıyor olduğumuzu fark edebilmek. Bunun farkına vardığımızda kırabileceğiz o zinciri. Tek bir hamle yeter aslında. “Evet, böyle oldu. Peki, böyle olmasında benim rolüm neydi?” sorusunun dürüstçe verilmiş cevabı, ardından gelenleri de söküp atacaktır. Bir hatanın fark edilmesi düzeltilmesinin yarısıysa bir hatanın düzeltilmesi bütün hataların silinmesine yetecek büyüklükte bir güce sahiptir çünkü bizler, etrafta suçlayacak insan bulamadığımızda kötü karaktere kendimizi koyabiliyoruz hayat tiyatrosunda. Bunu başarabildiğimizi düşünün, bir kötü karakter bir tiyatroya yeteceğinden etrafımızdaki herkes iyi rolden nasiplenecektir. Eh, haliyle onlar tarafından bizi hep iyilikler karşılayacaktır. Biz de gitgide daha hatasızlaşacağız. Belki gerçekleşmesi son perdeyi bulacak belki de ikinci sahneden başaracağız, kim bilir? Yalnız, şunu söyleyebiliriz: Perde kapandığında oynadığımız karakter ilelebet takdire layık görülecektir. Görülmese de ziyanı yok. Işıklar kapanmadan önce mutlu ayrılıyorsak sahnemizden, kurtulabilmişsek hatalar zincirimizden hayattan alabileceğimizin en üst seviyelerine ulaşmışız demektir. O zaman şimdi bizler için huzur vaktidir. Büyümüşlüğün ve anlam yükleyebiliyor olmanın heyecanıyla bunlar geçiyor kalbimle beynim arasındaki ince damarlarda. Mutlaka eksik kaldığım yerler de vardır tabii. Kırk fırın ekmek niyetine hikâyelenmek gerek tam idrak edebilmek için. İskender Pala’ya bir minnet borcu daha… Anlatacak çok şeyimiz, diyecek çok sözümüz vardır ama bunlar aktardığımız kişi ya da kişilere bağlı olarak sınırlanır. Bu yüzden, en güzeli hem zamandan hem kelimelerden tasarruf yaparak hamı sunup karşıdakinde pişmesini beklemektir. Yazarımız yarım da olsam bu fırsatı tekrardan sundu bana. Çocukluktan sıyrılıp tecrübelerimizle kuşanıyorsak etraftan “kıssalanıp” kendimizce “hisselenmek” artık bize kalmış. Kalp gözüyle duyabilmek ümidiyle… Gizem KESKİN GÖZ GÖRE GÖRE Kabulleniş soyadımız oldu artık. Ülkece hapı yuttuk. Hapın adı da: alış-ezik olsa gerek (majeziğin kuzen çocuğu, biraz da kelime oyunlu). Acılar yaşadık yıllarca, gözümüzün önünde neler oldu neler… Şimdi kızacaklar bana, diyecekler ki “ne dramatize ediyorsun be arkadaş bi’ sakin ol konuşalım” bunu diyecek sonra da susacaklar çünkü kelimeler yetmeyecek anlatmaya. Düğümler boğazda, gözler televizyonlarda, haberler ateş düşen ocaklarda, akıl nerede akıl? En çok lazım olanımız başımızda yok. Artık donmuş, dondurulmuş beyinlere sahibiz. Önce seçimlerimiz sonra biriktirdiğimiz sonuçlarımızla yavaş yavaş robota dönüşüyoruz. Ve her yeni sonuç eskisinin kopyası olduğundan ne kadar önemli sonuçlar elde ettiğimizi göremiyoruz. Kanıksamak ne kadar ilginç bir eylemdir böyle. İnsan çoğu şeye alışmak ister ama bir yandan da farkındalığını kaybetmekten korkar. Çünkü hayat çizgisinin dalgalandığı tek an yeni şeylerin hayatımızda yer edindiği andır. İyi-kötü çok şey yaşar insan, yaşadıkça büyür ve büyüdükçe alışır. Hatırlarım ben çok küçükken babam alt komşumuzun silahı olduğunu öğrenmişti. Mahalleyi ayağa kaldırdı tabii hemen, ben beş altı yaşlarımdayım, ablamsa on bir on iki yaşlarında, korktu bizim için. Babam kendini bir kenara bıraktı, bizim için korktu. Ne yaptı ne etti hanemizden o silahı uzaklaştırdı. Anne babalar çocuklarını kötülükten en uzak diyarlarda yaşatmak isterler. O biricik gözlerinin nuru evlatlarının kılına zarar gelse kıyamet kopacak gibi olur çünkü. Yıllarca çalışıp didindiler neymiş efendim bizi iyi şartlarda yaşatmak içinmiş. Yahu sen o kadar yıl yaşa sırf bir canlı rahat etsin diye mi? Bu nasıl bir fedakârlıktır aklım almıyor. Aklımın almadığı kısım tamamen fedakârlık kısmı da değil, çocukları için yaşamış annelerin babaların ciğerleri yanıyor günden güne, feryatları sığmıyor taşıyor. Her sabah rutinimizdir babamla televizyon karşısında haber yorumlarız. Trajikomik haberleri seçmektir öncelikli hedefimiz; sabah neşesi için birazcık, biraz da günün gerginliğine hazırlanmak için sabahtan. Fakat fark ettik ki son iki yılda televizyonun karşısında nutkumuz tutuluyor. Her ne kadar doğruluğuna tam olarak inanmasak da benim yaşımda hatta belki daha bile küçük çocuklar teröre, rejime bazen de vatan görevine kurban gidiyor. Önce asker ölümlerinden korktuk, çocuğumuzu askere göndermek istemedik çünkü ölme riskini en yüksek askerlikte gördük onu da birkaç belli şehirde saptadık. Sonra aileler çocukları ölmesin diye ‘bedel’ ödediler. Çocuklarını kurtardılar ölümden az biraz göndermediler askere. Vah vah tüh tüh derken harcadığımız nefesi alamadan ölüyor insanlar. Elinin sıcak çaydanlıkta yanmasına kıyamayan anne, çocuğunun tabutunu izliyor. Diyeceğim o ki her sabah haberlerde ölüm duymaya çok alıştık. Biz ölü sayılarıyla yas miktarını ne zaman doğru orantıya sıkıştırdık? Bu kadar mı kanıksadık ölümü? Ekmek almaya giderken ölen çocuğu unutacak kadar kanıksadık mı gerçekten? Babam alt komşumuzdaki silahın varlığından bu kadar rahatsız olurken, çocuğunu bomba olabilecek mekânlara göndermeyi ne zaman kabullendi? Biz ne zaman haberlerde ölüm haberi duymadığımızda şükretmeye başladık? Şükür çok şükür ölmedik tabii de söyleyeyim sabah haberlerinde duydum daha, ölenlerimiz var. Daha da ilginci birkaç metre ötemizde yaşanıyor ölümler, o belli şehirlerde değil. Azalıyoruz be arkadaş, gitgide azalıyoruz. Kişi sayısı azaldıkça alışma miktarımız artıyor. Düşündükçe “Yaşamadan ölebilirdim ama ölmeden yaşayamıyorum.” Barış Bıçakçı’nın çok basit gibi görünen bu cümlesinde ne ölümler ne yaşamlar gizli. Kimileri bir üst sınıfa geçemeden, ilk aşkın heyecanını tadamadan, ilk maaşını alamadan, aldığı maaşı harcayamadan, yaşamadan ölebiliyor. Ama geride kalanlar ölmeden yaşayamıyor. Defne Polat TURK-102 Bakışların Ardında Gizlenen Hayatlar İnsanların kendilerini ifade edebilmeleri çok farklı şekillerde olur. Bazen küçük bir tebessümbirçok yaşanmışlıklara tercüman olurken bazen de bir bakış tüm duyguları temsil edebilir. İşte Steve McCurry’nin Afgan Kızı’nı bu denli değişik ve bir o kadar da vazgeçilmez yapan da bu benim düşünceme göre. Afgan Kızı, esas adıyla Şarbat Gula, küçüklükten beri beni çok etkilemiş olan bir yapıt. Bunun ardında, benim duygu ifadesine verdiğim önem diye düşünmekteyim. Kişisel görüşüme göre, Afgan Kızı, aslında her insanın incelemesi gereken bir fotoğraf. Bence, bunun gerçek nedeni, çoğu insanın içinde tuttuğu düşüncelere ve duygu patlamalarına dayalı oluşu. Yani, Şarbat Gula, bakışlarıyla aslında insanların içlerinde barındırdıkları düşüncelerin ve duyguların gözlere bakılacak kadar netleşen halinin bir simgesi. Aslında bir odak noktası... Bu fotoğrafa, küçüklükten beri her bakıp incelediğimde, aklıma insanların aslında nasıl da istmedikleri bir hayatı yaşamaya zorlanmaları gelmektedir. Benim düşünceme göre, düşünce aktarımı denilen şeyin ardında birçok farklı Şekil 1: Afgan Kızı şey bulunmakta. Bunu “şey” diye nitelendirmemin esas sebebi de aslında direkt ve spesifik bir ayrımın yahut olgunun var olmayışıdır. Afgan kızının o bakışının ardında bir savaş olgusunun varlığı çok değişik bence. O derin, keskin, güzel yeşil gözlerin hemen ardında kalan gölge… Bu fotoğrafı görene kadar bir duygunun bu kadar derinden ve içten yansıtabilineceğini tahmin etmiyordum. Bu açıdan Gula, benim perspektifimi çok geliştirdi. Bana çok şey kattığını düşünüyorum. Şarbat Gula’nın bakışı, aslında, her insanın korktuğu bir olgu olan savaşın insanların ortak noktası olduğunu anlatıyor benim düşünceme göre. Bence o bakış, tüm insanlığın bıkkınlığını, içinde adeta bir gaz gibi sıkıştırdığı korkusunu ve bir o kadar da isyanı temsil etmektedir. Afgan kızı, adeta, herkesin hislerine ve bir o kadar da düşüncelerine bir tercüman olmuş. 1 Şarbat Gula’nın o bakışlarını bir aynaya da benzetebiliriz diye düşünüyorum. Tüm insanların duygularına ve düşüncelerine tercüman olan ve yansıtan bir ayna adeta. İnsanların artık “politikanın” bu kadar hissedilmesine olan kızgınlığı, üzüntüsü ve kederi… “Politika” kavramının, artık, insan hayatının her noktasına karışmaya başlamasına olan kızgınlık... Bu açıdan Şarbat Gula’nın bu bakışı, modern bir kafa yapısına sahip olup da dünyanın işleyişini daha net ve bir o kadar da detaylı görebilen insanların da bakışı benim gözümde. Büyük bir benzerliğin oluşu beni gerçekten de çok etkiledi. Bu açıdan baktığımda insanların her daim birbirine sorduğu o tipik soru geldi: Çok bilmek mi iyidir çok gezmek mi? Bu açıdan gezmek, aslında deneyim sahibi olmak anlamına geliyor. McCurry’nin çekmiş olduğu bu fotoğraf ise sorunun kesin yanıtını veriyor benim düşünceme göre. Hem çok bilmek hem de deneyim sahibi olmak insanı üstün kılmaktadır, benim fikrimce. Yani hem bilgili modern bir kafa yapısına sahip olan insan ile Gula gibi hayatın zorlu şartlarında, her ne kadar kendi böyle gelişmesini istemese de ve zorunda bırakılsa da, çok büyük ve bir o kadar da kritik bir deneyime sahip insan… Şarbat Gula’nın yeşil gözlerindeki o çoklu duygu durumu, aslında topluma ve özellikle de dünyanın genel siyasetini elinde tutan politikacılara bir “Dur!” mesajı benim gözümde. Tarihin eski ve tozlu sayfalarından şu ana kadar insanların yakasını bırakmayan savaş kavramına bir dikkat çekiş, bir baş kaldırış ve bir uyarı ateşi. Gözlerinin yeşilli, benim gözümde, azmin ve dik duruşun rengi olan kırmızı. 2 Yusuf Alpkan Alkan 21400153 William Golding Sineklerin Tanrısı : Savaş Bir Davranıştır İnsan özünde mi savaşır çevresindekiler ve kendisiyle yoksa bunu öğrenir mi ? Sineklerin Tanrısı bence bu ikisini bir arada sunuyor bize. Öncelikle Golding’in Mercan Adası’na gönderme yaparak başlaması benim herhangi bir sanat türünde görünce çok mutlu olduğum bir konu. Yazarın, hikayenin Mercan Adası’ndan çok farklı olarak olayların daha şiddetli hale sokması, kendine has bir mizah anlayışını romana yerleştirmesi beni eğlendiren bir durum oldu. Savaşın temelinde hayatta kalma arzusu vardır. Hayvanların kişisel bölgeleri vardır. Bu bölgeler işgal edildiğinde hayvan saldırı altında olduğuna inanır,tehlikede olduğunu düşünür.İnsan düşünen bir hayvan olduğu için bu kişisel bölge sadece fiziksel bir alandan ziyade kendi oluşturduğumuz değerler bu kişisel bölgeleri oluşturur. Bu yüzden savaşlarımız genellikle maddi çıkarlar,din ve vatan üzerinedir. Bize öğretilen değerler bunlardır. İnsanlık uzun zamandır temel ihtiyaçları üzerine savaşmamıştır. Mercan Adası’nda temel ihtiyaçları üzerine savaşan, ama savaşma kavramı öğretilmiş çocukları görüyoruz. Öğretilmiş bir sürü davranış vardır. Öğretilmiş korku,öğretilmiş kıskançlık,öğretilmiş nefret vs. ama öğretilmiş savaş en tehlikesidir çünkü en temel içgüdümüz olan hayatta kalmaya dayanır. Mantık ve barışla düzen kurmaktan ziyade, çevreyi güçle alt ederek egemenlik kurmamız içimizdeki hayvani içgüdülerden gelir. Savaş bu içgüdülerden beslenir. Mantığın kendisi olur. Savaş içgüdülerden beslendikçe büyür ve çevreyi de karşılık vermeye zorlar. Orman kanunları geçerlidir. Ada’ya düşen çocuklar ilk başta mantıklarının sesini dinleyerek kendilerine öğretilen medeniyeti kurmaya çalışıyorlar. Kendilerine öğretilen diyorum çünkü kullandıkları kabuk aslında demokrasiyi temsil ediyor. Bir çocuğun aklında da demokrasiyle gelen bir hak sisteminin olduğunu düşünmüyorum. Gene çevrelerinde gördükleri hak kazanma ve otoriteyi simgeleme davranışlarından etkilenip basit bir kabuğa verilmesi gerekenden çok daha büyük bir görev yüklüyorlar. Çocukların kendi aralarında bir lider seçmeleri içgüdüseldir her sürünün bir lideri vardır ve güçle ya da zekayla seçilir ama hiyerarşiye kayan gruplaşmalar gene öğretilen medeniyeti gene aklıma getiriyor. Ancak bu medeniyetin ışığında süren günler doğasına kavuşmuş hayvanlarda işe yaramayacaktı. Yaramadı da. İnsanın içindeki güç ve otorite isteği özellikle bilinçaltıyla daha bağlantılı olan çocuklarda daha hızlı bir şekilde yukarı çıkıyor. Golding’in çocukları seçmesinin sebeplerinden bir tanesi de bence budur. İnsanlar büyüdükçe medeniyet,ahlak gibi kavramları daha çok benimser ve artık kırılması zor bir davranış olur. Çocuklar öyle değildir, öğretilme seviyesi az olan çocukların çevrelinden gördükleri davranışlardan kopmaları daha hızlıdır. Bilinçaltılarına,özlerine dönmeleri çabuk oluyor. Haliyle bölgeyi işgal eden olarak görülenlere karşı şiddet kullanma hatta deyim yerindeyse av başlıyor. İnsanın medeniyeti nasıl kurdu her zaman düşündüğüm bir konudur. Medeniyet denen ‘mutasyonun’ içinde bile birbirimizi yerken, daha ilkel zamanlarımızda nasıl beraber yaşamayı ileri götürebildik. Cevap aslında Sineklerin Tanrısı’nda vardı. İnsan medeniyeti aslında sürüleşmenin karmaşık versiyonuydu. Beynimizi kullanma yetimiz bize birlikte yaşamın kolaylığını gösterirken, en başından bu yana kişisel bölgemizi geçenlerle savaşma eğilimindeyiz. Kitapta bunu çocukların kendi aralarındaki çatışmadan anlayabiliyoruz. Mantık yerine şiddeti seçen çocuklar, bölgelerini işgal eden üç arkadaşı avlamaya çalışırken bile kendi medeniyetlerini kurmaya çalışıyorlardı. Sineklerin Tanrısı aslında bize bir tarih kitabı ve aynadır. Aslında hiç değişmediğimizi, savaşımızı sadece daha karmaşık hale getirdiğimizi ve çocuklarımızı geliştirmekten çok medeni bir hayvan halinde yetiştirdiğimizi gösteriyor. Teknoloji ve bilimde ilerledikçe bunları medeniyetimizi geliştirmek için kullanıyoruz ama içimizdeki hayvana yenik düştüğümüz için bunlar aslında birer bölge koruma aracı hatta daha fazlasını elde etmek için bir pençe oluyor ve bu pençeyi kabuğun altına saklıyoruz. Nesneler ne Anlatır ki? Geçen gece kitaplığımın arasında belki de uzun zamandır görmediğim hatta varlığını bile unuttuğum arkadaşlarımla birlikte çekildiğimiz bir fotoğrafımızı gördüm. En az 5 yıl öncesine ait olan bu resmi gördüğümde yüzümde bir tebessüm oluştu. Resimdeki iki arkadaşım benim zamanımı en çok geçirdiğim ve beni en çok mutlu eden kişilerdi. Şimdi düşünüyorum da bunca geçirdiğimiz hoşça vakitten sonra üniversite yıllarında ayrılmış olmamız ne kadar da üzücü. İnsan sanki bir parçasını kaybetmiş gibi hissediyor. Bütün bu düşündüklerimi sadece bir fotoğrafa bakıp söyleyebilmiş olmam ne kadar da ilginç. Sanırım eski bir fotoğrafa veya hatırası olan bir nesneye bakmak herkesi derinden etkileyen bir şey. Ben buna nesnenin gücü diyorum. Yadsınamayacak bir güce sahip olan nesne insanın zaman ve mekânlar arası yolculuk yapmasına belki birçok kişinin anlık telaşı ve acısını bir kenara bırakıp eskiyi yâd etmesine olanak sağlıyor. Sizce de öyle değil mi? Hatırlıyorum da küçükken benim en büyük tutkum yüzmek ve denizin derinliklerine dalıp oradaki canlıların hayatını gözlemlemekti. İlk suya dalışımı da teyzemlerin Kıbrıs’taki evinin yakınlarındaki koyda yapmıştım. Başta fazlasıyla korkmuştum hatta bir ara hava tüpündeki oksijen bana ya yetmezse ya boğulursam diye düşünmüş, hayliyle ikirciklenmiştim. Fakat en sonunda aklımdaki saçma telaşeleri ve korkuları bir kenara atıp suyun derinliklerine daldığımda içimden iyi ki bunu yapmışım diye geçirmiştim. Bu olayın sonrasında da tam bir deniz tutkunu olmayı başardım. O zamandan beri her korktuğum, üzüldüğüm ve ya telaşlandığım zaman zihnimde masmavi bir denizin hayalini kurar, geçmişte yaşadığım o güzel anıyı düşünüp mutlu olmaya çalışırım. Ama bunun yanı sıra nesnelerin içimizde olumsuz düşüncelerin ve duyguların oluşmasına da yol açması çok muhtemel, sizce de değil mi? Her insanın hayat boyu sahip olduğu bazı korkuları, ön yargıları vardır ve bunların oluşmasındaki en büyük etken geçmiş deneyimleri ya da anılarıdır. İşte bu ön yargılar ve korkuların insanın hayatına girmesi bazen de nesneler sayesinde olmaktadır. Kendimden bir örnek verecek olursam küçükken izlediğim Çığlık filminden dolayı ne zaman bir dolap ve ya kapı açsam içimde hep bir endişe hatta korku olduğunu söyleyebilirim. Çünkü filmde kötü canavar bir sahnede dolaptan aniden çıkıp kurbanlarına saldırmıştı ve bu sahne beni çok korkutmuştu. Bu durumun bir benzerini de Kerem Görkem’in Aile Fotoğrafı adlı eserinde gördüm. Yapıtta parçalanan bir ailenin yavaş yavaş bir yıkıma gidişi anlatılıyor. Aile üyeleri bu üzücü durumu eski güzel günlerinde çektirdikleri toplu bir resme bakarak tekrar tekrar hatırlıyor ve yitirdikleri mutluluklarını anımsayarak sürekli hüzünleniyorlardı. Nesneler kötü izler bırakabilir. Tıpkı benim dolapları açtığımda korktuğum gibi onlar da her aile resmine baktıklarında hüzünlenmekteydi. Nesneler hayatımızda çok önemli bir yer tutar. Nitekim bizi bir anda küçüklüğümüze ve ya çok uzakta olduğumuz bir mekâna saniyeler içerisinde götürebilir. Tekrar yaşamamızın imkânsız olduğu bazı anlara ya da her gün doyasıya tekrar tekrar hissetmek istediğimiz duygulara bizi ulaştırabilir. Tabi her iyiliğin bir kötülükle var olduğu gibi, nesnelerin bazen de insanları adeta kaçarak uzaklaşmak istedikleri anlara götürmesi ve onlara bunları tekrar tekrar anımsatması herkes tarafından bilinmesi gereken bir gerçek. Bunun sebebini açıklamak hiç de zor değil çünkü aslında nesneler bir insana kendisinin tıpkı sudaki bir yansımasını göstermekte. Adeta insanlara kendilerini anlatan ve yaşamlarında yaptıklarını anımsatan değerli parçalar gibi… Hüseyin Tuna Erdinç Kaynakça Görkem, Kerem. Aile Fotoğrafı. İstanbul: Sel Yayıncılık, 2016. Yavuz1 Emir Cem Yavuz 21101463 TURK 101-43 Vedat Yazıcı 02.12.2014 YALNIZLIĞIN GÖLGESİ Türk edebiyatının tanınmış isimlerinden olan Oğuz Atay’ın hikâyelerini topladığı “Korkuyu Beklerken” adlı eser sekiz öyküden oluşmuş olup, konusu bakımından genellikle kendini toplumdan soyutlayan, yalnızlaştıran ve içselleşen insanların problemlerini anlattığını rahatlıkla görebiliriz. Sık sık içine kapanık ve toplumdan kendini uzaklaştırmış, bunalımlı insanların yaşamlarından örneklerle karşılaşabiliyoruz öykülerinde. Çok açık ve anlaşılır bir dil kullanan Atay, anlatmak istediğini akıcı ve yalın bir anlatımla vermiş, bunun sonucunda okuyucuyu zorlamamış. Yaptığı betimlemeleriyle okuyucuyu rahatlıkla o döneme götürebiliyor ve o şartları hissettirebiliyor. Bu tekniği sayesinde, kitabı sıkıcı bir hâl almaktan kurtarmış ve okuyucuyu yormadan kitaba heyecanla odaklanmasını sağlamış. Eseri konusu bakımından incelemek için iki öyküden yararlandım, bunlar eserin son öyküsü “Demiryolu Hikâyecileri – Bir Rüya” ve ikinci öyküsü olan “Unutulan”. Demiryolu Hikayecileri – Bir Rüya adlı öyküde ülkeden uzak bir kasabanın demiryolu istasyonunda hikâyecilik yapan üç kişinin yüzleştiği zorlukları anlatıyor. Hikâyede ana karakter olan genç kişinin diğer iki hikâyeciyi kaybetmesinden sonra düştüğü umutsuzluğu, çaresizliği görebiliriz. Başlangıçta sattığı hikayeler ile bir nevi umut barındıran bu gencin yalnızlıkla imtihanından sonra nasıl umutsuzluğa düşüp pes ettiğini ve bu yüzden kendini yenileyemediğini çıkarabiliriz. Yalnızlığı ele aldığımızda, günümüzde bile bu sorun yüzünden akıl sağlığını yitirip, kendini toplumdan soyutlayan insanların olduğunu biliyoruz. Yalnızlık insanı her zaman umutsuzluğa ve çaresizliğe yönlendirir ve bundan dolayı insanın iyimser tarafının körelmesine her zaman kötü Yavuz2 düşüncelerle yaşamasına sebep olur. Sonuç olarak Atay bu öyküde, sürekli olarak yalnızlığın ve yetersiz şartların kombinesi olan bir hayata tutunmanın zorluklarını vurgulamış. İkinci yararlandığım öykü olan “ Unutulan ” ise bir kadının kitaplara göz gezdirme bahanesi ile evinin tavan arasına çıkmasıyla başlayan bir öyküdür. Tavan arasında bulmuş olduğu eski giysileri, anne ve babası ile ilgili geçmişe dair fotoğraflar onu zamanda yolculuğa çıkarmıştır. Babasının ve annesinin kendisini anlayamadığını ve onları unutmadığını vurgulamış bu kısımda. Onların resimlerini yan yana koymak istiyor bu onun geçmişe duyduğu özlemi de gösteriyor aslında. Resimlere bakmaya devam ederken eski kocasının resimlerini bulan kadının aklına kitap sandığı gelir ve kitap sandığına yaklaştığında eski kocasının orada sol elinin boşta, sağ elinin ise bir silah tuttuğunu görür ve onun kendisini öldürdüğünü düşünür fakat sonrasında olayları hatırlamaya başlar ve şiddetli bir kavga sonrasında kocasının tavan arasına çıktığını kendinin de evi terk ettiğini hatırlar. Böyle bir çerçevede gelişen bu olay aslında bana yoğun bir şekilde yaşayan insanların böylesine bir tempo içerisinde unuttuğu değerleri hatırlatmayı amaçladığını düşündürdü. Kadının eski kocasını tavan arasında unutması aslında bunun kanıtıdır. İnsanlar gündelik hayatta birçok duygu ve değeri unutuyor sırf tempolu bir hayat tarzı yüzünden. Fakat iş işten geçtiğinde ise geriye sadece anılar kalıyor. Oğuz Atay’ın yazmış olduğu “ Korkuyu Beklerken “ adlı eser, genel olarak yalnız, sorunlu, kendini toplumdan soyutlamış insanların hayatlarından örnekler ve problemler sunuyor. Bu insanların yaşamış olduğu umutsuzluk, çaresizlik ve yalnızlık kavramlarının öykülerde sık sık tema olarak yansıtıldığını görebiliriz. Kendi hayatımız ile ilişkilendirebileceğimiz öyküler olan bu eser, ders verici nitelikler de taşıyor. Gayet akıcı