arkaeler de çekirdeği olmayan tek hücreli canlılardır, yani prokaryotlardır (prokaryotlar altı-alemli sınıflandırmada Monera olarak adlandırılırlar). İlk tanımlanan arkaeler aşırı ortamlarda bulunmuş olmalarına rağmen sonradan hemen her habitatta raslanmışlardır. Bu üst krallığa ait tek bir organizma "arkeli" (Arkea'ye ait anlamında; İngilizce "archaean") olarak adlandırılır, bu sözcük sıfat olarak da kullanılır. Ökaryotlar (Latince: Eukaryota), hücrelerinin yapısından dolayı beraber gruplandırılmış bir canlılar grubudur. Bilimsel sınıflandırmada Ökaryotlar, Bakteriler ve Arkeler, tüm canlıları kapsayan üç ana gruptur. Ökaryotların tanımlayıcı özelliği genetik malzemelerinin zarla çevrili bir (veya birkaç) çekirdek içinde yer almasıdır. Bu nedenle kelime, Eski Yunanca "eu", gerçek ve "karyon", çekirdek sözcüklerinden türetilmiştir. Sıfat hali ökaryotiktir. Bakteri ve arkeler çekirdeksiz olduklarından beraberce prokaryot olarak adlandırılırlar (Eski Yunanca "pro-", evvel ve "karyon" çekirdek sözcüklerinden). Çekirdeğin yanı sıra, ökaryotların mitokondri veya kloroplast gibi zarla çevrili çeşitli organelleri vardır, bu tür hücre içi karmaşık yapılar da prokaryotlarda bulunmaz. Ökaryotların ortak bir atası olduğu için bir üst alem ("domain") olarak tanımlanmışlardır. Üst alem sisteminde ökaryotların, prokaryotlara kıyasla, arkelerle daha çok ortak özellikleri vardır ve bu yüzden arkelerle beraber Neomura kladı içinde gruplandırılırlar. Protistler (Protista, bazen Protoctista), ayrışık (heterojen) bir canlı grubudur ve hayvan, bitki ya da mantar olarak değerlendirilemeyen ökaryot canlılardan oluşur. Protistler bilimsel sınıflandırma açısından âlem olarak değerlendirilse de tek soylu "(monophyletic)" değil, kısmi soylu "(paraphyletic)" bir gruptur. Protistler içinde değerlendirilen canlıların da görece basit yapılı (tek hücreli ya da ileri düzeyde özelleşmiş dokuları olmayan çok hücreli) olmak dışında ortak özellikleri pek yoktur. Beslenmeleri fotosentez, absorbsiyon ya da fagositoz ile, çoğalmaları ise eşeyli ya da eşeysiz üreme ile gerçekleşen protistlerin hareketsiz olanları olabildiği gibi, kamçı, siller ya da yalancı ayaklarla hareket ederleri de bulunur. Yaklaşık olarak 60.000 yaşayan, 60.000 kadar da soyu tükenmiş fosil türü bilinmektedir. Protistalar canlılar dünyasının ökaryot hücreli en ilkel organizma grubudur. Çoğunlukla tek hücre halinde yaşamakla birlikte koloni halinde yaşayanları da vardır. Protistalar kamçılılar, silliler, kökayaklılar, sporlular, cıvık mantarlar ve algler olmak üzere gruplara ayrılırlar. Mantarlar (Fungi), çok hücreli ve tek hücreli olabilen ökaryotik canlıları kapsayan bir canlılar alemi ve şapkalı mantarların tümüne halk arasında verilen genel addır. Halk arasında küf, pas, rastık, maya, mildiyö, şapkalı mantar, kav mantarı, puf mantarı gibi çeşitli isimlerle anılan bütün mantarlar, mantarlar (Fungi) alemi içerisinde incelenirler. Latince "Fungi" mantarlar, "Fungus" ise mantar anlamındadır. Dünyanın her yerinde bulunurlar. Fazla nemli yerlerde daha çokturlar. Yeryüzünde 1,5 milyon kadar mantar türü olduğu düşünülmekte ise de günümüzde sadece 69.000 kadar türü tanımlanmıştır. Çoğu insan, mantarların bitki olduğunu düşünmektedir, ancak mantarlar bitki değildir. Çünkü, mantarlar kendi besinlerini üretemezler. Bitkiler (Plantae), fotosentez yapan, ökaryotik, ağaçlar, çiçekler, otlar, eğreltiotları, yosunlar ve benzeri organizmaları içinde bulunduran çok büyük bir canlılar alemidir. Bitkiler, topluluk halinde yaşarlar. Bitkilerin bir bölgede oluşturdukları örtüye bitki örtüsü denir. Flora, bir bölgede yetişen bütün bitki türlerinin hepsine denir. Herhangi bir bölgenin yaşam koşullarında gelişen, benzer ekolojik yapı içeren bitki topluluğuna vejetasyon denir. Bunlar 4 sınıftır: Ormanlar (her zaman yeşil tropikal yağmur, subtropikal, orta kuşak, sert yapraklı, iğne yapraklı, kışın yaprak dökenler, muson ormanları, tropikal kuru, mangrov, galeri, bataklık), Çalılar (maki, garig, psödomaki), otlar (savan, step, çöl), tundra. Bitkilerin yetişmesini etkileyen birçok faktör vardır. Bunlar; ekvatora uzaklık, denizden yükseklik(rakım), arazi eğimi, ışık, sıcaklık, nem, yıllık yağış miktarı, toprak içeriği, canlı faktörler(insan, hayvan, diğer bitkiler, mikroorganizmalar)'dir Bitkiler, fotosentezle ekolojik dengeyi sağlamada temel rol oynadıklarından, canlılar dünyasında çok önemli yere sahiptirler. Bitkiler aleminin 350.000'e yakın türü mevcuttur. 2004 itibarıyla 287.655 bitki türü tanımlanmıştır. Bunlardan 258.650'si çiçekli bitkilerden, 15,000'i de yosunlardan olarak tanımlanmıştır. Bitkiler genelde ototrof (özbeslek) organizmalardır ve enerjilerini güneş ışığından alırlar. Birçok bitki kloroplastları sayesinde fotosentez ile organik bileşiklerini üretir. Bitki hücreleri genellikle kareye benzer şekildedir. (Bknz. Hücre) Habitat, bir organizmanın yaşadığı ve geliştiği yer. Bu yer, fiziksel bir bölge, yeryüzünün özel bir parçası, hava, toprak ya da su olabilir. Habitat, bir okyanus ya da bir çayırlık kadar büyük olabileceği gibi, çürümüş bir ağaç kütüğünün altı ya da bir böceğin bağırsağı kadar küçük de olabilir. Bununla beraber, her zaman tanımlanabilen ve fiziksel olarak sınırlı bir bölgedir. Birden fazla hayvan ya da bitki özel bir habitatta yaşayabilir. Ekoloji, canlıların birbirleri ve çevreleriyle ilişkilerini inceleyen bilimdir. Ekosistem ise canlı ve cansız çevrenin tamamıdır. Ekosistemi de abiotik faktörler (toprak, su, hava, iklim gibi cansız faktörler) ve biyotik (üreticiler, tüketiciler ve ayrıştırıcılar) faktörler olmak üzere iki faktör oluşturur. Ekstremofiller çoğunlukla tek hücreli olup ekstrem koşullarda yaşama gereksinim duyan ve bu koşullarda optimum olarak gelişen organizmalara denir. Ekstremofiller karasal mezofilik organizmaların büyümeleri ve üremeleri için gerekli optimal koşullardan çok farklı olan ekstrem çevrelerde gelişirler.Çoğu ekstremofiller(ekstrem koşulları seven) mikroorganizmalardır.Archaea domaini ekstremofillerin geniş dağılımlı olduğu bir domain olarak bilinmesine karşın, ekstremofiller hem bakterilerin hem de archaeaların içinde sayısız ve farklı genetik hatlarda yer almaktadır.Archaea ve ekstremofil terimleri ara sıra kendi içerisinde yer değiştirmesine karşın, pek çok mezofilik archaeaların ve pek çok ekstremofilik bakterilerin olduğu bilinmektedir. Yine, tüm ekstremofiller tek hücreli değildir.Çok hücrelilere örnek olarak ekstremofilik metazoalardan "Pompeii kurdu" ,"psikrofilik"(soğukta yaşamı seven) "Grylloblattodea"("böcek"), artartik kabuklular("crustacea")ve "Tardigrade"(mikroskobik canlı) verilebilir. Mikrop terimi, bilim dünyasına ilk defa 1878'de Fransız cerrahı Charles Sédillot tarafından getirilmiştir. Sédillot, mikropların kendilerine has apayrı bir dünyası olduğunu savunmuştur. Mikrobiyoloji ilim dalı beş ana kısma ayrılmıştır: Viroloji, bakteriyoloji, protozooloji, algoloji ve mikoloji. Bunlara ilaveten moleküler ve hücresel biyoloji, biyokimya, fizyoloji, ekoloji, botanik ve zoolojiyle de yakından ilgilidir. Power Rangers Samurai Power Rangers Samurai, Power Rangers serisinin "Power Rangers Super Samurai" sezonuyla 19. ve 20. sezonudur. Yapımcı şirketi Saban Brands olup, yapımcıları Haim Saban ve Toei Company olmaktadır. Dizi ilk gösterimini Nickelodeon (ABD) kanalında 7 Şubat 2011 tarihinde yapmıştır. İlk sezonda 23 ve 2. sezonda 20 bölümle yayınına devam etmektedir. Türkiye'de ise ilk defa 2012 yılında Nickelodeon kanalında yayınlanmış, daha sonra tekrar bölümleriyle 2016 yılında Kidz TV'de yayınlanmaya başlamıştır. Silicon Wadi Silicon Wadi (İbranice ‘סיליקון ואד – “Silikon Vadisi” ) İsrailin kıyı düzlüğünde bulunan, ileri teknoloji endüstrisinin yoğun olarak yer aldığı bir alandır. Amerika’da bulunan, Kaliforniya’daki Silikon Vadisi’nin benzeridir. Silicon Wadi, önem açısından Kaliforniya’daki eşinden sonra ikinci olarak bilinir. Alan, ülkenin büyük bir kısmını kapsar, ama yoğun olarak Tel-Aviv çevresine ve küçük kümeler olarak; Ra’anana, Peta Tikva, Herzliya, Hayfa, bir eğitim şehri olan Rehovot ve komşusu Rişon Le zion şehirleri etrafına yayılır. Yakın zamanlarda, Kudüs etrafına da yayıldı bu alan. “Silicon Wadi” adı, İngilizce’deki karşılığından kelime oyunuyla oluşturulmuştur. “Wadi” Arapça da kurumuş nehir yatağı anlamına gelir. İsrail’deki ileri teknoloji fabrikaları 1960’lı yıllarda ortaya çıkmaya başladı . 1961’de ECI Telecom kuruldu, 1962’de Tadiran ve Elron Electronik Endüstrisi, ECI Telekom’u takip etti. Uluslararası başarılı firmaların sayısı her yıl yavaşça arttı. Bir ya da iki firma 1990’ların başına kadar yavaşça büyüdü. Motorola 1964 yılında, İsrail’de araştırma ve geliştirme (R&D) birimini ilk kuran kurumdu. Bu merkez, zamanla, uzaktan sulama sistemi gibi kablosuz ürünler üretmeye başladı. Daha sonra 68030 gibi öncü çipler geliştirdi . 1974’teki Fransız silah ambargosuyla birlikte, Israil kendi iç askeri endüstrisini oluşturma durumunda kaldı. Bu endüstrisinin yoğunlaştığı nokta, komşularının üzerine teknolojik bir sınır çizmekti. Bazı askeri firmalar, askeri teknolojiyi sivil kullanımlara aktarmak istedi. 1970’lerde daha ticari gelişmeler ortaya çıktı. Ortaya çıkan birçok ürün askeri araştırma ve geliştirmeden doğmuştu. Scitex dijital print’i elektronik savaş sistemlerinden ortaya çıkardı. Elscint gelişmiş medikal görüntüleme araçlarını ortaya çıkardı ve markette lider oldu. İleri teknoloji firmaları, bu dönemde yeni ürünlerle çırpınıp durdu. elbit 1970’te mini bilgisayarı buldu fakat başarılı bir şekilde pazarlayamadı. Tel Aviv Üniversitesi, İşletme Bölümü Başkanı Prof. Shmuel Ellis, Prof Israel Drori (İşletme Koleji) ve New York Üniversitesi İşletme ve Yönetim departmanı başkanı Prof. Zur Shapira’nın yaptığı araştırmaya göre, 1981’de Yehude ve Zohar Zisapel kardeşlerin kurdukları RAD Grubu İsrailli girişimci yaratmakta 56 “seri girişimci” yetiştirerek “en verimli” zemin olmuştu. RAD Grubu nun “mezunları” toplamda 111 önemli yüksek teknoloji girişim teşebbüsünde bulundular. Dünya programlama endüstrisi, donanım üzerine verdikleri önemi, yazılıma kaydırdı. İsrail yakın zamanda global yazılım pazarında yarışan ilk ülkeler arasına girdi. 1980’e doğru bir takım yazılım firması gelişti. Her biri Amerika’nın egemen olmadığı irili ufaklı alanlar bularak, 1984 ve 1991 yılları arasında yazılım ihracatını 5 milyon dolardan 110 milyon dolara çıkardı. 1980’lerde ve 1990 başlarında İsrail’den çeşitli başarılı yazılım şirketleri ortaya çıktı:Amdocs (1982’de Aurec Bilişim olarak kuruldu), Cimatron (1982’de kuruldu), Magic Yazılım Şirketi ( 1983’te kuruldu), Comverse (1983’te Efret Gelecek Teknolojileri olarak kuruldu), Aladdin Bilişim Sistemleri (1985’te kuruldu), NICE sistemleri (1986’da kuruldu], Mercury İnteraktif (1989’da kuruldu) ve Check Point Yazılım Teknolojileri (1993’te kuruldu). Uluslararası medyanın ilgisiyle artan, yenilik ve bilişim bilinciyle birlikte, İsrail’deki ileri teknoloji endüstrisi, 1990’larda gerçek yükselişe başladı. Büyüme arttı ve Sovyet Birliği’nden ülkeye akan göçlerle birlikte ileri teknoloji endüstrisinde çalışacak işgücü sağlanmış oldu. 1993 tarihindeki Oslo Barış Anlaşması gibi barış anlaşmalarıyla ülkeye yatırımlar arttı ve Silicon Wadi, fark edilir bir ileri teknoloji kümesi halini almaya başladı. 1998’de, Mirabilis adındaki bir İsrailli şirket, ICQ hızlı ileti programını geliştirdi ve bu buluş Internet üzeri iletişimde devrim yarattı . Yazılım, Amerikan Online (AOL) tarafından 407 Milyon dolara satın alındı. 18 ay içinde 15 milyon kullanıcıya ulaştı bedava hizmetten dolayı. 2001’e varıldığında, dünya çapında 100 milyon üzerinde kullanıcıya sahip oldu. Mirabilis’in başarısı, İsrail’de Dot-com patlamasını tetikledi. 1998 ve 2001 arasında binlerce şirket kuruldu . 40 yıldan fazla süreyle, hızlı artan nüfus ve yaşam standartlarının iyileşmesiyle artan yerli talep, İsrail’deki endüstri genişlemesine katkıda bulunmuştur. Daha yakın zamanda ise, İsrail’deki gelişmiş teknoloji, yazılım, elektronik ve diğer sofistike gereçlerine artan dış talep, endüstriyel büyümeyi sağlamıştır. İsrail’in ileri teknoloji sahasında bu kadar gelişmesinin nedeni, yüksek eğitime, araştırma ve geliştirmeye verilen önemdir. Kültürel olarak, cesaretli olmak ve göçe açık olmakta bu başarıya katkı sağlar. Devlet, endüstriyel gelişime, düşük faizli krediler vererek yardım eder. Endüstri tarafından hissedilen engeller arasında, ülkede bulunan ham madde eksikliği, enerji kaynaklarının az olması ve kısıtlı yerel pazardır. En büyük avantajlar arasında, İsrail’deki üniversitelerden mezun olan kişilerin, şirketlerde yer edinmek yerine, bilişim alanında yeni iş kurma eğilimleridir. Mesela ICQ, 4 genç girişimci tarafından geliştirilmiştir. İsrail’in küçük olmasından dolayı, ileri teknoloji firmalarının çoğunlukla bulunduğu yerler, kalabalık bir nüfusa sahip olan metropolitan, Tel Aviv, Hayfa ve Kudüs’tür (Teknoloji Parkı, Malha), Har Hotzvim ve JVP Media Quarter Birçok uluslararası teknoloji şirketi, İsrail’de araştırma ve geliştirme tesislerine sahip. Bunlardan bazıları; İntel, IBM , google, Hewlett-Packard, Philips, Cisco Sistemleri, Oracle, SAP, BMC Yazılım, Microsoft ve Motorola. Birçok İsrailli ileri teknoloji firması bu alanda yer alır: Zoran, CEVA, Inc., Aladdin Bilişim Sistemleri, NICE Systems, Horizon Semiconductors, RAD Data Communications, Radware, Tadiran Telecom, Radvision, Check Point Yazılım Teknolojileri, Amdocs, Babylon Ltd., Elbit ve güneş-termal gereçleri yapımcısı-üreticisi Solel. Bütün bu isimlerle silicon Wadi, ileri teknolojide ikinci sıraya oturmuştur. Silicon Wadi’nin önemi, 20002li yıllarda dünyaca ünlü yayınlar tarafından dile getirildi. İsrail’e güçlü ve önemli teknoloji alanları sıralamasında yer verdi. Listede, Boston, Helsinki, Londra, Kista/İsveç ve Kaliforniya’daki silikon vadi yer almakta. 2012 Avrupa Atmalar Kış Şampiyonası 12. Avrupa Atmalar Kış Şampiyonası, Karadağ'ın Bar şehrinde 17-18 Mart tarihlerinde yapılmıştır. Ben Bir Tek KadÄ±n (Adam) Sevdim "Ben Bir Tek Kadın (Adam) Sevdim", Selami Şahin'in 11 Şubat 2010'da Lider Müzik tarafından yayınlanan maxi single albümü Ben Bir Tek Kadın (Adam) Sevdim'in ilk ve tek video klip şarkısıdır. Şarkıda Selami Şahin'e Burcu Güneş eşlik etmiştir. Selami Şahin'le eşi arasında çıkan ciddi bir tartışma sonucu Şahin'in durumu arkadaşı Ahmet Selçuk İlkan'a anlatması; bunun üzerine İlkan'ın şarkının sözlerini yazması, Şahin'in de bu sözleri bestelemesi ve eşine dinletmesi sonucunda barışması şarkının hikâyesini oluşturmuştur. Şarkının video klibindeki versiyonunun düzenlemesi Mustafa Ceceli'ye, diğer versiyonun düzenlemesi ise Semih Erdoğan ve Cüneyt Şahin'e aittir. Şarkı özellikle 14 Şubat Sevgililer Günü için bu tarihte yayınlanmıştır. Kubilay Kasap yönetmenliğinde Beşiktaş Anadolu Lisesi'nde çekilen video klip, ilk kez 5 Şubat 2010'da Selami Şahin'in resmî Facebook sayfasında yayınlanmıştır. 50. sanat yılını kutlayan Müjdat Gezen de ilk ve son kez bu video klip projesinde yer almıştır. Karagündüz Höyük Karagündüz Höyük, Van il merkezinin 34 km. kuzeydoğusunda yer alan bir höyüktür. Höyük, Van Gölü'nün doğusuna düşen Erçek Gölü'nün doğu-kuzeydoğu kıyısında, göle dökülen Memedik Deresi'nin oluşturduğu düzlüğün batı kenarındadır. Van'ın Özalp ilçesinden geçerek Van'a ulaşan ticaret yolu üzerinde olduğu, buna bağlı olarak Van yöresinin en büyük höyüğü olduğu belirtilmektedir. Tepe olarak 75 x 50 metre ölçülerinde olup 8-9 metre yüksekliktedir. Günümüzde Erçek Gölü'nün bir adası durumundadır. Arkeoloji literatüründe 20. Yüzyılın başlarından beri bilinmektedir. Ancak bu ünü kuzeybatı tarafındaki bir Ermeni kilisesine dayanmaktadır. Bu kilise, yüzyıl ortalarında Karagündüz Köyü Camii yapımında kullanılmıştır. Günümüzde temelleri dahi görülmemektedir. Höyük 1956 yılında C. A. Burney tarafından saptanmıştır. Kazı çalışmaları 1959 yılında Prof. Dr. Afif Erzen başkanlığında başlatılmıştır. Uzun bir süre ara verilen kazılara 1994 yılında, Van Valiliği İl Özel İdaresi, İstanbul Üniversitesi Rektörlüğü, Türk Tarih Kurumu ve Türkiye Turing ve Otomobil Kurumu mali desteği ile İstanbul Üniversitesi Edebiyat Fakültesi, Van Bölgesi Tarih ve Arkeoloji Araştırma Merkezi'nce Prof. Dr. Veli Sevin başkanlığında yeniden başlanmıştır. Kazılara başlanmasında ana neden, Erçek Gölü'nde gözlenen sürekli yükselme nedeniyle höyüğün bir süre sonra sular altında kalma tehlikesidir. Kazı çalışmalarındaki değerlendirmeye göre höyükteki tabakalanma yeniden eskiye göre aşağıdaki gibidir, Karagündüz Höyük'teki en kalın tabaka Erken Transkafkasya Dönemi yapı katıdır. Diğer tüm yapı katlarının toplam kalınlığı 2 metreyi bulmakta iken bu yapı katı tek başına 8-9 metre kalınlığa ulaşmaktadır. Dolayısıyla en uzun süreli yerleşimi temsil etmektedir. Ortaçağ mezarlığında 1998 yılı itibarıyla açılan mezar sayısı 577'dir. Cesetler beyaz bir beze sarılarak baş tarafı doğu yönüne bakacak şekilde doğu – batı doğrultusunda gömülmüştür. Bazı mezarlarda ölüler takılarla birlikte gömülmüştür. Kadınlarda genellikle eller göğüs üzerinde, erkeklerde ise karın üzerinde, üst üste gelecek şekilde yerleştirilmiştir. Höyüğün 1,5 km. batısında yer alan, MÖ bin yıllarına tarihlenen nekropolde yapılan kazılarda 9 mezar açılmıştır. Bu mezarların 6 tanesinin oda mezar olduğu, her birinin yanından bir ocak bulunduğu belirtilmektedir. Her odada, odanın büyüklüğüne göre 20 – 80 gömüt vardır. Her yeni gömüde, Urartu mezarlarında biline geldiği gibi, öncekiler ileriye doğru toplanarak yer açıldığı anlaşılmaktadır. Ölülerin bir kumaşa sarılı olarak ya da giysili gömüldüğü düşünülmektedir. Ölülerin yanına standart hale gelmiş gömü hediyeleri konulmaktadır. Bu standart gömü hediyeleri pişmiş topraktan açık ağızlı bir çanak ile dar ağızlı, yüksek ya da alçak boyunlu çömleklerdir. Çanaklara oğlak ve kuzu gibi hayvanların omurga kemiklerinden parçalar bırakılmıştır. Diğer çömleklerde ise sıvı olduğu anlaşılmaktadır. Kazılarda çeşitli takı elemanları da ele geçmiştir. Bunlar, tunçtan süs iğneleri, tunç halkalar ve yüzükler, mavi boncuk, dövme demirden bilezikler, halhallar, yüzükler, gözlü süs iğneleri, hançerler, mızrak uçları, değişik ebadta bıçaklar, bir topuz ile zincirdir. Ayrıca Urartu işi, bir tunç, diğeri siyah taştan iki mühür, buluntular arasındadır. Karagündüz Höyüğü'nde ele geçen insan iskeletleri toplamda 890 bireye aittir. Bebek ve çocuk iskeletleri bu toplamın yaklaşık % 54'ünü oluşturmaktadır. Bebek ve çocuk iskeletlerinden yaklaşık % 35'inin 0-2 yaş arasında ölmüş olduğu anlaşılmaktadır. Bu oran, tüm yaş gruplarındaki ölüm oranından fazladır. İskeletlerin incelenmesi, toplumun ' 35,4'ünü yetişkin bireylerin oluşturduğunu göstermektedir. En yoğun ölüm oranı kadınlarda 30-35 yaş, erkeklerde ise 35-50 yaş aralığındadır. Diğer yandan kadınların yaklaşık % 26'sı, erkeklerin ise % 47'si Akdeniz ırkı özellikleri göstermektedir. Yerleşimin kuzey kesiminde Urartu Dönemi'ne tarihlenen bir yapı kompleksi dikkat çekicidir. En azından 400 metrekarelik bir alanı kapsayan bu yapı kompleksi 1 – 1,40 metre kalınlıkta taş temeller üzerine inşa edilmiş yapıları ve kısmen taş döşeli avluyu kapsamaktadır. Erken Transkafkasya Dönemi düzenli bir mimari doku ortaya koymaktadır. Doğu – batı yönünde uzanan 5 metre genişlikteki bir bir sokağın iki yanına dizilmiş, dikdörtgen ve kare planlı yapılar ortaya çıkarılmıştır. Duvarlar 40 – 45 cm. kalınlıkta olup bütünüyle kerpiçtir, taş temel görülmemektedir. Birbirine bitişik inşa edilmiş yapılar duvarlardan bir geçit vermemektedir. Giriş çıkışın tavanda açılan gediklerden sağlandığı düşünülmektedir. Karagündüz Höyüğü kazıları, MÖ 7. yüzyılın ikinci yarısında Urartu'nun çöküşüyle birlikte Van Gölü Havzası'ndan önemli değişiklikler yaşandığını, her alanda ciddi bir gerilemenin yaşandığını göstermektedir. Birleşmiş Ressamlar ve Heykeltıraşlar Derneği Birleşmiş Ressamlar ve Heykeltıraşlar Derneği (BRHD) (1970 Ankara) Birleşmiş Ressamlar ve Heykeltıraşlar Derneği BRHD, kurucu üyelerden seramik sanatçısı Prof. Dr. Hamiye Çolakoğlu'nun Evi'nde 1970 yılında kendisi, Fethi Arda, Kayıhan Keskinok, Lütfü Günay, Muammer Bakır, Nevzat Akoral, Osman Zeki Oral ve Turan Erol'un kurucu üyeliği ile kuruldu. Derneğin ilk yönetim kurulu başkanlığına Turan Erol oy birliği ile seçildi. Resim ve heykel sanatçıları yönetim kurulunca üye olmaları için davet edildi. Davet edilip; katılanlar arasında ilk sıralarda yer alan sanatçılar Adnan Turani, Arif Kaptan, Aslan Gündaş, Burhan Alkar, Eşref Üren, Ferit Apa, Fikri Cantürk, Müşerref Köktürk, Nazlı Ecevit, Refik Epikman, Şefik Bursalı ve Turgut Pura oldu. O dönemde resmî ya da özel, Ankara'da herhangi bir sanat galerisinin olmayışı dernek üyeleri çalışmalarını sergilemek için arayışlara girerken; Çanakkale Seramik Fabrikası'nın teşhir salonu kısa süreliğine BRHD'ye tahsis edildi. Ancak dar gelince kura ile katılımcı sanatçılar belirlendi. Katılamayanların başka bir sergide yer almaları kararlaştırıldı. Daha sonra Fransız Kültür Derneği'nin salonunda kurada çıkmayan diğer sanatçıların da çalışmaları sergilendi. BRHD'ce zaman zaman estetikçi yazar Suut Kemal Yetkin, ressam Nurullah Berk ve ressam, şair, yazar Bedri Rahmi Eyüboğlu gibi konuşmacılar İstanbul'dan konferanslara davet edildi. O yıllarda resim ve heykel gibi eserlerin alıcısını bulmak neredeyse olanaksız olduğundan; ürettikleri ile yaşamak durumunda olan sanatçılar BRHD yönetimince parasal olarak desteklenerek; resimlerinin yok pahasına satılmaları engellendi. Üyelerden Eşref Üren parasal kaynak sağlayan sanatçıların başında gelir. Resim ve heykel yarışmaları açması için Türkiye Cumhuriyeti Millî Eğitim Bakanlığı nezdinde girişimlerde bulunan dernek; ekonomik zorluklara rağmen yayın organı olarak 'Sanat Gazetesi' çıkarmayı başardı. Üye aidatlarının toplanmasında yaşanan zorlamalar sonucunda aralıklarla çıkan gazetenin yayınına 2003 yılında son verildi. Sanat Gazetesi'nin yayına başlaması ile ilgili sanat eleştirmeni Kaya Özsezgin derneğin 42. yıl büyük sergi kataloğunda şöyle diyor: "BRHD'nin kurulduğu dönemde bu kuruluşu etkin hale getirmek için ciddi girişimler söz konusu olmuştu. Ülkenin içinde yaşadığı sosyal ve siyasal sorunlara rağmen, güç koşullara direnen kurucu üyeler bütün aydınları ve sanatçıları kucaklayan etkinliklerin yolunu açarken, kent ayrımı gözetmemişlerdi. Konferanslar dizisi ve gazete boyutunda iki yıl yayınını sürdüren "Sanat", o dönemi yaşayanların bu gün de özlemle andıkları çalışmalardır. Bu tür çalışmalar, İstanbul'un da dikkatini çekmekten uzak kalmamış, yayın dünyasının emekleme içinde bulunduğu 1970'li yıllarda aylık bir yayını ayakta tutmanın önemi takdirle karşılanmıştı." Devlet Resim ve Heykel Yarışmaları'na düzenli olarak katılan BRHD üyelerinin ödül ve satın almaya değer görülen eserleri Ankara Devlet Resim ve Heykel Müzesi'nin koleksiyonlarında yer aldı. 42 yıldır sürdürdüğü geleneksel resim-heykel ve baskı resim sergilerinin çoğu küçük mekanlarda gerçekleşti. Son altı yılda 19 ilde temsil ve 17 ilde önemli sergiler gerçekleştiren BRHD, bazı illerde de 'Resim ve Heykel Müzeleri' açılması projelerine destek verdi. 2006 yılından bu yana geniş katılımlı büyük sergiler ile sanatsal ve kültürel paneller gerçekleştiren BRHD 12 Mart 2012 ile 31 Mart 2012 tarihleri arasında açık olacak olan ve 142 üye sanatçının katılımı ile yaklaşık 200 büyük boy eserle Çankaya Belediyesi Çağdaş Sanatlar Merkezi'nde 42. Yıl Büyük Sergisi'ni gerçekleştirdi. Serginin açılışında; bu güne kadar dernek yönetim kurulu başkanlığını yapmış olanlarla dernek üyeliği kırk yılı aşmış üyeler mevcut yönetim kurulu tarafından "Onur Ödülü" plaketiyle ödüllendirildiler. 2013'te 43. yıl, 2014'te 44. yıl, 2015'te 45. yıl sergisini açan BRHD 2016'da ise 46. yıl büyük sergisini siyah tuvallerle "Teröre Hayır" dedi. 2017'de 47.yıl, 2018'de 48. yıl, 2019'da 49. yıl sergisi açan dernek 2020'de 50. sergisini "Korona" engdline takıldı. Dernek için çok önem arz ede 50. yıl sergini açamadı. 2018 yılında eğitim emekçisi Güler Velidedeoğlu tarafından alınan Tuğrul Velidedeoğlu Sanat Galerisi derneğe bağışlandı. 500‘ün üzerinde üyesi bulunan dernek her yıl düzenli olarak bu sanat galerisinde sanatsal etkinlikler sergi dönemi olan eylül - haziran aylar arası dernek üyelerine, temmuz - ağustos aylarnda ise üye olmayan sanatçıların hizmetine açık devam etmektedir. Dog Dog sözcüğü ile şunlardan biri kastedilmiş olabilir: East India Company 1588'de Sir Francis Drake komutasındaki İngiliz donanmasının İspanya donanmasını ağır bir yenilgiye uğratmasından sonra, İngiliz ticaret gemileri okyanuslarda daha etkin faaliyet göstermeye başlayıp özellikle Hindistan seferlerine başladılar. Denizci tacirler bir araya gelip sermayelerini arttırırlarken, İngiltere kraliçesi I. Elizabeth'den de ayrıcalıklar almaya çalıştılar. Sonunda 31 Aralık 1600'de Doğu Hindistan Şirketi için bu ayrıcalıkları almayı başardılar. Doğu Hindistan Şirketi () veya İngiliz Doğu Hindistan Şirketi, Doğu Hint Adaları'yla ticaret amacıyla kurulmuş olan; ama daha çok Hint altkıtasıyla ticaret yapan bir İngiliz (1707'den sonra Britanya) anonim şirketiydi. Doğu ve Güneydoğu Asya'da bir ticaret tekeli olarak ortaya çıkan şirket zamanla politik bir oluşum hâline geldi. 18. yüzyılın başlarından 19. yüzyılın ortalarına kadar Britanya emperyalizminin bir aracı olarak kullanıldı. 19. yüzyılda Çin'deki faaliyetleri Britanya etkisinin Çin'e yayılmasında etkili oldu. Şirkete 1600 yılında kraliyet imtiyaznamesi verilmiştir, bu da onu Avrupa'daki diğer Doğu Hindistan şirketleri içerisinde en eskisi yapmaktadır. Şirketin hisseleri zengin tüccarlara ve asilzadelere aitti. Hükümetin hiç hissesi yokturve şirket üzerinde sadece dolaylı kontrole sahipti. Şirketin kendine ait büyük bir ordusu mevcuttur ve bu orduyla Hindistan'ın önemli bölümünü kontrol etmekteydi. Şirketin ana ticaret maddeleri afyon (uyuşturucu), pamuk, ipek, çivit boyası, tuz, güherçile ve çaydı. Şirket Hindistan'ın büyük kısmını yönetimi altına aldı, bu bölgelerde askeri güç kullandı. Hindistan'da şirket yönetimi etkin olarak 1757'de Plassey Muharebesi'yle başladı ve 1858 yılına kadar devam etti. 1857 Hint Ayaklanması'nın ardından 1858 Hindistan Hükümeti Yasasıyla Britanya kraliyetine Hindistan'da doğrudan yönetimi verildi. Şirket 1773 Düzenleme Yasası'yla 1874 yılında feshedildi. Şıhlı, Develi Şıhlı, Kayseri ilinin Develi ilçesine bağlı bir mahalledir. Belediyesi 1966 yılında kurulmuş olup, 2014 yılında 6360 Sayılı Kanunla kapatılmıştır. Şıhlı'da yerleşimin MÖ 3500 yıllarında başladığına dair kalıntıların izine rastlanmaktadır. Esas yerleşim birimleri Kayaburnu mevkiinde görülmektedir. Buralarda yapılan kazılarda çıkartılan büyük seramik küpler, ev eşyaları, hamam kalıntıları ileri bir yapılaşmanın olduğunu göstermektedir. Bölgenin tarihine ışık tutacak en eski ve en önemli yapıtlarında birisi de tarihi Şıhlı Hamidiye Medresesidir. Cumhuriyet dönemine kadar bu bölgenin eğitim ve öğretim merkezi konumunda olmuştur. 1893 yılında yapımı tamamlandığı tahmin edilen bu medrese Kılınç Ali Efendi tarafından yaptırılmıştır. Kayseri il merkezine 91 km, Develi ilçesine 47 km uzaklıktadır. Yöre halkının geçim kaynağı çoğunlukla tarım ve hayvancılık oluşturmaktadır. Geçim kaynaklarının kısıtlı ve güç olmasından dolayı son yıllarda büyük şehirlere göçler daha da artmaktadır. Antalya ili genel seçim sonuçları Antalya İli, Türkiye Büyük Millet Meclisi'ne (TBMM) 14 milletvekili göndermektedir. 1920'den beri yapılan tüm genel seçimlerde temsil edilmiş olan Antalya İli'nde tek seçim bölgesi vardır. 12 Haziran 2011 Genel Seçimleri Antalya İli sonuçlar; Trévago Trévago, İspanya'nın Kastilya ve Leon bölgesine bulunan Soria iline bağlı bir belediyedir. 2004 yılı sayımlarına göre nüfusu 90 kişidir. Amon Tobin Amon Tobin (7 Şubat 1972), Brezilyalı yapımcı ve DJ. Brezilya kökenli Amon Tobin elektronik müzikle, 1980'lerin ortasında geldiği İngiltere'de tanıştı. Üniversite yıllarına kadar profesyonel anlamda müzik yapmak aklından geçmeyen Amon Tobin, bu dönemde caz, elektro funk ve hip hop soundlarını drum’n bass altyapısıyla bir araya getirdiği sample’lar hazırlamaya başladı. Ninebar ve Ninja Tune gibi plak şirketlerinin bu tarz müziğe verdiği destekle cesaretlenen sanatçı, üniversite eğitimini yarım bırakarak tüm dikkat ve enerjisini müzik üzerine yoğunlaştırdı. İlk single'ı "Adventures in Foam"'ı Cujo adıyla Ninebar'dan yayınlayan Amon Tobin, aynı yıl Ninja Tune ile kontrat imzaladı ve ilk albümü ""Bricolage"" 1997 yılında yayınlandı. Hemen ardından gelen yıl yine kendine has tarzı ile hazırladığı ikinci albümü ""Permutation"" u piyasaya süren Amon Tobin, "Supermodified"’i 2000, "Out From Out Where"’ı ise 2002 yılında yayınladı. Canlı performans kaydı "Recorded Live: Solid Steel Presents’"ı 2004 yılında piyasaya çıkardıktan sonra, 2005 yılında Tom Clancy’nin ünlü oyunu "" ün müziklerini hazırladı. 2006 yılı Macar yapımı Taxidermia müziklerini hazırladı. Koronos Quartet gibi isimlerle birlikte çalıştığı albümü ""The Foley Room"" u da 2007'de yayınladı. 2010 yılında Nissan Qashqai'nin reklam müziği olarak ""4 Ton Mantis"" parçası kullanıldı, aynı yıl en iyi 25 PS3 oyunu listesinde olan Infamous'un müziklerinde de imzası vardır. Yine 2010 yılında "Eskamon" (Eskmo, Amon) olarak adlandırlıkları grup ile ""Fine Objects"" single'ını hazırladılar. Ayrıca 2011'de adidas'ın 'football is all in' adlı dünya çapındaki kampanyasının müziğinide "Amon Tobin" ve "Doubleclick" ikilisinin kurduğu grup "Two Fingers" tarafından yapılmıştır. 2011 çıkışlı son albümü ise ""ISAM"" dır. Parçalarını Bonobo, Noisia, 16 Bit ve Spor gibi isimler de remikslemiştir. Antalya Altın Portakal Film Festivali İzleyici Ödülü Antalya Altın Portakal Film Festivali İzleyici Ödülü, Uluslararası Antalya Film Festivali'nde halk jürisi tarafından birinci seçilen filme verilen ödüldür. Bir süre Antalya Altın Portakal Film Festivali'nin kurucusu kabul edilen eski belediye başkanlarından Avni Tolunay anısına verilen ödül, ilk olarak 1989 yılında verilmeye başlandı. Ödül, 2017'de gerçekleşen değişiklik ile "Altın Portakal Avni Tolunay Jüri Özel Ödülü" adını kullanmayı sonlandırdı ve "Uluslararası Antalya Film Festivali Avni Tolunay İzleyici Ödülü" olarak anılmaya başlandı. Marco Cavagna Marco Cavagna, (d. 1958 - ö. 9 Ağustos 2005) İtalyan amatör astronom. Kariyeri boyunca "Osservatorio Astronomico Sormano" adlı rasathanede çalışıp sayısız asteroit keşfetti. 1999 yılında "10149 Cavagna" adlı asteroite adı verildi. Cavagna, 9 Ağustos 2005 tarihinde kalp krizi geçirerek öldü. Sormano Gözlemevi, kurulan 50 cm. R/C teleskoba Cavagna'nın adını vermiştir. Ardahan ili genel seçim sonuçları Ardahan İli, 1926'ya kadar il olan ve Türkiye Büyük Millet Meclisi'de (TBMM) temsil edilen Ardahan, 1926'dan 1992'ye kadar Kars'a bağlı bir ilçe olarak kaldı. 1995'ten beri TBMM'de temsil edilen Ardahan İli'nde tek seçim bölgesi vardır. 12 Haziran 2011 Genel Seçimleri Ardahan İli sonuçlar; Köprücük Köprücük, sözcüğü ile şunlardan biri kastedilmiş olabilir: Süt dişi Süt dişleri veya bebek dişleri, insanlarda ve bazı diğer memelilerde bebeklikte ve çocuklukta görülen ilk diş takımıdır. Canlı embriyo aşamasındayken oluşmaya başlar ancak bebeklikte görünmeye başlar. Pek çok insanda ilk diş 6. ay civarında belirir. Bununla birlikte 3 aydan önce veya 12 aydan sonra çıktığına da rastlanır. Dişlerin çıkış zamanı genellikle kalıtımsal düzene uyar ve ebeveynler kendi bebeklikleri ile kıyaslayarak fikir edinebilirler. Süt dişleri 2-3 yaşına kadar çıkmaya devam edebilir. Genellikle 6 yaş civarında da yerini kalıcı dişlere bırakmaya başlar. Bazı çocuklarda kalıcı dişlerin çıkması uzun süre gecikebilir. Normal bir insanda süt dişi 7 yaşında dökülmeye başlar. Sonra kalıcı dişler ortaya çıkar. 18-22 yaşlarından sonra yirmi yaş dişleri çıkar ve yirmi yaş dişleri ile birlikte azı ve küçük azı dişlerin toplamı 20 adeti bulur. Arpa üretimine göre ülkeler listesi Arpa üreten ülkelerin listesi Ağustos 2010 tarihinde erişilen FAOSTAT FAO kuruluşlarının 2008 yılındaki ülkelerin arpa üretimini gösteren listedir. Ã‡anakkale Deniz Muharebesi (1654) Birinci Çanakkale Deniz Muharebesi, Kaptan-ı Derya Kara Dev Murat Paşa komutasındaki Osmanlı Donanması'nın 16 Mayıs 1654'te bir Venedik Cumhuriyeti Donanması ile Çanakkale Boğazı önlerinde yaptığı deniz muharebesi. 1645–1669 döneminde Girit'in Fethi sırasında Osmanlı-Venedik Savaşları'nın bir evresidir. Bu deniz muharebesi Venedik Cumhuriyeti tarafından idare edilen Girit adasını fethetmek için Osmanlı Devleti'nin adaya gönderdiği kara güçlerinin denizden iaşesi ve takviyesi için Osmanlı Devleti'nin İstanbul ve civarından yaptığı ulaşımı kesmek için Venedik'in denizden Çanakkale Boğazı'nı kapatıp, ablukaya almak hedefi ile yaptığı Çanakkale Boğazı önüne ve içine yaptığı hücumlardan ve Osmanlı Donanması'nın buna engel olmak için yaptığı çabalardan ilkidir. Venedik Cumhuriyeti 1654 deniz muharebe ve ulaşımı sezonunun başında birçok Hollandalı ve İngiliz Akdeniz korsanlığı yapan gemiler kiralayarak desteklediği bir donanma filosunu Venedikli soylu Giuseppe Delfino komutasında Ege Denizi'ne göndermişti. Bu Venedik filosu yolda 3 gemiyi deniz kazası sonunda kaybettikten sonra, 16 Nisan'da Çanakkale Boğazı ağzına yetişmişti. Venedik filosunda 19 kalyon, 2 mavna ve 8 kadırga bulunmaktaydı. Filo komutanı Giuseppe Delfino'nın komutan gemisi 'San Giorgio grande" adlı Venedikli kalyonu idi. Bu filonun ikinci kaptanı Venedikli soylu Daniele Morosini ise bir kadırgada bulunmakta ve Venedik filosunun 8 kadırgasına diğer bir Venedikli soylu Francesko Morosini "kadırga komutanı" olarak komuta etmekteydi. Osmanlı Devleti Girit'e 1645'te asker çıkartma yapmış; adanın büyük bir kısmını eline geçirmiş ve 1564'te Kandiya Kuşatması ile uğraşmaktaydı. Tersane-yi Amire'de büyük gayretlerle o yıl büyük bir donanma kurulmuştu. Akdeniz'de Tunus beylerbeyliği ve Trablusgarp Beylerbeyliği deniz filoları da destek için çağrılmışlardı. Bu filolar Venedikliler ve bağdaşıklıkları gemileri ile karşılaşmadan Çanakkale Boğazı'na gelmeyi başarmışlardı. Kaptan-ı Derya Kara Dev Murad Paşa komutasında 30 yelkenli kalyon, 6 mavna veya mahon ve 40 kadırgadan oluşan bir filo İstanbul'dan 10 Mayıs'ta ayrılmış ve Çanakkale Boğazı'nın hemen Ege Denizi ağzına 15 Mayıs'ta varmıştı. Kaptan-ı Derya'nın harp planına göre, Boğaz'ın ağzını korumakla görevli geride ihtiyat olarak bırakılan filodan ayrı olarak, Ege'ye çıkması hedeflenen donanma filosu harp düzeni ile üç sıra halinde önce Boğaz'ın ağzını tutacaktı. Bu filonun birinci sırasında yelkenli kalyonlar, ikinci sırasında mavnalar ve son sırasında ise kadırgalar vardı. Sonra, bu harp düzeni bozulmadan Ege Denizi'ne açılmak planlanmıştı. Venedik amirali ise 15 Mayıs'ta harekata geçti. Delfino'nun planı Venedik gemilerinin Osmanlı filosunun kenarlarında beklemeleri ve Osmanlı gemileri Ege'ye doğru ilerleyip onları geçtikten sonra, geriden Osmanlı filosuna hücum etmek idi. Fakat Venedik harekatı komutanın planına uymadı; Venedik gemilerinin çoğu hızla kendileri için planlanmış mevkilere doğru hareketa geçtiler. Fakat bu harekat koordineli olmadı. Filonun çoğunluğu hızla ilerleyip Defino'nun kalyon komuta gemisi "San Giorgio grande" ile ikinci komutan Daniele Morosini'nin 'Aquila d'Oro" adlı gemisini ve 'Orsola Bonaventura" (kaptanı Sebastiano Molino), ile "Margarita" adlı kalyonları ve 2 mavna ile 1 kadırgayı da arkada desteksiz bıraktılar. İlerleyen Osmanlılar geride kalmış Venedik gemilerine yetiştiler. Bir büyük Osmanlı kalyonu Venedik komutan gemisi "Aquila d'Oro" kalyonuna hücum etti; ama Venedikliler bu Osmanlı gemisini ele geçirmeyi başardılar. Fakat tam bu sırada bu mevkiye 5 diğer Osmanlı gemisi yetisti. Bu gemiler hem Venediklilerin eline geçen Osmanlı gemisini hem de Venedik komutan gemisi olan "Aquila d'Oro" kalyonunu ateşe verdiler. Yine geride kalmış bir kadırgada olan Venedik ikinci komutanı Daniele Morosini bir sandal ile hücuma uğrayan gemisinden kaçmakta iken yakalanıp esir edildi. Venedik kadırgalar kaptanı "Francesko Morosini" muharebede öldü. O günkü çatışmalar sonucu Venediklilerin 2 kalyonu ve 1 kadırgası yanarak battı ve 1 Venedik kadırgası Osmanlılar eline geçti. Venedik donanmasının zayiatı 10 ölü 40 yaralı olarak verilmiştir; ama gerçekte bu zayiatın daha büyük olduğu çok daha olasıdır. Osmanlı kayıpları ise 2 yelkenli kalyon ve 1 kadırganın yanıp kaybolması ve olasılıkla 1 mavnanın da kaybıdır. Bu deniz muharebeye katılan gemilerin envanteri şöyledir: Giuseppe Delfino komutasÄ±ndaki donanma: (Çoğunluğu İngiliz ve Hollandalılardan kiralanmış). "San Giorgio grande" (Komutan gemisi) "Aquila d'Oro" (Hollandalı "Gouden Arend") - Yandı "Concordia" (Hollandalı "Eendracht") "Casa di Nassau" (HollandalÄ± "Huys van Nassau") "San Zorzi (Giorgio) piccolo" (Hollandalı"Kleene Sint Joris") "Aquila Coronato" (Hollandalı "Kronede Arend") "Orsola Bonaventura" (İngiliz "Ursula Bonaventure") - Yandı "Anna Bonaventura" (ÃŽngiliz "Anne Bonaventure") "San Michiel" "Spirito Santo" "Apollo" "Margarita" "San Giovanni" "Conte Sdrin"/"Conte Desdrin" "Genovese grande" "Pinco Tremartino" 2 mavna 8 kadırga - Francesko Morosini'nin komuta kadırgası yandı, 1 diğeri Osmanlılara teslim oldu Kara Dev Murat Paşa komutasındaki donanma: Bu deniz muharabesinden sonra Ege Denizi ulaşımı Osmanlılara açılmış oldu. Venedik filosu ile Osmanlı donanması büyük Ege Denizi alanında küçük gemi grupları ile birbirinden kaçıp takip etme stratejisini uygulamaya başladılar. O yaz bir büyük deniz hücumu veya muharebesi olmadı. Ege ve Akdeniz'de kampanya mevsimi sona erdikten sonra, Venedikliler bu deniz kıyılarında bulunan liman ve kalelerine çekildiler. Osmanlı ordusunun Girit'te bağlanmış olması dolayısıyla bu üslere hücum edilemedi. Osmanlı donanması bunu da yapamadı. Donanmanın mensupları arasında çok sayıda yeniçeri bulunmaktaydı. Bunlar kişi kendi kışlalarında geçirmek istemekteydiler. Bu nedenle Osmanlı donanması Çanakkale Boğazı'ndan geri dönerek İstanbul'a geri geldi. Böylece bu deniz muharebesi ile 1654'te kazanılmış olan stratejik avantaj Osmanlılar için kayboldu. Achillobator Achillobator (Yunanca ve Moğolca kombinasyonu "Achilles (Akhilleus) bator (batur)") "ölümsüz savaşçı", 85-95 milyon yıl önce yaşadığı tahmin edilen, dromaeosaurid theropod cinsi Kretase Devri etçil dinozor türüdür. 225–460 kg (500-1,000 pound) ağırlığında olduğu ön görülen Achillobator, muhtemelen her iki arka ayağının ikinci parmak ucundaki orak şeklindeki pençeleriyle avlanan, iki ayaklı yırtıcıdır. 6 metre (20 ft) uzunluğunda olduğu tahmin edilen bu iri dromaeosaurid, bu büyüklükteki bilinen tek holotiptir. Bu vahşi yırtıcı, raptors, Asya kıtasında günümüz Moğolistan sınırlarında Dzunbayan – Khongil'in batısındaki Burkhan Khaldunda keşfedilmiştir. 1970'lerden itibaren hem bizzat kazıları gerçekleştirip hem de incelemelerini yaptığı “Velociraptor”, “Protoceratops” , “Mononykus” ve “Erlikosaurus” dinozorlarının isim babası Moğol paleontolog, Altangerel Perle (d. 1945) Achillobator'un fosillerini bulmuş ve ilk incelemeleri yapmıştır. Achillobator, "kahraman savaşçı" adını iri gövdesi ve keskin pençelerinden almıştır. Boyut olarak Kuzey Amerika Utahraptorlarına benzer ve tahminen döneminin en gaddar avcılarından birisidir. Bu yırtıcı hem Deinonychus hem de Velociraptor ailesi mensubudur. Fakat bazı uzmanlar arasında ayrı ve yeni bir tür olduğu konusunda spekülasyonlar olmuştur. Aile içindeki bağları tam olarak anlaşılamasa da, Adasaurus ve bazı Kuzey Amerika dinozorlarının bulunduğu, dromaeosaurinae alt ailesinden gibi görünmektedir. Kretase dönemindeki diğer yırtıcılar gibi, Achillobator, genellikle modern kuşlar ile olan yakın evrimsel bir ilişkinin varsayımını vurgulayarak, sportif tüylerle resmedilir. Bu varsayım herhangi bir katı fosil kanıtına dayanmamaktadır. Ancak çoğu yavru veya yetişkin küçük Theropoda dinozorlar "tüysüz" varsayımıyla tasvir edilmektedir. Perle'nin raporuna göre Achillobator büyük bir kafa, sağlam ve masif-nispeten kısa arka ayaklara nispeten daha uzun ön uzuvları ile dev bir maniraptoran giganticustur. Ön ve arka dişli marjları ile on bir maksiller dişe sahiptir. Anterior(ön) dişler çentikli posterior(arka) olanlardan daha küçüktür. Kısa, ağır, keskin köşeli boyun omuruna ve uzun kıvrak kuyruk omuruna sahiptir. Diğer bazı bulgulara göre uzun ve şişman olduğu ön görülmüştür. Perle, Achillbator'un omurga, bağırsak boşluğu ve ön-dorsal alan yapısından yola çıkarak uçabilen bir dinozor olduğunu savunmuştur. Hareketlerini arka uzuvları, ayaklarıyla yaptığı kesin görüşüyle ön uzuvlarının tüylü olduğu çıkarımında bulunmuştur. Diabloceratop Diabloceratoplar, Ceratopsia infra takımından otçul bir dinozor cinsidir. Kampaniyen devrinde Utah ve çevresinde yaşadıkları düşünülmektedir. Tipik bir "Diabloceratops eatoni" türüdür, adlandırılması ve tarifi 2010'da James Ian Kirkland ve Donald DeBlieux tarafından yapılmıştır. Bu tür kombine bir adı vardır. "Diablo" İspanyolcada "şeytan" anlamına gelir. Bu adlandırmada dinozorun boyun kalkanındaki boynuzlar etkilidir.Bu birleşik adı oluşturan ikinci kelime olan "keratop" ise Latinleşmiş Yunanca bir kökenli bir ad olup "boynuz yüz" anlamına gelir. Bu ibare ceratopian adlarında olağan bir elemandır. Bu özel ad paleontolojist Jeffrey Eaton onuruna verilmiştir. Bu fosil (holotip UMNH VP 16699) 2002'de DeBlieux tarafından Utah'ta bulunan Grand Staircase-Escalante Ulusal Anıtı'da bulunmuştur ve alt çenenin bir kısmını oluşturan kısmî bir kafa tasından oluşur. "Diabloceratops" tipik bir ceratopsiana benzer biçimde genişçe bir boyun kemiğine sahiptir. Dinozorun burnunun üzerinde ince bir boynuzu olup, bunun önünde ikinci bir boynuzun daha olması olasıdır. Bunun yanında gözlerinin yanında bir çift daha boynuzu vardır. Bunlar fırfırının üzerinde bulunup "Einiosaurus" and "Styracosaurus"lara benzer bir biçimde, oldukça sivri bir boynuz çiftini oluşturur. Bu dinozor erken dönem centrosaurine ceratopsidlerdendir. Kirkland, dinozorun karakteri üzerine paylaştığı bir bilgide bu iddiayı savunmuştur. archosaurmusings - diabloceratops-eatoni Hava savunma savaşı Hava savunma savaşı, saldırgan hava araçlarının etkinliğini azaltmak ya da tamamen yok etmek için alınan tedbirler bütünü olarak tanımlanabilir. Bu tedbirler hem hava hem de kara silah sistemlerini, ilgili algılayıcı sistemleri, komuta ve kontrol düzenlemelerini ve pasif önlemleri içermektedir. Bulundukları yer neresi olursa olsun, Deniz, Kara ve Hava Kuvvetlerini korumak olarak algılanabileceği gibi, ana vatan'ın savunması için de birçok ülke tarafından kullanılmaktadır. NATO, hava araçları ile yapılan hava savunmayı, karşı hava savunma, deniz ya da yerden yapılanı ise hava savunma savaşı olarak isimlendirmiştir. Füze ile savunma hava savunmanın bir kolu olarak kabul edilmektedir. Hava savunma veya Hava Savunma Savaşı terimi ilk kez büyük ihtimalle İngilizler tarafından Kraliyet Hava Kuvvetleri Komutanlığı bünyesi altında kurulan Büyük Britanya Hava Savunması (ADGB) tarafından kullanılmıştır. Bununla beraber Birleşik Krallıkta “anti-hava aracı (anti-aircraft)” terimi de 1950’lere kadar genel olarak kullanılmakta ve AA olarak kısaltılmaktadır. I. Dünya Savaşı'ndan sonra bazen hafif bazen de ağır ön ekini alarak LAA ("Light Anti-Aircraft / Hafif Hava Savunma") veya HAA ("Heavy Anti-Aircraft / Ağır Hava Savunma") olarak silah veya ünite sınıfını betimlemek üzere adlandırılmıştır. NATO Hava Savunma savaşını “Deniz üzerindeki bir gücün, havadan hedefe ulaşan silahlar ile uçak, gemi, denizaltı veya karadan yapılan saldırının savunulması için alınan önlemler ” olarak tanımlamıştır. Bazı ordularda Tüm Kuvvetler ile Hava Savunma (AAA veya AAAD) ("All-arms Air Defence") terimi, uzmanlığı olmayan askerler tarafından yapılan hava savunma yerine kullanılır. 20 yüzyılın sonlarında kullanılan diğer terimler; GBAD ("Ground Based Air Defence, Yerden Hava Savunma"), SHORAD ("Short Range Air Defence, Kısa Menzilli Hava Savunma") ve tipik olarak omuzdan atılan füzeleri içeren MANPADS ("Man Portable Air Defence Systems", "İnsan Kullanımlı Hava Savunma Sistemleri") olarak gösterilebilir. Hava Savunma Füzeleri genellikle Yerden Havaya Füze’nin kısaltması olarak SAM ("Surface to Air Missiles") ve Yerden Havaya Güdümlü Füze olarak SGAW ("Surface to Air Guide Missile") olarak kısaltılmaktadır. Amerikan İç Savaşı sırasında, balonların İttifak Ordusu tarafından kullanılması, Konfederasyon Ordusunu İttifak Ordusu ile savaşmak için yeni metotlar geliştirmeye yöneltmiştir. Bu metotlar; topların kullanımı, küçük silahlar ve sabotajcıları içerir. İç politika, bunların başarısız olmaları sebebiyle, İttifak Ordusu Balon Kuvvetlerini savaşın ortasında lağvetmiştir. Konfederasyon birlikleri de balonlarla denemeler yapmıştır. 20. yüzyılın başlarında, balon ya da hava gemisi olarak adlandırılan (Zeplin) silahların kara ve deniz saldırılarında kullanılabiliyor olması ilgi çekmiştir. Ağır teçhizat, yangın bombası, mermi şeridi, çubuk mermiler ve şarapnel gibi farklı cephane çeşitleri önerilmiş ve izli ya da duman izi benzeri donanıma ihtiyaç duyulmuştur. Avrupa’da ise hava savunma silahlarına ait denemeler birçok ülkede yapılıyor olmasına karşın, yalnızca Krupp, Erhardt, Vickers Maxim ve Schneider 1910 yılında bilgileri yayınlamışlardır. Krupp’un tasarımları, 65 mm 9-librelik, 75 mm 12-librelik ve hatta 105 mm.lik top adaptasyonlarını içermektedir. Erhardt ayrıca bir 12-librelik tasarlamışken, Vickers Maxim 3-librelik ve Schneider 47 mm.lik tasarımlar önermişlerdir. Fransız Balon topu, 11 librelik, araca bağlı ve mürettebatsız ağırlığı 2 ton olacak şekilde 1920 yılında ortaya çıkmıştır. Zeplinlerin yavaş hareket etmesi, görülme ve imhasını kolaylaştırmasına rağmen, hızlı hareket eden uçakların çıkaracağı zorluklar da bu dönemde fark edilmeye başlanmıştır Yine de 1913 yılına gelindiğinde, yalnızca Fransa ve Almanya; sahrada balonlar ve hava araçları ile çarpışmaya yönelik silahlar geliştirmişler ve hava savunmanın askeri organizasyon sorunlarına eğilmişlerdir. Bununla beraber bu sırada Kraliyet Donanması seri atışlı 3-inçlik (QF 3- inch) ve seri atışlı 4-inçlik (QF 4-inch) Hava Savunma silahlarını ve ayrıca birçok şekilde monte edilebilen Vickers 1-librelik hızlı ateşli “pom-pom”’ları (Vickers 1-pounder QF "pom-pom") savaş alanına çıkarmıştır. I. Dünya Savaşı'nın başlamasıyla, 75 mm.likler standart Alman Silahı haline gelmiş ve hareket için vagona alınabilen büyük bir kirişe monte edilmiş olarak üretilmiştir. İngilizler bu problemi hemen fark ederek, asıl önceliklerinin İngiliz adalarının korunması olmasından dolayı, Londra çevresindeki kritik hedefleri korumak için kendi toplarını hızla yerleştirmiştir. 1914 Aralıkta, Kraliyet Donanması Gönüllü Rezervi ("RNVR – Royal Naval Volunteer Reserve") farklı kaynaklardan sağlanan hava savunma silahlarını ve arama ışıklarını belli başlı 9 limanına yerleştirmeye başlamıştır. Kraliyet Garnizon Topçu Birliğine ("RGA – Royal Garrison Artillery"), sahrada, motorize 2 namlulu silahlar kullanarak hava savunma yapma görevi verilmişti. Birlikler Kasım 1914’te kurulmuş ve ilk olarak Maxim Topunun 37 mm.lik versiyonu olan Vickers Hızlı Ateşli 1-librelik “pom – pom”ları kullanmışlardır.("QF 1-pounder “pom – pom”") Sonunda bütün ordular, hava savunma silahlarını daha ufak sahra topları üzerine kurmuş, özellikle Fransız 75mm ve Rus 76,2mm’sini namlu gökyüzüne doğrultulmuş toprak bir setin üzerine gelecek şekilde yerleştirmişlerdir. İngiliz Ordusu, 13-librelik topu uygun hava savunma kullanımına monte edilebilecek şekilde hızla adapte ederek, 13-librelik seri atışlı 306 kg.lık (6 cwt) ve 13-librelik seri atışlı MK 3’ü (13-pdr QF 6 cwt, 13-pr QF Mk 3) 1915’te kullanmaya başladı. Bu silahlar savaş boyunca kullanımda kaldı yalnızca 18-librelik, 13 libreliğin kovanını daha geniş bir mermide kullanacak şekilde düzenlendi (13 librelik seri atışlı 9 cwt) ve daha kullanışlı bulundu. Genel olarak hava savunmada yeterli tecrübeye sahip olmamalarından dolayı; hedefi, aradaki mesafeyi, yüksekliği ve hızı ölçme imkânsızlıkları ve mermi izlerinin hedef atışçılara göre mevkisinin ölçülmesindeki zorluklar, tapa tanzimini ayarlamayı olanaksız hale getirmiş ve atılan mermilerin birçoğu hedeflerin çok altından geçmişti. Bu durumla ilgili tek istisna gözetleme balonlarıydı, balonu tutan kablonun uzunluğundan yola çıkılarak balonun irtifası hatasız olarak hesaplanabiliyordu. Bu dönemde hava savunma için önemli bir problem olarak cephane sağlanması görülmüş, cephanenin havada patlayan tipte olması gerektiği I. Dünya Savaşı'ndan önce fark edilmiş, cephane olarak ağır teçhizat ve genellikle şarapnel kullanılmıştır. Havada patlayan tapalar ya saat ayarlı ya da ateşli (Barut içeren) tipte olabiliyorken ateşli tapalar hava savunma için yeterince uygun değildi çünkü tapa yanması, uçuş süresine göre belirleniyordu ve barutun yanma hızı yükseklikle değişen oksijen miktarına göre değişmekteydi. Bununla beraber, İngiliz “pom – pom” silahları yalnızca çarpma ile patlıyordu. Hidrojen dolu Zeplinler ateşli mermiler için hedef konumuna gelmiş ve İngilizler ateşli mermileri, şarapnel tipli, ateş çıkarıcı çanak içeren ön projeksiyonu olan, havada ateşlenen tapalar ile birleştirerek gece kullanımı için izli hale getirdiler. İzli mermilerin ortaya çıkması hedefleme için birçok problemin çözülmesi anlamına geliyordu. 1915 yılında İngiliz adalarına Alman saldırıları artmıştı ve İngilizlerin hava savunma çabaları etkisiz kalmaya başladı. Topçuluk uzmanlarından Amiral Sir Percy Scott, özellikle Londra’nın hava savunmasında geliştirme yapması için göreve getirildi ve Pom-pom’ların etkisiz kaldığını fark ederek Kraliyet Donanması Gönüllü Rezervi Hava Savunması biriminin 75 mm ve 3-inçlik toplar ile genişletilmesini sağladı. Ayrıca Donanmanın 3 inçlik topu, ordu tarafından da kullanıma alınmış, 3-inçlik seri atışlı 20 cwt 76 mm. (20 cwt= 1010 kg) topuna çevrilmiş ve yeni sahra monte sistemleri ile 1916 yılında kullanılmaya başlanmıştır. Saldırılar genellikle gece düzenlendiği için “hedefi görmek” problem teşkil etmekteydi. Bu duruma çözüm olarak arama ışıkları, tespit ve konumlandırmada akustik metotlar kullanılmıştır. Aralık 1916’ya gelindiğinde çoğunluğu 3-inç toplar olmak üzere İngiltere’yi koruyan 183, Fransa’ya sevk edilmiş İngiliz kuvvetlerine ait Fransa’da 74, Orta Doğu’da olay yerlerinde olmak üzere 10 adet top bulunmaktaydı. Dönem teknolojisi ile, hedef ile 4 boyutta çarpışmaya girilmeyi gerektiren Hava Savunma Topçuluğu zor bir görevdi. Sistemin en önemli problemi: Değişik faktörler merminin tahmin edilen yörüngesini etkilerken, mermiyi hedefin gelecekteki pozisyonuna ulaşacak şekilde ateşlemekti. Buna Yan Sapma Döşemesi (Deflection Laying) adı verilmiştir, menzil ve yükseklik için değişken açılar belirlenip, hedef hareket ettikçe açılar güncellenerek, görüntü hedefe, namlu ise hedefin gelecekteki pozisyonuna ayarlanır. Mesafe ve yükseklik tapa uzunluğunu belirlemiştir. Uçakların performansı arttıkça zorluklar da artmıştır. İngilizlerin, daha iyi bir tapa uzunluğu ayarı yapmanın mesafe için anahtar faktör olduğunun fark edilmesiyle beraber öncelikle mesafe ölçümü ile ilgilendiler. Bu çalışmalar İrtifa / Mesafe Bulucusu (Height / Range Finder – HRF) ile sonuçlanmıştır ve ilk HRF modeli; tripod üzerinde 2 metre yüksekliğe sahip optik çakışan mesafe hesaplayıcı özelliği taşıyan Barr & Stroud UB2’dir ve hedefin uzaklığını ve yükseklik açısını ölçüp irtifayı göstermektedir. Daha sonra HRF sistemine; HRF operatörü tarafından bildirilen yüksekliği kullanarak; irtifa açıları ve tapa uzunluk eğrileri ile üst üste bindirilmiş, yükseklik hatları işaretlenmiş Yükseklik / Tapa Bildirici (Height / Fuze Indicator HFI) eklenmiştir. HFI tapa uzunluğunun hesaplanabilmesini sağlamıştır. Savaş sahasında hava araçları, yer hedeflerine karşı kullanılmaya başlandığında, hava savunma silahları yaklaşan hedeflere doğru hızlı bir şekilde yer ve yön değiştirmekte problemle karşılaşıyor, az bir kısmı doğru bir yerde bulunabiliyor ve genellikle askerler tarafından popüler bulunmadığı için sık sık yer değiştirilmek durumunda kalıyordu. Bundan dolayı askeri birlikler, direkler üzerine yerleştirilmiş çeşitli makineli tüfek benzeri silahları da hava savunma için kullanmaya başladılar. Bu kısa menzilli silahlar daha etkin olmayı başardı, hatta Kızıl Baron’un (Red Baron - Manfred von Richthofen), Hava Savunma silahı Vickers Makineli Tüfeği tarafından öldürüldüğü tahmin edilmektedir. Savaş bittiğinde hava araçlarının artan kapasiteleri, hedeflerin daha iyi saptanması ve nişan alınması gerekliliğini ortaya koymuştur. Bununla beraber, çatışmalardan belirli bir düzen ortaya çıkmış; yüksek irtifada uçan hedeflere ağır hava savunma silahları ile ateş açılırken, alçak irtifada uçan hava araçlarına ateş açan hafif silahlar da bunların etrafına yerleştirilmiştir. Yani I. Dünya Savaşı başladığında, yer kaynaklı hava savunma sistemlerinin açık örnekleri görülmüş olmasına karşın karadan gelecek saldırılar uçak saldırılarından çok daha önemli sayılıyordu. Almanların I. Dünya Savaşı'ndan yaklaşık 10 yıl öncesinden birkaç hava savunma top tasarlamış olmasına karşın, savaş sırasında meseleye fazla önem verilmemişti. Nitekim Almanya savaşa 6 tanesi motorize, 12 tanesi atla çekilmek üzere 18 adet top ile başlamış, diğer Avrupa kuvvetleri meseleye daha da az itimat etmiştir ve kullandıkları hava savunma silahlarının birçoğu daha yükseğe yerleştirilip ve daha geniş bir yay atışı yapabilmek üzere modifiye edilmiş standart toplar idi. Hava Savunma Silahı kullanıcısının görevi, normal topçunun görevinden daha fazla çaba ve eğitim gerektiren bir görev olmuştur. İki boyutta yerleşmiş bir hedefi vurmak durumunda olan sahra topçularının görevine göre hava savunma topçularının üç boyuttaki hedefi vurması gerekliliği her zaman daha zor olmuştur. Yalnızca mesafe ve yan sapma değil aynı zamanda yüksekliğin de hesaplanması gerekmiştir. Buna da ek olarak havadaki hedef; hız, yükseklik ve yönü de değişerek muhtemelen her üç boyutta da hareket halindedir ve son olarak da atılan mermi, namluyu terk edip hedefe doğru yol alırken dönem teknolojisi ile hiçbir şekilde kumanda edilemez. Birinci Dünya Savaşı sırasında, iki taraf da düşmanlarının şehirlerini bombaladılar. Almanların Londra ve Paris’e saldırıları yüksek miktarda ittifak kaynağını kullanılamaz hale getirmiştir ve Alman havacılarının kullandığı kaynakların yaklaşık 8 katı kadarının İngilizler için kullanılamaz hale gelmesine sebep olmuştur. Bununla beraber İngiliz savunması gittikçe daha efektif hale gelmiştir. Almanların 43 uçak kaldırarak Londra’ya yaptığı en son baskında (19 Mayıs 1918), İngilizler 84 sorti savaşçı uçağı kaldırmış ve 126 silah kullanarak 30.000 mermi atmışlardır. Savunmacılar 3 uçak düşürdüklerini iddia etmişler ve yalnızca 13 uçak şehir merkezine ulaşarak Londra’yı bombalamayı başarabilmiştir. Savaş boyunca, toplamda 201 sortiden 21 hava gemisi ve 424 sortiden 27 uçak düşürülmüş ve bunların içinden yer atışı ile vurulanlar 3 zeplin ve 11 ila 13 uçak olmuştur. 1918 Kasımında, İngiltere’nin savunması için İngilizler, 480 hava savunma topu ve 376 uçak kullanmışlardır. I. Dünya Savaşı sırasındaki hava harekâtlarının çoğunluğu stratejik saldırıdan ziyade kara birliklerine destek olarak yapılmıştır. Batı tarafında ise, Fransızlar 500, İtalyanlar 129, İngiliz Seferi Kuvvetleri 341 ve Birleşik Devletler Topçuları ise 58 Alman uçağını etkisiz hale getirmiş, Alman hava savunma topçuları ise 1558 ittifak uçağı’nı düşürmeyi başarmışlardır. Uçaklar performanslarında daha makul gelişmeler gözlenirken, ihtiyaç dolayısı ile doğaçlama yapılan hava savunma topları yerini hızla ve özel olarak geliştirilmiş toplara bırakmıştır. Hava savunmacılar tarafından kullanılan teknolojiler içerisinde ses ile konumlandırma sistemleri, arama ışıkları, optik mesafe bulucular ve mekanik zamanlı tapalar bulunmaktaydı Bütün bunların sonucu olarak, Almanlar bir uçağı vurmak için 1915’te ortalama 11.600 mermi atarken, 1918’de 5000 mermiye; Fransızlar 1916’da 11.000 mermi atarken 1918’de 7000 mermiye, Ruslar 1916’de 11.000 mermi atarken 1917’de 3000 mermiye, İngilizler ise 1917’de 8.000 mermiden 1918’de 4550 mermiye kadar düşmüştür. Amerika Hava Savunma Topçuluğu (AAA), 3 ay içinde ortalama 605 mermi atarak 17 Alman uçağını düşürmeyi başarmıştır. I. Dünya Savaşı'nda, hava araçlarının savaş sahasının önemli bir parçası olma özelliği göstermiş olmaları bazı ülkelerde hem bir fırsat hem de tehdit içeren bir durum olarak algılanıyordu. Londra’nın 4 yıl boyunca Zeplin ve Gotha bombardıman uçakları tarafından bombalanma deneyimi İngilizleri oldukça etkilemiş ve bağımsız hava kuvvetlerinin kurulmasında en önemli etkenlerden biri olmuştur. Hava araçlarının kapasite, motor, menzil ve silah yükleri geliştikçe gelecekteki savaşlarda çok daha kritik rollere sahip olacakları açıkça ortaya çıkmıştı. Bununla beraber I. Dünya Savaşı'nın akabindeki yıllarda bir başka büyük savaş çıkma ihtimali, özellikle Avrupa’da çoğu askeri olarak yeterli ülkelerin paraya sıkışık olması sebebiyle, oldukça uzak görülüyordu. Hava savunma; 4 yıllık savaş’ın ortaya çıkardığı, teknik gelişmelere ihtiyaç duyan, yeni bir askeri branş olarak ortaya çıkmış olmasına rağmen yeniydi ve savaş sonrası kısıtlı savunma bütçesinin varlığında hem yeterince destek görmemiş hem de askerlerin terhis edilmesiyle dönemin en modern bir bölümü dışında çoğunluğu servisten kaldırılmıştı. Bununla beraber Hava Savunma ve önemi detaylıca incelenmiş özellikle İngilizler hava savunma silahlarını gündüz muharebesinde harekât alanlarının birçoğunda bulundururken, kendi topraklarında da gece saldırılarına karşı kullanmaya başlamışlardı. Buna ek olarak İngilizler tarafından savaş sırasında kurulan Hava Savunma deneysel bölümü, ileri düzeyde analize tabi tutulan yoğun bilgi toplamış ve sonuçta 1924 –1925 yıllarında 2 ciltlik Hava Savunma Topçuluğu Talimnamesi yayınlanmıştır. Bu yayında (Heavy Anti Aircraft) Ağır Hava Savunma teçhizatının sahip olması gereken özellikler ile ilgili 5 temel öneri bulunmaktadır. HAA atışlarında, yönlendirme tekniklerine İngilizlerin iki yaklaşımı bulunuyordu. Birinci metot, hedefi görsel olarak takip edip, yüksekliği bilinen hedeflere nişan alarak atış yapmak. İkinci metot ise hedefin sabit hız, rota ve yüksekliğe sahip olacağını öngörerek atış yapmayı içeriyordu. HAA 2400 fit (731,5 metre) yüksekliğe kadar atış yapabiliyor ve yanıcıdan ziyade mekanik tapalara ihtiyaç duyuluyordu. Çünkü tapada barutun yanma hızı yüksekliğe göre değişiyor ve böylece tapa uzunluğunu, uçuş zamanın basit bir fonksiyonu olmaktan çıkarıyordu. Otomatik ateşte, sabit atış hızı korunduğunda her merminin nasıl nişanlanması gerektiğini tahmin etmeyi kolaylaştırıyordu. 1925 yılında İngilizler, Vickers tarafından üretilen, mekanik ve analog bilgisayar destekli hava savunma tahmincisi Nu:1’i (Mechanical Analogue Computer Predictor AA NO: 1) kullanmaya başladı. Bu cihaz, hedef irtifası bilindiğinde, operatör tarafından hedefi takip edebilme, yön, yükseliş açısı ve tapa tanzimini tahmin etme özelliğine sahipti. Birçok hava savunma subayının da yetiştiği kısım olan, İngiliz Sahil Savunma Topçuluğu, 1880’lerde ortaya çıkan “Yinelemeli elektrik kadranı” kullanmış ve benzeri sistemler diğer ülkeler tarafından da benimsenmiştir. Örneğin, Birleşik Amerika’da M3A3 olarak tasarlanan top, İngiltere’de Predictor AA No:2 olarak kullanılıyordu. Ayrıca irtifa hesaplayıcılar da daha büyük hale geliyordu. İngiltere’de, I. Dünya Savaşı'nda kullanılan Barr & Stroud UB 2 (7 fit) optik tabanlı, yerini UB 7 (9 fit) optik ve UB 10 (18 fit) optik tabanlıya, yalnızca statik hava savunma alanında kullanılmak üzere bırakmıştır. Almanya’da Goertz ve Fransa’da Levallois de 5 metre boyutunda cihazlar üretiyor olmasına karşın, birçok ülkede 1930’lara kadar asıl çaba, hâlihazırda bulunan ağır teçhizatlı topları geliştirmek olmuştur. I. Dünya Savaşı'nın ardındanVersay Antlaşması ile Almanların hava savunma silahlarına sahip olması engellenmiş, örneğin Krupp tasarımcıları İsveç’te Bofors’a katılmışlardır. Ancak Almanlar yine de bazı I. Dünya Savaşı silahlarını muhafaza etmiş ve hava savunma eğitimine 1920’lerin sonunda gizlice başlamıştır. 1933 yılında Almanya 8,8 cm.lik Flak 18‘i üretmiş ve ardından farklı gelişmelere sahip ancak balistik performansı aynı olan 36 ve 37 modellerini geliştirmişlerdir. 1930’ların sonunda taşınabilen 220v 24 kW jeneratöre sahip 10,5 cm.lik Flak 38 ve hemen ardından Flak 39 tasarlanmıştır. 1938’de ise 12,8 cm Flak tasarlanmaya başlanmıştır. SSCB 1930’ların başında 76 mm.lik M1931 ve sonunda 85 mm.lik M1938’i üretmiştir. 1918 yılında İngiltere 3,6 inçlik Ağır Teçhizatlı Hava Savunma topunu başarıyla kullanmış, 1928’de ise 3,7 inçlik top, tercih edilen çözüm olarak belirlenmiş olmasına karşın, fon bulunması 6 yıl almıştır. Sahra ordusu yanında vagonlar ile taşınabilen, QF 3,7 inç (94 mm) üretimine 1937 yılında başlanmıştır. Bu sırada Kraliyet Donanması, hareketsiz mevzilere yerleştirmek için yeni 4,5 inçlik (114 mm) ikiz taret’i, genellikle cephane depolarının olduğu limanların olduğu yerlere konuşlandırmıştı. Ancak hem 3,7 hem de 4,5 inç’lik bu topların performansları, 43 saniye yanma süresine sahip mekanik tapalar hazır olana kadar, standart 199 numaralı 30 saniyelik tapalar ile sınırlanmıştır. 1939’da ise mekanik tapa tanzim edicisi tanıtılmış ve elle tapa tanzimi ortadan kalkmıştır. A.B.D, I. Dünya Savaşı'nı 3 inçlik hava savunma topları ile tamamlamış ve geliştirmeler savaş arası dönem boyunca yapılmıştır. 1924 yılında yeni 105 mm.lik sabit mevzili hava savunma topu üzerinde çalışılmaya başlanmış ancak 1930’ların ortalarında yalnızca birkaç adet üretilebilmiştir. Çünkü bu zaman içinde vagonla taşınabilen sabit mevzili, hava, deniz ve karaya atılabilen 90 mm.lik top öne çıkmış ve üretilmiştir. 1940 yılında M1 sürümü onaylanmış, 1920’lerde başlayan 4,7 inçlik top çalışmaları, 1944 yılında yeni bir silah olarak ortaya çıkmıştır. Hava savunmanın odak noktası, ağır hava savunma silahları ile hedef kilitleme ve atış kontrolü olmasına karşın, yakın mesafedeki hedefler 1930’ların ortalarında hala problem olmayı sürdürüyordu. Bu zamana kadar İngilizler, Kraliyet Hava Kuvvetlerinin baskısı ile Birinci Dünya Savaşı makineli silahlarını kullanmaya devam etmişler ve AAAD için ikiz makineli tüfeklere geçilmişti. Daha sonraki yıl Bofors 40mm topunu kullanma kararı aldılar. Bofors topları çok daha hafif ve karada kullanım için çok daha üstündü. 2-pr.likler daha yüksek irtifaya ateş edebiliyor olmasına karşın, çok büyük ve ağır olmaları sebebi ile Birleşik Krallık'ın 40mm üretimi başlamış oldu. 40 mm.lik Bofors topları 1931 yılında kullanıma hazır hale geldi. 1920’lerin sonunda İsveç ordusu, Bofors şirketine donanma için 40 mm.lik hava savunma silahını üretme emrini vermişti. Hafif, seri atışlı ve güvenli 4 tekerlekli taşıma sistemi de kısa bir süre sonra geliştirilmişti. Basit olarak 40 mm.lik olarak biliniyordu ve 2. Dünya Savaşından sonra 17 farklı ülkede kullanılmaya başlandı. Günümüzde sahil güvenlik gemileri üzerinde hâlen bulunmaktadır. Bununla beraber Almanya’da Rheinmetall şirketi, 1920’lerde otomatik 20 mm.yi üretmiş ve İsviçre’de Oerlikon firması, Birinci Dünya Savaşı sırasında Almanya’da tasarlanan 20 mm silahlarının patentini almıştır. Almanya, Seri Atışlı 2 cm Flak 30 silahını piyasaya sürdükten sonra 1920’lerin sonlarında Mauser–Werke tarafından yeniden tasarımlanmış ve 2 cm Flak 38 halini almıştır. 20 mm.lik makineli tüfekten biraz daha etkili ve küçük bir taşıyıcının üzerinde kolayca hareket ettirilebiliyor olmasına karşın, yeterince verimli bulunmadığı için Almanya’da 2 cm.lik Flak 30’un genişletilmiş hali olan 3,7 cm.lik top, Rheinmetall tarafından 1930’ların başında geliştirilmiştir. 1935 yılında piyasaya sürülmüş ancak üretimi bir yıl sürdükten sonra durmuş, yerine yine iki tekerlekli taşımaya sahip 3,7 cm.lik Flak 36 1938 yılında gelmiştir. Yine de 1930’ların ortalarında Luftwaffe, 3,7 cm ile 8,8 cm.lik toplar arasında büyük bir boşluk bulunduğunu 1930’larda fark etmiş ve 4 tekerlekle taşınan 5 mm.lik top’u geliştirmeye başlamıştır. I. Dünya Savaşı sonrasında Birleşik Devletler Ordusu, JM Browning’in ana tasarımcısı olduğu 37 mm.lik Otomatik Hava Savunma topunu geliştirip, 1927 yılında standart hale getirdi. Ancak alçak irtifada etkisiz olduğu çok geçmeden ortaya çıktı. Bununla beraber, mermisi 2 libre ile kısmen hafif, dakikada 120 atış kapasitesi olan ve yüksek irtifaya atış yapabilen hava savunma topu, 1939 yılında kullanılmaya başlandı. 40 mm.lik Bofors da Birleşik Devletler Donanmasının ilgilisini çekmesine karşın 1939 yılına kadar hiç satın alınmamıştı. Ayrıca 1931 yılında A.B.D ordusu 4 adet su soğutmalı 30 cal (7,62 mm) makineli tüfeğe sahip, bir kamyonun arkasına monte edilmiş hava savunma silahı üzerinde çalışmış ancak başarısız olunca vazgeçmişlerdir. Sovyetler Birliği de 37 mm’lik top kullananlara katılmış ve 37 mm M1939 adını verdikleri topları Bofors 40 mm.den, 25 mm M1939 topunda ise Bofors 25 mm‘den fazlasıyla esinlenmiştir. 1930’larda katı roket yakıtları Sovyetler Birliği ve İngiltere’de üretilmeye çalışılıyordu. İngiltere’de hava savunma atışına ilgi büyüktü ve kesin vuruş için güdüme ihtiyaç olduğu belirlenmişti. Ağır teçhizat ya da tel engel içeren hedefler karşı kullanılan savaş başlığına sahip 2 inçlik roketler, havaalanı gibi daha küçük hedeflere karşı alçaktan uçan ya da pike bombalaması yapan uçaklara karşı kullanıldı. 3 inçlik roket çalışması 2. Dünya Savaşı başlayana kadar devam etti. Almanya’nın yüksek irtifaa atış ihtiyacı Krupp ile İsveçli meslektaşı Bofors tarafından tasarlanmış olan 75mm’lik top ile karşılanacaktı. Ancak şartname çok daha yüksek bir performans beklentisinde olduğu için Krupp mühendisleri yeni 88 mm.lik bir tasarım olan FlaK 36’yı tanıttılar. Seksen sekizlik olarak adlandırılan bu silah, tarihteki en meşhur toplardan biri haline gelecekti. İlk kez İspanya tarafından İspanya İç Savaşında kullanılan top, Dünya’nın en iyi hava savunma silahlarından biri olarak görülmüş ve hafif ve orta ağırlıktaki tanklara karşı da son derece etkili olmuştur. 1943’teki Dambusters baskınından sonra, alçaktan uçan hava araçlarını tek bir atış ile düşürebilecek yeni bir sistem geliştirildi. Bu sistemin oluşması için ilk denemede 50 mm.lik top kullanıldı ancak başarısız olunca yerini hem arama hem de hedef radarlı merkezi kontrol sistemine sahip 55 mm.lik top aldı. Rüzgâr ve balistik hesapları yapılıp, otomatik hidrolikler ile hızlı bir şekilde hedefe kilitlenebilen bu silahlar, günümüz şartlarında bile modern sayılabilir. Operatörün, yalnızca topu doldurup hedefleri seçtiği 55 mm.lik, savaş bittiğinde hâlen geliştirme aşamasındaydı. 40 mm.lik Bofors topunun lisansının hızla alınma sebepleri, her boydaki hava aracını düşürebilmesi ve aynı zamanda kolayca taşınıp hızla dönebilecek kadar hafif olmasıdır. Savaşta bu top o kadar önemli hale gelmiştir ki İngilizler “The Gun” adında, silahı anlatan bir film çekmişlerdir. Montaj hattındaki işçilere izleterek, onların motive olup daha hızlı çalışmasını sağlamaya çalışmışlardır. İngilizlerin tasarladığı topun ölçü ve çizimleri Amerika ile paylaşılmış ve Amerikalılar, savaşın başında lisanssız olarak, 1941’den itibaren de kendi lisansları ile 40 mm.lik topları üretmeye başlamışlardır. Ancak savaşın içindeki denemelerde yeni problemler ortaya çıkmaya başlamış, yeni yüksek hızla uçabilen hedeflerin takibi ve menzil hesaplaması neredeyse imkânsız hale gelmiştir. Bofors’un çalıştığı hız ve menzil yeterli olmamaya başladığında, çözüm otomasyon olmuştur. Mekanik bir bilgisayar gibi çalışan Kerrison Predictor’un operatörleri, silahı hedef üzerinde tutuyor ve Predictor, uygun nişan noktasını otomatik olarak hesaplayarak, silah ekranı üzerinde gösterge olarak işaretliyordu. Silahı kullanan operatör yalnızca mermiyi yüklüyor ve göstergeyi takip ederek hedefi vurabiliyordu. Kerrison Predictor basit bir mantıkla çalışmasına karşın, en başta hedefleme, daha sonra takip özellikleri kazanan radarın gelecekteki nesilleri için bir temel niteliğindeydi. Hedefin hareketlerini tahmin edici benzer sistemler, savaş sırasında Almanya tarafından da kullanılmış ve savaşın ilerleyen safhalarında radar menzilli sistemler de üretilmiştir. A.B.D ordusunun hava savunma silahları, fazla ilgi çekmemiş olsalar da, aslında son derece yeterli idi. Daha ufak taktiksel ihtiyaçlar için “QUAD–50” ya da “QUAD–4 Half Track” olarak isimlendirilen birbirine bağlanmış 4 adet M2 50 kalibrelik silahının bir yarı tırtıllı üzerine monte edilmesiyle oluşan silahlar kullanılıyordu. Almanların 20 mm.lik toplarından daha az atış gücüne sahip olmalarına karşın, birbirlerinden kilometrelerce uzakta mevzilenmiş 4-5 tabur, hızla birleşip ayrılarak daha güçlü bir savaş gücüne dönüşebiliyor ve düşman uçaklarına karşı çok daha büyük bir kuvvet haline gelebiliyordu. Askerin kullandığı bu hava savunma silahı kara hedeflerini etkisiz hale getirmede de kullanılabiliyordu. Bu silah sayıca az olmasına karşın, Bulge muharebesinde Ardennes ormanlarından Antwerppe’ye doğru ilerleyen Alman kuvvetleri üzerinde etkili olarak kullanılmıştır. General Patton tarafından kumanda edilen 3. Ordu’nun, Bastogne’ye ilerlemesi sırasında, yaklaşık bir düzine “QUAD-50” birliği, diğer görevlerinin yanında, sık orman içerisindeki düşman birlikleri arasında gedik açma görevini almışlardır. 90 mm.lik M3 topu da, tıpkı rakibi seksen sekizlik “Flak 36” gibi etkili bir tanksavar olarak kullanılabiliyordu ve savaşın sonlarında, bu rol için sıkça kullanılmıştır. Amerikalılara ait en kuvvetli hava savunma silahı olan ve çok yüksek irtifaya atış yapabilen 120 mm.lik M1 (Statosfer Topu) ve 99 mm.lik top 1950’lerin ortalarına kadar kullanılmaya devam etmiştir. Amerikan Donanma Kuvvetleri de konu üzerinde çalışmış ve 1,1 inç/75 28mm’lik topunu, kendileri için yetersiz olan 50 kalibrelik ile değiştirmişlerdir. Ancak silahın ilk çalışma aşamasında ortaya çıkan problemler ve bunların tam olarak çözülmesinin mümkün olmaması, Donanma’nın Bofors 40 mm.lik toplara geri dönmesine sebep olmuştur. Diğer bir tercih olan 5 inç/38 kalibrelik toplar, VT tapasının da geliştirilmesi ile harika bir hava savunma silahı olarak kullanılmıştır. Savaş sırasında Almanlar, bazıları 6 kata kadar güçlendirilmiş “Hochbunker (yüksek korugan) ya da Flaktrum (Flak Kulesi) olarak da isimlendirilen beton blok evler inşa ederek, hava savunma silahlarını bunlara yerleştirmişlerdi. Berlin Muharebesinde (1945), Sovyetler, Berlin’e girdikten sonra en son yıkılan binalardan olan bu yapılar, savaş sırasında kale/karargâh olarak da görev yapmıştır. İngilizler, Thames Koy’u ve diğer gel-git bölgelerine, hava savunma silahlarını yerleştirdikleri binalar inşa etmiştir. Bu binaların çoğu, savaş sonrası kullanım dışı kalıp çürümeye bırakılmışken, uluslararası sularda kalan bazıları 1960’larda kaçak radyo istasyonları olarak kullanılmıştır. Diğer başkentlerle karşılaştırıldığında, kolay bulunabilmesi ve sınıra en yakın olması ile Londra, hava savunmada en önemli probleme bütün Avrupa kuvvetleri içinde, İngilizlerin sahip olmasına sebep oluyordu. Winston Churchill’in renkli ve korkutucu kelimeleri ile İngiltere başkenti: "“Avcı canavarları cezbeden, bağlanmış büyük şişman bir inek”" gibiydi.. 1937’ye kadar Kraliyet Hava Kuvvetleri (RAF / Royal Air Force), geliştirilmesine verdikleri önemi bombardıman uçaklarından, avcı uçaklarına kaydırmamışlardı. Bu dönemde, İngiliz radarı, ülke çapında komuta ve kontrol sistemine entegre edilmiş ve hava savunma problemlerine yeni bir çözüm olarak görünmeye başlamıştı. Buna karşın, İngiliz hava savunması 1930’ların sonlarında hâlen üst düzeyde değildi. 1 Ocak 1938’de, İngilizlerin 50 mm.den büyük yalnızca 180 adet hava savunma topu bulunmaktaydı. Bu sayı Eylül 1938’de 341 (Münih), Eylül 1939’da 540’a (Savaşın İlanı) ve İngiltere Muharebesi sırasında 1140’a yükseltilmişti. İngiltere Muharebesi sırasında, hava savunma topçuluğu Kraliyet Hava Kuvvetlerinin yanında arka planda kalmıştır. Nitekim topçular 1733 Alman uçağından yalnızca 357’sini düşürdüklerini iddia etmiştir (daha yeni bir kaynak topçular tarafından düşürülen uçak sayınsın 300’den az olduğunu göstermektedir). Ancak isabetli bir etkinlik ölçütünün yalnızca iddialardan daha öteye gitmesi gerekir. İngilizler, Eylül 1940’ın sonlarında, saldırı için gelen Alman bombardıman uçaklarının %48’inin savunulan alanlardan geri döndüğünü tahmin etmiştir. Bu tahmin gerçeğin üstünde kabul edilse dahi, Flak’lar, bombardıman uçaklarının yüksek irtifadan saldırı düzenlemesine, mürettebatın moralinin bozulmasına ve bu sebeple bomba isabet oranlarının düşmesine tartışmasız sebep olmuştur. İngiliz Hava Savunma Topçuluğu birçok sorunla karşı karşıya gelmiştir. Tek başına tartışılan devamlı bir hava savunma zorluğu “dost ateşi” konusudur. Aslında, savaşın ilan edilmesinden sonra İngiliz Hava Savunma tarafından ilk saf dışı edilen hedef, maalesef, doğru tanıma sinyalini vermiş olmasına karşın bir dost uçağıdır. İngiliz Topçuları ilk Alman uçağını bir ay sonra 19 Ekim 1939’da düşürmüşlerdir. Eski 3 inçlik topların 1943’e kadar muhafaza edilmesi de İngiliz hava savunma topçularını engelleyen bir diğer faktördür ve görsel olarak nişan almaya yönelik olmaları en önemli faktör olabilir. Ekim 1940’a gelmeden İngilizler, silahı hedefe tevcih eden radarın geliştirilmesini sağlamıştı. Radar büyük bir fark yaratmıştı – saf dışı bırakılan uçak başına gece atılmış mermi sayısı tahminleri, Alman gece bombardımanının başladığı Eylül’de 30.000’den, Ekimde 11.000’e ve Ocak 1941’de 4.087’ye kadar inmişti. Savaş boyunca İngiliz hava savunmasını yavaşlatan etmenlerden biri personel sorunudur. İngilizler standart hava savunma birimlerini okyanus ötesine göndermişler ve yurt savunmasında, Amerikan Millî Güvenliğe benzer görev yapan İngiltere Ana Vatan Ordusuna güvenmek durumunda kalmışlardı. Savaşın başlangıcında, Ana Vatan Ordusu kaliteli bir askeri güçken savaş devam ettikçe, tecrübeli askerler diğer görevlere yerleştirildiler ve genel kalitenin azaldığı görüldü. Hava Savunma personeli bulmak zorlaşınca İngilizler yenilikçi adımlar atmaya zorladı. Bunlardan biri de –ilk kez kullanıma 1941’de giren karışık batarya olarak adlandırdıkları birliklerde kadınlara görev verme fikriydi. Bu birimler Kasım 1944'te ilk birlik Avrupa’ya gönderilene kadar yalnızca Büyük Britanya sınırları içinde görevlendirilebiliyordu ve bütün ağır yükleme ve ateş dışında bütün pozisyonları doldurmuşlardı. İnsan gücü eksiği probleminin çözümüne yönelik diğer bir yaklaşım ise, Millî Savunmaya başvurmaktı. Buradan alınan askerler genellikle yeterince istekliydi ancak ya yaşlanmıştı ya da fiziksel olarak engelli idi. Buna ek olarak, 28 günde bir yalnızca 48 saat hizmete alınabiliyorlardı. Millî Güvenliğe bağlı olan kuvvetlerin en güçlü olduğu zamanda top sayısı Ocak 1944'te 145.000’e ulamıştır. Ekim 1941’de başlamak üzere Millî Güvenlik tarafından görevlendirilmiş olan bir diğer silah da güdümsüz füze idi. Görsel olarak ne kadar etkileyici olsalar da askeri olarak çok da etkin değillerdi.. 1943’e gelindiğinde İngilizler toz yerine mekanik tapalar kullanmaya başlamıştı. Alevsiz sevk barutu da, otomatik tapa tanzim aletlerinin isabet ve atış sayısı oranlarını yaklaşık olarak 2 katına çıkarmasında olduğu gibi, silahların etkinliğini çok artırmıştır. O döneme gelindiğinde elektrikli komuta aletleri de kullanılıyordu. İngiltere’ye yapılan Luftwaffe bombardıman saldırılarının arkası, Sovyet kampanyasının Almanların ilgisini ele geçirmeye başladığı 1941’de kesilmiştir. Almanlar, 27 Mart 1942’de, İngilizlere karşı yeni bir hava savaşı dönemini başlatmışlar ve az sayıda alçaktan uçan avcı uçağı ile güney kıyı kasabalarına saldırmaya başlamışlardır. Alçaktan uçan uçakları tespit edecek erken uyarı cihazlarının az bulunması, geniş alana yayılmış hedefler ve yetersiz sayıda hafif hava savunma topunun bulunması savunmacılar için dikkate değer problemlerdi. İngilizler ilk iki faktör için hiçbir şey yapamadılar ancak Mayıs 1942’de 41 olan 40 mm topu sayısını, Eylülün sonuna kadar 267’ye kadar çıkarmışlardı. Nisan 1943’e gelindiğinde İngilizler, 917 adet 40 mm, 424 adet 20 mm topu ve 506 adet 2-librelik topu güney kıyılarına erleştirmişti. Topçuların artan dikkati ve topların sayısının artırılması etkileyici sonuçlar doğurmuştur. Topçular, 23 Mayıs’ta; 42 sortide dört uçak, 25 Mayısta; 24 sortide dört uçak ve 30 Mayısta 35 sortide 10 uçağı düşürmeyi başarmıştır. Savaşın –kıyı hedeflerine vur-kaç saldırılarının düzenlendiği– bu evresinde İngilizler, %4,5’lik bir yıpratma oranı ile 1.250 sortide 56 uçağın yok edildiğini rapor etmişlerdir İngiliz anavatan hava savunmanın en son büyük rakibi; Alman V silahları: V-1, kanatlı ve pilotsuz bomba ve V-2, balistik füzesi idi. Buzz bombası olarak da isimlendirilmiş, uçan bomba (V-1), 257 kilometre mesafeyi, 640 km/sa hızla, 2 tonluk savaş başlığı taşıyarak aşabiliyordu. İngiltere ve ittifak hava savunması çoğu zaman V-1 hedefleri, (fırlatma rampaları, üretim fabrikaları ve lojistik depolar), avcı uçağı devriyeleri, balon barajları ve Hava Savunma Toplarına bombardıman saldırıları düzenlemeyi içeriyordu. Başlangıçta İngiliz hava savunmacılar, insansız bombaların (V-1) 640 km/h hızla, 7500 fitte uçacağını düşündü, ancak sonra tahminlerini; 560 km/h hızla 7000 fitte