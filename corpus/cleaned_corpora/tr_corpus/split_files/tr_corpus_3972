sahipti. İlave olarak, seyyar postaneler trenlerde Çin Doğu Demiryolu boyunca çalışmaktaydı. Başlangıçta, postaneler düzenli Rus pullarını kullanıyordu, fakat 1899 tarihinde üzerlerine "KITAI" basılımı pulları aldılar. Bu basılım 1916 yılına kadar tüm pullarda yatay, dikey ve örgü kâğıtlarda uygulandı. Pul üzerine yapılan baskı siyah, mavi veya kırmızı, genelde pulun rengine uygun olabilecek renkte seçiliyordu. Bu tip pulların çoğu bugün yaygın şekilde elde edilebilir (bir US$ dan daha ucuz). Ençok şühpeli olan ise örgü kâğıt üzerine 14-kopek değerli mavi baskılı olanının varlığı sorgulanmakta. Bütün postaneler Çin para birimi Çin sentini paritede Rus parası kopek ile eş değerde olduğunu kabul etmekteydiler. Değerleme bire-birdi. Çin postaneleri 1920 yılında faaliyetlerine son verilerek kapatıldılar. İmza (Sıla albümü) İmza, Sıla'nın 24 Mart 2009'da Sony BMG'den çıkmış olan ikinci stüdyo albümüdür. Albümün prodüktörlüğünü ilk albümdeki gibi Ozan Doğulu üstlenmiştir. Albümdeki tüm parçaların sözleri Sıla'ya aitken, müziklerini ise Sıla ve Efe Bahadır ortak olarak üretmişlerdir. Ayrıca Ozan Doğulu, Murat Yeter, Efe Bahadır'ın yanı sıra, Murat Çekem, Cihan Okan, Fatih Ahıskalı, Erdinç Şenyaylar, Cengiz Ercümer, Ezgi İçellioğlu, Cudi Genç, Kerem Türkaydın, Göksun Çavdar, Opus 34 ve Gündem ve Yaylı Grubu gibi başarılı müzisyenler de bu albümde Sıla'ya eşlik etmişlerdir. Albümün ilk çıkış parçası olarak "Sevişmeden Uyumayalım" seçilmiş ve kısa zaman içerisinde "Billboard Türkçe Top 20 Listesi"nde 1 numara olmayı başararak albümün kısa zamanda başarılı bir çıkış yakalamasına yardımcı olmuştur. Albümün ikinci video klibi konusunda önceleri kararsız olan Sıla, radyo programcısı Mine Ayman ile gerçekleştirdiği röportajında albümde radyolarda ön plana çıkan dört parçanın, "İnşallah", "Bitse de Gitsek", "Masumum" ve "Her An Aksilik Çıkabilir"den birinin ikinci çıkış parçası olarak tercih edileceğini söylemiştir. Bu şarkılardan "İnşallah" 11 Mayıs 2009 tarihinde "Billboard Türkçe Top 20 Listesi"ne 19. sıradan giriş yapmayı başarmış ve en yüksek olarak 22 Haziran tarihinde 2 numaraya yükselmiştir. Mayıs ayının ortalarında ise bu şarkıya İspanyol yönetmen Fernando Vallejo yönetmenliğinde bir video klip çekilmiştir. Çekilen bu video klip, 3 Haziran 2009 günü gösterime girmiştir. Sanatçının ilk albümünde yer alan "...Dan Sonra" isimli parçasında Kenan Doğulu ile yaptığı düet oldukça ses getirdikten sonra bu albümde de bu geleneği devam ettirme kararı alan Sıla, bu albümde de geleneği bozmayarak Doğulu'yla beraber "Bitse de Gitsek" isimli şarkıyı seslendirmiştir. Sözleri Sıla'ya, müziği Sıla ve Efe Bahadır'a ait şarkının rap bölümünün sözleri Kenan Doğulu'ya, düzenlemesi de Efe Bahadır ve Ozan Doğulu'ya aittir. "Her An Aksilik Çıkabilir" isimli şarkıda da Kenan Doğulu'nun yanı sıra Cihan Okan, Murat Çekem, Efe Bahadır gibi müzisyenler Sıla'ya vokalleriyle eşlik etmişlerdir. Ayrıca bu albümde daha önce "Yaban Gülü" isimli dizinin jenerik müziği olan "Ne Çok" isimli şarkı da yer almıştır. D&R Yerli Albüm Listesi'nde en yüksek olarak 3 numara olmuş ve Power Türk tarafından 29 Mart 2009 - 5 Nisan 2009 tarihleri arasındaki haftada "Haftanın Albümü" seçilmiştir. Albüm, Hürriyet gazetesinin belirlediği "2009'un en iyi 10 yerli albümü" listesinde 3. sırada yer almış, ayrıca 17 Mayıs 2010 tarihinde düzenlenen 16. Kral TV Video Müzik Ödülleri'nde "En İyi Albüm" adayları arasında yer almıştır. 17. Objektif Ödülleri'nde ise "Yılın En İyi Albümü" seçilmiştir. Thomas J. Watson Thomas John Watson, Sr. (d. 17 Şubat 1874, Campbell, New York - ö. 19 Haziran 1956, New York), International Business Machines (IBM)'in kurucusu. Gençliğinde muhasebecilik, satış temsilciliği gibi işlerde çalışan Watson, 1895 yılında "National Cash Register" adlı şirkette çalışmaya başladı. Bir süre sonra şirket sahibinin yardımcısı olan Watson, New York'a taşınarak "Computing Tabulating Recording Company" adlı şirkette müdür olarak çalışmaya başladı. Ekonomik sıkıntıya düşen şirketin üretimini delikli kart üretiminde yoğunlaştırarak ve çalışanlar arasında motivasyona önem vererek şirketi kurtardı. 1924 yılında adını ""International Business Machines"" IBM olarak değiştiren şirketi ABD'nin en kısa sürede en çok kar eden firmaları arasına soktu. 1944'te ilk bilgisayar üretimini yapan ve 1953 yılında Fortran yazım dilini geliştiren IBM, bilgisayar alanında dünyanın en önde gelen firması oldu. 1956 yılında işlerini oğluna bırakan Thomas John Watson, aynı yıl ülser nedeniyle yaşamını yitirdi. Thomas Watson Tom Watson, Tommy Watson ya da Thomas Watson adlı kişiler: DÃ¶n Demeyi Unuttum "Dön Demeyi Unuttum", Sıla'nın 23 Ekim 2007'de çıkardığı ve kendi adıyla aynı ismi taşıyan ilk stüdyo albümü "Sıla"nın Billboard Türkçe Top 20 Listesi'nde önemli başarı elde etmiş şarkılarından biridir. Şarkının sözü sanatçının kendisine ait iken, müzik Yalın'a aittir. Düzenleme ise albümün prodüktörlüğünü de üstlenen Ozan Doğulu imzası taşımaktadır. Parça orta ritimde kurgulanmış, akustik altyapının hakim olduğu bir pop şarkısıdır. Albümün çıkışıyla beraber radyoların bu albümden en fazla çaldıkları şarkılar arasına rahatlıkla giren "Dön Demeyi Unuttum", 28 Temmuz 2008 tarihli Billboard Türkçe Top 20 Listesi'ndeki 30. haftasında en yüksek 30 numaraya kadar yükselmeyi başarmıştır. Şarkıya Powertürk TV tarafından hazırlanan "Klipsiz" etiketiyle yayınlanan ve kolaj video klip görüntülerinden oluşan bir video hazırlanmış ve böylelikle "Dön Demeyi Unuttum" 2008 sonlarında yükselişine devam ederek en yüksek 15 numaraya kadar yükselmeyi başarmış ve liste başarısı olarak Sıla'nın ilk albümünde klip çektiği video klip şarkıları olan "...Dan Sonra" ve "Kenar Süsü" haricindeki en yüksek başarıyı elde eden şarkısı olmuştur. İnsan Gibi Yaşa İnsan Gibi Yaşa, 1983 ABD yapımı aksiyon filmidir. Özgün adı Never Say Never Again olan film Türkiye'de televizyonda özgün adının tam çevirisi olan Asla Asla Deme adıyla da gösterilmişti. Sean Connery'nin James Bond olarak oynadığı en son film.1965 yapımı James Bond filmi Thunderball'un bir yeniden yapımı olan Asla Asla Deme, Bond rolünün ilk ve belki de en iyi aktörü olan Sean Connery'i bir kez daha tehlikeli görevlere sokuyor. Ölümcül SPECTRE organizasyonu, bu kez dünyayı yok etmekle tehdit etmektedir. Örgütün 2 numaralı adamı olan Maximilian Largo, 2 nükleer başlıklı füze ele geçirmiştir ve 1 numara Blofeld, NATO'yu, füzeleri büyük şehirlerde patlatmakla tehdit etmektedir. İngiliz Gizli Servisi, SPECTRE konusunda en tecrübeli ajanları olan 007'i tehlikeyi engellemekle görevlendirir. Bond ve Largo arasında nefes kesici bir savaş başlar. Filmin adı ile ilgili şöyle bir enstantane vardır: Sean Connery 1971 yılında Ölümsüz Elmaslar filminde 6. kez Bond rolünde oynamış ve "Bundan sonra asla Bond rolü oynamayacağım" demiştir. 12 yıl sonra tekrar Bond rolünü kabul ettiğinde bu film için "Asla Asla Deme" den daha iyi bir isim seçilemezdi. Åžin (Arap alfabesi) Şin ( ﺵ‎ ), Arap alfabesinin on üçüncü harfi. Ebced hesabındaki değeri 300'dür. Şemsî harflerdendir. Se harfi sağdan ve soldan bitişebilen bir harftir. Şın sesi, dilin üst diş etlerine belli belirsiz dokundurulmasıyla, dişler arasından çıkarılan bir sestir. Türkçedeki " ş " sesine benzemekle beraber biraz daha şırıltılı bir sestir. Sad (harf) Sad ( ‎ص‎ ), Arap alfabesinin on dördüncü harfi. İbranice muadili Tsadik harfidir. Ebced hesabındaki değeri 90'dır. Şemsî harflerdendir. Sad harfi sağdan ve soldan bitişebilen bir harftir. Sad sesi ağız dolusu çıkarılan kalın ve dolgun bir ""sa"" sesidir. Tok bir sestir. س sesinden farklıdır. Daima kalın bir sestir. Türkçede bu sesin karşılığı yoktur. Bu harfin çeşitli dillerdeki adı "" olarak bilinir. Sert ve dolgun bir S sesi verir. Bu harf Türkçede mevcut değildir. Türkçeye Arapçadan geçen kelimelerde üzerileri noktalı Ṡ kullanılır. Örneğin: "Ṡahib, Ṡabun, Huṡuṡ, Ṡadaka, Ṡabır"... Belarus'da yaşayan Lipka Tatarlarının alfabesinde ise TS sesini tam olarak karşılamak için şeklinde bir harf üretilmiştir. Kazaklar ve Kırgızlarla birlikte yaşayan Çin kökeli Dungan halkı Sad harfinden biraz daha farklı olan ama yakın kaynaklardan çıkan bu sesi gösterebilmek için ڞ harfini kullanmıştır. Dad (harf) Dad ( ض‎ ), Arap alfabesinin on beşinci harfi. Ebced hesabındaki değeri 800'dür. Şemsî harflerdendir. Dad harfi sağdan ve soldan bitişebilen bir harftir. Dad sesi Klasik Arapçada dilin, sağ veya sol üst azı dişinin üzerine getirilmesiyle çıkarılan çok kalın "da" ile çok kalın "za" arasında tok, dolgun, kalın bir sestir (Ḋ). Telaffuzu en zor seslerden olan bu ses sadece Arapçada bulunmaktadır. Bu yüzden Araplar, Arapçaya Lisanu’d-Dâd (Dâd Dili) da derler. Bu harfin adı bazı kaynaklarda "Dzad (Dzade)" olarak da telaffuz edilir. Modern Arapça'da ise kesinlikle (Arapça konuşan tüm ülkelerin şive ve lehçeleri de dahil olmak üzere) harfin bu klasik ses değeri değişime uğrayarak kaybolmuştur ve yalnızca Kuran-Kerim'e özgü hale gelmiştir. Modern telaffuz biraz daha farklıdır ve dilin azı dişlere kaydırılması söz konusu değildir. Sert ve dolgun bir D ses verir, ancak Z vurguludur. ض harfi Türkçede mevcut değildir. Ancak Arapçadan Osmanlıcaya geçen kelimelerde yer alır. Örneğin: "Ramaḋan, Kaḋı, Kaḋa, Ḋarb, Ḋarbe, Arḋ". Dad sesinin Türkçe karşılığı olmamakla birlikte Arapçadan ve Farsçadan Türkçeye geçen kelimelerde Dad sesi bazen "d" bazen de "z" olarak telaffuz edilmiştir. Ã–rnekler: ضرف - Zarf , ضرب - Darp , قضاء - Kaza , عضلة - Adale Bazı alfabelerde ise Arapçadaki Dad harfinden biraz daha farklı olan Slavik bir DZ sesini göstermek için ۻ harfi kullanılmıştır. TÄ± Tı veya Ta ( ط‎‎ ), Arap alfabesinin on altıncı harfi. Ebced hesabındaki değeri 9'dur. Şemsî harflerdendir. İbrani alfabesinde muadili Tet harfidir. Tı harfi sağdan ve soldan bitişebilen bir harftir. Tı sesi dilin üst yüzü damağa yapıştırılır, dilin ucu üst dişlerin iç tarafına bastırılıp kaldırılırsa bu ses çıkar. Kalın, dolgun bir "ta" sesi verir. Kalkaleli (yankılı) harfler grubundandır. ت sesi ile karıştırılmamalıdır. Vurgulu bir T sesi olduğu için yaygın olarak Ṫ ile gösterilir. Dı/Tı (ط) harfi T ve D arası bir ses verir (Ṫ). Bazen Arapçada bu ses dilin üst dişlerin damakla birleştiği yere değdirilerek çıkarılır. Bu nedenle D sesine benzer. Osmanlı Türkçesinde ve Anadolu Türkçesinde bu harfle başlayan veya içerisinde kullanılan kelime yoktur. Ancak Anadolu Türkçesinde normal D harfi ile bu fark ortadan kalkmıştır. Bu sesin Türkçede karşılığı yoktur. Bu harfi içeren kelimelerin büyük bir kısmı halk ağzında D ile de karşılanabilen T sesini ihtiva eder. Örneğin, Osmanlıcada طاش ("Ṫaş": Taş/Daş), طوز ("Ṫuz": Tuz/Duz)... Osmanlıca kaynakların latin harflerine çevrilmesinde Tı/Dı harfinin T olarak mı yoksa D olarak mı tercih edileceği bir problem olarak daima yer almıştır. Aslında Tı/Dı Arapçaya özgü bir harf ve sestir. Sonraları Türkçe bazı kelimeler Tı ile yazılmaya başlanmış ve yerleşmiştir. Bunlar genellikle halk ağzında D ile telaffuz edilen sözcüklerdir. Örneğin: طاوشان (Ṫavşan), طاوان (Ṫavan)... Ayrıca Osmanlıcada Tı/Dı harfinin D olarak telaffuz edildiği kelimeler vardır. Bunların çoğu daha sonraları Dal ile de yazılmıştır. Örneğin: طامار / دامار ("Đamar"), طاغ / داغ ("Đağ")... Geçmişteki "Ṫavar" (Davar), "Ṫamga" (Damga) kelimelerinin bu harf ile yazılması halinde doğru ses değerlerine örnek teşkil eder. Not: Benzer biçimde Ż harfi Arapçadaki Zı (ظ) sesini karşılar. Ancak Anadolu Türkçesinde normal Z harfi ile bu fark ortadan kalkmıştır. Türkçede yalnızca el yazısında da kimi zaman bu kullanıma rastlanır. ZÄ± (harf) Zı ( ظ‎‎‎ ), Arap alfabesinin on yedinci harfi. Ebced hesabındaki değeri 900'dür. Şemsî harflerdendir. Zı harfi sağdan ve soldan bitişebilen bir harftir. Zı (ظ) sesi dilin üst yüzü damağa yapıştırılıp, dil ucu üst dişlerin iç tarafına iyice yaklaştırıldıktan sonra soluk verilirek çıkan Z ve S arası vızıltılı bir "z" sesidir ve daimâ kalındır. Vurgulu bir Z sesi olduğu için yaygın olarak Ż ile gösterilir. Ancak Anadolu Türkçesinde normal Z harfi ile bu fark ortadan kalkmıştır. Örneğin: "Żalim, Żafer"... Not: Benzer biçimde Ṫ harfi Arapçadaki Tı/Dı (ط) sesini karşılar. Ancak Anadolu Türkçesinde normal T harfi ile bu fark ortadan kalkmıştır. I. Amalrik Kudüslü I. Amalrik (aynı zamanda Amaury veya Aimery olarak da bilinir) (d. 1136 – ö. 11 Temmuz 1174) Kudüs Kralı 1162–1174 arasında, ve daha önce Yafa ve Aşkelon kontu. Amalrik Kudüs Kraliçesi Melisende'nin ve Kudüs Kralı Foulques'ın ikinci oğluydu. Üç Kudüs kral ve kraliçesinin babasıydı; en yaşlısı Kudüs Kraliçesi Sibelya, ikincisi IV. Baudouin ve sonuncu olarak kuşatmadan sonra iktidara gelen Kudüs Kraliçesi İsabel. İlk evliliği Agnes of Courtenay ile olmuştur. Bu evlilikten: İkinci evliliğini Maria Komnini ile yapmıştır. Bu evlilikten: Deyr El Balah Deir el-Balah veya Dayr al-Balah (Arapça: دير البلح) Gazze Şeridi'nin merkezinde yer almaktadır ve Deir el-Balah yönetim bölgesinin merkezi şehridir. Filistin Merkezi İstatistik Bürosu'na göre 2006 yılı ortası itibarıyla nüfusu 49,751'dir. Güzel sahilleri ve palmiye ağaçları ile tanınmaktadır. En son arkeolojik araştırmalar Bronz Çağı'na ait içi toprak çömlek, bronz kapla dolu ve tabanı mozaik kaplı bir mezar yeri bulmuştur. Azize Helena tarafından MS 372'de burada bir manastır yaptırılmıştır. Portecho Tan Tunçağ ve Deniz Cuylan’dan oluşan "Portecho”, 2005 yılında kuruldu. Elektronikayı rock müzikle buluşturan grup, dans müziğine farklı bir yorum getirdi. Sıcak gitar melodilerini İngilizce vokalle bir araya getiren Portecho, müzikal kimliğinde 80’lere de göndermeler yapıyor. İlk albümleri “Undertone”u 2006 yılının eylül ayında Elec-Trip Records’tan Oğuz Kaplangı prodüktörlüğünde yayınlayan grup, kısa sürede oldukça ilgi gördü. Albüm sonrası çektikleri video klipler ve verdikleri konserlerle kısa sürede kendi kitlelerini oluşturan Portecho, 2008 yılında Rock’n Coke sahnesinde de performans yaptı. Grup üyelerinden Tan Tunçağ müziğe, elektronika ile akustik öğeleri birleştiren tarzıyla Londra'da çeşitli kulüplerde çalarak başladı. Türkiye'ye döndükten sonra tiyatro oyunları, filmler ve reklamlara müzik bestelemeye başlayan Tunçağ; Plaid, Mouse on Mars, The Orb ve The Chemical Brothers gibi pek çok uluslararası sanatçıyla aynı organizasyonlarda sahne aldı. Deniz Cuylan ise, dikkatleri ilk kez 2003 yılında "Telecine" albümünü çıkaran "Maya" projesiyle çekti. Televizyona, filmlere, reklamlara, Düsseldorf ve Moskova'da gerçekleşen defilelere müzikler besteleyen Cuylan, 2004'te illüstratör Sadi Güran’ın çizimleriyle oluşturulan "Netame" projesini tamamladı. Deniz Cuylan halen alternatif müzik ve yaşam dergisi "Bant"ın editörlüğünü yapıyor. Kırşehirspor Kırşehirspor, Kırşehir'de Kılıçözü, Esnafspor ve Yağmurlugücü spor kulüplerinin 1969'da birleşmesiyle kurulmuş bir spor kulübüdür. 1969-1993 arasında Kırşehir'i 2. ve 3. Lig'de temsil etmiş, 1992-1993 sezonunda amatör kümeye düşmüştür. Kuruluşundan beri birçok sefer maddi zorunluklar yüzünden kulüp iflas edip başka bir isim altında yeniden kurulmak zorunda kalmıştır. Bundan dolayı bazı sezonlarda "Yeni Kırşehirspor" ismiyle mücadele etmiştir. 2010-11 sezonu sonunda 3. Lig'den Bölgesel Amatör Lig'e düşen takım maçlarını Ahi Stadyumu'nda oynamaktadır. 2013 senesinden bu yana faaliyet göstermeyen kulüp yerine Kırşehir Belediyespor kurulmuştur. Åžampiyonluk (2) : 1985-1986, 2002-2003 Real Aikido Real Aikido (Sırpça: Реални аикидо) Sırp aikidoka Ljubomir Vračarević (Sırpça: Љубомир Врачаревић) tarafından kurulmuş olan savaş sanatıdır. Aikido'nun gerçek tehlikelere karşı bir savunma aracı olarak yetersiz kaldığı düşüncesi Vračarević'i yeni arayışlara sürüklemiş, Aikido'nun Judo, Jujutsu ve çeşitli kaynaklardan alınan yakın dövüş teknikleriyle birleştirilmesi sonucunda "Real Aikido" denen sistem oluşturulmuştur. Real Aikido'da çeşitli boş el tekniklerinin yanı sıra bıçak, tabanca gibi silahlara karşı korunma yöntemleri öğretilmekte, esneklik ve hız özellikle vurgulanmaktadır. Real Aikido'da 5 - 12 yaş arası çocukların eğitimiyle tekniklerin erken yaşta özümsenmesine önem verilmektedir. Real Aikido Aikido'nun "dan"/"kyu" sistemine sahiptir. Vračarević Real Aikido'yu yarattıktan sonra dünya çapında tanıtmaya girişmiş, Robert Mugabe, Muammer Kaddafi gibi liderlerin yakın korumalarının yanında Rus polisinin bazı özel kuvvet birimlerine de Real Aikido dersleri vermiştir. Halen 60 civarında Real Aikido kulübünün bulunduğu Sırbistan'da 2005 yılında Real Aikido ilköğretimde seçmeli ders olarak kabul edilmiştir. Real Aikido Azerbaycan, Rusya, Bosna-Hersek, Ukrayna gibi ülkelerde de yoğun ilgi görmektedir. Ayn (harf) Ayn ( Ø¹ ), Arap alfabesinin on sekizinci harfi. İbranice muadili Ayin harfidir. Ebced hesabındaki değeri 70'tir. Kamerî harflerdendir. Ayn harfi sağdan ve soldan bitişebilen bir harftir. Ayn sesi, ses telleri sıkıştırılarak gırtlaktan çıkarılır. Kalın bir sestir. ع sesi Elif (hemze) sesinden tamamen farklıdır. Karıştırmamak gerekir. Arapçada’ki "Ayın" (ع) gırtlaksı bir ses olup, kesinlikle "sessiz" bir harftir. Türkçede bu ses yoktur. Yeryüzündeki bazı dillerde Ayın'a benzer sesler Ă ile gösterilir. Arapçanın latinizasyonunda da bu harf kullanılır. Örneğin: "Ăyan, Ărab, Ăsker"... Türkçede ise daha çok Arapça'dan gelen sözcüklerde kesme işareti ile kullanılır. Örneğin: "Măruf (Ma'ruf)". İran'da kullanılan Azerice'de Arapça kökenli kelimelerde sıklıkla rastlanır ve telaffuz edilir. Kısaltma İmi ( ˘ ) harflerin kısa bir söyleyiş kazandırılarak telaffuzlarını sağlar. Sesli harflerde bu kısalık ancak gırtlaksı sesler çıkarmakla mümkündür. Bu nedenle sesli harflerde gırtlaksı sesleri temsil eden bir işaret haline gelmiştir. Çok hızlı ve kısa olarak söylenen "Ă-aa, Ĭ-ıh, Hă!, Hĕ!, Hĭ!, Ăh"... gibi ünlemler bu kısalığı anlamak için örnek olarak gösterilebilir. Ayrıca bu sesli harfler Arapçadaki gırtlaktan çıkarılan Ayın (ع) harfinin türevleri (çekimli/harekeli biçimleri) olduğu için gırtlaksı harfleri göstermek için de kullanılır. Örneğin: "Ĭlm (İlim)..." Türkçede Kısaltma İmi özellikle el yazısında İnceltme İmi ile karışma ihtimali nedeniyle sesli harflerde tercih edilmemiştir. Gino Severini Gino Severini (7 Nisan 1883, Cortona - 27 Şubat 1966, Paris), gelecekçiliğin İtalya dışında kabul görmesinde etkili olmuş İtalyan ressam. Severini resim çalışmalarına 1900'de, noktacılık tekniğini uygulayan Giacomo Balla'nın yanında başladı. Balla'nın özendirmesiyle 1906'da Paris'e giderek Braque ve Picasso gibi kübist ressamlarla yazar Guillaume Apollinaire'in de aralarında bulunduğu, avant-garde Fransız sanatçılarıyla tanıştı. 1910'a değin noktacılık tekniğiyle çalışmayı sürdürdüyse de, bu tarihte Milanolu şair Filippo Tommaso Marinetti'nin hazırladığı ilk gelecekçilik bildirgesini imzaladı ve bu akımın estetik ilkelerini benimsedi. Kübist ilkelerle gelecekçiliğin dinamizmini birleştirdiği yapıtlarında büyük ölçüde insan figüründen yararlandı. Özellikle, gece kulüplerini betimlediği resimlerinde ritmik biçimler ve titreşen renklerle hareket ve ses duyguları uyandırmayı başardı. Severini katı gelecekçilerin savaşı ve makine gücünü yücelten tavırlarına yalnızca kısa bir süre yakınlık duydu (Kızılhaç Treni, 1914, Guggenheim Müzesi, New York). Daha sonra kendine özgü bir kübizme yönelmekle birlikte, Işığın Küresel Yayılımı (Merkezkaç) (1914, Riccardo ve Magda Jucker Koleksiyonu, Milano) gibi yapıtlarında görüldüğü üzere, noktacılığın ve gelecekçiliğin bezemesel öğelerini de terk etmedi. Ama, 1921'de yeni-klasikçi bir figüratif anlatımı benimsedi; sanat yaşamının bundan sonraki yıllarında gerçekleştirdiği çok sayıdaki dekoratif pano ve mozaiklerde de buna bağlı kaldı. FC Haka FC Haka Valkeakoski Finlandiya'da 1934 yılında kurulmuş olan bir futbol kulübüdür. Teknik direktörlüğünü Olli Huttunen yapmaktadır. Maçlarını 3.516 kişi kapasiteli Tehtaan Kenttä Stadyumu'nda oynamaktadır. Tekerlek Tekerlek ya da teker; daire veya çember şeklinde, bir eksen etrafında dönen ve çoğunlukla taşımacılıkta kullanılan araç. Yekpare, çok parçalı veya merkezden dışarıya parmaklıklı yapıda olabilir. Çalışma prensibi basit bir şekilde bir dingil ile birlikte yaptığı dönme hareketi sayesinde sürtünme kuvvetini yenmek olarak tanımlanabilir. Tekerleğin bir yüzey üzerinde dönme hareketini yapabilmesi için, mutlaka yer çekimine ya da yüzeye temasını sağlayacak bir başka dış kuvvete maruz kalması gerekir. Tekerlek fikri ilk olarak, muhtemelen, yan yana yatırılmış ağaç gövdeleri üzerine konulan nesnelerin itilerek hareket ettirilmesinden ortaya çıkmıştır. Bilinen en eski tekerlek, birbirine tahta mıhlarla iliştirilmiş yan yana üç kalasın yontularak yuvarlaklaştırılması yöntemiyle üretilmiştir. Tekerlek ile ilgili en eski kayıt ise, MÖ 3.500 yıllarına ait, tekerlekli bir kızağı resmeden Sümer (Uruk) piktogramıdır. Döner masa ile çömlek üretimine de aynı tarihlerde yine Mezopotamya'da rastlanır. Bir çember ve çemberi merkeze bağlayan parmaklıklardan oluşmuş tekerleklere ise ilk olarak MÖ 2000'li yıllarda Anadolu'daki atlı savaş arabalarında rastlanır. MÖ 1400-1200'lü yıllarda Anadolu'da demirciliğin ortaya çıkmasıyla demir çağı başlamış, zamanla demir bir çemberin ısıtılarak yağlı bir dingil çevresinde dönen bir yüksük üzerine geçirilmesi ve soğutularak sabitlenmesi yöntemi bulunmuştur. Bu yöntem daha verimli ve daha uzun ömürlü tekerleklerin üretilmesine olanak sağlamıştır. Tahta tekerlerin dayanıklılığını artırmak için zamanla dış çeperleri yüzük şeklinde demir bir yastıkla kaplanmaya başladı. Bu tür demir veya çelik yastıklara tren tekerlerinde de rastlanır. 18. yüzyılda kauçuk Avrupa'ya ulaştı ve lastik kaplı tekerlerin üretimine imkân sağladı. Havasız lastik yastıklı tekerler ilk olarak 1881'de Londra'da taksilerde kullanılmaya başlandı. Havalı (pnömatik) lastikli tekerler 1845 yılında icat edilmiş olmasına rağmen bisikletin yaygınlaşmasına kadar -yaklaşık yarım yüzyıl- popüler olmadı. 1888'de İskoç veteriner John Boyd Dunlop havalı bisiklet tekerinin patentini aldı. İlk havalı tekerlerde havalı bir lastik tüp ile bunu çevreleyen ayrı bir koruyucu katman bulunuyordu. 1950'lerde üst üste geçirilmiş katmanlardan oluşan tek parça halindeki (tüpsüz) havalı lastik tekerler kullanılmaya başlandı. Balmung Balmung,Efsanevi Demirci Völung tarafından yapılan, Odin'in babası Volsung'lu Sigmund'a verdiği, ikiye bölünen kılıcının (Gram) Siegfried tarafından birleştirilmesiyle oluşan sihirli kılıç. Alman halk efsanesi Nibelungen de geniş yer tutmaktadır. Siegfried'ın Hagen tarafından öldürülmesinden sonra kılıç Hagen'e geçmiştir. Onun da Atilla'nın sarayında öldürülmesinden sonra kılıç Hun imparatoru Atilla'ya geçmiştir. Atilla'nın ölümünden sonra lahtine konduğu konusunda öngörüler vardır. Äžayn (harf) Ğayn ( غ ), Arap alfabesinin on dokuzuncu harfi. Ebced hesabındaki değeri 1000'dir. Kamerî harflerdendir. Ğayn harfi sağdan ve soldan bitişebilen bir harftir. Ğayn sesi dil kökü damağa doğru yaklaştırılarak, dilin ucu da yumuşak damağa yapıştırılmak suretiyle dilin kökünden çıkarılan tok, dolgun bir sestir. Gargara yaparken çıkan sese benzetilebilir. Bu sesin Türkçede karşılığı yoktur. " ğ " sesine benzetilse de o sesten farklı bir sestir. Azeri dilinde de bulunan bu harf Türkçedekinden biraz daha farklıdır ve hırıltılı bir sestir. “Yumuşak-G” (Ğ) harfine benzer ama sert ve titreşimlidir (Ģ). Batı Anadolu Türkçesinde Ğ sesine dönüşmüştür, ancak Türkiye’nin doğu bölgelerinde yaygındır. Örneğin: "Maģrur (Maġrur)". Buradaki Ğ hırıltılı olarak söylenir. Bu nedenle Yumuşak Ğ harfinini aksine Arapçada kelime başında da yer alabilir. Mesela: "Ģayb (Gayb)"... "Ƣ" harfi ise Uniform Türk Alfabesinde yer alır ve Azericedeki Ğ sesinin aynısıdır. Rösselsprung Harekâtı Rösselsprung Harekâtı (Almanca: Unternehmen Rösselsprung / "Atın hareketi" Harekâtı), II. Dünya Savaşı sırasında Haziran-Temmuz 1942'de Müttefik konvoyu PQ 17'ye karşı Kriegsmarine'nin giriştiği ticaret akıncılık harekâtı. 27 Haziran 1942'de 33 ticari gemi, 2 akaryakıt tankeri ve 3 kurtarma gemisi ile oluşturulan konvoy PQ 17, başta 297 uçak, 594 tank ve 4.246 zırhlı araç ve kamyon olmak üzere toplam 16 milyon tonluk yardım malzemeleri SSCB'nin Arhangelsk limanına ulaştırmak için İzlanda'da bulunan Hvalfjörður'dan hareket ederek Kuzey Atlas Okyanus'a açılmıştır. Konvoy PQ 17, bayrak gemisi dışında , , , ve olmak üzere 5 muhrip, , , ve olmak üzere 4 korvet, , ve olmak üzere 3 mayın tarama teknesi, , , ve olmak üzere 4 silahlı trawler, ve olmak üzere 2 uçaksavar gemisi ile HMS P614 ve HMS P615 olmak üzere 2 denizaltından oluşturulan ve Deniz Yarbayı Jack Broome komutasındaki Birinci Refakat Grubu (First Escort Group: EG1) tarafından yakından refakat edilmekteydi. , , ve olmak üzere 4 ağır kruvazör ile , ve olmak üzere 3 muhripten oluşuturulan ve Tümamiral L.H.K. Hamilton komutasındaki Birinci Kruvazör Filottilası (First Cruiser Squadron: CS1) dolaylı koruma gücü olarak bulunmaktadır. Bunların dışında PQ 17'nin 200 mil arkasında ve olmak üzere 2 zırhlı, uçak gemisi, ağır kruvazör ve hafif kruvazör, ABD muhripleri ve de dahil olmak üzere 14 muhripten oluşan ve Home Fleet genel kumandanı Oramilal John Tovey komutasındaki Home Fleet'ten seçilmiş bir filo, Alman suüstü filonun PQ 17'ye saldırmaya kalkıştığı takdirde bunu önlemek için PQ 17'nin Kuzey Burnu'nu geçinceye kadar hazır bulunmaktaydı. Fe (harf) Fe ( ف ), Arap alfabesinin yirminci harfi. İbranice muadili Pe harfidir. Ebced hesabındaki değeri 80'dir. Kamerî harflerdendir. Fe harfi sağdan ve soldan bitişebilen bir harftir. Fe sesi üst dişlerin alt dudağa hafifçe değdirilmesiyle çıkarılır. İnce bir sestir. Türkçedeki "fe" sesi gibidir. Pareto ilkesi Pareto ilkesi (80-20 kuralı, önemli azın yasası ve etken seyrekliliği ilkesi olarak da bilinir), çoğu olay için, etkilerin kabaca %80'inin etkenlerin %20'sinden kaynaklandığını belirtir. İş yönetimi düşünürü Joseph Juran bu ilkeyi önermiş ve İtalya'daki arazilerin yaklaşık %80'inin, nüfusun %20'sine ait olduğunu gözleyen İtalyan ekonomist Vilfredo Pareto'nun adıyla isimlendirmiştir. İş dünyasında yaygın bir kuraldır; örn. "satışların %80'i müşterilerin %20'sinden gelir." Matematiksel olarak, yeterince fazla sayıda katılımcının paylaştığı bir şey olması durumunda, her zaman 50 ile 100 arasında öyle bir k sayısı olacaktır ki %k, %(100-k) katılımcı tarafından paylaşılmış olsun. k, eşit dağılım olan 50'den, az sayıda katılımcının kaynakların neredeyse tamamına sahip olduğu 100'e kadar değişebilir. 80 sayısı ile ilgili özel bir durum yoktur fakat çoğu sistemde dağılımda dengesizliğin orta noktası olan bu civarda bir k değeri görülür. Pareto ilkesi, Vilfredo Pareto tarafından ortaya konulmuş Pareto verimliliği ile sadece yüzeysel olarak ilgilidir. Pareto her iki kavramı da nüfustaki gelir ve zenginlik dağılımı bağlamında geliştirmiştir. Başlangıçta gözlenenler gelir ve zenginlik ile bağlantılıydı. Pareto, İtalya'nın %80 zenginliğinin nüfusun %20'sine ait olduğunu fark etti. Daha sonra diğer ülkelerdeki araştırmaları inceledi ve benzer bir dağılımın olduğunu gözlemledi. Güç yasası ilişkisinin büyüklükle değişmeyen doğası nedeniyle, bu ilişki gelir sınıflarının diğer alt kümelerinde de geçerlidir. Dünyanın en zengin on insanı ele alındığında bile, en yüksek üç servetin (Warren Buffett, Carlos Slim Helú ve Bill Gates) diğer yedinin toplamı kadar olduğu görülebilir. Şampanya bardağı etkisi adı verilen, eşitsizliği gözle görülebilir ve anlaşılabilir şekilde ortaya koyan, dünyanın gelirinin %82,7'sini kontrol edenlerin nüfusun % 20'sini oluşturduğunu ortaya koyan ve küresel gelirin dağılımının büyük dengesizliğini gösteren eğri, 1992 Birleşmiş Milletler Kalkınma Programı Raporu'nda yer almıştı. Pareto İlkesi aynı zamanda ABD'deki artan ekonomik eşitsizliğin 'beceri-önyargılı teknik değişim' ile ilişkisini vurgulamak için kullanılmaktadır - yani gelir artışı yeni teknolojilerden ve küreselleşmeden yararlanmak için gereken eğitim ve becerilere sahip olanların payına düşmektedir. Fakat, Paul Krugman "New York Times"'ta bu "80-20 yanılgısı"na, son 30 yıldaki ekonomik büyümenin yararlarının en büyük % 20'den çok en büyük % 1'de yoğunlaştığından yola çıkarak "doğru olduğu için değil, ama rahatlatıcı" diyerek izin vermiştir.. Pareto İlkesi ayrıca diğer önemsiz konular için de geçerlidir: biri düşünebilir ki en sevdiğimiz giysilerimizin % 20'sini zamanın % 80'inde giymekteyiz, hatta zamanımızın % 80'ini tanıdıklarımızın % 20'siyle geçirmekteyiz, v.s. Pareto ilkesinin kalite kontrolde birçok uygulaması mevcuttur. bütüncül kalite kontrol ve altı sigma için anahtar araçlardan biri olan Pareto grafiği için temel oluşturur. Pareto ilkesi, taşımacılık ve mal saklama ve yenileme maliyetleri ile birlikte mal depolarının eniyileştirilmesi amacıyla yapılan tedarik işlemlerinde yaygın olarak kullanılan ABC-çözümlemesi ve XYZ-çözümlemesi için temel teşkil eder (Rushton "et al". 2000, pp. 107–108). Bilgisayar biliminde ve elektromekanik enerji çeviricileri gibi mühendislik kontrol kuramında Pareto ilkesi eniyileme uygulamalarında kullanılır. (M. Gen & R. Cheng, Generic Algorithms and Engineering Optimisation. New York, Wiley, 2002) Microsoft belirtmiştir ki en fazla raporlanan hataların ilk % 20'sini çözerek, hataların ve çökmelerin % 80'inin engellenmesi mümkündür. Bilgisayar grafikleri konusunda Pareto ilkesi ışın-izleme amacıyla kullanılır: ışınların % 80'i geometrinin % 20'siyle çarpışır. Pareto ilkesi 2007'nin en çok satanlarından Tim Ferriss tarafından yazılan "The 4-Hour Workweek"'in göze çarpan noktalarından biriydi. Ferriss, bir kişinin gelirinin % 80'inin oluşturan işlerinin % 20'sine odaklanmasını önerdi. Ayrıca en fazla soruna yol açan ve birilerinin en çok zamanını alan müşterilerin % 20'sinin def edilmesini önermekteydi. Bu fikrin birçok alanda uygulaması vardır, ama genellikle yanlış uygulanır. Örneğin bir soruna bulunan çözüm için sadece durumların % 80'ine uyduğu için "80-20 kuralına uyar" diye düşünülürse hata yapılmış olur, aynı zamanda çözüm, kaynakların sadece % 20'sini gerektirmelidir. Matematiksel olarak, yeterince büyük sayıda katılımcının paylaştığı bir şey için, her zaman % "k"'nın katılımcıların % (100 - "k") kadarı tarafından paylaşıldığı, 50 ile 100 arasında bir "k" sayısı olacaktır, fakat "k" değeri eşit dağılımdaki 50'den (örn. insanların % 50'sinin kaynakların % 50'sine sahip olduğu) çok küçük sayıda katılımcının neredeyse kaynakların tamamına sahip olduğu yaklaşık 100'e kadar değişebilir. 80 sayısıyla ilgili özel bir durum yoktur, ama çoğu sistem dağılımdaki dengesizlikte ortalamayı temsil eden bu aralıkta bir "k" değerine sahiptir. Bu, Pareto dağılımının özel bir durumudur. Eğer Pareto dağılımındaki parametreler uygun seçilirse, sadece etkilerin % 80'i nedenlerin % 20'sinden kaynaklanmaz aynı zamanda bu % 80 etkinin en yüksek % 80'i de % 20 nedenin en yüksek % 20'sinden kaynaklanır ve bu böyle devam eder (% 80'in % 80'i % 64'tür, % 20'nin % 20'si % 4'tür, böylece bir "64-4 yasası" ortaya çıkar). İş hayatında 80-20 sadece genel bir ilke için kısayoldur. Ayrı ayrı durumlarda, dağılım aynı şekilde 80-10 ya da 80-30 gibi de olabilir. (İki sayının toplamının % 100 olması gerekmez, çünkü bunlar farklı şeylerin ölçüleri olabilirler, örn. 'müşteri sayısı'na karşılık 'harcanan miktar'). Klasik 80-20 dağılımı eşit ölçekli eksenlere sahip log-log üzerine çizildiğinde eğrinin eğiminin -1 olduğu durumda ortaya çıkar. Pareto kuralları birbirini dışlayan değildir. Aslında 0-0 ve 100-100 kuralları her zaman doğrudur. 100'e toplamak hoş bir simetriye yol açar. Örneğin, eğer etkilerin % 80'i kaynakların en yüksek % 20'sinden geliyorsa, o zaman kalan % 20 etki daha düşük % 80 kaynaktan gelmektedir. Buna "birleşik oran" denir ve dengesizliğin derecesini ölçmek için kullanılabilir: 96:4 birleşik oranı çok dengesizken, 80:20 büyük ölçüde dengesiz (Gini indeksi: % 60), 70:30 ise orta düzeyde dengesiz (Gini indeksi: % 40) ve 55:45 sadece biraz dengesizdir. Pareto İlkesi aynı zamanda ufak orman yangınlarında ve depremlerde de görülen "Güç yasası"nın bir gösterimidir. Geniş bir büyüklük menzilinde kendine benzerlik gösterdiği için Gauss Dağılımı fenomeninden çok farklı çıktılar gösterir. Bu gerçek, -örneğin- borsa hareket büyüklüklerinin Gauss ilişkisine uygun olduğu varsayılımıyla modellenen karmaşık finansal araçların sık çöküşünü açıklar. “formula_1” gösterimi kullanılarak (örneğin : formula_2) ve formula_3ile birlikte, Gini endeksi "ve" Hoover endeksi gibi eşitsizlik ölçekleri hesaplanabilir. Bu durumda her ikisi de aynıdır. Theil endeksi adaletsizliklere değer biçmek için kullanılan bir entropi ölçeğidir. 50:50 dağılımlarda 0 değerini alır ve 82:18 Pareto dağılımında 1 değerine ulaşır. Daha yüksek adaletsizlikler 1'den yüksek Theil endeksine yol açar. Kaf (harf) Kaf veya Gaf ( ق ), Arap alfabesinin yirmi birinci harfi. İbranice muadili Kuf harfidir. Ebced hesabındaki değeri 100'dür. Kamerî harflerdendir. Kaf harfi sağdan ve soldan bitişebilen bir harftir. Kaf (ق) sesi, dil kökünden çıkarılan çok kalın, son derece tok bir "ka" sesidir. Kalkaleli (yankılı) harfler grubundandır. Kuvvetli ve kalın bir sestir. Kalkale özelliği yüzünden Türkler (Osmanlı) tarafından genellikle "g" olarak yanlış telaffuz edilmektedir. Türki alfabeler içerisinde Tatarca’da ve Azerice’de bulunur. Bu sesin Türkçede karşılığı yoktur. Azerice, Tatarca gibi kimi dillerde Q harfi bu sesi göstermek için kullanılır. Anadolu Türkçesindeki gırtlağa yakın olarak çıkarılan ve gırtlaksı G'ye doğru kayan kalın K harfini gösterir. Örneğin: "Qomşu (Komşu)"... Bazı Türki dillerde ise yine kalın K sesine yakın olarak gırtlaktan çıkarılan kalın bir G sesini karşılar. İç Anadolu ve Doğu Anadolu ağızlarında yaygın olarak kullanılır. Azeri Türkçesinin resmi harflerinden birisidir. Örneğin: "Qadın (Kadın)" sözcüğünün okunuşu "Gadın" şeklindedir. Baştaki G sesi gırtlaktan ve kalın bir tonla söylenir. Kimi lehçelerde ise ve bu sese oldukça yakın olan kalın gırtlaksı bir K sesi olarak okunur ve söylenir. Kef (harf) Kef ( ك‎ ), Arap alfabesinin yirmi ikinci harfi. İbranice muadili Kaf harfidir. Ebced hesabındaki değeri 20'dir. Kamerî harflerdendir. Kef harfi sağdan ve soldan bitişebilen bir harftir. Kef sesi, dil ortası ile yumuşak damaktan çıkarılır. Türkçedeki "ke" sesi gibidir fakat biraz daha keskindir. Kuvvetli ve ince bir sestir. Erich Bey Erich Bey (23 Mart 1898, Hamburg, Almanya - 26 Aralık 1943, Atlas Okyanusu), II. Dünya Savaşı sırasında Nazi Almanyası'nın muhrip filosu komutanı. I. Dünya Savaşı sırasında donanmaya katılmış, torpido-bot komutanlığı yaptıktan sonra 1940'lı yılların başında kruvazör grubuna dahil olmuş, en son olarak da kruvazör kaptanı olmuştur. Donanma'da güvenilen bir subay olan ve manevraları ile Alman hafif ve cep zırhlılarının taktiklerinin belirlenmesinde önemli rolü olan, Oskar Kummetz'den sonra Tirpitz savaş grubuna komuta etmesi beklenen amiraldi. Kuzey Burnu Deniz Muharebesinde "Scharnhorst" muharebe kruvazörünün komutanıydı. 26 Aralık 1943'te Kraliyet Donanması tarafından gemi batırılmış ve hayatını kaybetmiştir. Lam (harf) Lam ( ل‎‎ ), Arap alfabesinin yirmi üçüncü harfi. İbranice muadili Lamed harfidir. Ebced hesabındaki değeri 30'dur. Şemsî harflerdendir. Lam harfi sağdan ve soldan bitişebilen bir harftir. Lam sesi dil ucunun iki yanının, üst-ön dişetlerine dokundurulması suretiyle çıkarılır. İnce bir sestir. Türkçedeki "Le" sesi gibidir. Üzerinde işaret bulunan ڵ veya noktalı ڶ harfi Arapça Boşnak alfabesinde ve Sorani-Kürt alfabesinde ince L sesini göstermek için kullanılır. Bu harf Kiril alfabelerindeki Љ sesini karşılamak için üretilmiştir. Türkçede bu ayrımın gerçekleştiği çok az kelime bulunduğu için ince L sesi ayrıca için bir harf yoktur. Bunlar daha çok düzeltme işareti ile gösterilen sözcüklerde yer alırlar. Bu harfin yer aldığı kelimelerin tamamındaki L harfleri dilin ucunun damağa doğru çekilmesiyle çıkarılan ve normal L sesine göre biraz daha ince olan bir sesi gösterir: "Ḽâℓ̗ , Ḽâℓe, Rôℓ̗ , Gôℓ̗ "... Mim (harf) Mim ( م‎ ), Arap alfabesinin yirmi dördüncü harfi. İbranice muadili Mem harfidir. Ebced hesabındaki değeri 40'tır. Kamerî harflerdendir. Mim harfi sağdan ve soldan bitişebilen bir harftir. Mim sesi dudaklar kapalıdan açık konuma geçerken genizden gelen sesin dışarı bırakılması ile oluşur. İnce bir sestir. Bu ses Türkçedeki "me" sesi gibidir. Sabine Lisicki Sabine Katharina Lisicki (d. 22 Eylül 1989, Troisdorf), Alman profesyonel tenis oyuncusu. Tek kadınlarda kariyerindeki en yüksek sıralama dünya 12.'liğidir. Lisicki, Nick Bollettieri Tenis Akademisi'nde eğitim gördü. En başarılı olduğu yıl 2009'dur. WTA klasmanında 497.likten 198.'liğe yükseldi. Lisicki, iki kupa kazanmıştır. Biri Jersey diğeri de Toronto turnuvasıdır. Lisicki, ilk grand slami olan Avustralya Açık'ta üçüncü tura kadar yükseldi. Üçüncü turda Danimarkalı Caroline Wozniacki'ye 4-6 6-4 ve 6-3'lük setlerle elendi. Fed Cup'ta Lindsay Davenport'u yendi. Lisicki,Wimbledon'da ilk turda Fransız Marion Bartoli'ye 6-2 ve 6-4'lük setlerle elendi. 2008 Taşkent Açık'ta finalde Rumen Sorana Cirstea'ya 2-6 6-4 ve 7-6'lık setlerle kaybetti. Lisicki, Avustralya Açık'ın ikinci turunda Avustralyalı Samantha Stosur'a elendi. Family Circle Cup turnuvasında finalde Caroline Wozniacki'yi mağlup ederek şampiyon oldu. Wimbledon'da çeyrek finale kadar yükseldi. Dinara Safina'ya kaybetti. Böylelikle klasmanda 25. sıraya kadar yükseldi. Lisicki, 2011 Wimbledon Tenis Turnuvası'nda Almanya adına büyük bir başarı göstererek çeyrek finalde karşılaştığı Marion Bartoli'yi 6-4, 6-7 ve 6-1'lik setlerle 2-1 yenerek yarı finale yükseldi. Kariyerindeki ilk Grand Slam çeyrek finalini 2009'da Wimbledon'da oynayan Lisicki, en son 1999'da Steffi Graf ile yakalanan yarı finali tam 12 yıl sonra 2011'de Almanlar'a tekrar yaşatmıştır.Yarı finalde Rus Mariya Şarapova ile karşılaşan Lisicki oyuna çok iyi bir başlangıç yapmasına rağmen 6-4,6-3 setlerle oyunu 2-0 kaybederek özel davetle geldiği Wimbledon'a veda etti. 2015 yılının Haziran ayında İsviçreli tenisçi Belinda Bencic ile oynadığı maçta 27 Ace yapan Lisicki bu dalda dünya rekorunun yeni sahibi oldu. Nun (Arap alfabesi) Nun ( ن‎ ), Arap alfabesinin yirmibeşinci harfi. İbranice muadili Nun harfidir. Ebced hesabındaki değeri 50'dir. Şemsî harflerdendir. Nun harfi sağdan ve soldan bitişebilen bir harftir. Nun sesi, dili üst dişlerin diplerine dokundururken genizden gelen "ne" sesidir. İnce bir sestir. Kalkaleli (yankılı) harfler grubundandır. Bu ses Türkçedeki "ne" sesi gibidir. Salur, Manyas Salur beldesi, Balıkesir'in Manyas Gölü'nün güneyinde konumlanan Manyas ilçesine bağlı denizden 28 metre yükseklikte konumlanan bir mahalledir. Mahalleye adını Oğuzların Üçok koluna mensup Salur boyundan yerleşenler vermiştir. Yer adları, bu bakımdan dilin, tarihe ışık tutabilecek sözvarlığı içinde yer alır. Ayrıca bu adlar taşıdıkları anlam, ses ve yapı özellikleri açısından dilbilim ve köken bilgisi çalışmalarına da malzeme oluşturmaktadır. Belde, Balıkesir il merkezine 96 km, Manyas ilçe merkezine 6 km uzaklıkta bulunmaktadır. Eski Salur, Manyas ilçesine 7 kilometre uzaklıkta Manyas Gölü’nün güneyini kaplayan ova üzerinde kurulmuştur. Denizden yüksekliği 30 metre dolayında olan, eski Salur, Manyas Gölü ile arasında çok az mesafededir. Gerek eski gerek yeni Salur kuzeyden Manyas Gölü güneyden Börülceağaç ve Çavuşköy, doğudan Kızılköy, batıdan Hamamlı ve Kalebayır yerleşim yerleri ile çevrilidir. Salur beldesi; Vav (Arap alfabesi) Vav, İbrani alfabesi'nin ( ו ) ve Ebced hesabına göre Arap alfabesinin ( و ) altıncı harfi olup modern Arap alfabesinin yirmi yedinci harfidir. KamerÃ® harflerdendir. Vav harfi sadece sağdan bitişebilen bir harftir. Soldan başka bir harfle birleşmez. Ayrıca Hemzenin bineği olan harflerdendir (diğerleri Elif ve Ye) . Uzun okutucu harflerden olup (diğerleri Elif ve Ye) kendinden önce gelen sessiz harfi kalın veya inceliğine göre "u" ile "ü" arasında bir sesle uzatır. Vav sesi, dudaklar yuvarlaklaştırılıp ileriye doğru uzatılması suretiyle, dişleri kullanmadan çıkarılan kalın bir sesdir. İngilizcedeki w sesidir. Bu sesin Türkçede karşılığı yoktur, "v" sesi ile karıştırılmamalıdır. Türkçedeki "v" sesi üst dişlerin alt dudaklara dokundurulmasıyla çıkarılır, oysa bu seste dudaklar birleştirilmez. W harfi klasik V sesinden kesinlikle farklıdır. V harfinde dudaklar birbirine değerken, bu seste (W harfinde) tıpkı U sesinde olduğu gibi dudakların birbirine değmesi söz konusu değildir. Arapçadaki Vav (و) ve Batı dillerindeki w sesi başlıca örneklerdir. Örneğin: Tatarcadaki "Yawaş (Yavaş)" kelimesi. Uygur Türkçesindeki V harfine benzeyen bir sesi karşılamak için üç noktalı ۋ harfi kullanılır. Yani aslında harflerin doğru ses değerleri şunlardır: Arapçada O ve Ö sesleri bulunmadığı için Arap yazısı kullanan Asya alfabelerinin bir kısmında (Örneğin Sorani, Kazak, Uygur) bu sesleri karşılamak için ۆ‎ harfi kullanılmıştır. Memories (Within Temptation şarkısı) Memories, Hollandalı senfonik metal altılısı Within Temptation'ın The Silent Force albümünden çıkan ikinci teklisidir. Ye (Arap) Ye ( ﻱ ), Arap alfabesinin yirmi sekizinci ve son harfi. İbranice muadili Yud harfidir. Ebced hesabındaki değeri 10'dur. Kamerî harflerdendir. Ye harfi sağdan ve soldan bitişebilen bir harftir. Ayrıca Hemzenin bineği olan harflerdendir (diğerleri Elif ve Vav) . Uzun okutucu harflerden olup (diğerleri Elif ve Vav) kendinden önce gelen sessiz harfi kalın veya inceliğine göre "ı" ile "i" arasında bir sesle uzatır. Ye sesi yumuşak damaktan çıkarılan yayvan bir "y" sesidir. Dil ortasını, üst damağa dokundurmak suretiyle çıkar. İnce bir sestir. Bu ses Türkçedeki "ye" sesine benzemektedir. Hemze Hemze (Arapça: , , IPA: /ʔ/), Arap alfabesinde tek başına bir harf olmayıp elif harfinin harekeli hâlidir. Hemze tek başına yazılabileceği gibi genelde elif, vav ve ye harfleriyle birlikte yazılır. Bunlara ve harekesi olan herhangi bir harfe hemzenin bineği de denir. Ancak hemzenin bineği olmamalarına rağmen ha ve he harflerinin de hemzeli hâli vardır. (, ) Ye "Ye", aşağıdaki anlamlara gelebilir: Maratha İmparatorluğu Maratha İmparatorluğu ya da Maratha Konfedarasyonu, 1674-1818 yılları arasında varlığını sürdürmüş Hint devletidir. Güney Asya'da yayılmış ve 2.8 milyon km²'lik bir alana hükmetmişlerdir. Marathalar Batı Deccan (günümüzdeki konumu Maharaştra)'da yaşayan köylü ve çiftçilerden oluşan savaşçı bir Hindu toplumuydu. Maratha kültüründe toplum kastlara ayrılmıştır. Kastlar, toplumun büyük çoğunluğunu oluşturan çiftçi ve işçiler, toprak sahipleri, asker ve yöneticiler olarak sıralanmıştır. Marathalar, Shivaji'nin önderliğinde 17. yüzyılda Adilşah Devleti ve Babür İmparatorluğu ile savaşlar yapmışlar ve Deccan Yaylası'nın büyük çoğunluğuna hakim olmuşlardır. Babür Şahı I. Alemgir Şah zamanında Maratha-Babür Savaşları yaşanmış ve bu savaşlar Marathların Hint Yarımadası'nın büyük bir bölümüne hükmetmesini sağlamıştır. Shahu döneminde imparatorluk genişlemesini generaller ve onlara itaat eden Dhangar, Kunbi gibi etnik gruplarca devam etmiştir. Shahu, Shivaji'nin torunu ve generallerinden biriydi. Sultan Alemgir'in ölümü üzerine Babür İmp. Shahu'yu serbest bırakmıştı. Ülkesine dönen Shahu halası Tarabai ile girdiği mücadeleyi kazanıp tahta çıkmıştır. Shivaji, Balaji Vishwanath'ı Peshwa rütbesine yükseltir. Peshwa, modern başbakan görevindeki imparator tarafından yetkilendirilmiş imparatorluktaki en güçlü ikinci adamdır. (Türk Devletlerinde bulunan Sadrazam makamıyla benzerlik gösterir.) Peshwa sisteminde yönetime gelecek kişi soy yoluyla belli olur. Babür Şahı I. Alemdar'ın ölümüyle, imparatorluk Peshwaların liderliğinde muazzam ölçüde genişlemiştir. İmparatorluk en parlak döneminde kuzeyde Tamil Nadu'ya, güneyde Peşaver (günümzdeki konumu Hayber-Pahtunhva)'e, doğuda ise Bengal ve Andaman Adalarına kadar genişlemiştir. 1761 yılında Peshwa Baji Rao'nun yiğeni Sadashivrao Bhau'nun komutasındaki ordu Dürrani Şahı Ahmed Şah tarafından 3. Panipat Savaşı'nda yenilgiye uğratılmıştır. Bu yenilgi Kuzey Batı Hindistan'a doğru olan ilerlemenin durmasına neden olmuştur. Sınırların fazla genişlemesi üzerine ülkeyi yarı-özerk yönetimlere bölmüşlerdir. 1775 yılında Maharaştra eyaletine bağlı Pune şehrinde çıkan olaylara Doğu Hindistan Şirketi'nin müdahalesi EIC (East India Company) arasında Birinci İngiliz-Maratha Savaşı'na yol açmıştır. Marathalar uzun süre Hindastan'daki mutlak güç durumundaydı ta ki İkinci ve Üçüncü İngiliz-Maratha Savaşlarını kaybedene kadar (1805-1817). Savaşların sonucunda Hindistan'ın büyük bir kısmı EIC yönetimine geçmiştir. İmparatorluk topraklarının kıyı kesimleri Maratha Deniz Komutanı Kanhoji Angre tarafından başarıyla korunmuştur. Åžampiyonlar Ligi Aradığınız madde aşağıdakilerden birisi olabilir; Diğer sporlar Kamerî harfler Kamerî harfler (Arapça: اَلْحُـرُوْفُ الْقَمَـرِيَّةُ el-hurûfu'l-Kameriyye ), Arapça kelimelerin Elif-Lam ( ال ) takısıyla belirlilik kazandığı durumlarda Elif-lam'ın Lamı okunduktan sonra okunan harflerdir. KamerÃ® harfler 14 adettir. Şemsî harfler Şemsî harfler (Arapça: اَلْحُـرُوْفُ الشَّمْسِـيَّةُ el-hurûfu'ş-şemsîyye ), Arapça kelimelerin Elif-Lam ( ال ) takısıyla belirlilik kazandığı durumlarda Elif-lam'ın Lamını okumadan, şeddeli (tekrarlı) okunan harflerdir. Şemsî harfler 14 adettir. Altta görüldüğü gibi şemsî harfler tamlama yapılacağı zaman iki kere okunur ve ilk kelimenin sonuna u ya da ü getirilir; örneğin dar ve saade'den, darü-s saade yapılması gibi. Uzay MaymunlarÄ± Uzay Maymunları (İngilizce özgün adı: Space Chimps) 2008 yapımı animasyon filmi.Senaryosu Kirk De Micco ve Robert Moreland tarafından kaleme alınmış ve Kirk De Micco tarafından yönetilmiştir.Film;bilimkurgu-aksiyon-animasyon-güldürü-romantik-aile türlerini kapsamaktadır. Filminin senaryosu, Kirk De Micco' nun hikâyesinden uyarlanmıştır. Uzaya keşif için gönderilen uzay gemisinde, Luna ve Titan adlı eğitimli maymunlar ile sirklerde gösteri yapan ve aynı zamanda uzaya giden ilk maymunun torunu olan Ham adlı maymun yer alır. Gittikleri gezegende eğlenceli ve bir o kadar da zorlu olaylar yaşayan ekip, gemilerini Dünya' ya sağlam bir şekilde indirmeyi ve bilim adamlarını şaşırtmayı başarırlar. Babil Kulesi (tablo) Babil Kulesi, Flaman ressam Pieter Brueghel'in aynı temayla çizdiği birkaç tabloya verilen isimdir. Tablonun 1563 tarihli iki farklı sürümü günümüze ulaşmıştır. Ahşap üzerine yağlı boya ile çizilmiş olan bu tablolarda, Eski Ahit'te bahsi geçen Babil Kulesi'nin (Tekvin ) yapılışı betimlenmiştir. Tabloların biri Viyana Sanat Tarihi Müzesi'nde, diğeri ise Rotterdam'daki Museum Boijmans Van Beuningen'dedir. Tablonun bugüne kalan iki versiyonundan daha bilinir olanı, Viyana Sanat Tarihi Müzesi'ndeki tablodur. Bu versiyon, diğerine göre daha büyük ebatlara sahip olduğundan, "Büyük Kule" olarak da adlandırılır. Brueghel bu tabloda, Babil Kulesi öyküsünü Avrupa sanat tarihindeki tipik ele alınış biçimiyle betimledi. Resimde yapının büyüklüğünü, harcanan emeğin fazlalığını ve inşaat tekniklerini göstermeye çalıştı. 1553 yılında Roma'yı ziyaret etmiş olan Brueghel'in bu resminde Kolezyum'dan etkilendiği görülebilmektedir. Kulenin yukarıya doğru uzanan kolonları, binanın yatay yerleşimi, iki sıra halindeki kemer dizileri ve iç içe iki duvarlı yapı, ressamın kule tasvirinde Roma'daki bu binanın özelliklerini kullandığını gösterir. Kulenin yedi katı tamamlanmış, sekizinci kat inşa halindedir. İnşaat işlerinin yapıldığı rampanın üzerinde şantiye binaları, vinçler, çarklı kaldıraçlar, merdivenler ve yapı iskeleleri gibi, Brueghel zamanında kullanılan araçlar bulunmaktadır. Kulenin etrafındaki alan tipik Flaman arazisidir. Uzaklarda açık deniz ve dağlar görülür. Kulenin hemen arkasında, duvarlarla çevrili Anvers şehri vardır. Şehrin limanı gemilerle doludur. Tablodaki insan figürlerinin büyük çoğunluğu oldukça ufaktır. Bunlar, binanın inşaatında çalışan taş ustaları ve çeşitli zanaatkârlardır. Binayı yaptıran Kral Nemrut ve maiyeti ise ustalardan daha büyük çizilmiştir. Kralın önünde secde edenlerin varlığı, öykünün oryantal kökenine işaret eder. Tablo, tüm dünyevi şeylerin geçiciliğini ve insanın kendini yaratıcıya eşdeğer görerek giriştiği işlerin yararsızlığını anlatır. Tabloda inşaat başarıyla sürüyormuş gibi görünür. Ancak kule çoktan, şehre doğru eğilmeye başlamıştır. Bu durum, yapının kalıcı olmayacağını, kaçınılmaz başarısızlığın işaretlerinin ortaya çıkmaya başladığını gösterir. "Büyük Kule" ile aynı yıl çizilmiş olan Rotterdam sürümü, diğer resme göre daha küçük olduğundan "Küçük Kule" olarak da adlandırılır. Bu versiyonda kule, diğer versiyondakine göre çok daha büyüktür ve insanlar artık görülemeyecek denli küçülmüştür. Renk seçimi ve tablodaki hava koşulları sebebiyle, kule çok daha tehditkâr görünmektedir. Viyana versiyonunda, Kral Nemrut ile temsil edilen dünyevi iktidarın kibri yerilirken, Rotterdam sürümü Roma Katolik Kilisesi'ni hedef alır: Tablonun neredeyse tam ortasında, kırmızı bir örtünün altında binanın kıvrımları boyunca ilerleyen ayin alayı vardır. Tablonun başka versiyonları muhtemelen çizilmişse de, bu iki versiyon haricindekiler bugüne ulaşmamıştır. Niclaes Jonghelinck adındaki Antwerp'li bir tüccara ait 1565 tarihli rehin listesinde, Brueghel'in çizdiği "Babil Kulesi" isimli bir resim de yer alır; ancak bunun mevcut iki versiyondan biri olup olmadığı bilinmemektedir. Tablonun yine ahşap üzerine yağlı boya ile çizilmiş, 75,5 x 105 cm boyutlarında bir başka sürümü ise Dresden'deki Gemäldegalerie Alte Meister'de sergilenmektedir. Fakat bu versiyon, Marten van Valckenborch (1535–1612) isimli başka bir ressama aittir. Belirli bazı özelliklerdeki benzeşmeler sebebiyle, Yüzüklerin Efendisi film serisindeki Minas Tirith canlandırmalarında, bu tablodan etkilenilmiş olması muhtemeldir. Just Be Just Be DJ Tiesto tarafından yapılmış bir albüm. 2004 yılında piyaaya sürülmüştür. Mavi GÃ¶l (film, 1980) Mavi Göl' 1980 yapımı ingiliz romantizm ve macera filmidir. Filmin başrollerini Brooke Shields ve Christopher Atkins paylaşıyorlar. Yönetmenliğini ve yapımcılığını Randal Kleiser'in yaptığı film, Henry De Vere Stappoole'nin aynı adlı romanından uyarlanmış. Filmin özgün müzikleri Basil Poledouris tarafından bestelenmiş ve sinematogrofisi Néstor Almendros tarafından yapılmış. Film Büyük Okyanus'un kuzeyinde bir adada mahsur kalan iki gencin çocukluktan ergenliğe geçişini ve birbirlerine aşık olma öykülerini anlatıyor. Aşk ve maceranın yanında büyüme çağındaki bu iki gencin fiziksel, bedensel ve ruhsal gelişimlerini konu alıyor. Julius Fučík (gazeteci) Julius Fučík, (d. 23 Şubat 1903, Prag, Avusturya-Macaristan - ö. 8 Eylül 1943, Berlin) Çek yazar, muhabir ve münevver. Fučík öğrencilik yıllarında siyasal çalışmalara katıldı, yazılar yazmaya başladı. Bir yandan Trovba, Rude Pravo ve Halo Noving gibi komünist gazetelerde makaleler yayımlarken bir yandan da yeraltı çalışmalarını sürdürdü. 1930'da gizlice Sovyetler Birliği'ne gitti. 1934'teki ikinci gidişinde bu ülkede iki yıl kaldı, Orta Asya'yı dolaştı. Çekoslovakya'nın Almanlar tarafından işgal edilmesi üzerine Komünist Yeraltı Hareketi'nin önderlerinden biri olarak illegal yayınlar çıkardı ve yönetti. 1942'de tutuklandı, on sekiz ay süren tutukluluğunun ardından Berlin'de katledildi. Fučík, tutukevinde kaldığı süre içinde yazdığı ve yaşamının bu son dönemine ait izlenimlerini içeren "Reportaz psana na opratçe" (Darağacından Notlar) adlı kitabı Çek bir gardiyan yardımıyla parça parça dışarıya kaçırılmış ve Fučík'in ölümünden iki yıl sonra karısı tarafından bastırılmıştır. Musa ibn Nahman Nahmanides olarak da bilinen Musa ibn Nahman (İbranice: משה בן נחמן / Moşe ben Nahman) (d: Girona, İspanya 1198 - ö:Filistin toprakları 1270) Katalonyalı bir haham, filozof, doktor, Kabbalist ve Tora yorumcusudur. Rabbi Moşe ben Nahman (רבי משה בן נחמן), isminin kısaltılmış şekli olan Ramban olarak da bilinir. Giovanni Schiaparelli Giovanni Schiaparelli (14 Mart 1835–4 Temmuz 1910), İtalyan astronomdur. Schiaparelli, güneş sistemindeki nesneleri deniz, kıta vb. ile Mars yüzeyindeki kanalları gözlemledi. 26 Nisan 1861 tarihinde 69 hesperia asteroitini keşfetti. Yeğeni Elsa Schiaparelli ünlü bir modacı olan Giovanni Schiaparelli, 75 yaşında iken 1910 yılında öldü. Ödüller "Onurlar" Maine (anlam ayrımı) Maine : Seyfert Altılısı Seyfert Altılısı yaklaşık 190 milyon ışık yılı uzaktaYılan takımyıldızında bulunan gökada grubu. Grup altı üye içerir gibi görünür, ancak gökadalardan birinin arka plandaki bir nesne, diğerinin ise başka bir gökadadan ayrılmış bir parça olması olasıdır. Bu gökadalar arasındaki kütleçekimsel etkileşme milyonlarca yıldır devam ediyor olmalı ve sonuçta bu gökadalar birleşerek dev bir eliptik gökada oluşturacaklardır. Vanderbilt Üniversitesi Barnard Gözlemevi'den Carl Keenan Seyfert, fotoğraf plakaları kullanarak grubu keşfetmiştir. Bu sonuçlar 1951 yılında yayımlanmış, grup "en yoğun grup" olarak tanımlanmıştır. Japan Karate Association Japan Karate Association, Japonya Karate Birliği (日本空手協会 - Nihon Karate Kyokai) tarafından uluslararası planda kullanılan İngilizce isimdir. Kısaca JKA olarak tanınır. Gichin Funakoshi'nin öğrencilerinden Masatoshi Nakayama tarafından 1949 yılında kurulmuş olan JKA, Funakoshi'nin ölümünden sonra Shotokan stilinin dünya çapında önde gelen temsilcisi olmuştur. Funakoshi tarafından başlatılan, karateyi bir temas sporu olarak örgütleme çabasıyla ön plana çıkan JKA, Funakoshi'nin diğer bir öğrencisi olan ve geleneksel karate anlayışını vurgulayan Shigeru Egami'nin tepkisini çekmiştir. JKA Nakayama yönetiminde dünyanın en tanınmış karate kurumu haline gelmiş, Batı'da, özellikle ABD'deki prestiji sayesinde Shotokan stili dünyada en yaygın stil halini almıştır. 1987 yılındaki ölümüne kadar Nakayama'nın baş eğitmenliğini yaptığı JKA, 1977 yılından itibaren bazı ayrılıklar yaşayarak zayıflamıştır. JKA ve Nakayama'nın karate anlayışı Shotokan'ın bugünkü biçimlenmesinde en önemli rolü oynamıştır. Pana Film Pana Film Raci Şaşmaz tarafından kurulmuş, şu anda Necati Şaşmaz tarafından yönetilen, dizi ve film yapım şirketidir. Pana Film, Kurtlar Vadisi dizi ve film serisinin yanı sıra Ekmek Teknesi ve Halil İbrahim Sofrası gibi dizilerin de yapımcılığını yapmıştır. Kurtlar Vadisi ve Ekmek Teknesi projelerinde Osman Sınav ile birlikte çalışan Raci Şaşmaz, Osman Sınav'ın bu projeleri devredip bir süre sektörden uzaklaşmak istemesi üzerine Pana Film'i kurdu ve bu yapımları Osman Sınav'ın yapım şirketi Sinegraf'tan devraldı. Böylece Pana Film kurulmuş oldu. Pana Film, Kurtlar Vadisi'nin mevcut ivmesiyle kısa sürede tanındı. Bunu üzerine Pana Film de Kurtlar Vadisi serisinin yanında başka diziler üretmeye başladı. Ancak bu dizilerin çoğu uzun ömürlü olmadı. Büyük bir kısmı 10 bölüme bile ulaşamadan final yaptı. 2014 yılında şirketin sahipleri Şaşmaz kardeşler arasında yaşanan kavgadan sonra dizinin yapımcısı ve senaristi Raci Şaşmaz, senaristler Bahadır Özdener ve Cüneyt Aysan şirketten ayrıldı. Raci Şaşmaz, şirketteki bütün haklarını ağabeyi Necati'ye devretti. Yapımcı ve senaristlerin ayrılmasından sonra hızla ivme kaybeden Kurtlar Vadisi Pusu, iki sezon sonra yayından kalktı. Kardeşi ile yollarını ayırdığını açıklamasına rağmen Pana Film, Raci Şaşmaz'ın borçlarından dolayı haczedildi. Daha sonra Raci Şaşmaz 314.500 ₺ ödeme yaparak haczedilen malları geri aldı. Oyuncu yetiştirmek için 2011'de kuruldu. Daha sonra faaliyetlerine son verdi. Kurtlar Vadisi Pusu dizisinin senaristleri Raci Şaşmaz, Bahadır Özdener ve Cüneyt Aysan'ın diziden ayrılması sonucu senarist ekibinde oluşan boşluk, Pana Yazım Grubu'yla dolduruldu. Uluslarası adıyla "Pana Distribution", Pana Film yapımlarının ülkelere pazarlanması, birçok ülkede yayın haklarının satımı ve fuarlarda temsiliyle ilgilenen birimdir. Pana Film yapımlarının post prodüksiyonu ile ilgilenen birimdir. IT Manager 3 IT Manager 3: Unseen Forces (ITM3 şeklinde kısaltılır), Intel tarafından geliştirilen, IT uzmanlarını eğlendirmek için tasarlanmış, web tabanlı, ücretsiz bir İş Hayatı Simülasyonu oyunudur. Oyuncu, büyümekte olan bir şirketin IT departmanının başına geçer. Görevi; teknik bilgisi ve işlemci teknolojileri sayesinde şirketinin global bir kuruluşa dönüşmesini sağlamaktır. Oyunda başarılı olmak için, gerçek bir IT departmanında olduğu gibi güvenlik ve üretkenliği artırmak, maliyetleri düşürmek, çalışma ortamının refahını artırmak ve benzeri formüller üretmek gereklidir. Donanımsal bir simülasyon evreni yaratan oyun, günlük konular kadar gerçek dışı sorunları da barındırmaktadır. Kehanetleri ile oyuncuya yol gösteren Kahin, IT enerjisi seviyesi ve teknolojiye hakimiyet ile gelen “aydınlanma” gibi Doğu felsefesine gönderme yapan öğeler, “yeniden başlatma nişanı” gibi sıradan sorunları sıradışı hale getiren çözümler, oyunu tekdüze bir IT simülasyonundan farklılaştır. Oyuncu, oyunun başında şirketin IT Yöneticisi olarak, problemlerle tek başına mücadele etmek durumundadır. Ancak şirketin büyümeye başlamasıyla beraber yeni IT personelleri de işe alınır. Amaç, sorunsuz bir çalışma ortamı sağlayıp şirketin üretken ve mutlu kalmasını sağlamaktır. IT personeli, çözdüğü problem büyüdükçe deneyim puanı alır. Problemin çözüm süresini üç faktör etkiler: Problemin büyüklüğü, personelin deneyimi ve aldığı teknoloji eğitimleri. Çalışanlar dizüstü ve masaüstü bilgisayarlarla donatılmıştır. Dizüstü bilgisayarları uygun teknoloji ile donatılmış çalışanlar; ofis dışında da çalışarak üretkenlik bonusu alırlar. Her çalışanın üç özelliği bulunur: Mutluluk, üretkenlik ve bozon çarpanı. Deneyim seviyesi: Dört adet deneyim seviyesi vardır; uzman, kıdemli, seçkin ve ninja. Kahin: Oyuncular ara sıra, Kahin olarak bilinen, kimliği belirsiz, ruhani bir kaynaktan mesajlar alırlar. Kahin, işler rayından çıkmaya başladığında oyuncuyu ikaz eder ve tavsiyelerde bulunur. Bozon Çarpanı: Bozon, teknik yetersizlik birimidir. Bir çalışanın bozon çarpanı ne kadar yüksekse, teknik sıkıntı yaşama ihtimali de o kadar fazladır. Üretkenlik, teknoloji sayesinde yükseltilebilir. IT Enerjisi: IT Enerjisi seviyesi, oyuncunun taktiksel elementlerle stratejiyi ne kadar iyi dengelediğini yansıtır. Beş seviyesi vardır: Yerin dibi, zifir, araf, uyanış ve aydınlanma. Oyunun merkezinde IT Enerjisi fikri bulunmaktadır. Çok işlevli araç çubuğu: Ekranın en altında bulunur. Araçlar sekmesinde tamir araçları, personel sekmesinden IT ekibi seçilebilir, teknoloji sekmesi ile yeni teknolojilerin eğitimi alınır. Sorun raporları: Bilgisayarları ve sunucuları etkileyen üç tip sorun vardır; donanımsal ve yazılımsal sorunlar ile kara kutu sorunları. Tamir araçları: Donanım sorunları için İngiliz anahtarı, yazılımsal sorunlar için disk kullanılır. Sistem yeniden başlatma aracının her iki sorunda da işe yarama ihtimali vardır. Kara kutu sorunları ise, ancak IT bilgisini test etmek için hazırlanmış çoktan seçmeli soruların cevaplanması ile çözülebilir. Eğitim: Bir teknoloji ilk kez uygulanmadan önce oyuncu eğitim almalıdır. Bir kez eğitim tamamlanınca, daha ileri seviye teknoloji eğitimleri aktif hale gelir. Teknoloji, bilgisayarları daha üretken, enerji verimliliği daha yüksek, daha taşınabilir, daha güvenli hale getirir. Oyunu kazanmak için teknolojinin akıllı konuşlandırılması önemlidir. Çok çekirdek: Kullanıcının üretkenliğini artırır. Taşınabilirlik: Taşınabilir performansı artırır. Eko-tek: İşletme masraflarını düşürür, gereksiz ısıyı önler. Bilgisayar filo yönetimi: Aynı tipteki tüm sorun raporlarını eş zamanlı olarak çözebilmeye olanak sağlar. Güvenlik: Filoyu zararlı yazılımlardan korur. Sunucu: Yüksek gücün devamlılığını sağlayan, çok çekirdekli, şirketin artan üretkenliğini destekleyebilecek kapasitede sanallaştırılmış sunucular sağlar. Havaland覺rma sistemi: S覺cakl覺k derecesini kontrol alt覺nda tutar. Oyun, IT enerjisi yüksek oyuncuyu ödüllendirir. Oyuncu, her aydınlanma seviyesine ulaştığında bir özel araç kazanır. Özel araçlar; bilgisayarlara, çalışanlara, IT kadrosuna veya ofisin kendisine uygulanabilen tek kullanımlık süper güçlerdir. Oyuncu, çalıştığı sanal şirketin yazılım ve donanım problemlerini çözmeye, bilgisayarların ve sunucuların sorunsuz çalışmasını sağlamaya çalışır. İleriki bölümlerde şirket büyüdükçe problemler daha da artar, bu da oyunun zorluk derecesini artırır. Oyuncu, sorunların çözülmesi için gereken teknolojileri tedarik etmeye, üretkenlik ve güvenliği artırırken maliyetleri düşürmeye çalışır. Oyun sekiz bölümden oluşur. Her bölüm, öncekinden daha büyük bir ofiste geçmektedir. Oyuncu, iyi bir çalışma ortamı sağladığı takdirde şirketi global büyüklüğe ulaştırmış olur ve oyunu kazanır. Hor Virap Kilisesi Hor Virap Kilisesi, ("Խոր Վիրապ") (Ermenice: "derin zindan" anlamında) Ermenistan'ın Hor Virap yerleşiminde bulunan, 17. yüzyılda yapılmış bir kilisedir. Hor Virap Kilisesi, Ermeniler için önemli bir hac merkezidir. Ermenistan'ın batısında, Karabağ'a giden yol üzerinde bulunan bu kilisede, günümüzde de düğün ve kurban törenleri düzenlenmektedir. Ermenilerde Hristiyanlığı yayan ilk isim olan Aziz Aydınlatıcı Gregor'un kilisenin içinde bulunan kuyuda 14 yıl yaşadığına inanılmaktadır. Balçiçek İlter Balçiçek İlter (d. 16 Haziran 1973, Bursa), Türk televizyon sunucusu ve gazeteci. Balçiçek İlter, Notre Dame De Sion Kız Lisesi mezunu olup eğitim kariyerini Orta Doğu Teknik Üniversitesi Psikoloji bölümünü bitirerek tamamlamıştır. Gazetecilik kariyerine, yirmili yaşlarına gelmeden Cosmopolitan Dergisi’ne çeviriler yaparak başlamıştır. Aktüel Dergisi'nde muhabirlik ve editörlük deneyiminin ardından 1 Numara Hearst Yayıncılık’da Haber Müdürlüğü, ardından Aktüel Dergisi Ankara Temsilciliği, sonrasında 1 numara Hearst Yayıncılık'ın Ankara Temsilciliği görevinde bulunmuştur. Aktüel Dergisi’nde başladığı söyleşilerine "Pazartesi sohbetleri" adı altında Sabah Gazetesi’nde devam etmiştir. 1999 yılında İstanbul’da aralarında Esquire, Cosmopolitan, Bazaar gibi dergilerin de bulunduğu Sabah Grubu’nda Dergi Grup Koordinatörlüğü görevini üstlenmiştir. 2002 yılında Türkiye’nin en çok satan gazetelerinden Sabah Gazetesi’nin ilk kadın Yazı İşleri Müdürü olmuştur. Aynı dönemde düzenli olarak yaptığı siyasi söyleşileriyle ön plana çıkmıştır. Ayrıca düzenli olarak köşe yazıları kaleme almış. Köşesinin ana konularını kadın-çocuk hakları, eşit haklar ve özgürlükler, sivil anayasa ve Türkiye'nin gelişimi oluşturmuştur. 2007 yılında TMSF’nin Sabah Gazetesi’ne el koymasıyla birlikte, Habertürk grubuna geçmiştir. Ulusal haber kanalı Habertürk’te her gün yayınlanan söyleşi programı "Söz Sende"yi hazırlayıp sunmaya başlamış yaklaşık 7 yıl bu programı sürdürmüştür. Yaklaşık bir yıldır kanalın "anchorwomen"ı olarak çalışmakta ve ekranda herkese "söz sende" demeye, söyleşilere devam etmektedir. Bugüne değin, Esma Esad'dan Angelina Jolie'ye, Kemal Derviş'ten Ersin Özince'ye, Kemal Kılıçdaroğlu'ndan Hayrünisa Gül'e, Cem Yılmaz'dan, Bülent Arınç'a kadar geniş bir konuk yelpazesinde söyleşiler gerçekleştiren Balçiçek İlter'in moderatörlüğünü yaptığı tartışma programı "Karşıt Görüş" ise haftada bir kez Habertürk Televizyon Kanalı'nda yayınlanmaktadır. Fransızca ve İngilizce bilen İlter, Kuzey ve Lal isimli ikizlerin annesidir. 2011'de eşi Ali Pamir'den boşanmıştır. Çin'deki İngiliz postaneleri Çin'deki İngiliz postaneleri 19. yüzyılın sonu 20. yüzyılın başlarında Birleşik Krallık tarafından Çin'in çeşitli anlaşmalı limanlarında kurulmuş bulunan bir postaneler sistemiydi. 29 Ağustos 1842 Nanking Antlaşması'nın bir sonucu olarak Büyük Britanya 16 Nisan 1844 tarihinde beş adet konsolosluk posta acentesi açtı. Diğer beş acente daha sonra açıldı. Başlangıçta mektuplar bu şehirlerde basit bir şekilde çuvallara dolduruldu ve Hong Kong'a taşındı. Orada "B62" damga işaretleriyle iptal edildiler ve daha sonra (1860/1870 ler) her bir ofis kendi posta damgalama işareti aletine sahip oldu. Hong Kong'un posta pulları 1862 den beri kullanılıyordu, fakat 1 Ocak 1917 den sonra Honkg Kong pullarının üzeri "CHINA" yazısıyla damgalandı. Başlangıç damgalaması 1 sentten 10 dolara kadar 16 değerde sıralanıyordu. 1922 den sonra bir ilave 10 değer Multiple Script CA watermark ile ayrıca baskılandı. Bütün postaneler 30 Kasım 1922 tarihinde kapatıldı. Wei-Hai-Wei'deki yerleşim liman anlaşmasından farklı olarak kiralık bir yerdi. Buraya 24 Mayıs 1898 tarihinde yerleşildi ve yerel Wei-Ha-Wei ile damgalanan mektuplar daha sonra işlem görmek üzere Cornébé and Co. firması tarafından Yantai'ye taşındı. Bu durum Çin Liu Kung Tau Postanesi'nin Mart 1899 tarihinde açılmasına kadar sürdü. Bu firmanın yerini sonra İngiliz postanesi 1 Eylül 199 tarihinde aldı. İkinci İngiliz postanesi Port Edward'da 1904 yılında açıldı. "CHINA" işaretiyle damgalanmış Hong Kong pulları her iki postane yerleşimleri 1 Ekim 1930 tarihinde terkedilene kadar kullanımını devam ettirdi. GaziosmanpaÅŸa Stadyumu Gaziosmanpaşa Stadyumu, 1984 yılında tamamlanan, Tokat'ta bulunan bir stadyumdur. Dört tarafında da tribün bulunmaktadır. Güney-Batı yönündeki tribünün üstü kapalıdır. Ulaşım: Şehir dışından gelenler için Tokat Şehirlerarası Otobüs Terminali'nden yürüyerek ulaşım (600 metre) 5 dakikada mümkündür. Sivas yönünden gelenlerin Gaziosmanpaşa Bulvarı'nı (D850 Karayolu) takip ederek stadyumun önüne ulaşabilirler. Amasya yönünden gelenlerin Vali Zekai Gümüşdiş Bulvarı'nı (D180 Karayolu) takip ederek stadyuma ulaşabilirler. Tokatspor futbol takımına ev sahipliği yapmaktadır. Seyfi Arkan Abdurrahman Seyfettin Arkan, Seyfi Nasih (d.1904, İstanbul – ö. 15 Temmuz 1966 İstanbul). Türk mimar ve şehircilik uzmanı. 1930’lu yıllarda Cumhurbaşkanı Atatürk ile yakınlık kurmuş, ‘Atatürk’ün mimarı’ olarak tanınmıştır. Florya Deniz Köşkü, Genel Sekreterlik, Yaverlik ve Başbakanlık Köşkleri gibi yapıların mimarıdır. Türkiye’nin öncü sosyal konut örneği olan Zonguldak Üzülmez ve Kozlu-Kılıç işçi sitelerini ve pek çok kent ve kasaba için yerleşim planları hazırlamıştır. Tüm meslek yaşamında modernist bir çizgide tasarım yapmıştır. 1904 yılında Üsküdar'da doğdu. Ünlü matematikçiler yetiştirmiş Gelenbevi ailesine mensuptu. Ancak Atatürk’ün isteğiyle sonradan “Arkan” soyadını almıştır. Galatasaray Lisesi’ini bitirdikten sonra Sanayi Nefise Mektebi’ne (Bugünkü Mimar Sinan Güzel Sanatlar Üniversitesi) kaydoldu ve mimarlık bölümünde öğrenim gördü. Akademide o yıllarda ders veren iki hocadan birisi Vedat Tek, diğeri Guilio Mongeri idi. Seyfi Nasih, milli mimari akımın temsilcilerinden birisi olan Prof. Vedat Tek'in atölyesine katıldı ve 1927’de birincilikle bitirdi. Akademinin son yıllarında İnşaat İdare-i Fenniyesi’nde çalıştı. Arkan ile aynı yıllarda Akademi’de mimarlık eğitimi alan diğer bazı öğrenciler, Türkiye’de modern mimarlığı n gelişmesine öncülük edecek olan Zeki Sayar, Şevki Balmumcu, Burhan Arif ve Sedad Hakkı Eldem idi. Bu mimarların hepsi akademiyi bitirdikten sonra yurtdışında eğitimlerine devam etmişlerdi. Seyfettin Nasih de akademiden mezun olduktan sonra Milli Eğitim Bakanlığı'nın birinciler arasında açtığı Çanakkale Şehitleri Abidesi Yarışması’nı kazanarak ihtisas için Almanya’ya gönderildi. Bir süre Fransa’da kaldıktan sonra Berlin’e geçti; Charlottenburg Technical University ve Berlin Yüksek Teknik Okulu Mimarlık bölümüne devam etti. Bu okulda ünlü dışavurumcu mimar Ord. Prof. Hans Poelzig'in öğrencisi oldu ve onun özel atölyesinde de çalışma şansını elde etti. Yurtdışında geçirdiği bu dönem, kendi mimarlık tarzını oluşturması açısından meslek hayatında çok önemlidir. 1928-1932 yılları arasında Berlin’de yaşayan Arkan, 1933 yılında yurda döndü ve Güzel Sanatlar Akademisi'nin Şehircilik bölümüne öğretim üyesi olarak atandı. Bu görevini ömür boyu sürdürdü, bir yandan da bağımsız olarak çalışıyor yarışmalara katılıyordu. Yurda döndüğü 1933 yılında Suadiye’de İhsan Sami Garan Villası’nı tasarladı ve aynı yıl Mısır Krallığı hanedanından Prenses Nermin Hanım ile evlendi. 1933-1934 yıllarında açılan Çankaya Hariciye Köşkü Yarışması'nda birinciliği Seyfi Arkan'ın projesi aldı. Bu yapı, sadece bir devlet adamının özel konutu değil, aynı zamanda resmi davetlerin verildiği bir mekândı ve yabancı diplomatlara ülkenin yeni imajını, batılılaşma arzusunu göstermek gibi bir misyonu vardı. Seyfi Arkan’ın tasarımı bu misyona çok uygundu böylece yapı, o yıllarda cumhuriyetin konut ikonu oldu, devletin resmi propaganda dergisi La Turquie Kemalist gibi yayımlarda fotoğrafları bolca kullanıldı. Binanın tüm mobilyalarını seçme ve bahçe tasarımı konusuyla ilgilenmeyi Seyfi Arkan üstlenmişti. Seyfi Arkan’ın Atatürk için yaptığı ikinci yapı, Makbule Atadan Köşkü (Camlı Köşk) olmuştu. Atatürk’ün kızkardeşi Makbule Hanım için yaptırdığı bu köşk, Atatürk’ün vasiyeti gereği Makbule Hanım’ın ölümünden sonra Misafir ve Başvekil Köşkü olarak düzenlenecekti. Arkan, bu binanın da mobilyalarına varana kadar her türlü tasarımını üstlendi. Bu binanın misyonu da uygar Türk kadınının yaşam mekânına örnek teşkil etmek oldu. Yerel ve yabancı dergilerde köşkün fotoğraflarına sıklıkla yer verildi. Arkan’ın Atatürk için tasarladığı üçüncü yapı olan Florya Deniz Köşkü, Atatürk’ün yaz aylarında İstanbul’a geldiğinde kalacağı ve denize girmek için Florya’daki halk plajından yararlanabileceği bir yazlık evdi. 1935’te sınırlı sayıda mimarın katılım için davet edildiği bir yarışma açıldı. Bu yarışmaya davet edilenlerden birisi olan Arkan; denizde, kıyıdan 70m.ileride kazıklar üzerinde duran, iskele yolu ile kıyıya bağlanan bir ev planlayarak yarışmayı kazandı. Cumhurbaşkanının tatilini halkın gözü-önünde onlarla iç içe geçirme, halk plajına gelenler birlikte yüzme, kürek çekme gibi arzularını çok iyi anlamış ve bunu gerçekleştirebileceği bir yapı tasarlamıştı. Florya’nın havası ve suyunun cumhurbaşkanının kötüleşen sağlığına faydalı olduğunu doktorlardan öğrenince çok yoğun bir çalışma sonucu inşaatı 43 günde tamamladı, 14 Ağustos 1935 günü hizmete açıldı. Florya Deniz Köşkü için açılan yarışmayı da kazanınca Atatürk’ün isteği üzerine diğer cumhurbaşkanlığı yapılarını da projelendirme görevi Arkan’a verildi. Bu görevi sırasında yaptığı Florya Genel Sekreterlik (1935-36), Ankara’da Yaverlik ve Başbakanlık Köşkleri (1935-36) Cumhuriyet dönemi Türk mimarisinin modern anlamda ilk örnekleri sayılır. Bu çalışmaları nedeniyle ‘Atatürk’ün mimarı’ olarak tanınmıştır. Yalın ve gösterişsiz yapılar tasarlayan mimarın diğer projeleri arasında şunlar vardır: Üçler ya da Galip Fesçi Apartmanı (1934-35, Ayaspaşa, İstanbul), Kozlu ve Üzülmez işçi mahalleleri ve sosyal tesisleri (1934-36, Zonguldak), Belediye Bankası Genel Müdürlüğü (1935-37, Ankara, bugünkü adıyla İller Binası), Tahran Büyükelçiliği (1935), Çemberlitaş Palas (1937, İstanbul), İzmir Fuarı Sümerbank Pavyonları (1937-1944), İstanbul’da elektrik santralleri ve transfarmatör binaları (1943-47), Türk Ticaret ve Osmanlı bankalarının birçok şubesi (1949-55). En verimli dönemini 1930’lu yıllarda yaşayan Arkan’ın hayatında 1940’lı yıllarda kişisel ve meslek hayatında sorunlar baş gösterdi. Eşinden ayrıldı, Türk mimari dünyasında modernist üslubun inişe geçmesinden sonra Atatürk dönemindeki iş olanaklarını kaybetti, kendisine sipariş edilen THY Genel Müdürlük binası ve Tozkoparan Terminal binası gibi itibarlı projelerin de iptal edilmesiyle, kariyerinde hızlı bir düşüşe geçti. 1940-56 yılları arasında da yoğun mimari üretim yapmasına rağmen bu dönemde yaptığı eserlere mimarlık tarihinde fazla değinilmemiştir. Bu yapıların varlığını Arkan’ın yayımladığı bir kitapçıktan öğrenmek mümkündür çünkü Arkan, Türk mimarlığında ilk kez kendi reklamını yapmak üzere küçük bir kitapçık yayımlayan kişidir. “1933-56: Seyfi Arkan ve Eserleri” adlı kitapçığın 1956’da yayımlandığı sanılıyor. Mimar Seyfi Arkan 15 Temmuz 1966 tarihinde sağlık problemleri nedeniyle kaldırıldığı hastanede kalp krizi geçirerek hayatını kaybetmiştir . Seyfi Arkan’ın Atatürk’ün mimarı olarak anıldığı ve onun ünlü sofralarında bulunduğu dönemde ünlü şair Yahya Kemal Beyatlı, Seyfi Arkan için aşağıdaki övgü dolu dizeleri yazmıştır: Suyılanı-Erboğa Süper Kümesi Suyılanı-Erboğa Süperkümesi, Suyılanı veya Erboğa Süperkümesi, Samanyolu'nun da bulunduğu Başak Süperkümesi'nin en yakın komşusu olan süperkümedir. Suyılanı Süperkümesi büyük bir süperküme olmadığı için, Erboğa Süperkümesi ile birlikte incelenir. Bununla birlikte iki süperkümeyi de inceleyen yazarların pek çoğu, iki süperkümenin birbirinden ayrı yapılar olduğu konusunda hemfikirdirler. Küme, hâkim küme Erboğa da içerisinde olmak üzere dört büyük gökada kümesini içerir. ve yakınında Tarabai Kraliçe Tarabai, Maratha Konfederasyonu'nun ilk ve tek kraliçesidir. 1700-1707 yılları arasında tahtta kalmıştır. Kocası Chatrapati Rajaram, Shivaji'nin oğludur. Tarabai, Maratha Konfederasyonu'nun önde gelen generallerinden Hambirao Mohite'nin kızı ve Soyarabai'nin yeğenidir. Chatrapati Shivaji'nin ikinci eşidir. Kraliçe Tarabai, ülkesinin Babür İmparatorluğu'nun başkent Satara'yı kuşatması sırasında göreve geçmiş ve çok iyi kararlarla ülkesinin ayakta tutmuştur. Just Get Out of My Life "Just Get Out of My Life" ("Sadece çık hayatımdan") 2009 Eurovision Şarkı Yarışması'nda Karadağ'ı temsil eden şarkıdır. Şarkıyı Andrea Demirović seslendirmiştir. Karadağ'ın Eurovision'a katıldığından beri seslendirilen ilk İngilizce şarkıdır. Şarkının bestesi Peter Match'e, sözleri ise Gunter Johansen ve José Juan Santana Rodriguez'e aittir. Şarkı için çekilen bir video klip bulunmaktadır. Şarkı, 2009 Eurovision Şarkı Yarışması'nda ilk yarı-finalde yarışmıştır. Favoriler arasında olmasına rağmen yarı-finali geçememiştir. Tutenstein Tutenstein, Emmy ödüllü Amerikan çizgi dizisi. Dizi efsane çocuk Firavun Tutankhamun'dan esinlenerek yapılmıştır. "Tutankhamun" adlı bir firavuna, adı kısaltılarak arkadaşı cleo ve kedisi Luxor tarafından "tutenstein" diye hitap edilmektedir. ABD'de 1 Kasım 2003 ve 11 Ekim 2008 tarihleri arasında Discovery Kids kanalında yayınlanmıştır. 3000 yıllık uykudan sonra, Mısır mumyalarının erken yaşta firavun olmuş Tutankhamun uyanmıştır ve Dünya'da hâlâ ona tapınanlar olduğuna inanmaktadır. Yeni arkadaşı Cleo ve konuşan kedisi Luxor'un yardımı ile, Tutenstein 21. yüzyıl yaşamı ile başa çıkmak ve aynı zamanda çok eski yeraltı yaratıklarını ve kaos tanrısı Set'i yenmek zorundadır. Doğaüstü macera, komedi, mitoloji ve tarih ile birleşen Tutenstein'da genellikle Eski Mısır'ın popüler konularını konu edilir. Tutenstein'in aylık dergileri yayımlanmaktadır. Şu ana kadar 4 sayı piyasaya sürülmüştür. Kahraman-Balıklar Süper Kümesi Kahraman-Balıklar Süperkümesi evrenin bilinen en büyük yapıları arasında yer alır. Yaklaşık 300 milyon ışık yılı uzunluğunda, yoğun bir gökada duvarıdır. Kahraman-Balıklar Süperkümesi yalnızca gökteki en belirgin süperküme olmakla kalmaz, aynı zamanda gökteki en belirgin boşluğun da yanında durur. Boğa boşluğu, sınırları her iki kenarında yer alan gökada duvarlarıyla belirlenmiş büyük, dairesel bir boşluktur. Boşluğun çapı yaklaşık 100 milyon ışık yılıdır. Kahraman-Balıklar Süperkümesi, keşfedilen ilk süperkümelerden biridir. Evrenin büyük ölçekli yapılarının incelenmesinde, önemli bir rol oynamıştır. 1977'de, Tallinn/Estonya'da yapılan bir konferansta, Mihkel Jöeveer ve Jaan Einasto "Evren Hücreli Bir Yapıya Mı Sahiptir? - Has The Universe The Cell Structure?" diye sormuştur. İki bilim insanı, evrenin büyük ıssız boşlukları çevreleyen, büyük gökada süperkümelerinden meydana geldiği önermesinde bulunmuşlardır. Başlangıçta büyük bir şüphecilik mevcut olsa da, haklılıkları sonradan ispatlandı. Bildirileri, bu sayfanın en üstünde yer alan harita ile aynı bölgeyi gösteren bir Kahraman-Balıklar süperkümesi haritası içeriyordu. Bilim insanları, Kasım 1978'de, Erik Tago ile birlikte daha uzun bir bildiri hazırladılar. Riccardo Giovanelli ve Martha Haynes'in çabalarıyla, Kahraman-Balıklar Süperkümesi'nin incelemesinde devrim yaratıldı. Süperkümenin 1983 yılında yapılan ilk incelemesinden (Guido Chincarini ile birlikte yayımlandı) sonra, ekip Kahraman-Balıklar Süperkümesi'ni sistemli bir şekilde