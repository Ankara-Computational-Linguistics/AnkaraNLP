hiç alenen açıklamayıp, sadece Castro'ya yazılmış tarihsiz ve tarzı olmayan dalkavukça bir mektupla bildirmiş olması çoğu kişi tarafından şaşırtıcı bulunmuştur. Guevara'nın görüşlerinin Çin Komünist Partisi liderleri tarafından açıklanan görüşlerle benzeşmesi, ekonomisi gittikçe Sovyetler Birliği'ne daha da bağımlılaşmakta olan Küba için büyüyen bir sorundu. Küba devriminin ilk günlerinden itibaren Guevara'nın Latin Amerika'da Maocu stratejinin uygulanmasını savunduğu düşünülüyordu ve yaratmış olduğu Küba'nın hızla sanayileşmesini öngören plan, Çin'in "İleri Büyük Atılım"ına benzetiliyordu. Küba'nın batılı "gözlemcileri"ne göre Guevara'nın Sovyet koşullarına ve önerilerine karşı çıkmasına rağmen Castro'nun kabul etmek zorunda kalması ortadan kaybolmasının nedeni olabilirdi. Hâlbuki hem Guevara hem de Castro, Sovyetler Birliği ve Çin'in de bulunduğu birleşik cepheyi destekliyordu. Ayrılığa düşmüş bu iki ülke arasında antlaşma sağlamak için başarısızlıkla sonuçlanan bir dizi girişimde de bulunmuşlardı. Kruşçev'in Castro'ya danışmadan Küba'dan füzeleri çekmeye razı gelmesini Sovyetlerin ihaneti olarak gören Guevara, Küba Füze Krizi'nden sonra Sovyetler Birliği hakkında daha da şüpheci oldu. Cezayir'deki son konuşmasında artık Kuzey Yarımküre'yi, batıda ABD ve doğuda SSCB liderliğinde, Güney Yarımküre'nin sömürücüsü olarak gördüğünü belirtmiştir. Vietnam Savaşı sırasında komünist Kuzey Vietnam'ı desteklemiş ve gelişmekte olan ülkelerin halklarını, silahlanıp "pek çok Vietnamlar" yaratmaları için teşvik etmiştir. Guevara'nın akıbeti hakkındaki uluslararası spekülasyonların baskısıyla Fidel Castro 16 Haziran 1965'te yaptığı açıklamada insanların Guevara hakkında bilgi almalarının ancak Guevara istediğinde mümkün olabileceğini söyledi. Guevara'nın ortadan kayboluşu ile ilgili Küba içinde ve dışında pek çok dedikodu yayıldı. Aynı yılın 3 Ekim'inde Castro, Guevara'nın birkaç ay önce kendisine yazdığı tarihsiz mektubu açıkladı. Bu mektupta Guevara Küba devrimine bağlılığını tekrarlıyor ancak devrim yolunda yabancı topraklarda savaşmak için Küba'dan ayrılma niyetini bildiriyordu. Mektubunda "dünyadaki diğer uluslar benim basit emeğime çağrı yaptılar" diyerek, "yeni savaş alanlarında" gerilla olarak savaşmak için ayrılmaya karar verdiğini belirtiyordu. Aynı zamanda hükûmet, parti ve ordu içindeki tüm görevlerinden istifa ettiğini ve ona devrim için yaptıklarını takdir amacıyla verilmiş olan Küba vatandaşlığından vazgeçtiğini de ekliyordu. Dört yabancı gazeteciyle 1 Kasımda yaptığı görüşme sırasında Castro, Guevara'nın nerede olduğunu bildiğini ama açıklamayacağını belirterek, eski yoldaşının öldüğüne dair söylentileri reddetti ve Guevara'nın sağlığının çok iyi olduğunu ekledi. Castro'nun sözlerine rağmen 1965'in sonunda Guevara'nın akıbeti bir gizem olarak kaldı, hareketleri ve nerede olduğu iki yıl boyunca özenle saklanan bir sır oldu. 1965 yılının 14 Mart'ını 15 Mart'a bağlayan gece boyunca yaptıkları toplantı sonucunda Guevara ve Castro, Sahra Çölü altındaki bölgede Küba'nın ilk askerî operasyonunu bizzat Guevara'nın yönetmesi konusunda anlaştılar. Bazı güvenilir kaynaklar Guevara'nın kendisini bu operasyonda desteklemesi için Castro'yu ikna ettiğini söyler. Aynı derecede güvenilir diğer kaynaklar ise Latin Amerika ülkelerindeki koşulların "focos" gerilla çekirdeklerinin kurulması için henüz uygun olmadığını savunan Castro'nun bu eyleme girmesi için Guevara'yı ikna ettiğini söyler. Castro'nun kendisi de ikinci görüşün doğru olduğunu söylemiştir. O zamanlar Cezayir'in devlet başkanı olan ve Guevara ile kısa süre önce görüşen Ahmed Bin Bella ise şöyle demiştir: ""Afrika'da hüküm süren durumun büyük devrim potansiyeline sahip görünmesi, Che'yi Afrika'nın emperyalizmin zayıf halkası olduğu sonucuna itti. O da artık çabalarını Afrika'ya yönlendirmeye karar verdi."" Küba operasyonu Kongo-Kinşasa'daki (önceleri Belçika Kongosu, sonradan Zaire ve günümüzde Kongo Demokratik Cumhuriyeti) Patrice Lumumba yanlısı Marksist Simba hareketinin desteklenmesi ile sürdürülecekti. Guevara, yardımcısı Victor Dreke ve on iki Kübalı 24 Nisan 1965'te Küba'ya vardı. Diğer Kübalılar da kısa süre sonra onlara katıldılar. Bir süre, gerilla lideri Laurent-Désiré Kabila ile çalıştılar. Kabila, aynı yılın Kasım ayında Kongo ordusu tarafından bastırılan bir isyana girişmeleri için Lumumba'nın destekçilerine yardım etmişti. Guevara, önemsiz biri olduğuna karar verdiği Kabila'yı bırakmış ve şöyle yazmıştır: ""Hiçbir şey onun bu ânın gerektirdiği adam olduğuna beni inandıramaz."" Guevara 37 yaşında olmasına ve resmî askerî eğitim almamış olmasına rağmen, Batista'nın devrilmesinde önemli yer işgal eden Santa Clara harekâtının da içinde bulunduğu Küba devrimi deneyimlerine sahipti. Astımı nedeniyle Arjantin'de askere alınmamıştı. Perón hükûmetine olan muhalefeti gözönüne alındığında bundan gurur duyardı. Mike Hoare'un içinde bulunduğu Güney Afrikalı paralı askerler ve Kübalı sürgünler Kongo ordusuyla birlikte Guevara'yı engellemeye çalıştılar. Guevara'nın haberleşmesini dinliyor, saldırmak için hazırlanan isyancılara ve Kübalılara pusu kuruyor ve Guevara'nın ikmal hatlarını kesiyorlardı. Guevara'nın gayesi yerel Simba savaşçılarına komünist ideolojiyi ve gerilla savaşını öğreterek bir anlamda Küba Devrimini 'ihraç etmekti'. Guevara "Pasajes de la Guerra Revolucionaria:Congo" (Kongo Günlükleri)'nde devrimin başarısızlığının ana nedenleri olarak yerli Kongo kuvvetlerinin yeteneksizliği, uzlaşmazlığı ve kendi aralarındaki sürtüşmeyi göstermiştir. Aynı yılın sonlarına doğru astımı nüksetmiş, yedi ay sıkıntı yaşadıktan sonra düş kırıklığına uğramış bir şekilde, Küba'dan gelenlerden sağ kalanlarla (birliğinin altı üyesi ölmüştü) Kongo'yu terketti. Bir noktada yaralıları Küba'ya gönderip, tek başına savaşmaya devam etmeyi ve devrimcilere örnek teşkil etmeyi de düşünmüştü. Ancak silah arkadaşları ve Castro'nun gönderdiği iki memurun ikna etmesi sonucu Kongo'dan ayrılmayı kabul etti. Ölümünden sonra açıklanması niyetiyle bıraktığı mektubun Castro tarafından kamuoyuna açıklanması ve bu mektupta dünyanın diğer bölgelerindeki devrimlere kendini adamak için Küba ile olan tüm bağlantılarını kopardığını yazması, ahlakî açıdan diğer savaşçılarla Küba'ya dönmesini engellemiştir. Kongo'dan ayrıldıktan sonra altı ay boyunca Darüsselam, Prag ve Alman Demokratik Cumhuriyeti'nde saklanmış, Kongo deneyiminde yazdığı anılarını toparlamış ve biri felsefe diğeri ekonomi üzerine iki kitabın taslaklarını yazmıştır. Bu dönem boyunca Castro, Guevara'yı Küba'ya dönmesi için zorladı, Guevara bunu kabul ettiğinde dönüşünün geçici olacağı ve adadaki varlığının sır kalacağı şartını koştu; Latin Amerika'da bir yerlerde yeni bir devrim çabasına hazırlık yapmak için gereken birkaç aylık bir süre için geri dönecekti. Guevara'nın nerede olduğu konusundaki spekülasyonlar 1966 yılı boyunca ve 1967'de de devam etti. Mozambik bağımsızlık hareketi FRELIMO'nun temsilcileri, 1966 sonu ya da 1967 başında, Guevara ile Darüsselam'da buluştuklarını ve o zaman da onun devrim projelerine yardım önerisini reddettiklerini bildirdiler. 1967 yılının 1 Mayıs gösterileri sırasında Havana'da yaptığı konuşmada, Silahlı Kuvvetler Bakan vekili Bnb. Juan Almeida, Guevara'nın "Latin Amerika'da bir yerlerde devrime hizmet ettiğini" duyurdu. Bolivya'da gerillaların başında olduğuna dair gelen haberlerin doğru olduğu sonradan anlaşılmıştır. Castro'nun isteğiyle, gözden uzak Ñancahuazú bölgesindeki bir arazi, Guevara tarafından eğitim alanı olarak kullanılması için, yerli Bolivya Komünistleri tarafından satın alınmıştı.. Bulgulara göre Ñancahuazú bölgesindeki bu kamptaki eğitim Guevara ve yanındaki Kübalılar için çarpışmadan daha tehlikeliydi. Bir gerilla ordusu oluşturma yolunda pek başarılı olunamamıştır. Eski Stasi ajanı Haydée Tamara Bunke Bider, ya da daha iyi bilindiği takma adı ile "Tania", La Paz'da Guevara'nın ana ajanı olarak yerleşmişti. Tania'nın KGB için de çalıştığı rivayet edilir ve Bolivyalı yetkilileri Guevara'nın izini bulmaya yönlendirdiği için bilmeden Sovyet çıkarlarına hizmet ettiği de anlaşılmaktadır. Bolivya Ordusu ile Mart 1967'de ilk çatışmaları sonucu eğitim kampını terkederken geride bıraktıkları önemli sayıdaki fotoğraf, Guevara'nın Bolivya'da olduğuna dair ilk kanıt olmuştur. Fotoğrafları gören Bolivya Devlet Başkanı René Barrientos'un Guevara'nın başının bir kargı üzerinde La Paz şehir merkezinde sergilenmesini istediği söylenir. Başkan Bolivya Ordusu'na Guevara'yı ve yandaşlarını takip edip yakalama emrini verdi. Guevara'nın yaklaşık elli kişiden oluşan ve ELN ("Ejército de Liberación Nacional de Bolivia" - Bolivya Ulusal Bağımsızlık Ordusu) adı altında eylem yapan gerilla kuvveti iyi donatılmıştı ve dağlık Camri bölgesinde Bolivya düzenli ordusuna karşı bazı başarılar elde etti. Eylül'de ise Ordu iki gerilla grubunu ve liderlerden birini öldürmeyi başardı. Zorlu geçen çatışmalara rağmen, gerillaların esir aldığı yaralı Bolivya askerlerinin gereken tıbbî yardımı alması konusunda hassas davranan Guevara sonradan bu esirleri de salıvermiştir. Hatta yaralanarak ele geçirildiği Quebrada del Yuro'daki son çarpışmadan sonra geçici olarak tutulduğu yere götürüldüğünde gördüğü yaralı Bolivya askerlerine tıbbî yardım bile önermiş ama bu önerisi sorumlu Bolivyalı subay tarafından geri çevrilmiştir. Guevara'nın Bolivya'da devrim başlatma planları birkaç yanlış anlama üzerine kurulmuştu: Bunlara ek olarak Guevara'nın uzlaşmadan çok kişileri karşısına alma huyu, Kongo'da olduğu gibi Bolivya'da da yerel liderlerle başarılı işbirliği geliştirememesine sebep olmuştur. Bu kötü huy Küba'daki gerilla savaşı sırasında da kendini göstermiş ama Castro'nun zamanında araya girmesi ve rehberliğiyle kontrol altında tutulmuştu. Bir muhbir Guevara'nın gerilla kampının yerini Bolivya Özel Harekât Birliği'ne bildirdi. 8 Ekim'de kamp kuşatıldı ve Guevara Simeón Cuba Sarabia ile birlikte Quebrada del Yuro kanyonunda devriye gezerken yakalandı. Ayaklarından yaralandıktan ve silahı bir mermiyle harap edildikten sonra teslim oldu. (Tabancasında açıklanamaz bir şekilde şarjör bulunmuyordu.) Barrientos, Guevara'nın yakalandığını öğrenir öğrenmez hemen öldürülmesini emretmiştir. Guevara yakın bir köy olan La Higuera'daki köhne bir okula götürülmüş ve geceyi orada geçirmiş, ertesi gün öğleden sonra öldürülmüştür. Celladı, Bolivya ordusunda çavuş olan ve Guevara'yı vurması kura sonucu saptanan Mario Terán'dır. Che Guevara'nın son sözleri şöyle olmuştur: ""Buraya beni öldürmeye geldiğini biliyorum. Vur beni korkak, yalnızca bir adam öldürmüş olacaksın."" Bazı kaynaklar çavuş Mario Terán'ın infaz esnasında aşırı heyecanlanması nedeniyle bilinçli bir şekilde ateş edemediğini ve Che'yi sadece yaraladığını, onu öldüren merminin kim tarafından ateşlendiğinin bilinmediğini belirtirler. Çarpışmada öldüğü izlenimi vermek ve yüzünden isabet almayarak tanınmasını kolaylaştırmak için ayaklarına defalarca ateş edilmiştir. Cesedi bir helikopterin iniş takımlarına sıkıca bağlanmış ve yakınlardaki Vallegrande'ye götürülmüştür. Buradaki bir hastanede cesedi bir küvetin içinde basına gösterilmiştir. Bu sırada çekilen fotoğraflar "San Ernesto de La Higuera" ve "El Cristo de Vallegrande (Vallegrande İsası)"nın doğmasına sebep olmuştur. Askerî bir doktor tarafından elleri kesildikten sonra Bolivya Ordusu subayları tarafından bilinmeyen bir yere götürülmüş, cesedinin gömüldüğü mü yakıldığı mı sorusu cevapsız kalmıştır. Guevara'yı Bolivya'da takip etmekten sorumlu olan, Félix Rodríguez adındaki CIA ajanıydı. Bu ajan daha önce Escambray Dağları'ndaki isyancılarla ve Havana'daki Castro karşıtı gizli gruplarla bağlantı kurmak için Domuzlar Körfezi istilası öncesi gizlice Küba'ya sızmış, istiladan sonra da başarılı bir şekilde geri çıkarılmıştı. Guevara'nın yakalanışını duyan Rodríguez, değişik Güney Amerika ülkelerindeki CIA istasyonları yoluyla Langley, Virjinya'daki CIA merkezine bu bilgiyi iletmiştir. Rodríguez Guevara'nın Rolex saati ve başka bazı kişisel eşyasını almış ve sonraki yıllarda bunları röportaj yaptığı gazetecilere gururla göstermiştir. İçlerinde el feneri de bulunan bu eşyalardan bir kısmı CIA'de sergilenmektedir. Gerillalar ile bağlantılı bir başka olay da Régis Debray'nin tutuklanması ve duruşmasıdır. Nisan 1967'de hükûmet güçleri, "Ecole Normale Supérieure" 'de Marksist filozof Louis Althusser'den ders almış olan ve Havana Üniversitesi'nde felsefe profesörlüğü yapan genç Fransız vatandaşı Debray'yi yakalar ve gerillalarla işbirliği yapmakla suçlar. Debray muhabir olarak çalıştığını ve iki yıl önce gizemli bir şekilde ortadan kaybolan Guevara'nın gerillalara liderlik ettiğini söyler. Uluslararası ilgi kazanan Debray'nin davası Ekim ayı başlarındaydı. Bolivya yetkilileri 11 Ekim'de Guevara'nın iki gün önce hükûmet kuvvetleriyle girmiş olduğu çatışma sonucu vurularak öldüğü yolunda (yalan) açıklama yapar. 15 Ekim'de Castro, Guevara'nın öldüğünü kabul eder ve tüm Küba'da üç günlük yas ilan eder. Guevara'nın ölümü Latin Amerika'daki ve üçüncü dünya ülkelerindeki sosyalist devrimci hareketlere indirilmiş ağır bir darbe olarak kabul edilir. 1997 yılında Guevara'nın elleri olmayan cesedinden kalan kemikler Vallegrande yakınlarındaki bir uçak pistinin altından kazılarak çıkarılmış, DNA testiyle kimliği tespit edilmiş ve Küba'ya geri getirilmiştir. 17 Ekim 1997'de cesedinden kalanlar, Bolivya'daki gerilla harekâtı sırasında ölen yoldaşlarından altısıyla birlikte, 39 yıl önce Küba Devrimi'nin başarısını belirleyen savaşı kazandığı Santa Clara'da özel olarak hazırlanmış anıtmezara askerî törenle gömülmüştür. Guevara yakalandıktan sonra Bolivya'daki gerilla harekâtında karşılaştığı olayları yazdığı günlüğü de ele geçirilmişti. Günlük, onun Ñancahuazú'daki çiftliğe gelişinden kısa süre sonra, 7 Kasım 1966'da başlıyor, yakalanmasından bir gün önce, 7 Ekim 1967'de sonlanıyordu. Günlükte, Bolivya Ordusu tarafından yerleri çok erken tespit edilen gerillaların operasyona nasıl hazırlıksız başlamak zorunda kaldığı, Guevara'nın daha sonra birbiriyle bağlantıyı kaybedecek olan birliğini ikiye bölme kararını açıklaması ve genel olarak başarısızlıkları anlatılır. Guevara ile Bolivya Komünist Partisi arasındaki anlaşmazlık ve dolayısıyla Guevara'nın beklediğinden daha az askerle kalmış olması da günlükte kayıtlıdır. Guevara'nın yerli halktan asker bulamamasının sebebinin, gerilla grubunun yörede konuşulan Tupi-Guaraní dili yerine Quechua'yı öğrenmiş olması olduğu anlatılır. Harekât beklenmedik sona doğru giderken Guevara'nın hastalığı da ağırlaşır. Astım krizleri giderek daha zor geçmektedir ve son saldırılar ilaç bulabilmek amacıyla yapılmıştır. "Bolivya Günlüğü" kabaca çevrilerek "Ramparts" dergisi tarafından basılıp hızla dünyaya dağıtılmıştır. Bundan başka dört günlük daha bulunmuştur. Bunlar Israel Reyes Zayas (takma adı "Braulio"), Harry Villegas Tamayo ("Pombo"), Eliseo Reyes Rodriguez ("Rolando")'ya ve Dariel Alarcón Ramírez ("Benigno")'ya aittir. Bu günlüklerin her birinde, konu olan olayların değişik yönleri dile getirilmektedir. Guevara'nın cesedinin resimleri dolaştırılıp ölümü hakkındaki gerçekler tartışılırken Che efsanesi de yayılmaya başladı. Dünyanın her yerinde Che'nin öldürülmesini protesto eden gösteri yürüyüşleri yapıldı. Yaşamı ve ölümü üzerine makaleler, övgüler, şarkılar ve şiirler yazıldı. ABD Dışişleri Bakanlığı’nın Latin Amerika uzmanları, “gelmiş geçmiş en çekici ve en başarılı devrimcinin” ölümünün öneminin hemen farkına vararak Guevara’nın komünistler ve diğer sol eğilimliler tarafından “kahramanca ölen örnek devrimci” olarak idolleştirileceğini belirtti. Bu tahminlerin inandırıcılığı, özellikle 1968 Mayıs’ındaki öğrenci hareketlerinde Guevara’nın güçlü bir başkaldırı ve devrim sembolü olarak ortaya çıkmasıyla birlikte giderek arttı. Sol kanattan eylemciler Guevara’nın şan, şeref ve ödüllere karşı olan belirgin kayıtsızlığını belirttiler ve Guevara’nın sosyalist idealleri aşılamak için şiddetin gerekli olduğu fikrinde anlaştılar. '"Che yaşıyor!"' sloganı batı bloğunda duvarlarda gözükmeye başlarken 1968 hareketlerinin öndegelen simalarından Jean-Paul Sartre'ın, Guevara’yı "çağımızın en mütekâmil insanı" olarak tanımlaması da Guevara’nın aşırı derecede övülmesini desteklemiştir. Guevara’nın ardında bıraktıkları belirgin bir şekilde partizan tavırlarla genişledi. ABD Dışişleri Bakanlığı’na verilen raporlarda kendi ülkelerinde ortaya çıkacak başkaldırılardan korkan sol kanattan olmayan Latin Amerikalıların Guevara’nın ölümü sayesinde rahat bir nefes aldıkları belirtilmiştir. Daha detaylı analizlerde Guevara’nın yöntemlerinin acımasızlığına ışık tutulmuş ve Fidel Castro’nun belirttiği, Guevara’nın “aşırı derecede saldırgan olma özelliği” açıklanmıştır. Guevara’nın yaşamının sorunlu yanlarını araştıran yazılarda Küba’nın devrim sonrası ilk çalışma kamplarının açılışındaki rolü, çeşitli gerilla harekâtlarında yakalanan karşı birlik esirlerine karşı sempatik olmayan davranışları ve entelektüel açıdan kendisinden aşağı gördüklerini sık sık aşağılaması anlatılmıştır. Her ne kadar Guevara’nın yöntemlerine karşı eleştiriler sağ kanattan gelse de sol kanattan da kimi eleştiriler gelmekteydi. Özellikle anarşistler ve sivil hak özgürlükçüleri Guevara’yı otoriter, çalışan sınıf karşıtı bir Stalinci olarak görüyor ve geride bıraktığının çok bürokratik ve otoriter bir rejim olduğunu belirtiyordu. Ayrıca Latin Amerika’nın büyük bölümünde ortaya çıkan ve Che’den ilham alınarak başlayan devrimlerin pratik sonucunun, zalim militarizmin uzun yıllar boyunca sürmesi olduğu teorileri bulunmaktadır. Guevara’nın ölümü Küba’da dış politika aracı olarak gerilla savaşının kullanılmasının bırakılmasını hızlandırdı ve Sovyetler Birliği ile bir yakınlaşma sağladı, böylece Sovyet çizgisinde bir yeniden yapılanma başladı. Küba birlikleri 1970’lerde Afrika’ya tekrar daha geniş çaplı bir askeri harekâtın parçası olarak döndü ancak Latin Amerika ve Karayipler’deki başkaldırı hareketlerine açık destek yerine lojistik ve organizasyonel destek sağlandı. Küba ayrıca ülkenin COMECON sistemine entegre olmasından sonra uygulanması mümkün olmayan, Guevara’nın başlattığı ekonomik çeşitlilik ve hızlı endüstrileşme planlarından da vazgeçti. 1965’lerde bile Yugoslav komünist gazete "Borba", Küba’da bulunan birçok boş ve inşaatı yarım kalmış fabrikaya dikkati çekerek Guevara’nın Sanayi Bakanlığı’nda bulunduğu dönemin mirasının "kendini beğenmişlik ve gerçeklik arasındaki çatışmanın üzücü anıları olarak ayakta kaldığını" yazmıştır. Küba Devleti, Guevara’nın anısını ayakta tutmak için ülke çapında sayısız heykel ve sanat eseri yaptırdı, okulları, işyerlerini, kamu binalarını, ilan panolarını ve paraları Guevara’nın resimleriyle donattı. Ülkedeki tüm çocuklar her okul gününe ""¡Pioneros por el Comunismo, Seremos como el Che!"" (Çevirisi: Komünizm için öncüler, Hepimiz Che gibi olacağız!) andıyla başlar. Guevara'nın Santa Clara’daki anıtmezarı birçok Kübalı için dinsel bir önem taşımaya başladı aynı zamanda da Guevara’nın yaşamının uluslararası alanda ilgiyle karşılanması da ülkenin gelişen turizm sektörüne büyük yarar sağladı. 2004 yılında anıtmezar 127.597’si yabancı 205.832 kişi tarafından ziyaret edildi. Bunun yanı sıra, birçok Kübalı sürgün Guevara’dan hiç de iyi olmayan biçimlerde söz etmektedir ve Che bazıları tarafından "La Cabaña Kasabı" olarak anılmaktadır. Bu tanımlama, Carlos Santana'nın 2005 yılında Oscar ödül töreninde bir Che tişörtü giymesinden sonra Küba doğumlu müzisyen Paquito D'Rivera’nın Santana'yı ağır şekilde eleştirdiği açık mektupta da tekrarlanmıştır. Benzer duygular Küba asıllı Amerikalı aktör ve yönetmen Andy Garcia tarafından da paylaşılmıştır. Garcia 2004 yılında ""Che yıllardır kahraman gibi anlatılmaktadır ancak öyküsünde karanlık bir yan da vardır. Bir rock yıldızı gibi görünüyor ama birçok insanı yargısız ve savunmasız bir şekilde infaz etmiştir."" Garcia’nın 2005 yapımı filmi "The Lost City" Küba Devrimi’nin kalbinde acımasız bir zalimlik yattığını göstermektedir ve filmin bazı Latin Amerika ülkelerinde yasaklandığı bildirilmiştir. Guevara rolündeki aktör Jsu Garcia birçok kez, yerde yaralı yatan Batista askerlerini vururken gösterilmiştir. Tartışmalara rağmen Guevara’nın gözde bir sembol olması ve dünya çapında bu sembolün yaygınlaşması sonucunda yorumcular küresel bir "Che kültü"nden söz eder olmuştur. Fotoğrafçı Alberto Korda tarafından çekilen bir fotoğrafı kısa sürede yüzyılın en çok tanınan resimleri arasına girmiş, monokrom grafik haline getirilen bu portre tişörtlerden posterlere, kahve kupalarından şapkalara birçok hediyelik eşya üzerinde kullanılmıştır. Latin Amerika’da 1990’larda yapılan neo-liberal reformların başarısızlığı da “Washington konsensüsü”ne olan muhalefeti artırdı ve Guevara’nın birçok siyasi görüşüne olan desteği tekrar gündeme taşıdı. Bu görüşlerin arasında Panamerikanizm, bölgedeki halk hareketlerine destek, kilit sanayilerin devletleştirilmesi ve hükûmetin merkezîleştirilmesi bulunmaktadır. Nikaragua’da 16 yıl sonra ideolojik temellerini Guevarizm’den alan Sandinistacılar hükûmet seçimlerini tekrar kazandılar. Bu grubun destekçileri 2006 seçim zaferini kutlarken Guevara tişörtleri giydi. Bolivya devlet başkanı Evo Morales Guevara’ya birçok övgüde bulunduktan sonra Che’nin yerel koka yapraklarından yapılmış portresini başkanlık bürosuna astı. 2006’da Che Guevara tişörtü giyerek halka hitap eden Venezuela devlet başkanı Hugo Chávez Fidel Castro ile birlikte, Guevara’nın gençliğini geçirdiği Arjantin’in Córdoba şehrindeki evi ziyaret etti ve bu deneyimini “gerçek bir şeref” olarak niteledi. Bunu dinleyen binlerce insan “Hissediyoruz! Guevara bizimle birlikte!" diye bağırarak karşılık verdi. Guevara’nın kızı Aleida da Chavéz ile yaptığı ve “Yeni Latin Amerika” için planlarını açıkladığı ayrıntılı röportajı bir kitap hâlinde yayımladı. Guevara, Kolombiya gerilla hareketi FARC ve Meksika Zapatista grubu için hâlâ büyük bir esin kaynağıdır. Batı Avrupa, Kuzey Amerika ve Latin Amerika dışındaki birçok bölgede Guevara simgesi, ideolojik ve siyasi içeriğini uzun zamandan beri kaybederek küresel bir markaya dönüştü ve Guevara takıntısı bazıları tarafından yalnızca basit bir "ilk gençlik devrimcilik hülyâsı" olarak tanımlandı. Guevara’dan esinlenen protesto hareketlerine konu olan Amerika Birleşik Devletleri’nde ise, bir CD taşıma çantası üzerindeki Guevara resmi, Che’nin Usame bin Ladin ve Adolf Hitler ile kıyaslandığı çok güçlü bir muhalefet sonucunda kaldırıldı. Bu ürünü üreten şirket Target Corporation, kamuya açık bir özür mesajı yayımladı. Amerikalı, Latin Amerikalı ve Avrupalı yazarlar Jon Lee Anderson, Régis Debray, Jorge Castañeda ve diğerleri Guevara’nın imajının gizemli hâlini yok edebilmek için yaşamını ve geride bıraktıklarını hiç de idealistik olmayan yönlerden anlatan kitaplar ve makaleler yazdı. Hatta Octavio Paz’ın yazdığı ve Marksizm’in eleştirel suçlamasını da içeren kitap Latin Amerika solunun büyük kısmı tarafından sahiplendi. Politika yazarı Paul Berman daha da ileri giderek "günümüz Che kültünün" Küba’da varolduğuna inandığı "muazzam sosyal mücadelenin" ve rejim karşıtlarının çabasının göz ardı edilmesine neden olduğunu belirtir. 1960’larda Küba Devrimi’ni destekleyen yazar Christopher Hitchens, Guevara’nın mirasını: ""Che'nin ikon statüsünün sağlamlaşmasının nedeni başarısız olmasıdır. Öyküsü yenilgi ve tecrit içerir ve bu nedenle de çok çekicidir. Yaşasaydı, Che miti çok uzun zaman önce ölmüş olacaktı."" diyerek özetlemiştir. Türkçe (çeviriler) İngilizce (çeviriler) Ä°spanyolca' Dennis Hopper Dennis Hopper (17 Mayıs 1936 - 29 Mayıs 2010), Akademi Ödülü adaylığı bulunan Amerikalı oyuncu ve film yapımcısıdır. Hopper genellikle sinirli akli dengesinde sorunları bulunan rollerde görünür. "Blue Velvet, Hoosiers, Speed, Apocalypse Now" ve "Easy Rider" ve "24" dizisindeki Victor Drazen rolleri ile tanınır. Hopper ayrıca oyunundaki Steve Scott karakterini seslendirdi. 29.05.2010'da metastaz yapan prostat kanserine bağlı komplikasyonlar sonucu Los Angeles şehri Venice'deki evinde hayata veda etmiştir. Marjorie Mae ve Jay Millard Hopper'ın oğlu olan Hopper Dodge City, Kansas'ta doğdu. Hopper bir çiftlikte büyüdü sonrasında annesinin cankurtaran eğitmeni ve babasının postane yöneticisi olarak çalıştığı San Diego'ya taşındı. Danbury, Connecticut'taki Wooster School'a gitti. Ardından Helix High School'a devam etti. Burada oyunculuğa ilgi duymaya başladı ve San Diego'daki Old Globe Theatre'da ve New York'taki Actors Studio'da eğitim aldı. Herjalf Herjalf 2000 yılında kurulmuş olan Polonyalı bir senfonik metal grubudur. Şu ana dek üç albümleri vardır. 2005 yılının Nisan ayında Metal Mind Productions ile kontrat imzalayarak, dördüncü stüdyo albümlerinin kayıtlarını bu stüdyoda gerçekleştirmektedirler. Jamie Lee Curtis Jamie Lee Curtis (d. 22 Kasım 1958; Los Angeles, Kaliforniya, ABD), Amerikalı oyuncu. 1978'de oynadığı ve ilk sinema filmi olan Halloween filmindeki Laurie Strode rolüyle ünlendi. Bill Johnson Bill Johnson, (16 Aralık 1951), bir Amerikalı oyuncudür. Onun muhtemelen en iyi rolü 1986 tarihli korku filmi Katliam filminde canlandırdığı "Deri Surat" rolüdür. Ultima dizisinde "Guardian" adlı karakteri seslendirdikten sonra ün kazanmıştır. Imaginary "Imaginary", Evanescence'ın "Fallen" albümünden çıkan teklidir.Tekli sadece İspanya'da promosyon amaçlı olarak yayınlanmıştır.Sözlerini Amy Lee ve Ben Moody yazmıştır.Şarkı Evanescence EP, Origin, Fallen, ve Anywhere But Home albümlerinde de yer almıştır. "Evanescence EP" ve "Origin" versiyonları çok farklı olan şarkı,daha sonra büyük oranda değiştirilerek "Fallen"'a konmuştur. "Imaginary" fanlar tarafından da en sevilen şarkılardan biridir.Hem Fallen için, hem de The Open Door için çıkılan turnelerde hemen hemen tüm konserlerde çalınmış ve vazgeçilmez şarkılardan biri olmuştur. Missing "Missing" Evanescence'ın "Anywhere But Home" albümünden çıkan teklidir. Şarkı ilk olarak 2002 yılında kayıt edilmiştir.Şarkının sözlerini Amy Lee, Ben Moody ve David Hodges yazmıştır.Şarkı Fallen albümüne konulmasa da daha sonra Anywhere But Home'da yer almıştır. Grup şarkıyı canlı olarak sadece The Open Door için çıkılan turnenin üçüncü ayağında söylemiştir. Call Me When You're Sober "Call Me When You're Sober", Evanescence grubunun üyelerinden Amy Lee ve Terry Balsamo'nun bestesini yazmış olduğu şarkıdır.Grubun ikinci stüdyo albümü olan The Open Door'dan çıkan ilk teklidir. Şarkıda Amy Lee'ye kızkardeşleri Carrie Lee ve Lori Lee de arka vokalleriyle eşlik etti. "Call Me When You're Sober" 31 Temmuz 2006'da yayınlanan sınırlı bir radyo yayınıydı, bir sonraki hafta dünya çapında yayınlandı.Şarkı ITunes'ta da Ağustos'un ortalarında paylaşıldı.Resmi olarak yayınlanmasından birkaç gün önce şarkı internete sızdı. Bu olaydan sonra kayıt şirketi radyo istasyonlarına şarkıyı çalmaya başlamalarına izin verdi.Şarkının müzik videosu da Temmuz'un ortalarına doğru internete düştü. Şarkı Kanada BDS Airplay Listeleri'nde ilk 5'te ve ABD Billboard Hot 100'de ilk 10'da yer aldı.Bu listede My Immortal'dan bu yana grubun en başarılı pozisyonuna ulaştı.28 Ağustos'ta şarkı MTV TRL'de 1 numaraya ulaşarak bu listede zirveye çıkan ilk Evanescence şarkısı oldu.Aynı zamanda şarkı RIAA tarafından 17 Şubat 2009'da 1 milyonun üzerindeki satışıyla Platin plakla ödüllendirildi. Teklinin Avustralya ve Yeni Zelanda versiyonalarında grubun adı ve şarkının ismi yanlış yazıldı.Daha sonra tekrar basılan teklide bu hatalar düzeltildi.Ancak bazı mağazalar tekliyi yenileriyle değiştirmek yerine ilk sürümünü yayınlamayı tercih etti. "VH1"'ın 2006 yılının en iyi 40 şarkısı listesinde 10 numarada yer aldı.Şarkı 20 ülkede 35 listede ilk 10'da yer aldı.Billboard'un 2006 yılının sonunda yaptığı listede şarkı 77. sırada, Bring Me To Life ve My Immortal'dan geride yer aldı(İki tekli de yıl olarak "Call Me When You're Sober"'dan birkaç yıl önce yayınlanmış olmasına rağmen daha çok sattı.).Avustralya'da ise şarkı 2007 yılının en çok çalınan şarkıları listesinde 5 numarada yer aldı Şarkıda Amy eski erkek arkadaşı Shaun Morgan'ın alkol bağımlılığından, bu süreçte yaşadıklarından ve sonunda biten ilişkilerinden bahsediyor.Eski sevgilisini ilişkilerini mahvetmekle suçluyor. Şarkının videosu Haziran ayının sonlarında çekilmeye başlandı ve Temmuz ayının ikinci haftasında Marc Webb tarafından çekimleri bitirildi.7 Ağustos'ta ABD MTV2'de yayınlandı.Aynı gün "MuchonDemand"'da da ilk defa gösterildi.Şarkının perde arkası MTV2 "Making The Video"'da 7 Agustos'ta yer aldı. Vİdeoda Amy Lee kırmızı başlıklı kızı, İngiliz aktör Oliver Goodwill ise kurt adamı canlandırdı. Lithium Evanescence'ın "The Open Door" albümünün 4.parçası ve "The Open Door" albümünden çıkan ikinci teklidir. Orijinali Birleşik Krallık'ta 4 Aralık 2006'da çıkmıştır. Şarkının Nirvana'nın "Lithium" adlı şarkısıyla herhangi bir alakası yoktur. Sözlerini Amy Lee yazmıştır. İki bölüm halinde yayınlanan teklinin ilkinde "Lithium" ve son anda albümden çıkarılan ancak iTunes'da bonus şarkı olarak yer alan "The Last Song I'm Wasting On You" yer aldı. İkinci bölümde ise bu şarkılara ek olarak "All That I'm Living For" şarkısının akustik versiyonu ve "Lithium"'un müzik videosu yer aldı. Amy Lee MTV İtalya'yla yaptığı röportajda şarkıyla ilgili şunları söyledi: Lee ayrıca VH1'le yaptığı bir röportajda nakaratı 16 yaşındayken gitarla bestelediğini, albümü yaparken de bu müziğin üzerine mısraları yazdığını söyledi. Şarkıdaki ayrılığa, depresyona ve karanlık ruha rağmen, lithium insanın ruh halini dengede tutmak ve kötü ruh halinin devamını engellemesi için alınan sakinleştirici bir ilaç. Şarkının klibi 31 Ekim ve 1 Kasım tarihleri arasında çekildi ve yönetmenliğini Paul Fedor yaptı.Videoda kar yağdırmak için kar makineleri kullanıldı.Amy Lee de iki farklı kostümle klipte yer aldı.Suyun altındaki görüntüler Going Under klibindekileri andırıyordu ancak daha karanlıktı. Lee videoyla ilgili şunları söyledi: Video "MuchMusic.com"'da 24 Kasım'da yayınlandı ve Kanadalı müzikseverler videoyu izleme imkânı buldu.Daha sonra "YouTube" ve "MySpace" gibi sitelere eklendi.Video daha sonra "MuchMusic.com"'dan temizlendi ancak daha sonra 4 Aralık'ta siteye yeniden eklendi.Video Evanescence'ın resmi sitesi olan "Evanescence.com"'da 27 Kasım'da yayınlandı ve 19 Aralık'ta da "iTunes"'da yayınlandı.Videonun daha sonra 24 Aralık'ta MTV TRL'de prömiyeri yapıldı ve Amy Lee de bu programa konuk oldu. Sweet Sacrifice "Sweet Sacrifice", Evanescence'ın "The Open Door" albümünden çıkan üçüncü teklidir.Sözlerini Amy Lee ve Terry Balsamo yazmıştır.İlk başta üçüncü tekli olarak "All That I'm Living For" planlansa da fanların isteği de göz önünde bulundurularak üçüncü tekli "Sweet Sacrifice" olarak değiştirildi.Şarkı ayrıca 2007 Grammy Ödülleri'nde en iyi hard rock performansı dalında aday gösterilmiştir. Tekli ilk olarak Almanya'da 25 Mayıs'ta yayınlandı.İki bölüm halinde yayınlanan teklinin ilk bölümünde yani basic singleda "Sweet Sacrifice" ve "Weight Of The World"'ün Tokyo konseri canlı performansı yer aldı.Teklinin yayınlanan ikinci bölümünde yani maxi singleda ise bu şarkılara ek olarak "Sweet Sacrifice"'ın radyo versiyonu ve Amy Lee ile John LeCompt'ın röportajı yer aldı. Şarkı ayrıca "Guitar Hero On Tour: Modern Hits" video oyununda çalınan şarkılardan biri. Lee ayrıca şarkıda bahsettiği "zayıf, tatlı, masum şey"in kendisi olduğunu söylüyor ve bu şarkıyı kendine söyleyerek kendini uyanması gerektiğine dair uyarıyor. Şarkının videosu Burbank, Kaliforniya'da 9-10 Mart tarihlerinde çekildi. Yönetmenliğini Paul Brown'ın yaptığı video ABD iTunes'ta yayınlanmasından çok kısa bir süre sonra 4 Nisan'da internete sızdı.5 Mayıs'ta ise Yahoo! Music'de prömiyeri yapıldı. Lee videoyla ilgili yayınlandıktan sonra şunları söyledi: Evanescence'ın resmi fan sitesi olan "EvClub.com"'da yapılan video yarışmasında şarkıya en güzel videoyu çeken iki kişi belirlendi ve bu kişiler gruba videolarını izletme fırsatı buldular. Good Enough (Evanescence şarkısı) "Good Enough", Evanescence'ın "The Open Door" albümünden çıkan beşinci teklidir. Sözlerini Amy Lee yazmıştır. Videosu ilk kez 10 Eylül'de görücüye çıkmıştır. Good Enough ilk olarak Almanya'da basic ve premium olmak üzere iki bölüm halinde yayınlandı.Ayrıca Avustralya için de bir çıkış tarihi verildi. Ancak daha sonra SonyBMG şarkının resmi sitelerinde sadece promosyon amaçlı bir tekli olarak yayınlanacağı söyledi ve tekli için hiçbir çıkış tarihi verilmedi. Sonuç olarak da tekli yayınlanmadı. Ancak teklinin radio edit olarak yayınlanan ve bazı fanların elinde bulunan bir versiyonu bulunuyor. Şarkının girişi Amy'nin hazırladığı ancak çok karanlık ve epik olduğu için geri çevrilen filminin müziklerini içeriyor. Her nasılsa film yapımcıları Lee'den asla filmin müziklerini hazırlamasını istemediklerini söylemişlerdi. Lee VH1 ile yaptığı röportajda şarkıyı yazarken neler düşündüğünü anlattı: Amy Lee tıpkı Evanescence'ın ilk teklisi olan Bring Me To Life'da olduğu gibi şarkının eski arkadaşı şimdiki eşi Josh Hartzler hakkında olduğunu söyledi. The Open Door'da grup üyelerinin teşekkürlerini yazdıkları sayfada da kendisine şu şekilde seslendi: Şarkının videosu 11-14 Haziran tarihleri arasında Váci utca Budapeşte Macaristan'da çekildi.Videonun yönetmenliğini Call Me When You're Sober'ı da yöneten Marc Webb ve Rich Lee yaptı.Prodüksiyonu ise DNA şirketi üstlendi. Videonun henüz özel efektleri tamamlanmamış hali 30 Temmuz'da internete sızdı.Bu videoda camların erimesi gibi efektler bulunmuyordu.10 Eylül'de ise videonun tamamlanmış hali internette resmi olarak yayınlandı.Aynı gün video internette yayınlanmadan önce Amy Lee MTV TRL'e konuk oldu ve videonun prömiyeri yapıldı.Aynı gün video Evanescence'ın resmi sitesine de eklendi. Video Amy Lee'nin bir erkeğin fotoğrafını evin ahşap zemininin altına koymasıyla başlıyor.Daha sonra ahşap zemin kapanıyor ve Lee yerde yürürken yürüdüğü ahşapları yakıyor.Lee ayrıca bazı kitaplara dokunuyor ve bunların üzerine leke bırakıyor.Daha sonra masaya dokunuyor ve masasına oturduktan sonra aynı anda söylediği sözleri defterine yazıyor:("Can't let go of this dream/I can't breathe but I feel/Good Enough/for you to love me too, son satır tam olarak temiz değil.").Ardından bir boy aynasının önüne gidiyor ve kendine bakıyor ancak ayna erimeye başlıyor.Videoda görünen melek figürü çok önemli bir şeye dikkat çekmek ve onu durdurmak istiyor gibi duruyor.Ardından yükseltilmiş zeminin üzerindeki piyanosunun başına geçiyor.Bazı mumlar, bir lamba ve bazı camlar erimeye başlıyor.Duvarlar kararırken şu sözleri söylüyor ve her şey yanmaya başlıyor:("Drink up sweet decadence").Bu sırada piyanonun üzerindeki bir bardak erimeye başlıyor.Ardından "And I've completely lost myself" sözlerini söylerken kitap rafları tutuşmaya başlıyor.Oda ateşler içinde yanmaya başlıyor.Nakaratın ikinci bölümünde, gözüne ve piyanosunun üzerine yağmur damlaları düşmeye başlıyor.Ardından "And I'm still waiting for the rain to fall. Pour real life down on me (Ve hala yağmurun yağmasını bekliyorum, gerçek hayati üzerime dök)" sözlerini söylerken yağmur tüm odaya şiddetli bir şekilde yağmaya başlıyor.Ardından odadaki yangın tamamen sönüyor.Amy "for you to love me too" sözlerini söylerken küçük bir sarmaşık yeri kaplamaya başlıyor ve sonunda tamamen kaplıyor.Şarkının sonunda ise Amy'nin piyanosunu da kaplayan sarmaşıklar mavi çiçekler açıyor. Şarkı CSI dizisinin yedinci sezon bölümü olan "Fallen Idols"'da giriş ve bitiş müziği olarak kullanıldı. Weight of the World (Evanescence şarkısı) "Weight Of The World", Evanescence'ın "The Open Door" albümünden çıkan dördüncü teklidir. Sadece Kolombiya'da promosyon amaçlı yayınlanmıştır.Sözlerini Amy Lee ve Terry Balsamo yazmıştır. Sadece promosyon olarak yayınlanan şarkı aynı zamanda Sony BMG'nin 14 şarkıdan oluşan "The Ones International Vol.11" albümünde yer aldı. Şarkı The Open Door yayınlandıktan sonra yapılan tüm konserlerde eksiksiz olarak söylenmiştir. Evanescence severler tarafından da albümün en iyi şarkılarından biri olduğu belirtilmiştir. Klip çekilmesi beklense de grup şarkı için klip çekmemiştir. Türkiye'deki fan sitelerinde yapılan anketlerde de Lithium şarkısı ikinci tekli olmasaydı yerine hangisi belirlenmeliydi sorusuna "Weight Of The World" olarak cevap verilmiştir. 1998 FIVB DÃ¼nya Grand Prix 1998 World Grand Prix, 21 Ağustos-13 Eylül tarihlerinde oynandı. Altıncı World Grand Prix’ye sekiz ülkenin ulusal bayan voleybol takımı katıldı. Maçlar Makao, Chongqing, Fong San, Bangkok, Chennai ve Şanghay’da oynandı. 1998 World Grand Prix şampiyonluğunu Brezilya kazandı. Fiat Zero Fiat Zero Fiat'ın I. Dünya Savaşı döneminde çıkarttığı 18 bhp gücündeki bir otomobildir. Üretimi 1915 yılında sonlandırılmıştır. Fiat 125 125, İtalyan otomotiv üreticisi FIAT'ın geliştirdiği orta-üst sınıf aile otomobilidir. 1967-1972 yılları arasında üretimde kalmıştır. FIAT'ın orta sınıf sedan otomobili FIAT 1500'ün ardılı, üreticinin en son arkadan itişli otomobili olan 132'nin öncülüdür. İtalya'daki Alfa Romeo Giulia sedan modeline rakip olarak piyasaya sunulmuş, İtalya'da 1972'deki üretimi sona erdikten sonra Polonya başta olmak üzere pek çok ülkede üretimi devam etmiştir. 125, piyasaya sunulduğu dönemdeki pek çok otomobil gibi geleneksel önde uzunlamasına motorlu, arka tekerleklerden itişli dört kapılı bir sedan otomobildi. Dante Giacosa tarafından FIAT Tasarım Merkezi'nde (Centro Stile FIAT) tasarlanan 125, aslında üreticinin yakın zamanda satışa sunduğu otomobillerden türetilerek geliştirilmiş melez bir otomobildir. Alt platformu, öncülü 1300/1500 modelinden, dört kapısı dâhil bütün yaşam alanı küçük kardeşi 124 modelinden temin edilmiştir. FIAT, 125'i piyasaya sunarken sedan otomobilin sunduğu konfor ile spor otomobilin performansını birleştirmeyi vadetmiştir. Bu nedenle 125, ilk defa FIAT 124 Sport Spider'da kullanılan, Aurelio Lampredi tasarımı üstten çift eksantrikli 90-100 beygirlik otto motoru ve rakiplerinden farklı olarak ilk defa 5 ileri 1 geri (1968'den itibaren), tamamen senkromeçli bir düz vites kutusu ile donatılmıştır. İtalya'daki beş yıllık üretim ömrü boyunca 125 S ve 125 Special adında iki donanım paketiyle satışta kalmış ve 1970'te bir yenilemeden geçmiştir. Fiat 130 Fiat 130, İtalyan Üretici Fiat'ın 1969-1977 yılları arası ürettiği modeldir. Araba hem sedan, hem de station wagon olarak üretilmiştir. 3 vitesli otomatik, 5 vitesli düz vitesi vardır. Julia Stiles Julia O'Hara Stiles "(d. 28 Mart 1981; New York, ABD)", Amerikalı oyuncu. Gençlik komedisi 10 Things I Hate About You filmindeki rolü ile tanındı. 2001'de People Dergisinde 50 güzel insandan biri seçildi. Şimdi ise Dexter adlı dizide "Lumen Pierce" karakterini oynamaktadır. 2010 dexter lumen The Car Is On Fire The Car Is On Fire 2004 yılında kurulmuş olan Polonya'lı bir indie-rock grubudur. Danielle Scott-Arruda Danielle Racquel Scott-Arruda (d. 1 Ekim 1972-Baton Rouge/ Louisiana) Amerikalı voleybolcu. Long Beach Üniversitesi’nden mezun oldu. Ulusal takım formasını ilk kez 1994 yılında giydi. ABD bayan ulusal takımında 1996 Atlanta, 2000 Sidney, 2004 Atina ve 2008 Pekin olmak üzere tam dört olimpiyata katılan tek voleybolcudur. Ulusal takımla 1995 World Grand Prix ve 2001 World Grand Prix’de şampiyonluk yaşamıştır. 2001 World Grand Prix, voleybol kariyerinin en parlak turnuvasıdır. Bu turnuvada “en iyi blokör”, “en skorer” ve “en değerli oyuncu” ödüllerini almıştır. Ayrıca 2002 Dünya Şampiyonası’nda “en iyi blokör” ödülünü kazanmıştır. Kulüpler düzeyinde ise Gierre Roma Pallavolo kulübüyle 1997 yılında Avrupa Konfederasyon Kupası'nda, Bigmat Kerakoll Chieri kulübüyle 2005 yılında Top Teams Kupası'nda şampiyonluğa ulaşmıştır. Voleybol kariyerini İtalyan, Brezilya ve Japonya liglerinde sürdüren Scott-Arruda 2008 yılında Serie A1 takımı Florens Castellana Grotte’ye transfer olmuştur. Lisa, Amy & Shelley Lisa(16), Amy(14), Shelley(14) Hollanda'lı çocuk müzik grubudur.Ülkelerini 2007 Eurovision Çocuk Şarkı Yarışması'nda 'Adem in Adem uit' adlı parçayla temsil etmişlerdir. Ulusal Finalde tam puan alarak finale katılmaya hak kazanmışlardır ve en büyük favorilerden biri olarak gösterilmişlerdir. Fakat finalde sergiledikleri performansla 39 puan alarak 11. sırada yer almışladır. Hanzo Hanzo, yönetmenliğini Zeki Ökten'in üstlendiği, 1975 yapımı bir Türk filmidir. Güldürü türündeki bu sinema filminin başrollerini Kemal Sunal ve Meral Zeren paylaşmıştır. Bebekken kaybolan ve vahşi ormanda ayılar tarafından büyütülüp, onlar gibi davranan Hanzo, bir gün kazı için köye gelen bir grup tarafından yakalanır. Şehre getirilen Hanzo, doktorlarca gözetim altında incelenmeye başlanır. İnsanlıktan tamamen uzak ve her davranışı bir hayvan gibi olan Hanzo, doktorların da yardımıyla normale döndürülmeye çalışılır. Ancak bu sefer de ortaya acayip bir kişilik çıkar, üstelik bu kişilik kendisiyle yakından ilgilenen bayan doktoruna aşık olmasıyla işler iyice zıvanadan çıkar. Awakening of Rip Awakening of Rip, 1896 yılı ABD yapımı sessiz filmin yapımcılığını "American Mutoscope Company" üstlenmiştir. Film Washington Irving'in "Rip Van Winkle" adlı kısa hikâyesinden uyarlanmıştır. Başrolde Amerikalı aktör Joseph Jefferson (1829-1905) Rip Van Winkle'yi canlandırmıştı. Jem Paul Karacan Jem Karacan (d. 21 Şubat 1989 Londra), İngiliz-Türk futbolcudur. Orta saha pozisyonunda görev almaktadır. Kıbrıs Türkü bir baba ve Londralı bir annenin 3 çocuğundan ikincisi olarak 1989 yılında İngiltere'de doğdu. Futbola 7 yaşında Wimbledon alt yapısında başlayan Jem Karacan, denenmek için 14 yaşında Galatasaray takımına gelip beğenilerek amatör sözleşme imzalamıştır. Ancak daha 14 yaşında ailesinden ayrı kalmaya dayanamadığı için tekrar İngiltere'ye dönmüş ve Reading kulübünün alt yapısında oynamaya başlamıştır. 6 Temmuz 2007'de Premier Lig'de mücadele eden Reading ile profesyonel sözleşme imzaladı. Bu takımda forma giymeden 18 Ekim 2007'de bir aylığına üçüncü lig EFL League One'da mücadele eden Bournemouth'a kiralandı. 2 gün sonra Millwall ile oynanan lig maçında ilk 11 sahaya çıkarak, ilk kez bir profesyonel maçta forma giydi. Teknik ekibin gözüne giren Karacan'ın sözleşmesi 6 Ocak 2008'e kadar uzatıldı. 6 Kasım 2007'de Leeds United'a 3-1 yenildikleri maçta attığı gol kariyerinin ilk golü oldu. 20 Mart 2008'de aynı ligde mücadele eden Millwall'a kiralandı. Bu takımda da bir aylık kiralık kalması beklenirken, başarılı performansı sonucu sezon sonuna kadar Millwall'da kalması istendi. Karacan, 2008-2009 sezonunda Reading'a geri döndü. 26 Ağustos 2008'de Luton Town ile oynanan Carling Cup maçında ilk kez Reading forması giyen futbolcu, ilk golünü de aynı maçta kaydetti. Karacan o sezon EFL Championship'te çıktığı 15 maçta ve EFL Cup'ta birer gol attı. Reading sezon sonunda play-off'lara kalsa da Premier Lig'e çıkamadı. 2009-10 sezonunda 27 mça çıkıp 3 asist yaptı. FA Cup'ta Liverpool'yi elemeyi başarırlarken, Karacan iki maçta da forma giydi. 2009-10 sezonunda takımın en önemli futbolcularından biri haline geldi. 40 maçta attığı 3 gol ve yaptığı 6 asist ile takımının play-offlara kalmasını sağladı. Ancak finalde Swansea City'ye kaybettiler. 2011-12 sezonunda ise lig şampiyonu olarak Premier Lig'e çıkma başarısı gösterdiler. Karacan, 37 matça forma giymiş ancak son 5 haftayı sakatlığı nedeniyle kaçırmıştı. Sakatlığı, sonraki sezona kadar devam etti. 22 Ağustos 2012'de Chelsea karşısında ilk kez Premier Lig forması giydi. Ancak birkaç hafta sonra bir sakatlık daha geçirerek sahalardan uzak kaldı. 4 Mayıs 2013'te Fulham'ı 4-2 yendikleri maçta ilk Premier Ligi golü ve asistini yaptı. Ancak sezon sonunda küme düşmekten kurtulamadılar. 19 Eylül 2013'te Leeds ile oynanan maçın 9. dakikadasında sakatlanıp oyundan çıkan Karacan dizinden geçirdiği sakatlık nedeniyle 6 ay sahalardan uzak kaldı. Galatasaray'ın resmi internet sitesinden 8 Temmuz 2015 yılında sözleşme imzalandığı kamuoyuna duyurulmuştur. Karacan 50.000 Euro imza ücreti, her bir sezon için net 600.000 Euro ve maç başı 15.000 Euro karşılığında 3 yıllığına imza atmıştır. Galatasaray formasıyla ligde iki maça sonradan dahil olmuş fakat gol atamamıştır. Türkiye Kupası'nda Kastamonuspor 1966 SK'ne karşı ilk 11'de başlamış ve 1 gol atmıştır. Devre arasında Bursaspor'a yarım sezonluk bir sözleşme ile kiralanmıştır. 5 Kez U-17, 6 kez U-18, 10 kez U-19, 3 kez U-21, olmak üzere toplam 24 kez millî formayı giymiştir. BelÃ§ika'da arrondisementlar Arrondissement (okunuşu Arrondisman) kavram olarak Fransa'dan gelmektedir. Fransa ve Belçika'da konum olarak eyalet ve belediye arasinda yer alan bir idari birimdir. Bu sebepten idari olarak Türkiye'deki Kaymakamlık, mülki olarak da İlçe kavramı ile kıyaslanabilir. Her arrondissement göreve atama ile gelen Arrondisement komiseri (kabaca İlçe Kaymakamı) adı verilen bir memurun yetki alanı içindedir. Arrondisement komiseri bir memurdur ve idareci değildir. Görevi eyalet valisini temsil etmektir. Kelime manası olarak yuvarlamak (matematikte bir sayının kesirli kısmını atıp tama dönüştürmek) demektir. Belçika'da çoğu zaman aynı bölgeye tekabül eden 3 değişik türde arrodisement vardır: Bu 43 idari arrondissement eyaletlerin yönetimsel alt bölümlerini oluştururlar. 27 hukuki arrondisement ise mahkemelerin yetkili olduğu bölgeleri belirler. Seçim arrondisementleri ise, federal senato ve avam kamarası için yapılan parlamento seçimlerinde seçim bölgelerini belirler. En son seçim yasasına göre, seçim arrondisementları eyaletlere bağlı idari arrondisementlara denk düşmektedir. Ancak burada bir tek istisna vardır o da, Brüksel-Baskent ve Hal-Vilvorde arrondisementlarının aynı zamanda Bruksel-Hal-Vilvorde olarak ayrıca bir seçim bölgesi oluşturduğu Flaman Brabant Eyaletinde. Bu ikiliğin yaşandığı Bruksel-Hal-Vilvorde (kısaca BHV) şu an Belçika politikasının gündemini belirleyen ve uzun süreli bir hükûmet krizine yol açmış bir konudur. Çünkü bu bölgeler Flaman Bölgesi içinde bulunsa da seçimlere Valon Bölgesi'nden adaylarda adaylığını koyabilmektedir. Bunun da Flaman tarafına göre bir adaletsizlik oluşturduğu iddia edilmektedir. Ay Carmela (şarkı) Ay Carmela, El paso del Ebro ("Ebro Nehri'nin geçişi") veya Viva la XV Brigada ("Yaşasın 15. Tugay") olmak üzere iki şiir ile bilinen İspanya İç Savaşı sırasında bestelenmiş bir şarkı. İspanya'daki cumhuriyetçilerin söylediği bir sosyalist şarkısı olan bu şarkı, faşist Franco'nun önderliğinde giden Faşist ordusuna verilen savaşın sözlere dökülmüş halidir. İlk zamanlarda pek tanınmadıysa da 1937 yılında savaşın bitiminin iki yıl kalmışken oldukça ün kazanmıştır. İspanyol cumhuriyetçi askerlerinin ağzından düşmeyen bir şarkı haline gelmiştir. Faşizme karşı silahlanmış askerlerin kış gecesinde ateşin önünde söylediği bir şarkıdır Ay Carmela. Yazar Ernest Hemingway'ın İspanya İç Savaşı'nda ve diğer savaşlarda geçen hikâyesini de anlatan Hemingway ve Gellhorn isimli filmde, şarkının her iki versiyonu da kullanılmıştır. Bernardo Atxaga Bernardo Atxaga, Joseba Irazu Garmendia adlı yazarın takma adıdır. Yazar 1951'de Asteasu, Guipuzcoa'da (Bask Ülkesi - İspanya) doğmuştur. Bilbao Üniversitesi'nden ekonomi diploması aldı ve Barselona Üniversitesinde felsefe okumaya başladı. Ekonomist, kitapçı, Bask dili profesörü, yayımcı ve radyocu olarak çalıştı. 1980'den sonra kendini yazarlığa adadı. İlk yazısı 1972 yılında Bask yazarlarının bir antolojisinde çıktı. İlk kısa hikâyesi "Ziutateak" ("Şehir ile İlgili") 1976 yılında basıldı. İlk toplama şiir kitabı "Etiopia" (Etiopya) 1978'de ortaya çıktı. Yazar, tiyatro oyunları, şarkı sözleri, hikâyeler ve kısa öyküler yazmıştır. Kısa öykü kitabı olan "Obabakoak" (Obaba'nın insanları ve yaratıkları) 1988 yılında basıldı ve ona oldukça fazla ün ile İspanya'nın Ulusal Edebiyat Ödülü gibi pek çok ödül getirdi. Şu ana kadar kitap 20'den fazla dile çevrilmiştir. Atxaga genellikle Bask dili olan (Euskara) ile yazar ama; eserlerini İspanyolca'ya da tercüme etmiştir. "Obabakoak" gibi diğer kitapları da pek çok dile çevrilmiştir. Şu anda Reno, Nevada'da yaşamaktadır. TÃ¼rkiye Top 20 Türkiye Top 20, Türkiye'de bir müzik teklisi listesidir. Kasım 2006'dan beri "Billboard Türkiye" tarafından hazırlanmaktadır. Listeler, haftalık olarak internet sitesi, aylık olarak ise "Billboard Türkiye" dergisi aracılığıyla yayınlanmaktadır. Zoltán Fábri Zoltán Fábri, (d. 15 Ekim 1917, Budapeşte - ö. 23 Ağustos 1994, Budapeşte), Macar film yönetmeni, senarist. 1917 yılında Budapeşte'de doğdu. Budapeşte Güzel Sanatlar Akademisi'nde eğitim gördü. Gençlik yıllarında resim sanatına ilgi duymasına karşın, eğitiminin ardından "Film ve Drama Akademisi"'ne devam ederek tiyatro yönetmeni olma çabasına girdi. Akademiyi oyuncu olarak bitirip, aynı yerde yönetmen ve sahne tasarımcısı olarak görev yaptı. 1946 yılında yöneticisi olduğu "Yeni Öncüler Tiyatrosu"'nda çalışırken, aynı zamanda "Sanatçılar Tiyatrosu", "Ulusal Tiyatro" gibi topluluklarda birçok oyun sahneledi. 1950 yılından itibaren sinemaya geçerek sanat yönetmeni olarak çalışmaya başladı. I. ve II. Dünya Savaşı'larının ve savaş esiri olarak da yaşamasının etkisiyle anti-faşist bir görüş edinen yönetmen, Macar sinemasının gelişimine önemli ölçüde katkıda bulundu. Birçok filminin senaristliğini de yapan yönetmenin en önemli yapıtlarından biri "Pal Sokağı'nın Çocukları"'dır. "Macar Sinema ve Televizyon Sanatçıları Birliği"'nde başkanlık, "Budapeşte Drama ve Sinema Sanatları Akademisi"'nde de profesörlük yapan Fabri, Macar Sinemasının bir klasiği olarak kabul edilmekte olup, kalp krizi sonucu yaşamını yitirdi. Ferik İbrahim Paşa Ferik İbrahim Paşa ( d. 1815 İstanbul - ö. 1891 Üsküdar) ilk Türk ressam. Mırati Mühendishane ve Elvahı Nakşiye kolleksiyonları, İbrahim Paşa'yı ilk Türk Ressamı olarak tescil etmektedir. Mühendishanei Berrii Hümayun’u 1835 yılında bitirdi. İkisi resim eğitimi görmek üzere Avrupa’ya gönderilen on öğrenciden biri Ferik İbrahim Paşa, diğeri Mülazim Sani İbrahim Efendi’dir. Nizamı Cedid Yüzbaşıları’ndan Konya’lı Kulaksız Mustafa Paşa’nın oğlu olan sanatçının öğrenim için gittiği yerin Viyana mı, Londra mı olduğu net olarak bilinmemesine rağmen; arkadaşlarının Londra’ya gittikleri gözönüne alındığında kendisinin de Londra’ya gittiği kesinlik kazanmaktadır. Bu dönemde resim eğitimi amaçlı ilk kez subay veya askeri okul öğrencileri arasında Ferik İbrahim Paşa ve Tevfik Paşa dan sonra, Süleyman Seyyid ve Şeker Ahmet Paşa da Avrupa’ya gönderilen ressamlardandır. Yurt dışından ne zaman döndüğü bilinmemekte ise de Sultan Abdülmecid’e resim dersi verdiği ve portresini yaptığı bilindiğine göre Abdülmecid zamanında döndüğü ve Ferik (Korgeneral) rütbesine yükselerek Askeri Şura üyelliğinde bulunduğu da bilinmektedir. Bu dönemde çok sayıda eser ürettiği Halil Bey’in Elvahı Nakşiye adlı kitabından anlaşılmakta ve bu eserlerinin Şeker Ahmet Paşa tarafından satın alındığı yazılmaktadır. Sanatçı yetiştiği döneme göre klasik ekole aitt olmasına rağmen; gerçek anlamda realizme inandığını kabul ettirecek en önemli eseri Abdülmecid 'in portresidir. Sanatçının bu portreyi, Padişahın yüzündeki çiçek hastalığı bozukluklarını ihmal etmeden oluşturmuş olduğu ve bu yüzünden de Bursa 'ya sürülmüş olması bunun kanıtıdır. II. Abdülaziz devrinde de itibar görmüş olan sanatçı 1891 yılında 76 yaşında Üsküdar’da öldü.. Usküdar Özbekler Dergahı’nda yatmakta olan Ferik İbrahim Paşa’nın çoğu peyzaj ve natürmort olan eserleri arasında II. Abdülaziz 'in bir portresinin de bulunduğu söylenmektedir. Bruno Mezenga Bruno Mezenga (8 Ağustos 1988, Niterói), Brezilyalı futbolcudur. Forvet pozisyonunda görev almakta olup, Vila Nova FC'da oynamaktadır. Bruno Mezenga 1988 yılında Niterói şehrinde dünyaya geldi. Birçok Brezilyalı gibi futbola ilgi duyan Bruno, gerek kumlarda gerek sokak aralarında tekniğini geliştirdi ve 2005 yılında Brezilya'nın Flamengo takımında futbola başladı. 2005 yılına kadar bu takımın altyapısında oynayan Bruno 2005 yılına ise ilk resmi sözleşmesini imzaladı. 2005 yılında resmi sözleşme imzalayan Mezenga, kariyerindeki ilk resmî maçına 16 yaşında Flamengo'nun 22 Mayıs 2005'te 1-0 kaybettiği São Caetano maçında çıktı. 2005 yılında ise toplamda 6 lig, 1 de kupa maçına çıktı. 2006 yılında takımın teknik direktörü değişti ve kendisi sadece 3 maça çıktı. 2007 yılında ise Fortaleza takımına kiralandı. Bu takımda 8 maça çıkıp 1 gol attı. Daha sonraki sezon içinse Macaé takımına kiralandı. Ancak sakatlık nedeniyle forma şansı bulamadı. 2009-10 sezonunda attığı goller ile dikkat çeken Bruno, Flamengo kulübüne geri çağrılmıştır. O sezon ise sadece 7 maça çıkan Bruno bekleneni verememiştir. Ancak 2009 senesinde Flamengo'da, benzetildigi Adriano´nun yedeği olarak birçok karşılaşmada takıma katkı sağlayıp, Brezilya şampiyonluk kupasını kaldırmıştır. Bruno, 2008 yılında Flamengo takımından Orduspor'a transfer olmuştur. 1. Lig'deki ilk resmî golünü 7 Eylül 2008'de, 2. haftada Boluspor'a karşı atmıştır. 2008-09 sezonunu Orduspor forması altında 21 golle gol kralı olarak tamamlamıştır. Ayrıca 2 tane de asist yapan Bruno, 14 Aralık günü Güngörenspor maçında attığı 4 gol ile dikkat çekti. Daha sonra 2010-11 sezonunda Polonya'nın Legia Warszawa takımına kiralanmıştır. Burada ilk maçına MKS Cracovia karşısında çıkmıştır. İlk golünü ise 7. haftada takımının 2-1 kazandığı maçta Lech Poznań'a atmıştır. Sezon boyunca 13 lig ve 3 kupa maçına çıkmış ve sadece 3 gol atmıştır. 2011-12 sezon öncesinde ise Sırbistan'ın Kızılyıldız takımında kiralık oynayan futbolcu, ilk resmi maçına UEFA Avrupa Ligi elemelerinde çıkmış ve 2 maçta 2 gol atmıştır. Ligde ilk maçına ise ligin ilk haftasında Spartak Sub. karşısında çıkmıştır. İlk ve tek golünü ise 4. haftada BSK Borca maçında atmıştır. Sezonun ilk yarısında 11 lig maçına çıkıp 1 gol atmıştır. 2011-12 sezonu ara transfer döneminde Bogdan Stancu ve Emmanuel Culio'yu kadrosunda bulunduran eski takımı Orduspor'a geri dönmüştür. Orduspor'da bir türlü istenilen seviyeye ulaşamayan Bruno, ilk 6 hafta süre alamamıştır. İlk maçına ise 24. haftada MKE Ankaragücü maçında çıkmıştır. 2011-12 sezonunda Lig'de 9 maça çıkan Bruno hiç gol atamamıştır. 2012-13 sezonu başında Süper Lig'in yeni ekiplerinden Akhisar Belediyespor'a 1 yıllığına kiralanmıştır. 2012-13 sezonunda Severin Bikoko ile birlikte takımın gol silahı olan Bruno, ilk maçına Eskişehirspor karşısında çıkmıştır. İlk golünü ise 11. haftada Trabzonspor'a atmıştır. Sezonun ilk yarısında 15 maça çıkan Brunoi 2 gol atmış ancak bekleneni verememiştir. Devre arasında takıma Gekas alınmış ve Bruno da bu oyuncu ile takımın çift forveti olmuştur. Sezon sonunda Gekas'ın golleri ile ligde kalan Akhisar'da 31 maça çıkıp 5 gol atmıştır. 2013-14 sezonu başında Akhisar Belediyespor tarafından bonservisi alınmıştır. İlk maçına ilk haftada Elazığspor karşılaşmasında çıkıp 1 de gol atmıştır. Bu sezon Oumar Niasse ile takımını sırtlayan Bruno ligde 31 maça çıkığ 11 gol atmıştır. Ayrıca içerdeki Beşiktaş ve Fenerbahçe maçlarınında ikişer gol atıp bunu başaran ilk Akhisarlı oyuncudur. 2014-15 2014-2015 sezonunda 31 maça çıkan Bruno'nun 3 golü vardır. 2015-2016 Akhisarsporda pek ilk 11de yer bulamayan Bruno bu sezon ligde 22 maçta forma giyip Bursaspor ve Sivasspor maçlarında 2 gol attı. Mevcut durumda toplam 115 kez ile Akhisar Belediyespor formasıyla en fazla süper lig mücadelesine çıkan oyuncudur.Bu maçlarda attığı 21 gollede Gekas'ın ardından en fazla gol atan oyuncudur. EskiÅŸehirspor 2016 yılında Akhisar Belediyespor'dan ayrılan Mezenga PTT 1. Lig takımlarından Eskişehirspor ile anlaştı. İlk maçında Balıkesirspor'a 2 gol atıp takımının kazanmasını sağladı. Ertesi haftada Şanlıurfa maçında 1 gol kaydetti. Flamengo takımıyla Brezilya millî takımıyla Kişisel Başarıları Çöpçüler Kralı Çöpçüler Kralı, yönetmenliğini Zeki Ökten'in üstlendiği, 1977 yapımı bir Türk filmidir. Güldürü türündeki bu sinema filminin başrollerini Kemal Sunal, Şener Şen, İlyas Salman ve Ayşen Gruda paylaşmıştır. Film, 15. Antalya Film Festivali'nde Umur Bugay "En İyi Senaryo", Şener Şen ise "En İyi Yardımcı Erkek Oyuncu" ödüllerini kazanmıştır. Zabıta amiri, görevinin verdiği yetkileri zorlayarak esnafın ve çöpçünün üzerinde büyük bir baskı kurar. Aynı mahallede oturan Hacer ise temizlikçilik yapmaktadır. Hacer'e aşık olan zabıta amiri, annesinin tepkisiyle karşılaşır. Mahallenin çöpçüsü Apti de Hacer'e aşıktır, ama parası yoktur. Bir gün yanlışlıkla girdiği bir gazino, kötü şansını bir anda değiştirir. Stanford hapishane deneyi Stanford hapishane deneyi, mahkûm veya gardiyan olmanın psikolojik etkileriyle ilgili bir incelemeydi. Deney Stanford Üniversitesi'nde psikolog olan Philip Zimbardo liderliğindeki bir grup araştırmacı tarafından 1971'de yapıldı. Yetmiş kişi arasından yirmi dört lisans öğrencisi gardiyan ya da mahkûm rollerini oynamak üzere seçildiler. Seçilen öğrenciler Stanford psikoloji binasının bodrum katındaki sahte hapishaneye yerleştirildiler. Mahkûmlar ve gardiyanlar çok çabuk bir şekilde rollerine adapte oldular. Deney öngörülen sınırların dışına çıkıp tehlikeli ve psikolojik olarak hasar veren bir duruma geldi. Birçok mahkûm duygusal olarak travma geçirirken gardiyanların üçte biri "gerçek" sadistik eğilim sergilemekten yargılandı. Mahkûmların ikisi daha deneyin başında çıkarılmak zorunda kalındı. Kendisi dahil herkesin rolüne iyice kaptırdığından emin olduktan sonra Zimbardo altıncı günün sonunda deneyi bitirdi. Ünlü deneyi çevreleyen etik meseleler sıklıkla Zimbardo'nun önceki fakülte arkadaşı Stanley Milgram'ın 1961'de Yale Üniversitesi'nde gerçekleştirdiği Milgram deneyi ile mukayese edilir. Bu olay filmlere de konu olmuştur. İlk olarak 2001 Almanya yapımı Deney filmine daha sonra 2010 yapımı The experiment filmine ve son olarak 2015 Amerika yapımı aynı adlı The Stanford Prison Experiment filmine konu olmuştur. "Ebu Garip ve deney:" MuhafazakÃ¢r Parti Ümmü Gülsüm Ümmü Gülsüm (Arapça: أم كلثوم; d. 18 Aralık 1898, Tamay ez-Zahayra - ö. 3 Şubat 1975, Kahire), Mısırlı Arap ses sanatkârı. Doğu'nun Yıldızı ve Mısır'ın 4. Piramidi olarak da tanınmaktadır. Bütün zamanların en güzel sesli şarkıcısı olarak anıldığı Mısır'da 20. yüzyılın başında doğdu. Dakhaliye eyaletinin Sinbillaveyn yerleşimi yakınlarındaki Tamay Zahayra köyünde fakir bir imamın çocuğuydu. Küçük yaşlarda çevre köylerde kızların topluluk içinde okumaları hoş karşılanmadığından erkek kıyafetiyle ilahiler okuyarak tanınmaya başladı. Babası tarafından keşfedilen sesinin ilk eğitimini Kur'an okumayı öğrenerek yaptı. Daha sonra 1920'lerde Kahire'ye babası tarafından, Şeyh Ebu'l Ala'nın yanına ses eğitimi için götürüldü. Kahire'de kısa sürede ünlenerek Şair Ahmed Rami, Muhammed Abdülvahab gibi sanatçıların arasına karıştı. Önceleri Türk tarzıyla şarkılar okuyan Mısırlı Münire'tül Mehdiye ile bitmeyen bir yarış içindeydi. Ama zafer Ümmü Gülsüm'ün oldu ve 1930'lu yılların başına gelindiğinde Mısır'ın bir numarası olmuştu bile. Önceleri Mısırlı aristokratların evlerindeki gece toplantılarında şarkılar söyleyerek seçkin çevrelerin arasına girmeyi başardı. Ümmü Gülsüm, kendisini olduğundan farklı hiç göstermedi ve köylü geçmişinden asla utanmadı. Bu doğallığı daha da sevilmesine neden oldu. Mısır Kralı Faruk döneminde kralın doğum gününde şarkılar okuyacak kadar saray çevresinde el üzerinde tutuldu. Sesi erkekle kadın sesi arasında bir ses olarak tanımlandı. En ünlü Mısırlı besteciler, ona şarkı yapmak için yarışırdı. En çok ünlü şair Ahmed Rami'nin sözlerini yazdığı eserleri seslendirdi. Mısır'da geniş halk kitlelerine ulaşmak için sinemayı ustalıkla kullandı ve o dönemde bütün Orta Doğu ve Türkiye'de de gösterilen altı filmde başrol oynadı. Mısır Radyosu ile yaptığı ve her ayın ilk Cuma gecesi (yani Perşembe gecesi) saatlerce sürecek canlı konser programlarıyla ününün doruğuna ulaşmayı başardı. Böylece kendisini konserlerinde izleyemeyecek kadar yoksul olan halkına ulaştığı gibi Fas'tan Türkiye'ye kadar olağanüstü büyük bir coğrafyada sesini sevenlerine duyurdu. Konserleri unutulmazdı, şarkı söyleyeceği saatlerde Arap ülkelerinin liderleri konuşma yapmazdı. Sokaklar boşalır, halk sokaklara çıkarılan radyolarının başında onun sesini dinlerdi. Krallık rejiminin 1952'de sona ermesiyle Ümmü Gülsüm'ün radyo konserleri kısa bir süre yasaklandıysa da bu yasak, yanlışlığın anlaşılmasıyla bizzat Mısır Arap milliyetçilerinin başı ve Ümmü Gülsüm hayranı Abdünnasır'ın emriyle kaldırıldı. Arap-İsrail savaşlarında büyük bir zafer beklerken Mısır ordularının utanç verici yenilgiler alması, onu derinden yaraladı. Mısır'ın kaybettiği maddî zararlar ve daha önemlisi prestijin yeniden Ortadoğu'da kazandırılabilmesi için ülkesi yararına konserler vermek üzere Fas, Kuveyt, Libya, Lübnan, Sudan, Tunus gibi Arap ülkelerinde konserler verdi. Kazandığı yaklaşık 2½ milyon sterlini mücevherleriyle birlikte olduğu gibi Mısır hükümetine bağışlaması, halkının kalbindeki yerini sağlamlaştırdı. Ümmü Gülsüm, Arap ülkeleri dışında sadece Fransa'da 1967 yılında bir konser verdi. Paris Olympia Konser Salonu'nda olağanüstü ilgiyle karşılanan bu muhteşem konserin ardından Orta Doğu sazlarıyla bu salonda yıllar sonra eserler icra eden tek sanatçı Bülent Ersoy oldu. Ümmü Gülsüm sesiyle, yorumuyla, okuduğu bestelerle tam bir İslâm-Arap ruhunu dinleyicisine sundu. Şarkılarda sesiyle yaptığı yorumlar eşsizdi. Bu nedenle okuduğu bir bestenin ne kadar sürede biteceği bilinemezdi. Her birinde değişik yerlere yaptığı vurgularla şekilden şekle soktuğu tekrarlamalar seyircisi tarafından bıkmadan dinlenirdi. Verdiği konserler olay olur, halk taşkınlık yapardı. Sahneye çıkıp ellerini, hatta ayaklarını öpmeye çalışan hayranlarının fotoğrafları çeşitli İnternet sitelerinde yer almaktadır. Ümmü Gülsüm, 1975 yılında vefat etti. Kahire'deki cenazesine katılan insanlar, yaklaşık 4½ milyon kişiyle Mısır devlet başkanı Cemal Abdünnasır'ın cenazesine katılanlardan daha çok sayıdaydı. Muhammed Abdülvahab, Riyad el Sunbati, Muhammed el Kasabci gibi ünlü bestekârların eserlerini yorumladı. Okuduğu üç yüze yakın sayıda besteler arasında İnta Omri, Daret el Ayyam, Atlal, Elif Leyla ve Leyla, Hagartak, El Nil, Ala Beled-il Mahbub, Baed Annak, El Hobb Kullu, Tala-al Bedru Aleyna, Leilet-il Hobb, Ya Masaharny sayılabilir. Ümmü Gülsüm'le ilgili Türkçe yayınlar: Longarone Longarone İtalya'nın kuzey-doğu bölgesi Veneto bolgesi Belluno ili'nde Piave Nehri kıyılarında bir kasabadır. Köy, 1963 yılı 9 Ekim tarihinde Monte Toc dağındaki bir toprak kayması sonucu barajdaki 50 milyon metre küplük suyun zorlanması nedeniyile tahrip oldu. Langarone, dalga yoluna çamur ve suyu biriktirerek onları vadinin aşağısına süpürdü. 1909 köylü öldü. Longarone, bu üzücü olaydan sonra tekrar inşa edildi. Şimdi tekrar gelişen bir topluluk halinde. Felaketin kırkıncı yılı anısına 2003 yılı Ekim ayında İtalyan Cumhurbaşkanı Carlo Azeglio Ciampi'nin katılımıyla bir anma töreni düzenlendi. HÃ¼seyin Kartal Hüseyin Kartal (d. 1 Ocak 1982, Eğirdir), santrafor mevkiinde forma giyen Türk futbolcudur. Eğirdirspor'da oynamaktadır. MKE Ankaragücü takımında oynarken dönemin Teknik Direktörü Şenol Güneş tarafından FIFA Konfederasyonlar Kupası Aday kadrosuna çağrılmış ve bu turnuvada 2 Kez A Millî olmuştur. MKE Ankaragücü, Ankaraspor, Denizlispor ve Diyarbakırspor formalarını giymiştir. ArdındanDiyarbakırspor'dan Kasımpaşa'ya transfer olan futbolcu, 2009 yılında Karşıyaka-Kasımpaşa Süper Lig'e Çıkış Final karşılaşmasında Karşıyaka'ya gol atarak Kasımpaşaspor'u Süper Lige taşımıştır. Daha sonra Göztepe kulübüne transfer olan futbolcu, ilk 2. Lig maçına Fethiyespor : 0 - Göztepe : 0 karşılaşmasında oyuna sonradan dahil olarak çıkmıştır. Futbola 2 yıl ara verdikten sonra 2013 yılının Aralık ayında Bölgesel Amatör Futbol Ligi 7. Grup temsilcilerinden Eğirdirspor'a imza atmıştır. İtalya cumhurbaşkanları listesi İtalya cumhurbaşkanları listesi (), 1948 yılında İtalya Cumhuriyeti'nin ilan edilmesinden sonra görev yapan cumhurbaşkanlarının listesidir. İtalya Cumhuriyeti tarihinde cumhurbaşkanının çeşitli nedenlerle dolayısıyla (İstifa veya sağlık sorunları gibi) görev yapmadığı durumlar vardır. Sadece Enrico De Nicola, 28 Haziran 1946 tarihinde Geçici Devlet Başkanı olarak Anayasa Meclisi tarafından seçildi. 1948 yılında İtalya Anayasası'nın kabulünden sonra, sadece Senato başkanına cumhurbaşkanının yokluğu durumunda Devlet Başkanlığı yetkilerini kullanabilme hakkı verildi. Başkent Roma'daki Quirinal Sarayı (), İtalya Cumhurbaşkanı'nın resmi ikametgâhıdır. II. Theodoros II. Theodoros Laskaris veya II. Theodoros Dukas Laskaris (Yunanca: Θεόδωρος Β΄ Δούκας Λάσκαρις, "Theodōros II Doukas Laskaris") (d. y. 1221 - ö. 18 Ağustos 1258) 1254–1258 yılları arasında İznik İmparatorluğu imparatoru olmuştur. II. Theodoros Laskaris İznik İmparatoru olan III. İoannis ile İrini Laskarina'nin tek oğluydu. Annesi İrini Laskarina, ilk İznik İmparatoru I. Theodoros ile Bizans İmparatoru III. Aleksios'un kızı Anna Angelina'nin kızıydı. II. Theodoros yüksek kültürlü bir kişi olarak iyi bir eğitimden geçmiş ve hayatının boyunca sanat ve fen konularına ilgisini kaybetmemiştir. Babası hükümdarlık yaparken geleneksel olarak ortak imparator olması gerekirken kendine bu görev verilmemiştir. Fakat y. 1241'den itibaren devlet işlerinde babası I. Theodoros'a yardım ettiği belgelenmiştir. Babası III. İoannis, 4 Kasım1254'te ölünce saray idare efradı ve ordu tarafından imparator olarak biat edilmiş; fakat imparatorluk taç giyme töreni İznik'te Ortodoks Patriği'ne yeni tayin edilen Patrik Autoreianos idaresinde 1255'te yapılmıştır. II. Theodoros'un tahta geçip idareyi ele alması sırasında ortaya çıkan idarî karışıklıklardan Bulgaristan yararlanmak istemiş ve 1255'te genç ve daha pek tecrübesiz Bulgar Çarı II. Mikhail Asen liderliği altında Trakya'yı istilaya başlamıştır. Her ne kadar entelektüel görünüşlü olursa olsun, buna karşılık olarak II. Theodoros hemen Bulgarlar üzerine ordusu başında yürüyerek onları ağır bir mağlubiyete uğratarak ezmiştir. 1256'da Bulgaristan'a ikinci bir sefer tertip edip, Bulgarları İznik İmparatorluğu için çok olumlu şartlar sağlayan bir barış anlaşması imzalanmasına zorlamıştır. Bu analaşma Bulgarlar halkı tarafından beğenilmemiş ve Bulgaristan'da bir siyasi ve sosyal kriz doğurmuştur. Bulgaristan'a karşı kazandığı zaferlerden sonra II. Theodoros batı Balkanlar'daki arazisini genişletmiş; Dıraç ve Yunanistan'da Servia bölgelerini eline geçirmiş ve böylece rakip olarak gördüğü Epir Despotluğu'nun etrafını çevirmiştir. Ülkesinin içişlerine gelince II. Theodoros idareci ve danışman olarak, büyük nüfuzlu aristokratik aile mensuplarına yüz vermemiş, daha çok orta sınıftan gelen bürokratları tercih etmiştir. Bu tutum yüzünden imparator ve danışmanı "Megas Domestikos" ("Bizans ordusu komutanı") Georgios Mouzalon'a karşı asiller sınıfının büyük muhalefetini ortaya çıkmıştır. Bu uyuşmazlık asiller sınıfının en ileri gelen mensuplarından olan ve ileride İmparator olacak olan Mihail Paleologos'un, Anadolu Selçuklu Devleti sultanı ile birlikte bir hükûmet darbesi planladığı şüphesi altında, sürgüne gönderilmesine neden olmuştur. Bu siyasi kriz gelişmekte iken II. Theodoros'un irsi sara nöbetleri gittikçe daha da ağırlaşmaktaydı; en nihayet 18 Ağustos 1258'de II. Theodoros çok şiddetli bir sara nöbeti sırasında öldü. Kendinden sonra gelecek imparator hakkında pek düşünmemişti. Varisi olan 7 yaşındaki oğlu IV. İoannis imparatorluk tahtına geçirildi ama devlet idaresi naip olarak annesi ve Georgios Mouzalon tarafından yapılmaya başlandı. II. Theodoros 1235de Bulgar Çarı II. İvan Asen'in kızı olan Bulgaristan'li Elena ile evlenmiştir. İsimleri bilinen çocukları şunlardır: II. Theodoros'dan sonra İmparatorluk tahtını eline geçirmiş bir general olan; Konstantinopolis Latinlerin elinden aldıktan sonra Bizans İmparatoru olarak taç giydirilen ve Paleologos Hanedanı'nın kurucusu olan VIII. Mihail, 11 yaşında olan IV. İoannis'in gözlerine mil çektirerek İmparator olarak hüküm sürmesini önlemiştir. II. Theodoros'un kızı İrini ise, çocuklarının Bizans tahtına geçme haklarından yoksun olmalarını sağlamak için, bir yabancı hükümdar ile evlendirmiştir. MSN TV MSN TV (önceki WebTV), Microsoft'un iletişim programı olan Windows Live Messenger üzerinden çeşitli videoları aynı anda karşı pencerede bulunan kişilerle de paylaşmak üzerine kurulmuş bir sistemdir. Hem televizyonda görüntü için (bilgisayar monitörü yerine) kullanılan ince bir istemcinin adıydı ve onu destekleyen çevrimiçi hizmet idi. Ürün ve hizmet, Microsoft Corporation tarafından satın alınmış ve MSN'e (Microsoft Network) WebTV Networks, Inc. tarafından geliştirilmiştir. 1990'ların ortalarında geliştirilen çoğu ince istemci, şirket intranetleri için disksiz iş istasyonları olarak konumlandırılmışken WebTV, web erişimi için bir tüketici cihazı olarak konumlandırıldı. Kısaca anlatmak gerekirse, MSN Tv bölümüne girilerek öncelikle bir video seçiliyor ve karşı penceredeki kişiyle izlenmeye başlıyor. Kumanda uygulamayı başlatanın elinde oluyor fakat daha sonra bu hakkını diğer kişiye devretme olanağı da bulunuyor. WebTV ürünü, televizyona öncelikle web tarama ve e-posta göndermek üzere bir televizyonun bağlanmasına izin veren bir bağdaştırıcıydı. Kurulum, bir web tarayıcısı, kablolu veya kablosuz iletişim (ör. Bluetooth veya IRDA) klavye ve bir modem, ADSL, kablolu İnternet erişimi veya elektrik hattı iletişimini kullanarak bir bağlantı içeriyordu. MSN TV 30 Eylül 2013 tarihinde kapanmıştır. Kurucu ortaklardan Steve Perlman, cihaz fikriyle alakalı evdeki bilgisayarının bir grafik ekranına ihtiyacı olduğuna karar verdikten sonra, ilk önce bir bilgisayar ve televizyonu lise öğrencisi olarak birleştirdi. Apple ve Atari gibi şirketler için yazılım geliştirmeye gitti. Apple kuruluşu olan General Magic'te çalışırken, TV'leri ve bilgisayarları bir araya getirme fikri yeniden ortaya çıktı. Bir Silikon Vadisi yeni kuruluşu WebTV Networks Temmuz 1995'te kuruldu. Perlman, kurucularından Bruce Leak ve Phil Goldman'ı temel konsepte kısa bir süre sonra getirdi. Şirket, Amerikan Mirası Müzesi tarafından depolanmak üzere kullanılan Palo Alto, California'daki Apple Caddesi'ndeki eski bir BMW otomobil bayii binasının yarısından fazlasına sahipti. WebTV, çok düşük kira bedeli elde edebildi, ancak teknoloji geliştirme için en uygun fiyatta değildi. Şirket birçok mühendis ve birkaç iş geliştirme çalışanı ile Ekim 1995'te toplam 30 çalışanıyla çalışmıştır. Artemis'in ilk iki çalışanı Apple Inc idi: Andy Rubin, Android cep telefonu OS'nin yaratıcısı ve Joe Britt. Her iki adam da daha sonra Danger, Inc'in kurucularından ikisi olacaktı (başlangıçta Danger Research). WebTV, Eylül 1995'te, patentli set üstü kutuyu, patentli donanım ve bellenimi kullanarak geliştirdiği Marvin Davis'ten 1.500.000 ABD doları tutarındaki ilk finansman turunu kapattı. Şirket ayrıca, Set üstü kutusunun bağlandığı çevrimiçi hizmeti geliştirmek için finansmanı kullandı. WebTV, Sony'nin ve Philips'in cihaz için bir referans tasarımı lisanslamasıyla sınırlı başlangıç fonlarından yararlandı. Sonunda diğer şirketler lisans sahipleri olacaktı ve WebTV aylık servis ücretlerinden kazanç sağlayacaktı. Şirket 22 ay sonra Microsoft'a 425 milyon dolar karşılığında satıldı ve kurucuların her biri 64 milyon dolar kazandı. 1996 baharında WebTV Networks, yaklaşık 70 kişiyi istihdam etmiştir; birçoğu yakındaki Stanford Üniversitesi'nde ya da Apple Computer ya da General Magic'in eski çalışanlarını bitirirler. WebTV, WebTV set üstü kutuyu üretmek ve dağıtmak için Sony ile pazarlık yapmaya başlamıştı, ancak müzakereler WebTV'nin beklediğinden çok daha uzun sürmüştü ve WebTV ilk fonlamasını kaybetmişti. Steve Perlman varlıklarını tasfiye edip, kredi kartlarını kesti ve ilave risk sermayesi ararken köprü finansmanı sağlamak için evini ipotek etti. Sony'nin ilk yıl için münhasır dağıtım haklarında ısrar etmesi nedeniyle WebTV'nin başka bir dağıtım ortağı bulunmadı. WebTV, Brentwood Associates'ten risk sermayesinin finansmanını kapatmadan hemen önce, WebTV'ye ona gönderilmeyeceğine karar veren sertifika gönderdi. WebTV için kritik bir bağ noktasıydı, çünkü Brentwood finansmanı Sony ile gelecekteki bir ilişkinin beklentisine bağlıydı. Eğer Brentwood, Sony'nin geri çekildiğini söyledikten sonra finansmana devam etmemeye karar verdiyse, WebTV iflas etmiş olacaktı. Ve Perlman her şeyi kaybederdi. Ancak Brentwood, Sony'nin katılımını kaybetmesine rağmen finansmana devam etme kararı aldı ve Paul Allen'ın Vulcan Ventures'inten daha fazla finansman yakında uygulandı. WebTV, daha sonra, Sony'nin fikrini değiştirmesine neden olan rekabet baskısı sağlayan, WebTV ile olan ilişkisini sürdürmek ve aynı zamanda WebTV'yi dağıtmak için, Philips'le münhasır olmayan bir WebTV set üstü kutu dağıtımı anlaşmasını kapatmaya başladı. WebTV, 10 Temmuz 1996'da ilan edildi ve yalnızca World Wide Web'in ilk televizyon tabanlı kullanımı değil aynı zamanda bir kişisel bilgisayar olmadan World Wide Web'e erişen ilk tüketici elektroniği cihazı olarak geniş bir basın açıklığı dalgası yarattı. Ürünün duyurusundan sonra şirket, Microsoft Corporation, Citicorp, Seagate Technology, Inc., Soros Capital, L.P., St. Paul Venture Capital ve Times Mirror Company'den yapılan yatırımlar da dahil olmak üzere ek girişim finansmanı yaptı. WebTV, Sony ve Philips mağazalarındaki WebTV set üstü kutuları ve WebTV'nin çevrimiçi servisinde, hala eski BMW merkezli küçük ofislerindeki sunuculardan oluşan ilk tur finansmanından bir yıl sonra, 18 Eylül 1996'da başlatıldı. WebTV set üstü kutunun ilk fiyatı Sony versiyonu için 349 ABD doları ve Philips modeli için 329 ABD dolarıydı ve bir kablosuz klavyesi yaklaşık 50 ABD Doları için mevcuttu. Sınırsız Web sörfü ve e-postası için başlangıçta aylık hizmet ücreti ayda 19,95 ABD Doları idi. İlk Sony ve Philips WebTV set üstü kutuları arasında konut ve ambalaj hariç çok az fark vardı. WebTV set üstü kutunun çok sınırlı işlem ve bellek kaynakları (sadece 112 MHz MIPS CPU, 2 megabayt RAM, 2 megabayt ROM, 1 megabayt Flash bellek) vardı ve cihaz 33.6 kbit / s'lik bir bağlantıya güveniyordu. Çevirmeli ağ modemi, güçlü sunucuların aboneler için tam bir Web tarama ve e-posta deneyimini desteklemek için WebTV üstü kutularına arka uç desteği sağladığı WebTV Hizmetine bağlanıyor. İlk satışlar yavaştı. Nisan 1997'de WebTV'nin abone sayısı 56.000'e ulaştı, ancak bundan sonra abone büyümesinin hızı, 1997 Sonbaharına kadar 150.000 abone, Nisan 1998'de 325.000 abone ve Mayıs 1999'da yaklaşık 800.000 abone kazanarak hızlandı. WebTV, Bahar 1998'de kâr elde etti. Ilk 8 yıllık işletme süresince 1.3 milyar doların üzerinde gelir elde etti. 2005'te WebTV hâlen yılda 150 milyon dolar ciroya ve% 65 brüt marjla hasılat yapmaya devam ediyordu. WebTV, güçlü şifreleme kullandığından, 1996 yılında piyasaya sürülmesinin ardından WebTV Amerika Birleşik Devletleri hükûmeti tarafından cephane (askeri silah) olarak sınıflandırıldı ve bu nedenle Birleşik Devletler güvenlik yasaları uyarınca o tarihlerde yapılan ihracattan men edildi. WebTV, tüketici elektroniği mağazalarında Sony ve Philips markaları altında sadece 325 ABD doları olarak yaygın olarak dağıldığı için, mühimmat sınıflandırması, ABD'nin artık mühimmat olarak güçlü şifreleme içeren cihazları düşünmemesi ve ihracat yapmasına izin vermesi gerektiğini savunmak için kullanılıyordu. WebTV, güçlü şifrelere rağmen ihracatına izin veren özel muafiyet sağladı ve kısa süre sonra Birleşik Devletlerde şifreleme ihracatı ile ilgili kanunlar, güçlü şifreleme ihracatına izin vermek üzere değiştirildi. Şubat 1997'de Microsoft'la yapılan yatırımcı toplantısında Steve Perlman, Microsoft'un Tüketici Platformları Bölümü Kıdemli Başkan Yardımcısı Craig Mundie tarafından ziyaret edildi. Başlangıçtaki WebTV satışlarının ılımlı olmasına rağmen, Mundie Microsoft'un WebTV'den etkilendiğini, WebTV'nin ürün sunumunda ve teknolojiyi diğer Microsoft tüketici ve video ürünlerine sunmada önemli bir potansiyel olduğunu belirtti. Microsoft, WebTV'yi satın almaya, Silikon Vadisinde WebTV'de bir Microsoft Kampüs bazında kampus ağı kurmaya ve Perlman'ın birimin başkanı olarak televizyon tabanlı ürünler ve hizmetler geliştirmek için bir Microsoft bölümü olarak WebTV kurmaya karar verdiler. Şahsen Microsoft'un CEO'su olan Bill Gates'in katıldığı tartışmalar hızla ilerledi. Gates, Mart 1997'de Paskalya'da Perlman'ı çağırdı ve Perlman, Gates WebTV'nin gelişimdeki ürünlerini tanımladı; bu ürünler, WebTV Plus ve WebTV Dijital Video Kayıt Cihazları da dahil olmak üzere sabit diskleri bir araya getiren ilk tüketici cihazları olacaktı. Microsoft ile WebTV arasındaki görüşmeler hızla sona ermiş, her iki taraf da anlaşmanın yapılabilmesi için her an çalışıyorlardı. Gerçekten de, taraflar, Yaz Saati Uygulamasındaki Değişiklik nedeniyle planlanan duyurudan bir gece önce bir saatlik müzakerelerin kaybedildiklerini bilmiyorlardı ve anlaşmayı kapatmak için neredeyse zamanları yoktu. WebTV'nin kuruluşundan ve Microsoft ile yapılan görüşmelerin başlamasından 20 ay sonra 6 Nisan 1997 Pazar günü, Nevada Las Vegas'taki Ulusal Yayıncılık Ulusal Birliği konferansında yaptığı konuşmada Craig Mundie Microsoft'un WebTV'yi satın aldığını açıkladı. Satın alma fiyatı US $ 503 milyondu; ancak WebTV, çalışanların çoğunun