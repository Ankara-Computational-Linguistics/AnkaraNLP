getirdi. Hava soğuyordu. Gömlekle motosiklete binmek kolay değildi artık. Larry doktora usulca, «Ana için yapabileceğimiz bir şey var mı.» diye sordu. «Lucy serumla ilgili her şeyi biliyor. Yapılacak başka bir şey de yok. Durumu görüyorsun...» George Richardson'un sesi hafiflemişti. Tabii, durumu hepsi görüyorlardı. Dick, «İyi geceler, Larry,» diyerek doktor ve hemşireyle dışarı çıktı. Larry tekrar pencereye yaklaştı. Dışarda herkes ayağa kalkmış, merakla bakıyordu. Abagail Ana sağ mıydı. Ölmüş müydü. Ölüyor muydu. İyileşmiş miydi. Bir şey söylemiş miydi. Lucy, Larry'e yaklaşarak kolunu onun beline doladı. «Seni seviyorum.» Larry genç kadına sarıldı, çaresizlik içinde titremeye başladı. Gözlerinden yaşlar akıyordu. «Lucy. Tanrım. Bütün bunlar ne anlama geliyor.» 5 Eylül günü öğleyin bütün kente elektrik verildi. Mahkeme binası-nm tepesindeki siren çalmaya başladı. Hastanedeki odanın ışıkları yandığı anda Stu, Fran'in yanındaydı. Genç adam kadının gözlerinin dolmuş olduğunu farketti. «Fran. Ne var. Sırtın mı ağrıyor.» Genç kadın, «Nick'i düşünüyordum,» diye açıkladı. «Nick hayatta olmalı ve ışıkları görmeliydi. Haksızlık bu. Bana sarıl, Stu. Çocuk için dua etmek istiyorum.» Stu, Fran'e sarıldı ve birdenbire Nick'i çok aradığını da anladı. O anda Harold Lauder'a karşı eskisinden daha da yakıcı bir kin duydu. Fran uzun bir süre ağladı. Glen, Stu'yu şiddetle sarsarak uyandırdı. «Seni uyandırmak çok zor, Doğu Teksas'lı. Kütük gibi uyuyorsun.» «İnsan önce şu lanet olasıca ışığı yakardı.» «Biliyor musun, onu unuttum.» Stu ışığı yakarak saate baktı. Gecenin üçü olmuştu. 6 Eylül günü başlamıştı. «Burada ne işin var, Glen. Belki farkına varmadın ama uyuyordum.» Sonra Glen'e dikkatle baktı. Adamın rengi uçmuştu. Korkmuş gibi bir hali vardı. «Ne var.» Glen usulca, «Abagail Ana,» dedi. «Öldü mü.» «Tanrı beni affetsin, bazan keşke ölmüş olsa diyorum. Ana uyandı. Bizi istiyor.» «İkimizi mi.» «Beşimizi. O...» Glen Bateman'in sesi boğuklaştı. Fran'in hastanede olduğunu da. Nasıl öğrenmiş, bilmiyorum. Ama biliyor.» «Komite üyelerini istiyor, öyle mi.» «Komite üyelerinden sağ kalanları. Abagail Ana ölmek üzere. Bize bir şeyi açıklaması gerektiğini söylüyor. Onu dinlemeyi isteyip istemediğimden de hiç emin değilim.» Larry Underwood'un evi ışık içindeydi. Stu'yla Glen oraya vardıkları sırada Ralph da Fran'i getirdi. Genç kadın arabadan inerken sancı içinde olduğu belliydi. Stu elini Fran'in beline doladı. «Seni taşımamı ister misin.» «Hayır, hayır. Yalnız kolunu çekme.» Larry kapıda onları bekliyordu. Glen gibi onun da rengi uçmuştu «Hepinizi de buraya getirttiğim için çok üzgünüm... Abagail Ananın başında bekliyordum. Lucy gidip yatmıştı. Bir ara dalmışım. Kendime geldiğim zaman Ana bana bakıyordu. Şimdi ancak fısıltıyla konuşuyor ama sözleri anlaşılır gibi.» Larry yutkundu. «Abagail Ana bana Tanrının onu şafak zamanı alıp götüreceğini söyledi. 'Önce Tanrının almadıkla-rıyla konuşmalıyım,' dedi. Bu sözlerin ne anlama geldiğini sordum. Tanrının Nick'le Susan'ı aldığını biliyorum,' diye açıkladı. Gerçekten biliyordu.» Lucy koridorda belirdi. «Kahve yaptım. İstediğiniz zaman buradan alıp içebilirsiniz.» Larry, «Teşekkür ederim, sevgilim,» dedi. Lucy kararsızca durdu. «Sizinle gelmem gerekiyor mu. Yoksa bu özel bir konuşma mı. Komite toplantıları gibi.» Larry, Stu'ya baktı. Genç adam usulca, «Gelebilirsin,» dedi. Yatak odasına girdiler. Fran'i zorlamamak için ağır ağır yürüyorlardı. Ralph birdenbire, «Bize her şeyi söyleyecek,» dedi. «Ana durumu açıklayacak. Üzülmek yersiz.» Birlikte içeri girdiler. Ölmek üzere olan Abagail Ana parlak gözleriyle onlara baktı. Fran yaşlı kadının ne durumda olduğunu biliyordu ama onu görünce yine de çok sarsıldı. Abagail Ana canını kemiklerine bağlayan kiriş ve deriden ibaretti. Ama gözleri hiç değişmemişti. Bu gözler dostluk ve şefkat doluydu. Abagail Ana, «Otur kızım,» diye fısıldadı. «Sancın var.» Larry, Fran'i bir koltuğa götürdü. Genç kadın rahat bir soluk alarak oraya çöktü. Abagail Ana parlak gözleriyle hâlâ onu süzüyordu. «Hamilesin...» «Evet ama nasıl...» «Hişş...» Odaya bir sessizlik çöktü. Fran ipnotize olmuş gibi yaşlı kadının gözlerinin içine bakıyordu. Abagail, «Pencereden dışarı bak, kızım,» dedi. Fran pencereye doğru döndüğünde, camda bir bebek odasının hayalini gördü. Aydınlık odanın pencerelerine kareli, kırmalı perdeler takılmıştı. Ama... köşedeki beşik boştu. Fran boğuk boğuk, «Bebek nerede.» diye sordu. «Çocuğun babası Stuart değil, küçük kız. Ama o bebeğin hayatı Stuart'ın ellerinde. Tabii Tanrının da. Gerisini bilemiyorum...» Fran'in kalbi korkuyla doldu. Abagail Ana, «O kara iblis, gelinini yanına çağırdı,» diye fısıldadı. «Onu hamile bırakmak için. O senin bebeğinin yaşamasına izin verir mi.» Fran boğuk bir sesle, «Sus,» diye inledi. Odaya derin bir sessizlik çöktü. Sonra Abagail Ana, «Kibirlendim,» dedi. «Böylece günah işledim. Hepiniz de öyle. Siz hiç, 'Bu dünyanın prenslerine bel bağlamayın,' sözünü duymadınız mı. Cevap elektrik ışığı değil, Stu Redman. CB radyosu da olamaz, Ralph Brentner. Sosyoloji de bu durumu sona erdiremez, Glen Bateman. Artık kapatılmış bir kitaba benzeyen geçmişin kefaretini ödemek de felaketi önleyemez, Larry Underwood. Erkek çocuğun da öyle, Fran Goldsmith. Tanrı huzurunda bir çaba göstermiyorsu-nuz.» Sol gözünden akan bir yaş yanağından süzüldü. Ralph, «Ana, ne yapacağız.» diye sordu. «Zamanım az. Hepiniz de yaklaşın. Yuvama döneceğim. Hiçbir insan buna benim kadar hazır olamaz. Yaklaşın.» Ralph yatağın kenarına ilişti. Larry'yle Glen karyolanın ayakucunda durdular. Fran yüzünü buruşturarak ayağa kalktı. Stu onun koltuğunu Ralph'ın yakınına çekti, Fran tekrar oturdu, soğuk parmaklarıyla Stu' nun elini tuttu. Abagail Ana, «Tanrı sizi bir komite ya da bir toplum oluşturmanı. için biraraya getirmedi,» diye başladı. «O sizi buraya, daha ilerlere gön. dermek için çağırdı. Bir sefere çıkmanız için.» içini çekti. «Nick'in size yol göstereceğini sanıyordum. Ama Tanrı Nick'i aldı. Fakat bana Nick tümüyle ortadan kaybolmuş gibi de gelmiyor. Yine de şimdi liderlik sana düşüyor, Stuart. Tanrı seni de alırsa, o zaman bu görev Larry'ye düşecek. Tanrı onu alırsa, o zaman Ralph'a.» Glen, «Benim en arkadan anlaşılıyor,» diye mırıldandı. «Ne...» geldiğim Fran soğuk soğuk, «Liderlik mi.» dedi. «Liderlik mi. Stu onları nereye götürecek.» Abagail Ana, «Tabii batıya, küçük kız,» diye cevap verdi. «Batıya. Ama sen gitmeyeceksin. Yalnızca o dördü gidecekler.» «Olmaz.» Fran bütün can acısına rağmen ayağa fırlamıştı. «Sen ne diyorsun, Ana. O dördü kara adamın eline mi düşsünler. Onlar Özgür Bölgenin kalbi ve ruhu.» Genç kadının gözleri ateş saçıyordu. «Böylece kara adam onları çarmıha gersin, gelecek yaz da buraya gelip herkesi öldürsün, öyle mi. Erkeğimin feda edilmesine göz yumamam. Kahretsin.» Stu inledi. «Frannie.» «Buradan gitmek istiyorum. Beni eve götür, Stu. Hastaneye değil. Eve.» «Ananın söyleyeceklerini dinleyeceğiz.» «Onu sen dinle. Ben gidiyorum.» «Küçük kız.» «Beni, 'Küçük kız,' diye çağırma.» Abagail Ana elini uzatarak Fran'in bileğini kavradı. Genç kadın kaskatı kesildi. Başı geriye gitti, gözleri kapandı. «Y-Yapma. yapıyorsun.» «Bir dakika. Fran'e ne Yaşlı kadın cevap vermedi. Dakikalar sonsuzluğa kadar uzadı sanki. Sonra Abagail Ana genç kadının bileğini bıraktı. Fran ağır ağır, sergeni sersem bileğini ovaladı. Birdenbire gözleri irileşti. Stu kaygıyla, «Ne var, hayatım.» diye sordu. Ralph ona dehşetle bakıyordu. Fran, «Geçti,» diye mırıldandı. «Ne.» «Sancı... Sırtımdaki ağrı. Geçti.» Fran sersem sersem Stu'ya döndü. «Hepsi de geçti.» Stu diğerlerine sordu. «Ne... neden söz ediyor.» Glen yalnızca başını salladı. Rengi uçmuş, yüz hatları gerilmişti. Fran, Abagail Anaya baktı. «Bu bir rüşvet mi. Stu yanımda kalacaksa, sancıyla kıvranmayı tercih ederim.» Abagail Ana, «Tanrı kimseye rüşvet vermez, kızım,» diye hatırlattı. «O bir işaret gönderir. Kullarının bunu istedikleri gibi yorumlamalarına da izin verir.» «Stu batıya gidecek...» Fran şimdi hem şaşkındı, hem de korkuyordu. Stu, «Otur, Fran,» dedi. «Ananın söyleyeceklerini dinlememiz gerekiyor.» Şok geçiren Fran koltuğa çöktü. Hâlâ olanlara inanamıyordu. Abagail Ana, «Batıya gideceksiniz,» diye fısıldadı. «Yanınıza su da, yiyecek de almayacaksınız. Hemen bugün yola çıkacaksınız. Arkanızdaki elbiselerle. Yürüyeceksiniz. İçinizden birinin o belirli yere erişemeyeceğini biliyorum. Ama bunun hanginiz olduğu konusunda hiçbir bilgim yok. Geri kalanlar Flagg denilen o adamın karşısına çıkaracaklar. O aslında insan değil, doğaüstü bir yaratık. Tanrı onu yenmenizi istiyor mu, tekrar Boulder'a dönmenizi arzu ediyor mu, bilmiyorum. Bunları bilmek bana düşmüyor. Ama Flagg, Las Vegas'ta. Siz de oraya gitmelisiniz. Son savaş orada olacak. Gideceksiniz. Sendelemeyeceksiniz. Çünkü Tanrı sizi destekleyecek. Tanrının yardımıyla savaşacaksınız.» Başını salladı. «Hepsi bu kadar. Söyleyeceğimi söyledim.» Fran, «Hayır,» diye fısıldadı. «Olamaz.» Glen hırıltılı bir sesle, «Ana,» dedi ve öksürdü. «Ana, hiçbir şey anlayamıyoruz... Biz... senin gibi olayları kontrol eden varlığa yakın deği|j2 Bize göre bir şey değil bu. Fran haklı. Oraya gidersek Flagg bizi parça parça eder. Daha doğrusu, ilk karşılaşacağımız nöbetçiler eder.» «Gözlerin görmüyor mu senin. Fran'in Tanrının inayetiyle derdinden kurtulduğunu gördün. Tanrı beni araç olarak kullandı. Tanrı sizin Kara Prensin son uşağı tarafından vurulup öldürülmenizi mi istiyor sanıyorsun.» «Ama Ana...» Yaşlı kadın, «Abagail Ana onu 'Şeytanın Uşağı,' diye çağırıyor,» dedi. «Belki de o mantıklı düşüncenin son sihirbazı. Bize karşı teknolojinin araçlarını topluyor. Belki de aslında o daha başka, daha kara bir şey. Ben yalnızca onun varolduğunu biliyorum. Artık sosyolojinin, psikolojinin ya da diğer 'oloji'lerin Flagg'i durdurabileceğini sanmıyorum. Bunu ancak beyaz sihir başarabilir.» Glen'in ağzı bir karış açık kaldı. Abagail Ana sordu. «Bu sözler doğru mu. Yoksa bunlar bir yalancının lafları mı.» «Bu sözleri ben söyledim.» Glen'in sesi titriyordu. «Güvenin. Hepinizde güvenin. Ralph... Stu... Glen... Fran-nie. Larry... Özellikle sen Frannie. Güven... ve Tanrının emrine boyun ey.» Larry acı acı, «Seçeneğimiz var mı.» dedi. Yaşlı kadın başını çevirerek ona şaşkın şaşkın, «Seçenek mi. Her zaman bir seçenek vardır. Tanrının yolu budur. Her zaman da böyle olacak. Hâlâ iradenize sahipsiniz. İstediğinizi yapın. Kimse sizi prangaya vurmuyor. Ama... Tanrı sizden bunu istiyor.» Yine derin bir sessizlik oldu. Sonra Ralph sessizliği bozdu. «Kutsal Kitapta Davud'un dev Goliyat'ı yendiği yazılı, Ana. Sen uygun buluyorsan ben de giderim.» Yaşlı kadın onun elini tuttu. Larry atıldı. «Ben de. Ben de öyle.» İçini çekti, sanki başı ağrıyor-pıuş gibi elini alnına bastırdı. Glen bir şey söylemek için ağzını açtı, ama aynı anda köşeden bir ses geldi, iç çekişini andıran bir ses. Lucy'ydi bu. Hepsinin de unuttukları genç kadın bayılmıştı. Şafak sökmek üzereydi. Larry'nin mutfağındaki masanın çevresine oturmuş, kahve içiyorlardı. Beşe on kala Fran kapıda belirdi. Ağlamaktan yüzü şişmişti. Ama artık yürürken topallamıyordu. Gerçekten iyileşmişti. «Gidiyor sanırım,» dedi. Hepsi de Abagail Ananın yattığı odaya girdiler. Larry kolunu Lucy'nin omzuna atmıştı. Abagail Ana zorlukla, hırıltılı hırıltılı soluk alıyordu. Gruptakiler korku ve huşu içinde karyolanın çevresine toplandılar. Ralph sonunda bir şimşek çakacağını, Abagail Ananın birdenbire ortadan kaybolacağını düşünüyordu. Ama yaşlı kadın sessizce öldü. Stu, «Gitti...» diye mırıldandı. «Tanrı ona acısın.» Ralph'ın korkusu geçmişti. Yaşlı kadının ellerini kavuştururken gözyaşları Abagail'in parmaklarına damladı. Glen birdenbire, «Sizinle geleceğim,» dedi. «Ana haklıydı. Beyaz sihir. Geriye bir tek bu kaldı.» Frannie, «Stu,» diye fısıldadı. «Stu, lütfen gitmeyeceğini söyle.» Hepsi dönüp genç adama baktılar. Sanki bakışlarıyla, «Artık liderimiz sensin, Stuart,» diyorlardı. Stu, «Frannie,» dedi. «Gitmem gerekiyor.» «Ve ölmen de.» Frannie genç adama acı acı, adeta nefretle baktı, sonra Lucy'ye döndü. Sanki onun kendisini desteklemesini bekliyor-muş gibiydi. Ama Lucy iyice sersemlemişti. Ona yardım edecek durumda değildi. Stu kelimeleri dikkatle seçmeye çalışarak, «Gitmezsem hepimiz öleceğiz,» dedi. «Abagail Ana haklıydı. Beklersek bahar gelir. Sonra. Kara adamı nasıl engelleyebiliriz. Bunu bilmiyoruz. Elimizde en küçük bir ipucu bile yok. Hepimiz de başımızı kuma gömdük. Onu durdurmalıya Ancak Glen'in dediğini yapabiliriz. Beyaz sihirden yararlanabiliriz. Ya da Tanrının gücüyle bunu başarırız.» Fran ağlamaya başladı. Stu, «Fran, yapma,» diyerek kadının elini tutmaya çalıştı. Ama Fran, «Bana dokunma.» diye haykırdı, «Sen bir ölüsün. Bir cesetsin. Onun için... bana dokunma.» Güneş doğarken hepsi hâlâ yatağın çevresinde duruyorlardı. Fran, «Ne zaman gidiyorsun.» diye sordu. «Öğleyin.» Stu bir sigara yaktı. «Oraya ne kadar zamanda varırsınız.» Genç adam omzunu silkti. «Yürüyerek mi. Bilmiyorum. Glen pek genç sayılmaz. Aslında Ralph da öyle. Günde elli kilometre yürüyebilir-sek, oraya Ekimin başında varabiliriz sanırım.» «Ya dağlara erkenden kar yağarsa. Veya Utah'a.» Stu yine omzunu silkti. Gözlerini Fran'e dikmişti. «Abagail Ana gerçekten Tanrının emrini mi açıklıyordu, Stu. Gerçekten mi.» «Frannie, bilmiyorum.» Fran mırıldandı. «Öğle olmak üzere.» Ağlıyordu. Stu ona sarıldı. Genç kadın ekledi. «Aldırma. Bunun nedeni hamilelik. Çok sulu gözlü oldum. Elimde değil.» «Anlıyorum...» «Stu... geri döneceğine yemin et.» «Fran, ben nasıl...» Genç kadın ıslık çalar gibi, «Yemin et, Stu,» dedi. «Yemin et.» «Frannie, elimden geleni yapacağıma yemin ediyorum.» «Bu kadarı bana yetmeli. Öyle değil mi.» «Artık Larry'ye gitmemiz gerekiyor.» «Biliyorum...» Fran, Stu'ya sıkıca sarıldı. «Beni sevdiğini söyle.» «Seni sevdiğimi biliyorsun.» «Biliyorum ama yine de söyle. Duymak istiyorum.» Stu genç kadının omuzlarını tuttu. «Seni seviyorum, Fran.» «Teşekkür ederim...» Genç kadın yanağını Stu'nun omzuna dayadı. «Artık seninle vedalaşabilirim sanırım. Gitmene izin verebilirim.» sarılarak bir süre öyle durdular. Birbirlerine 50 Fran'le Lucy, Larry'nin kapısı önündeki basamaklarda durarak grubun heyecansız yola çıkışını seyrettiler. Dört adam bir an kaldırımda durdu. Uyku tulumu, çanta, özel araçlar almamışlardı. Talimata uyacaklardı. Yalnızca ayaklarına kalın altlı yürüyüş ayakkabıları giymişlerdi. Lucy, «Güle güle, Larry,» dedi. Rengi uçmuştu. Fran, «Unutma, Stuart,» «Unutmayacaksın, değil mi.» diye seslendi. «Hayır. Unutmayacağım.» Glen parmaklarını ağzına sokarak ıslık çaldı. Kojak koşarak geldi. Larry, «Haydi, gidelim,» diye mırıldandı. Yüzü Lucy'ninki kadar beyazdı. Gözleri garip garip parlıyordu. «Cesaretim kırılmadan yola çıkalım.» Stu, Fran'e eliyle bir öpücük yolladı, Fran de el salladı. Gözleri yanmaya başlamıştı ama bu kez ağlamamak için kendini tutuyordu. Dört erkek yürümeye başladılar. Köşeye vardıkları zaman Stu dönüp tekrar el salladı. Larry de öyle. Fran'le Lucy de onlara karşılık verdiler. Sonra grup gözden kayboldu. Lucy kayıp duygusu ve korku yüzünden hastalanmış gibiydi. «Tanrım...» Fran, «İçeri girelim,» dedi. «Canım çay istiyor.» Dört erkek güneybatıya doğru ilerlediler. Glen arka cebinden bir eşarp çıkararak büktü, sonra da alnına bağladı. «Kabak kafalı sosyolog ter bandını takıyor.» Kojak ilerde neşey|e koşuyordu. Larry usulca, «Ah, Tanrım...» diye mırıldandı. «Bana bu her şeyjn sonuymuş gibi geliyor.» Ralph, «Evet,» dedi. «Bana da öyle.» Stu hafifçe gülümsedi. «Haydi... Siz ahmaklar sonsuza kadar yaşamak mı istiyorsunuz yoksa.» Yollarına devam ederek Boulder'ı gerilerde bıraktılar. O gece Kayalık dağların yakınında kamp kurdular. İlk gece hiçbiri de doğru dürüst uyuyamadı. Kendilerini yuvalarından çok uzaklaşmış gibi hissediyorlardı. Sanki üzerlerine ölümün gölgesi düşmüştü. En kalabalık karakol Ontario'daydı. Altı kişi büyük bir kamyonun arkasına yerleşmişlerdi. Bütün hafta boyunca yağmur yağmış, adamların da sinirleri gerilmişti. Durmadan poker oynamışlardı onlar da. Adamlar Portland'dan gelmişlerdi ve oraya dönmek istiyorlardı. Portland'da kadınlar vardı... Bir direğe güçlü bir alıcı-verici asmışlardı. Hoparlörden yalnızca iki kelimenin yükselmesini bekliyorlardı. «Geri dönün.» O zaman aradıkları adamın başka bir yerde yakalanmış olduğunu anlayacaklardı. Peşinde oldukları adam yetmiş yaşlarında, tıknaz, saçları dökülmeye başlamış bir ihtiyardı. Gözlüğü vardı. Beyazlı mavili bir cipteydi. Onu görür görmez vuracaklardı. Nöbetçiler sıkılıyorlardı. Sinirleri bozuktu. Ama kimseyi dinlemeden kalkıp Portland'a dönecek durumda da değillerdi. Onlara emirleri «Yürüyen Adam»ın kendisi vermişti. Hepsi de ondan çok korkuyorlardı. İşi yüzlerine gözlerine bulaştırırlarsa, Yürüyen Adam da bunu öğrenirse mahvolurlardı. Yürüyen Adam o korkunç gülümsemesiyle onlara bakıp, «Aradığınız adam karşı tarafın casusu,» demişti. Hiçbiri de liderlerinin gülüşü, nün onları neden böylesine dehşete düşürdüğünü bilmiyordu. Ama Flagg onlara gülümseyerek baktığı zaman kanları damarlarında sıcak çorbaya dönüyordu. O zaman Yürüyen Adamın o sansara benzeyen mutluluk dolu, fazla parlak gözlerini bir başkasına dikmesini diliyorlardı Flagg, «Onu öldürün,» demişti. «Ama başına ateş etmeyin. Kafasını kar bastırmadan önce doğuya göndermek istiyorum. düşünsünler.» Bütün kış bunu Ardından korkunç kahkahalar atmıştı. Randall Flagg bütün nöbetçilere aynı emirleri vermişti. Copperfield kasabasında bekleyen Bobby Terry'yle Dave Roberts'e de. Yedi Eylül günü Bobby Terry bir dükkânda oturmuş resimli roman okuyordu. Dave Roberts ise üst katta uyuyordu. Bobby yağmurun şıkırtısı arasında bir gürültü duyarak başını kaldırdı, mavili beyazlı bir cipin dükkânın önünden geçerek batıya doğru gittiğini gördü. Bobby Terry'nin ağzı bir karış açık kaldı. Hepsinin aradıkları o taşıtın, nöbet yerinin önünden geçmiş olmasına inanamıyordu. Sonra avaz avaz, «Dave.» diye bağırmaya başladı. Yargıç direksiyonu azimle tutuyor, artrit diye bir şeyin varolmadığına kendini inandırmaya çalışıyordu. Varsa bile onda yoktu bu illet. Son üç günden beri yağmurda ilerlemeye çalışıyordu yaşlı adam. Yollar berbat haldeydi. Herhalde gelecek baharda bu yollardan kimse geçemeyecekti. Yargıcı asıl peşinden ayrılmayan kargalar rahatsız ediyordu. Bu kuşların kara adamın emrinde olduklarını seziyordu. Yaşlı adam tüfeğini yanına koymuştu. Emniyeti de açıktı tüfeğin. Artık gördüğü her kargayı vurmak niyetindeydi. «Daha hızlı. Şu lanet olasıca şeyi daha hızlı süremez misin.» «Beni sıkıştırıp durma, Bobby Terry. Adamı durdurmayı akıl edemediğin için bunun acısını benden çıkarmaya kalkma.» Dave Roberts cipin direksiyonundaydı. Bobby Terry, Dave'i uyandırıncaya kadar, sonra da genç adam giyininceye kadar on dakika geçmiş, ihtiyar iyice uzaklaşmıştı. Yağmur şiddetle yağıyor, ilerisi gözükmüyordu. Bobby Terry tüfeğini kucağına koymuştu. Belinde de bir .45'lik Colt tabanca vardı. Dave kovboy botları, blucin ve sarı ipek bir yağmurluk giymişti. Hepsi o kadar. Genç adam Bobby'ye baktı. «O tüfeğin tetiğini çekip durursan ancak kapıyı delersin, Bobby Terry.» Bobby, «Sen ona yetişmene bak,» diye homurdandı. «Karnından. Onu karnından vurmam gerekiyor. Başına nişan almayacağım.» «Kendi kendine konuşmaktan vazgeç.» Bobby Terry, «Nerede o.» diye sordu. «Onu yakalayacağız. Tabii hayal gördüysen, o başka. Eğer öyleyse, senin yerinde olmak istemem, ahbap.» «Hayal görmedim. Ama ya yoldan saparsa.» Dave, «Nereye sapacak.» dedi. «Eyalet sınırına kadar başka yol yok. Yalnızca çiftliklere giden patikalar var. Onlara saparsa fazla ilerleyemez. Çamura saplanır... Bak, bak. Onu yakalayacağız.» ilerde iki araba aylar önce çarpışmış, yolu kapatmıştı. Sağda, çamurun üzerinde cipin tekerlek izleri vardı. Dave, «Tamam,» dedi. «Şu izler beş dakika öncenin izleri olmalı.» 0 da ilk cipi izledi, sonra tekrar asfalta çıktı. Ondan sonraki tepede yargıcın arabasının üç kilometre kadar ötede bir virajda gözden kaybolduğunu gördüler. Dave Roberts bağırdı. «Merhaba. Merhaba.» Gaza bastı, cip hızlandı. İki genç, dönemeçte yargıcın taşıtını tekrar gördüler. Dave farları yakıp söndürmeye başladı. Birkaç dakika sonra öndeki cipin stop lambaları yandı. Dave, «Tamam,» dedi. «Dostmuş davranır, onun cipten inmesini sağlarız. gibi Sakın acele etme, Bobby Terry. Onun için sakın işi berbat edeyim deme. İhtiyarın arabadan inmesini sağlaya-l n.» Bobby Terry'nin tüfeği sıkıca kavradığını görerek arkadaşının eline vurdu. «Silahla inemezsin... «Ama...» «Kes sesini. Gülümse, kahrolasıca budala.» Bobby Terry sırıttı. Dave homurdandı. «Olmadı. Sen bu bok arabada kal.» Yargıç cipi durdurmuştu ama motor çalışıyordu. İkinci taşıt da onun yanında durdu. Dave gülümseyerek yere atladı. Ellerini sarı yağmurluğunun ceplerine sokmuştu. Sol cebinde bir .38'lik polis tabancası vardı. Yargıç ağır ağır cipten indi. Artrit yüzünden her tarafı ağrıyordu. Tüfeğini sol eline almıştı. Dave dostça bir tavırla gülümsedi. «Hey. Beni vurmayacaksın ya.» Yargıç, «Vuracağımı sanmıyorum,» dedi. «Siz galiba Copperfield' deydiniz.» «Öyle. Adım Dave Roberts.» Genç adam elini uzattı. «Benimki de Farris.» Yargıç sağ elini uzatırken diğer cipe bir göz attı, Bobby Terry'nin dışarıya sarkmış olduğunu gördü. Genç adam .45'liği iki eliyle birden tutuyordu. Yüzü bembeyazdı. Hâlâ deli gibi sırıtıyordu. Yargıç, «Ah, köpekler,» diye mırıldandı, elini Dave'in yağmurdan ıslanmış avucundan çekti. Dave aynı anda yağmurluğunun cebinden ateş etti. Kurşun yargıcın midesinin hemen aşağısından girdi, bel kemiğinin sağından çıktı. Geride fincan tabağı kadar bir delik kaldı. Tüfek yargıcın elinden düştü. Yaşlı adam geri geri giderek cipin açık kapısına çarptı. Hiçbiri o sıra bir karganın yaklaşıp telefon teline konduğunu farket-mediler. Dave Roberts işi bitirmek için bir adım attı. Aynı anda Bobby Terry cipten ateş etti. Kurşun Dave'in gırtlağına isabet edip genç adamın boynunu parçaladı, kanlar yağmurluğuna aktı. Genç adam Bobby Terry'ye doğru döndü. Ağzını açıp kapıyor, ama sesi çıkmıyordu, irileşmiş gözlerinde şaşkınlık vardı. Ayaklarını sürüyerek iki adım attı, sonra yere yığıldı. Ölmüştü. Bobby Terry bağırdı. üzüntüyle, «Eyvah.» diye Yargıç, «Artritim geçti,» diye düşündü. «Yaşarsam doktorları çok şaşırtacağım. Artritin kesin tedavisi karına yenilen bir kurşunmuş demek. Ah, Tanrım, bunlar beni bekliyorlarmış. Geldiğimi onlara Flagg fnj haber verdi. Herhalde... Tanrı bizimkilerin buraya yolladığı diğer insanların yardımcısı olsun...» Tüfek yerde duruyordu. Yargıç zorlukla eğilerek silahı aldı. Sanki bin kilo ağırlığındaydı. Bobby Terry sersem sersem Dave'e bakmaktan vazgeçerek yaşlı adama döndü. Yargıcın onu vurmaya hazırlandığını gördü. İhtiyar adam yola çökmüş, tüfeğin namlusunu dizine dayamıştı. Bobby Terry ateş etti ama ıskaladı. Yargıcın tüfeği gök gürültüsü gibi bir ses çıkararak patladı. Cam parçaları Bobby Terry'nin yüzüne sıçradı. Genç adam bir çığlık attı. Ölmek üzere olduğundan emindi. Sonra ön camın yarısının uçmuş olduğunu farketti, kendisinin vurulmamış olduğunu anladı. Yargıç ağır bir hareketle doğru dürüst nişan almaya çalışıyordu. Sinirleri iyice bozulmuş olan Bobby Terry arka arkaya üç el ateş etti. İlk kurşun cipin yanına geldi. İkincisi de yargıcın sağ kaşının üzerine. Yaşlı adamın kafasının tepesi uçtu. Bobby Terry'nin üçüncü kurşunu ise ihtiyar adamın ağzına isabet ederek dişlerini parçaladı. Yargıç ölürken tüfeğin tetiğini farkına varmadan çekti, kurşun gökyüzüne doğru uçtu, etrafa derin bir sessizlik çöktü. Sonra telefon telindeki karga haykırarak havalandı. Bobby Terry o zaman sersemlikten kurtuldu. Elinde dumanları tüten .45'likle arabadan indi. «Bu işi ben başardım. Herifi geberttim. Buna inanmalısınız. Bizim Bobby Terry herifi öldürdü.» Ama sonra gitgide artan bir dehşetle Flagg'in emirlerini hatırladı. Yaşlı adamın suratını paramparça etmişti. Bobby Terry parmaklarını, saçlarının arasına sokarak düşünmeye çalıştı. «Güneye kaçarım... Sınırda artık nöbetçi yok. Meksika'ya giderim.» Yağmurda yeni bir ses duydu. Telaşla başını kaldırdı. Randall Flagg yoldan koşarak ona doğru geliyordu. Bobby Terry, «Olamaz...» diye fısıldadı. Flagg gelmiş geçmiş en dehşet verici korku filminden fırlamış iğrenç bir canavar gibi ona doğru geliyordu. Kara adamın yanakları kızarmıştı. Gözleri dostlukla parlıyordu. Aç aç gülümserken dişleri ortaya çıkmıştı. Köpekbalığınınkinden farksızdı dişleri. «Hey, Bobby Terry. Her şeyi mahvettin.» Flagg genç adamın üstüne atıldı. Bu dünyada çarmıha gerilmekten daha feci şeyler de vardı. Sivri dişler gibi. 52 Dayna Jurgens iki kişilik büyük karyolaya yatmış, banyodan gelen su sesini dinliyordu. 8 Eylül sabahıydı. Saat dokuz buçuğa geliyordu. Yargıç öleli on sekiz saat olmuştu. Bobby Terry öleli de hemen hemen o kadar... Dayna yargıcı düşünüyordu. «Onu buraya yollayacakları kimin aklına gelirdi. Ama aslında bu parlak bir fikir. Onun gibi yaşlı bir insandan kim şüphelenir. Flagg yine de durumu anlamış. Nasıl olduysa... Ama işi doğru dürüst halledemedikleri de anlaşılıyor. Flagg'in Las Vegas'taki önemli yardımcıları dün geceden beri bembeyaz suratlarla dolaşıyorlar. Yargıç ölmüş. Ama bir terslik olmuş.» Genç kadın için o anda en önemli şey yargıcın ölümüydü. Randall Flagg yaşlı adamın casus olduğunu anlamıştı. Bu da Dayna'yı kaygılandırıyordu. Genç kadın Las Vegas'a geleli sekiz gün olmuştu. Kenttekiler onu hemen aralarına almışlardı. Dayna, Boulder'dakilerin ödünü patlatacak kadar bilgiyi şimdiden toplamıştı bile. Jet pilotları yetiştirildiğini öğrenmek bile Özgür Bölgedekileri korkutmaya yetecekti. Ama genç kadını asıl korkutan Flagg'den kimsenin söz etmek istemeyişiydi. Hemen konuyu değiştiriyorlardı. Ancak geceleri içtikleri zaman kara adam konusunu açabiliyorlardı. O vakit de bazı saçma hikâyeler anlatmaya başlıyorlardı. Randall Flagg istediği zaman biçim değiştirebiliyordu sözde. Kurt adamdı. Salgını da o başlatmıştı. Geceleri yapılan bu konuşmalar sırasında adamdan Flagg diye de söz etmiyorlardı. Sanki yaratığın adını söylerlerse adam cin gibi bir şişeden çıkıverecekti. Flagg'i, «Kara adam,» diye çağırıyorlardı, «Yürüyen adam,» 'Fare' Erwins ise ona, «Sürünen Yahuda» adını takmıştı. Dayna, «Flagg yargıcın casus olduğunu biliyordu,» dedi kendi kendine. «O halde... beni de biliyor.» Sonra başını salladı. «Haydi, haydi. Aklını başına topla, tatlım. Flagg kendisiyle ilgili hikâyeler anlatmaları için çevresindekileri teşvik ediyor. Belki aslında onun Özgür Bölgede bir casusu var. Yargıç Farris'in asla bu yana kaçacak bir tip olmadığını haber veren biri.» Lloyd Henreid banyodan çıktı. «Böyle çırçıplak yatmamalısın, güzelim. Beni yine heyecanlandırdın.» Dayna davet edici bir gülümsemeyle genç katile baktı. «Neden böyle beklediğimi sanıyorsun.» Lloyd saatine baktı. «Kırk dakikamız var sanırım.» «Haydi öyleyse.» Lloyd kendisine yaklaşırken genç kadın adamın göğsünü işaret etti. «Onu da çıkar. Bu nesneyi gördüğüm zaman tüylerim diken diken oluyor.» Lloyd boynunda asılı olan damla biçimi siyah taşa baktı. Ortasında kıpkırmızı bir çatlak vardı. Genç adam zinciri boynundan çıkararak başucu masasının üzerine bıraktı. «Oldu mu.» «Oldu...» Dayna kollarını uzattı. Daha sonra Dayna'nın da umduğu gibi Lloyd konuşmaya başladı. «Bobby Terry'nin yerinde olmadığım için seviniyorum. Bizim patron moruğun kafasında bir çürük bile olmasını istemiyordu. Onu doğuya yollayacaktı. Oysa o geri zekâlı .45'likle ihtiyarın kafasına iki el ateş etmiş.» «Bobby'ye ne oldu.» «Bunu sorma, tatlım.» «Senin patron olanları nasıl anlamış.» «O da oradaymış.» Dayna buz kesildi. geçiveriyormuş...» «Yani oradan «Evet. Nerede mesele çıkarsa orada beliriveriyor. Ah... Eric Streller-ton'a yaptığı aklıma gelince... Çöp Tenekesiyle ve benimle birlikte Los Angeles'e gelen o ukala avukatı söylüyorum...» «Ne yaptı.» «Ona yalnızca baktı. Eric, Las Vegas'ta işlerin nasıl yapılmasını istediğini anlatıyordu. Bizimki usulca, 'Eric,' dedi. Avukat da ona baktı. Ben bir şey görmedim. Ama Eric patrona uzun bir süre baktı. Belki beş dakika. Sonra gözleri irileştikçe irileşti, salyaları aktı. Derken kıkır kıkır gülmeye başladı. Bizimki de Eric'le birlikte güldü. O zaman ödüm patladı. Sonra patron, 'Geri dönerken onu çöle bırakıverin,' diye emretti. Biz de öyle yaptık. Belki de Eric hâlâ çölde dolaşıp duruyor. Patron Eric'e beş dakika baktı ve onu çıldırttı.» Lloyd sigarasını söndürdü. «Neden böyle kötü şeylerden söz ediyoruz.» «Bilmem... Indian Springs'te durum nasıl.» Lloyd hemen keyiflendi. Indian Springs'teki hazırlıklarla o ilgileniyordu. «İyi... Çok iyi... Hank Rawson harika. Çöp Tenekesi ise bir dâhi. Bazı bakımlardan bayağı geri zekâlı ama iş silaha geldi mi harikalar yaratıyor.» Dayna, Çöp Tenekesiyle iki defa karşılaşmıştı. Adam o garip, bulanık gözleriyle kendisine baktığı zaman ürpermişti. Diğerleri... Lloyd, Hank Rawson, Ronnie Sykes, Fare... bunlar Çöp Tenekesini bir tür 'maskot' sayıyorlardı. Dayna, «Demek Çöp Tenekesi silahlardan anlıyor.» diye sordu. «Hem de nasıl. Skyhawk uçaklarının kanatları altında füzeler var. Hiçbirimiz de onların nasıl kullanılacağını anlayamadık. Sonra Çöp Tenekesini getirttik. Neyse ki o da çölden yeni dönmüştü.» «Çölden mi.» «Evet. Bir cipe binip çölde dolaşıyor. Bir bakıma o da bizim patron kadar acayip. Çölde nasıl yaşıyor, bilmiyorum... Neyse... Çöp Tenekesi geldi ve füze meselesini çabucak halletti. Evet, o bir dâhi.» Dayna öğleden sonraları sokak lambalarıyla ilgilenen grupta çalışıyordu. Ampulleri kontrol ediyor, yanmış olanların yerlerine yenilerini takıyorlardı. Grup başkanı Jenny Engstrom adında eski bir dansözdü. Güzel ve sertti. Dayna onunla dost olmak istiyordu ama Jenny'nin kara adamdan yana olması aklını karıştırıyordu. Bu yüzden genç kadına oraya neden geldiğini sormaya cesaret edemiyordu. Dayna aşağıya doğru baktığında dondu kaldı. Bu şaşkın şaşkın gülümseyen sarışın adam... «Tanrım. Tom Cullen mi.» Terler Dayna'nın gözlerine akıyordu. Genç kadın gözlerini sildi. Tekrar aşağıya baktığı zaman sarışın adam gözden kaybolmuştu. «Tom. Tom'u göndermiş olabilirler mi. Hayır, sanmıyorum. Olamaz.» «Uyan. Uyan, kahrolasıca dişi köpek.» Dayna uyanırken biri sırtına tekmeyi attığı gibi onu yataktan yere yuvarladı. Genç kadın hemen kendine geldi, gözlerini kırpıştırdı. Lloyd odadaydı. Soğuk bir öfkeyle ona bakıyordu. Whitney Hor-gan, Ken DeMott, Ace High ve Jenny de oradaydılar. Eski dansözün her zaman dostça ifadeli olan yüzü buz gibiydi. «Jenny...» Kadın cevap vermedi. Dayna dizüstü doğruldu. Çırçıp-lak olduğunun hayal meyal farkındaydı. Lloyd'un yüzünde ihanete uğrayıp bunu öğrenen bir adamın ifadesi vardı. «Giyin. Seni yalancı, casus dişi köpek.» Dayna dehşetle sarsıldı. Yargıcın casus olduğunu biliyorlardı. Şimdi de onun sırrını öğrenmişlerdi. Bunu onlara kara adam açıklamıştı. «Nerede o.» «Buralarda bir yerde...» Lloyd'un rengi uçmuş, yüzü ter içinde kalmıştı. «Çok geçmeden, 'Keşke burada olmasaydı,' diyeceksin.» «Lloyd.» «Ne.» «Sana zührevi hastalık bulaştırdım, Lloyd. En kötü cinsden. Organının çürüyüp kopacağını umarım.» Katil Dayna'nın göğsüne bir tekme attı. Genç kadın arkaüstü devrildi. «Çürüyeceğini umarım, Lloyd.» «Kes sesini de giyin.» «Çıkın dışarı. giyinmem.» Ben erkeklerin önünde Lloyd bu kez Dayna'nın kolunu tekmeledi. Genç kadının canı çok yandı ama bağırtmadı. «Başın dertte mi, Lloyd. Mata Hari'yle yattığın için yani.» «Haydi, gel, Lloyd.» Whitney Horgan katilin gözlerinden Dayna'yı öldüreceğini anlamıştı. Çabucak uzanarak Uoyd'u kolundan yakaladı «Oturma odasına geçelim. Dayna giyinirken Jenny başında bekler.» «Ya pencereden atlamaya kalkarsa.» Jenny, «Bu fırsatı bulamayacak,» dedi. Enli yüzü ifadesizdi. Ace High, «Zaten yapamaz ki,» diye açıkladı. «Bu pencereler açılmıyor.» Bir an Dayna'ya acıyarak baktı. «Bebeğim, başın belada.» Diğerleriyle birlikte dışarı çıktı. Jenny, «Giyin, Dayna,» dedi. Dayna ayağa kalkıp çürümeye başlayan kolunu ovuşturdu. «Bu insanlardan hoşlanıyorsun, öyle mi.» «Lloyd'la yatan sensin, ben değil.» Jenny'nin yüzünde öfke ve sitem vardı. «Buraya gelip casusluk etmek sence hoş bir şey mi. Başına geleceklere layıksın, kızım.» «Lloyd'la bir tek nedenle ilişki kurdum.» Dayna giyinmeye başladı. «Casusluk etmemin de bir nedeni vardı.» «Neden sesini kesmiyorsun.» Dayna dönüp Jenny'ye baktı. «Burada ne yaptıklarını sanıyorsun, kızım. Indian Springs'te o jetleri uçurmayı niçin öğreniyorlar dersin. 0 füzeler. Onları Flagg panayırda nişan alsın da sevgilisi için güzel bir bebek kazansın diye mi kullanacaklar.» Jenny dudaklarını birbirine bastırdı. «Bu benim üstüme vazife değil.» «Başka bir toplumu füzelerle ortadan kaldırmaları da senin üzerine vazife değil, öyle mi.» «Umarım yaparlar. Ya siz, ya biz. O öyle söylüyor.» «Buna aslında inanmıyorsun. yaratıktan ödün patlıyor.» Sadece o «Giyin, Dayna.» Dayna pantolonunu giyerek fermuarı çekti, sonra da elini ağzına götürdü. «Galiba... kusacağım... Tanrım.» Uzun kollu bluzunu kaparak banyoya koştu, kapıyı arkasından kapattı. çıkarıyordu. «Kapıyı ederim.» aç, Öğürürmüş Dayna. Yoksa gibi sesler kilide ateş «Kusuyorum...» Dayna yine öğürdü. Bir taraftan da banyodaki küçük dolabın üzerini yokluyordu. Sustalı bıçağını oraya saklamıştı. Sonunda bıçağı buldu, kayışını koluna geçirdi. Musluğu açarak, «Bir dakika,» diye inledi. «Midem bulanıyor. Kahretsin.» Şimdi yatak odasından diğerlerinin de sesleri geliyordu. Sonra biri bir tekmede kapıyı kırdı. Dayna soğuk soğuk, «Kustum,» diye açıkladı. «Bunu seyredemedi-ğiniz için üzüldünüz sanırım.» Lloyd genç kadını omuzlarından yakalayarak yatak odasına fırlattı. «Senin boynunu kırmalıyım.» Dayna, «Sahibinin sesini unutma,» dedi. «Hiçbiriniz de unutmayın. 0 sizin köpektanrınız, öyle değil mi.» Lloyd bağırdı. «Kes sesini. Haydi, gidelim.» Genç kadının kollarını tutmak istediler ama o başını salladı. «Yürürüm...» Randall Flagg dostça bir tavırla gülümseyerek Dayna'ya doğru geldi. Genç kadın şaşkın şaşkın, «Aa, bu adam ancak benim yaşımda,» diye düşündü. diye çağırdıkları kara adamın emri üzerine, onun odasına yalnız başına sokmuşlardı. Randall Flagg'in siyah saçları karışıktı. Yakışıklıydı. Yüzü güneşten yanmıştı. Çehresi duyarlıydı. Gözlerinde bir çocuğun neşesi vardı. Adam, «Dayna,» dedi. «Merhaba.» Genç kadın yalnızca, «M-Merhaba...» diye mırıldanabildi. Karşısında böyle birini bulacağı aklına bile gelmemişti. «Ne bekliyordun. Bir vampir mi.» Flagg neşeyle güldü. Dayna, «Onlar korkuyorlar,» dedi. «Lloyd... ter içindeydi.» Flagg, «Lloyd,» diye mırıldandı. «Lloyd salgın sırasında Phoenix'de feci günler geçirdi. Bundan söz etmekten hoşlanmıyor. Ben onu ölümden kurtarırdım. Ve...» Gülümsemesi daha da etkileyici bir hal aldı. «Lloyd o olayın benimle bir ilişkisi olduğunu sanıyor. Oysa başına o derdi ben açmamıştım. Otur, yavrum.» Dayna çevresine bakındı. «Yere otur. Seninle gerçeklerden söz edeceğiz. konuşacak ve Yalancılar iskemlelere otururlar. Biz kamp ateşinin başında oturan iki arkadaş gibi davranacağız. Otur, kızım.» Dayna yere bağdaş kurdu. Flagg, «Seni buraya casusluk etmen için gönderdiler, hayatım,» dedi. İnkâr yararsızdı. «Evet.» «Savaş sırasında casusların başlarına neler geldiğini herhalde biliyorsun.» «Evet.» Flagg'in gülümsemesi yayıldı, göz kamaştırıcı bir hal aldı. «Öyleyse benimkilerle seninkiler savaşta olmadıkları için şanslı sayılırsın. Öyle değil mi.» Dayna adama yalnızca baktı. Flagg içtenlikle, «Gerçekten,» diye ekledi. «Biz savaşta değiliz.» «Ama... sen...» Dayna'nın aklı iyice karıştı. «Biz sizin Özgür Bölge dediğiniz yere saldırdık mı. Savaş açtık mı.» «Hayır... Ama...» «Siz bize saldırdınız mı.» «Ne münasebet.» «Öyle bir niyetimiz de yok. Ülkede iki toplum için de yer var. Neden savaşalım.» Dayna, «Doğru...» diye mırıldandı. Şaşırmış, sersemlemişti. Ayrıca bir şey daha hissediyordu. Umut muydu bu. Adamın gözlerine bakıyor, bakışlarını ondan alamıyordu. «Savaşmamız için hiçbir ekonomik neden yok. Teknolojik neden de. Politikalarımız biraz farklı ama bu da önemsiz. Aramızda Kayalık dağları davar...» Dayna, «Beni ipnotize ediyor,» diye düşündü, kendini zorlayarak bakışlarını adamdan kaçırdı. Flagg'in omzunun üzerinden dışarıya, gökyüzündeki aya baktı. Adamın gülümsemesi kaybolur gibi oldu. Bir an yüzünde öfkeli bir ifade belirdi. Yoksa Dayna'ya mı öyle gelmişti. Genç kadın tekrar Flagg'e baktığı zaman o yine gülümsüyordu. Dayna sert bir sesle, «Yargıcı öldürttün,» dedi. «Benden de bir şey istiyorsun. Bunu elde ettiğin zaman beni de öldürteceksin.» Flagg ona sabırlı bir tavırla baktı. «IdahoOregon sınırında nöbetçilerim var. Adamlarım Yargıç Farris'i arıyorlardı. Onlara yaşlı adamı bana getirmelerini emretmiştim, öldürmelerini değil.» «Buradakiler olayı böyle anlatmıyorlar.» «Ya bana inanırsın, yavrum, ya da onlara. Ama ben onlara nasıl bir emir verdiğimi hatırlıyorum.» Flagg durdu. «Sana Özgür Bölgeyle ilgili bazı haberler vermemi ister misin. Brad Kitchener kente ceryan verdi.» «Bunu nereden biliyorsun.» Flagg dostça bir tavırla, «Bazı yollarım var,» diye açıkladı. «Ha, sahi, o yaşlı kadın geri döndü. Abagail Ana.» Gözleri bulanıklaştı. «Sonra öldü. Çok yazık. Anayla tanışmak istiyordum.» «Öldü mü. Abagail Ana öldü mü.» Flagg güldü. «Bu seni çok mu şaşırttı.» «Hayır. Ben olayı bilmene şaştım. Abagail Ananın dönmüş olmasına da» «O ölmek için geri döndü.» «Bir şey söyledi mi.» Flagg'in yüzündeki sakin ve dost ifadeli maske bir an kayar gibi oldu. Suratında kara öfkeli ve şaşkın bir ifade belirdi. «Hayır... Onun konuşacağını sanıyordum. Ama kadın komadan çıkmadan öldü.» «Emin misin.» Flagg yine gülümsemeye başladı. İfadesi yaz güneşi kadar parlaktı. «Daha güzel şeylerden söz edelim. Özgür Bölgeye dönüşünden örneğin. Orada olmak istersin, eminim. Giderken götürmen için sana bir şey vermek istiyorum.» Elini gömleğinin içine sokarak deri bir kese çıkardı. Keseden çektiği üç haritayı Dayna'ya uzattı. Genç kadın haritalara gitgide artan bir şaşkınlıkla baktı. Bunlar yedi batı eyaletiyle ilgiliydi. Bazı bölgeler kırmızıya boyanmıştı. Haritaların altında bu bölgelerde nüfusun artmaya başladığı açıklanıyordu. «Bunları götürmemi mi istiyorsun.» «Evet. Dostluğumun ve iyiniyetimin bir kanıtı olarak. Geri döndüğün zaman onlara şunu söylemeni istiyorum Flagg onlara bir zarar vermek istemiyor. Flagg'in adamları da öyle. Artık casus göndermesinler Bunu onlara söyler misin.» Dayna Ama...» sersemlemişti. «Tabii söylerim. «Hepsi bu kadar.» Flagg avuçlarını açtı. Dayna bir şeyin farkına vararak sarsıldı. Öne doğru eğildi. «Neye bakıyorsun.» Flagg'in sesi sinirliydi. «Hiç...» Ama Dayna, Flagg'in avuçlarını görmüştü. Adamın yüzündeki ifadeden onun da bunu sezdiği anlaşılıyordu. Flagg'in avuçlarında bir tek çizgi bile yoktu. Dümdüzdü bu avuçlar. Uzun bir süre birbirlerine baktılar. Sonra Flagg ayağa fırlayarak köşedeki yazı masasına gitti. Dayna da kalktı. Genç kadın adamın kendisini gerçekten bırakacağına inanmaya başlamıştı. Flagg masanın kenarına ilişerek iç haberleşme aygıtının düğmesine bastı, «Lloyd.» dedi. «Dayna'nın motosikletine yakıt doldur, otelin önüne getir. Kendisi bizden ayrılıyor.» Genç kadına baktı. «Hepsi bu kadar, hayatım.» «Yani... gidebilir miyim.» «Tabii. Seninle konuşmak benim için bir zevk oldu.» Flagg kapıyı işaret etti. Dayna kapıya doğru yürüdü. Tam tokmağa uzandığı sırada adam. «Bir şey daha var,» dedi. «Pek... önemsiz bir şey.» Dayna döndü. Flagg yine gülümsüyordu. «Burada sizden biri daha var.» Gülümsemesi yayıldı. «Kim olabilir.» Dayna, «Nereden bileyim.» diye cevap verdi. Aynı anda aklına Tom Cullen geldi. Buradaki gerçekten o muydu. «Tırnaklarını sökmeye karar verirsek...» Dayna başını salladı. «Bizim bölgeden herhangi bir kimse olabilir. Belki komite buraya birkaç kişi göndermiştir.» Flagg, «Sen her şeyi biliyorsun,» dedi. «Bir casus daha var. Bir tek kişi. Ve sen onun kim olduğunu biliyorsun.» «Hayır, ben...» Flagg yine aygıtın üzerine eğildi. «Lloyd. Biraz bekle. Dayna'nın motosikletini hemen getirme.» Düğmeye basarak genç kadına gülümsedi. Dayna terlemeye başladı. «Aslında bu bir senaryoydu değil mi. Bir perdelik küçük bir oyun.» «Ne demek hayatım.» istediğini anlayamıyorum, «Pekâlâ anlıyorsun. Lloyd'un sana öyle çabucak cevap vermesi bir hata. Sen burada, 'Tamam,' der demez hepsi telaşla koşuyorlar. Uoyd'un da şu ara motosikletimle otele yaklaşmış olması gerekirdi. Ama aslında sen ona yerinden kımıldamamasını söylemiştin. Çünkü beni bırakmak niyetinde değildin.» «Hayatım, korkarım sen bir paranoyaksın.» Dayna'nın bütün gücü kesilmeye başlıyordu. Genç kadın yumruğunu sağ gözünün üzerine indirdi. O zaman Flagg'a bakmaktan kurtuldu. Eski iradesine kavuştu. Karşı koyma gücüne de. Flagg masadan kalkarak genç kadına doğru yaklaştı. «O casusun kim olduğunu biliyorsun, yavrum. Bunu bana söyleyeceksin.» Dayna bağırdı. «Sen neden onun kim olduğunu bilmiyorsun. Yargıcı biliyordun. Beni de. O halde neden onu...» Flagg mermer kadar soğuk elleriyle Dayna'nın omuzlarını kavradı. «Kim o.» «Bilmiyorum.» Kara adam korkunç bir biçimde gülümseyerek genç kadını sarstı. «Biliyorsun. Söyle. Kim o.» «Neden bilmiyorsun.» Flagg kükredi. «Çünkü onu göremiyorum.» Sonra Dayna'yı odanın bir köşesine fırlattı. «Bana bilmek istediğim şeyi söyleyeceksin.» Dayna kara adama baktı, ağır ağır ayağa kalktı. «Evet. Söyleyeceğim. Bana iyice yaklaş. O adı kulağına fısıldamak istiyorum.» Flagg genç kadına yaklaştı. Dayna birden sağ bileğini kıvırdı. Bıçak elindeydi şimdi. Deli gibi, «işte.» diye haykırarak elini kaldırdı. Bıçakla Flagg'in karnını boydan boya yarmak niyetindeydi. Ama kara adam kahkahalarla gülmeye başladı. Dayna aptal aptal eline baktı. Şimdi elinde bıçak değil, sapsarı bir muz vardı. Flagg, «0 adı açıklayacaksın,» diye fısıldadı. «Ya, evet.» Dayna onun haklı olduğunu anladı. Birdenbire hızla döndü, pencereye doğru atıldı. Kara adam, «Hayır.» diye haykırdı. Genç kadın onun peşinden kara bir rüzgâr gibi geldiğini hissetti. Dayna başıyla camı kırdı, pencereden yarı sarktı, birden Flagg'in omuzlarını yakaladığını hissetti. «Beni ne kadar sürede konuşturacak.» diye düşündü. «Bir saatte mi. İki mi.» Genç kadın ölmek üzere olduğunu seziyordu ama bu yeterli değildi. Dayna, «Gördüğüm, Tom'du,» dedi kendi kendine. «Ama sen onu farkedemiyorsun. Çünkü o farklı...» Flagg onu odaya çekiyordu. Dayna başını hızla sağa doğru çevirerek intihar etti. Sivri uçlu bir cam boynuna girdi, bir başka parça da gözüne saplandı. Genç kadının vücudu bir an katılaştı, sonra gevşedi. Kara adam içeriye kanlı çuvala benzeyen bir şey çekti. Dayna ölmüştü. Belki de zaferle. Flagg öfkeyle böğürerek ölüyü tekmelemeye başladı. Dışarıda Lloyd ve yanındakiler bembeyaz kesildiler. Sonra Flagg genç katili çağırdı. Flagg geniş yazı masasının üzerine bağdaş kurup oturmuştu. Yerde Dayna kanlar içinde yatıyordu. Flagg, «Onu ortadan kaldır,» dedi. «Peki.» Lloyd'un sesi boğuk bir fısıltı halini aldı. «Kafasını keseyim mi.» «Ölüyü kentin batısına götür. Üzerine benzin döküp yak.» «Peki.» Flagg dostça bir tavırla gülümsedi. «Tamam.» 53 10 Eylül günü akşama doğru Dinny adlı küçük çocuk parkta oynuyordu. O haftaki 'annesi' Angelina Hirschfield bir kanepeye oturmuş, beş hafta önce Las Vegas'a gelmiş olan genç bir kızla konuşuyordu. Angelina yirmi yedisindeydi. Yeni gelen kız ise ondan on yaş küçüktü, pek dar bir blucin ve dekolte bir bluz giymişti. Çocuksu suratında aptalca bir ifade vardı. Durmadan seksten söz ediyordu. Dinny birdenbire başını kaldırarak, «Tom.» diye bağırdı. «Hey, Tom.» Parkın öbür tarafındaki yolda sapsarı saçlı, iriyarı bir adam ayaklarını sürüyerek yürüyordu. Yeni gelen kız, Angela'ya, «Bu adam sarhoşa benziyor,» dedi. Angela gülümsedi. «Hayır... Tom o... Dinny kentte en çok Tom'la Lloyd'u seviyor sanırım. Tom Cullen biraz geri zekâlı ama...» Kıza baktı ve sustu. Yeni gelen kız düşünceli bir tavırla gözlerini kısmıştı. «O buraya biriyle mi geldi.» «Kim. Tom mu. Hayır. On gün kadar önce yalnız başına geldi. Aslında Özgür Bölge denilen yerdeymiş. Ama onu kovmuşlar. Onların kaybı, bizim kazancımız demek.» «Yanında bir dilsiz yok muydu. Sağır ve dilsiz bir genç.» «Hayır. Tom yalnız geldi. Dinny onu çok seviyor.» Kız Tom'un arkasından baktı. Kansas'ı hatırlıyordu. Sanki aradan bin yıl geçmişti. Onlara ateş etmişti kız. «Keşke ikisini de öldürseydim,» diye düşünüyordu şimdi. «Özellikle o dilsizi.» «Julie, iyi misin.» Julie Lawrey cevap vermedi. Hâlâ Tom Cullen'in arkasından bakıyordu. Sonra gülümsedi. 54 Ölmek üzere olan delikanlı defterini açtı. Bir an durduktan sonra yazmaya başladı. Tekrar duraklayıp bacağına baktı. Bacağı kırılmış ve çarpılmıştı. Kırılmak mı. Aslında paramparça olmuştu. Delikanlı beş günden beri bu kayanın gölgesinde oturuyordu. Son yiyeceği de bitmiş, ti. Yağmur yağmasaydı bir iki gün önce susuzluktan ölecekti. Bacağı çürümeye başlamıştı. Yeşile dönmüştü rengi. Kokuyordu. Eti iyice şişmişti. Nadine ise çoktan gitmişti. Harold yanında duran tabancayı alıp kontrol etti. İçinde üç kurşun kalmıştı zaten, ilk iki kurşunu Nadine'e sıkmıştı. Kadın ona, «Yoluma sensiz devam çekivermişti. edeceğim,» deyince tetiği Motosikletle giderlerken yoldaki mazot yüzünden kaymışlardı. Geçirdikleri kaza sonucu Harold'un bacağı paramparça olmuştu. Delikanlı günlerden beri o mazotu düşünüyordu. Görünmez kazaydı bu. 0 mazot yola ne zaman yayılmıştı. Herhalde iki aydan beri o yoldan hiçbir taşıt geçmiyordu. Bu sürede yağın kurumuş olması gerekmez miydi. Sanki kara adam o mazotu yaratmak ve Harold'u oyun dışı bırakmak için fırsat kollamıştı. Zaten delikanlıdan gerektiği kadar yararlanmıştı. Artık ona ihtiyacı yoktu. Harold da bu yüzden motosikletle engele çarpmış, aşağıya uçmuştu işte. Harold defterine, «Nadine'i suçlamıyorum,» diye yazdı. Bu doğruydu. Ama başlangıçta kadını pekâlâ suçlamıştı. Sağ bacağı fena halde sancıyan delikanlı yamacı tırmanmıştı biraz. Sarsılmış, şok geçirmişti. Nadine yukarda, parmaklığın ötesinde durmuş, ona bakıyordu. Bembeyaz suratı bebek kadar gözüküyordu. Harold, «Nadine.» diye haykırmıştı, «ip. Çantamda.» Kadın ona yalnızca bakmıştı. Sonra da ağır ağır başını iki yana sallamıştı. «Hayır,» der gibi. «Nadine. İp olmadan yukarıya çıkamam. Bacağım kırıldı.» Nadine cevap bile vermemişti. «Nadine. Tanrı aşkına. İpi bana at.» Sonunda kadının sesini duymuştu. «Bütün bunlar ayarlanmıştı, Harold. Yola devam etmem gerekiyor. Çok üzgünüm.» Ama yerinden kımıldamamıştı. Delikanlıyı seyrediyordu. Sinekler Harold'un kanının tadına bakmaya başlamışlardı bile. Delikanlı parçalanmış bacağını sürüyerek yamaca tekrar tırmanmaya başlamıştı. Zorlukla soluk alıyor, terler yüzünden akıyordu. Sonra Nadine'in yüzündeki ifadeyi farketmişti. Üzüntü ve keder dolu bir ifade. Ama kadının gözleri sanki camlaşmıştı. Çok uzaklarda bir yere bakıyordu o. Nadi-ne'in gözleri kara adamdaydı. İşte Harold o zaman kadından nefret etmeye başlamıştı. Colt hâlâ belindeydi. «Nadine...» «Böylesi daha iyi, Harold. Senin için daha iyi. Çünkü onun yöntemi çok daha korkunç. Bunu anlıyorsun, değil mi. Onunla karşı karşıya gelmek istemezsin. Kara adam bir tarafa ihanet eden birinin, diğer yana da aynı şeyi yapabileceğini düşünüyor. O seni öldürecek. Ama çıldırttıktan sonra. Onda bu güç var. Kara adam bana bir seçenek tanıdı. Ya bu yol... ya da onunki. Ben bunu seçtim. Cesaretin varsa her şeyi çabucak sona erdirebilirsin. Ne demek istediğimi biliyorsun.» Harold seslenmişti. «Ya sen. Sen de onlara ihanet etmedin mi.» «Ona kalbimle hiçbir zaman ihanet etmedim.» Nadine'in sesi hüzünlüydü. Harold, «Sen asıl ona kalbinle ihanet ettin,» demişti. «Onun bana ihtiyacı var, benim de ona. Aslında senin bu planda hiç yerin yoktu, Harold. Bir süre daha beraber olsaydık... o önemsiz şeye de razı olabilirdim. Bu her şeyi mahvederdi. Bu tehlikeyi göze alamazdım. Bütün o fedakârlıktan, kan ve kötülüklerden sonra... Harold, seninle birlikte ruhlarımızı sattık. Ama ben yine de bunun karşılığını istiyorum.» «Bunun karşılığını alacaksın.» Harold dizlerinin üzerinde doğrulmayı başarmıştı. Tabancanın tetiğini çekerken sanki biri şaşkın bir sesle haykırmıştı. Nadine'in yüzünde de şaşkınlık dolu bir ifade belirmişti. Harold zaferle, sarhoş gibi, «Buna cesaret edemeyeceğimi sanıyordu,» diye düşünmüştü. Nadine'in ağzı açık kalmış, gözleri irileşmişti. Bu öyle tatlı bir andı ki, Harold kadını vuramadığını farkedememişti. Sonra durumu anlamış, tekrar nişan almaya çalışmıştı. «Harold. Hayır. Bunu yapamazsın.» «Öyle mi. Tetiği çekmek öyle kolay ki. Bal gibi yapabilirim.» Harold kadına dikkatle nişan almıştı. Ama tetiği çekeceği sırada terler gözlerine kaçmış, ayrıca taşların üzerinde aşağıya kaymaya başlamıştı. Kurşun Nadine'in çok uzağından geçmiş, Harold ise bayılmıştı. Kendine geldiği zaman hava çoktan kararmış, Nadine de gitmişti. Harold ilk geceyi dehşet içinde titreyerek geçirmişti. Sonra öleceğini anlamış, uzun uzun ağlamıştı. Harold deftere yazdıklarını okudu. «Yaptığım kötülükler için özür diliyorum. Ama onları isteyerek yaptığımı inkâr etmiyorum ve aklım başımda olarak ölüyorum.» Delikanlı defteri kapattı, uolt'un namlusunu ağzına sokarak mavi gökyüzüne baktı. «Bir... İki... Üç.» Tetiği çekti, tabanca patladı, Harold'un vücudu şiddetle sarsıldı. 55 O gece Las Vegas'in kuzeyindeki Emigrant Vadisinde bir ateş yanıyordu. Randall Flagg ateşin yanında oturmuş, sıkıntıyla küçük bir tavşanı kızartmaktaydı. Kara adam olayların gelişme biçiminden hiç memnun değildi. Rüzgârda uğursuz işaretler vardı. Yaşlı kadın ölmüş, Flagg de başlangıçta bunun iyi bir şey olduğunu düşünmüştü. Ne de olsa, Abagail Ana onu her zaman korkutmuştu. Şimdi yaşlı kadın artık ölmüştü. Flagg, Dayna Jurgens'e onun komadan çıkmadan son nefesini verdiğini söylemişti. Ama bu doğru muydu. Flagg artık bundan emin değildi. Abagail Ana sonunda konuşmuş muydu. Onlar neler planlıyorlardı. Kara adamın üçüncü bir gözü vardı sanki. Bu gözüyle ta uzakları görebiliyordu. Hemen her zaman başarıyordu bunu. Ama o gece ölüm döşeğindeki Abagail Ananın odasında olanların sonunu görememişti. /\ncak içinden bir ses. «O öldü,» demişti. «Kadının konuşmasını beklediler ama o bir şey söyleyemedi.» Ne var ki Flagg artık bu sese de güvenemiyordu. Şu casuslar meselesi onu kaygılandırmaktaydı. Yargıcın kafası uçmuştu. O genç kadın son anda Flagg'in elinden kurtulmuştu. Aslında Dayna casusun kim olduğunu biliyordu. Kahretsin. Biliyordu. Flagg o üçüncü casus dışında karşı tarafın bütün sırlarını öğrenmişti. Kimdi o. Kara adam üçüncü gözüyle her tarafı taramış, ama casusu görememişti. Kara adamın düşünceleri birbirini sansarlar gibi izliyordu. İşler pek yolunda gidiyor sayılmazdı. Bu da Flagg'in hiç hoşuna gitmiyordu. Örneğin... Harold Lauder. Delikanlı her şeyi güzelce başarmıştı. Ama sonunda Nadine'i öldürmeye kalkmıştı. Flagg bunu düşündüğü zaman hâlâ şaşkınlıkla karışık bir öfke duyuyordu. O ahmak kadın da ağzı bir karış açık, delikanlıya bakakalmıştı. Nadine ölürse bütün bunlar kime kalacaktı. Flagg her şeyi dünyaya gelecek oğluna bırakmayı planlamıştı. Ama Harold sonunda kontrolden çıkmış, ona vaat edilen gelini öldürmeye kalkmıştı. Oğlunun annesini. Flagg üçüncü gözüyle Çöp Tenekesi denilen adamı da izleyemiyor-du. Herhalde adam şimdi yine çölde dolaşıyor, Özgür Bölgedeki o iç sıkıcı insanları ortadan kaldırmak için yeni silahlar bulmaya çalışıyordu. Nadine yüzüne düşen uzun saçları geriye iterek, «Keşke ölmüş olsaydım,» diye düşündü. Güneş batmak üzereydi. Ölüm kadar soğuk bir rüzgâr çıkmıştı. Kadın çevresine bakındı. Birdenbire korkmaya başlamıştı. Sonra hissetti. kara adamın yakınında olduğunu «Nadine...» Flagg'in sesi pek yumuşaktı. Kadın dehşetle sarsıldı «Nadine, Nadine... Seni öyle seviyorum ki...» Kadın döndü. Flagg oradaydı. Eski bir arabanın burnuna bağdaş kurmuştu. Kadına bakıyor, şefkatle, usulca gülümsüyordu. Ama bakışları pek de şefkatli değildi. Karanlık bir neşe vardı bu gözlerde. Nadine, «Merhaba,» dedi. «İşte geldim.» «Evet. Sonunda geldin. Bana vaat edildiği gibi.» Flagg'in gülümsemesi yayıldı, adam ellerini kadına uzattı. Nadine bu elleri tuttu, adama yaklaşırken ondan çevreye yayılan kavurucu sıcaklığı hissetti. Flagg, «Ah, Nadine,» diye fısıldadı, kadını öpmek için eğildi. Nadine başını hafifçe çevirerek soğuk yıldızlara baktı. Flagg'in dudakları çenesinin altına süründü. Ama Flagg bu oyuna kanmadı. Nadine onun alayla güldüğünü sezdi. Kadın, «Ondan tiksiniyorum,» diye düşündü. Ama bu tiksintinin altında yıllar boyunca gizlediği o şehvet vardı. Nadine, «Bana bir şeyi açıkla,» dedi. «Her istediğini açıklarım.» «Demin, 'Bana vaat edildiği gibi,' dedin. Beni sana kim vaat etti. Neden beni. Seni nasıl çağıracağım. Bunu bile bilmiyorum. Hayatım boyunca seni bekledim. Ama adını bile bilmiyorum.» «Beni 'Richard,' diye çağır. Asıl adım bu.» Nadine kararsızca, «Richard mı.» diye sordu. Dudaklarını onun boynuna dayamış olan Flagg kıkır kıkır güldü. Nadine'in tüyleri tiksinti ve istek yüzünden diken diken oldu. «Beni sana kim vaat etti.» Flagg, «Nadine,» diye mırıldandı. «Bunu unuttum. Haydi gel... Çöle gidelim ve benim karım ol.» «Hayır.» «'Hayır,' demek için artık çok geç, hayatım.» Flagg soğuktu. Bir ölü kadar soğuk. Ve yaşlıydı. İnsanlıktan daha ihtiyardı. Dünyadan da. Nadine haykırdı, haykırdı... Flagg yine bir tavşan yakalamış, onu kızartıyordu. Ne de olsa bu 0nun düğün gecesiydi. Ateşin karşı tarafında sersem sersem oturan o yaratık da mahcup geliniydi onun. Flagg eğilerek Nadine'in elini kaldırdı, sonra parmaklarını çekti. Kadının eli öyle havada kaldı. Flagg parmaklarını Nadine'in gözlerine soktu. Kadın gözlerini kırpmadı. Adam bayağı şaşırdı. Nadine'e ne yapmıştı. Bunu hatırlayamıyordu. Önemli de değildi. Nadine hamileydi artık. Kadın katatonikse bunun ne önemi vardı. Nadine, Flagg'in oğlunu dünyaya getirecek, sonra da ölecekti. Gereken de buydu. Flagg sabaha karşı birdenbire uyandı, doğrulup oturdu. Sersemlemişti... korkuyordu. «Onlar geliyorlar... Yaklaştılar... Ama kimler.» Kaygıyla titredi. 56 Flagg, Nadine Cross'la iğrenç evliliğini gerçekleştirirken Uoyd Hen-reid de barda yalnız başına oturuyordu. Öfkeliydi. O gün Indian Springs'de yangın çıkmış, bir kişi ölmüş, üç adam da yaralanmıştı. Yaralılardan biri ölmek üzereydi. Ona bu haberi Carl Hough getirmişti. Usta bir pilottu Cari. Yangın Carl'ı öfkeden çıldırtmıştı sanki. Pilotun bir eli ve yanağı yanmıştı. Cari, Lloyd'a bir yakıt tankerinin patladığını, yanan petrolün ortalığa saçıldığını açıklamıştı. «Freddy Campanari'nin sabaha çıkacağını sanmıyorum. Yani artık iki pilot var. Ben ve Andy. Kara adama bunu söyle. Ayrıca o Çöp Tenekesinin hemen defedilmesini istiyorum. Burada ancak o giderse kalırım.» Lloyd, «Ben bu istediğini yapamam, Cari,» demişti. «Ona emir vermek istiyorsan bunu kendin yapmalısın.» İriyarı, cesur bir adam olan Cari'in sert yüzünde korku dolu bir ifade belirmişti birdenbire. «Evet. Ne demek istediğini anlıyorum. Ama Çöp Tenekesinin defedilmesi şart... Gerekiyorsa bunu kara adama da söylerim. Patronun Çöp Tenekesine çok değer verdiğini biliyorum Adamda o kara taşlardan var. Ama o yangını Çöp çıkardı. Patronun adamlarından biri pilotları yakmaya başlarsa o uçakları nasıl havalandın-rız.» «Yangını Çöp'ün çıkardığından emin misin.» «Arabaların durduğu yerdeydi. Çöp'ü hepimiz gördük.» «Ben onun çölde bir yerde olduğunu sanıyordum.» «Geri döndü. Kum taşıtının içi alet doluydu. Onları nereden bulduğunu Tanrı bilir. Bize bulduğu şeyleri gösterdi. Bunlardan sonuncusu da o yakma fitillerinden biriydi. Çöp ona bakarken ağzının suyu aktı adeta. Sonra Freddy Campanari, 'Buraya bak, Çöp,' dedi. 'Kibritlerle oynamaya meraklı olan insanlar yataklarını ıslatırlar.' Çöp o zaman iyice garipleşti. Usulca bir şeyler mırıldandı ve kalkıp gitti. Biraz üzüldük. Aslında Çöp'ü kırmak istememiştik. Çocukların çoğu Çöp'ü seviyorlar. Daha doğrusu seviyorlardı. O sırada gözüm ileriye ilişti. Çöp taşıtına binmiş, dürbünle bizi seyrediyordu.» Lloyd rahatlamıştı. «Elindeki bütün kanıt bu mu.» «Hayır. Zavallı Freddy'yi revire kaldırdıktan sonra John Waits'le yangın yerine gittik. O da daha önce orada Çöp'ü gördüğünü söyledi. Etrafı araştırırken diğer tankerlerin hepsine de o yakma fitillerinden takılmış olduğunu gördük. Bunlardan bazıları boştu. Ama diğerleri jet yakıtı doluydu. On dakika daha geçseydi, o lanet olasıca üssün yarısı havaya uçacaktı.» Lloyd, «Ah, Tanrım...» diye düşündü. Cari su toplamış elini kaldırmıştı. «Kızmış olan fitilleri çekip çıkardım. Şimdi anladın mı neden Çöp'ün defedilmesini istiyorum.» «Belki fitilleri başka biri çaldı...» Cari sabırla, «Öyle olmadı,» demişti. «Çöp bize oyuncaklarını gösterirken gücendi. Hepimizi tutuşturmaya kalktı. Bir şeyler yapılması gerekiyor, Lloyd.» «Pekâlâ, Cari.» Lloyd ondan sonra Çöp Tenekesini aramış, ama bulamamıştı. Fazla aldırmamıştı buna. Çöp de sonunda çarmıha gerilecekti. Ama Lloyd yine bir hayli kaygılıydı. Son zamanlarda olanlar hiç hoşuna gitmiyordu. Örneğin... Dayna. Flagg onun casus olduğunu anlamış, ama kadını konuşturamamıştı. Dayna üçüncü casusun kim olduğunu açıklamadan kendini öldürmüş, ellerinden kurtulmuştu. «O moruğu biliyordu. Dayna'yı da. Bize kadını nasıl konuşturacağını da anlattı. Ama umduğu gibi olmadı. Şimdi de Çöp Tenekesi...» «Bay Henreid.» Lloyd başını kaldırdı. Karşısında somurtkan suratlı, güzel bir kız duruyordu. Çok dar beyaz bir şort ve çok dekolte, askılı bir bluz giymişti. Göğüslerinin uçları ortadaydı. Çok seksiydi ama kaygılı olduğu da belliydi. Rengi uçmuştu. Hasta gibiydi. Tırnağını kemirip duruyordu. «Ne var.» «Bay... Bay Flagg'i görmek istiyorum...» Kızın sesi hafifleyip bir fısıltı halini aldı. «Angelina Hirschfield önce sizinle konuşmamı söyledi.» «Adın nedir senin.» «Julie... Julie Lawry.» «Flagg şu ara Las Vegas'ta değil, Julie. Önemli bir şey varsa bana açıkla. Ben daha sonra patronla konuşurum.» «Pekâlâ.» Kız bir an durdu, sonra telaşla ekledi. «Bu önemli bir şeyse, o zaman Bay Flagg'e haberi benim getirdiğimi söylemeyi unutmayın.» «Pekâlâ. Sorun nedir.» «O dilsiz. O köpek eğer buradaysa, casusluğa gelmiş demektir. Bunu bilmenizi istedim.» Kızın gözleri kinle parlıyordu. «O solucan bana tabanca çekti.» «Hangi dilsiz.» «O gerzeği gördüm. Öyleyse dilsiz de onunla beraber, diye düşündüm. Onlar bizim gibi değiller. Herhalde karşı taraftan geldiler.» «Açıkçası, neden söz ettiğini anlayamadım. Uzun bir gün geçirdim ve çok yorgunum. Doğru dürüst konuş, Julie. Yoksa kalkar, yatmaya giderim.» Julie oturup ayak ayak üstüne attı, Lloyd'a Nick Andros ve Tom Cullen'le nasıl karşılaştığını anlattı. Onlara ateş ettiğini de açıkladı. Kızın hikâyesi sona erdiği zaman Lloyd, «Bu neyi kanıtlıyor.» diye sordu. «Casus» sözcüğünü duyduğu zaman biraz ilgilenmişti ama şimdi sıkıntılı sıkıntılı oturuyordu. Julie dudaklarını sarkıttı. «Anlattım ya. O gerzek şimdi burada. Casusluk ettiğinden de eminim.» «Adı Tom Cullen mi dedin.» «Evet.» Lloyd geri zekâlı adamı hatırlar gibi oldu. İhyan, sarışın biriydi. Akıllı değildi ama bu şıllığın iddia ettiği gibi öyle kötü bir insana da benzemiyordu. Julie, «Gerzeği tutuklayacak mısınız.» dedi. Lloyd ona baktı. «Kafamı şişirmekten vazgeçmezsen seni tutuklayacağım.» «Aşağılık köpek, sen de.» Julie Lawry'nin sesi şirretleşmiş, tizleş-mişti. Kız ayağa fırlayarak Lloyd'a öfkeyle baktı. «Sana bir iyilik edeyim dedim.» «Bu konuyla ilgilenirim.» «Ya, evet. Bu masalı çok duydum ben.» Julie öfkeyle uzaklaştı. Lloyd onun arkasından baktı, sonra da arka cebinden eski bir not defteri çıkarıp yazmaya başladı. «Nick Andros-dilsiz. Bu kentte mi. Tom Cullen.. onu Paul'a sormalı.» Paul Burlson Las Vegas'a gelenlerin dosyasını tutuyordu. Lloyd defteri tekrar cebine soktu. Altmış kilometre ötede Nadine'le evlenmiş olan kara adam, Nick Andros'un bir arkadaşının Las Vegas'ta olduğunu duysaydı, bu durumla yakından ilgilenirdi. Julie Lawry bardan fırladığı sırada Tom Cullen kentin başka bir semtindeki dairesinin penceresinde durmuş, dalgın dalgın dolunaya bakıyordu. «Gitme zamanı geldi. Dönme zamanı.» Buna seviniyordu Tom. Buradan nefret ediyordu. Bu kent çürümüş bir bitki gibi kokuyordu. Kenttekilerin çoğu iyi insanlardı. Ona iş vermişlerdi. Tom'la şakalaşı-yorlardı. Ama onlar da kokuyorlardı... Sanki hepsi de bekliyor ve etrafı gözetliyorlardı. Bazan sessizleşiyorlardı. O zaman gözleri camlaşıyordu. Hepsi aynı kâbusu görüyorlarmış gibi. Emirleri, nedenini sormadan yerine getiriyorlardı. Yüzlerindeki o normal insan ifadeleri aslında birer maskeydi. Bunların altında canavar suratları vardı. Kurt adamların suratları. Tom, Özgür Bölgeden Dayna'yı görmüştü. Bir defa görmüş, sonra onunla bir daha karşılaşmamıştı. «Ne oldu ona. O da casusluk mu ediyordu. Geri mi döndü.» Tom bunu bilmiyor ama korkuyordu. İçi yiyecek dolu çantasını alıp sırtına taktı. «Gece yürü, gündüz uyu.» Dışarı çıkıp bisikletine bindi. Saat on birde Las Vegas'tan çıkmış, doğuya doğru gidiyordu. Kent gerilerde kaldığı için rahatlamıştı... Ama Tom 13 Eylülde, sabaha karşı dördü çeyrek geçe buz gibi bir korkuyla sarsıldı. O adam yakındaydı. Suratı olmayan adam. Etrafta dolaşan o iblis. Flagg. Sırıtan yaratık. Ve... Tanrım. Flagg uyanıktı. Tom hafifçe inledi. Flagg'in birdenbire uyandığını hissediyordu. Karanlıkta kırmızı bir göz açılmıştı. Korkunç, kırmızı bir göz. Uyku yüzünden henüz bulanıktı o göz. Karanlıkları tarıyordu. Tom Cullen'in orada bir yerde olduğunu seziyor, ama tam yerini bilmiyordu. Sarışın adam pedalları gitgide daha hızlı çevirmeye başladı. Sanki uçuyordu artık. Yavaş yavaş o kara yaratığın geride kalmaya başladığını hissetti, işin en şaşılacak yanı, o korkunç kırmızı gözün bakışlarının Tom'un üzerinden geçmesi, ama onu farkedememesiydi. Tom şaşkın şaşkın, «Belki de gidonun üzerine eğildiğim için,» diye düşündü. Sonra o kırmızı göz kapandı. Kara adam uykuya dalmıştı. 57 Yürüyen Adam Vegas'a döndü. Sabah dokuz buçukta. Lloyd onun gelişini gördü. Flagg da genç katili farketti ama onunla ilgilenmedi. Yanındaki kadının Grand Otelin lobisinden geçmesine yardım ediyordu. Oradakiler kara adama bakmaktan tiksinmelerine rağmen, yine de kadını incelemek için döndüler. Yabancı kadının saçları kar gibi beyazdı. Yüzü güneşten feci biçimde yanmıştı. Gözleri boş boş bakıyordu. Lloyd böyle gözleri daha önce de görmüştü. Los Angeles'te. Kara adam avukat Eric Strellerton'un hesabını gördüğü zaman. Flagg kimseye bakmıyor, sırıtıyordu. Kadını asansöre soktu, kapılar kapandı. Lloyd ondan sonraki altı saat boyunca durmadan çalıştı. Patron çağırdığı zaman ona tam bir rapor vermek istiyordu. Sonunda geriye Tom Cullen sorunu kaldı. Lloyd bunun önemli olduğunu sanmıyordu ama Flagg'in ne yapacağı belli olmazdı. Genç adam Paul Burlson'a telefon etti. «Tom Cullen'in dosyasına bakar mısın.» «Bir dakika... Tamam, Tom Cullen... Tahminen yirmi beş otuz beş yaş arası. Belki de kırk. Bunu kendisi de kesinlikle bilmiyor. Biraz geri zekâlı. Onu temizlik grubuna verdik.» «Vegas'a geleli ne kadar oldu.» «Hemen hemen üç hafta.» «Colorado'dan mı o.» «Evet. Ama burada o bölgeden hoşlanmayıp buraya gelen on bir, on iki kişi var. Tom Cullen'i de kovmuşlar. Normal bir kadınla ilişkisi varmış. Gen meselesinden dolayı kaygılanmışlar sanırım.» Paul bir kahkaha attı. Lloyd, Tom'un adresini aldı. «Bir ad daha söyleyeceğim. Nick And-ros.» Paul hemen, «Bu ad kırmızı listede,» dedi. «Ya.» Lloyd kırmızı listenin ne olduğunu bilmiyordu bile. «Sana bu adı kim verdi.» Paul öfkeyle, «Kim dersin.» diye homurdandı. «O kırmızı listedeki bütün adları veren kimse, yine o.» «Pekâlâ, pekâlâ.» Lloyd telefonu kapattı. «Kırmızı liste,» diye düşünüyordu. «Flagg bu adları yalnızca Paul'a vermiş. Kırmızı liste ne anlama geliyor. Kırmızı. Stop. Tehlike.» Genç katil birdenbire telefonu tekrar açarak Las Vegas Güvenlik Görevlisi Barry Dorgan'ı aradı. «Barry. Birini tutuklamanı istiyorum. Onu canlı ele geçirmelisin. Adamların bu yüzden ölseler bile. Adı Tom Cullen. Herhalde şimdi evinde. Onu Grand Otele getir.» Tom'un adresini verdi. «Bu iş çok mu önemli, Lloyd.» «Çok önemli. Bu işi başarırsan, benden çok daha yüksek biri memnun kalacak.» «Pekâlâ.» Barry telefonu kapattı. Lloyd da öyle. Bu sözlerdeki anlam belliydi. «İşi yüzüne canına okur.» gözüne bulaştırırsan patron Barry bir saat sonra Lloyd'u aradı. «Tom Cullen kaçmış sanırım. Ama o geri zekâlı. Araba kullanamıyor. Motosiklet bile. Doğuya doğru gidiyorsa ancak Kuru Göl'e erişmiştir. Onu yakalayabiliriz, Lloyd. Bundan eminim.» Lloyd, «izin ver de düşüneyim,» diyerek telefonu kapattı. Bu olay onu sarsmıştı. O kırmızı liste meselesi de. Genç katil, Flagg'le Phoe-nix'te karşılaştığından beri ilk kez yerinin pek de sağlam olmadığını anlıyordu. Bazı sırları ona açmamışlardı. Herhalde Tom Cullen'i yine de yakalayabilirlerdi. Carl Hough'la Bill Jamieson, Indian Springs'teki büyük helikopterlerle adamın peşine düşebilirlerdi. Lloyd, «Tanrım.» diye bağırdı. «Andros'un adını bana açıklamış olsalardı, Julie beni görmeye geldiği zaman Tom Cullen'i kolaylıkla yakalayabilirdik.» Korkusundan buz gibi oldu. «Flagg başarısızlığa uğradı. Bana da güvenemedi, işte bu çok kötü.» «Gel, Lloyd.» Mavi kareli bornoz giymiş olan Flagg tembel tembel gülümsüyordu. Lloyd içeri girdi. Havalandırma aygıtı sonuna kadar açılmış olduğu için oda buz gibiydi. O sabah Flagg'la gelen kadın köşedeki beyaz koltukta oturuyordu. Yüzü ifadesizdi. Lloyd ona bakarken ürperdi. Flagg genç adamın arkasından, «Nadine Cross'la tanışmanı istiyorum,» diyerek onun irkilmesine neden oldu. «Karım.» Genç katil şaşkınlık içinde ona baktı. Flagg alayla güldü. «Hayatım, işte sağ kolum Lloyd Henreid. Onunla Phoenix'te karşılaştık. Lloyd cezaevinde başka bir mahkûmu yemeye hazırlanıyordu. Öyle değil mi Lloyd.» Katil kızardı, bir şey söylemedi. Kara adam, «Elini uzat, hayatım,» dedi. Kadın robot gibi bu emri yerine getirdi. Gözlerini Lloyd'un omzunun yukarısındaki bir noktaya dikmişti. Katilin vücudu ter içinde kaldı birdenbire. Ama, «Memnun oldum,» demeyi başararak Nadine'in yumuşak elini sıktı. Flagg, «Artık elini indirebilirsin, aşkım,» dedi gülümseyerek. Kadının eli kucağına düştü. Flagg kıkır kıkır güldü. «Karım hamile. Beni kutlamalısın, Lloyd. Baba olacağım.» Dudakları uyuşmuş olan Lloyd mırıldandı. «Seni kutlarım.» «Nadine'in önünde rahatça konuşabiliriz. O mezar kadar sessiz bir kadın.» Lloyd, «Şu üçüncü casus...» diye başladı. «Onu bulacağız, Lloyd. Hiç kaygılanma. O köpeği yakalayacağız.» Flagg tatlı tatlı gülümsüyordu ama Lloyd'a bir an patronun kara suratında bir korku ifadesi belirip kaybolmuş gibi geldi. Genç adam usulca, «Onun kim olduğunu biliyoruz sanırım,» diye açıkladı. Flagg yeşimden yapılmış bir bibloyu evirip çeviriyor, inceliyordu. Birdenbire elleri donmuş gibi kalakaldı. «Ne. Ne dedin.» «Üçüncü casus...» Flagg ani, kararlı bir tavırla onun sözünü kesti. «Olamaz. Sen de artık gölgelerden korkmaya başladın.» «Eğer yanılmıyorsam casus Nick Andros adında birinin arkadaşı.» Yeşim biblo Flagg'in parmaklarının arasından kayarak yere düştü, parça parça oldu. Kara adam Lloyd'u gömleğinden yakalayarak, «Bunu bana gelir gelmez neden söylemedin.» diye haykırdı. Sesi bir çığlıktan farksızdı. «Seni pencereden atmalıyım.» Lloyd belki Flagg'in de savunmasız olduğunu farkettiği, belki de patronun her şeyi öğrenmeden onu öldürmeyeceğini bildiği için kendini savunmayı başardı. «Buna fırsat verdin mi. Bana kırmızı listeden de söz etmedin. O lanet olasıca şey neyse. Bunu bilseydim kahrolası ger-zeği dün gece yakalardım.» Flagg genç adamı karşı duvara fırlattı, Floyd yere yuvarlandı. Flagg sanki çıldırmıştı. Yüzü öfkesinden kapkara kesilmiş, odada sağa sola dolaşıyordu. Siyah saçları alnına düşmüştü. Saçlarını geriye iterek Lloyd'a döndü. Ona çok açıyormuş gibi sahte bir ifade belirdi yüzünde. Yardımcısını kaldırmak için ona doğru ilerledi. Lloyd, Flagg'in yerdeki sivri, kırık yeşim parçalarına bastığını farketti. Ama canı yanmış gibi bir hali yoktu adamın. Yaralarından kan da akmıyordu. Kara adam, «Özür dilerim,» dedi. «Seninle bir içki içelim.» Lloyd'u elinden tutup kaldırdı. Bara yürüyüp koskocaman bardaklara viski doldurdu. Lloyd içkinin yarısını bir solukta içti. Otururken eli biraz titriyordu ama kendini daha rahat hissediyordu. Flagg, «Kırmızı listeden yararlanman gerekeceği aklıma gelmemişti,» diye açıkladı. «Listede sekiz ad vardı. Şimdi beşe indi. Komite üyelerinin ve o yaşlı kadının isimleri... Andros onlardan biriydi. Ama öldü. Evet, Andros öldü. Bundan eminim.» Gözlerini kısarak yardımcısını öfkeyle süzdü. Lloyd patronuna olanları açıkladı. Flagg mırıldandı. «Demek adam geri zekâlı.» «Evet.» Flagg'in yüzünde mutlu bir ifade belirdi. «Evet... Onu bu yüzden göremedim...» Telefona gitti. Bir iki dakika sonra Barry'yle konuşuyordu. «Helikopterler. Birini Cari kullansın, diğerini Jamieson. Sürekli radyo bağlantısı de Bili sağlansın. Altmış... hayır, yüz adam çıkar. Doğu ve Güney Nevada'dan çıkan her yolu kapattır. Adamlarına Tom Cullen'in tarifini ver. Saat başı rapor istiyorum.» Telefonu kapatarak sevinçle ellerini ovuşturdu. «Onu yakalayacağız. Keşke gerzeğin kafasını gönderebilseydik. Ama o öldü.» Andros'a Lloyd mırıldandı. «Helikopterler bu gece pek işe yaramayacak. Üç saat sonra hava kararır.» Kara adam neşeyle, «Kaygılanma, Lloyd,» dedi. «Tom Cullen'i yarın helikopterlerle rahat rahat yakalayacağız. Fazla uzaklaşmış olamaz.» Lloyd not defterini çıkarmış, kaygıyla öne arkaya büküyordu. Flagg keyiflenmişti ama Çöp Tenekesinin yaptıklarını öğrendiği zaman yine öfkelenecekti. Genç adam istemeye istemeye, «Bir sorun daha var,» diyerek Indian Springs'deki yangından söz etti. Ama Flagg öfkelenmedi nedense. Yalnızca elini salladı. «Pekâlâ. Çöp Tenekesi geri döndüğü zaman onun öldürülmesini istiyorum. Ama çabucak. Canını yakmadan. Çöp acı çekmemeli... Neyse... Şu ara beni o geri zekâlı adam daha çok ilgilendiriyor. Belki karanlık basmadan onu yakalayabiliriz. Sonra... ay da var.» Neşeyle güldü. Lloyd kurumuş dudaklarını yaladı. «Artık gidebilir miyim.» «Tabii, Lloyd, tabii.» Genç adam adeta koşarcasına dışarı çıktı. Asansöre biner binmez de sinir krizi geçirmeye başladı. Tam beş dakika hem ağladı, hem güldü. «Flagg yenilmiyor. Yalnızca küçük birkaç sorun var. Onların da üstesinden gelecek. Tavırları her zamankinden tuhafsa ne yapalım. Bir Ekimde diğerleri yeryüzünden silinmiş olacaklar. Her şey Flagg'in dediği gibi şahane olacak...» Lloyd'u on beş dakika sonra Stan Bailey, Indian Springs'den aradı. Adam sinir krizi geçiriyordu. Hem Çöp Tenekesine fena halde kızmıştı, hem de kara adamdan ödü patlıyordu. «Carl Hough ve Billy Jamieson saat altıda buradan havalandılar. Pilot adaylarımızdan Cliff Benson onlarla gidiyordu. Bir dakika sonra helikopterler havada patladı. Sersemlememe rağmen adamlarımdan beşini hangara yolladım. Oradaki diğer helikopterlere de patlama fitili takılmıştı... Bu Çöp Tenekesinin işi, Lloyd. Adam çıldırdı. Tanrı bilir başka nerelere patlayıcı yerleştirdi.» «Her şeyi kontrol et.» Uoyd'un kalbi korkuyla çarpıyordu. «Buna değer mi.» Lloyd haykırdı. «Ne demek değer mi. Patron bütün üssün...» Stan usulca, «Bütün pilotlarımız öldü,» dedi. «Anlamıyor musun, Lloyd. Cliff bile. Üstelik o öyle şahane bir pilot da sayılmazdı. Burada altı kişi var. Öğretmen olmadıkça bir iş görebilecek gibi de değiller. Artık o jetler ne işe yarar, Lloyd.» Telefonu kapattı. Lloyd sonunda sersemlemişti. durumu kavramış, iyice Tom Cullen o gece dokuz buçukta uyandı. Her tarafı tutulmuş, çok da susamıştı. Matarasından su içti, kayanın altından sürünerek çıktı, karanlık gökyüzünde baktı. Ay tam tepedeydi. «Gitme zamanı geldi. Ama dikkatli olmalıyım. Ah, evet. Çünkü artık peşimdeler.» Acayip bir rüya görmüştü. Rüyasında Nick ona, «Artık senin kim olduğunu öğrendiler, Tom,» demişti. «Ama bu senin suçun değil. Sen her şeyi gerektiği gibi yaptın. Bu yalnızca bir şanssızlık. Artık çok dikkatli davranman gerekiyor. Yoldan ayrılmalısın. Hep doğuya doğru gitmelisin.» Tom doğuyu biliyordu ama çölde karışabilirdi. Dönüp dururdu o zaman. aklı Nick, «Doğuyu bulacaksın,» diyerek gülümsemişti. «Önce Tanrının parmağını görmelisin...» Tom ayağa kalkarak ufka baktı. Gözleri keskin, çöl havası kristal kadar berraktı. Sonunda aradığını gördü. Yıldızlı gökyüzüne doğru bir ünlem işareti gibi uzanıyordu işte. Tom bu taştan sütuna doğru yürümeye başladı. Flagg o gün akşam üzeri binanın tepesindeki terasta durmuş, doğuya doğru bakıyordu. Kent birdenbire sona eriyor ve çöl başlıyordu. İnsan çölde izini kolaylıkla kaybettirebilirdi. Flagg, «Ama bu sefer öyle olmayacak,» diye fısıldadı. «Onu yakalayacağım. Yakalayacağım.» Geri zekâlı adamı ele geçirmesinin neden bu kadar önemli olduğunu kendisi de bilmiyordu. Lloyd ona helikopterlerin havada parçalandıklarını haber verdiği zaman öfkeyle, avaz avaz haykırmamak için kendini zor tutmuştu. Önce tankların, zırhlı arabaların, alev makinelerinin hazırlanmasını emretmeyi düşünmüştü. Beş gün sonra Boulder'da olabilirlerdi. Bütün savaş on günde sona ererdi. Ama dağların geçitlerine kar yağmışsa mahvolurlardı. Eylülün on dördüydü. Hava kolaylıkla bozabilirdi. «Ama ben dünyanın en güçlü yaratığı değil miyim. O geri zekâlı adam da düşmanlarıma yalnızca bunu söyleyebilir. Güçlü olduğumu. Tabii çölde kaybolmazsa ya da dağlarda donmazsa. Adamlarımın benden çok korktuklarını, her emrime uyduklarını söyleyebilir. O halde... neden Tom Cullen'in yakalanıp öldürülmesini bu kadar çok istiyorum. Çünkü öyle istiyorum. Ve ben her istediğimi elde ederim. İşte bu yeterli bir neden. «Çöp Tenekesi... Onun hakkında yanılmışım...» Ama Flagg bunu düşünmek istemiyordu. «Lloyd kırmızı listeyi bilseydi bütün bunlar da olmazdı... Sus. Sus.» Flagg birdenbire bütün bu düşünceleri kafasından kovarak havalanmaya karar verdi. Böyle uçar gibi yerden yükseldiği zaman kendini daha iyi hissediyordu. Daha güçlü, daha sakin. Flagg'in topukları aşınmış çizmeleri terastan birkaç santim yükseldi, sonra biraz daha. Flagg kendini pek rahat hissetti birdenbire. «Seni bulmava geliyorlar.» Flagg bu yumuşak sesi duyunca birdenbire terasa yuvarlandı. Kedi gibi fırlayarak döndü. Tam sırıtacağı sırada Nadine'i gördü, gülümsemesi dudaklarında dondu. Kadının arkasındaki beyaz geceliğin etekleri uçuşuyordu. Ak saçları da öyle. Flagg ani bir korku duydu. Kadın ona doğru bir adım attı. Ayakları çıplaktı. «Onlar geliyorlar. Stu Redman, Glen Bateman, Ralph Brentner ve Larry Underwood. Onlar geliyorlar. Seni tavuk