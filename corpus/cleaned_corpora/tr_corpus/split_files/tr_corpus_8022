Kanada sürümü, Okyanusya sürümü de bulunur. "Time", 1923 yılında Briton Hadden ve Henry Luce tarafından ABD'nin ilk haftalık haber dergisi olarak kurulmuştur. İngilizce olarak yayımlanan derginin günümüzde haftalık tirajı 4 milyonun üzerindedir. Görevdeki editörü Richard Stengel'dir. Time 100 TIME 100, "Time" dergisi tarafından her yıl yayımlanan, dünyadaki en etkili 100 kişinin sıralandığı bir listedir. Liste, 1998'de bir paneldeki tartışma sonucunda ilk defa oluşturulmuş ve gördüğü yoğun ilgi üzerine geleneksel hale getirilmiştir. Listeye girmek bir onur gibi görülse de, sadece iyi değil, kötü yönde etkili olan isimler de listeye girebilmektedir. Liste, 5 kategoride en etkili yirmişer ismi belirlemektedir. Kategoriler; Liderler ve Devrimciler, Kurucular ve Titanlar, Sanatçılar, Bilim İnsanları ve Düşünürler, ve Kahramanlar ve İkonlardır. Listeye birden çok kez girmek pek sık rastlanan bir durum değildir. Aşağıda, bu ender örnekler sıralanmıştır: Peter Akinola Peter Jasper Akinola DD (d. 27 Ocak 1944; Abeokuta), Nijerya Anglikan Kilisesi Başkanıdır. Ayrıca Afrika Kiliseleri Birliği yönetim kurulu üyesidir. TIME tarafından 2 kez Dünya'nın En Etkili 100 Kişisi listesine alınmıştır. Robert Desnos Robert Desnos, (d. 4 Temmuz 1900 - ö. 8 Haziran 1945), Fransız şair. Sürrealizm'in öncü temsilcilerinden oldu. Sürrealist Andre Breton'la arasının açılması üzerine, ikinci sürrealist manifestosundan sonra topluluktan ayrıldı (1928). Alman Gestapo tarafından 22 Şubat 1944'te Orta Avrupa'da bulunan Theresienstadt kampına sürüldü. Esaret hayatı devam ederken hayata gözlerini yumdu. Ölmeden çok kısa bir süre önce yazmış olduğu "J'ai tant rêvé de toi" isimli şiir mısraları modern edebiyatta oldukça popülerdir: Sarı Yazma Festivali Cide Rıfat Ilgaz Sarı Yazma Festivali, Kastamonu'nun Cide ilçesinde doğan Rıfat Ilgaz adına düzenlenen bir etkinliktir. Her yıl temmuz ayının ikinci cumartesisinin yer aldığı haftada Cide ilçesinde Rıfat Ilgaz Sarı Yazma Kültür ve Sanat Festivali düzenlenir. Panel, sempozyum, müzik ve diğer kültürel etkinlikler ile yazar anılır. Ebu Musab ez-Zerkavi Ebu Musab Zerkavi (; 30 Ekim 1966, Zerka - 7 Haziran 2006, Hibhib) ya da gerçek adıyla Ahmed Fadıl en-Nezal el-Halayle (Arapça: أحمد فضيل النزال الخلايلة), çeşitli İslamcı ve cihatçı örgütlerin üyeliğini, kuruculuğunu ve liderliğini yapmış Ürdünlüdür. Tevhit ve Cihat Örgütü, Irak el-Kaidesi ve Mücahit Şura Meclisinin kurucu lideri olarak faaliyetlerde bulunmuştur. Amerika Birleşik Devletleri tarafından birçok terör eyleminin azmettiricisi olarak suçlanmış, Irak el-Kaidesi'nin başı olduğu iddia edilmiştir. CIA, Amerikalı radyo kulesi tamircisi Nick Berg'in Irak'ta kafasını kesen kişinin Zerkavi olduğunu açıkladı. ABD'nin başına 25 milyon dolar ödül koyduğu Zerkavi, adını özellikle Irak’ın işgaliyle duyurmuştu. Zerkavi, Amerika Birleşik Devletleri'nin Müslüman topraklarda bulunmasına ve Batı'nın bağımsız bir İsrail devletini desteklemesine karşı çıkıyordu. Irak’taki pek çok silahlı eylemi çeşitli video kayıtları ve mektuplarla üstlenmişti. Zerkavi’nin bilinen eylemleri arasında Irak’ta 2 Amerikalı rehinenin başının kesilmesi, 2005 Kasım ayında Amman'daki 3 otele düzenlenen intihar saldırıları bulunuyor. Zerkavi, iki kez de "Time" 100 listesinde yer almıştı. 7 Haziran 2006'da, ez-Zerkavi'nin de katıldığı bir örgüt toplantısının yapıldığı Irak'ın Hibhib köyündeki binaya Amerika Birleşik Devletleri Hava Kuvvetleri'ne bağlı uçaklar tarafından düzenlenen hava saldırısıyla ez-Zerkavi öldürüldü. Kendisinin ölümü sonrasında örgütün liderliği Ebu Eyyub el-Mısri'ye geçti. Gerçek adı Ahmed Fadıl en-Nezal el-Halayle olan Ebu Musab ez-Zerkavi, 20 Ekim 1966'da Zerka, Ürdün'ün Masum semtindeki Haşmi Sokağı'nda, iki katlı evde doğdu. Yedi kız ve iki erkek kardeşi olan ez-Zerkavi, kız kardeşlerinin tamamı ve Muhammed adlı erkek kardeşiyle birlikte, doğduğu şehirde büyüdü. Ailesi, Bedevi kökenli Halayle boyunun Ebü'l-Hasan kabilesine mensuptu. 1926 doğumlu babası Fadıl Nezal Muhammed el-Halayle, gönüllü olarak 1948 Arap-İsrail Savaşı'na katılmış ve sonraki dönemde Zerka belediyesi tarafından, topluluğun sorunlarını çözmesi amacıyla danıştığı bir "muhtar" olarak belirlenmişti. Babası, ayrıca geleneksel tıpla uğraşmaktaydı. 1940, Zerka doğumlu, gerçek adı Dali İbrahim Muhammed el-Halayle olan annesi Ümmü Sayil, "son derece dindar" olarak tanımlanmaktaydı. 1971'de, Kral Talal bin Abdullah İlkokulunda öğrenimine başlayan Ahmed Fadıl, buradaki öğretmeni tarafından "düşük entelektüel yatkınlığı" olan bir öğrenci olarak tanımlamıştı. Doğduğu semtte geçirdiği çocukluk yıllarının ardından, ergenlik yaşlarındayken ailesiyle birlikte Yeni ez-Zerka semtine taşındı ve 1977 itibarıyla öğrenimine, ortaokul seviyesindeki ez-Zerka Lisesinde devam etti. Buradaki öğretmeni, kendisi için "hayalperest ve dersleriyle hiçbir ilgisi olmayan bir çocuk" ifadelerini kullanmaktaydı. 1982'ye, dokuzuncu sınıfa kadar öğrenimine devam eden Ahmed Fadıl'ın not ortalaması 100 üzerinden 51,6'ydı. Okul tarafından meslekî eğitime yönlendirilmeye çalışılsa da, herhangi bir neden sunmadan okuldan ayrıldı. Annesi de 29 Şubat 2004'teki ölümünden önce yaptığı açıklamada kendilerinin eğitimine devam etmesini istemesine ve herhangi bir maddi destek beklememelerine karşın Ahmed Fadıl'ın okula devam etmek istemediğini belirtmişti. Ahmed Fadıl, bu dönemlerdeki boş zamanını genellikle, bölgedeki Masum Mezarlığında geçirmekteydi. Çocukluk ve ergenlik dönemlerinde dinî faaliyetlerde bulunmamış, o dönemdeki çevresinde bulunan kişiler tarafından "zorba, şiddete meyilli, asi, disiplinsiz ve kolayca kavga çıkaran" birisi olarak tanımlanmıştı. Kuzeni Muhammed ez-Zevahira ise "hırçın olmasına karşın fiziksel olarak çok güçlü olmadığını" belirtmişti. Eğitim hayatını sonlandırmasının ardından 1983'te, kâğıt imalatı sürecindeki kimyasal maddelerden sorumlu olarak bir kâğıt fabrikasında çalışmaya başlasa da, kullandığı makineleri izlemediği gerekçesiyle iki ay sonra işine son verildi. Sonrasında, Zerka belediyesi bünyesinde bakım-onarım hizmetleri bölümünde işe girdi. Bu dönemdeki arkadaşları, "idealist, çabuk sinirlenen ve kontrol edilmesi zor bir kişi" olduğundan dolayı bu işin kendisinin "büyük amaçlarına yanıt veremediğini" söylemişti. Münakaşalara yol açtığı için aldığı iki uyarının ardından, altı aydır devam ettiği işine 1983'te son verildi. Ertesi yıl, kız kardeşlerinden birisinin ifadesiyle "çok yakın olduğu" babası vefat etti. 1984-1986 yılları arasında yaptığı iki yıllık zorunlu askerlik görevinin ardından, 1986 yılında Zerka'ya döndü. Bu dönemdeki komşuları, "oldukça fazla" alkol tükettiğini ve vücudunu dövmelerle kapladığını belirtirken özellikle ön kolları ve omuzlarındaki dövmelerinden ötürü kendisine "yeşil adam" lakabını taktı. 1998'de ise bu dövmelerini asitle silmeye çalışacaktı. Devamındaki dönemde birkaç kez polisle sorunlar yaşadı. 1987'de, semtindeki bir erkeği bıçaklayarak yaralamasının ardından, dört günlük gözaltı süreci sonrasında iki aylık hapis cezasına çarptırılsa da kefaretinin ödenmesiyle serbest kaldı. Dükkân hırsızlığı ve uyuşturucu satıcılığı suçlarından birkaç kez tutuklandı, ırza geçme iddiasıyla gözaltına alındı. Kendisinin pezevenklik yaptığı da iddia edilmişti. Bir müddet sonra, bölgedeki Filistinliler ile yakın ilişkiler kurmaya ve kendilerinin İslamcı fikirlerinden etkilenmeye başladı. 1980'lerin sonlarındaki zamanının çoğunu, Amman'daki Hüseyin Külliye Camii'nde İslami dersler alarak geçirdi. Buradaki Selefi Şeyh Cerrah el-Kaddah, Sovyetler Birliği'nin Afganistan'a müdahalesine karşı mücadele eden Arap Mücahitlere katılma fikrinin Ahmed Fadıl'ı "heyecanlandırdığını" ve bir müddet sonra İslam'a yönelerek dinin temel gerekliliklerini yerine getirdiğini, alkol tüketimini bıraktığını ve camideki vaazları dinlemeye başladığını belirtmekteydi. 1989'da, Sovyet kuvvetlerine karşı savaşan Arap Mücahitlere katılma amacıyla, Mekteb el-Hidemat'ın Ürdün'deki faaliyetlerinden sorumlu olan Ebu Kuteybe el-Mecali tarafından Pakistan'a gönderilerek diğer Mücahitlerle birlikte Peşaver'in kenar mahallelerinden Hayatabad'a yerleşti. Burada, kendisinin akıl hocası olacak ve bu dönemde fikirlerini benimsediği isimlerin başında gelen Ebu Muhammed el-Makdisi ile tanıştı. 1989 ilkbaharında, birkaç gün süren yolculuk sonunda, diğer Mücahitlerle birlikte Afganistan'in doğusundaki Host'a gönderildi. Şehre ulaştığında, Sovyet kuvvetleri ülkeden çekilmeye başlamışsa da, Afganistan Demokratik Cumhuriyeti'ne bağlı güçlerle olan çatışmalar devam etmekteydi. Host'ta Nisan 1991'e kadar devam eden ve kendisinin de yer aldığı çatışmalar sonucunda şehir, Mücahitler tarafından ele geçirildi. Sovyet güçlerinin çekilmesinin ardından devam eden iç savaşta silahlı mücadelesine devam etti ve Afganistan'ın farklı bölgeleri ile Hayatabad arasında birkaç kez gidip geldi. Afganistan'daki hayatının başlarında savaşçıdan çok gazeteci olarak hizmet vererek Peşaver'deki Mücahitler tarafından yayımlanan "el-Bunyen el-Mersus" adlı cihatçı bir dergide muhabirlik yaptı. El-Makdisi'nin ez-Zerkavi'ye 2004 yılında yazdığı mektupta, Peşaver'deki diğer bir cihat teorisyeni Ebu Velid el-Ensari'nin evinde birlikte kaldıkları vakit başlayan ikili arasındaki "uzun arkadaşlık"tan bahsedilmekteydi. Sovyet güçlerinin çekilmesinin ardından da çatışmalar devam ederken ez-Zerkavi de Gulbeddin Hikmetyar'ın Peştun kamplarında kaldı ve daha önce yaptığı muhabirliği bırakarak Celaluddin Hakkani'nin liderliğindeki savaşçılar arasında yer aldı. Burada, el-Kaide'nin çeşitli askerî eğitim kamplarını ziyaret ederken bunlar arasındaki en dikkate değer faaliyetlerini Seda Kampı'nda gerçekleştirdi ve silah kullanmayı burada öğrendi. Bu kampta tanıştığı Salim bin Suveyd'i, 2002 yılında Laurence Foley suikastını gerçekleştirmesi amacıyla tutacaktı. 1993 yılı başlarında Afganistan'dan ayrılarak ülkesine, Zerka'nın er-Remzi semtindeki evine dönmesiyle birlikte, Afganistan'dan dönen diğer kişiler gibi İstihbarat Genel Müdürlüğü tarafından izlenmekteydi. Afganistan'da yaşadıklarının ardından İslam'a daha çok bağlı bir birey oldu, ailesindeki kadınlar burka kullanmaya, aile üyesi olmayan erkeklerin eve alınmamasına "yeni nesli bozduğu" gerekçesiyle evde televizyon izlenmemeye başlandı. Video film kiralama dükkânı açmasının yanı sıra, gittiği camilerde Afganistan'da yaşadıklarını anlatarak birtakım insanları çevresinde toplamakta ve Zerka sokaklarında cihatçı vaazlar vermekteydi. El-Makdisi'nin 2004 yılında yazdığı mektuba göre ez-Zerkavi, Zerka'ya döndükten "hemen sonra" kendisini ziyaret etti ve ülkenin farklı yerlerinde verdikleri vaazlarla alakalı olarak birlikte çalıştılar. Bu dönemde el-Makdisi, ez-Zerkavi'nin akıl hocası pozisyonundaydı. 1993 yılı itibarıyla yeni hedeflerini, "kâfir rejimler" olarak gördükleri İsrail ile Ürdün hükûmeti olarak belirlemişlerdi. Bu faaliyetler sürerken Ürdün istihbaratının ağına takıldı ve evinde çeşitli silahlar ve patlayıcılar bulununca Bey'at el-İmam davasında yargılandı. 1992 yılında hapishaneye yollandı. Hapishanede karakteri tamamen değişti. Yaptıklarıyla itibarı arttı ve görüşleri radikalleşti. Kuran-ı Kerim'i ezberledi, fetva vermeye başladı, kendini "şeyh" olarak adlandırdı. 2004 yılında eski bir hücre arkadaşı "Time" dergisine Zerkavi'nin Ürdünlü yöneticileri devirmek için henüz hapishanedeyken planları olduğunu söyledi. 1999 yılında Kral Hüseyin'in ölmesinin ardından tahta geçen Kral Abdullah bir af çıkardı, Zerkavi de bu af ile birlikte hapishaneden çıktı. Cund'uş Şam'ı tekrar aktif hâle getirmeye çalıştı, çeşitli saldırılar planladı. Ürdün istihbaratının ağına tekrar takılınca Pakistan'a kaçtı. Pakistan'a girdiğinde çok geçmeden Pakistan istihbaratı tarafından yakalandı, bir hafta sorgulandı ve sınır dışı edildi. Tekrar Ürdün'e dönemeyeceği için Afganistan'a geçti ve el-Kaide yöneticileri ile temas kurdu. Bu temaslar sırasında Usame bin Ladin ile görüştü. Herat'ta bir kamp talep etti. Bu talebi Usame bin Ladin tarafından onay aldı. Bu kamp hem Cund'uş Şam'ın devam etmesinde hem de sonradan Zerkavi tarafından kurulacak Tevhid ve Cihat Örgütünün oluşmasında önemli rol oynadı. Zerkavi 11 Eylül saldırıları gerçekleşirken İran'da bulunuyordu. 11 Eylül saldırılarından bir ay sonra Amerika Birleşik Devletleri'nin Afganistan'a müdahalesi başladığında Afganistan'a dönüp el-Kaide savaşçıları ile birlikte Amerikan işgaline karşı koymaya çalıştı. Savaş sürerken bazı kaynaklara göre bir hava saldırısında kaburgaları çatladı bazı kaynaklara göreyse yaşanılan çatışma sırasında göğsünden yaralandı. Yaralandıktan sonra İran'a götürüldü ve Meşhed'de tedavi gördü. Amerika Birleşik Devletleri'ne göreyse Zerkavi'nin tedavisi Bağdat'ta yapıldı. Bu süreç içerisinde Ürdün Zerkavi'nin iadesini istedi. Bu süre zarfında Amerikalı diplomat Laurence Foley, Ürdün'ün başkentinde öldürüldü. Konuyla ilgili Salem bin Süveyd ve Yaser Ferihat adında iki müslüman tutuklandı. Ürdün istihbaratına göre suikastı yapan bu kişilere Ebu Musab ez-Zerkavi tarafından para verilmişti. Bazı Arap kaynaklarına göreyse 2002'nin sonlarında Zerkavi Suriye'deydi ve bir kampta militanlara askeri eğitim veriyordu. Amerika Birleşik Devletleri'nin iddiasıysa Kasım 2002'de Zerkavi'nin Bağdat'ta olduğuydu. Amerika Birleşik Devletleri, Afganistan'a müdahalede bulunduktan sonra Irak'a da müdahalede bulunacağını belli ediyordu. Zerkavi bu süreç içerisinde Irak için direniş planı yapmaya başladı. Mart 2003'e gelindiğinde Bağdat'ta uyuyan hücrelere sahip olduğu tahmin ediliyordu. Zerkavi önce Tevhid ve Cihat Örgütünün yöneticiliğini yaptı. Ardından Irak el-Kaidesi'nin yöneticiliğini üstlendi. Daha sonra 7 islamcı örgütü birleştiren Mücahit Şura Meclisini kurdu. Irak'ta oluşan güç boşluğunun ardından birçok saldırıda bulundu, Türkiye ve Ürdün'ü hedef alan bazı saldırıları üstlendi. Zerkavi bunların yanında genellikle Şii müslümanları, Birleşmiş Milletler binalarını, Irak'taki Rus diplomatlarını, Irak hükümetine bağlı kurumları, Mısır diplomatlarını hedef aldı. Bu saldırıların ardından başına 25 milyon dolar ödül koyuldu. Irak Savaşı'nın başından beri takip edilen Zerkavi birçok kez yapılan saldırılardan kurtulmayı başarmıştı. "Ebu Haydr" adında üst düzey bir militan Koalisyon Güçleri tarafından ele geçirildi ve sorgulandı. Zerkavi hakkında gerekli istihbarat alındı. 7 Haziran 2006'da Zerkavi Bakuba'nın 8 kilometre uzağında, Hibhib köyündeki bir evde toplantıya katıldı. Amerikan kuvvetleri bir süre Zerkavi'yi izledi ve ardından Zerkavi'nin bulunduğu eve hava saldırısı yapıldı. 8 Haziran 2006'da yapılan DNA sonuçlarının ardından öldürülen kişinin Zerkavi olduğu kesinleşti. Kendisinin ölümü sonrasında örgütün liderliği Ebu Eyyub el-Mısri'ye geçti. Ayşe Tunaboylu Ayşe Tunaboylu, (d. 28 Mart 1962), Türk tiyatro, dizi ve sinema oyuncusu. 28 Mart 1962 tarihinde İstanbul'da doğdu. İstanbul Devlet Tiyatrosu sanatçısıdır. En İyi Erkek Film Oyuncusu Altın Küre Ödülü - Dram Sinema Dalında En İyi Aktör Altın Küre Ödülü - Drama kazananları listesi; †: Akademi Ödülü kazananı ‡: Akademi Ödülü adaylığı Gümüş Parçaları Gümüş Parçaları, Amerikalı yazar ve Edgar Ödülü sahibi Brett Halliday'in bir öyküsüdür. Öykü, bir Amerikalı'nın, petrol aramak için gittiği Meksika'da yerel halkla karşılaşmasını anlatmaktadır. Yazarı tarafından "Pieces of Silver" adıyla yazılmış ve 1938'de yayınlanmış olan öykü, Alfred Hitchcock tarafından derlenmiş bir seçkide ("Stories for late at night") basılmış, 1961 yılında "Random House" tarafından yayınlanmıştır. Bu seçkinin Fransızca çevirisi Odette Ferry tarafından yapılmış, "Robert Laffont" yayınevince "Le Livre de Poche" serisinde 1963'te yayınlanmıştır. Öykünün Fransızca'dan yapılmış bir Türkçe çevirisi de bulunmaktadır. Katie Couric Katherine Anne Couric (d. 7 Ocak 1957), Amerikalı medya kişiliğidir. NBC'deki ""Today"" programını sunmasıyla tanınmıştır. 2006'da, NBC'den CBS'e geçişi kamuoyunda çok konuşulmuş ve 5 Eylül 2006'da Amerika'nın ulusal bir kanalında akşam haberlerini tek başına sunan tek kadın olmuştur. Halen "CBS Evening News"i sunmaktadır. Couric, Dünya'nın En Etkili Kişileri listesine birden çok defa giren 7 kadından birisidir. Tenzin Gyatso Tenzin Gyatso (Tibet dilinde: བསྟན་འཛིན་རྒྱ་མཚོ་; "Bstan-'dzin Rgya-mtsho"; d. 6 Temmuz 1935), 1950'den beri görevde bulunan 14. Dalay Lama'dır. Tibet'in Amdo ilinde çiftçilikle geçinen bir ailenin 16 çocuğundan 5.si olarak dünyaya gelmiştir. 2 yaşındayken "tulku", 13. Dalay Lama'nın yeniden dünyaya gelmişi olarak kabul edilmiştir. 17 Kasım 1950'de, 15 yaşında, Tibet'in devlet başkanı ve en önemli politik yöneticisi olarak atanmıştır. O zamanlar Tibet, Çin'in kuşatması altındaydı. 1949'da yeni kurulan Çin hükûmeti Tibet'i işgal etmeye başlayınca genç yaşına rağmen ulusal kabine başkanlığı görevini de üstlenmek durumunda kalan Kutsal Dalai Lama dokuz yıl boyunca Çinli işgalcilere karşı barışçıl, şiddet karşıtı bir politika izlemiş, fakat Çin hükûmeti giderek artan bir şiddetle kendilerine direnen savunmasız onbinlerce Tibet'liyi katletmiştir. Çinlilerin kutsal şehir Lhasa'yı kuşatmaya almaya başlamasıyla, Hindistan başbakanı Nehru'nun daveti üzerine Kutsal Dalai Lama barışçıl mücadeleyi sürdürmek üzere Himalayaları aşarak 31 Mart 1959'da Hindistan'a geçiş yapmıştır.. Orada "Sürgündeki Tibet Hükümeti" adıyla Tibet'i idare eden yönetim birimini kurdu ve kendisine eşlik eden binlerce Tibetli mülteci ile birlikte Tibet kültürünü ve eğitimini korumaya çalıştı. Kutsal Dalai Lama ile birlikte yaklaşık 80.000 Tibetli Hindistan'a geçiş yapmış ve buradan Hindistan'ın değişik yerlerine, Nepal, Bhutan ve dünyanın değişik yerlerine mülteci olarak yerleşmiştir (Çin yönetiminden kaçabilenler bugün hala geçiş yapmaktadır). Kutsal Dalai Lama, barışçıl politikaları ve Tibet'in özgürlüğü için şiddet karşıtı mücadelesi nedeniyle 10 Aralık 1989'da Nobel Barış Ödülü almıştır. Kutsal Dalai Lama'nın Sonsuz Şefkat Bodhisatvası'nın bedenli bir ifadesi olduğuna inanılır. WikiLeaks internet sitesi tarafından ortaya çıkartılan ve Amerika Birleşik Devletleri diplomatik belge sızıntısı olarak adlandırılan belgelere göre ABD'nin Hindistan Elçisine açıklamalarda bulunan Tibet ruhanî lideri Dalay Lama, küresel ısınmanın daha acil ve önemli bir sorun olduğunu belirterek Tibet'teki siyasi çözüm için beş ila on yıl beklenebileceğini dile getirmiştir. Kâmil Karavelioğlu Kâmil Karavelioğlu, (d. 1927, Akseki - 5 Eylül 2012, Ankara) Türk asker ve siyasetçi. İlkokuldan sonra Konya Askeri Ortaokulu'nu okudu. Kuleli Lisesi'ni bitirince, Harp Okulu'na girdi. 1949 yılında subay oldu. Uçaksavar sınıfına ayrıldı. Tuzla Uçaksavar Okulu'nda hem öğrenci hem de öğretmen olarak çalıştı. Üç yıllık kıta hizmeti ve Erzurum'da da Şark hizmetini yaptıktan sonra Harp Akademisi sınavını kazandı. Bu arada İngiltere Leaster Radar Fabrikası'nda radar kursu gördü. Uçaksavar Okulu'nda radar öğretmenliği yaparken, subaylar için Beyoğlu Alman Lisesi'nde açılan 9 aylık Almanca kursuna katıldı. Akademi'de birinci sınıfın ortalarında iken sınıf arkadaşı Numan Esin ve sıra arkadaşı Muzaffer Özdağ tarafından ihtilal kadrosuna davet edildi. Tereddüt etmeden kabul etti. Sonradan, bir sınıf ilerideki Havacı Emanullah Çelebi'nin de teşvikini gördü. 27 Mayıs 1960 Darbesi'ne katıldı. Millî Birlik Komitesi üyesi oldu. Yüksek Adalet Divanı tarafından verilen idam kararlarının onaylanmasıyla ilgili aleyhte oy kullandı. 1961 seçimlerinden sonra Cumhuriyet Senatosu'nda Tabii Senatör olarak yer aldı. 19 yıl sürdürdüğü Tabii Senatörlüğü 12 Eylül 1980 Darbesi'yle son buldu. 12 Eylül Darbecilerinin siyasi hayata izin vermesinden sonra SODEP'te yer aldı. SODEP'in örgütlenme faaliyeti sırasında yaptığı bir konuşmadan ötürü Sıkıyönetim Mahkemesi tarafından hapisle cezalandırıldı. Cezası temyiz tarafından bozuldu. Manchester Ãœniversitesi Manchester Üniversitesi 22 Ekim 2004 tarihinde "The Victoria University of Manchester" ve "The University of Manchester Institute of Science and Technology (UMIST)" üniversitelerinin birleşmesiyle oluşturulan bir kurumdur. Bu birleşme ile Manchester'ın en büyük üniversitesi olan okulun kampüsü bütün şehre yayılmıştır. İki üniversitenin birleşimi Büyük Britanya kraliçesi II. Elizabeth tarafından da onaylanmıştır. Kraliçe bizzat bunun için şehre gelmiş ve üniversitenin açılışına katılmıştır. Çok sık rastlanmayan bu tür bir ziyaret üniversiteye İngilizler gözünde büyük prestij kazandırmıştır. Manchester Üniversitesi İngiltere'nin ve dünyanın en iyi araştırma üniversitelerinden biridir. Üniversitenin tarihi "The University of Manchester" olarak sadece 2004'e kadar gitmektedir. Ama birleşen üniversitelerin tarihlerinden en eski olanı, yani 1824 (UMIST), resmi kuruluş olarak kabul edilmiştir. The Victoria University of Manchester 1851 yılında, erkek öğrencilere laik eğitim vermesi amacıyla tekstil tüccarı John Owens tarafından "Owens College" olarak kurulmuştur. Daha sonra 1880'de kraliyete teslim edilerek İngiltere'nin ilk sivil üniversitesi olmuş ve Victoria adını almıştır. UMIST'le gerçekleşen birleşmeyle, Manchester Üniversitesi'nin sanat, edebiyat ve sosyal bilimler tabanını oluşturmaktadır. Atomun ilk defa Rutherford tarafından parçalanması; ilk programlanabilir komputer, radyo astronomi bilimi kurulması bu üniversitede olmuştur. Kampüs "Oxford Road" civarındadır. Bu yolun bir tarafında yeni modern mimarilı "Misafir Merkezi" ve diğer tarafında eski mimarilı idare binası ve "Manchester Müzesi" bulunmaktadır. "Rylands Kütüphanesi" (John Rylands Library): Deansgate sokağında. 19 yy.da "dik-gotik" adı verilen mimarı stilde yapımlı. İçinde çok kıymetli eski yazma eserler ve basım eserleri bulunr. Manchester Üniversitesi tarafından idare edilir ve belirli zamanlarada turist gezisi için halka açıktır. The University of Manchester Institute of Science and Technology (UMIST), ilk olarak 1824 yılında Mechanics' Institute olarak kurulmuştur. 20. yüzyılın başlarında teknoloji fakültesi olarak bir süre Victoria Manchester ile birlikte çalışan mekanik enstitüsü 1955'te UMIST olarak özerk hale gelmiştir. Şu anki Manchester Üniversitesi'nin bilim dallarını bünyesinde bulundurmaktadır. Times ve Guardian' nın ortaklaşa 1990 yılından bu yana düzenli olarak belirlediği THE–QS Dünya Üniversite Sıralamaları'nda 2009 yılında dünyanın en iyi 26. üniversitesi seçildi. Her yıl dünyanın ilk 500 üniversitesini belirleyen "Shanghai Jiao Tong Ranking of the World's Top 500 Universities" sıralamasında 2008 de Dünya’ nın en iyi 40. üniversitesi olarak belirlendi. İngiliz hükümetinin düzenli olarak İngiliz Üniversitelerinin araştırma güçlerini karşılaştırdığı "The Research Assessment Exercise (RAE)" sıralamasında 2008 yılında Oxford ve Cambridge Üniversitelerinin ardından 3. Sırada yer aldı. Dita von Teese Dita Von Teese (gerçek adı: Heather Renée Sweet; d. 28 Eylül 1972), Amerikalı burlesk dansçı, manken, oyuncu ve modacı. Michigan'da doğan Dita Von Teese çocukluğundan beri 1940'ların modasıyla çok ilgiliydi. Manikürcü annesi de Sweet'e o dönem kıyafetlerini alıyordu. Bir diğer hobisi de baleydi. 13 yaşında solo olarak ilk büyük gösterisini yaptı. Gençliğinde ise babasının Playboy dergilerinde gördüğü iç çamaşırı modelleri dikkatini çekti. 15 yaşında bir iç çamaşırı dükkânında çalıştı. O senelerde ilk korsesini aldı. 16 yaşındayken bir striptiz kulübünde dans etmeye başladı. Bu sıralarda adını "Dita" olarak kullanmaya başlamıştı. Diğer dansçılardan onu ayıran kendine has saç modeli ve eldivenler gibi eski moda kıyafetler kullanmasıydı. 1992'de kendi web sitesini açtı. Sitesi internetteki ilk model sitelerinden biri oldu. Eski moda giyimiyle fetiş bir model olarak dikkat çekiyordu. Birçok fetiş dergisinde kapak oldu. 1999, 2001 ve 2002'de Playboy dergisine çıktı. 2002'de kapak olarak çıkınca Playboy üyeleri bir tane de soyadının olmasını isterler. Dita da telefon rehberindeki "Von Treese" adını ister. İsmin yanlış yazılması ona şimdi kullandığı isim olan "Dita Von Teese"'i kazandırır. 1993'te Dita müzikli gösterilerine başlamıştı. Kendisi Burlesque akımına adamıştı. Burlesk, 1700'lerde ortaya çıkmış alaylı, komik, mantıkdışı ve kaba gösteri içeren bir sanat akımıdır. Dans gösterilerinde 1930lar ve 1940ların kıyafetlerini giyiyordu. Kullandığı birçok ilginç materyalin en önemlisi içinde dans ettiği martini bardağıydı. Yaptığı dans Marilyn Manson klibi Mobscene'de de yer almaktadır. Ayrıca Çarli'nin Melekleri'nin ikinci filminde Cameron Diaz bu şovu yapmıştır ve teşekkürlerde Dita Von Teese yer almaktaydı. 2001'de tanıştığı Marilyn Manson ile kısa zamanda sevgili olmuştu. 28 Kasım 2005'te Alman sanatçı Gottfried Helnwein'ın İrlanda'daki evinde Manson ile evlendi. Kedileriyle beraber yaşayan çift Marilyn Manson'ın yeni bir kızla beraber olması yüzünden çatırdadı ve 2007'de çift ayrıldı. Von Teese özellikle 2004'ten beri birçok moda festivalinde podyuma çıkmaktadır. 2005'te "Burlesque and the Art of the Teese/Fetish and the Art of the Teese" adlı kitabını çıkardı. Von Teese aynı sene "The Death of Salvador Dali" adlı ödüllü bir kısa filmde de oynadı. En son oynadığı film de 2007 tarihli "The Boom Boom Room" olmuştur. Ayrıca yine son haberlere göre bir porno filmde oynadığı ortaya çıkmıştır,bu konuda çalıştığı mayo firmasından tepki görmesi bekleniyor. 2009'da Moskova'da yapılan 2009 Eurovision Şarkı Yarışması'da Almanya'nın şarkısı çalarken striptiz yaparak Almanya'ya puan kazandırmak istemiş, fakat vücudunun çok açık görünmesinden dolayı tepkiler gelince üstüne ceket giymiştir. Eragon (film) Eragon, 2006 yap覺m覺 ABD yap覺m覺 fantastik film. Film, Christopher Paolini'nin filmle aynı ismi taşıyan kitabından uyarlanmıştır. Filmde, Edward Speleers (başrol), Jeremy Irons, Garrett Hedlund, Sienna Guillory, Robert Carlyle, John Malkovich, Djimon Hounsou ve Joss Stone gibi isimler yer almıştır. Yönetmeni Stefen Fangmeier'dir. Filmde 17 yaşındaki bir çiftçi çocuğun Spıne'de avlanırken bulduğu bir taşla hayatı değişir. Ailesinin para kazanacağını umarak satmak ister ama iş işten çoktan geçmiştir. Yumurta çatladığında karşısına bir ejderha yavrusu çıkar. Ejderha yumurtasını arayan kral, ejderhası ölmüş eski bir süvari olan Brom'u bulmaları için Ra'zac denilen yaratıklar gönderir. Brom Eragon'u alıp kasabadan kaçarlar. İlk başta Brom'un sadece bir hikâyeci olduğunu düşünen Eragon onun ejderhalar, süvariler konusundaki bilgilerini, dövüş ve sihir yeteneği görünce onun süvari olduğunu anlar. Daha sonradan rüyalarında gördüğü bir elfi kurtarmak için Brom'u dinlemez ve bir şehirdeki hapishaneye gider. Orada Shade'in onu tuzağa düşürdüğünü görür. Shade (son derece güçlü ve kötü ruhlar tarafından yönetilen bir büyücü) Brom orada Eragon'u korumaya çalışırken ölür. Eragon ejderhası ve bir yabancı Murtagh'ın yardımlarıyla hapishaneden kaçar. Birlikte Varden'i bulur ve savaşın yakın olduğunu öğrenirler. Savaşta Eragon Shade'i öldürür. Epson Epson ("Electronic Printer SON)" Seiko tarafından yazıcı, tarayıcı, pos makinaları ve projeksiyon makinaları üretmek amacıyla kurulmuş çokuluslu bir firmadır. İlk yazıcıyı SEIKO adı altında olimpiyatlar için üretmiş ve çok tutmuştur. Daha sonra Seiko yoluna sadece SEIKO olarak devam etmek isteyip EPSON adında firma kurmuştur. Yazıcılarının büyük bölümü Endonezya'da patentli olarak üretilmektedir. Comodoro Arturo Merino Benítez Uluslararası Havalimanı Aeropuerto Internacional Comodoro Arturo Merino Benítez, Şili’nin Santiago şehrindeki ülkenin en önemli havaalanıdır. Havaalanı, başkent Santiago'nun "Pudahuel" semtinde bulunur ve kodları IATA: SCL ve ICAO: SCEL şeklindedir. Çoğunlukla "Aeropuerto de Pudahuel" adıyla tanımlanır. 1961 yılında eski havalimanı "Aeropuerto de Los Cerrillos" 'un yerini alması için "Aeropuerto Pudahuel" 'in inşaasına başlanır. Çalışmalar 6 yıl sürer. 9 Şubat 1967 tarihinde havaalanı açılır. 1994 yılında havalanı yeni bir uluslararası terminale sahip olur. Eski binalardan, Güney Amerika’nın en modern terminallerinden birine tamamen geçiş 2001 yılında gerçekleşir. 7 Temmuz 1998 tarihinden beri "SCL Terminal Aéreo de Santiag", havaalanının yönetimi için 15 yıllık bir imtiyaza sahiptir. Uçuş kontrolü, "Dirección General de Aeronáutica Civil" adlı kuruluşa tabidir. 19 Mart 1980 tarihinde havaalanı bugünkü ismi olan "Arturo Merino Benítez" adını alır. "Benitez", Şili Hava Kuvvetleri "Fuerza Aérea de Chile" 'nin ilk kumandanı ve Şili havayolu şirketi LAN Airlines’in kurucusudur. Şu sıralar havaalanının isminin, Şili’nin 1971 Nobel edebiyat ödüllüne sahip şairinin adının verilerek, "Aeropuerto Internacional Pablo Neruda" olarak değiştirlimesi yönünde bir tartışma vardır. Morrissey Morrissey (tam adı Steven Patrick Morrissey, d. 22 Mayıs 1959) İngiliz şarkıcı ve müzisyen. The Smiths grubu ve solo çalışmaları ile tanınır. Morrissey 1959'de Manchester'da bir İrlandalı katolik ailenin çocuğu olarak dünyaya geldi. Ailesi Morrissey'in doğumundan kısa süre önce İngiltere'ye göç etmişlerdi. Morrissey annesiyle daha yakınken, babasıyla daha mesafeli bir ilişkisi vardı. Yıllar geçtikçe babasıyla bağlarını tamamen kopardı. Sanatçı çocukluğunda 60ların ünlü kadın sanatçılarını dinlemeyi ve Oscar Wilde okumayı çok severdi. Gençliğinde arkadaşlarıyla büyük bir problemi olmamasına karşın kendisini yalnız hissederdi. Bu yalnızlığı yenmek için uyuşturucu kullanmaya başladı. Bir yandan da The New York Dolls gibi ünlenen punk rock gruplarını dinlemeye başladı. 1977'de The Nosebleeds adlı bir gruba vokal yapmaya ve şarkı yazmaya başladı. 1978'de ise Slaughter & the Dogs adlı grup ile dört şarkı kaydetti. 1982'de ise arkadaşı Johnny Marr ile The Smiths'i kurdu. The Smiths, 1980'li yılların en önemli müzik gruplarından biridir. Özellikle dönemin popüler müzik akımlarına (house, techno gibi synthesizer temelli elektronik müzikler) hiç prim vermeden davul, gitar ve bas ile son derece basit bir pop müzik icra etmiştir. Grup, en önemli gücünü Johnny Marr'ın yazdığı besteler ile Morrissey'nin yazdığı şarkı sözleri ve yine Morrissey'nin birer türküyü andıran vokal melodilerinden almıştır. Son derece kısa süren kariyerlerinin bitme nedeni, Marr ile Morrissey arasındaki kişisel ego çatışmaları olmuş, ergenlik çağı ve hemen sonrasındaki her bireyin şarkılarında mutlaka kendinden bir şeyler bulduğu bu çok özel grup, henüz 4 uzunçaların ardından 1988'de dağılmıştır. The Smiths dağılmadan birkaç önce, Morrissey solo kariyerine başlamak için kişisel yapımcısı ve şarkı yazarı olarak Stephen Street ile anlaştı. Eylül 1987'de Bath'taki Wool Hall stüdyolarında ilk solo albümü "Viva Hate" üstünde müzisyen Vini Reilly ve Andrew Paresi ile çalışmaya başladı. Albümün kapağında Anton Corbijn tarafından çekilmiş bir Morrissey fotoğrafı bulunmaktaydı. Şubat 1988'de EMI albümün ilk single'ı olarak "Suedehead"i yayınladı ve İngiltere single listesinde beş numaraya çıkan bu şarkı, the Smiths'in single'larından daha büyük bir başarıya imza attı. Albümün ikinci single'ı "Everyday Is Like Sunday" ise Haziran'da yayınlandı ve dokuzuncu sıraya yerleşti. Albüm ise İngiltere albüm listesinde bir numara oldu. Albümün son şarkısı "Margaret on the Guillotine", Thatcher'ın idam edilmesini anlattı. Bunun sonucunda Muhafazakâr Parti milletvekili Geoffrey Dickens, Morrissey'i bir terörist grubun içinde olmakla suçladı ve polis sanatçının Manchester'daki evinde bir arama düzenledi. Morrissey'in ilk solo performansı Wolverhampton'daki Civic Hall'da Aralık 1988'de sergilendi ve dinleyiciler arasında heyecan yarattı. Solo kariyerindeki başarısına ve Smiths üyeleriyle yaşadığı sorunlara rağmen Morrissey hâlen bir the Smiths reunion'ı istiyordu. Bu nedenle 22 Aralık 1988'de Morrissey, sahneye Andy Rourke, Mike Joyce ve Craig Gannon ile çıkıp hem kendi solo şarkılarını hem de The Smiths şarkılarını yorumladı. Morrissey, albüm sonrası iki single ("The Last of the Famous International Playboys" ve "Interesting Drug") yayınladı. Bu çalışmalardan sonra Street ile anlaşmasını bitirdi ve Alan Winstanley ve Clive Langer ile çalışmaya başladı. Bu ekibin ilk ürünü Kasım 1989'da single olarak yayınlanan "Ouija Board, Ouija Board" oldu. Winstanley ve Langer ile Morrissey, ikinci albümü "Dona Drag" üstünde çalışmaya başladı. Albüm için altı yeni şarkı kaydeden ekip, daha önce yayınlanan single'lar ve B-side'ları da ekleyerek albümün yayınladı. Morrissey'in çalışmaları bir yandan tartışma yaratmaya devam ediyordu. Doğa üstü temalarından dolayı "Ouija Board, Ouija Board" dini gruplardan tepki toplarken, "November Spawned a Monster" engellilerle dalga geçmekle, "Piccadilly Palare" ise eşcinsel olduğunu tam olarak açıklamayan Morrissey'in eşcinsel temalarını sömürmesiyle suçlanmaktaydı. Mark E. Nevin ile yeni ortağı olarak anlaşan Morrissey, 1991 Mart'ında yayınlanan ve sekiz numaraya kadar yükselen "Kill Uncle" albümünün prodüktörlüğünü yaptı. Albümü tanıtmak için yayınlanan "Our Frank" ve "Sing Your Life" single'ları listelerde ilk 20'ye giremedi. Öte yandan konserleri başarılı geçen sanatçı, Los Angeles'ta verdiği konserin 18,000 kişilik salondaki biletleri 15 dakikada tükendi. "Cosmic Dancer" şarkısında David Bowie sanatçıya sahnede eşlik etti. ABD'deki 26 konserinin biri dışında hepsinin biletleri tükenirken, Teksas'taki bir perofrmansı Tim Broad tarafından kayda alındı ve "Live in Dallas" adlı bir VHS olarak yayınlandı. Temmuz 1992'de Morrissey, albüm listelerinde iki numara olan albümü "Your Arsenal"'i yayınladı. Albümün prodüktörlüğünü David Bowie gitaristi Mick Ronson yapmıştı. Bu albüm Ronson'un bir sene sonra hayatını kaybetmeden önceki son prodüktörlük çalışması olurken, Morrissey sanatçı ile çalışmasını hayatındaki en önemli ayrıcalık olarak tanımladı. Albüm eleştirmenler tarafından da beğenildi ve "Viva Hate"'den sonraki en iyi Morrissey albümü olarak adlandırıldı. Your Arsenal, Amerikanlaşma karşısında İngiliz kültürünün düşüşe geçmesinin Morrissey üstünde yarattığı mutsuzluğa değinmekteydi. "Certain People I Know" ve "The National Front Disco" gibi şarkılarda ise işçi sınıfı gençlerinin yaşadığı zorluklar anlatılmaktaydı. Ancak "The National Front Disco"da aşırı sağ bir parti olan National Front'tan bahseden Morrissey, ırkçılık ile suçlandı. 1992'de Kuzey Londra'daki Finsbury Park'ta verdiği bir konserde kendini İngiliz bayrağına sarması bu tartışmaları alevlendirdi. Bu dönemde Morrissey'in imajında da bir değişiklik göze çarpıyordu. Sanatçının daha önceki naif ve barışçıl tavrı sertleşmiş, suçlular, gangsterler ve boksörler gibi şiddet eğilimli kesimlere övgüleri artmıştı. Morrissey'in bu daha sert ve maskülen yeni görüntüsü "Your Arsenal" albümünün kapağında da göze çarpmaktaydı. 1994'te çıkan "Vauxhall and I", Morrissey'in İngiltere'deki ikinci bir numara albümü oldu. Alan Whyte ve Boz Boorer ile şarkıları yazdığı albümün yapımcısı Steve Lillywhite'tı. Bu albüm de hem ticari olarak başarılı oldu, hem de eleştirmenler tarafından beğenildi. Albümün yayınlanmasından yıllar sonra Morrissey, o dönemlerde bu albümün en iyi albümü olduğunu düşündüğü ve bundan daha iyisini yapamayacağı için bu albümün son albümü olacağını düşündüğünü söyledi. "The More You Ignore Me, the Closer I Get" single'ı İngiltere'de sekiz numaraya çıktı. Aynı yıl albümde yer almayan şarkılardan olan Timi Yuro cover'ı "Interlude"'da Siouxsie Sioux ile düet yaptı ve bu çalışma single olarak yayınlandı. 1995 yılı başında "World of Morrissey" toplaması yayınlandı ve 3 yıldan sonra ilk kez bir İngiltere turnesine başladı. Hemen ardından yeni plak şirketi RCA Victor için ilk albümü olan "Southpaw Grammar" yayınlandı. Albüm İngiltere listelerinde dört numara çıksa da önceki ilk albüm kadar büyük bir etki yaratamadı. Buna rağmen David Bowie, "Outside" turnesinin İngiltere ayağına özel konuk olarak Morrissey'i davet etti. Morrissey, üç tane Wembley Arena konseri dahil olmak üzere birkaç konserde çalsa da sağlık sorunları ve stres nedeniyle Bowie ile turneyi tamamlamadı. Morrissey, 1997'de Island Records'a geri döndü ve "Maladjusted" albümünü yayınladı. 1998'de Morrissey'in hiçbir plak şirketiyle anlaşması yoktu. 1999'da ve 2002'de iki ayrı turneye çıktı. Haziran 2003'te eski bir Reggae şirketi olan Attack Records, Sanctuary Records tarafından Morrissey'e yeni şarkılarını kaydetmesi ve yeni sanatçılarla anlaşması için verildi. Sanatçının yedinci albümü "You Are the Quarry" 2004'te yayınlandı ve iki numaraya çıktı. ABD'deki Billboard albüm listesinde ise 11 numaraya yükseldi. Albümün ilk single'ı "Irish Blood, English Heart" ise İngiltere single listesinde ilk haftasında üç numaraya çıkarak Morrissey'in başarılı single performansına imza attı. Morrissey'in sekizinci stüdyo albümü "Ringleader of the Tormentors" Roma'da kaydedildi ve 3 Nisan 2006'da yayınlandı. Bu albüm de İngiltere'de bir numaraya yükseldi. Daha önce T.Rex ve David Bowie ile çalışan Tony Visconti albümün prodüktörlüğünü üstlenmişti. Morrissey bu albümü "en güzel, belki de en narin" albümü olarak tanımladı. Aralık 2007'de Decca Records ile anlaşan Morrissey, bir "Greatest Hits" albümü yaptı ve "That's How People Grow Up" adlı yeni bir şarkıyı ilk single'ı olarak yayınladı. 16 Şubat 2009'da Universal Music Group etiketiyle yeni albüm "Years of Refusal" yayınlandı. Albümde bir şarkıda sanatçıya gitarist Jeff Beck eşlik etti. 2009'da uzun bir turneye çıkan Morrissey, kariyerinde ilk kez Rusya'da konser verdi. Ardından Morrissey'in eski albümleri ve B-side toplamaları üst üste yayınlandı. Hindukuş Dağları Hindukuş Dağları ("Hintçe:" हिन्दु कुश, "Farsça:" هِندوکُش"), Asya'da Afganistan'ın merkezi ile Pakistan'ın kuzeyi boyunca uzanan 800 km'lik dağ sırası. En yüksek noktası Pakistan sınırları içinde kalan 7708 m.'lik Tiric Mir Doruğu'dur. Tibet sınırında Karakum dağlarından ayrılır ve güneşe doğru uzanarak Afganistan'da Kabil şehrinin kuzeybatısında, biri Herat'a öbürü Kandmar'a giden iki kola ayrılır, 650 km boyunca uzanır. Yükseklikleri 6.000-7.500 metre arasındadır. Volkanik bir toprağı vardır. Zümrüt, yakut gibi değerli taşlar bulunur. Shigeru Miyamoto Shigeru Miyamoto (doğum 16 Kasım 1952) 宮本 茂, Japon bilgisayar oyun yapımcısı ve tasarımcı. Mario, Donkey Kong, The Legend of Zelda, Star Fox, Wave Race ve Nintendo için Pikmin oyun serilerinin yapımcısıdır. Oyun dizaynında dünyanın en bilinen kişilerindendir. Modern video oyunlarının babası olarak da nitelendirilmektedir. 1980 yılında Nintendo için sanatçı olarak çalışmaya başlamıştır. Donkey Kong oyunu ile kazandığı başarı sonrası yarattığı Mario karakteri Nintendo'nun maskotu olarak kullanılmıştır. "Shigeru Miyamoto, çizim yapmayı, araştırmayı, gezmeyi ve çizgi roman okumayı seviyordu. Daha çocuk yaşta düşündüklerinin ona büyüdüğünde yol göstereceğini ve Nintendo gibi büyük bir firmada çalışacağını henüz tahmin edemezdi, ama hayal gücü fazlasıyla genişti. 16 Kasım 1952'de Sonebe/Japonya'da doğan Miyamoto, mütevazı bir ailenin çocuğuydu. Yaşadığı yer, betonlaşmış şehir mimarisinden uzak, ona huzur veren ve merakını uyandıran bir yerdi. Böylece araştırma isteğini hiçbir zaman kaybetmedi ve çocukken saatlerce süren yürüyüşler yaptı. Hatta bir keresinde daha önce hiç görmediği bir mağarayı keşfetti ve sonrasında el feneriyle içeri girip yapısını incelemek istedi. Bunu yaptı da. Miyamoto, hayal gücüne çok fazla başvuruyordu, çünkü buna vakti vardı. Çocukluğunda yaptığı şeyleri, heyecan verici deneyimler olarak hatırladığını söyleyen Miyamoto, 1970 yılında Kanazawa Munici Beceri ve El Sanatları Üniversitesi'ne girdi. Hayalperest biriydi. Okuldan mezun olduktan sonra babasına gitti ve Hiroshi Yamauchi ile görüşmek istediğini ona bildirdi. Zira Yamauchi, babasının eski bir arkadaşı, o zamanlar da Nintendo'nun başkanıydı. Görüşme kabul edildi ve ardından ilk iş deneyimi başladı. Miyamoto, 1977 yılında Nintendo'nun sanatçı kadrosunda çalışmaya başladı. Patlamayı ise, birkaç yıl sonra, tam da ona ihtiyaç duyulacak sırada yapacaktı ve zaman gelip çatmıştı. Nintendo Amerika'nın mâli durumu kötüye gidiyordu. İşte Nintendo'nun bu dezavantajı, Miyamoto için bir dönüm noktası demekti. Nintendo Amerika'nın durumunun kötüye gitmesi, son hazırlanan oyunun beklenildiği kadar ilgi görmemesi işleri zora soktu. Genç Miyamoto'dan yeni bir oyun hazırlaması istendi, ama bu oyun, tamamen onun hayal gücünün eseri olacaktı. Bu aşamadan sonra çocukluğuna geri dönen Miyamoto, küçükken yaşadığı birçok deneyimi tekrar hatırladı ve bir bölümünü kâğıda dökmeye başladı. Bu yeni oyun aynen şöyle olacaktı: Koca bir goril, güzel bir kızı kaçırıp en tepeye çıkaracak. Biz de kızın sevgilisi olarak onu kurtarmak için harekete geçecektik. Kontrol edeceğimiz karakterin ismi Jumpman ve o bir marangoz. Şişman, pos bıyıklı ve tulum giyen bir karakter. Devasa gorilin ismi ise, Donkey Kong. Hem kısaca hikâyesi, hem de Donkey Kong ismindeki "Kong" kısmı, akıllara Universal Pictures'ın King Kong'unu getiriyordu. Bu sebeple Nintendo'ya dava açılması bile gündeme geldi. Shigeru Miyamoto'nun kariyeri, belki de ona en fazla ihtiyaç duyulan sırada başlamadan bitmek üzereydi. Neyse ki öyle olmadı. Telif haklarında herhangi bir ihlal olmadığı için, Donkey Kong'un önünde engel kalmadı.Miyamoto, 81 yılında Donkey Kong'u tamamladı ve bu oyun, Nintendo Amerika'nın hayatını kurtardı. Donkey Kong, Arcade sektöründe o ana kadar görülmüş en hızlı satışı yaptı ve 65 bin rakamını geride bıraktı. Bu başarı, Donkey Kong isminin devam etmesi demekti, ancak Jumpman'in de farklı maceralara adım atması gerektiğinin de işaretiydi bu. 85 yılında Mario Bros. sürüldü piyasaya. Bu oyunda birçok değişikliğe gidildi. Pacman'in popülaritesinden de destek alan Jumpman ismi, yerini Mario'ya bıraktı. Karakterimiz, bloklara zıplıyor, borulardan giriyor; mantar, kaplumbağa gibi düşmanların üzerlerine zıplayarak alt etmeye çalışıyordu. Altın toplama işlevini de unutmamak gerekiyordu. 100 altın elde edince bir hak elde ediyorduk.Meslek değişikliğine de gidildi üstelik. Bu karakter artık bir marangoz değil, tesisatçıydı. Değişim rüzgârlarından, karakterin giysileri de nasibini aldı. Donkey Kong'da kırmızı gömlek ve mavi tulum giyen karakterimiz, sonraki oyunda kırmızı tulum ve kahverengi gömlek olarak değişti. Super Mario Bros. 2'de ise, kırmızı tişört, mavi tulum geldi ve bir daha da bu standart giysiler değişmedi. Mario, Amerika'nın New York şehrinden Mushroom Kingdom'a (Mantar Krallığı) göç etmiş İtalyan asıllı Amerikalı bir tesisatçı.Miyamoto, bu oyunu hazırlarken birçok çocukluk deneyiminden, hayallerinden ve okuduğu kitaplardan yardımlar aldı. Tıpkı üstte belirttiğimiz gibi Miyamoto'nun çocukluk yıllarındaki düşünceleri, ilerisi için ona bulunmaz fırsatlar olarak geri dönüyordu. Örneğin Mario oyunlarındaki yer altı platformları, ünlü yapımcının çocukluk döneminde Sonebe'de bulduğu ve sonrasında bir el feneriyle içini araştırdığı mağaradan esinlenilerek ortaya çıkarıldı. Diğer bölümlerde de sürekli gezdiği ortamlardan yararlandı. Bazı blokların içine yerleştirilen gizli öğeler, yine çocukluk deneyimlerine dayanıyor. Mario'nun mantar yiyerek büyümesi ise, okuduğu kitaplardan biri olan Alice in Wonderland örneğiyle açıklanabilir. "Oyun geliştirirken, ana karakterin kim olduğu o kadar da önemli değildir, ama Mario tanındı ve çok sevildi. Yıllarca gelişen teknoloji yardımıyla da gelişimini sürdürdü." Shigeru Miyamoto "Mario, inanılmaz fiziksel hareketler yapabiliyor. Çok yükseklere zıplamak gibi, ama o süper bir insan değil. Suda boğulabilir veya yüksekten yere düşünce ölebilir." Shigeru Miyamoto. Hâlen "Nintendo Entertainment Analysis and Development" kuruluşunun başındadır. 1988 yılında Academy of Interactive Arts and Sciences' Hall of Fame'e alınan ilk kişi olmuştur. 2007 yılında Time dergisince "dünyayı etkileyen 100 kişiden biri" olarak gösterilmiştir. AIAS Hall of Fame İnteraktif Sanat ve Bilimler Akademisi tarafından her yıl bilgisayar oyunu dizaynı çalışanlarından biri bu ödüle layık görülmektedir. Bilgisayar ve video oyun sektörünün geliştirilmesi amaçlanmaktadır. Düşler Ülkesi Finding Neverland 2004 yapımı, Akademi ödüllü ABD filmi. Johnny Depp ve Kate Winslet'ın başrollerde yer aldığı filmin yönetmenliğini Marc Forster yapmıştır. Film "En İyi Uyarlama Senaryo" dalında Oscar'a aday gösterilmiştir. Brian Williams Brian Douglas Williams (5 Mayıs 1959), Amerikalı gazeteci ve "NBC Nightly News" programının yapımcı ve sunucusu. NBC televizyonunun bayrak gemisi olan akşam saatlerindeki bu haber programını Tom Brokaw'dan 2004 yılında devralmıştır. 2007 yılında "TIME" dergisi tarafından "Dünyayı Etkileyen 100 Kişi"den biri olarak gösterilmiştir. Yalan Rüzgârı Yalan Rüzgârı (İngilizce: The Young and the Restless) Amerikan yapımı bir pembe dizidir. İlk olarak 26 Mart 1973 tarihinde Amerikan televizyon kanalı CBS'de yayınlanmaya başlamıştır. Dizi Türkiye'de ilk olarak 1 Ocak 1990 tarihinde TRT 2'de, 29 Aralık 1989'da biten Zenginler de Ağlar dizisinin yerine başlamıştır.TRT, önceleri bu diziyi 60 bölüm olarak satın aldı. Fakat gördügü büyük ilgi üzerine dizinin daha sonraki bölümlerini de satın aldı ve Türkiye'deki yayın haklarını Aralık 1993 tarihine kadar elinde tuttu. Dizi, Ocak 1994'te atv'ye transfer oldu. 1995 yılında Star TV ile ortak yayınlanmış, 1998 ve 2008-2009 yılında ise Show TV'de gösterilmiştir. Dizinin hikâyesi Lee Phillip Bell ve William J. Bell tarafından kaleme alınmıştır. İlk yayın tarihinden bu yana pek çok kişi ve olayın gelip geçtiği dizi, Amerika'da hâlâ çekilmektedir. Temmuz 2007 itibarıyla 8673. bölümü çekilmiştir. Yayınlanmış olduğu süre boyunca pek çok TV ödülünün de sahibi olmuştur. Yaklaşık 6 milyon seyirci hafta içi her gün saat 12:30 yerel saati ile bu diziyi takip etmektedir. Dizi kendi arasında 3 ana evreye ayrılmaktadır. 23 Ağustos 2013 tarihinde dizinin 10235. bölümü yayınlanmıştır. 13 Nisan 2016 tarihinde dizinin 10899. bölümü yayınlanmıştır. Almanya Ulusal Demokratik Partisi Almanya Ulusal Demokratik Partisi (Almanca: "Nationaldemokratische Partei Deutschlands"), aşırı sağ görüşlü bir siyasî partidir. 28 Kasım 1964 tarihinde Hannover'da, II. Dünya Savaşı yıllarında Nazi Almanyası'nda bir asker olan Friedrich Thielen (d. 1916 - ö. 1993) tarafından kurulan siyasî partidir. Parti, aşırı sağ görüşte, radikal milliyetçi ve popülist bir politik duruşa sahiptir. Siyaset bilimcilere göre NPD'nin parti programı NSDAP'nin parti programına çok benzemektedir. NPD, Almanya'da neo-Nazilerin örgütlendiği bir parti olarak bilinmektedir ve bir neo-Nazi oluşumu olarak kabul edilmiştir. Parti, Alman milliyetçisi ve Pan-Cermenist görüş doğrultusunda propaganda yapmakta, çoğunluğunu Türklerin oluşturduğu göçmen vatandaşların Almanya'dan gitmelerini istemektedir. NPD, güçlü bir ekonomisi olan Almanya'nın Avrupa Birliği'ne olan gereksiz ekonomik bağımlılığından sıyrılarak Euro bölgesinden ayrılması ve euro para birimi yerine yeniden Alman markının kullanılması gerektiğini de savunmaktadır. Partinin sloganı "Arbeit, Familie, Vaterland" yani "İş, Aile, Atayurt"tur. Partinin günümüzdeki lideri görevi 2014'te Udo Pastörs'ten devralan Frank Franz'dır. Partinin ülke çapında yaklaşık 5.900 üyesi, "Junge Nationaldemokraten" isimli gençlik kolu ve "Ring Nationaler Fraunen" isimli bir de kadınlar kolu bulunmaktadır. Partinin ilk yıllarındaki başarı grafiği çok yüksekti. 1966 ile 1968 arasında parti Batı Almanya'da yedi landtaga girmişti. Ancak bir yasama dönemi sonrası seçmenler partiyi eyalet meclislerine bir daha sokmamıştır. NPD 2004 yılına dek sadece yerel düzeyde milletvekilliğine sahipti. Aynı yıl milliyetçiler büyük bir başarı sağlamış, 36 yıl sonra bir landtaga girmiştir. NPD o yıl Saksonya'da Birlik 90/Yeşiller ile FDP'den daha fazla oy almıştı. Parti, 2006'daysa Mecklenburg-Vorpommern meclisine girebilmiştir. 2009'daki son seçim sonucunda Mecklenburg-Vorpommern ve Saksonya parlamentolarında koltuğa sahiptir. Parti çeşitli zamanlarda yürüyüşler ve mitingler yapmaktadır. Tertiplenen etkinliklerin bazıları II. Dünya Savaşı döneminde yaşanmış tarihî olaylar içindir. Bunlardan birincisi NSDAP liderlerinden ve Hitler'in yardımcısı olan Rudolf Hess'in ölüm yıl dönümünde yapılan, ikincisi ise her Şubat ayının 13'ünde yapılan Dresden Bombardımanı'nı anma yürüyüşleridir. Partililer yürüyüşlerde, parti tanıtım stantlarında ve mitinglerde Almanya bayrağının yanında siyah-beyaz-kırmızı renklerden oluşan tarihsel Alman İmparatorluğu bayrağını da kullanmaktadırlar. 2007'de AB Komisyonu Başkan Yardımcısı Franco Frattini, NPD'nin yasaklanmasını istemiştir. Eylül 2009'da yapılan bir açıklamada ise Alman İçişleri Bakanı Schäuble, "NPD yasağının şansı yok" diyerek bu isteği reddetmiştir. Yeniyol Johann Friedrich Pfaff Johann Friedrich Pfaff (22 Aralık 1765 – 21 Nisan 1825), Alman matematikçi. İntegral hesabı ve kısmi diferansiyel denklemler üzerindeki çalışmalarıyla tanınır. Ünlü Alman matematikçi Carl Friedrich Gauss'un tez danışmanı ve arkadaşıdır. Matematik bilimini 19. yüzyıl boyunca etkilemiş olan Alman ekolünün kurucularından biri olarak kabul edilir. John Roberts John Glover Roberts Jr. (d. 27 Ocak 1955), ABD Yüksek Mahkemesi'nin 17. ve hâlen görevdeki başkanıdır. Roberts Eylül 2005'te Anayasa Mahkemesi'ne katılana kadar temyiz mahkemesinde yargıçtı. Ondan önce de 14 yıl bağımsız olarak avukatlık yaptı. Ayrıca Cumhuriyetçi kadrolarda Adalet Bakanlığı'nda da çalıştı. Gustave Aimard Gustave (Olivier) Aimard (d. 13 Eylül 1818 Oliver Gloux, Paris - 20 Haziran 1883, Paris) Fransız roman yazarı. Paris'te doğdu, maceralı bir hayat yaşadı ve bunu romanlarına yansıttı. Romanları egzotik yerlerde ve Vahşi Batı'da geçer. 12 yaşında denizlere açıldı. Amerika, Meksika, İspanya, Kafkasya ve Türkiye'yi gezdi. Fransa'ya dönünce romanlarını yazmaya başladı. 1848 olaylarında Güney Amerika'ya gitti. Fransa-Prusya Savaşı zamanında Fransa'ya geri döndü. 20 Haziran 1883'te Paris'te öldü. Heinz-Wolfgang Schnaufer Heinz-Wolfgang Schnaufer (d. 16 Şubat 1922; Calw, Württemberg - ö. 15 Temmuz 1950; Biarritz, Fransa), II. Dünya Savaşında görev almış Alman gece avcı pilotu. Kendisi Messerschmitt Bf 110 pilotudur. 164 gece uçuşunda 121 uçak düşürmüştür. Düşürdüğü uçaklardan 114 tanesi ağır bombardıman uçağıdır. 21 Şubat 1945 tarihinde 1 gün içerisinde 9 İngiliz ağır bombarıdıman uçağını savaş dışı bırakmıştır. Schnaufer Mayıs 1945'te Schleswig-Holstein'da İngiliz Ordusu tarafından esir alındı ama o yıl serbest bırakıldı. 1950 yılında Fransa'da, Bordeaux yakınlarında üstü açık spor arabasıyla gezerken önünde ilerleyen içi ağır silindir dolu bir kamyona çarpmış ve silindirlerden biri kafasına düşerek ağır yaralanmıştır. 15 Temmuz 1950'de Hastanede hayatını kaybetmiştir. Kudüs'e Dönüş Kudüs'e Dönüş (Çince: 传回耶路撒冷运动, İngilizce: The Back To Jerusalem), Çin merkezli bir Hristiyan evanjelik hareketidir. Amacı, dünyadaki Budist, Hindu ve Müslüman insanlara Kitâb-ı Mukaddes'i öğretmektir. Bu hareket, 1920'lerde kuruldu, on yıllar boyunca ortadan kaldırılması için zorlanıldılar. Kudüs'e Dönüş hareketi, Çin'den Akdeniz'e kadar 100.000 misyoneri yollayarak elli bir ülkede Hristiyanlığı yaygınlaştırmayı hedefler. Mecâlis-i Seb‘a Mecalis-i Seb'a, Mevlânâ'nın 7 öğüdünün bulunduğu eserdir. Aslı Türkçe olmasına rağmen daha sonra Farsçaya çevrilmiştir. Eserde insan, Allah, varlık konuları işlenmiştir. Terim Türkçeye çevrildiğinde Yediler Meclisi anlamına gelir. Mevlânâ’nın çeşitli câmilerde yedi ayrı sohbet meclisinde yaptığı vaazlarından oluşan ve adını da buradan alan "Mecâlis-i Seb‘a (Yedi Meclis)", bu sohbetler esnâsında tutulmuş olan notların bir araya getirilmesiyle meydana gelmiştir. Eserin Sultan Veled veya Hüsâmeddin Çelebi tarafından yazıya geçirildiği rivâyet edilmektedir. Ahmedi Divanı 6 nüshaya sahip olan divan, Ahmedi'nin şairlik yeteneğini ortaya koyduğu önemli eserlerindendir. Özellikle la-dini şiirlerde Hoca Dehhani'den etkilenmiş olduğu görülür. Dehhani dışında etkisinde kaldığı şairler Âşık Paşa, Gülşehrî, Ahi Evran olarak sıralanabilir. Ahmedi'nin şiirlerinin bir kısmı nazire mecmualarında bulunmaktadır. Jeffrey Sachs Jeffrey David Sachs (d. 5 Kasım 1954, Detroit, Michigan), Amerikalı ekonomisttir. Latin Amerika, Doğu Avrupa, Eski Yugoslavya, Eski SSCB ve Afrika hükümetlerine verdiği ekonomik danışmanlıklarla tanınır. Sachs, halen Columbia Üniversitesi'nde Earth Institute (Dünya Enstitüsü) başkanı ve profesördür. Birleşmiş Milletler Genel Sekreteri Ban Ki-moon'un ve ondan önce de Kofi Annan'ın özel danışmanlığını yapmıştır. BM Milenyum Projesi'nin direktörüdür. Yoksulluğun azaltılması, borçların silinmesi, hastalıkların kontrol altına alınması gibi konularda uluslararası çalışmalarıyla tanınır. TIME tarafından açıklanan Dünyanın En Etkili Kişileri listesine birden çok defa giren tek akademisyendir. Disquisitiones Arithmeticae Disquisitiones Arithmeticae (Aritmetik Araştırmalar), Alman matematikçi Carl Friedrich Gauss tarafından Latince yazılmış, ana konusu sayılar kuramı olan bir matematik kitabıdır. İlk baskısı 1801 yılında, Gauss henüz 24 yaşındayken yapılmıştır. Gauss bu eserinde, Fermat, Euler, Lagrange ve Legendre gibi matematikçilerin bulduğu sonuçları derlemiş ve bunların üzerine kendi katkılarını eklemiştir. "Disquisitiones", hem temel sayılar kuramını, hem de bugün cebirsel sayılar kuramı denen matematik dalının bazı kısımlarını kapsamaktadır. (Modern cebirin temel kavramlarından biri olan grup teorisi o zaman bilinmediğinden, kitapta gruplara değinilmemektedir.) Gauss, yazdığı önsözde kitabın konusunu "Yüksek Aritmetik" olarak isimlendirmiş ve kitabın kapsamını da şöyle özetlemiştir: "Disquisitiones" 'in yayımından önce sayılar kuramı, birbirinden ayrı duran teorem ve varsayımlardan oluşuyordu. Gauss, bu sonuçları derleyip toparladı, boşlukları doldurdu, eksik ve yanlış kanıtları düzeltti, ve kendi katkılarıyla konuyu pek çok açıdan geliştirdi. Gauss'un bu kitapta kullandığı mantıksal yapı (önce teorem, arkasından kanıt, arkasından teoremin sonuçları), matematik kitaplarında hala kullanılan anlatım standardını belirledi. Kitapta kanıtların yanı sıra pek çok sayısal örnek de bulunmaktadır. "Disquisitiones", Kummer, Dirichlet ve Dedekind gibi bazı 19. yüzyıl matematikçileri için başlangıç noktası olmuştur. Gauss, bu kitapta kısa notlar şeklinde değindiği pek çok konuyu (karmaşık sayıların çarpımı gibi) sonradan daha ayrıntılı olarak araştırmış, fakat bulduğu sonuçların hepsini yayımlamamıştır. Alfred de Vigny Alfred de Vigny, 27 Mart 1797-17 Eylül 1863 yılları arasında yaşamış Fransız şair, oyun ve roman yazarı. Romantizmin temsilcisidir. Edebiyatla uğraşmak adına subaylıktan ayrıldı. Hüzünlü bir evlilikten sonra Le Maine-Giraud'da bir köy evine yerleşti. 1827 yılında William Shakespeare'in Romeo ve Juliet'ini Fransızca'ya çevirdi. 1845 yılında Fransız Akademisi'ne seçildi. Şiirlerinde tabiatın ve insanların umursamazlığı ve karamsar düşünceler belirgindir. Lee Scott Harold Lee Scott., Amerikalı mağaza zinciri Walmart'ın Yönetim Kurulu Başkanı ve CEO'sudur. Scott 1979'dan beri Walmart'ta çalışıyor, ve 2000 Ocak'tan beridir şu anki görevinde. Liderliğinde Walmart gelir bakımından dünyanın en büyük mağazası oldu, ancak hisse fiyatı %22 düştü. Baxter Springs, Kansas'ta doğdu ve büyüdü. Kansas'taki Pittsburg Devlet Üniversitesi'nden işletme mezunudur. Linda G. Scott ile evlidir ve iki çocuk babasıdır. Aile Arkansas and Kaliforniya'da yaşamaktadır. Scott, TIME dergisinin 100 etkili kişi listesine 2004 ve 2005 yıllarında olmak üzere iki kere girmiştir. Helyotrop Helyotrop, 19. yüzyılda Avrupa'da arazi ölçümlerinde kullanılmış bir araçtır. Alman matematikçi ve bilim adamı Carl Friedrich Gauss tarafından icat edilmiştir. Helyotrop kelimesi, Yunanca "helyos" (güneş) ve "tropos" (dönmek) kelimelerinin birleşmesiyle oluşmuştur. Güneş ışığını istenen yere yansıtmak için döndürülebilen bir araç olduğundan bu ismi almıştır. Bu araç sayesinde arazi ölçümü uzmanları, onlarca kilometrelik uzun mesafeler üzerinden birbirlerinin pozisyonlarını görebiliyor, mesafe ve açı ölçümleri yapabiliyorlardı. Helyotrop, dönebilen üst aksamı sayesinde güneş ışığını istenen doğrultuda yansıtabildiği gibi, güneşin gökyüzündeki hareketinden de etkilenmiyordu. Kolay taşınabilirliği önemli bir avantaj, kullanımının hava durumuna bağlı olması önemli bir dezavantajdı. Gauss bu aracı, 19. yüzyıl başlarında Hannover'de yaptığı arazi ölçümleri sırasında icat edip geliştirmiştir. Gauss'un kendi kullandığı helyotropun bir resmi, Almanya'da 2001 yılında tedavülden kalkmış olan 10 Mark'lık banknotların arka yüzünde görülebilir. Bu helyotropun kendisi ise, bugün Göttingen Üniversitesi fizik fakültesinde sergilenmektedir. Ã‰douard Chambon Édouard Chambon (bazen "doudou" adıyla da bilinir) 3x3x3'lük Rubik küpünü en hızlı çözme rekorunu elinde tutan oyuncudur. Belçika Açık Turnuvası'nda 25 Şubat 2007 yılında 10.36 saniye ile bu rekoru belirlemiştir. Chambon, 2005 Fransa Açık'ta, 3x3x3'lük Rubik küpü etkinliğini kazanmıştır. Katıldığı ikinci turnuva olan oyuncu, ilk turda ortalama hızda Avrupa rekorunu kırmıştır. Aynı yıl Dünya şampiyonasını ikinci olarak bitirmiştir. 2007'de dünya rekorunu kırana dek birçok başarı elde etmiştir. Belçika'da rekor kırmasına rağmen, daha sonra finalde Thibaut Jacquinot'a yenilmiştir. Lennox, Picton ve Nueva Lennox, Picton ve Nueva Güney Amerika'nın en ucunda Beagle Kanalı üzerindeki adalar grubudur. Üzerinde önceleri, Şili ve Arjantin'in aynı suretle hak iddia ettiği adalar bugün Şili'nin Magallanes y la Antártica Chilena Bölgesi'ne aittir. Adalar, Navarino Adası'nın doğusunda ve Şili ile Arjantin'in yarı yarıya paylaştığı büyük Ateş Toprakları Adası'nın güneyinde bulunurlar. Adaların kıta sahanlığında büyük petrol rezervleri olduğu rivayet edilir. Beagle Kanalı'nın güneyindeki stratejik konumları sebebiyle adalarda Arjantin hak iddia etmiştir ki bu Şili ile ciddi bir ihtilafa sebebiyet vermiştir (Beagle İhtilafı olarak bilinir). Her iki ülke de İngiliz Kraliyeti'nin himayesindeki bir mahkeme kürsüsünün, adaların kime bırakılacağına karar vermesi konusunda uzlaşmaya varmıştır. Mayıs 1977'de Şili ve Arjantin tarafından seçilen hakimler, adaların Şili'ye ait olduğu konusunda karar verirler. Arjantin bu kararı kabul etmeyi reddeder ve ihtilaflı her iki tarafın ilişkileri kritikleşir ve savaşın eşiğine gelinir. 1979 yılında iki ülke Papa'nın meselede arabuluculuk etmesine karar verirler. Papa'nın yine üç adayı Şili'ye vermek yönünde olan teklifi Şili tarafından kabul görür. Arjantin bunu, Falkland Savaşı yenilgisi ardından, 1984 yılındaki referandumun sonrasında kabul eder. Hüsnü Özyeğin Hüsnü Özyeğin, (d. 1944, İzmir) Türk iş adamı. Fiba Holding yönetim kurulu başkanı. Liseyi Robert Koleji'nde tamamladı. İnşaat mühendisi olmak istediği için tercihini ABD'den yana kullandı. Oregon State University İnşaat Bölümü'nde okurken finans konularına daha ilgili olduğunu fark etti. Harvard'da master yaptı. Üç yıl çalıştıktan sonra Türkiye'ye dönen Özyeğin, kolejden arkadaşı Mehmet Emin Karamehmet'ten iş teklifi aldı. 32 yaşındayken (1977) Pamukbank genel müdürü oldu. 1984'te yine Karamehmet'e ait Yapı Kredi Bankası'nın genel müdürlüğüne geçti. Özyeğin, 1977-1984 yıllarında Pamukbank'ta ve 1984-1987'de de Yapı ve Kredi Bankası'nda genel müdürlük yaptı. Hüsnü Özyeğin, 1987 yılında Yapı ve Kredi Bankası'ndan ayrılarak kendi bankası Finansbank'ı kurdu. Fiba Holding bünyesinde 30'dan fazla şirketi bulunan Özyeğin, 1996 yılında satın aldığı Gima ve Endi'yi Sabancı Holding'in yüzde 40 ortak olduğu Carrefoursa'ya sattı. Özyeğin, İstanbul'daki Swissotel The Bosphorus'u Nisan 2005'te yaklaşık 100 milyon dolara alarak turizm sektörüne adım attı. 2005 yılında Forbes'in milyarderler listesine ilk kez giren Hüsnü Özyeğin, 1 milyar dolar ile 620. sırada yer aldı. Mart 2009 itibarıyla Forbes'in "En zengin 100 Türk" listesine 2.9 milyar dolarlık servetiyle 1. sıraya yükselmiştir. Forbes dergisi tarafından tüm dünyada yapılan araştırmanın 2009 yılı sonuçlarına göre de, Dünyanın en zengin 221. kişisi olmayı başarmıştır. Mart 2010 araştırmasına göre 3 milyar dolarlık servetiyle 1. sıradaki yerini korumuştur. Forbes Türkiye dergisinin Mart 2017 itibarıyla belirlenen listesine göre, Hüsnü Özyeğin 3 milyar dolarlık servetiyle Türkiye'nin en zengin 2. ismi oldu. Hüsnü M. Özyeğin Vakfı, 18 Mayıs 2007 tarih ve 26526 sayılı Resmi Gazete'de yayınlanan 5656 sayılı kanunla İstanbul'da Özyeğin Üniversitesi'ni kurmuştur. Özyeğin Üniversitesi`nin kuruluş çalışmalarına 2005 tarihinde başlayıp, ilk öğrencilerini Eylül 2008'de İstanbul Altunizade Kampüsü'nde kabul eden üniversite, Eylül 2011’de Çekmeköy Kampüsü'nde eğitime başladı. Üniversite bünyesinde, "Girişimciler için Girişim Fabrikası Programı" mevcuttur. Hüsnü Özyeğin iyi derece İngilizce bilmektedir. Ayşen Özyeğin ile evli, Murat Özyeğin ve Ayşecan Özyeğin Oktay olmak üzere iki çocuk babası ve beş torun sahibidir. Hüsnü Özyeğin, Forbes Türkiye'nin 2017'de hazırladığı “En Zengin 100 Türk” listesinde 3 milyar dolarlık servetiyle 2. sırada yer almaktadır. Billboard 200 "Billboard" 200, Amerika Birleşik Devletleri'nde yayınlanan "Billboard" adlı müzik dergisinin her hafta çıkardığı müzik albümleri listesidir. Liste albüm satışlarıyla oluşturulur. Albüm satışları her haftanın pazartesi günü sayılmaya başlar ve bu sayım aynı haftanın pazar günü sonlanır. Ardından o hafta en çok satan albüm, listenin zirvesine yerleşir. Yeni liste her haftanın perşembe günü açıklanır. "Billboard" 200 listesin dünyadaki en önemli müzik listelerinden biri olarak gösterilir. Complicated (Avril Lavigne şarkısı) Complicated, Kanadalı şarkıcı ve söz yazarı olan Avril Lavigne'nin ilk albümü olan Let Go'dan 2002 yılında çıkan ilk teklisidir. Tekli, çıkmasından hemen sonra Billboard Hot 100 listesinde ikinci sıraya kadar yükseldi ve aynı zamanda şarkıcının ilk ona giren ilk teklisi oldu. Aynı başarıyı Birleşik Krallık ve Avustralya'da da tekrarladı. Birleşik Krallık'ta üçüncü, Avustralya'da zirveye kadar yükseldi. Liste durumlarına bakıldığında şarkının Lavigne'nin en başarılı ikinci şarkısı olduğu görülmektedir. Şarkı Lavigne ile beraber "Matrix" adlı üç kişiden oluşan bir grupla beraber yazıldı. Teklinin yapımını da bu grup yaptı. Şarkının sözlerine bakıldığında bir kızın erkek arkadaşı ile yaşadığı bazı sorunlar anlatılmaktadır. Sözlere göre kız ile erkek arkadaşının ilişkileri çok karışık bir durumdadır, çünkü erkek; kız ile yalnız iken farklı, çevresinde başka insanlar varken farklı davranmaktadır. En büyük sorun da erkek arkadaşının, başkalarının yanında kendi olmaması ve birilerine benzemeye çalışmasıdır. Hatta sözlerde ""Neden bazı şeyleri çok karışık hale getiriyorsun?"", ""Senin birine benzemeye çalıştığını, rol yaptığını görüyorum ve bunu beni sinirlendiriyor."" gibi cümleler geçmektedir. Lavigne, şarkının yazımında birçok yerde önemli katkılar yaptığını bir röportajında söylemiştir. Hatta şarkının kendi yaşamını yansıttığını ve müziğin de kendinden bir parça taşıdığını söylemiştir. Fakat şarkıyı beraber yazdığı "The Matrix" grubun yaptığı bir açıklamada ise Lavigne'in şarkı adına büyük katkılar yapmadığı sadece müzikte küçük değişiklikler yaptığı söylenmiştir. Malloys'un yönettiği video grup arkadaşlarının Lavigne'ye alışveriş merkezine gitmeyi sormasıyla başlar. Avril coşkuyla kabul eder. Videoda özellikle Lavigne ve arkadaşlarının garip kazaları ve şakaları dikkat çeker. Avril Lavigne gitar çalıp şarkı söylerken arkadaşları da kaykaylarıyla gösteri yapmaktadırlar. Video 2 günde, Eagle Rock Plaza, Los Angeles'ta çekildi. Çekim sırasında, alışveriş merkezi açık kaldı. Ilıca, Kütahya Ilıca, Kütahya, Kütahya ili'ne 29 km uzaklıkta bir kaplıca beldesidir. Doğal sıcak su kaynağı kullanan hamamlar, yüzme havuzları, termal tesisler, spa otel, ve dinlenme tesisleri bulunmaktadır. Sağlık ocağı ve ilköğretim okulu bulunmaktadır. Yeşil çam ormanları içinde bulunan bölgede çıkan termal su birçok hastalığın tedavisinde yardımcı olmaktadır. Sk8er Boi "Sk8er boi" ,Kanadalı şarkıcı ve söz yazarı olan Avril Lavigne'nin ilk albümü "Let Go"dan çıkan ikinci single'dır. 2002 yılında çıkmasından sonra Billboard hot 100 listesinde onuncu sıraya kadar yükseldi. Birleşik Krallık'ta üç numaraya,Avustralya,İspanya'da ve Meksika'da zirveye kadar çıktı.Kanada'da ise yirmi sekizinci sıraya kadar ilerledi. Bu şarkı da Complicated'da olduğu gibi The Matrix adlı grup ve Avril Lavigne tarafından yazıldı. Fakat grup bir basın açıklamasında Avril Lavigne'in şarkı sözlerinde bir iki sözcük değişimi dışında hiçbir şey yapmadığını, şarkıyı yazanların arasında isminin geçmemesi gerektiğini söylemiştir. Bu açıklamanın ardından Avril Lavigne şarkıyı beraber yazdıklarını ve müziği de birlikte yaptıklarını söylemiştir. Klip, duvarları boyanmış binaların bulunduğu bir şehrin sokaklarında başlar. Ardından Avril grup arkadaşları ile birlikte trafiği tıkayarak bir konser verir. Avril bir arabanın üstüne çıkmış bir şekilde şarksını söylerken, bir yandan da insanlar çok eğlenmektedir. Polis de konser sırasında onu durdurmaya çalışmaktadır. Klibin sonlarında Avril gitarını üstünde bulunduğu arabaya vurarak kırmaya başlar. Sonunda ise bir polis helikopteri gelir, Avril'e yaklaşır. O sırada şarkı biter Avril helikoptere bakar, ardından klip de biter. I'm with You (şarkı) "I'm with You", Kanadalı şarkıcı ve söz yazarı olan Avril Lavigne'in ilk albümünden çıkan single'dır. Diğer singlelar gibi bu şarkı da The Matrix grubu ve Avril tarafından yazılmıştır. Fakat grup bir basın açıklamasında Avril'in şarkı sözlerinde bir iki sözcük değişimi dışında hiçbir şey yapmadığını, şarkıyı yazanların arasında isminin geçmemesi gerektiğini söylemiştir. Bu açıklamanın ardından Avril şarkıyı beraber yazdıklarını ve müziği de birlikte yaptıklarını söylemiştir. (Aynı açıklamayı diğer singlelar için de söylemişlerdir). Bu single bir ballad'dır ve albümden çıkan üçüncü single'dır. Meksika'da zirveye yerleşmiş ABD'de Billboard Hot 100 listesinde ilk beşe girmiştir. Birleşik Krallık'ta ilk ona Kanada'da ilk yirmiye girmiştir. "I'm with You" Avustralya'da çıkmadı sadece radyolarda çalındı ve klipleri yayınlandı. Ayrıca Bruce Almighty adlı Jim Carrey'in başrol oynadığı filmde kullanıldı. Şarkı 2004 Grammy Ödülleri'nde "Yılın Şarkısı" ve "En İyi Kadın Pop Vokal" dallarında aday gösterildi. Fakat Christina Aguilera'nın "Beautiful" adlı şarkısına kaybetti. DÃ¼ceyil Düceyil (, Arapça: الدجيل) Kuzey Irak'ta, Bağdat'ın 65 km kuzeyinde, yaklaşık 10.000 nüfuslu bir Şii kasabası. Irak Devlet Başkanı Saddam Hüseyin'e karşı 8 Temmuz 1982'de başarısız bir suikast girişiminin yapıldığı kent olup, o yıllarda İran'la olan savaşta Saddam Hüseyin'e şiddetli muhalefetiyle bilinen Şii Dava Partisi'nin kalesi konumundaydı. 8 Temmuz 1982 günü, Saddam Hüseyin, İran'a karşı savaşanlara şükranlarını sunmak üzere kente geldiği sırada konvoyuna bir ya da birkaç Dava Partisi üyesi tarafından saldırıldı. Hüseyin yara almadan kurtuldu, ancak çıkan çatışmalar üç saat kadar sürdü. Saddam Hüseyin'in emriyle kente misilleme atağı düzenleyen özel güvenlik ve askeri güçler, aralarında 13 yaşında çocukların da bulunduğu 148 kişiyi öldürdüler. Yaklaşık 1.500 kişi hapsedildi, işkence gördü. Bir grup insan da çöldeki kamplara sürgün edildi. Yaklaşık 1.000 km² tarım arazisi tahrip edildi. Ancak 10 yıl sonra tekrar ekim yapılmasına izin verildi. Düceyil katliamı davası, 30 Aralık 2006'da asılarak idam edilen Saddam Hüseyin'in yargılandığı süreçte, hakkındaki en önemli suçlama idi. James Shaffer James Shaffer (d. 6 Haziran 1970; Kaliforniya), Korn grubunun AmerikalÄ± gitaristidir. Ayrılan üye Brian Welch'in çocukluk arkadaşıdır. Ayrıca Korn'un kurucu üyesidir. Clint Lowery ile birlikte çalışmaktadır. 7 telli Ibanez marka gitarlar kullanmaktadır. Corcovado Corcovado Brezilya’nın Rio de Janeiro şehrinde yer alan bir dağdır. Corcovado Portekizce’de "kambur" anlamına gelmektedir. 710 metrelik granit dağ ulusal bir park olan Tijuca Ormanı’nda yer alır. Yakınlarda yer alan Kesmeşeker Dağı ile karıştırıldığı olur. Corcovado şehir merkezinin batısında yer almasına rağmen hemen hemen şehrin her tarafında görülebilmektedir. Dünyaca tanınmış ve şehrin önemli simgelerinden birisi olan 38 metre yüksekliğindeki Kurtarıcı İsa heykeli (Portekizce: "Cristo Redentor") dağın doruğunda yer alır. Dağın doruğuna ve heykele çok dar bir yoldan veya 3.8 kilometre uzunluğunda Corcovado Dişli Raylı Demiryolu ile ulaşılabilinir. 1884 yılında ilk kez kullanıma açılan bu raylı yol 1980 yılında kapsamlı bir tamirat gördü. Elektrik ile çalışan vagonlar saatte 540 yolcuyu taşımaktadır. Dağın doruğuna ulaşım yaklaşık 20 dakika sürmekte olup, normalde her 20 dakikada bir sefer vardır. Trenin yolcu kapasitesin nedeniyle yoğun turizm dönemlerinde uzun bir süre beklemek mümkündür. Hat sabah 8.30 ile akşam 18.30 arası her gün kullanıma açıktır. Cocovada Dağı’nın en popüler olan ve en sık ziyaret edilen kısmı doruğunda yer alan heykel ve gözetleme platformudur. Yaklaşık olarak yılda 300,000 kişi burayı ziyaret eder. Dorukta yer alan gözetleme platformundan Rio şehir merkezi, Kesmeşeker Dağı, Lagoa Rodrigo de Freitas (göl), Copacabana, Ipanema, Maracanã Stadyumu ve birçok favela bölgesi görülebilir. Dağı ziyaret eden tanınmış kişilerin başında Papa XII. Pius, Papa II. John Paul, Alberto Santos-Dumont, German Sueiro Vasquez, Albert Einstein ve Diana, Galler Prensesi gelmektedir. Dağa tırmanmak da mümkündür. Güney yamacında 1992 yılı itibarıyla 54 tırmanma rotası mevcuttur. Corcovado’nun doruğu oldukça büyük bir granit zirve kütlesidir. Brezilya’da bu formasyona sahip doruklar arasında en yükseğidir. Arkasından da Espírito Santo eyaletinin Pancas şehrinde yer alan Pedra Agulha Dağı’nın zirvesi gelmektedir. EÄŸreti Gelinler Eğreti Gelinler, Şükran Kozalı'nın bir romanı. Denizli bölgesinde geçmişte uygulandığı söylenen bir gelenekten ilham alınarak yazılan roman, Atıf Yılmaz tarafından Eğreti Gelin adıyla sinemaya aktarılmıştır. Patrick Fugit Patrick Fugit ("d. 27 Ekim 1982"), Amerikalı oyuncu. Salt Lake City'de doğan sanatçı oyunculuğa 11 yaşında Utah Üniversitesi'nin tiyatro programında başladı. Lise döneminde de çevresindeki birçok oyunda rol almayı başardı. Legion of Fire: Killer Ants! ve Touched by an Angel adlı TV programlarında ilk kez göründü. İlk filmi 2000 tarihli Cameron Crowe filmi Almost Famous oldu. 18 yaşında oynadığı bu film onu şöhreti kazandırdı. Film çekimleri sırasında ergenlik yüzünden boyu uzadı ve sesi çatlamaya başladı. Bir diğer oyunculuk başarısı 2004 tarihli Saved adlı filmin başrolünde oynamasıydı. Fugit, Örümcek Adam rolü için de seçmelere girmiş ancak genç olduğu için kabul edilmemişti. Gitar da çalan Fugit'in "Mushroom" adında bir rock grubu da vardır. My Happy Ending "My Happy Ending", Kanadalı şarkıcı ve sözyazarı Avril Lavigne'nin ikinci albümü Under My Skin'den çıkan ikinci single'dır. Şarkıyı Lavigne ve Butch Walker birlikte yazmış ,yapımını da bu ikili üstlenmiştir. 2004 yılında çıkan bu single liste başarıları ile Lavigne'nin üçüncü en başarılı single'ı olma özelliğini de taşır. Nobody's Home (Avril Lavigne şarkısı) "Nobody's home", Kanadalı şarkıcı ve söz yazarı olan Avril Lavigne'in Under My Skin adlı ikinci albümünden çıkan üçüncü single'dır. Single'ın yapımcılığını Don Gilmore ve Lavigne birlikte yapmıştır. Parçanın söz ve müziğini de Evanescence grubunun eski gitaristi Ben Moody ve Avril Lavigne beraber yazmıştır. Bu parça albümden çıkan ilk iki single kadar hızlı değildir; daha romantik bir parçadır. Parçada, sokaklarda yaşayan, eve gitmek isteyen ama evinde kimsenin olmadığı bir kızın acıklı hayatı anlatılmaktadır. Klip 2004 yılında "Diane Martel" tarafından çekilmiştir. Sağlık ve Sosyal Hizmet Emekçileri Sendikası Sağlık ve Sosyal Hizmet Emekçileri Sendikası (SES), Merkezi Ankara'da olan bir Sivil toplum kuruluşu'dur. Kısa adıyla SES, sağlık ve sosyal hizmet iş kolunda örgütlü bir sendika olup, buralarda görev yapan tüm sağlık ve sosyal hizmet emekçilerinin (Hekim, Hemşire, Ebe, Sağlık Memuru, Yardımcı Hizmetli, Genel İdare Hizmetli (memur) Teknik Personel, Laborant, Diş Hekimi, Eczacı, Diyetisyen, Psikolog, Fizyoterapist, Öğretmen, Sosyal Hizmet Uzmanı, Biyolog, Kimyager, Odyometrist vb.) üye olabildiği bir sendikadır. SES, 1990'lı yılların başlarında kurulan "Tüm Sağlık - Sen, Genel Sağlık - İş, Sağlık - Sen ve Sosyal Hizmet - Sen" Sendikalarının birleşmesi ile 1 Ağustos 1996 tarihinde kurulmuştur. KESK (Kamu Emekçileri Sendikaları Konfederasyonu), PSI (Uluslararası Kamu Çalışanları Sendikaları Federasyonu), ICFTU (Dünya Özgür İşçi Sendikaları Konfederasyonu) ve ETUC (Avrupa Sendikalar Konfederasyonu) üyesi olan SES, 70 ilde örgütlü bulunmaktadır. SES, sağlık hizmetlerinin eşit, ücretsiz ve nitelikli sunulması gerektiğini savunarak, "Aile Hekimliği" kavramına da karşı çıkmakta, Sağlık Ocaklarının kapatılmaması gerektiği söylemini yürütmektedir. Birçok broşür ve bültenin yanı sıra, SES'in aylık bir dergi yayını da bulunmakta, Sağlık ve sosyal hizmet personeline eğitim çalışmaları yapmaktadır. Ses (anlam ayrımı) Ses ÅŸu anlamlara gelebilir: Brunswick Yarımadası Brunswick Yarımadası (İsp. "Península de Brunswick"), Güney Amerika anakarasının en güney kısmıdır. Şili'nin XII. Bölge olan Magallanes y la Antártica Chilena Bölgesi'ne dahil olup, Macellan Boğazı kıyısındadır. Yarımadaya adını Alman Braunschweig şehri verir. Yarımadanın en büyük şehri Punta Arenas’dır. Yarımadada Punta Arenas’ın 50 km güneyinde, 1977 yılında kurulmuş olan milli koruma alanaı Laguna Parrillar bulunur. Burası 184 km² alana sahip olup, deniz seviyesinden 300 ile 650 m. yüksekliktedir. Daha güneyde Puerto Hambre (""Puerto del Hambre"" olarak da geçer, "Fra". ""Port Famine"", kelime karşılığı ""Açlık Limanı"") ve "Buena Bay" 'da Fuerte Bulnes yer alır. Puerto Hambre, Mart 584'te Pedro Sarmiento de Gamboa tarafından kurulmuştur. İlk ispanyol yerleşimciler kıt seviyedeki bitki örtüsü sebebiyle, ölümüne açlık çekmişlerdir. 1587'de İngiliz kâşif Thomas Cavendish yerleşimin harabelerini bulur. 1968'den beri harabeler milli anıt konumundadır. İlginç olan, Brunswick Yarımadası'nın Güney Amerika'nın en güneydeki sonu olarak pek az dikkate alındığıdır. Bu bağlamda sıralamada, Horn Burnu, Diego Ramirez Adaları ve Ateş Toprakları burasını geride bırakır. Girlfriend (Avril Lavigne şarkısı) "Girlfriend" ("Kız Arkadaş") bir Avril Lavigne şarkısıdır, ve üçüncü albümünün (The Best Damn Thing) baş single'ıdır. Lukasz "Dr. Luke" Gottwald tarafından üretildi. "Girlfriend" Lavigne'in ABD'deki en başarılı single'ıdır, ve ABD Billboard Hot 100'da bir numaraya çıktı. Ayrıca Avustralya'nın single listesinin üstünde 6 hafta kaldı, ve Birleşik Krallık listesinde iki numaraya çıktı. Haziran 2007'de rapçı Lil Mama'ya özellik veren bir remix ortaya çıktı. "Girlfriend" The Rubinoos'ların şarkı yazarlar tarafından dilekçe verildiği hukuk davasının konusudu. Bu şarkı yazarlar "Girlfriend"'in yazarları "I Wanna Be Your Boyfriend"'in sözlerini aşırdıklarını iddia ediyorlar. "Girlfriend" Burnout Dominator video oyununda İngilizce, Japonca, İspanyolca ve Çince olarak çalınıyor. Bir Japon sohbet programın (adı "カートゥンKAT-TUN" [""Çizgi Film KAT-TUN""]) ve Bratz filmin baş şarkısıdır. Toulon Toulon [], Güney Fransa'da ve Akdeniz kıyısında bulunan bir liman kenti. Provence-Alpes-Côte-d'Azur bölgesinde üçüncü büyük şehir olarak yer alır ve Var departmanı merkezidir. Toulon belediye sınırları içinde nüfus (2007 itibarıyla) 166.537, şehirleşme alanında ise nüfus 600.740'tır. Fransız donanmasının önemli üslerinden biridir. Gemi yapımı, balıkçılık, şarapçılık, matbaacılık sanayileri gelişmiştir. Havacılık araçları, silah, harita, kâğıt, tütün, ayakkabı ve elektronik malzeme üretimi önemlidir. Toulon yöresinde ilk yerleşenler Liguryalılar oldu. Roma İmparatorluğu topraklarına katılan kent, "Telo Martius" adını aldı. Romalılar, körfezde bir deniz feneri kurdular. Batı Roma İmparatorluğu'nun çöküşünden sonra kent uzun süre Saracen korsanları tarafından yağmalandı. Kent, Fransa kralı VII. Charles zamanında kurulan tersanelerle bir savaş gemisi yapım merkezi haline geldi. 1543-1544 kışında şehir Barbaros Hayreddin Paşa komutasındaki Osmanlı donanmasına üs vazifesi gördü. Osmanlı gemicilerinin rahatça yerleşmesi için şehrin yerli halkı kısmen boşaltıldı. Askeri liman daha sonra Kardinal Richlieu, Jean-Baptiste Colbert ve Sébastien Le Prestre de Vauban tarafından tahkim edildi. Kent 1707'de ve 1744'te Toulon Deniz Savaşlarına ve İspanya Veraset Savaşı'nın bazı bölümlerine sahne oldu. Napolyon Bonapart, 1793'teki Toulon kuşatmasına yaptığı yararlar sayesinde ün kazandı. II. Dünya Savaşı'nda Müttefikler'in Kuzey Afrika'ya çıkartma yapması üzerine (Meşale Harekâtı), Alman ordusu Güney Fransa'yı işgal etti (Anton Harekâtı). Fransız donanması, Almanların eline geçmektense 27 Kasım 1942'de kendisini batırmayı tercih etti. Günümüzde Toulon, Fransa'nın Akdeniz kıyısındaki başlıca deniz üssüdür. Fransız uçakgemisi "Charles de Gaulle" ve savaş grubuna ana üs olarak hizmet verir. Fransız Akdeniz donanması Toulon'da üslenmiştir. Toulon şehrinin, aşağıdaki şehirlerle kardeş şehir bağları vardır: Chris Anderson Chris Anderson, National Magazine Award (Ulusal Magazin Ödülü) kazanmış Wired Dergisi'nin editörüdür. Uzun Kuyruk kavramını, 2004 yılında, Amazon.com ve Netflix benzeri iş ve ekonomik modelleri tariflemek için, editörü olduğu Wired Dergisi'ne yazmış olduğu The Long Tail: Why the Future of Business Is Selling Less of More (2006) adlı kitabında okurlarına aktarmıştır.Karısı ve dört genç çocuğuyla Berkeley, Kaliforniya'da yaşamaktadır. 2001 yılında" Wired"'a katılmadan önce internet hakkındaki fikirlerini yayınladığı" The Economist" 'de çalıştı. George Washington Üniversitesi'nde fizik alanında öğretim derecesi var. Ayrıca