rağmen takımda kaldı. 2011-2012 sezonunda da Championship liginde 34 maçta forma giydi ve 1 gol attı. 26 Haziran 2012 tarihinde Elazığ'a gelen oyuncu, sağlık kontrolünden geçti ve 3 yıllık sözleşme imzaladı. Karaevlialtı Höyüğü Karaevlialtı Höyüğü, Tekirdağ İl merkezinin 15 km. doğusunda, İstanbul – Tekirdağ karayolu üzerinde, Karaevli Köyü'nün Karaevlialtı Mevkiinde yer alan bir höyüktür. Yerleşme bir Sisam kolonisi olup Herodot'un da sözünü ettiği Heraion Teikhos adlı kenttir. Heraion Teikhos, "Hera'nın Kenti" anlamındadır. Kazı öncesinde yapılan yüzey araştırmalarında ele geçen çanak çömlek ve taş aletler gibi buluntulara dayanılarak höyüğün MÖ 3. binyıl başından MS 13. yüzyıla kadar kesintisiz olarak iskan edildiği anlaşılmaktadır. Traklar'ın Anadolu'ya gelişinden itibaren uzun süre bir Trak yerleşimi olarak görünmektedir. En parlak dönemini Klasik Dönem ve Helenistik Dönem'de yaşayan yerleşme, Bizans Dönemi boyunca da iskan edilmiştir. Ele geçen çanak çömlek buluntularından bir kısmı Yunanistan'ın Attika bölgesinden ithal edilen zengin bezemeli çanak çömleklerdir. Önemli bir liman kenti olan Heraion Teikhos, çevreyle olan ticari ilişkilerle zengin bir yerleşim haline gelmiştir. Höyük, Zafer Taşlıklıoğlu tarafından Trakya'da yapılan Epigrafya Araştırmaları sırasında tespit edilmiştir. Daha sonra 1980-81 yıllarında Dr. Veli Sayın, ardından Prof. Dr. Mehmet Özdoğan bölgede araştırmalar yapmıştır. Kazı çalışmaları ise Tekirdağ Müzesi'nin katılımıyla, Ahi Evran Üniversitesi Arkeoloji Bölümü Başkanı Prof. Dr. Neşe Atik ve M. A. Işın başkanlığında 2000 yılında kazılara başlanmış, 2002-2003 yıllarında kesintiye uğrayan çalışmalar 2004 yılında yeniden başlamıştır. Kazılarda duvarları duvar resimleriyle süslenmiş bir saray ya da kült yapısına ait odalar ortaya çıkarılmıştır. Ayrıca 75 cm. çapında, bronz ve başka metallerle süslü, deriyle kaplı ahşap malzemeden yapılma bir kalkana ait parçalar bulunmuştur. Ele geçen sikkelerin bir kısmı kette basılmış olanlar, diğerleri ise Trakya kentlerinin ve Efes'in sikkeleridir. Yukarı şehir (akropol) surlarının kuzey kesiminde çift kuleli bir kapı ortaya çıkarılmıştır. Usta işçilik örneği veren kesme taşlardan yapılmış olan bu kulelerden batıdaki iyi korunmuş olmakla birlikte doğudaki hasar görmüş durumdadır. Yıkıntıların altında çeşitli silahlar ele geçmiştir. Kapı yakınlarında bulunan çiviler, kent kapılarının ahşap malzemeden yapıldığını göstermektedir. Surlar, dışı kesme taş, içi moloz taşlardan inşa edilmiş olup 2 metre genişliktedir. Bu kuzey kapısının hemen güneyinde, iki avlu etrafına dizilmiş bir dizi oda açığa çıkarılmıştır. Bir tıp kompleksi olan bu odalar MÖ 1. yüzyıl ile MS 1. yüzyıl arasına tarihlenmektedir. Odalarda çok sayıda tıbbi alet, mermer havan, tunç ilaç şişesi, üzerinde "pharma" yazan bir pişmiş toprak kupa, adak olarak kullanılan pişmiş toprak uzuvlar ile Hygeia gibi tanrı-tanrıçalara ait figürinler bulunmuştur. Tüm bu buluntular yapı kompleksinin ameliyatı da içeren tedaviler uygulayan bir tıp merkezi ve adak figürinleriyle ilintili bir kült merkezi olduğunu göstermektedir. Odalardan birinde murex brandaris (dikenli bir tür deniz salyangozu) kabuklarını kaynatmakta kullanılan bir fırın açığa çıkarılmıştır. Kumaş boyası yapımında kullanılması dışında bu kabuklunun çeşitli ilaçların yapımında kullanıldığı bilinmektedir. Örneğin yanık melhemi hazırlanışı Plinius tarafından yazılmıştır. Kazılarda ele geçen damgalı ticari amfora kulpları, Heraion Teikhos'un Akdeniz, Ege ve Karadeniz kıyılarına yayılan bir deniz ticareti ağı içinde olduğunu göstermektedir. Taşoz, Rodos, Knidos ve Sinop gibi üretim merkezleri damgalarını taşıyan amfora sapları çokça bulunmuştur. Ercan Kesal Ercan Kesal, (d. 1959, Avanos) Türk hekim, oyuncu, yönetmen ve yazar. Ege Üniversitesi'nin tıp fakültesinden 1984 yılında mezun oldu. Keskin Devlet Hastanesi, Balâ ve köylerinde sağlık ocağı hekimliği yaptı. Daha sonra özel sektörde çalıştı. Nuri Bilge Ceylan'ın Uzak filmiyle oyunculuğa adım attı. Bir Zamanlar Anadolu'da filminde Ebru ve Nuri Bilge Ceylan'la birlikte yazdığı senaryo; 2011 yılında Asia Pacific Screen Ödülleri'nde "en iyi senaryo" dalında ödüle aday gösterildi. "Peri Gazozu" (2013), "Nasipse Adayız" (2015), "Cin Aynası" (2016), "Bozkırda Bir Gece Yarısı" (2017) ve "Aslında..." (2017) kitapları İletişim Yayınları tarafından, "Evvel Zaman" (2014) kitabı ise İthaki Yayınları tarafından yayımlandı. Şiçepşin Şiçepşin, yaylı çalgılar sınıfından Adıgelerin kullandığı müzik aletidir. Temelde kemençe ile benzerlikler gösterir. Telleri at kılından yapılmıştır. Eski dönemlerde "haçeş"lerde (Adige misafirhanesi) genel olarak çalınırdı. Bu alet eşliğinde kahramanlık şarkıları ya da Nart şarkıları söylenirdi. Hoyrat ve basit şarkıların bu müzik aleti ile çalınıp söylenmesi hoş karşılanmazdı. Günümüzde Çerkes diasporasında tekrar bir canlanma gösterse de daha çok Çerkesya'da kullanılmaktadır. PÅŸine Pşine ya da Çerkes Mızıkası, akordionun ilk örneği olan diatonik akordionlara Çerkeslerin verdiği isimdir. Pşıne kelimesi aynı zamanda müzik aletleri için genel olarak da kullanılır. Pşıne'nin Kafkasyaya ulaşması ile birlikte Khamıl, Shichepshine gibi müzik aletleri eski önemi yitirmeye ve tahtlarını Pşıneye bırakmaya başlamışlardır. Bugün neredeyse tüm Çerkes eğlencelerinde düğünlerinde kullanılmaktadır. 2012 Yaz Olimpiyatları'nda basketbol - Kadınlar elemeler Bu turnuvada 12 takımdan en iyi 5'i 2012 Yaz Olimpiyatları'na gitmeye hak kazanacaktır. Ankara'da düzenlenecek olan turnuva 25 Haziran'dan 1 Temmuz'a kadar sürecektir. En iyi 8 takımın eleme turuna kalacağı turnuvada, çeyrek final karşılaşmalarını yenen 4 takım Olimpiyatlar'a gitmeye hak kazanacak, yenilen 4 takım arasında yapılacak turnuvanın kazananı da son Olimpiyat biletini elde edecektir. Dominic O'Brien Dominic O'Brien (10 Ağustos 1957) Büyük Britanyalı hafıza şampiyonu ve bazı hafıza ilişkili kitapların yazarı. 8 kez Dünya Hafıza Şampiyonu olmuştur. "Doruk Performans Eğitimi" eğitmeni olarak çalışmaktadır. 1987 yılında Creighton Carvello isimli bir yarışmacının bir BBC televizyon programında üç dakikadan daha az bir sürede 52 iskambil kâğıdını ezberlemesini seyrettikten sonra nimonik teknikleri geliştirmeye başladı. Sayıları ezberlemek için Major Sistemine benzer Mnemonic Dominic Sistemini geliştirdi. Hafıza teknikleriyle ilgili dersler vermekte ve televizyon programlarına çıkmaktadır. Dominic O'Brien 1 Mayıs 2002'de rastgele dizilmiş 2808 iskambil kartını (54 paket) her karta sadece bir kez baktıktan sonra belleğine alarak Guinness Rekorlar Kitabı'na girmiştir. Bu rekorunda sadece 8 hata yapmış ve bunların da 4 tanesini hemen düzeltmiştir. 2012 Antalya Televizyon Ödülleri 2012 Antalya Televizyon Ödülleri, 20-21 Nisan 2012 tarihlerinde Antalya Büyükşehir Belediyesi ve Antalya Kültür Sanat Vakfı (AKSAV) tarafından düzenlenen organizasyon. Kazananlar koyu renkte gösterilmiştir. Çankaya Üniversitesi Adalet Meslek Yüksekokulu Çankaya Üniversitesi Adalet Meslek Yüksekokulu, 2012 yılında Ankara'da kurulmuştur. Meslek Yüksekokulu'nun tek bölümü Adalet Bölümü'dür. Yükseokul Çankaya Üniversitesi Hukuk Fakültesi'ne bağlıdır. Çankaya Üniversitesi'nin Turkuaz kampüsünde eğitim vermektedir. Adalet Meslek Yüksekokulu'nun müdürü "Yardımcı Doçent Dr. Eser Us"'dur. Çankaya Üniversitesi Bankacılık ve Sigortacılık Bölümü Çankaya Üniversitesi Bankacılık ve Sigortacılık Bölümü, Çankaya Üniversitesi Meslek Yüksekokulu'na bağlı bir bölümdür. Meslek Yüksekokulunun yeni bölümlerindendir. Turkuaz Kampüsü'nde faaliyetlerini sürdürmektedir. Çankaya Üniversitesi Fen Bilimleri Enstitüsü Çankaya Üniversitesi Fen Bilimleri Enstitüsü, Çankaya Üniversitesi rektörlüğüne bağlı olarak lisansüstü eğitim-öğretim yapılan yükseköğretim kurumu. Enstitü, 9 Temmuz 1997 tarihinde kurulmuştur. Enstitüde; Bilgisayar Mühendisliği, Endüstri Mühendisliği, Elektronik ve Haberleşme Mühendisliği, Matematik-Bilgisayar, Bilgi teknolojileri ve İç mimarlık alanlarında yüksek lisans programları mevcuttur. Ayrıca enstitüde Elektronik ve Haberleşme Mühendisliği, Bilgi Teknolojileri ve Bilgisayar Mühendisliği alanlarında doktora yapılabilmektedir. Enstitünün müdürü Prof. Dr. Taner Altunok'tur. Çankaya Üniversitesi Sosyal Bilimler Enstitüsü Çankaya Üniversitesi Sosyal Bilimler Enstitüsü, Çankaya Üniversitesi rektörlüğüne bağlı olarak lisansüstü eğitim-öğretim yapılan yükseköğretim kurumu. Enstitü, 9 Temmuz 1997 tarihinde kurulmuştur. Enstitüde; İşletme Yönetimi, İnsan kaynakları yönetimi, Uluslararası ticaret ve finansman, Kamu hukuku, Özel hukuk, İngiliz edebiyatı ve Kültür incelemeleri, Finansal ekonomi ve Siyaset bilimi alanlarında yüksek lisans programları mevcuttur. Şu anda enstitünün doktora programı bulunmamaktadır. Enstitünün müdürü Prof. Dr. Mehmet Turhan'dır. Ligeiro Ligeiro, Güney Brezilya'daki Paraná eyaletinde bulunan bir nehirdir. Ribeira Nehri Ribeire Nehri, Güney Brezilya'daki Paraná ve São Paulo eyaletlerinde eyaletinde bulunan bir nehirdir. Abdulbaset Seyda Abdulbaset Seyda, Suriye Ulusal Konseyi'nin başkanı ve Suriyeli siyasetçi. Burhan Galyun'dan sonra Ulusal Konsey'in başkanı seçilmiştir. Koleksiyon Koleksiyon genelde ticari açıdan üretilmiş ürünlerde, bir düzeni takip eden sınırlı süre içinde sınırlı üretim adeti olan ve üretimi bittikten sonra aynı kalitede üretimi tekrar etmeyen her türlü satın alınabilir ürünlerin genel adıdır. Çağdaş antika toplayıcılığı olarak da değerlendirilebilir. Sam Claflin Samuel George Claflin (d. 27 Haziran 1986), İngiliz oyuncu. Annesi bir sınıf öğretmeni olan Sue Claflin, babası bir finans memuru olan Mark Claflin'dir. Benjamin ve Daniel adında iki ağabeyi, ve kendisi gibi bir aktör olan Joseph adında bir kardeşi vardır. Norwich şehrinde büyüyen Claflin, çocukken futbolla ilgilenmiştir. Profesyonel bir futbolcu olma yolunda ilerlerken iki ayak bileğini de kırınca futbol kariyeri başlamadan bitmiştir. Ailesinin ve öğretmeninin yönlendirmesiyle tiyatroyla ilgilenmeye başlamış ve önce Norwich City Üniversitesi Performans Sanatları bölümüne sonra Londra Müzik ve Drama Sanatları Akademisi'ne (LAMDA) girmiş ve buradan mezun olmuştur. 2011 yılında Laura Haddock ile çıkmaya başlamış ve 2013 yılında evlenmiştir. 2012'de verdiği bir röportajda Haddock'tan "Onu benim kadın versiyonum olarak tanımlayabilirim," diye bahsetmiş ve onu ilk kez gördükten sonra menajerini arayıp evlenmek istediği kadınla tanıştığını söylediğini anlatmıştır. İkili 2015 yılının Aralık ayında bir erkek çocuk sahibi olmuştur. Oğlunun tam doğum tarihini ve ismini açıklamayan Claflin, 2016'nın Mayıs ayında bir televizyon programında cinsiyetini açıklamış ve ileride normal bir hayat sürebilmesi için onu çok göz önüne çıkarmak istemediklerini söylemiştir. Ailesiyle birlikte Londra Chiswick'te yaşamaktadır. İlk olarak 2010 yılında televizyon dizisi The Pillars of the Earth ile kariyerine başladı ve aynı yıl Any Human Heart adlı bir mini dizide de rol aldı. Nisan 2011'de 1958'de meydana gelen Münih uçak kazasını konu alan United adlı filmde futbolcu Duncan Edwards'ı canlandırdı. 2011 yılında filminde Philip, 2012 yılında Pamuk Prenses ve Avcı filminde William karakterlerini canlandırdı. 22 Ağustos 2012 tarihinde Lionsgate Açlık Oyunları Serisi'nde Finnick Odair rolünü üstlenmesi için Sam Claflin'in seçildiğini duyurdu. Serinin yönetmeni Francis Lawrence, Claflin'in Ateşi Yakalamak'taki performansı için "Finnick enteresan bir karakter. Başta biraz flörtöz geliyor ve cinsel gerilimi hissedebiliyorsunuz, ama sonra gerçekten ona aşık oluyorsunuz ve derin duygusal yanını görüyorsunuz. Onu (Sam'i) işe almamın en büyük nedenlerinden biri buydu, karakterin gideceği yön, ve bence harika bir iş çıkardı," demiştir. 2013, 2014 ve 2015'te serinin son üç filminde yer alan Claflin, Finnick'i yansıtışıyla hayranlar tarafından çok sevilmiştir ve en çok bu rolüyle tanınmaktadır. 2014'te romantik komedi filmi Love, Rosie'de Lily Collins'le başrolü paylaştı. Yine 2014'te rol aldığı The Riot Club'da canlandırdığı Oxford Üniversitesi öğrencisi Alistair Ryle rolüyle eleştirmenlerden övgü topladı. 2016 yapımı olan Senden Önce Ben filminde Game of Thrones dizisinde oynayan Emilia Clarke'la başrolleri paylaştı ve filmde kötürüm bir adam olan Will Traynor karakterini canlandırdı. Claflin'in rol aldığı My Cousin Rachel filmi 14 Temmuz 2017'de, Journey's End filmi ise Nisan 2017'de vizyona girecek. Andi Bell Andi Bell (d. 1972), Büyük Britanyalı hafıza şampiyonu. Dünya Hafıza Şampiyonasını 3 kez kazanmıştır (1998, 2002, 2003). Yarışmalarda Loci metoduna benzer bir yöntem kullanır. Poinsot spiralleri Matematik'te, polar denklem ile gÃ¶sterilen iki spiral Poinsot spiralleri dir burada csch hiperbolik kosekant, ve sech hiperbolik sekant'tÄ±r. Wang Feng (hafıza şampiyonu) Wang Feng (d. 1990), Çinli hafıza şampiyonu. 2010'da Çin'in Guangzhou şehrinde yapılan 19. Dünya Hafıza Şampiyonasında 9486 puanla rekor kırarak şampiyon olmuştur. Aralık 2011'de yine aynı şehirde yapılan 20. Dünya Hafıza Şampiyonasında 8478 puan alarak (2011 Millenium Skorlama Sistemine göre) tekrar şampiyon olmuştur. Halen Dünya sıralamasında ilk sıradadır. Clemens Mayer Clemens Mayer (d. 25 Eylül 1985, Brannenburg, Almanya) Alman Dünya hafıza şampiyonu. Dünya Hafıza Şampiyonasını 2005 ve 2006 yıllarında iki kez kazanmıştır. Yarışmalarda Loci metodunu kullanır. Aslında bir olimpiyat koşucusu olmayı amaçlayan Mayer, Alman televizyonlarında Gunther Karsten'i izledikten sonra hafıza sporuyla uğraşmaya karar verdi Halen Dünya sıralamasında 8. sıradadır. Kubilay TunÃ§er Kubilay Tunçer, Türk akademisyen, sahne sihirbazı, oyun yazarı, senarist, tiyatro, dizi ve sinema oyuncusu. Fen-Edebiyat Fakültesi, Psikoloji Bölümü lisansını ve bilim felsefesi yüksek lisansını (tez aşamasında bırakıldı) ODTÜ'de yapan Tunçer, İstanbul Bilgi Üniversitesi MBA programında öğretim görevlisidir. Abdullah Oğuz'un Mutluluk ve Nuri Bilge Ceylan'ın Bir Zamanlar Anadolu'da filmlerinde oynadı. Olağan Mucizeler adlı oyun, Tunçer'e 2003'te Afife Jale En İyi Yazar Ödülü getirdi. Uluslararası Sihirbazlar Derneği "(International Magicians Society)" tarafından, David Copperfield, Chris Angel, Jeff McBride gibi sihirbazların aldığı Merlin Ödülü'nü alan ilk Türk sanatçı oldu. (2009) Ben Pridmore Ben Pridmore, 1976 Boston, Lincolnshire'da doğan İngiliz Dünya Hafıza Şampiyonu. 2004, 2008 ve 2009 yıllarında üç kez Dünya Hafıza Şampiyonasında birinci olmuştur. Halen Dünya sıralamasında 4. sıradadır. Fars Eyaleti'ndeki yerleÅŸim birimleri listesi Bu liste İran'ın Fars Eyaleti'nde yer alan tüm yerleşim birimlerini alfabetik olarak göstermektedir. Not:Liste tamamlanmamıştır. Abadeh • Arsancan • Bab Anar • Bahman • Bavanat Cahrom â€¢ CennetÅŸehr Darab • Dehram • Duzeh • Eklid â€¢ Estahban FaraÅŸbend İc • İzadhavst Havaran â€¢ Korehi â€¢ Kotbabad Nucin â€¢ Runiz Sadeh • Sagad • Surmak 2. Altın Koza Film Festivali 1970 Adana Altın Koza Film Festivali, 19 Eylül-26 Eylül 1970 tarihleri arasında düzenlenen film festivalidir. Thomas Gabriel Fischer Thomas Gabriel Fischer (d. 19 Haziran 1963), önceden bilinen sahne adıyla "Tom Gabriel Warrior", İsviçreli şarkıcı ve müzisyendir.Death metal stili vokalin öncüllerinden biri kabul edilir. 1982'de, Bruce Day ve Steve Warrior ile çığır açıcı Hellhammer grubunu kurdu. 1983'ün sonlarına doğru bas gitarist ve şarkı sözü yazarı Martin Eric Ain Hellhammer'a katıldı. Grup, Mayıs 1984'te dağılmadan önce, Alman plak şirketi Noise Records için Apocalyptic Raids EP'sini ve bir dizi demo çıkardılar. Grup dağıldıktan sonra Haziran 1984'te Ain ve Fischer bir araya geldi ve yanlarına Isaac Darso isimli bateristi alarak, avant-garde metal üçlüsü Celtic Frost grubunu kurdular Fischer, Guitar World tarafından hazırlanan ""Tüm Zamanların En İyi 100 Heavy Metal Gitaristi"" listesinde 32. seçilmiştir. Tekir (yazılım) Tekir Java EE ile geliştirilen, açık kaynak kodlu özgür bir ticari otomasyon yazılımıdır. LGPL lisansı altında dağıtılır, dolayısıyla herkes ücretsiz olarak kullanabilir. Java'nın getirdiği bir özellik ile platform bağımsız olarak kullanılabilir. Rui Jordão Rui Manuel Trindade Jordão (9 Ağustos 1952, Benguela - 18 Ekim 2019) Angola doğumlu Portekizli eski futbolcudur. Portekiz'in iki büyük kulübü Benfica ve Sporting Lizbon'da uzun yıllar forma giyen oyuncu, iki kulüpte de birer kez gol kralı olarak Bola de Prata ödülü kazanmıştır. 43 kez de Portekiz millî futbol takımı forması giymiş ve 1984 Avrupa Futbol Şampiyonası'nda millî formayla iki gol atmıştır. Pera (mÃ¼zik grubu) Pera, 2008 yılında kurulmuş Türk rock grubudur. 2008 yılında Gökhan Mandır ve Hakan Ünalan beraber çaldıkları grubun dağılmasıyla yollarına iki kişi olarak devam etmek isterler. Müziğinde alternatif rock ve hardcore yapısı barındıran grup, şarkı sözlerinde de bu türlerin taşıdığı genel tavrı koruyarak oluşturduğu besteleri kaydetme kararı almıştır. Parçaların söylemleri sebebiyle de sosyal sorumluluk sahibi organizasyonlarda birçok kez yer almışlardır. Bu süre zarfında birçok müzisyenle çalışan PERA, 2010 yılında başladıkları kayıtlar sırasında - aynı zamanda albümün prodüktörlüğünü üstlenen, Crossfire'dan Kaya SEVİNÇ'in de gruba dahil olmasıyla birlikte bu albümün kayıtlarını 2011 yılı içerisinde tamamladı. İlk albümlerine, herkesin içten içe daha güzel bir dünya arayışı içinde olduğunu düşünerek "Bir Başka Dünya" ismini verdi. Bir yandan da Türkiye'nin çeşitli illerinde ve üniversite festivallerinde sahne alan PERA, 12 şarkının yer aldığı "Bir Başka Dünya" isimli ilk albümünü Çimen's etiketiyle 27 Nisan 2012 tarihinde, 14 şarkının yer aldığı "Giz" albümünü de Dokuzsekiz Müzik etiketiyle 9 Aralık 2013 tarihinde müzik severlerle buluşturmuştur. 13 Temmuz 2015 tarihli single'ları "Biri Vardı" ile Türk rock'ındaki yerlerini daha da sağlamlaştırmışlardır. 28 Ocak 2016 tarihinde "En Güzel Mevsimim" adlı albümlerini çıkarmışlardır. "Biri Vardı" şarkısını bu albüme de dahil etmişlerdir. 7 Aralık 2018'de 13 şarkıdan oluşan "Mutlu Ol" albümü çıkarmışlardır. Patrick Mboma Henri Patrick Mboma Dem (d. 15 Kasım 1970 Douala), Kamerunlu eski millî futbolcudur. Kamerun millî futbol takımı formasıyla en çok gol atan oyuncudur. Unearth Unearth, Amerikan bir metalcore grubu. 1998'de kurulduğundan bu yana yedi stüdyo albümü yayınladı. Son albümü "Extinction(s)", 23 Kasım 2018'de yayınlandı. Antalyaspor 2012-13 sezonu Antalyaspor 2012-2013 sezonu, kırmızı beyazlı ekibin Süper Lig'deki onsekizinci sezonu, kuruluşunun ise kırkaltıncı yılıdır. 1 Temmuz'da Antalya'da kamp'a girecek olan takım, 3 Temmuzda ise yurt dışı kampı için Isparta Davraz'a geçecektir. Davraz'da ilk hazırlık maçını Azal takımıyla yapan Antalyaspor, 3 hazırılık maçı daha yapmış 1 beraberlik 1 mağlubiyet almıştır son olarak Ispartaspor ile karşılaşan Kırmızı beyazlı ekip bu maçtan Deniz Aslan, Murat Akın (2), İsaac Promise (2), Uğur İnceman, Tita, Lamine Diarra (2) ve Hüseyin Atalay (2) 'ın golleriyle 11 - 0 galip geldi. Antalyaspor 26 Temmuz 2012'de Slovenya'ya gitmiştir. Slovenya'da 3 hazırlık maçı yapan Antalyaspor bu maçların ikisini kazanmış Orduspor ile oynanan son hazırlık maçında ise berabere kalmıştır. "Kadro en son 4 Şubat 2013 tarihinde güncellenmiştir." 1. Altın Koza Film Festivali 1969 Adana Altın Koza Film Festivali, 15-22 Mayıs 1969 tarihleri arasında düzenlenen Uluslararası Adana Film Festivali'nin ilkidir. Bayrampaşa Çetin Emeç Stadyumu Çetin Emeç Stadyumu, İstanbul'un Bayrampaşa ilçesinde bulunan bir stadyumdur. 1970'li yılların başında hizmete girmiştir. İlk açıldığı zamanlarda "Bayrampaşa Stadyumu" olarak anılmaktaydı. 1990'lı yılların başında çim sahaya dönüştürülmüştür. Gazeteci, yazar Çetin Emeç'in ölümünün ardından yenileme çalışmaları sonrasında ismi Çetin Emeç Stadyumu olarak değiştirilmiştir. 1996-2001 ve 2005-2006 yılları arasında İstanbulspor'a, 2003-2007 yılları arasında İstanbul Büyükşehir Belediyespor'a ev sahipliği yapmıştır. 2009 yılından bu yana Bayrampaşa'nın ev sahipliğini yapmaktadır. 2012 yılında yıkılmıştır ve yeniden portatif olarak yapılmıştır. Kapasitesi 2.000 kişi genişletilmiştir. Katy Perry: Part of Me Katy Perry: Part of Me (veya Katy Perry: Part of Me 3D) Katy Perry'nin Temmuz 2012'de piyasaya sürdüğü, 3D olarak hazırlanan belgesel-konser filmi. Film; Amerika Birleşik Devletleri, Kanada, İngiltere ve İrlanda'da 5 Temmuz 2012'de gösterime girdi. "Katy Perry: Part of Me" filmi, Katy'nin çocukluğundan gençliğine geçişini, daha sonra bir Gospel sanatçısı haline bürünüşünü, "Katheryn Hudson"dan "Katy Perry"ye dönüşünü ve tam anlamıyla bir dünya starı olduğu "Teenage Dream" dönemini anlatıyor. Bunların yanında filmde son dünya turnesinden ve İngiliz komedyen Russell Brand'dan ayrıldıktan sonraki sorunlarını çözmeye uğraştığı dönemden görüntüler de var. Katy Perry, 7 Mart 2012'de Twitter hesabı üzerinden "Katy Perry: Part of Me" adını taşıyan yarı biyografi-yarı konser filmini yayınlayacağını "SONUNDA benim FİLMİM Paramount" etiketiyle bu yaz çıkıyor! "KATY PERRY: PART OF ME" 3D olarak yayınlanacak!" tweeti ile duyurdu. Böylece filmin 3D olduğu da öğrenildi. Perry, MTV News'e yaptığı açıklamada filmin "Teenage Dream" dönemini kapatacağını "...bu, Teenage Dream döneminin kapanışı olacak ama, [...] Bu film, benim en iyi arkadaşım..." sözleriyle açıkladı. Bu filmi hazırlamasındaki amacın, hayranlarının kendisinin hayatını görmelerini sağlamak olduğunu, Madonna'dan ilham aldığını söyledi. Le Long De La Route Le Long De La Route ya da Türkçesi "Yol Boyunca", ZAZ tarafından seslendirilen, İsveç'te düzenlenen 2013 Eurovision Şarkı Yarışması'nda Fransa'yı temsil eecek şarkıdır. Mackenzie Foy Mackenzie Christine Foy (d. 10 Kasım 2000) Amerikalı çocuk manken ve oyuncu. Urfaust Urfaust, 2003 yılında Kuzey Brabant'ta kurulmuş bir Hollandalı atmosferik black metal grubudur. Grup, ismini Goethe'nin Urfaust eserinden almıştır. Grup, başlarda "IX" mahlaslı sanatçı tarafından ambient projesi olarak başlamıştır. "IX" bu şekilde 2004 yılının başlarında projenin ilk demosu Urvaterlicher Sagen'ı çıkarmıştır. Daha sonra bu projeye, The Devil’s Blood grubunda aktif misafir sanatçı olarak bulunan, "VRDRBR" mahlaslı baterist katılmıştır, böylece bu proje bir metal müzik grubuna dönüşmüştür. Grup, GoatowaRex isimli plak şirketinin de yardımıyla, 1 Mayıs 2004'te Geist ist Teufel albümüyle çıkış yapmıştır. Bunu 2005 yılında Verräterischer, Nichtswürdiger Geist albümü takip etmiştir. Grup sonraki 5 senede çeşitli EP'ler ve splitler çıkarmıştır. Urfaust, çıkardığı ikinci splitten günümüze kadar, Nagelfar grubunun eski bas gitaristi Sven Dinninghoff'un plak şirketi Ván Records ile kontratlıdır. IX – Vokal, gitar (2003–günümüz) VRDRBR – Bateri (2004–günümüz) Dolen â€“ Orkestra Dan Schneider (yapımcı) Daniel James "Dan" Schneider (d. 14 Ocak 1966), Amerikalı söz yazarı, oyuncu, yazar ve yapımcı. Schneider's Bakery adlı yapım şirketinin yönetim kurulunda görevlidir. White Station High School mezunudur. Takson yazarı botanikçiler listesi Botanikçi, botanik denilen bitki bilimi uzmanı olan bilginlerdir. Taksonomiyle ilgilenen ve takson yazarı olan botanikçilerin adları Uluslararası Botanik Adlandırma Koduna (ICN) göre keşfettikleri/tanımladıkları/adlandırdıkları takson ile birlikte kullanılır ve genellikle yayım yılı ve tam soyadı ya da bir kısaltmayla gösterilir. Tetragnatha nigrita Tetragnatha nigrita, Tetragnathidae familyasından Palearktik bölgede yaşayan bir örümcek türü. İlk kez 1886 yılında Macar zoolog Adolf Lendl (1862-1943) tarafından "Tetragnatha nigrita" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Dişi 7–11 mm, erkek 6–8 mm boyundadır. Her iki cinsiyette de bacaklar, keliserler ve karapaks kahverengi ya da koyu kahverengi; sternum sarı ya da orta kahverengidir. Dişilerde opisthosoma gri kahverengi düzensiz poligon ağlı olup ortada (medyan simetrik) koyu renkte iki yüzey karakteristiktir. Ortada koyu kahverengi çavuş deseni çok nettir. Erkek dişiye çok benzer. Aynı habitatlarda görülen "Tetragnatha montana" türüyle kolayca karıştırılabilir. Avrupa'da sulak alanlara yakın ormanlarda nemli ağaç ve çalılar üzerinde görülür. Büyük Britanya'da daha çok ağaç ve çalılarda bazen de sahadaki bitkilerde ağ örer. Palearktik bölgede yayılım gösterir. Büyük Britanya'da İngiltere ile Galler'in güney yarısında seyrek görülürler. Türkiye'de bulunmaz. Tetragnatha reimoseri Tetragnatha reimoseri, Tetragnathidae familyasından Orta ve Doğu Avrupa'da yaşayan bir örümcek türü. İlk kez 1939 yılında Rosca tarafından "Eucta reimoseri" adıyla tanımlanan tür 1991 yılında Heimer & Nentwig tarafından "Tetragnatha reimoseri" adıyla revize edilmiştir. Dişi 10-12,5 mm, erkek 9 mm boyundadır. Keliser dişleri ve gnathocoxa açık kahverengidir. Sulak alanlardaki otların yaprak altlarında gündüz gergin vaziyette durur. Erginlerine mayıs ayında rastlanır. Orta ve Doğu Avrupa'da yayılım gösterir. Belçika, Hollanda, Almanya, Polonya, 8Avusturya, Macaristan ve Romanya'dan kayıt vardır. Büyük Britanya'dan kayıt yoktur. Türkiye'de bulunmaz. Tetragnatha extensa Tetragnatha extensa, Tetragnathidae familyasından Holarktik bölgede yaşayan bir örümcek türü. İlk kez 1758 yılında İsveçli zoolog Carl Linnaeus (1707-1778) tarafından "Aranea extensa" adıyla tanımlanan tür 1826 yılında Nissart doğa tarihi bilgini Antoine Risso (1778-1857) tarafından "Tetragnatha extensa" adıyla revize edilmiştir. "Tür teşhis karakteri" (Türkiye için): Sternumun ortasında önden arkaya doğru uzanan açık renkli bölge bulunur; opisthosoma ventralinde epigastrik yarıktan örü memelerine doğru uzanan koyu renkli dar bir şerit uzanır. Dişi 6,5–11 mm, erkek 6–9 mm boyundadır. Her iki eşey de birbirlerine benzer, ancak erkeklerin opisthosoması daha ince ve keliserleri hafifçe daha büyüktür. Karapaks açık kahverengi ya da sarımsı kahverengi, bazen foveadan biraz daha koyu ışınlar yayılır. Her iki eşeyin sternumlarının ortasında belirgin önden arkaya doğru uzanan, ancak arkaya ulaşmayan ve arkası ince önü geniş olan açık renkli bir alan bulunur. Opisthosomanın rengi bir hayli değişken, genellikle gümüşi, beyazımsı, sarımsı ya da yeşilimsidir ve açık alanlar gümüşi ve beyaz beneklerle bezenmiştir. Kuzey Amerika'da Rocky Dağları'daki ağaç çizgisinden Avrupa'daki kıyı vejetasyonuna kadar geniş ekolojik alanda yaşarlar. Suya yakın ya da bataklıkarda otlar ve diğer kısa vejetasyon üzerine kurdukları ağlar üzerinde bulunurlar. Büyük Britanya'da alçak ve yüksek arazilerde, özellikle kıyı ve sulak alanlardaki ot ve alçak boylu bitkiler üzerinde ağ örer. Cinsin diğer türleri gibi bu da rahatsız edildiğinde ağdan çıkarak dört bacağını arkaya diğer dört bacağını da öne dopru uzatarak bir yaprak üzerinde boylu boyunca uzanır ve pusar. Bu uzunlamasına pusma hareketi düşmanları tarafından algılanmasını zorlaştırır. Büyük Britanya'da her iki cinsiyetten erginlerine yaz başından yaz ortasına kadar bazen de sonbaharda rastlanır. Alaska'da mayıs ve temmuz aylarında görülür. Holarktik bölgede yayılım gösterir. Avrupa, Rusya, Orta Asya, Kuzey Amerika ve Kuzey Afrika'nın birçok yerinden kayıt edilmistir. Batı ve Orta Avrupa’da yaygındır. Büyük Britanya'da da oldukça yaygındır. Kuzey Amerika'da Alaska'dan Newfoundland adasına kadar uzanan bölgede bulunur ve güneyde Washington, Colorado and Pensilvanya eyaletlerine kadar yelpaze genişler. Türkiye'de cinsinin 5 türünden biridir. Marmara, İç Anadolu, Doğu Anadolu, ve Karadeniz bölgelerinden kayıt vardır Tetragnatha montana Tetragnatha montana, Tetragnathidae familyasından Palearktik bölgede yaşayan bir örümcek türü. İlk kez 1874 yılında Fransız araknolog Eugène Simon (1848-1924) tarafından "Tetragnatha montana" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. "Tür teşhis karakteri" (Türkiye için): Sternum tek renk olarak koyu kahverengi; opisthosoma ventrali farklı; erkeklerde epigastrik yarıktan örü memelerine doğru uzanan koyu renkli şerit parlak ve "Tetragnatha extensa"’nınkinden daha geniştir. Dişi 6,5–11 mm, erkek 6–9 mm boyundadır. Prosoma, keliserler ve bacaklar sarımsı kahverengidir. Sternum koyu kahverengi-siyahtır. Opisthosoma dorsalde gümüş renkli, folium bölgesinde arkaya doğru karşılıklı dallanma gösteren boyuna hafif bir çizgi mevcut. Ventral kahverengi olup, epigastrik yarıktan örü memelerine kadar uzanan kısmen geniş ve parlak koyu bir şerit uzanır. Epijin arka kenarı düz. Palpal organ paracymbiumu lateralde kanca şeklinde bir çıkıntı taşır, condylus uzun ve sivridir. Suya yakın alanlarda çalı ve otlar arasında tekerlek şeklinde ağ örer. Büyük Britanya'da "Tetragnatha extensa"’nınkinden daha fazla suya yakın alanlarda, alçak irtifalarda ağaç, çalı ve alçak boylu vejetasyon üzerinde ağ örer. Cinsin diğer türleri gibi bu da rahatsız edildiğinde ağdan çıkarak dört bacağını arkaya diğer dört bacağını da öne dopru uzatarak bir yaprak üzerinde boylu boyunca uzanır ve pusar. Bu uzunlamasına pusma hareketi düşmanları tarafından algılanmasını zorlaştırır. Büyük Britanya'da her iki cinsiyetten erginlerine yaz başından yaz ortasına kadar bazen de sonbaharda rastlanır. Palearktik bölgede yayılım gösterir. Avrupa, Rusya, Orta Asya, Kuzey Amerika ve Kuzey Afrika'nın birçok yerinden kayıt edilmiştir. Kuzey, Batı ve Orta Avrupa’da yaygındır. Büyük Britanya'da güneyde yaygındır ve kuzeyde de seyrektir. Türkiye'de cinsinin 5 türünden biridir. Marmara, İç Anadolu, Güneydoğu Anadolu, ve Karadeniz bölgelerinden kayıt vardır Tetragnatha obtusa Tetragnatha obtusa, Tetragnathidae familyasından Palearktik bölgede yaşayan bir örümcek türü. İlk kez 1837 Alman entomolog (böcek bilgini) ve araknolog (örümcek bilgini) Carl Ludwig Koch (1778-1857) tarafından "Tetragnatha obtusa" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Dişi 5–7 mm, erkek 3,5-5,5 mm boyundadır. Prosoma açık kahverengi olup baş üçgeni koyu renktedir. Opisthosoma beyaz keskin kenarlı koyu kahverengimsi yaprak çizimlidir. Yanları açık ilâ koyu kahverengidir. Bacaklar sarımsı olup eklem yerlerinde koyu renkler bulunur. Bazen çok koyu örneklere de rastlanabiliyor. Cinsinin diğer türleri gibi uzun gövdeye sahip değildir ve onlardan daha kısa ve kambur olan opisthoma ile kolayca ayırt edilir. Suya yakın yerlere bağımlı değildir ve ağaç ve çalılarda görülür. Büyük Britanya'da özellikle yamaçlardaki orman ağaçlarında görülse de, fundalıklardaki çamlarda, parklarda, kilise mezarlıklarında ve iyi ekili büyük bahçelerde de bulunur. Büyük Britanya'da her iki cinsiyetten erginlerine yaz başından yaz ortasına kadar, bazen de eylül ayında da rastlanır. Palearktik bölgede yayılım gösterir. Batı ve Orta Avrupa’da yaygındır. Büyük Britanya'da İngiltere ile Galller'de yaygındır ve İskoçya'da seyrektir. Türkiye'de cinsinin 5 türünden biridir. Tetragnatha pinicola Tetragnatha pinicola, Tetragnathidae familyasından Palearktik bölgede yaşayan bir örümcek türü. İlk kez 1870 Alman entomolog (böcek bilgini) ve araknolog (örümcek bilgini) Ludwig Carl Christian Koch (1828-1908) tarafından "Tetragnatha pinicola" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Dişi 5–6 mm, erkek 4,5–5 mm boyundadır. Suya yakın yerlere bağımlı değildir. Büyük Britanya'da güneşli ağaçlık alanlarda, özellikle de orman açıklıklarındaki genç ağaçlarda ve yüksek boylu otlarda görülür. Büyük Britanya'da her iki cinsiyetten erginlerine yaz başından yaz ortasına kadar, bazen de ağustos ayında da rastlanır. Palearktik bölgede yayılım gösterir. Kuzeybatı ve Orta Avrupa’da yaygındır. Büyük Britanya'da İngiltere'nin güneyinde görülür. Türkiye'de cinsinin 5 türünden biridir. Tetragnatha striata Tetragnatha striata, Tetragnathidae familyasından Avupa'dan Kazakistan'a kadar olan bölgede yaşayan bir örümcek türü. İlk kez 1862 Alman entomolog (böcek bilgini) ve araknolog (örümcek bilgini) Ludwig Carl Christian Koch (1828-1908) tarafından "Tetragnatha striata" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Dişi 9–12 mm, erkek 8–10 mm boyundadır. Prosoma gri kahverengi, baş kısmı biraz daha koyucadır. Arka çukur geniş ve oval gibi uzundur. Işın çizgileri çok ya da az, kenarları bazen koyu renktedir. Opisthosoma örü memelerine doğru biraz daralmıştır. Büyük Britanya'da genellikle göl kenarlarında su birikintileri içindeki sazlıklarda sazların arasında ağ örerler. Büyük Britanya'da her iki cinsiyetten erginlerine mayıstan ağustosa kadar, esas olarak haziran-temmuz aylarında rastlanır. Avupa'dan Kazakistan'a kadar olan bölgede yayılım gösterir. Kuzeybatı ve Orta Avrupa’da yaygındır. Büyük Britanya'da İngiltere'de yaygın iken, Galler ve İskoçya'da seyrek görülür. Türkiye'de cinsinin 5 türünden biridir. Thomisoidea Thomisoidea, 2 familya ve 2564 tür ile temsil edilen sekiz gözlü örümcek üst familyası. 2 familyadan oluÅŸur: Türkiye'de 2 familya, 17 cins ve 124 tür bulunur Rovérsio Rovérsio Rodrigues de Barros ya da kısaca Rovérsio (d. 17 Ocak 1984), defans pozisyonunda görev yapmış Brezilyalı futbolcudur. Profesyonel kariyerine 2001 yılında Santa Cruz kulübünde başladı. Daha sonra sırasıyla Gil Vicente, Paços Ferreira, Osasuna, Betis, Orduspor, New York Cosmos kulüplerinde oynadı. Thomisidae Thomisidae, bütün dünyada yaygın 174 cins ve 2042 tür ile temsil edilen benzerliğinden dolayı yengeç örümceği adıyla da anılan örümcek familyası. "Familya teşhis karakteri" (Türkiye için) : Ön ve arka orta gözler dikdörtgen oluşturur, I. ve II. bacaklar önce yana, sonra öne doğru uzanmış, eşit uzunlukta ve III. ve IV. bacaklardan daha uzundur. Görünüşleri yengeci andırdığından ve yana hareketlerinden dolayı yengeç örümcekler olarak adlandırılırlar. Kendilerini kamufle ederek avlanırlar. Bulundukları ortamın rengine adapte olarak değişik renklerdedir. Başın lateralinde gözler geniş bir görüş açısı sağlar. Bu örümceklerin büyük bir kısmı çiçekli bitkiler üzerinde bulunur. Ön iki bacak oldukça gelişmiştir. Opisthosoma çeşitli şekillerde olup daha çok daire ya da ovaldir.. Dünya çapında yayılım gösterir. Türkiye'de 14 cinste ("Coriarachne", "Cozyptila", "Diaea", "Ebrechtella", "Heriaeus", "Misumena", "Monaeses", "Ozyptila", "Pistius", "Runcinia", "Synema", "Thomisus", "Tmarus", "Xysticus") toplanan 86 türü bulunur. Coriarachne Coriarachne, Thomisidae familyasından, Holarktik bölgede yalnızca 5 türü olan örümcek cinsi. Eski Dünya'da 4, Yeni Dünya'da 1 türü vardır. Türkiye'de tek türü ("Coriarachne depressa") bulunur. Coriarachne depressa Coriarachne depressa, Thomisidae familyasından Palearktik bölgede yaşayan bir örümcek türü. İlk kez 1837 yılında Alman entomolog (böcek bilgini) ve araknolog (örümcek bilgini) Carl Ludwig Koch (1778-1857) tarafından "Xysticus depressus" adıyla tanımlanan tür 1870 yılında İsveçli araknolog Tamerlan Thorell (1830-1901) tarafından "Coriarachne depressa" adıyla revize edilmiştir. Erginleri (dişi ve erkek) 4-5,5 mm boyundadır. Son derece düz bir yengeç örümcektir. Prosoma koyu kahverengi (erkekleri hemen hemem siyahtır) olup kenarlarına doğru parlak pürüzsüz ve tüysüzdür. Ön bacaklar kahverengi, arka bacaklar ise soluk kahverengidir. Opisthosoma orta kahverengi (erkekleri açık kahverengi) olup kırışık ve oldukça düzdür Büyük Britanya'da genellikle göl kenarlarında su birikintileri içindeki sazlıklarda sazların arasında ağ örerler. Erginlerine ilkbahar ve yaz aylarında rastlanır. Palearktik bölgede yayılım gösterir. Batı ve Orta Avrupa’da, Danimarka hariç Kuzey Avrupa'da ve Rusya'da görülür. Büyük Britanya'da bulunmaz. T端rkiye'de cinsinin tek t端r端d端r. Cozyptila Cozyptila, Thomisidae familyasından, Batı Palearktik (Avrupa-Kafkasya) bölgede yalnızca 3 türü olan örümcek cinsi. Tipi "Cozyptila blackwalli" türüdür. Türleri daha önce "Ozyptila" cinsine sokulurken 2005 yılında Fin araknolog Pekka T. Lehtinen ile Ukraynalı araknolog Yuriy Marusık tarafından yapılan revizyonla ayrı cins olarak kabul edilmiştir. Kırım'ın İngilizce karşılığı olan "Crimea" kelimesinden baş harf alınarak "Ozyptila" kelimesine eklenmesiyle türetilmiştir. Ufak boylu yengeç örümcekleridir. Boyları 2,5–4 mm gelir. Genel renkleri kahverengidir Batı Palearktik (Avrupa-Kafkasya) bölgede yayılım gösterir. T端rkiye'de b端t端n t端rleri bulunur. Cozyptila blackwalli Cozyptila blackwalli, Thomisidae familyasından Batı Palearktik bölgede yaşayan bir örümcek türü. Cinsinin tip türüdür. İlk kez 1875 yılında Fransız araknolog Eugène Simon (1848-1924) tarafından "Ozyptila blackwalli" adıyla tanımlanan tür 2005 yılında Fin araknolog Pekka T. Lehtinen ile Ukraynalı araknolog Yuriy Marusık tarafından "Cozyptila blackwalli" adıyla revize edilmiştir. Dişi 2,95-3,88 mm, erkek 2,68-3,45 mm boyundadır Büyük Britanya'da genellikle deniz kıyısında uçurum altlarında ya da üstlerinde taş altlarında ya da kısa otlarda yaşar. Büyük Britanya'da her iki cinsiyetten erginlerine mayıstan ağustosa kadar rastlanırken dişileri mart ayında da bulunmuştur. Palearktik bölgede yayılım gösterir. Avrupa'da yaygındır. Büyük Britanya'da güney kıyılarında seyrek görülür. Türkiye'de cinsinin 3 türünden biridir. Diaea Diaea, Thomisidae familyasından, daha çok Afrika, Asya ve Avustralya'da, daha az olarak da Avrupa ve Amerika'da yayılan ve 76 türü olan örümcek cinsi. Daha çok Afrika, Asya ve Avustralya'da yayılım gösterir. Avrupa'da iki, Amerika'da da iki türü bulunur. Türkiye'de 2 ("Diaea dorsata", "Diaea livens") türü bulunur. Diaea dorsata Diaea dorsata, Thomisidae familyasından Palearktik bölgede yaşayan bir örümcek türü. İlk kez 1777 yılında Danimarkalı zoolog Johan Christian Fabricius (1745-1808) tarafından "Aranea dorsata" adıyla tanımlanan tür 1870 yılında İsveçli araknolog Tamerlan Thorell (1830-1901) tarafından "Diaea dorsata" adıyla revize edilmiştir. Dişi 5–6 mm, erkek 3–4 mm boyundadır. Prosoma ve bacaklar dişide çimen yeşili renktedir. Opisthosoma açık sarımsı düz ve uzun ovaldir. Büyük Britanya'da herdemyeşil ve iğne yapraklı ormanlarda meşe, şimşir, porsuk ağacı ve kozalaklılar gibi ağaç ve çalıların yapraklarında görülür. Büyük Britanya'da her iki cinsiyetten erginlerine mayıs ve haziran aylarında rastlanırken dişileri sonbaharda da bulunur. Palearktik bölgede yayılım gösterir. Avrupa'da yaygındır. Büyük Britanya'da güney yarısında yaygındır. Türkiye'de cinsinin 2 türünden biridir. Diaea livens Diaea livens, Thomisidae familyasından ABD ve Orta Avrupa'dan Azerbaycan'a kadar olan bölgede yaşayan bir örümcek türü. İlk kez 1876 yılında Fransız araknolog Eugène Simon (1848-1924) tarafından "Aranea livens" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Dişi 5,8 mm, erkek 4,2 mm boyundadır. Prosoma dişide kırmızımsı, erkekte iki koyu uzun çizgilidir. Göz bölgesi beyazdır. Bacaklar koyu renk halkalıdır. Opisthosoma krem sarısı, yanlar ve arkası kızıl kahverengi çizimlidir ve erkeklerde bu çizim daha belirgindir. Erkek palpinin tibial apophysi iki uzantı arasında V biçiminde çentiklidir. Embolus açılı sivridir Meşe ağaçlarında görülürler. Kaliforniya'da "Quercus agrifolia" türü meşe ağaçlarında yaşarlar. ABD ve Orta Avrupa'dan Azerbaycan'a kadar olan bölgede yayılım gösterir. Avrupa'da yaygındır. Büyük Britanya'da bulunmaz. Türkiye'de cinsinin 2 türünden biridir. Ebrechtella Ebrechtella, Thomisidae familyasından, Palearktik ve Hintmalay bölgede yayılan ve 10 türü olan örümcek cinsi. Palearktik ve Hintmalay bölgede yayılım gösterir. Türkiye'de tek ("Ebrechtella tricuspidata") türü bulunur. Ebrechtella tricuspidata Ebrechtella tricuspidata, Thomisidae familyasından Palearktik bölgede yaşayan bir örümcek türü. İlk kez 1775 yılında Danimarkalı zoolog Johan Christian Fabricius (1745-1808) tarafından "Aranea tricuspidata" adıyla tanımlanan tür 1932 yılında Simon tarafından "Misumenops tricuspidatus" olarak revize edildikten sonra uzun yıllar böyle kullanılmış ve daha sonra da 2005 yılında Lehtinen tarafından "Ebrechtella tricuspidata" adıyla revize edilmiştir. Dişi 5–6 mm, erkek 2,5-3,5 mm boyundadır. Prosoma dişilerde açık yeşil, bacaklar da aynı renkte ve bazen belirsiz kırmızımsı halkalıdır. Erkekleri açık kahverengi olup koyu renkte yan çizgilere sahiptir. Bacakların ilk iki çifti açık kahverengi- koyu kahverengi halkalı ve gerisi soluk renklidir. Çiçek ve yapraklarda kamufle olarak pusuya yatıp avlanır. Her iki cinsiyetten erginlerine mayıs ve haziran aylarında rastlanır. Palearktik bölgede yayılım gösterir. Avrupa'da yaygındır. Büyük Britanya'da bulunmaz. Türkiye'de cinsinin 2 türünden biridir. Heriaeus Heriaeus, Thomisidae familyasından, Afrika, Avrupa ve Asya'da yayılan ve 25 türü olan örümcek cinsi. Afrika, Avrupa ve Asya'da yayılım gösterir. Türkiye'de 9 türü bulunur: "Heriaeus buffoni", "Heriaeus graminicola", "Heriaeus hirtus", "Heriaeus melloteei", "Heriaeus orientalis", "Heriaeus pilosus", "Heriaeus setiger", "Heriaeus simoni", "Heriaeus spinipalpus" Heriaeus hirtus Heriaeus hirtus, Thomisidae familyasından Avrupa'dan Gürcistan'a kadar olan bölgede yaşayan bir örümcek türü. İlk kez 1819 yılında Danimarkalı zoolog Johan Christian Fabricius (1762-1833) tarafından "Thomisus hirtus" adıyla tanımlanan tür 1932 yılında Simon tarafından "Heriaeus hirtus" adıyla revize edilmiştir. Dişi 7–9 mm, erkek 4–5 mm boyundadır. Ana rengi parlak yeşildir. Prosoma dorsalinde ortada beyaz uzunlamasına çizgilidir. Opisthosoma açık renkli ve arkada geniş olabilir. Dorsalinde üç uzunlamasına çizgi bulunur. Karnın arka bölgeside birkaç beyaz yatay çizgi uzanır. Ön alanda da küçük pembe ya da menekşe rengi nokta ya da çizgiler bulunur Sıcak yerlerde meşeliklerdeki çalılarda görülür. Avrupa'dan Gürcistan'a kadar olan bölgede yayılım gösterir. Güney Avrupa'da yaygındır. Türkiye'de cinsinin 9 türünden biridir. Heriaeus melloteei Heriaeus melloteei, Thomisidae familyasından Avrasya'da yaşayan bir örümcek türü. İlk kez 1886 Fransız araknolog Eugène Simon (1848-1924) tarafından "Thomisus melloteei" adıyla tanımlanan tür geçerli revizyon geçirmeden ilk verilen adıyla günümüzde de kullanılmaktadır. Dişi 5,6–8 mm, erkek 4,5–6 mm boyundadır. Ana rengi parlak yeşildir. Prosoma dorsalinde ortada beyaz uzunlamasına çizgilidir. Opisthosoma açık renkli olup dorsalinde üç uzunlamasına beyaz çizgi bulunur. Kuru ve sıcak yerlerde, batıda ot, çayır ve çalılar üzerinde, doğuda ise bozkır ve orman bozkırlarında görülür. Avrupa'dan Çin, Kore ve Japonya'ya kadar olan bölgede yayılım gösterir. Güney Avrupa'da yaygındır. Türkiye'de cinsinin 9 türünden biridir. Misumena Misumena, Thomisidae familyasından, bütün dünyada yayılan ve 41 türü olan örümcek cinsi. "Cins teşhis karakteri" (Türkiye için): Femurlar nadiren birkaç dikenli; ön orta gözler ve arka orta gözler birbirine aynı mesafede yerleşmiş. Kutuplar hariç bütün dünyada yayılım gösterir. Türkiye'de tek türü ("Misumena vatia" ) bulunur. Misumena vatia Misumena vatia, Thomisidae familyasından Holarktik bölgede yaşayan bir örümcek türü. Almanya'da 2006 Yılın Örümceği olarak seçilmiştir. İlk kez 1757 yılında İsveçli entomolog ve araknolog Carl Alexander Clerck (1709-1765) tarafından "Araneus vatius" adıyla tanımlanan tür 1872 yılında İsveçli araknolog Tamerlan Thorell (1830-1901) tarafından "Misumena vatia" adıyla revize edilmiştir. "Tür teşhis karakteri" (Türkiye için): Abdomen renkleri çeşitli olup beyazdan açık sarıya veya yeşile kadar renklerle bezenmiş. Seksüel dimorfizm boyca ve renkçe belirgindir. Dişi 7–10 mm, erkek 3–5 mm boyundadır. Yan gözeler belirgin olarak çıkıntılıdır. Karapaksın orta kısmında beyazımsı yeşil bir şeritleşme görülür. Abdomen yeşilimsi beyaz olup üzerinde koyu benekler mevcuttur. I. ve II. bacaklar oldukça iri ve uzundur. Patella I ve II ile femur yeşilimsi sarı segmentler bulundurur. Tibia yumruludur. Dişiler çiçeğine göre değişken renkteyken, erkekler ağırlıklı olarak kahverengidir. Alçak vejetasyon üzerinde çiçeklerin, çalıların ve otların üzerinde yaşarlar.. Büyük Britanya'da çalı ve otlar arasındaki sınır bölgelerde görüldüğü gibi açık alanlarda da rastlanır.. Büyük Britanya'da her iki cinsiyetten erginlerine mayıs-ağustos aylarında, en çok da mayıs ve haziran aylarında rastlanır, bazen dişiler sonbahara kadar görülebilir hatta kışı sağ geçirebilir ve mart ayında da görülebilir. Holarktik bölgede yayılım gösterir. Avrupa'da özellikle güney Avrupa ülkelerinde yaygındır. Büyük Britanya'da İngiltere ile Galler'in güney yarısında yaygındır. Kuzey Amerika'da en iri ve en çok bilinen çiçek örümceğidir. Türkiye'de cinsinin tek türüdür. Marmara ,Karadeniz ve [ [Ege bölgesi/İzmir] bölgelerinden kayıt vardır Monaeses Monaeses, Thomisidae familyasından, Avrasya, Afrika, Okyanusya ve Güney Amerika'da yayılan ve 27 türü olan örümcek cinsi. Avrasya, Afrika, Okyanusya ve Güney Amerika'da yayılım gösterir. Türkiye'de tek türü ("Monaeses israeliensis" ) bulunur. Ozyptila Ozyptila, Thomisidae familyasından, Asya, Avrupa Afrika, Kuzey Amerika ve Okyanusya'da yaygın 101 türü olan örümcek cinsi. Avrupa'da 29 türü, Türkiye'de ise 11 türü bulunur. Yakın zamana kadar bu cinste sınıflandırılan "Ozyptila blackwalli" türü 2005 yılında "Cozyptila" adlı yeni cinse taşınmıştır. 3–4 mm boyunda fak yengeç örümcekleridir. Avrupa'daki en iri türü 6 mm boyundaki "Ozyptila atomaria" türüdür. Bacakları familyanın diğer cinslerden daha güçlü ve kısadır. Asya, Avrupa Afrika, Kuzey Amerika ve Okyanusya'da yayılım gösterir. Türkiye'de 11 türü ("O. ankarensis", "O. atomaria", "O. claveata", "O. clavidorsa", "O. conostyla", "O. praticola", "O. rauda", "O. sanctuaria", "O. simplex", "O. spirembola", "O. tricoloripes") bulunur. Ozyptila ankarensis Ozyptila ankarensis, Thomisidae familyasından Türkiye'de endemik olan bir örümcek türü. İlk kez 1966 yılında Türk araknolog Sevinç Karol (1709-) tarafından tek bir erkek örnekten tanımlanmış ve bulunduğu Ankara lokalitesine göre de "ankarensis" epiteti verilmiştir. Dmitriy Logunov ile Hakan Demir tarafından yapılan bir çalışmaya göre "Ozyptila praticola" türünün sinonimi ("junior synonym") olması muhtemeldir. Türkiye'de cinsinin 11 türünden biridir. Ozyptila atomaria Ozyptila atomaria, Thomisidae familyasından Palearktik bölgede yaşayan bir örümcek türü. 6 mm olan boyuyla cinsinin Avrupa'daki en iri türüdür. İlk kez 1801 yılında Alman botanikçi ve entomolog Georg Wolfgang Franz Panzer (1755-1829) tarafından "Aranea atomaria" adıyla tanımlanan tür 1881 yılında İngiliz zoolog Octavius Pickard-Cambridge (1828-1917) tarafından "Ozyptila atomaria" adıyla revize edilmiştir. Dişi 4–6 mm, erkek 3–4 mm boyundadır. Ana rengi soluk sarımsı ilâ kızılmısı sarı arasında değişir. Prosoma her iki yanda ikişer koyu kahverengi şeritlidir. Opisthosoma dağınık benek ve lekelerle bezelidir. Bacaklar prosomadaki şeritleri andıran geniş lekelerle kaplıdır. Büyük Britanya'da çayır ve fundalık tabanlarındaki döküntüde yaşar ve pusuya yatarak avlanırlar. Her iki cinsiyetten erginleri gündüze oranla geceleri daha aktiftir. Kar altında bile aktif olduğu tespit edilmiştir. Erkeklerine yılda iki sefer, ilkbaharda (nisan-mayıs aylarında) ve yaz sonunda (ağustos-eylül ayları) yoğun olarak rastlanır. Büyük Britanya'da ergin erkekleri yıl boyunca rastlansa da esas olarak mart-mayıs ve eylül-ekim aylarında rastlanır. Yumurta kesesi yerde dişiler tarafından koruma altına alınır. Palearktik bölgede yayılım gösterir. Batı ve Orta Avrupa'da yaygındır. Büyük Britanya'nın tamamına yakınında yayılım gösterir. Türkiye'de cinsinin 11 türünden biridir. Ozyptila brevipes Ozyptila brevipes, Thomisidae familyasından Palearktik bölgede yaşayan bir örümcek türü. 8 mm olan boyuyla cinsinin Avrupa'daki en iri türüdür. İlk kez 1826 yılında Alman zoolog Carl Wilhelm Hahn (1786-1835) tarafından "Thomisus brevipes" adıyla tanımlanan tür 1875 yılında Fransız araknolog Eugène Simon (1848-1924) tarafından "Ozyptila brevipes" adıyla revize edilmiştir. Dişi 3–4 mm, erkek 2–3 mm boyundadır. Prosoma dorsalde koyu kahverengi olup değişken açık kahverengi renklenmeyle paylaşır. Merkezdeki orta şeridin ön tarafı ("anterior") kahverengi, geri tarafı ("posterior") beyazdır. Opisthosoma dorsalde beyaz olup siyah kahverengi lekelidir. Bacaklar soluk kahverengi olup değişken siyah kahverengi halkalıdır. Büyük Britanya'da bataklıklarda ve kıyı gibi sulak alanlarda görülür. Büyük Britanya'da erginlerine şubat-kasım aylarında rastlansa da esas olarak mayıs-temmuz aylarında yoğun olarak rastlanır. Palearktik bölgede yayılım gösterir. Kuzeybatı ve Orta Avrupa'da yaygındır. Büyük Britanya'da Northumberland'a kadar kuzeyde de bulunsa da esas olarak güney ve doğusunda yayılım gösterir. Türkiye'de bulunmaz Ozyptila claveata Ozyptila claveata, Thomisidae familyasından Palearktik bölgede yaşayan bir örümcek türü. İlk kez 1837 yılında Fransız bilgin Charles Athanase Walckenaer (1771–1852) tarafından "Aranea atomaria" adıyla tanımlanan tür 1975 yılında Dondale & Redner tarafından "Ozyptila claveata" adıyla revize edilmiştir. Dişi 3 mm, erkek 2-2,5 mm boyundadır. Prosoma dorsalde koyu renk geniş yüzeylerle kaplı ve daha soluk orta şerit ise kırmızımsı kahverengidir. Sternum, kalın spatula biçimli tüylerle kaplıdır. Opisthosoma dorsalde siyah desenli grimsi renktedir. Bacaklar kahverrengi olup koyu kahverengi lekelidir. Büyük Britanya'da özellikle kıyıya yakın taşlık alanlarda kısa kalkerli tebeşir ve kireç taşı otlaklarında yaşarlar. Büyük Britanya'da ergin erkekleri mart-temmuz aylarında görülse de en fazla mayıs-haziran aylarında rastlanır; dişileri ise mart ayından eylül ayına kadar görülebilir. Palearktik bölgede yayılım gösterir. Kuzeybatı ve Orta Avrupa'da yaygındır. Büyük Britanya'nın güney ucunda yayılım gösterir. İrlanda'da kayıt yoktur. Türkiye'de cinsinin 11 türünden biridir. Ozyptila praticola Ozyptila praticola, Thomisidae familyasından Holarktik bölgede yaşayan ufak bir örümcek türü. İlk kez 1837 yılında Alman entomolog (böcek bilgini) ve araknolog (örümcek bilgini) Carl Ludwig Koch (1778-1857) tarafından "Xysticus praticola" adıyla tanımlanan tür 1875 yılında Fransız araknolog Eugène Simon (1848-1924) tarafından "Ozyptila praticola" adıyla revize edilmiştir. Dişi 3–4 mm, erkek 2,5–3 mm boyundadır. Prosoma dorsalde koyu kahverengimsi siyah ana renkte olup açık renk orta şeritlidir. Sternum sarı olup ortada büyük kahverengi beneklidir. Opisthosoma kahverengi olup üzeri lekelidir. Bacaklar kahverengimsi ila sarımsı olup siyah halkalı ya da lekelidir. Ergin erkekler çok farklıdır; prosoma kızıl kahverengi olup yan siyah çizgilidir; bacaklar halkalı değildir; femora distalde koyu renktedir. Büyük Britanya'da orman, otlak, park ve bahçelerde döküntü çöp bölgesinde görülür. Bazen ağaç kabukları altında da bulunabilir. Erginlerine nisandan kasıma kadar rastlansa da erkeklerine daha çok haziran ayında rastlanır. Büyük Britanya'da erginlerine yıl boyu rastlansa da esas olarak nisan-haziran aylarında ve daha az olarak da temmuz-eylül aylarında rastlanır. Yumurta kesesi yerde dişiler tarafından koruma altına alınır. Holarktik bölgede yayılım gösterir. Kuzeybatı ve Orta Avrupa'da yaygındır. Büyük Britanya'da Northumberland'a kadar kuzeyde de bulunsa da esas olarak doğu güney yarısında yayılım gösterir. Türkiye'de cinsinin 11 türünden biridir. Ozyptila pullata Ozyptila pullata, Thomisidae familyasından Palearktik bölgede yaşayan ufak bir örümcek türü. İlk kez 1837 İsveçli araknolog Tamerlan Thorell (1830-1901) tarafından "Xysticus pullatus" adıyla tanımlanan tür 1986 yılında Hippa, Koponen & Oksala tarafından "Ozyptila praticola" adıyla revize edilmiştir. Dişi 3,3-3,6 mm, erkek 3,1-3,2 mm boyundadır. Ana rengi koyu heterojen gri kahverengidir. Prosoma çok koyu kahverengidir. Opisthosoma sarımsı olup üzeri az ya da çok leke desenlidir. Bacaklar sarı kahverengi olup koyu kahverengi geniş lekelidir Büyük Britanya'da yalnızca tebeşir ocağından kaydedilmiş tek örnekten bilinir. Büyük Britanya'da erginlerine haziran ve temmuz aylarında rastlanır. Palearktik bölgede yayılım gösterir. Güney Orta Avrupa ve Doğu Avrupa'da yaygındır. Büyük Britanya'da yalnızca Kent kontluğundan yapılmış tek kayıt vardır. Türkiye'de bulunmaz. Ozyptila simplex Ozyptila simplex, Thomisidae familyasından Palearktik bölgede yaşayan ufak bir örümcek türü. İlk kez 1862 yılında İngiliz zoolog Octavius Pickard-Cambridge (1828-1917) tarafından "Thomisus simplex" adıyla tanımlanan tür 1875 yılında Fransız araknolog Eugène Simon (1848-1924) tarafından "Ozyptila simplex" adıyla revize edilmiştir. Dişi 4–5 mm, erkek 3–4 mm boyundadır. Dişi ve gençlerin ana rengi açık sarımsıdır. Prosoma ortanın yanlarında dar koyu uzunlamasına iki şeritlidir. Opisthosoma sarımsı ya da beyazımsı olup koyu lekelidir. Erkekler koyu renktedir. Prosoma ve baş bölgesi siyahın tonlarındadır. Bacaklar ve Opisthosoma sarı kahverengidir. Ön iki bacak çiftinin femurları tamamen koyu kahverengidir. Büyük Britanya'da kum tepelerinde, kıyı çayırlarında, haliç kıyılarında bazen de iç bölge çayırlarında görülür. Büyük Britanya'da erginlerine esas olarak mayıs-temmuz aylarında rastlanırken, dişileri bazen sonbahar ve kışın da görülebiliyor. Palearktik bölgede yayılım gösterir. Batı ve Orta Avrupa'da yaygındır. İskandinavya ile İrlanda'dan kayıt yoktur. Büyük Britanya'da Anglesey'e kadar kuzeyde de bulunsa da esas olarak güney yarısında yayılım gösterir. Türkiye'de cinsinin 11 türünden biridir. Ozyptila trux Ozyptila trux, Thomisidae familyasından Palearktik bölgede yaşayan ufak bir örümcek türü. İlk kez 1846 Britanyalı doğa tarihi bilgini John Blackwall (1790-1881) tarafından "Thomisus trux" adıyla tanımlanan tür 1875 Fransız araknolog Eugène Simon (1848-1924) tarafından "Ozyptila trux" adıyla revize edilmiştir. Dişi 4–5 mm, erkek 3–4 mm boyundadır. Dişi: Prosoma dorsalde sarı kahverengi ilâ kahverengi arasında değişir. Orta şerit koyu kahverengi iki yan şeritle çevrilidir. Opisthosoma dorsalde soluk kahverengidir Erkek: Prosoma dorsalinde koyu kahverengi ilâ siyah kahverengidir. Opisthosoma soluk kahverengi ilâ kahverengi arasında değişir. Bacaklar soluk sarı ilâ sarı kahverengi olup kahverengi beneklidir. Büyük Britanya'da kuru çayırlar, fundalıklar ve ormanlarda görülür. Büyük Britanya'da erginlerine yıl boyunca rastlanır. Erkekleri şubattan kasıma kadar görülse de en yoğun olarak mayıs, haziran ve temmuz aylarında rastlanır. Palearktik bölgede yayılım gösterir. Kuzeybatı ve Orta Avrupa'da yaygındır. Büyük Britanya'da yaygındır. Türkiye'de bulunmaz. Pistius Pistius, Thomisidae familyasından, daha çok Asya'da yayılan, bir türü Palearktik bölgede görülen ve 10 türü olan örümcek cinsi. Türlerinin çoğu Asya'da, bir türü ise Palearktik bölgede yayılım gösterir. Türkiye'de tek türü ("Pistius truncatus" ) bulunur. Pistius truncatus Pistius truncatus, Thomisidae familyasından Palearktik bölgede yaşayan bir örümcek türü. İlk kez 1772 yılında Prusyalı zoolog ve botanikçi Peter Simon Pallas (1741-1811) tarafından "Aranea truncata" adıyla tanımlanan tür 1875 yılında Fransız araknolog Eugène Simon (1848-1924) tarafından "Pistius truncatus" adıyla revize edilmiştir. Seksüel dimorfizm boyca belirgindir. Dişi 9 mm, erkek 5 mm boyundadır. Ana rengi kahverengi ilâ kızıl kahverengidir. 3. ve 4. bacak çiftleri 4. bacak çiftinin koyu renkli diz bölümü hariç açık renklidir. Prosoma geniş ve düzdür. Baş bölgesi nispeten dar, alnı çok düzdür. Opisthosoma aklaşık üçgen biçimli olup arka uçları çıkıntılıdır. Çalılarda ve ufak meşe ağaçlarında görülür. Erginlerine esas olarak mayıs-haziran aylarında rastlanır. Palearktik bölgede yayılım gösterir. Batı ve Orta Avrupa'da yaygındır. İrlanda'dan kayıt yoktur. Büyük Britanya'da güneydoğudan birkaç kayıt vardır (1985-2001 yıllarında yalnızca 2 dişi ve 2 genç bulunmuştur). T端rkiye'de cinsinin tek t端r端d端r. Runcinia Runcinia, Thomisidae familyasından, daha çok Afrika ve Güney Asya'da yayılan, bir türü Avustralya'da diğer bir türü de Palearktik bölgede yayılım gösteren ve 30 türü olan örümcek cinsi. "Cins teşhis karakteri" (Türkiye için): Prosoma her iki göz sırası arasında enine keskinleşmiş, ön orta gözler arka orta gözlere göre birbirine daha yakın. Daha çok Afrika ve Güney Asya'da yayılan, bir türü Avustralya'da diğer bir türü de Palearktik bölgede yayılım gösterir. Türkiye'de tek türü ("Runcinia grammica" ) bulunur. Runcinia grammica Runcinia grammica, Thomisidae familyasından Palearktik bölgede ve Güney Afrika'da yaşayan bir örümcek türü. Almanya'da 2006 Yılın Örümceği olarak seçilmiştir. İlk kez 1837 yılında Alman entomolog (böcek bilgini) ve araknolog (örümcek bilgini) Carl Ludwig Koch (1778-1857) tarafından "Xysticus grammicus" adıyla tanımlanan tür 1932 yılında Simon tarafından "Runcinia grammica" adıyla revize edilmiştir. "Tür teşhis karakteri" (Türkiye için): Açık renkli olup abdomende sarı, kırmızı renkli 4 adet şerit vardır. Dişi 4–6 mm, erkek 2,5-3,5 mm boyundadır. Prosoma her iki göz sırası arasında enine keskinleşmiş, ön orta gözler arka orta gözlere göre birbirine daha yakındır. Karapaks açık sarı, beyaz renkte olup kenarlar gri renktedir. Abdomen sarı, kırmızı renkte olan 4 tane şerit bulundurur. Dişiler çiçeğine göre değişken renkteyken, erkekler ağırlıklı olarak kahverengidir. Çiçeklerin, çalıların ve otların üzerinde yaşarlar. Palearktik bölgede ve Güney Afrika'da yayılım gösterir. Avrupa'da özellikle güney Avrupa ülkelerinde yaygındır. Büyük Britanya'da bulunmaz. Türkiye'de cinsinin tek türüdür. Marmara, Ege, Akdeniz ve Karadeniz bölgelerinden kayıt vardır Synema Synema, Thomisidae familyasından, Palearktik bölgede yayılım gösteren ve 121 türü olan örümcek cinsi. "Cins teşhis karakteri" (Türkiye için): Ön sıra gözler birbirine aynı mesafede; abdomen siyah foliumlu. Palearktik bölgede yayılım gösterir. Türkiye'de 4 türü ("Synema anatolica", "Synema globosum", "Synema plorator", "Synema utotchkini") bulunur. Synema globosum Synema globosum, Thomisidae familyasından Palearktik bölgede, özellikle de Akdeniz ülkelerinde yaygın bir örümcek türü. İlk kez 1775 yılında Danimarkalı entomolog Johan Christian Fabricius (1745-1808) tarafından "Aranea globosa" adıyla tanımlanan tür 1875 yılında Fransız araknolog Eugène Simon (1848-1924) tarafından "Synema globosum" adıyla revize edilmiştir. "Tür teşhis karakteri" (Türkiye için): Abdomen soluk sarı, kırmızı turuncu renkte olup siyah renkte foliumlu, alttan ise açık renkli lekelerle bezenmiş. Seksüel dimorfizm boyca belirgindir. Dişi 6–8 mm, erkek 3–4 mm boyundadır. Arka orta gözler ön orta gözlerden uzak mesafede olup ön sıradaki gözler birbiri ile aynı mesafede yerleşmiştir. Abdomen soluk sarı, kırmızı turuncu renkte olup siyah renkte foliumlu, alttan ise açık renkli lekelerle bezenmiştir. Erkek bireyler dişiye oldukça benzer fakat abdomen daha koyu renkte ve küçüktür. Alçak vejetasyon üzerinde çiçeklerin, çalıların ve otların üzerinde yaşarlar . Palearktik bölgede yayılım gösterir. Avrupa'da yaygındır. Büyük Britanya'da yalnızca güneydoğudan 3 kayıt vardır. Türkiye'de cinsinin 4 türünden biridir. Marmara, Ege, Akdeniz, İç Anadolu, ve Karadeniz bölgelerinden kayıt vardır Kato Dağı Kato Dağı, Şırnak'ın Beytüşşebap ilçesinde dağ. Özellikle Türkiye ile PKK arasındaki çatışmalar ile gündeme gelmiştir. Tarnobrzeg Tarnobrzeg Polonya'nın güneydoğusunda bir şehirdir Alt Karpatya Voyvodalığı'nın. Nüfusu 2014 istatistiki verilerine göre 48,049'tir. Tarnobrzeg, aşağıda listelenmiş yerleşim birimleri ile kardeş şehir statüsündedir: Spor Toto Türkiye Kupası Spor Toto Türkiye Kupası, aşağıdaki anlamlara gelebilir: Patryk Małecki Patryk Adrian Małecki (d. 1 Ağustos 1988; Suwałki, Polonya), Wisła Kraków'da forma giyen ve orta saha mevkisinde görev yapan Polonya'lı millî futbolcudur. Malecki, 1988 yılında Polonya'nın Suwalki şehrinde doğdu. Futbol hayatına 1994 yılında başlayan oyuncu Profesyonel futbol hayatına ise 2006 yılında Wisla Krakow'da başladı. Wisla Kraków formasıyla ilk maçına 0-0 biten Pogoń Szczecin maçında çıkan oyuncu, ilk goülnü Górnik Zabrze ile oynanan maçın 82.dakikasında attı ve maç 4-0 bitti. Eski Trabzonspor'lu Paweł Brożek ile birlikte takımın en büyük yıldızı olarak gösterildi. 2006 yılında Sakatlanan futbolcu sezonun devamında forma giyemedi. 2008-2009 sezonunda Wojciech Łobodziński'i kesen oyuncu kanatlarda gösterdiği performansla dikkat çekti. Ayrıca Malecki 2009 yılında FIFA tarafından Polonya ligindeki en büyük genç yetenek seçildi. Ayrıca Malecki ülkesinin dergilerinden Piłka nożna magazine plebiscite'de formu en çok yükselen oyuncu seçildi. Malecki 2012 yılında ise Eskişehirspor'a transfer oldu. Polonya'nın tüm genç takımlarında şans bulan oyuncu, 2009 yılında ilk defa A takıma yükseldi ilk golünü ise 20 Ocak 2010'da Tayland'a attı. MÃ¼rwik Donanma Akademisi Mürwik de Deniz Harp Okulu () tüm Alman Donanması görevlileri için temel eğitim yeri ve Kiel Alman İmparatorluk Deniz Harp Okulu yerini alan akademidir. Bu akademi, Almanya'nın en kuzey kenti, Flensburg'un bir parçası olan Mürwik'te bulunmaktadır. Sahile bakan küçük bir tepenin üzerine kurulmuştur. Ayrıca Flensburg Fjord'a bakmaktadır. Bu nedenle güzel mimarisi ve konumu nedeniyle akademi genellikle "By The Sea Red Castle" olarak adlandırılır. Çoğu deniz subayı A sınıf okullarını geçerek ve on üç yıllık hizmet koşulu ile alınır. Standart uygulanan eğitimde ise aşağıdaki üç şey uygulanmalıdır: Mürwik Deniz Harp Okulu bu bölgeye 1910'da II. Wilhelm'in emri üzerine kurulmuştur. Yapımı Malbork Şatosu'ndan almıştır. Adam Hicks Adam Paul Nielson Hicks (d. 28 Kasım 1992), Amerikalı oyuncu, rapçi, şarkıcı ve söz yazarı. "How to Eat Fried Worms" filminde ilk başrolünü oynadı. Disney XD dizisi "Zeke ve Luther"'da "Luther"ı ve daha sonra Disney Channel orijinal filmi "Limonata Ağzı"'nda "Wen"i oynadı. Jonas Los Angeles'ta'nın ikinci sezonuna konuk oyuncu oldu.Daha sonra ise disney channel in "Zeke and Luther" dizisinde baş karakterlerden biri olan Luther ı oynamıştır.Şu anda ise Disney XD'nin "Pair of Kings"'de Boz'u oynamaktadır. 'Limonata Ağzı' filmin de piyanist ve vokalisttir. Surhe Surhe İran'ın Doğu Azerbaycan Eyaleti'nin Bostanabad şehristanında köydür. Surhe köyü dağlık bir bölgede bulunur. Gürcü Mehmed Paşa (anlam ayrımı) Osmanlı Devleti tarihinde, sadrazamlık makamına gelmiş, iki farklı Gürcü Mehmed Paşa bulunmaktadır. Bunlar; Sam Snead Samuel Jackson Snead (27 Mayıs 1912 – 23 Mayıs 2002), Amerikalı golfçü. PGA Tour'da elde ettiği 82 birincilikle bu alanda ilk sırada yer almaktadır. Büyük turnuvalarda yedi şampiyonluğu bulunan golfçü Amerika Açık'ta dört kez ikinci sırayı almış, ancak bu turnuvayı hiç kazanamamıştır. Nick Faldo Nicholas Alexander Faldo (d. 18 Temmuz 1957), İngiliz golfçü. Altı büyük turnuva şampiyonluğu bulunmaktadır. Dünya sıralamasında 98 hafta boyunca birinci sırada kalmayı başarmıştır. Sarper Ünlü Süleyman Sarper Ünlü, Türk Mimar 1953 yılında Burhaniye, Balıkesir'de doğmuştur. 1976 yılında Ankara Devlet Mimarlik - Mühendislik Akademisini bitiren Sarper Ünlü Meslek yaşantısının 22 senesini kesintisiz olarak MESA Mesken sanayi A.Ş.'de geçirdi. Bu firmanın yurt içi ve yurt dışı projeleri ile konut ve sosyal donatılarıyla Mimarlık Habitat Ödülü alan Bahçeşehir projesinde proje müdürü olarak görev aldı. Bu proje sonrası İstinye Park'ta da yine proje müdürlüğü yapan Sarper Ünlü Seyrantepe'de 2011'de açılışı yapılan Türk Telekom Stadyumu ile kendini duyurmuştur. Hitman: Contracts Hitman: Contracts, serinin üçüncü oyunudur. Üçüncü oyunun görevleri, birinci oyunun görevlerinin tekrarıdır. Ajan 47 hayal görüyor ve efsanevi hong kong görevleri dahil birçok yerlerde kendimizi buluyoruz. Oyun yaralı olan Ajan 47'nin karanlık bir otel koridorunu geçip, odanın içinde bayılmasını gösteren bir video ile başlar. Hitman: Contracts Original Soundtrack Jesper Kyd tarafından bestelenmiş ve 2004'te yayımlanmıştır. "Hitman: Contracts" çoğunlukla pozitif eleştiriler almıştır. Oyun inceleme sitelerinin verdiği puanlar tabloda verilmiştir. California Gurls "California Gurls", Amerikan şarkıcı ve söz yazarı Katy Perry'nin 2010'da çıkan üçüncü stüdyo albümü "Teenage Dream"in ilk teklisi. Prodüktörlüğünü Max Martin, Dr. Luke ve Benny Blanco'nun üstlendiği şarkıyı Katy Perry, Calvin Broadus, Max Martin, Lukasz Gottwald ve Bonnie McKee birlikte yazdı. Şarkıda Perry'ye ünlü Amerikan hip hop sanatçısı Snoop Dogg eşlik etmektedir. Perry'ye göre bu şarkı, Jay-Z ve Alicia Keys'in "Empire State of Mind" şarkısına cevaptır. "California Gurls", funk-pop, nu-disko ve elektropop tarzı orta tempolu bir şarkıdır. Bunların yanı sıra eleştirmenler "California Gurls" için "yaz marşı" tanımlaması yapmışlardır ve olumlu eleştirilerde bulunmuşlardır. Şarkı 7 Mayıs 2010'da stüdyodan internete sızdırıldı ve bazı radyolarda çalmaya başladı. Bunun üzerine 11 Mayıs 2010'da iTunes üzerinden resmen yayınlandı. Yayınlanışının üzerinden 1 ay geçtikten sonra "Billboard" Hot 100'de 1 numaraya yerleşti ve 6 hafta peş peşe zirvede kaldı. Şarkı; Avustralya, Kanada, İrlanda, Yeni Zelanda ve İngiltere dahil olmak üzere 10'dan fazla ülkede bir numaraya yerleşti. Şarkının video klibi 15 Haziran 2010 tarihinde yayınlandı ve "Candyfornia" adındaki kurgusal bir oyun tahtası tasarlandı. Perry ve dansçılar bu oyun tahtası üzerinde dans etti. Klibin yönetmeni Will Cotton, aynı zamanda klibin sanat yönetmenliğini de üstlenmiştir. Video klip; "Charlie'nin Çikolata Fabrikası", "Alice Harikalar Diyarı'nda" filmleri ve oyun tahtası "Candyland" dahil olmak üzere birçok eserden etkilenmiştir. 2 Aralık 2010 günü şarkı, Grammy Ödülleri'nde "En İyi Pop Vokal İşbirliği" dalında adaylık kazandı. 2012'de, Billboard'un hazırladığı Tüm Zamanların En İyi 30 Yaz Şarkısı sıralamasında 1 numarada yer aldı. Belgesel filmleri listesi Bu alfabetik olarak düzenlenmiş liste tüm zamanlarda gösterilmiş belgesel filmleri içermektedir . Listelenen ilk belgesel film ilk olarak 1894 yılında Kuzey Amerika'da gösterilen Fred Ott's Sneeze'dir. Belgesel film ismi ise ilk kez bu tür filmleri tanımlamak için bir terim olarak yönetmen John Grierson tarafından 1926 yılında kullanıldı. Kuzey Atlantik salınımı Kuzey Atlantik salınımı (North Atlantic Oscillation - NAO), Kuzey Atlantik Okyanusu'nda görülen bir fenomen. Kutuplarda açısı daralan güneş ışınlarından dolayı düşük ısı enerjisi ile deniz seviyesinde yüksek basınç alanı, ekvatoral bölgelerde ise bunun aksine yüksek ısı enerjisiyle deniz alçak basınç alanı oluşur. Bu basınç kuşaklarına bir tepki olarak alt-tropik ve alt-kutbi bölgelerde de yarı kararlı basınç kuşakları meydana gelir. Azor adaları çevresinde bir yüksek basınç - bilinen adıyla "Azor Yüksek Basıncı" veya "Azor Yükseği", İzlanda çevresinde de bir alçak basınç - "İzlanda alçağı" veya "İzlanda alçak basıncı" deniz seviyesinde ortaya çıkar. Kuzey Atlantik salınım endeksi ise işte bu iki bölge arasındaki, basınç farkının uzun yıllar ortalaması ile normalize edilmiş halidir. NAO Endeks, 1920'lerde Sir Gilbert Thomas Walker tarafından keşfedilmiştir. Eğer Azor ve İzlanda'daki basınç farkı uzun yılların ortalamasına paralelse NAO indeks nötr (sıfır) ya da nötre yakın bir değer alır. Buna karşın, güneydeki Azor yüksek basıncı normalden daha yüksek ise, başka bir ifadeyle bu basınç kuşakları arasındaki fark normalden fazla ise NAO indeks sıfırın üzerinde, yani pozitif olacaktır. Uzun yılların ortalamasından daha düşük çıkarsa, negatif değer alacaktır. NAO endeksin pozitif ve negatif halleri Atlantik kıyısındaki ülkeleri meteorolojik açıdan doğrudan etkilemektedir. Türkiye, Yunanistan, Ukrayna gibi ülkeler ise NAO endeksten dolaylı olarak etkilenir, yaz sezonu bu etkisi minimum düzeyde, kışın maksimum düzeydedir. NAO endeksinin pozitif değer alabilmesi için Azor ve İzlanda bölgelerinin normalden daha yüksek bir basınç ortalamasına sahip olması gerektiğine göre, pozitif NAO denince akla gelmesi gereken yüksek basınç alanlarının Azor Adaları ve Azor Adaları ile aynı enlemlerde bulunan coğrafik bölgelerde yoğunlaşmasıdır. Şu halde, Türkiye ve Akdeniz kuşağı daha çok yüksek basınçların etkisi altında kalacak, yağışlı günlerinde sayısı belirgin derecede azalacaktır. Yüksek basınç alanları Kuzey Yarımküre'de saat yönünde dönerek spin hareketi yaptıkları için, Türkiye'nin konunçsal olarak daha çok yüksek basıncın sağ tarafında kalması yüzünden kuzeyden soğuk hava dalgalarının tekrarlanan biçimde etkisi altında kalır. Bu yüzden pozitif NAO Endeksi Türkiye için sıcaklığın normalden düşük yağışın da normalden az olacağı anlamına gelir. Pozitif patern de Türkiye'nin ve Akdeniz çanağının aksine Kuzey Avrupa normalden ılık ve yağışlı bir dönem geçirir. Pozitif durumun aksine Türkiye, bu sefer saatin tersi yönünde dönen alçak basınçların neden olduğu bol lodoslu ve bol yağmurlu sistemlerin etkisi altında kalır. Negatif NAO'nun baskın olduğu bir kış mevsiminde sıcaklık güneyli akımlarla mevsim normallerinin çok üzerinde olacak ve Ankara, Konya gibi İç Anadolu kentlerinde bile karlı veya soğuk havalardan çok ılık ve yağmurlu günler baskın özellik gösterir. Yağış ortalaması mevsim normallerinin hem Türkiye'de hem Akdeniz kuşağında çok üstene çıkabilir. Akdeniz kuşağının da tam tersine, Britanya olmak üzere Kuzey Avrupa ve Amerika Birleşik Devletleri'nin doğu kıyısı kutupsal soğuk hava dalgalarının etkisi altında kalır. Pozitif NAO patterninde Azor genişleyip daha kuzey bölgeleri tesiri altına aldığı için, Atlantik'teki tropik fırtına sistemleri ve kasırgalar Amerika'nın kuzeydoğu kıyılarına doğru hareket etme meyili gösterirler. Negatif pattern de ise, Azor yükseği daralıp daha güney alanlara çekileceği için bu sefer kasırga ve tropik siklonlar Meksika Körfezine doğru sürüklenir. Can Hasan 1 Can Hasan 1 Höyüğü, Karaman il merkezinin 12–15 km. kuzeydoğusunda, eski adı Can Hasan, bugünkü adı Alaçatı olan köy yakınlarındaki ve Can Hasan 3 Höyüğü'nün 750 metre kadar güneydoğusunda yer alan bir höyüktür. Can Hasan Köyü civarındaki, aynı adla bilinen üç höyükten biridir. Can Hasan 1 Kalkolitik Çağ, Can Hasan 2 Helenistik. Roma ve Bizans, Can Hasan 3 ise Neolitik Çağ yerleşimi olarak tarihlendirilmektedir. Can Hasan 1, 360 x 280 metre boyutlarında, 5 metre yükseklikte bir tepedir. Söz konusu üç höyüğün yer aldığı ova, Toroslar'ın kuzey yamaçlarına çok da uzak olmayan, verimli bir ovadır. Can Hasan 1'den Kılıç Kökten'in yayınlarında, Karaman'ın kuzeydoğusundaki höyüklerden biri olarak geçmektedir. Daha sonraki tarihlerde 1951-52 ve 1958 yıllarında James Mellaart, A. Hall ve David French tarafından Konya Ovası yüzey araştırmaları sırasında incelenmiştir. Kazı çalışmaları ise Ankara İngiliz Arkeoloji Enstitüsü tarafından, yine David French başkanlığında 1961-67 yılları arasında yapılmıştır. Kazılarda höyükte 7 tabaka belirlenmiştir. Bu tabakalar yeniden (üst) eskiye (alt) doğru aşağıdaki gibidir. Ana yapı malzemesi olarak kerpiç tuğla kullanılmıştır ve ağaç dikmelerle desteklenmiştir. Duvarlar ve tabanlar çamur sıvalıdır. Konut girişlerinin tavandan olduğu belirtilmektedir. Geç Kalkolitik Çağ mimarisi, Erken Kalkolitik mimarisinden, yapıların yön, plan, duvar kalınlığı ve tuğla boyutları yönünden farklılıklar göstermektedir. Yapılar kendi içlerinde bir süreklilik göstermektedir, hemen hemen hepsinde yenilemeler ya da duvar eklemeleri görülmektedir. Yapılar dağınık ve düzensizdir, aralarında avlular ve açık alanlar bulunmaktadır. Bu avlu ve açık alanlarda ocaklar, etrafı çevrili küçük alanlar ve petekler yer alır. Duvarlar genellikle beyaz kille sıvanmıştır. Orta Kalkolitik mimarisi sınırlı bir alanda kazılmıştır. 2A tabakası olan bu tabakadaki mimarinin, 2B tabakası mimarisinden en belirgin farkları 2A'da taş temel kullanılması ve kerpiç boyutlarının 2B'den daha küçük olmasıdır. 2B tabakası mimarisi Geç Kalkolitik tabakasından daha düzenli bir mimari plan vermektedir. Doğrudan doğruya toprak üzerine oturan kerpiç duvarlı yapılar, aralarında boşluk bırakılmadan bitişik düzende inşa edilmiştir. Geç Kalkolitik yapılarda ikinci kata ilişkin herhangi bir ize rastlanmazken bu tabakada yapılar iki katlı olup ikinci katın duvarları daha incedir. Bu tabakanın yangın gördüğü anlaşılmaktadır. Geç Kalkolitik Çağ tabakasının baskın çanak çömlek grubu kırmızı, kırmızı-kahve ve siyah açkılı mal grubudur. 2A tabakasında açık kahverengi ve devetüyü renkli yalın mallar en sık buluntu veren gruptur. 2A tabakasında kilden insan biçimli sacayağı parçaları, hayvan heykelcikleri, küçük bir heykelcik gövdesi, diskler, sapan taşları ve kaşıklar ele geçmiştir. 2B tabakasında ise yangın görmüş bir yapıda çok sayıda kilden küçük kadın heykelciği bulunmuştur. Bazıları yassı ve nispeten şematiktir, fakat yüz hatları açıkça işlenmiştir. Kalkolitik Çağ tabakalarında hem çakmak taşı, hem de obsidiyen yontmataş aletler bulunmuştur. 2B tabakasında ele geçenlerde özensiz bir işçilik görülür. 2A tabakasında sürtme taş olarak çeşitli taşlardan oyulmuş kaplar, taş boncuklar, baltalar, mermer bilezikler, ezgi ve öğütme taşları bulunmuştur. Geç Kalkolitik Çağ tabakasında evcil hayvanlardan koyun, keçi, sığır, domuz ve at ile geyik, kaplumbağa, kedi ve kemirgen kemik kalıntıları bulunmuştur. Bir inek kafatasının incelenmesinde bu türün evcilleştirilmiş olduğu anlaşılmıştır. Bazı buluntular üzerinde yapılan radyokarbon tarihleme yöntemi sonuçlarına göre Erken Kalkolitik Çağ MÖ 5500 – 5000, Orta Kalkolitik Çağ MÖ 5000 – 4250 tarihleri verilmektedir. Geç Kalkolitik Çağ için bu tarz bir sonuç olmamakla birlikte kazı başkanı MÖ 3750 – 3250 tarihlerini önermektedir. NGC 1907 içindeki yıldızlar listesi Arabacı takımyıldızı yönünde bulunan açık küme NGC 1907 içindeki yıldızları gösteren liste. Lena (isim) Lena ismi Alina ve Helena isimlerinin sonundan gelmektedir. İbranice'de Magdalalı Kadın, Arapça'da bizim için , bizden biri ve insan anlamlarına geliyor. Yunanca'da ise günışığı ya da ayışığı anlamına gelir. Lena şu şekillerde telaffuz edilir; Lii-na, Liyna, Lena ya da Ley-na. Bu isim Arap/İbrani ve Latin kökenlidir. İngilizce'de sözlük anlamı armut ağacıdır. Lena isminin İskandinav kökeni de bulunmaktadır. İskandinav versiyonunda Helen'e Lena denir. Manası "meşale"dir, metaforik olarak ışığı gösteren ya da yolda liderlik yapan anlamlarına gelir. Lena aynı zamanda Elena'nın da kısaltılmış halidir. Her Şeye Rağmen (albüm) Her Şeye Rağmen, Nev'in Aralık 2001 çıkışlı ilk stüdyo albümüdür. Sen Gibi (albüm) Sen Gibi, Nev'in 2004 çıkışlı ikinci stüdyo albümüdür. Işığım ve Gölgem Işığım ve Gölgem, Nev'in 2007 çıkışlı üçüncü stüdyo albümüdür. Bir Nev-i Alaturka Bir Nev-i Alaturka, Nev'in 2010 çıkışlı dördüncü stüdyo albümüdür. Government Hooker "Government Hooker", Amerikalı şarkıcı Lady Gaga'nın 2011 yılında yayımlanan ve ikinci stüdyo albümü olan "Born This Way"den bir şarkı. Yapımında ve söz yazımında Gaga'nın yanı sıra Fernando Garibay, Paul Blair ve DJ White Shadow görev aldı. Melodisi daha önceden Shadow ve DJ Snake tarafından yapılmış ve hiç kullanılmamışken Vince Herbert ile birlikte Gaga için parçalar seçerlerken ortaya çıktı. Şarkının kayıtları ise Las Vegas'taki Studio at the Palms'ta yapıldı. "Government Hooker", müzikal açıdan elektronik müziğin trance, post-disko, endüstriyel ve tekno gibi alt tarzlarını birleştiren elektropop türünde bir parçadır. Şarkının sözleri feminizm ve cinsel üstünlük temalarını içerirken, oyuncu Marilyn Monroe ile eski ABD Başkanı John F. Kennedy'nin arasında olduğu düşünülen ilişkinin metaforudur. "Born This Way" yayımlandıktan sonra eleştirmenler, şarkının müstehcen ve karanlık yapısı ile müzikal kompozisyonunu beğendiler. Single olarak yayımlanmamasına rağmen "Government Hooker", Güney Kore ve ABD'de listelere girmeyi başardı. Gaga şarkıyı aralarında Born This Way Ball'un da bulunduğu etkinliklerde canlı olarak söyledi. Gaga, "Government Hooker"ın yazımında ve yapımında Fernando Garibay, Paul Blair ve DJ White Shadow ile birlikte çalıştı. Şarkının kayıtları Las Vegas'ta Studio at the Palms'ta yapıldı. "Government Hooker"ın melodisi aslında DJ White Shadow'un DJ Snake ile yaptığı eski bir kayıttı ve Shadow Gaga'nın patronu Vince Herbert ile bir araya geldiğinde hip-hop ritimleri ararlarken ortaya çıktı. "Vegas'ta stüdyodaydık ve ben [Gaga'nın patronu Vince Herbert için] hip-hop melodileri çalıyordum. Sonra [önceden yaptığım] bu melodiye rastladım. Daha hızlı şarkılar hakkında konuşuyorduk; bu yüzden melodiyi hızlandırdım ve Vince'e çaldım." dedi. Herbert melodiyi Shadow'un kendisine çaldığı en farklı parça olarak nitelendirdi. "Çok şaşırmıştı. Sonra Gaga geldi ve Fernando ile ona da dinlettirdim. Gaga iki saniye sonra melodinin üzerine şarkı söyledi ve nakaratı koydu. Çok çabuk bitirdi." Gaga, "Government Hooker"ın sözlerini parçayı ilk kez dinledikten kısa süre sonra yazdı. Melodi güncellenirken bilgisayarda vokal yapmak yerine şarkıcının güvenlikçilerinden biri şarkıya vokal yapması için çağrıldı. DJ Shadow bu durumu "Oturmuş nasıl bilgisayarda vokal yapacağımızı düşünüyorduk. Sonra Pete'i çağıralım dedik. Çok kalın bir Hollanda aksanı vardı ve kâğıttan okumaya çalışıyordu. Tam bir çılgınlıktı ve aynen öyle konuşuyordu." diye açıkladı.