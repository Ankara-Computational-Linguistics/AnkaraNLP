kibutzlarda) beraber büyüyen çocuklar nadiren evlenirler. Bu durum tamamen sosyal mahiyette bir fenomen midir, yoksa çiftler arasında benzerlerin birbirini çekmesini izah eden genetik bir çekim mi mevcuttur. 1891 yılında, ensest tabuları üzerine çalışan Edward Westermarck adında bir antropolog Evliliğin Tarihi (History of Human Marriage)(*2) isimli kitabında bir teori öne sürmüştür. Bu teoriye göre, aynı aile içindeki çocukların çocukluklarında aileleriyle birlikte yaşaması veya çocukların ebeveynleriyle beraber yaşaması, aralarında cinsel bir çekimin oluşmasını engellemektedir O halde aile içindeki enseste ket vuran koşul birlikte yaşama olmalıydı. Kitabın çıktığı andan itibaren bu hipotez araştırmacılar arasında memnuniyetle karşılandı, ancak Freud'un yazılarından sonra bunlar görmezden gelindi. Biliyoruz ki, aslında Freud'a göre enseste ket vurabilecek biyolojik bir mekanizma var olamazdı ve ensesti yasaklamak için kültürel mahiyette tabular gerekliydi. Yüzyıl sonra biliminsanları Westermarck'tan artık daha sık alıntı yapıyorlar ve onun hipotezi adeta ikinci baharını yaşıyor. Bu hipotez özellikle Arthur Wolf'un 1995 tarihli kitabında yeniden ele alınmıştır. Bu kitapta ek kanıtlar olarak, Çinlilerin uygulamakta olduğu evlilik âdetleri aktarılmıştır. Wolf özellikle evli simpua'lardan, yani gelecekteki eşlerinin ailelerinin himayesinde ve onların erkek ve kız kardeşlerinin yanında yetişen çok genç kızlardan söz etmiştir. Wolf, incelediği 1400 vakadan yola çıkarak, beraber büyüyenlerin evliliklerinde boşanma ve zina oranın çok yüksek olduğunu keşfetti ve bu olguyu uzun süre birlikte yaşamaya mal etti. Ona göre çocuğun gelişimi esnasında yaklaşık otuz aylık oluncaya kadar bir pencere nin varlığı söz konusuydu ve bu süreçte birlikte yaşanılmasından dolayı ket vurma[17] gerçekleşmekteydi. Wolf'un bu sonuçları bazı araştırmacıların hipotezlerini doğrular niteliktedir ve bu araştırmacılara göre çocukların aynı aileden biriyle cinsel münasebetini biyolojik bir mekanizma engeller. Hayvanlar âleminde, kurulu hiyerarşiler ve sosyal rollerin dağılımı belirli bir grup içerisinde düzeni sağlar. Bunlar, topluluğun üyelerinin, diğer üyeler için düzenli bir toplum içinde bir hayat adına gerekli etkiler üretmek amacıyla, havaya saçtığı moleküller sayesinde ve bu moleküllerin topluluğun diğer üyeleri tarafından tanınması sonucu oluşur. Bu durum aynı şekilde insan ailesi için de geçerli olabilir. Aile İçinde Bilinçli olmayan iletişim büyük oranda koku duyusu aracılığıyla gerçekleşmektedir şüphesiz Başkalarının kokusunu alır ve yorumlarız. Nasıl ki bir anne çocuklarını kokusundan tanıyabiliyorsa, ergenlik öncesi çağda olan çocuklar da kendi erkek ve kız kardeşlerini kokularından tanıyabilir, fakat bu üvey erkek kardeş ve üvey kız kardeşler için geçerli değildir. Bizim amacımız açısından daha da ilginci Baba-kız çocuk ve erkek-kız kardeş arasında kokuya dayalı bir tiksintinin bulunduğu saptanmıştır, bu da ensestin reddinde koku duyusunun ayrıca önemli olduğunu göstermektedir. [18] Gerçekten de, bir başkasının bir farklılığından veya genetik bir benzerliğinden dolayı tanınması üzerine birçok çalışma göstermektedir ki koku duyusu belirleyici faktördür. Elbette kendi kendimize şu soruyu sorabiliriz Nasıl oluyor da genler kendini bir koku içerisinde açığa vurabiliyor. Gerçi herkesin kokusunun, her evdeki özel havayı yaratan parfümler, deterjanlar, temizlik ürünleri, mutfak kokuları vs. gibi yaşadığı yer ile alakalı olduğu düşünülebilir kolaylıkla. Yine de bir unsur genetik kökenin izini sürmemize olanak tanıyor Aynı kokuların hâkim olduğu atmosferde büyümüş erkek ve kız kardeşlerin kokularını kolaylıkla ayırt edebiliyoruz ama tek yumurta ikizlerinde bu ayrımı yapmak çok daha zor oluyor. Eğer kokular ev kaynaklı olsaydı erkek ve kız kardeşlerin kokularını ayırt etmek ikizlerin kokularını ayırt etmek kadar zor olurdu. Genler vücut kokusu üzerinde etkisi olan çeşitli proteinler üretmektedir. [19] Örneğin, enzimler vücutta çeşitli metabolik ürünlerin bozulması nedeniyle terin, tükürüğün veya nefesin içeriğini değiştirebilir. Bu yüzden önemli oranda aynı genleri paylaşan ve aynı beslenme düzenini takip eden aile fertleri ortak bir kokuya sahiptir ama bu koku tamamen özdeş değildir. Sen de mi Şalgam Seviyorsun. İnanmıyorum... Âşıkların beraberliklerinin başında ilk defa yemek yerken, genellikle ortaya çıkan şaşkınlığı da böylece daha iyi anlıyoruz İnanmıyorum, sen de mi şalgam seviyorsun. Ben de şalgama bayılırım. fenomeni. Ama tam da bu yüzden, ikiniz de şalgam sevdiğiniz için karşı karşıya oturuyorsunuz. Birbirinizi bulmanızı vücut kokunuza metabolize edilmiş şalgam kokusuna borçlusunuz. Bunun nedeni sadece ikinizin de şalgam yemiş olması değil, fakat şalgamı ikinizin de ortak bir gen nedeniyle aşırı tüketiyor olmasıdır şalgam selülozunu sindiren enzim buna yol açmaktadır. Ve karşı konulamaz bulduğunuz bu koku size kendi kokunuzu anımsatır... Hâlâ şüphe mi duyuyorsunuz ve bana bunun maymun atalarımızdan insana kalan bir yadigârdan ibaret olduğunu ve insanların birbirlerini kokularından tanımak için artık böyle bir donanıma ihtiyaç duymadıklarını mı ileri süreceksiniz. Bahsettiğim sonuçlar nesnel olarak bunun tam tersini gösteriyor Hâlâ kokular vasıtasıyla birbirimizi tanıyabiliyoruz, ancak sahip olduğumuz bu fonksiyonun varlığının bilincinde değiliz. Bunda şaşırtıcı bir şey yok Nörobiyologlar koku duyusu ile beynin bilinçdışı fonksiyonları arasında ayrıcalıklı bir bağ olduğunu biliyor. Koku enformasyonu bilhassa anatomik özellikler sayesinde çoğu zaman tüm diğer duyu sistemleri için ihtiyaç duyulan üç röle yerine sadece iki röle yardımıyla bilen beyne (bilişsel beyin) ulaşır. İşte bu yüzden koku iletileri doğrudan beyinin duygularla bağlantılı alanlarına gönderilir. Burun Son Derece Önemlidir. Arkaik bir duyu olan koku duyusu evrim sırasında yüz milyonlarca yıl boyunca hemen hemen hiç değişmeden bize aktarılmıştır. İnsanlarda, bu muhafazanın sonucunda koku iletileri duygusal yaşamımıza doğrudan müdahale eder ve çevremizden gelen enformasyonları sıkı sıkıya duygularla bağlar. O halde, hoş yahut kötü olsun, kokuların duygusal içeriği dünya ile olan ilişkimizin temellerinden birini oluşturur. Koku iletilerinin burun deliğimize gelen moleküllerin mahiyeti ile alakalı önemsiz bir veri akışına indirgenemeyeceğini her gün görüyoruz. Bu ilkel kimyasal duyarlılık çevremiz, duygularımız ve hareketlerimiz arasındaki ilişkiyi düzenleyerek bugünü, yani iletişim, beslenme ve reprodüksiyon gibi son derece önemli olan biyolojik fonksiyonları güvence altına almak için koku duyusu sayesinde yavaş yavaş evrilmiştir. [20] Reprodüktif görevde kokunun işlevini vurgulayan diğer bir tecrübe tüm yaşayan canlılar için geçerlidir Cinsel hormonlara bağlı bazı moleküllerin kokularına olan duyarlılığımız normalden beş kat daha fazladır. [21] İşte şimdiden koku duyusunun önemini gösteren bir ipucu ile karşı karşıyayız ama dahası da var. Bizim duyarlılığımız dediğim zaman, her şeyden önce kadınların duyarlılığını ima ediyorum, özellikle reprodüktif dönemlerinde olan kadınların. Erkeklerin koku moleküllerine olan duyarlılığı kadınların reprodüktif fonksiyonu üzerine harekete geçer. Bunun tam tersi de doğrulanabilir, ancak bu daha az bir oranda gerçekleşir. Kadınların salgıladığı cinsel hormonların seviyesi kendi çekim güçlerine bağlıdır. Bu noktada Napolyon'un Joséphine'e gelecekteki bir ziyaretinden önce yazdığı bir mektupta söylediği söz akla geliyor Sakın yıkanma... . Demek ki bilimsel olarak, iki kişi arasında geçenler, dostumuz köpekler arasında geçenlere benziyor bir bakıma Farkında olmaksızın birbirimizin kokusunu alırız beynimiz olası genetik bir benzerlik ve yaşam tarzı açısından bir benzeşme konusunda tanıma kodları olarak iş gören bazı koku moleküllerini beklemektedir. Aşkın doğması için tek gerekli unsur bu değildir elbette, ama şüphesiz belirleyici bir etkendir. Annesi Gibi Bir Kız, Babası Gibi Bir Oğlan Genetik bir benzerliğin ortaya çıkmasında ailevi kokuların taşıdığı anlam, bize çoğunlukla neden ebeveynlerimizi hatırlatan kişileri çekici bulduğumuzu kısmen açıklar. Bağlanmanın biyolojisi de aynı yolu takip eder. Herkesin hayatında hayatta kalmak ve reprodüksiyon için iki tip kişilerarası ilişkinin kaçınılmaz olduğunu biliriz Ebeveyn-çocuk ilişkisi ve karı-koca ilişkisi. Bu iki tip ilişkinin kurulması sinir sistemi ve hormonal sistem arasındaki aynı mekanizmayı içerir. Genel olarak, dış dünya ile vücuttaki endokrin bezlerinin çalışması arasındaki etkileşimler özel bir yol aracılığıyla meydana gelir Hipotalamushipofiz-salgı bezi ekseni (örneğin böbrek üstü bezi). Dış dünyadan duyu organları (işitme, dokunma, görme, koku, tat) vasıtasıyla gelen iletiler beynin çeşitli alanlarına entegre olmuştur. Burada bu iletiler hatıralarımıza, hormonal durumumuza ve beklentilerimize vs. göre değiştirilir. Bunların tamamının özeti, içinde bu özetin endokrin sistemi için komutlar halinde yorumlandığı ve ifade edildiği hipotalamusa gönderilir. Bu komutlar sonra hipofize aktarılır, daha sonra kan dolaşımı yoluyla vücuda gönderilir ve vücuttaki reseptörler de beyinden gelen iletileri tanıyıp hormona çevirir. Nihayetinde de sistemin işleyip işlemediğine bakmak ve devamlı düzenlenmesini sağlamak için beyinde hormonların geri bildirimi gerçekleşir. Başka biriyle ilişki kurmamızı sağlayan işte bu uyarıcılar-tepkiler oyunudur ve bağlanmayı kolaylaştıran da bu hipotalamushipofiz-salgı bezi eksenidir. Bağlanmanın Kökenleri Bağlanma bir başkasının varlığının hissettirdiği mutluluk hali üzerine kurulur. Herkesin gelişiminde ebebeyn bağlanması cinsel bağlanmadan önce yer alır Ebeveyn-çocuk yakınlaşmasının teşvik ettiği mutluluk hali çocukluktan beri süregelen sağlamlaştırma sistemleri içinde yer bulmuştur. Bu sağlamlaştırma sistemleri koku, okşama, bazı gıdalar, kelimeler, şarkılar, gülücükler ve hatta davranışsal ritüellerden oluşur. Başka bir deyişle, bu uyarıcılar bağlılık hissini kuvvetlendiren her çeşit duyumsal uyarıcılardır ve bu uyarıcıları sağlayan kişinin mevcudiyetinde gerçekleşir, yani önce ebeveynlerin daha sonra da sevilen kişinin mevcudiyetinde. Evrimin ebeveyn ile çocuğun arasındaki ilişkiyi kolaylaştırmak için niçin bir mekanizma ortaya çıkardığını kavramak çok kolaydır, zira insan yavrusunun hayatının devamı ebeveyninin mevcudiyetine bağlıdır. Daha sonra, partner ile cinsel ilişkinin kurulmasını sağlayacak ve çocukluk sırasında şartlanmış birtakım uyarıcıları da harekete geçirecek olan da bu aynı hipotalamus-hipofiz-salgı bezi eksenidir. [22] Bu bağlamda, ebeveynler tarafından sağlanan uyarıcıların benzerlerini sağlayan bir partner karşısında daha çok heyecan duyulması hiç de şaşırtıcı değildir Benzer bir koku veya ses, belirli bir şekilde gülümseme... Biyoloji ile kültür arasında yer alan bu etkiler aşkın doğmasında belirleyici bir rol üstlenirler. İlk bakışta, çiftlerin, karakterlerinin benzerliğine dayalı olarak bir araya gelmesi salt biyolojik açıdan bakıldığında işleri zorlaştırıyor gibi görünebilir. Evrim teorisi bize gösteriyor ki, birbirinden çok farklı genom taşıyan iki insanın genlerini ne kadar çok karıştırırsak, kusurlu proteinlere ve hastalıklara yol açan olası kodlayıcı resesif genleri engelleme şansı o kadar artar. O halde, partnerlerimizdeki benzer karakterlerin nesilden nesile sistematik olarak seçilmesi nasıl olup da toplumun genomunu verimsizleştirmedi ve bireyleri devamlı artan kötü genlere daha mütemayil hale dönüştürmedi. Bu durum, beraber alacağımız yolun faydalarını hesaplamamızdan mı ve bu yaşam tarzımıza uygun bir partnerin seçimini takiben sahip olacağımız çocuğun eğitiminin (insanlar için çok uzun bir dönem) birkaç kabahatli genin çocukta yol açacağı potansiyel hasardan daha önemli olmasından mı ileri gelmektedir. Genlerin Karışması Bazı hususlarda bizimkilere benzeyen özelliklere ve bazı hususlarda da benzemeyen özelliklere karşı duyarlı olamayacağımız kesinlikle söylenemez. Kişilik göstergeleri ve ruh hali, hatta cüsse biri hakkında iyi düşünmemizi sağlayan belirleyici etkenler olabilir. Bu etkenler, genlerin karıştığı olası bir durumda çocukların hayatta kalması için öncelik kazanacaktır. Buna karşılık, bakterilere ve virüslere karşı bağışıklık gibi sağlıkla ilgili olan diğer özellikler için genlerin heterojen olması daha önemli olmalıdır ve haliyle biz de farklılıkları gösteren sinyallere karşı daha duyarlı oluyoruzdur. Bunlar hücrelerimizdeki yabancı maddeleri tanımlayıp bağışıklık sisteminin hücrelerine sunarlar. Bağışıklık sistemi de bunların yok edilmesi görevini üstlenir. Günümüzde bu genlerin bazı kombinasyonlarının ağır veya süreğen enfeksiyon olarak ortaya çıkması halinde faydalı olacağı tahmin edilmektedir. Belirli bir nüfus içerisinde genler ne kadar çok karışırsa, yararlı kombinasyonların ortaya çıkma şansının ve böylelikle vücudumuzdaki istilacı mikroplara karşı daha dirençli insanların sayısının o kadar artacağı ileri sürülmüştür. Görünen o ki bağışıklık sisteminin genleri konusunda şöyle bir durum mevcuttur Genleri tamamlayıcı olan bir kişi, bir başkasının tişörtünün uyandırdığı kimyasal bir iletiyi hoş addeder. Ancak genleri, patojen ajanlara karşı verimli bir karışım üretemeyecek kadar kendininkine benzeyen bir kişinin tişörtünün iletisini nahoş bulabilir. Büyüleyici Kokular... 121 kadın ve erkekten, iki kadın ve dört erkek tarafından giyilmiş altı tişörtün kokularının hoş veya nahoş olup olmadıklarına karar vermelerini talep ettik. [24],[25],[26] En azından kısmen kokuyla ilgili olan bir şey genomun içine çeşitliliği sokabilecek bireyleri işaret eder. İki Cins, İki Strateji Çiftlerin oluşması bakımından baştan çıkarmayı ele aldığımızda, sanki iki cinsi birbiriyle yer değiştirebilirmiş gibi düşünürüz genellikle erkek ve dişi kelimelerinin gerçek manaları üzerine kafa yormayız, gelgelelim bu temel özellik bir partner bulmak ve üremek amaçlı davranışlar içinde öne çıkar. Bu fenomeni anlamak için gerekli olan anahtar da burada. Erkekler spermatozoit, yani erkek tohumlar , dişiler ise ovül üretirler. Bunlar birbirinden tamamen farklı iki eşey hücresi olsa da, döllenme esnasında eşdeğerdedir, her birinden bir tane gereklidir ve her biri gelecekteki embriyonun genomunun yarısına katkı sağlar. Bütün farklılıklar bu iki eşey hücresinin bir araya gelmesi için uygulanan stratejilerde bulunur. Kısaca söylemek gerekirse, erkekler niceliğe, dişiler ise niteliğe yatırım yapıyor diyebiliriz. Erkekler muazzam miktarda spermatozoit üretir Bir erkek tek bir günde yüz binlercesini üretir. Kuşkusuz bu üretim yaş ilerledikçe azalsa bile tamamen durmayacaktır. Üreme potansiyeli muazzamdır Bir erkek gün içerisinde bulabildiği doğurgan dişi kadar çocuğun dünyaya gelmesini sağlayabilir, bu 14 yaşından ölümüne kadar sürecektir. Buna karşılık, erkek, genlerinin gelecek nesillere geçip geçmediğinden hiçbir zaman emin olamaz. Ama çok sayıda spermatozoit sayesinde, bu güçlü bir olasılıktır. Dişiyse çok farklı bir yol takip eder Çocuğun dünyaya getirilmesine maddi olarak daha çok yatırım yapar. Dişi her ay bir tek ovül üretir, bu hayatının sadece otuz kırk yılı boyunca sürer. Eğer bir ovül, spermatozoit tarafından döllenirse, (eğer her şey yolunda giderse) gebeliğin son iki ayından (gene eğer her şey yolunda giderse) doğumdan 3 ay sonrasına kadar olan sürede başka bir faaliyet yürütmesi zor olacaktır. Buna karşılık, dişi doğurduğu her çocuğun kendi genlerinin yarısını taşıdığından emindir. Öyleyse çocuğun dünyaya getirilmesi çerçevesinde, anne ve babanın biyolojik yatırımları arasında bir karşılaştırma yapmak mümkün değildir. Kadın Beni Vücudum İçin Seviyor Erkek Beni Param İçin Seviyor Kadınların kullanılmasını zaman, enerji, kaynaklar ve kariyer bakımından ölçmek mümkündür kadın için her doğumda asgari beş ay olan yatırım, erkekler için sıfıra yakındır. Bu biyolojik gerçek, partner arayışı hususunda erkekler ile kadınlar arasında ayrım gözetmeksizin fikir yürütemeyeceğimizi gösterir, çünkü çıkarlar denk değildir Erkekler eğer yanlış bir seçim yaparlarsa sadece spermatozoit kaybederler ve hemen yeni denemelere başlayabilirler. Kadınlar ise çocuk yapmak için hayatlarının önemli bir kısmını ve maddi kaynaklarını harcarlar. Kadınların Kullanılması Eski Bir Hikâye Evrim konusunda uzman olan İngiliz biliminsanı Richard Dawkins Gen Bencildir adlı kitabında iki cinsiyetin durumunu gayet iyi özetler Her spermatozoit çok küçük olduğundan, bir erkek her gün bunlardan milyonlarcasını üretebilir. Bu, farklı dişiler vasıtasıyla, kısa bir zamanda çok sayıda çocuk sahibi olma olanağı taşıdığı manasına gelir. Her seferinde yeni embriyoya gebelik süresince annesi tarafından yeterli besin verildiği için bu mümkün olabiliyor. Haliyle, bir dişinin sahip olabileceği çocuk sayısı kısıtlıyken, bir erkeğin sahip olabileceği çocuk sayısı neredeyse sınırsız oluyor. Dişinin kullanılması işte burada başlıyor. O zaman kadınların erkeklere göre neden daha seçici olduğunu daha iyi anlıyoruz, peki ama kadınlar bu seçimlerini nasıl yapıyorlar. Burada hamilelik ve doğum aşamalarını geçen çocukların eğitimi gibi uzun bir dönem söz konusu erkekler yiyecek ve barınak sağlayarak, bölgelerini ve ailelerini korumak için tedbirli davranarak, çocuğun gözünü açması için uğraş vererek açıklarını kapatmalıdırlar. Bir kadın tarafından seçilebilmek için arzu edilebilirliğini ve şansını artırmak, dolayısıyla spermatozoit yerleştirmek için, bir erkek gelecekteki ailesinin entelektüel ve maddi zenginliğine katkıda bulunma arzusunu ve kapasitesini öne çıkarmak zorundadır. İnsanlarda, bu kaynakların büyük bir kısmını şahsın geliri oluşturur, ama gösterilen güç ve hırs da aynı şekilde etkilidir. Otuz üç ülkede binlerce kişi üzerinde yapılan bir çalışma dünyanın herhangi bir yerindeki herhangi bir insan için bile apaçık olan bir gerçeği doğrulamıştır Kadınlar hayatını iyi kazanan erkekleri tercih eder. Daha doğrusu, araştırmacılar gelir düzeyi, işteki hırs ve yetenek gibi seçim kıstaslarının kadınlar için, erkekler için olduğundan daha önemli olduğunu ortaya koymuştur. Hatta bu hipotezi bazı tipik erkek davranışlarına da uygulayabiliriz. Alım güçlerini küçük hediyelerle ve cömertlikleriyle göstermekten memnuniyetsiz olan erkekler, birçok türde, metabolik açıdan kendine yük olan parçalarla donanır, ancak bunların varlığı refahlarına güçlü bir şekilde işaret eder. Parçalar kıymetli olduğundan, dişiler şunu idrak eder Erkek ancak gündelik gereksinimleri çok rahatça üstlenebildiği zaman, bu ek parçaya sahip olabilir. Zahavi'nin handikap ilkesi diye adlandırılan tavus kuşu kuyruğu buna en iyi örnektir. [27] İnsanlardaysa, erkek için bunun en sık görülen eşdeğeri spor arabadır. Nazik Olanlar Akıllıdır Erkekler arasındaki rekabet, tavus kuşu mecazında olduğu gibi, vaatler yarışına yol açar Bunlar, bilgilendirici hiçbir değeri olmamasına rağmen dişilerin dikkatini çekmek için asgari eşik olarak değer taşır. [28] Bu nedenle her erkek kendi tavus kuşu kuyruğuna sahip olmak zorundadır Bu iyice doldurulmuş bir şarap kavı, bir pul koleksiyonu, çağdaş plak veya resimler, eski kitaplardan oluşan bir kütüphane veya envai çeşit elektronik âlet olabilir. Hatta handikap tezi nazikliği aydınlatabilecek derecede gelişkindir Sadece çevresine en çok uyum sağlamış kimse fedakârlıkta sakınca görmez, ama nazikliğin aileye gerekli kaynaklar bakımından sağladığı dolaysız faydalar için seçilmiş bir kişilik özelliği olduğunu da düşünebiliriz. Erkekler gelecekteki eşlerinin gelirleriyle ilgilenmeseler de, fiziksel formlarına önem verirler. Otuz üç ülkede yapılan aynı araştırmaya göre erkekler partnerlerinde kadınların erkeklerde aradığından daha çok güzellik arıyor. Kadınlarda doğurganlık yaklaşık 13 yaşında başlıyor, en üst seviyeye 25 sene içinde ulaşıp sonra düşüşe geçiyor. Ayda bir oluşan küçük bir ovül o kadar değerli ki onu düzenli bir tedarik ile emniyete almaya çalışmak icap ediyor. Bu yüzden de erkekler çeviklik, cilt pürüzsüzlüğü, etli dudaklar, diri kaslar ve saç parlaklığı gibi gençlik göstergesi olan niteliklere karşı çok hassaslar. Güzellik ve moda kıstaslarımız da bu niteliklere dayanır eğer genç gözükmek istiyorsak bu reprodüksiyon oyunu içinde kalmak istediğimiz içindir, yoksa beyaz saçlar ve kırışıklıklar aslında çirkin gözüktüğü için değil. Giyimi dayatan moda da aynı şekilde izah edilebilir Eğer olabildiğince yüksek topuklu ayakkabılar giyiyorsak, böylesine handikaplı parçalarla bile, bu vücudumuz konusunda ne denli usta olduğumuzu (çünkü çok genç ve dolayısıyla doğurganızdır) ve ne olursa olsun yürüyebildiğimizi göstermek içindir. Güçlü Yönleriniz ve Kozlarınız Güzellik, Zekâ vs. Bir başkasında bizi çeken şey nedir. Odanın karşı köşesinde oturan kişilerden hiçbirini tanımıyoruz, ama içlerinden biri ilgimizi çekiyor Çevresindeki diğerleri aniden, hiçbir neden olmaksızın alelade görünüyor. Bu genellikle özel bir bakış, ağız yapısı, belli bir mizah anlayışı veya bunların hiçbiri değil de sadece tavırlardaki bir şey oluyor. Hepimizin favori bir tipi var Sportif görünüşlü, gözlüklü kitap kurdu, iyi yaşamayı seven, şık giyimli veya özensiz bir giyim tarzı olan. Bazıları bizi çeker, diğerlerinin yüzüne bile bakmayız... Peki bu neden böyledir. Bu soru araştırmacıların kafasını ciddi bir şekilde kurcalamaktadır araştırmacılara göre, seçimlerimiz kesinlikle masum ve rastgele değildir. Güzellik, fiziksel görünüm, ifadeler, espriler, konuşma ve hatta kokular, bir çift oluşturmak için vücutlarımızın elverişliliği ve arzu edilirliği hakkındaki mesajlardır. Neden belli vücutları ve yüzleri güzel buluruz. Güzellik kıstaslarımız olası bir partnerin özelliğini gösteren bilgilerden kaynaklanmıyorsa nereden kaynaklanıyor. Nesiller boyunca, fiziksel bir görünümü bizim ve gelecekteki çocuklarımız için olan avantajlarla, sağlanan kaynakların kalitesiyle alakalı dolaysız avantajlarla veya çocuğun hayatta kalmasını garanti altına alan ve aktarılan genlerin kalitesiyle ilgili daha dolaylı avantajlarla bağdaştırmayı mı öğrendik yoksa. Bu hipotez sınanmış ve şu saptanmıştır Olası partnerlerimizin fiziki görünümüne dair değerlendirmeler, çocuğun dünyaya getirilmesi ve eğitilmesine dair değerlerle doğrudan ilişkilidir. Kadın Tarafı, Erkek Tarafı Kadında, fiziksel gençlik belirtilerinin açıkça onun doğurganlığının göstergesi olduğu söylenebilir ve bu yüzden erkekler için güzelliğin özü kıpkırmızı dudaklarda, parıldayan göz ve saçlarda ve pespembe yanaklarda yatar. L'Oréal'in servetinin kökenlerinin, bu temel kadınsı kozlara kadar uzandığını anlamışsınızdır. [29] Aynı şekilde, erkek güzelliğinin çeşitli kıstasları da kadınlar tarafından olası bir partnerde aranan niteliklerin göstergesidir. Bunlar doğurganlıkla ilgili değildir Seri üretilen ürünlerin fiyatlarının ucuz olması ilkesine göre, bir spermatozoidi elde etmek çok kolaydır bunlar daha ziyade aile için ayrılmış kaynaklarla ilgilidir Büyük bir çalışma kapasitesi, evi ve sakinlerini koruyabilmek, toplum içinde saygı uyandıran bir statü. Bir kadın bütün bu nitelikleri büyük ölçüde ilk başta değerlendirir. Bir erkeğin sağlığı, fiziksel gücü, yaşı ve hormonal statüsü ilk bakışta vücudunun şeklinde görülebilir. Temel açıklayıcı gösterge yine bel çevresi kalça çevresi oranıdır. [30] Simetrik Olmak Değerlidir Simetrik bir vücut, arzu edilirliğin bir belirtisi olarak öne çıkar çoğu kez. Düzensiz beslenme veya enfeksiyonlar gibi her çeşit stres, vücutta önemli bir etki bırakmaksızın küçük malformasyonlar oluşturabilir yalnızca genetik program esnasında, vücudun bir tarafı üzerindeki etki nedeniyle çok hafif asimetrik bir vücut ortaya çıkabilir. Öyleyse simetrik vücuda sahip kimse enfeksiyonlara dayanıklı olmaya ve her şartta beslenecek bir şey bulabilmeye olanak tanıyan bir genoma sahip kimsedir. Günümüzde, çok korunaklı bir ortamda yaşıyoruz ve eğer asimetriler varsa da, bunların zorlu ortamlarda gördüğümüz kadar önemli olmadığını söyleyebiliriz. Vahşi yaşam koşullarına ne kadar yaklaşırsak, asimetrilerin önemi de o kadar artacaktır. [31],[32],[33] Cinsel partner seçimimizi belirleyen normların büyük bir kısmında olduğu gibi, simetri de bu bilgilerin avcı-toplayıcı geçmişimizde değerli hatta yaşamsal olduğu çok eski bir dönemde önemli bir gösterge olarak benimsenmiştir. Bugün, genlerimiz değişmediği için, beynimizin işleyişi büyük ölçüde aynı kalmıştır daha çok geçmişteki hayatın koşullarına adapte olmuş çok sayıda mekanizmaları devralmış bulunmaktayız. Bireyler arasındaki farklılıklar artık az olmasına rağmen hâlâ simetriyi aramaktayız... Feromonların Gücü Güzel veya çirkin olsun, perdenin arkasında, bir kimsenin cinsel ve erotik potansiyelini artıran başka doğal gizemler de bulunmaktadır. Özellikle feromonlar bu durumun örneğidir. Bir bakıma, pek çok hayvan için topluluk içerisinde yaşamın feromonlar tarafından düzenlendiğini söyleyebiliriz. Feromonlar bir bireyin cinsel müsaitliğini veya sosyal hiyerarşideki yerini göstermeye hizmet eder feromonlar herkesin bölgesini sınırlandırır, korkularını ifade eder ve adımlarını yönetir. Nasıl hormonlar farklı organların birbirleriyle haberleşebilmesi için salgılanıyorsa, aynı şekilde idrar, ter, dışkı veya derideki feromonlar da belli bir topluma ait bireyler arasındaki vücut dışı alanda iletişimi sağlamak için salgılanır. Bugün biliyoruz ki, feromonlar balıklarda, böceklerde, kemirgenlerde ve hatta bazı memelilerde en küçük detaylara kadar ilişkileri düzenlemektedir. Ancak insanlarda ilişkiler, hayvanlara özgü bu güdümcü etkilerden azadedir diyeceksiniz bana, öyle değil mi. Evet, kısmen öyle, ama sadece kısmen öyle, zira içgüdüler, önseziler, eğilimler vs. feromonal etkilere benzemektedir. Örneğin, neden karşı cinsten belirli kişileri çekici buluyoruz da (belli bir kişi için çoğu kez hep aynı tiptir) başkalarını bulmuyoruz. Bizi yukarıdaki komşumuza değil de aşağıdaki komşumuza güvenmeye iten şey nedir. Niçin kadınlar etraflarında erkekler olmadığı zaman aralarında daha özgürce konuşur. Kalabalıkları harekete geçiren ve hiç kimsenin yalnız başına cüret edemeyeceği şekilde davranmasını sağlayan şey nedir. Zaten hayvanlarda bulunan feromonlara dair iyi belgelenmiş ve tanımlanmış etkiler ile insanlarda görülen benzer etkiler arasındaki belli yakınlıklar karşısında hayrete düşebiliriz. Lee-Boot Etkisi (1955) Birkaç dişi fare aynı kafese konduğunda üreme döngülerinin (östral) kesildiği ve değiştiği gözlemlenmiştir. Aynı şekilde, yatılı kız öğrencilerde ve aynı işyerinde çalışan kadınlarda üreme döngüsünün senkronize olduğu uzun zamandır bilinmektedir ve bu konu üzerinde ta 1970'ten beri çalışmalar yürütülmektedir. Bunun yanı sıra, bu etki 1998'de kadının koltukaltı ekstraktı ile yapılan deneylerle ortaya konmuş, bu da insan feromonlarının varlığının ilk kanıtı olmuştur. [34] Vandenbergh Etkisi (1969)[35] Genç dişi farelerde ergenlik döneminin ortamda yaşlı bir erkek farenin idrarının bulunmasıyla başlayabileceği gözlemlenmiştir. İnsan türünde, genç kızlar ergenlik çağına artık daha erken girmektedir ve biz bunun iyi beslenmeden ileri geldiğini düşünürüz, fakat annelerin evde bulunmaması (anneler çoğunlukla bir yerde çalışmaktadır) evde erkek bulunmasının etkisini artırabilir ve bu durum da, fareler üzerindeki Vandenbergh etkisinde olduğu gibi ergenliğin daha erken başlamasına yol açabilir. Erkekler arasında, daha doğrusu iki belirgin örnekte olduğu gibi, yani kadın ile erkek arasında veya kadınlar arasında feromonal etkileşiminin varlığını a priori yadsımak mümkün görünmüyor. Zaten insan fetüsünde feromonları tanımak için gerekli organların var olduğu ve bunların biçiminin hayvanlarda gözlemlenenlerle özdeş olduğu saptanmıştır oysa yetişkinlik döneminde bu organ fonksiyonunu kaybetmiş bir kalıntıdan başka bir şey değildir. [36] Günümüzde, araştırmacılar insanlarda kimyasal iletişimin var olduğu konusunda hemfikirdir, ama yetişkinlik döneminde koku duyusundan bağımsız işleyen bir feromonal sistemin varlığı hakkında bir fikir birliğine varamamışlardır. Yaygın inanışın aksine, feromonların kokularla bir ilgisi yoktur feromonlar kokulardan tamamen bağımsız bir şekilde hareket eder ve genellikle kokusuzdur. Hayvanlarda feromonların tanınmasından sorumlu organ farklıdır. Kokular için olfaktif epitelyum söz konusuyken feromonlar için özel bir yapı söz konusudur Vomeronazal organ (veya VNO). Olfaktif epitelyumdan farklı olarak, vomeronazal organ havada taşınan kokulu moleküllere temas bile etmez. Bu organa erişmek için, feromonlar burun boşluğunun köküne giden sıvılarla dolu dar bir kanaldan geçmek zorundadır. Olfaktif ile feromonal sistemler haberci molekülleri tanıyabilen membran reseptörlerinin tiplerine göre de ayırt edilebilirler. Olfaktif reseptörler aşağı yukarı 1000 gen tarafından kodlanmıştır (bunlardan yaklaşık 500'ü işlevseldir) ve bu genlerin tamamı aynı aileye aittir. Buna karşılık, iki feromonal reseptör ailesinin var olduğu bilinmektedir Bunlardan ilki (V1R) aşağı yukarı 40 gen tarafından kodlanmış olup diğer tiplerdeki reseptörlerle hiçbir benzerlik göstermez diğeri (V2R) yaklaşık 100 gen tarafından kodlanmıştır. İki reseptör ailesinin varlığı, feromonların kabaca iki gruba ayrılmış olmasına bağlanabilir Bir Gülücük veya Bir Öpücük... Etraftaki feromonların reseptörleriyle temas sağlaması için bir hareket yapmak gereklidir. Bu hareket hayvanlar için flehmen terimiyle ifade edilir ve dudakların gerilmesiyle ortaya çıkan bir tür gülümsemedir Mukoza sıvısı içinde bulunan feromonlar, hem bir kılcal hareket hem de kan damarlarının daralması sonucu meydana gelen bir pompa hareketi sayesinde vomeronazal keseye girer. Gülümsememizin diğerlerini daha iyi koklamamızı sağlayan elverişli bir harekete yol açtığını göz ardı edemeyiz. Ama bazıları daha da ileri gitmiştir. Feromonlar vücudumuzda esas olarak sebum aracılığıyla salgılanır salgılama ergenlik sırasında artar ve menopoz esnasında azalır. Sebum salgılayan bezlerin büyük bir kısmı kafa derisinde, yüzde, boyunda ve üst dudakta bulunduğundan, öpüşmenin feromonal iletilerin alışverişinde rol alması mümkündür. [37],[38] Diğer türler içerisinde, tükürüğün feromonları oluşturan proteinleri içerdiği bilinmektedir. Bu husus öpüşmenin, duygusal bir maden bulmak isteyenler için neden adeta hakiki bir tatbikat olduğunu açıklar,[39] Bir tarafta uçucu ve çözünmeyen küçük moleküller, diğer tarafta proteinler. [40] Bu iki büyük ailenin varlığının, iki ana etkileşim tipinin yönetimiyle –erkeklerde saldırganlıkla ve iki cins arasında çekimle– ilişkili olduğu da ileri sürülmüştür. Ayrı ve bağımsız rollerin varolduğu yolundaki son argüman şudur Her reseptör organın iletileri beynin aynı yerleri vasıtasıyla aktarılmaz, feromonal nöronlar ve olfaktif nöronlar tarafından takip edilen yollar birbirinden tamamen farklılaşmıştır. Vomeronazal organdan yola çıkan nöronlar, hormonal ve reprodükif işlevlerle ilişkili olan hipotalamik alanları hedef alır Demek ki, feromonlar hem hormonal dengeyi hem de reprodüktif ve cinsel davranışları kontrol altında tutan beyin yapılarında sinyaller üretir. Olfaktif epitelyumdan çıkan nöronlar, beynin ön kısmından burun deliklerine uzanan bir tür anten olan olfaktif bulbus içindeki aktarmadan sonra serebral korteksin üzerine sıçrar. Bütün Bunlar Bunun İçin mi. Eşsiz ve yeri doldurulamaz bir işlevi yerine getiren reseptörler ve nöronal yollar ile donatılmış özel bir organ olan vomeronazal sistem gibi gelişkin bir sistemin insanlarda tamamen kaybolmuş olması akla yatkın mıdır. Biliminsanları bu konu üzerinde lehte ve aleyhte olmak üzere tartışmaktadır Bazıları bir yapı tarif etmekte, bazıları organı tespit edememektedir bazıları hâlâ kanıtları tartıp bunları yeterli bulmazken, bazıları insanlarda feromonal bir etkiyi ispatlamaya girişmiştir. Genel olarak, toplanan veriler insanlar arasında davranışlara ve vücuda etki eden kimyasal bir iletişimin var olduğunu göstermektedir. Ne var ki bu ulaklar uzmanlaşmış bir vomeronazal organdan geçmez, ancak koku duyusunun bazı reseptörleri tarafından tanınır... Doğal olarak, araştırmacılar özellikle feromonlar ile baştan çıkarma gücü arasındaki ilişkiyle ilgilenmektedir. Bizi bir başkası için karşı konulmaz kılan bir feromon var mıdır. Bazı hikâyeler bizi gülümsetir Otuz sekiz erkeğin sentetik erkek feromonu kullanması sayesinde (piyasada şimdiden bulunuyor bu tür şeyler.) kadınlarla olan cinsel ilişkilerinde artış olmasına rağmen, boşalmayla sonuçlanan mastürbasyonlarının sayısında bir değişiklik olmamıştır... Erkek feromonları kadınların erkekler için hissettiği çekim üzerinde değişiklik yaptığından, böyle bir sonuç feromonal etkinin sadece libidoda değil de[41] etkileşim içinde aranması gerektiğini gösterir. Görünen o ki bunun tam tersi de doğrudur Başka bir çalışmada, terin içerdiği feromon, yani androstenol, kadınlarda erkekler ile daha çok ilişkiye yol açan bir etki sağlamıştır...[42] Diğer deneyler kokunun etkileri ile feromonların etkilerini ayırt etmemize olanak vermez, fakat hiç kuşku yok ki terde bulunan bir kimyasal ulak kadınların erkek seçiminde çok seçici olmasına ve özellikle simetrik bir partner seçmelerine olanak sağlayabilmektedir. Simetrik Olmak Değerlidir (Devam) Hayvanlar âleminde, simetri genellikle büyüme hızıyla, uzun ömürlülükle, doğurganlıkla ve genel sağlık durumuyla bağlantılıdır. 42 tür üzerinde yapılan kapsamlı bir çalışma göstermiştir ki bir bireyin simetrisi ne kadar mükemmel olursa, reprodüktif başarısı veya (yani dolayısıyla) karşı cinsi cezbetme gücü o kadar büyük oluyor. Görünen o ki insan da bu kuraldan muaf değil. Erkeklerde ve kadınlarda, daha mükemmel bir simetri daha iyi bir fiziksel ve zihinsel sağlıkla, daha iyi bir bilişsel performansla ve daha yüksek bir IQ ile ilişkilendirilmektedir. Simetrik erkekler asimetrik erkeklere göre daha kaslı, daha zinde ve daha iridir ve kadınlar üzerinde daha fazla başarılı olacaklardır. Diğer bir çalışma sayesinde gene bilmekteyiz ki, kadınlar ovülasyon esnasında yani bir çocuğa gebe kalma şansına en çok sahip oldukları anda simetrik erkekleri tercih ediyorlar ve kadınlar erkekleri görsel gözlem yoluyla değil de terlerinde bulunan maddeler sayesinde ayırt ediyorlar. [43],[44] Gelecek bize bu iletilerin ya körelmiş vomeronazal organdan geçtiğini ya da aslında az kokulu, ama olfaktif epitelyum tarafından aktarılan iletilerin söz konusu olduğunu gösterecektir. Bu arada, feromonlar, hakkında hiçbir şey bilmediğimiz ve kayda değer özel bir belirti taşımayan herhangi bir kişinin birdenbire çekici hale geldiği göz kamaştırıcı ve beklenmedik tüm karşılaşmalara akla yatkın açıklamalar getirir. Feromonların kokusu yoktur, ama feromonlar mekân içinde hareket eder, reprodüktif bir davranışı ortaya çıkarmak için doğrudan beynin içgüdüsel hareketlerle ilgili bölümünü uyarırlar. Cazibe de feromonlarla ilgili bir konu olabilir. Aksi takdirde, ne orantılı bir vücuda ne de güzel bir yüze sahip olan bazı kişilerin muazzam bir baştan çıkarma gücüne sahip olmaları nasıl açıklanabilir. Duyguların Yüzleri Bana nihayet esas konuya geldiğimi söyleyebilirsiniz. Yeni bir kişiyle karşılaştığımız zaman dikkatimizi çeken şey, vücuda dair simetriden veya bağışıklık sisteminin kokusundan ziyade yüzdür. Yukarıda bahsedilen iki parametrenin tersine, bazı yüzleri çekici bulduğumuzun farkındayızdır. Zaten gözlerin ruha açılan pencereler olduğundan bahsetmiştik ve bir bağın kurulmasında göz temasının ne kadar önemli olduğunu da biliyoruz. Bir kişinin gözlerinin içine ne kadar çok bakarsak, bu kişi duygusal tepkilerini o kadar çok belli eder. [45] Bu bize başkalarının duygularını okumamızı sağlayan, aynı zamanda duygusal tepkiler uyandıran bir araçtır. Bir yüz duyusal yapıların değişmez bir birleşmesinden ibaret değildir özellikle de hissedilen duygusal bir durumu aktarmak için canlanır. Duygular evrenseldir ve onların dışavurumları ilk kez Darwin, sonra da Eckman tarafından izah edilmiştir. Yüzdeki ifadeler içeride ne hissettiğimize o kadar derinlemesine bağlıdır ki, bir kişiye bir duyguyu karakterize eden suni mimikler yapmasını rica edersek, mimiklerin meydana getirdiği bedensel boşalma sayesinde, kişi taklit ettiği üzüntü, sevinç, şaşkınlık, iğrenme veya ümidi hissedecektir. [46] İşte şimdi talipler arasında seçim yapmak için bir oylama sistemi Bir olay esnasında karşıdakinin tepkilerine bakın bu bir röportaj, bir hediyenin verilmesi, bir kişinin tanıştırılması, bir film, beklenmedik bir şey veya derin bakışlarımız da dahil bambaşka uyarıcılar olabilir sonra da yüzünde okuduklarımızla hemfikir olup olmadığımıza bakalım. Bir yüzün fiziksel özellikleri eğer bizi çekebiliyorsa, güzelliği, paylaşılan bir duygu esnasında başkasına karşı duyduğumuz sempati olarak tarif edebiliriz büyük ölçüde. Yüz konusunda, erkekler kadınlardan belirgin bir şekilde ayrılırlar ve bu ikisinden aynı bilgiler beklenmemelidir. Erkeğin yüzü testosteronun etkisi ile şekillenmiştir, yani çıkık elmacık kemiklerinin oluşmasına ve yüzün alt kısmının biraz uzamasına neden olan erkek cinsel hormonuyla[47] (aklımıza hemen Arnold Schwarzenegger veya Sylvester Stallone geliyor.). Bu özelliklerin varlığı ergenlik döneminde testosteronun yüksek seviyede olduğuna işaret eder. Oysaki yüksek seviyedeki testosteron bağışıklık sistemini tehlikeye atar dolayısıyla erkek için tipik erkeksi güzel bir yüz biyolojik bir handikaptır. Daha önce gördüğümüz tavus kuşu kuyruğu örneğinde olduğu gibi, kısaca öznenin kırılgan hormon oranına rağmen hayatta kalmak için ne kadar iyi kalitede genlere sahip olmak zorunda olduğunu gösterir. [48],[49] Genel olarak kadınlar bu tip yüzü güzel bulurlar, ama bu yüzü tahakküm ve otoriteyle ilişkilendirir ve kadınsı özelliklere sahip erkek yüzünü de çekici bulurlar. Kadınların Gözünde... Görünen o ki kadınların gözünde, bir erkeğin arzulanabilirliğini buluştukları anda mümkün olan en iyi duruma getiren dört gösterge vardır çıkık elmacık kemikleri otorite ve olgunluk gösteren çene ve belki de bu çok erkeksi etkiyi azaltan, sempatiyle ilişkilendirdikleri büyük gözler (kadınsı özellik). Sosyalliği gösteren hoş bir gülümseme ve vücut bakımına işaret eden pahalı elbiseler. [50] Kadın ile erkek yüzü arasındaki farka dönecek olursak, hangi özelliğin daha çekici olduğunu belirlemek için, sentez görünümleri iyi kötü erkeksi veya kadınsı yapmak amacıyla üzerlerinde oynadığımızda şunu görürüz Erkeksi yüzlerde tercih ortalama bir yüzden yanadır ve aşırı tipik özellikler pek tercih edilmez. [51] Bu da homojenleştirme etkisi nedeniyle yüzlerdeki simetriye niçin fazlasıyla değer verildiğini kısmen açıklar [52] oysa kadınların yüzünü en çekici hale getiren şey kadınsal özelliklerin öne çıkmış olmasıdır. [53] Nitekim kadınlarda kadınlık ön plandayken, erkek yüzünün hoşa gidebilmesi için, erkeksiliğin daha ölçülü olması gerekmektedir. Narkissos... Narkissos mu Dediniz... Olası bir partner bulma durumunda bir çekicilik göstergesi olan benzerliğin öneminden bahsetmiştik. Yüz de bu kurala tabidir Yüz üzerinde gözler, kulaklar, ağız, burun, alın ve yüzün kendisi gibi birkaç ipucunun sunulduğu, vücudun bir tür reklam sayfasıdır. Aynada kendi yüzümüze sık sık baktığımızdan, bize bakan bir yüz ile kendi yüzümüz arasındaki benzerlikleri hemen saptarız ve bunu güven verici buluruz Gerçekten de fiziksel olarak kendimize benzeyenlere daha çok güven duyarız. [54] Bizler bir insanı sadece yüzünün şekline bakarak yargılayacak kadar yüzeysel miyiz. A priori, bu husus bize öyle akla hayale sığmaz gelir ki yüz şeklinin daha önemli şeyler üzerine kodlanmış iletiler içermesi gerektiğini düşünürüz. Bazıları için, karakter özellikleri yüz ifadesinden okunabilir eğer güzel bir yüzde kendimizi buluyorsak, bu tamamen onda ruh eşimizi ve mizacını tanımlayan fiziksel özellikleri gördüğümüz içindir. Öyleyse müstakbel bir partnerde kendimizde bulunan karakter özelliklerini mi aramaktayız. Her halükârda sonuçlar bunun doğru olduğunu gösteriyor, çünkü çiftler karakter açısından da birbirlerine benzemektedir. [55] Yüze bakarak karakter okuma oyununda, uzun ve köşeli yüz hatlarına sahip bir kişinin genellikle açık yürekli, özgün ve dışadönük olduğu düşünülürken, kısa ve kare olan yüzler çekingen, muhafazakâr ve hesapçı kişiliklere işaret eder. [56] Bu iki uç örnek arasında genelde orta derecede özellikler bulunur. Hemen fark edilemeyecek göstergeler içerisinden, birçok diğer karakter özelliğini fark etmek de mümkündür. Bir kişi hakkındaki ilk izlenimlerin en doğrusu olduğunu ileri sürenler belki de yüz ifadesini okumada enikonu yetenekli olanlardır. ediliyorsa da, iki cins şu noktada hemfikirdir Partnerleri zeki de olmalıdır. [57] Aslında çiftler aynı zamanda IQ seviyesi bakımından da birbirlerine benzer ve bu benzerlik diğer alanlarda olduğu gibi ikilinin ilişkilerinin başlangıcından beri mevcuttur. Öyleyse zekâ kendini nasıl gösterir. Fiziksel vasıfların kişilik özelliklerinin göstergesi olduğunu gördük ki bu da zekânın değerlendirilmesinde bize yardımcı olur. Heyecan peşinde olarak nitelendirilen bir kişilik özelliği bulunmaktadır ve bu özellik sürekli hareket halinde olan ve heyecan peşinde koşan insanlara işaret eder ve evli çiftler bu özellik bakımından birbirine benzer. [58] Peki bağışıklık sisteminin vasıfları karakteristik bir koku sayesinde saptanabiliyorsa, zekânın da aynı şekilde kendini gösterdiğini tasavvur edemez miyiz. Bu hipotez düşündüğümüz kadar saçma değildir, çünkü zekâ seviyesine ilişkin moleküler göstergeler çokça bulunmaktadır Nörotransmiterlerin üretiminden sorumlu beyindeki enzimler [59] vitaminleri metabolize eden enzimler [60] büyüme hormonu testosteron [61] kanda bulunan belli mikro gıdaların (vitaminler) oranı,[62] vb. Her Şey İç İçedir... ve Karşılıklıdır Bazı testlerde kandaki düşük seviyedeki kolesterol oranı ile zekâ arasında bir korelasyon kurulmuştur. Araştırmacılar henüz kan lipitlerinin zekâyı etkileyip etkilemediğini veya korelasyonun zeki insanların kolesterolü yüksek gıdalar tüketmemesinden kaynaklanıp kaynaklanmadığını bilmiyorlar. [63] Yine de vücuttaki bazı maddeler beynin performansına göstergeler gibi görünmektedir. dair Günümüzde, çiftler birbirlerini profesyonel çevrelerinden veya öğrenimleri esnasında seçiyorlar bunun sonucunda da çiftlerin aynı öğrenimi ve mesleki eğitimi almış olma şansı yükseliyor. Bir çiftin akli benzerliği büyük oranda sadece bu parametreler ile doğrulanabilir, fakat bir talip ile akli uygunluğumuzun olup olmadığını tespit etmek için en güvenilir ve en çok başvurulan yol karşılıklı konuşmaktır. Amerikalı psikolog Geoffrey Miller için, zekâ tüm bireylerin değişen çevreye ayak uydurabilmesi için müthiş bir silahtır ve bu vasfı taşıdığı için de evrim tarafından seçilmiştir. Bununla birlikte, zekâya ait bazı işlevler asıl fonksiyonları olan hayatta kalmaktan başka yöne sapmış ve baştan çıkarmada rol almış olabilirler. Bir partneri daha arzu edilir kılan her şey, hayatta kalmayı tehlikeye atmadığı sürece evrim tarafından seçilecektir ve bazı insan davranışları bireyin zekâsını ifşa etmeye hizmet ettikleri için var olmaya devam edecektir bu davranışları sergileyen bireyler de daha arzu edilir hale gelecektir. Bu davranışlar arasında mizah, konuşma ve sanatsal yetenekler yer alır. [64] Sanatsal Yetenek Erkeğe Özgü Bir Koz Mu. Sanatsal ve edebi üretimin insanın üstün zekâsını teyit eden bir şey olduğu öne sürülegelmiştir. Zekâ kendi başına bireyin hayatta kalma şansını yükselten bir niteliktir ve bunu da bireyi tüm yeni durumlara ayak uydurabilmesini sağlayan tepkiler verme yetisiyle donatarak yapar. Bu nitelik hem erkekler hem de kadınlar için yararlıdır. Bütün akademik zekâ testleri ve sonuçları da şunu göstermekte Kadınlar da en az erkekler kadar zekidir. Öyleyse neden kadınlar sanatsal üretimde erkeklerden daha az yer alıyorlar. Tarihsel ve kültürel faktörlerin yanı sıra bu farklılığı kısmen açıklayabilecek biyolojik faktörler de var mıdır. Zekâyı göstermenin bir yolu olarak sanatsal üretim bir bireyin partner seçimindeki şansını artırmak için gerçekleştirilir. Zaten nadir bir varlığı –ovül– ve hamile kalmak için somut imkânları sağladıkları için kadınların güçlü bir pozisyonda oldukları düşünülebilir Seçilmek için doğurganlığının işaretleri (örneğin, gençlik) aracılığıyla reprodüktif gücünü sergilemesi yeterlidir. Buna karşılık, erkekler hiç de nadir olmayan bir şey sunarlar sürekli ve bol spermatozoit ürettiklerinden, arzu ettikleri kadına kendilerini fark ettirebilmek için çok daha fazla çaba harcamak zorundadırlar. Zekâ çevrelerine uyum sağlamak ve günlük yaşamın zorluklarına karşı koyabilmek amacıyla hem kadınlar hem de erkekler için yararlıdır. Buna karşılık, kültür terimi altında toplanmış bütün zekâ göstergeleri ayak uydurmayı sağlayan bir role sahip değildir, ancak zekâyı gösteren bir işaret rolü üstlenmektedirler Kültürel üretim entelektüel bir tavus kuşu kuyruğu ndan başka bir şey değildir. Maço Bir Kültür Vizyonu mu. Geoffrey Miller'a göre, cinsel seçilim teorisi zekânın kamusal, davranışsal göstergeleri içerisinde cinsel dimorfizm öngörür çünkü böyle göstergelerin reprodüktif faydaları erkekler için daima dişilerden daha fazladır . Resim, edebiyat, müzik üretimi ve felsefi düşüncelerin yayımlanması gibi, zekânın kıymetli, zorlu ve kamusal göstergeleri üzerine demografik veriler çok güçlü bir dimorfizm ortaya koymaktadır Erkekler cinsel olgunluklarının ilk senelerinde erkeklik göstergeleri doruktayken, bunları kadınların yaklaşık on katı kadar üretir ve bu birleşme teşebbüslerinin en yüksek olduğu ana tekabül eder. [64] Bu açıdan, insan kültürünü meydana getiren, zekânın tüm dış göstergeleri birleşmeyi kolaylaştırmaya yönelik bir adaptasyondur. Konuşma Sanatı Konuşma zekâyı vurgulamak için muhtemelen en çok kullanılan araçtır. Baştan çıkarma döneminde kullanılan kuş sesi, balina sesi veya kurbağa vraklaması gibi diğer akustik işaretler ile insanların konuşması arasında bir analoji kurabiliriz. Konuşma esnasında, başkalarının bazı becerilerini değerlendiririz kelime kullanımı, dinleme, şakadan anlama, akıl yürütme, görüş alışverişi... Konuşmak, yüksek sesle düşünmek ve topluca akıl yürütmektir. Âşıkane Latife Sevgililer arasındaki sözlü mücadele bazen o kadar karmaşıktır ki, bilişimin dahi kurucu babası İngiliz matematikçi Alan Turing 1950'de kendi ünlü yapay zekâ testine bunları dahil etmiştir. Bir bilgisayar kadın tarafına temsilen âşıkane bir konuşma yapacak ve gözlemci (erkek), bilgisayar ile gerçek bir kadına ait konuşma arasında bir ayrım yapmaya çalışacaktır. Turing'e göre, eğer bilgisayar kadının yerini alıp gözlemciyi yanıltabilirse yapay zekânın kanıtı ortaya konmuş olacaktır. Günümüzde, bilimsel çalışmalar, zekânın konuşma esnasında her şeyden önce başkalarında uyandırılan şaşkınlıkla ortaya çıktığı konusunda hem fikirler. Herhangi birinin konuşmasında bu şaşırtıcılık ortaya çıkmıyorsa, bu kişinin konuşmalarının sıkıcı olduğu söylenir ki bu da ağır bir suçlamadır. Eğer herkes karşısındakini şaşırtmak için bilgi birikimini, kavramsallaştırma kapasitesini, ayrıcalıklı bilgilerini, şiirsel yeteneklerini, hatta en yüzeysel komplimanlarını kullansa da, konuşmanın olmazsa olmazı bir dizi mizahi düşünce olacaktır. Mizah Anlayışı Mizah anlayışı gerçekten de ayrı ele alınmayı hak ediyor. Çok sayıda çalışma kesin surette göstermiştir ki, yüksek bir mizah anlayışına sahip olanlar aynı zamanda zekâ seviyesi yüksek olan kişilerdir. Mizahi şeyler ortaya koymak, tıpkı onları anlayabilmek gibi, pekçok bilişsel yeti gerektirir, bu yüzden de bu niteliklerin sergilenmesi fazlasıyla bilgilendiricidir. Gelgelelim mizahı farklı kılan şey, gülümseterek veya güldürerek stresi ortadan kaldırmasıdır. Kendi mizah anlayışını göstermek, tüm diğer konuşma biçimlerinde olduğu gibi, kendi zekâmızı kanıtlamak için bir araçtır, fakat başkalarıyla olan bu özel etkileşim biçimi, olası bir ortak yaşamda diğer kozların mevcudiyetinin de habercisidir. Aynı mizah anlayışını paylaşmak demek, dünyayı aynı şekilde görmek ve neyin kabul edilebilir olup olmayacağı üzerine aynı bakış açısına sahip olmak demektir. Aynı geçmişi paylaşmış olanların, özellikle erkek ve kız kardeşlerin aynı şeylere güldükleri deneysel olarak kanıtlanmıştır. Yeni tanıştığımız biriyle her şeye beraber içten gülmemiz, bu kişiyle aynı fikir ve davranışlara sahip olma şansımızın çok yüksek olduğunu gösterir. Bu da söz konusu kişiyle uyum içinde ortak bir yaşam sürdürme şansımızı büyük ölçüde artırır. Daha ayrıntılı ele alacak olursak, başka kişilerle gülmek bir çeşit topluma entegre olma yoludur ve paylaşılan bu gülüşmelerin taraflar arasındaki empatinin bir göstergesi olduğu zaten bilinmektedir. [65] Son olarak, kahkahanın tedavi edici bir vasfı da vardır Gülme halinde, bağışıklık sistemi gülme anından itibaren 12 saat boyunca uyarılır, [66] iyileşir [67],[68] zorlama bir gülümsemeyle bile[69] stresi ortadan kaldırabilir ruh halimiz ve bunun kandaki stres hormonlarının (kortizol, adrenalin) oranı üzerindeki etkilerini açıkça ölçebiliriz. [70] Hatta gülme kardiyovasküler hastalıklara,[71] ağrıya,[72] kansere[73] karşı önleyici bir aracı haline gelmiştir. Hayat Güzeldir Eğer sergilediğimiz tüm zihinsel nitelikler, aile için fayda sağlıyor, koruma sistemini geliştirebiliyor veya kazanç seviyesini artırabiliyorsa, mizah anlayışının değerli bir koz olduğu anlaşılır. Sadece mizah varoluşun hesapta olmayan kötü etkilerini hafifletmek için, başkalarının nöroendokrin sistemlerine doğrudan etki etme olanağına sahiptir. Hayat bizi güldüren ve bizimle gülen insanların yanında mutlaka daha güzeldir. Aşkın doğuşunda, mizah anlayışı diğer kozlar kadar değerli bir kozdur kesinlikle. Mizah üstün bir zekâyı göstermekle kalmaz, ayrıca başkalarını hemen arzu edilebilir kılar, ortaya çıktığı her durumda fiziksel bir mutluluk hali sağlar ve stres hormonlarının seviyesini azaltır Biri bizi güldürmeyi başardığı zaman, bir bağın kurulmasında çok büyük bir adım atılmış olur. Olası en iyi partnere işaret eden bütün bu göstergelere bakıp, ilk görüşte aşkın bize daimi bir uyum garanti edeceğine inanabiliriz. Halbuki... bugün içinde yaşadığımız toplumlarda, esasen aşk evliliği yapmış olanların boşanma oranı iyimserliğimizle çelişir. Bilinçli veya bilinçsiz gönderilen ve alınan bilgilere bel bağlamalı mıyız. Peki, gerçekten de iyi bir partnerin göstergesi olarak ilk görüşte aşka güvenmeli miyiz. Bir başka deyişle, söz konusu kişi doğru bir seçim mi. Görünen o ki duyarlı olduğumuz bütün bu sinyaller arasından, öncelikle bilinçsiz olarak algıladıklarımıza güvenmemiz gerekiyor, yani bağışıklık sisteminin genlerine işaret eden ve koku duyusu üzerinden geçen yahut yüzün veya vücudun simetrisine işaret eden ve feromonal sistemden geçen kimyasal sinyallere. Bu sinyaller, varlığından haberdar olmadığımız veriler doğrultusunda bu sinyalleri yorumlamaya programlanmış olan beynin bölgelerine ulaşır (mesela genetik mirasımızın işareti olan HLA). Bu ham veriler sözgelimi hatıralarımız, en iyi arkadaşımızın tavsiyeleri, kuzenimizin yorumları veya diğer bilinçli etkiler aracılığıyla değiştirilemez. Onlar doğrudan vücudun bir bölümünden diğerine geçer. Buna karşılık, bilinçli bilgiler iyi kötü etki altına alınabilir ki bu da başkalarını baştan çıkarma gücünü artırmaya yöneliktir yalnızca... Bu tuhaflık son yirmi otuz yıl içinde tekrar ön plana çıkan ve özellikle cinsel seçilimin nitelikleri ile ilgili olan doğal seçilime dair teorik biyoloji yoluyla açıklanıyor. Gerçekten de, evrim boyunca, hayatta kalmayı kolaylaştıran nitelikler survival of the fittest veya en iyi adapte olanın hayatta kalması adı verilen bir süreçte ayıklanıp muhafaza edildi. Şaşmaz bir kural gibi görünüyor bu. Ancak, reprodüksiyon, insanlarda olduğu gibi, cinsellik biçiminde gerçekleştiği zaman, vücut için hiçbir yararı olmayan bazı nitelikler, şayet hayatta kalmaya hizmet etmeyip bir partner bulmaya hizmet ediyorsa yine de korunuyor ( cinsel seçilim olarak adlandırdığımız süreç). Karşı cinsin dikkatini çeken, âşıkane seçilim oyununda başkaları karşısında avantaj sağlayan tüm nitelikler, çocukların hayatta kalması veya partnere sağlanan kaynaklar üzerinde en ufak bir etkisi olmaksızın kuşaktan kuşağa geçebilir. Öyleyse gösteriş niteliği için, seçilim sürecinde bir tür gayret söz konusudur, çünkü bu nitelik düpedüz daha çok eşleşme olanağı sunar. Asıl soru hâlâ yanıtsız Nasıl oluyor da iyi bir partner seçimini sağlamak üzere gelişmiş bir sürü karmaşık mekanizmalarla donatılmış olmamıza rağmen aldanabiliyoruz . Neden yanlış ipuçlarını hemen fark edemiyoruz. Çünkü insan vücudu çok karmaşık ve bizler robot değiliz. Bizi bazı uyarıcılara karşı hassas kılan kişisel geçmişe ve küçük genetik farklılıklara sahibiz Bir kimse annesininkine benzettiği uzun sarı saçlar karşısında büyülenebilir. Bir kadın duyarlı ve verimli renk reseptörlerine sahip olduğu için kırmızı bir kazak gördüğünde dikkat kesilebilir veya koku reseptörlerinden birinin aşırı düzeyde çalışmasından dolayı erkek terinin bir bileşenine karşı özellikle duyarlı olabilir. Belki de telafi edici düzenlemeler yapıyoruzdur Güçlü ve zayıf yönlerimizin farkındaysak, başkalarının zayıf bir özelliğini, eğer onu değiştirebilecek kapasiteye sahip olduğumuzu biliyorsak, kabul edebiliriz. Gösterişin Tehlikeleri Biyolojiye inanıyorsak, çocuklarımızın ve kendi hayatlarımızın sürmesi adına yapılacak en iyi şey, makul bir partner arayışında gösteriş niteliklerinden kendimizi sakınmaktır. Bununla birlikte, erkeklerde bu niteliklerden bazıları doğrudan erkeğin kendi kaynaklarıyla bağlantılıdır ve pire için yorgan yakılmamalıdır Akdeniz'de yat, St. Moritz'de şale, pahalı bir restoranda akşam yemeği ve elmas gerdanlık değerli nitelikler olarak düşünülebilir, şayet teorik biyolojide birbirini doğrulayan belirtici niteliklerin çokluğu olarak adlandırdığımız durum söz konusu ise. Buna karşılılık, diğer gösteriş nitelikleri açıkçası bir amaca hizmet etmez Örneğin, pul koleksiyonu, Antik yunan üzerine bir nutuk, aşırı şişirilmiş kaslar, eksantrik değildir... giyim. Bunlar güvenilir Cinsel hormonlar da bazı niteliklerin önemini pekiştirir. Örneğin, kadınların ovülasyon sırasında erkeksi kokuları daha iyi fark ettiklerini önceden görmüştük. Demek ki başkalarının daha duyarsız olduğu bir anda, özellikle bazı uyarıcıları daha iyi alımlayabiliyoruz bu husus, niçin bir kişiye karşı hiçbir çekim hissetmeden onunla birden çok kez karşılaşabildiğimizi açıklar. Niteliklerin iyi kötü uyuşmasından da bahsedecek olursak Bir niteliğin varlığı bir başka niteliğin değeri karşısında ağır basar bu durumda egoist bir erkek, ifşa ettiği baskınlık düzeyi ne olursa olsun, arzu edilmez biri olarak algılanır. Bununla birlikte sosyal bir erkekte belirli bir derecede baskınlık onun arzu edilirliğini oldukça artıracaktır. [74] Diğer bir örnek Hepimiz fiziki güzelliğin hastalıklara, parazitlere karşı dayanıklılığın ve kusurlu genlerin bulunmayışının bir göstergesi olduğunu biliyoruz, ama hedefteki kişi eğlenceli veya nazikse fiziki güzellik önemini kaybetmeye başlıyor. Olası partnerlerin sinyallerini alma ve analiz etme usulümüz, muhabbet etmenin alımlama koşullarımız üzerinde etkili olduğuna işaret ediyor Karşı cinsin özelliklerini aile içinde veya arkadaşlarla tartışırken bazı özellikler ile bazı reprodüktif nitelikler arasındaki bağ hakkında bir fikir oluşturur ve bazı durumlarda etrafımızdakiler hakkında yanlış hükümlere varırız. Denetim Altında Aşk Karşımızdaki kişinin bizim için arzu nesnesine dönüşmesi ve etraftaki bilgilerin beynimizi yeterli derecede uyarabilmesi için birçok unsur müdahil olur. Alımlama derecemiz konusunda koşullanma esastır Cinsel hormonlar, ayrıca bize bir rol biçen toplum ve kültürle beraber eğitim, zekâ standardını teşkil eder. Duygusal durumumuz da çok önemlidir eğer âşıksak, başkalarından gelen iletileri alımlama eşiğimiz, aşk bağlarından tamamen azade olduğumuz zamanlara göre çok daha yüksek olacaktır. Buna karşılık, biten bir aşk ilişkisinden sonraki süreçte, yeni taliplerden gelen iletileri alımlamaya başlamadan önce genellikle durgun bir dönemden geçeriz. Bilgininin tüm unsurları bütünleşti mi, belirtiler arasında etkileşim meydana gelir ve eğer tüm iletilerin alımlayıcıları gerekli heyecan eşiğine ulaşabilmek için uyuşuyorsa bir tetikleme gerçekleşir ve yaşam projelerini alt üst eden bir çekim meydana gelir. Bir bakıma, ilk görüşte aşk iki birey arasındaki büyük bir duygudaşlık anıdır, anlayışa dayalı karşılıklı bir tanışma anıdır Her biri bunu bilir ve karşısındakinin de bildiğinin farkındadır. Bu noktada Jean-Didier Vincent'ın sözlerini zikredebilirim Ona göre, duygudaşlık sadece insana özgü bir yetenek [...] başkalarının hareketlerini taklit edebilmekle, kendini karşısındakinin yerine koyup onun heyecanını hissedebilmekle (empati) veya onun duygularını simetrik bir biçimde paylaşabilmekle (sempati) sınırlı değil –ki bunu hayvanlar da gerçekleştirebilir–, aynı zamanda karşıdaki kişinin hedeflerini yargılayarak veya bunlara ortak olarak, kişiler arasında oluşan bağ içerisinde aklını ve duygularını birbirinden ayırmayarak, bu kişinin ruhunda hissettiklerini anlamaktır . [75] Bu tanıma göre, cinsel bir eşleşmenin meydan gelişi iki varlık arasındaki duygudaşlığa mükemmel bir örnek teşkil ediyor. Hayatımızdaki en büyük biyolojik hedef reprodüksiyondur ve bu hedefe ulaşmak için iki kişi gereklidir. Beyin bir başkasıyla bağ kurmak için yapılmıştır ve bu hedefe ulaşmak için nice ileti bulunmaktadır. İlk görüşte aşk var olmakla kalmaz, aynı zamanda beynimize de programlanmıştır sonraki davranışlarımızı altüst eden bir dizi nöronal değişimi tetikler ve aşkı ortaya çıkarır. 2 üstün bir gücün aklımı ve benliğimi elimden almış olduğu hayaliyle oyalanmamdır. Stendhal, Aşk Üzerine. Güzel Bir Masal Bu, Güzel Bir Hikâye...(*3) Birdenbire her şey alt üst olur. Bütün gerekli sinyaller yerli yerindedir, beynimiz bu sinyalleri kendi sosunun içine katar, artık aşk operasyonu başlamıştır. İlk karşılaşma ile âşık olduğumuz an arasında geçmesi gereken zamanla ilgili evrensel bir kural yoktur, fakat bazı gözlemler yapılabilir. Bazıları için, gerçek bir ilk görüşte aşk bakışların buluştuğu ilk anda başlar Tanışmanın verdiği, beklenilmeyen, mutlu edici bir şok yaşarız, karşımızdakinin etki sahasına girer ve boyun eğeriz. Herkesin yaşamadığı, fakat ciddiye almamız için yeterli sayıda insanın yaşadığı bu fenomen, daha çok feromon kaynaklı bir fenomene benzeyen insan davranışlarından biridir. Tüm unsurlar mevcuttur Birbirimiz hakkında hiçbir şey bilmemekteyizdir, dolayısıyla da zihinsel mahiyette bir çekim uyandırılması mümkün değildir ve yakınlık kimyasal bir iletinin varlığını yansıtır gibi görünmektedir. Feromonların beynin cinsel ve duygusal davranışlardan sorumlu bölgelerine doğrudan ulaşan sinir yolları üzerindeki etkisinden haberdarız, dolayısıyla duygusal sonuçlar çok hızlı ve güçlüdür. Her ne kadar vomeronasal sistem insanlarda işlevsel görünmese de, koku duyusu tarafından tanınan feromonlara benzeyen kimyasal ulakların var olduğu öne sürülebilir. Bu kesinlikle hepimizi bir yerlerde birilerinin beklediği efsanesine açıklık getiren mekanizmadır gerçekte, bizi bekleyen şey sadece feromonlardır. Sana Aittim... Belki de seni görmeden önce aittim sana. Hayatım daha biçimlenirken sözlenmişti seninkiyle Beklenmeyen bir karmaşada haberdar olmuştum adından Ruhun orada saklanmıştı benimkini uyandırmak için. Marceline Desbordes-Valmore, Élégies. [76] Açıkça söylemek gerekirse, istatiksel olarak, ilk görüşte aşk nispeten nadirdir ve bizler genellikle tanışmaya ayrılmış belirli bir zaman zarfında âşık oluruz. Bu durumda, daha çok bilişsel faktörleri harekete geçiririz Zekâ, mizah anlayışı, karşımızdakinin yaşam tarzı ve zevkleri hakkında bilgiler, kişisel nitelikler vs... Yazılı bir kural olmasa da, mantıksal olarak, soru sorma süreci bir aydan fazla sürmemelidir. Sihir ilk haftalar içinde ortaya çıkmazsa, daha sonra görülmez. Bir ayın sonunda, beynimiz süreci tetiklemek için gerekli tüm bilgilere sahiptir artık bilinmesi gereken başka hiçbir şey kalmamıştır. Aşk Bir Eşik Sorunudur Âşık olmak için sanki beyinde bir tetikleme eşiği vardır. Bu eşik ilk olarak genetik bünye hakkında bilgi veren kimyasal iletilerin ilkel etkilerine ve ikinci olarak da bilişsel etkilere, yani karşımızdakinin hayatı ve dünya görüşü hakkında öğrenebileceğimiz bilgilere bağlıdır. Bir başka deyişle, karşıdakinin kimyasal uyarıcılarına ne kadar az tepki veririlirse, bilişsel uyarıcılara o kadar çok yer verilmelidir. Bununla birlikte şunu belirtelim Karşımızdakinin kimyasal uyarıcılarına hiç duyarlı değilsek, zekâ, nezaket ve mizah anlayışı birkaç fentogram(*4) feromonun yerini tutamayacaktır Arkadaş olabilir ama sevgili olamayız. Öyleyse aşk ilişkisinde en önemli şey, beynin tepki verdiği uyarım eşiğine ulaşmak ve aynı zamanda bunu bir şekilde muhafaza edebilmektir Âşık olmanın değişik yolları birbirine denktir. Ya feromonal bir etki sonrasında hemen, ya da olası partnerin zekâsını, kişiliğini, potansiyel mal ve mülkünü değerlendirdikten sonra daha yavaş tepki gösteririz. Bazen feromonlar sayesinde hemen cazibeye kapıldığımız olur, fakat daha sonra bilişsel etkiler bu ilk tesiri ortadan kaldırır. Siz ve Eşiğiniz Eşsiz Bir Hikâye Âşık olma halinin tetiklenme eşiği değişebilir yaşla, kadınlarda hormonal döngüyle, önceden yaşadıklarımızla, hatta öyle görünüyor ki kendimizi nasıl gördüğümüzle değişmektedir. 18 ile 24 yaş arasındaki 978 genç arasında yapılan bir çalışmaya göre, kendimizi ne kadar güzel, zeki ve zengin buluyorsak partnerimizde de bu özellikleri o kadar talep ediyoruz. Her halükârda, tetiklenme eşiğine ulaşıldığında, beynin tepkisi şaşkınlık vericidir Hayatı tozpembe görürüz, dünyaya bakışımız birdenbire değişir. Âşık olma halini teyit etmek için, masallarda ve efsanelerde sihirli iksirlere başvurulması şaşırtıcı değildir, çünkü aşk hali birçok serebral bölgede nöronların aktivitesini bozabildiği için, bir uyuşturucu tarafından üretilebilen etkileri ortaya çıkarmaktadır. Bu etkiler o kadar beklenmediktir ki aşk eşsiz bir deneyim oluverir. Ergenlik öncesinde bir genç, büyüklerin kültüründeki aşkın yetişkinler için taşıyabileceği anlamı gözlemleyecek olursa, alenen bu kadar önemli olan ama kimsenin açıklayamadığı bu tuhaf şeyin neye benzeyebileceğini kendi kendine soracaktır. Gün gelecek, âşık olup olmadığını nasıl anlayabileceğini ve aşkı hangi yollarla tanıyabileceğini kaçınılmaz olarak kendi kendine soracaktır. Açıkçası, romanlarda ve tiyatroda belirtilerin bir tanımını bulabiliriz ancak onları kanıtlayamadığımız sürece, aşk tecrübesinden yoksun olduğumuz sürece, âşık beynin hangi andan itibaren aktivitelerini değiştirdiğini ve âşık olduğumuz zaman hangi andan itibaren başka biri olacağımızı hayal edemeyiz. Gelgelelim bir şeyi öğrenmiş bulunmaktayız ki bu da kendini sorgulayan gençlere ve genç yetişkinlere bir güvence verebilir Âşık olduğumuz zaman bunu biliriz, hepsi bu. Güzelin Öpücüğü Senegalli çağdaş yazar Good Gee'nin şu şiiri aşkın belirmesiyle açığa çıkan heyecanı çok iyi anlatıyor. Dün gece, yolum bir kadınla kesişti, Gözleri parlaktı bir ceylanınki gibi Ay ışığı altında, ovaların en güzelinin üzerinde, Ve meltem benim simsiyah iki yanağımı okşadı Ruhlarımız gece yarısının sıcağı ile yaklaştı birbirine, Hayatımızın seher vaktindeki ilahi bal kokulu cazibe, Ve güzelin tek bir öpücüğü yetti, Onun tatlı varlığı bana gerçekdışı görünüverdi Bir meçhul için hissettiğim şu tuhaf duygu Kader bazen oyun oynayabilir bize, Kaybettiğimi sandığım bir tadı keşfettim onun dudaklarında, Yoksa şairlerin 'aşk' dedikleri şey mi bu. Sordum kalbime ne düşünüyor diye, Bana dedi ki Delikanlı, bırak beni bu melikeyle başbaşa, Aşk eğer çılgınlıksa, o zaman ben de deli oluyorum ona. Âşıkların beyinlerinin birçok bölgesi işlenmiş gibidir. Duygular allak bullak olmuştur Kâh mutluluktan deliye döner, kâh mutsuzluktan konsantrasyon, hafıza, algılama, davranışlar da değişmiştir. Herkes sevgilisini günde dört saat düşünmenin (araştırmacılar tarafından tahmin edilen ortalama süredir bu), geceyi kişisel hikâyelerini tartışarak geçirmenin, onu olağanüstü bulmanın, mutluluktan onun yanındayken hiçbir şey yapamamanın sadece kendine münhasır olduğunu düşünür. Tüm bu belirtiler herkesçe bilinmektedir ve dünyadaki tüm âşıklar için geçerlidir. Sonunda, bazı biliminsanları, aşk haliyle ilişkili psiko-fizyolojik özellikleri, biyolojik bir yaklaşımla sistematik bir şekilde sınıflandırmış ve aşkı bir nevi delilik addetmekte bir sakınca görmemişlerdir. Onlara göre, âşık olma hali erinç içinde cereyan eden bir tür obsesif kompulsif bozukluk olmalıdır. Belki de aşkı o kadar çok sorgulamamak gerekir Âşıklar için, kalplerinin ahenk içinde atıp atmadığını veya frontal kortekslerinin nöronlarının çılgınca coşup coşamadığını bilmek sonuç itibariyle önemli değildir... İki insan arasındaki duygusal ilişki nöronal bağlarla kurulmuş somut bir şeydir. Sevgilinin yanında kendimizi iyi hissetmemizi sağlar, hatta o kadar ki biri diğerine bağımlılık duymaya başlar. Bu da, partnerlerden birinin noksan olması veya tamamen ayrılması durumunda bir boşluk sendromunun ortaya çıkmasına neden olur. Kurulan bu bağ nadiren yaşanan özsel bir bağdır. Bu zaten hayattaki iki ilişkiyle ilgilidir Bizi ebeveynlerimize bağlayan ilişki ile iki âşığı (eşleri veya sevgilileri) birbirine bağlayan ilişki. Her iki durumda da, kurulan bağ ölüm kalım meselesidir Ebeveynlerimizle kurduğumuz bağda kendi hayatımız, partnerlerimizle kurduğumuz bağdaysa, mevcut ya da gelecekteki çocuklarımızın hayatı söz konusudur. Öyleyse bu konu çok önemlidir ve beynimizin ihtiyacımız olan kişiye karşı davranışlarımızı mükemmel bir şekilde idare ederek yönetimi üstlenmesi anlaşılabilir bir şeydir. Oksitosin Bağlayan Hormon Ebeveynliğe ve cinselliğe dayalı bağlanma tipleri içerisinde yer alan mekanizmalar birbirleriyle benzerdir İkisi de büyük ihtimalle oksitosine dayalıdır. Oksitosinin bedensel işlevlerini çok iyi bilmekteyiz Oksitosin doğum sırasında rahimde kasılmalara ve emzirme sırasında sütün dışarı çıkmasına neden olur. Öyleyse oksitosin doğum hormonudur (oksitosinin atası olan bir hormon kuşlarda yuvaların kurulmasından sorumludur). Fakat oksitosin sadece rahim ve göğüslere etki edebilsin diye kanda salgılanmaz, ayrıca davranışlara ve duygulara etki edebilsin diye beynin birçok bölgesinde de salgılanır. Bununla birlikte doğa bir taşla iki kuş vurur Aynı hormon, bedensel işlevlerinden saparak, emzirme ve doğum esnasında beyinde büyük miktarda salıverilmesi sayesinde anne ile çocuk arasındaki bağı güvence altına alır. Bu hormonun aynı şekilde, daha sonraları yetişkinler arasındaki cinsel veya romantik bağın oluşumuna müdahil olduğu yolunda kanıtlayıcı güçlü unsurlar da bulunmaktadır artık. Çiftler arasındaki bağın biyolojik temellerini teyit etmek için sıklıkla yer sıçanlarına başvurulur. Bu kemirgenler gerçekten de oldukça öğreticidir. Bu küçük hayvanlar çiftler arasındaki bağın biyolojik temellerini ve bağ hormonu olan oksitosinin önemini göstermekle kalmaz, ayrıca hayatta kalmak için zaruri iki tip bağın, en azından kısmen, aynı mekanizma tarafından güvence altına alındığını görmemizi sağlar Çocukların yoğun bir şekilde bakımı bir çiftin (monogami) oluşmasıyla el ele verir. Ova mı Yoksa Dağ mı. Ebeveyn-çocuk ve ebeveyn-ebeveyn arasında kurulan bağdaki oksitosinin rolü iki değişik yer sıçanı türünün davranışları ile açıklanabilir. [77] Birinci tür, ova sıçanı veya Microtus orchogaster, Yahudi-Hıristiyan faziletlere sahip bir modeli temsil eder Çift beraber çok vakit geçirdikleri bir yuvayı ve bölgeyi paylaşır (hatta laboratuvarda da zamanlarının en az %50'sini yan yana geçirirler). Ova sıçanları kendi bölgelerine yaklaşan her iki cinsten yabancıları beraber dışarı atar ve ikisinden biri henüz ölmüşse, ölenin yeri ancak nadiren doldurulur. Erkek, dişiyle beraber, çok bakım isteyen yavrularla ilgilenir. Ayrıca ova fareleri çok fazla sosyal ilişkiye ihtiyaç duyar. İkinci tür ise, dağ sıçanı veya Microtus montanus, fiziksel olarak birinci sıçan türüne benzer, ama sosyal davranışlarıyla ondan ayrılır. Bu sıçan izole edilmiş oyuklarda yaşar Türdeşleriyle irtibat kurmaz ve açıkça monogam değildir. Erkekler yavrularla hiç ilgilenmez, hatta dişiler bile onları doğumu takiben 7. ile 14. gün arasında terk eder. Eğer çiftin üyelerini beraber aynı kafese koysak bile birbirleri ile ilgilenmezler. Bu iki türün beyin yapılarında önemli bir fark olmadan böyle bir davranış farklılığı açıklanamaz. Gerçekten de, bu iki tür sıçanın beyinlerinin oksitosin hareketlerine duyarlı bölgeler düzeyinde birbirlerinden açıkça ayrıldığını bulunmuştur. Bugün insan beynini incelememizi sağlayan görüntüleme teknikleri sayesinde, İtalyan araştırmacılar insanlardaki âşıkane davranışların yer sıçanlarındaki bağlanma davranışlarıyla aynı nörobiyolojik temellere dayandığını gösterdiler. İlk deneyde, yeni (en az 6 aydan beri) âşık olan 17 gönüllünün, sevgililerinin fotoğraflarına bakarken, beyinlerinin birçok bölgesindeki faaliyetler ölçüldü. [78] İkinci deneyde, 20 annenin, çocuklarının resimlerine bakarken, beyinlerindeki bölgelerin faaliyetleri ölçüldü. [79] Bunun üzerine ebeveynlik bağının çağrışımıyla tetiklenen serebral faaliyet ile romantik aşkın çağrışımıyla tetiklenen serebral faaliyet arasında bir karşılaştırma yapılmıştır. Doğal olarak, karşılaştırmanın geçerli olması için, araştırmacılar aşkın özel tarafını ortaya çıkarabilmek amacıyla başka faaliyet ölçütlerini de dahil etmişlerdir (örneğin, nötr veya nefret edilen kişilere bakış). Sonuçlar, her iki tip aşkın (anneliğe özgü veya romantik) beynin bazı bölgelerine özgü olduğunu, bazı bölgelerin her iki durumda da alımlama yapmadığını, ama bazı bölgelerin iki durumda da faaliyete geçtiğini göstermiştir. İki durumda da faaliyete geçen bölgelerden bazıları zaten oksitosine duyarlı bölgeler olarak daha önce saptanmıştır buradan yer sıçanlarında olduğu gibi, insanlarda da ebeveyn sevgisinde ve romantik aşkta, oksitosine duyarlı beynin bölgelerinin faaliyete geçtiği sonucuna varıyoruz. Ebeveynlerimize veya çocuklarımıza duyduğumuz sevgi ile partnerimize karşı duyduğumuz sevginin aynı tipte olması şoke edici gelebilir, ancak bunu analiz edecek olursak, pek çok benzerlik bulunduğunu görürüz özellikle de müdahaleci bir biçimde düşüncelerde var olan diğer kişi üzerinde yoğunlaşmanın ve bu kişinin dikkatini çekmeye yönelik bir davranışsal repertuar ortaya koymanın meydana getirdiği ruh hali değişimi. [80] Çocuğumuz veya sevgilimiz olsun, onu mükemmel buluruz, hatalarını görmeyiz, isteklerini ve arzularını yerine getiririz, onu okşarız, kucaklarız, besleriz, ona bebeğim diye hitap ederiz ve onunla genellikle çocuksu bir dil aracılığıyla iletişime geçeriz. Sevilen Çocuk Sevgi Dolu Bir Âşık Olacaktır Bir erkeği eş olarak seçmeden önce onun annesi ile olan ilişkisine (ve tersi ilişkiye) bakmamız gerektiğini belirten düstur önem kazanıyor bu noktada Bu hipotezden yola çıkarsak, gerek genetik programlamayla olsun, gerek çocuklukta yapılan bakım (masaj, banyo, ninniler, pohpohlamalar) aracılığıyla olsun, beyindeki oksitosine dair reseptörlerin yoğunluğu bakımından bireyler arasında farklılıklar olabilir. O zaman, iyi yetiştirilmiş bir bebeğe bağlanmak daha iyidir[81] çünkü annesiyle ilişkisinden kazanmış karısıyla olduğu âdetler da aynı hoş sonucu, ilişkiyi sürdürecektir. Romantik aşkın ve ebeveyn sevgisinin tetiklenmesinde oksitosinin varlığını gösteren diğer bir ilginç nokta da kokunun önemidir. İlk görüşte aşkı tetiklemek için kimyasal ulakların ne kadar önem taşıdığını, bunların feromonal sisteme veya koku alma sistemine ait olduğunu yukarıda görmüştük. Koyunlar ve sıçanlar üzerinde yapılan deneyler sayesinde biliyoruz ki yeni doğan bebekler anneleri ile özdeşleşmeyi ve annelerine bağlanmayı, amniyotik sıvıyı toplayan dolayısıyla da kendi vücudundan gelen kimyasal ulakları içeren, derileri üzerinde gerçekleştirdikleri yalama sonucunda meydana gelen oksitosin salgılanması yoluyla öğrenmektedir. Aynı serebral mekanizmalar söz konusu olduğuna göre, romantik aşkın tetiklenmesinde de aynı kimyasal ulakların önemli bir rolü olduğu savunulabilir. Daha da ileri gidebiliriz Bir sıçanın dölyatağına doğumdan önce sitral enjekte edilirse, yavrularının aynı kokuya sahip besleyicileri tercih ettiği, daha sonra da tercihen vajinası sitral kokan dişileri seçtiği ortaya konmuştur. Hayvandan insana ve sitralden Chanel'e kadar yapılan genelleştirme bizi şunu öne sürmeye götürür Bize ebeveynlerimizi hatırlatan tüm kimyasal iletiler, bunlar ister genetik iletiler isterse düpedüz postnatal döneme özgü kokular, hatta mutfak kokuları olsun, oksitosin sistemini harekete geçirecek güce sahiptir. Kendimi Sadece Hissediyorum Senin Yanında İyi Oksitosin döngüsünün etkinleşmesi, aşkı karakterize eden deliliğin veya başkalaşmış ruhsal halin ilk semptomlarını üretir. Fizyolojide yoğun bir eylem öncesinde uyanıklık halinin ortaya çıktığını gayet iyi biliyoruz Dövüşmeye veya kaçmaya hazırlanırken kalp daha hızlı atar, kaslara daha çok kan gider, depolanmış olan glikoz ve lipitler kana karışır (bunlar herkesin malumudur). Vücut böyle anlarda adrenalinin ve kortizolun, yani stres hormonlarının etkisi altındadır. Stres hali uzarsa, bu durum mutsuzluğa, hatta hastalıklara neden olur. Bu duruma karşıt durumuyla karşı gelinebilir yani vücudun tehlikeden uzak, istirahatte olduğu bir mutluluk durumu ile vücut rezervleri harcamak yerine depolama yapar, kalp atış hızı düşüktür, sindirim en iyi şartlar altında gerçekleşir, vücudun tüm onarım sistemleri bizim sağlımızı eski haline kavuşturmak amacıyla işe koyulur. Eğer sıçanlarda ve kobaylardaki etkilere itimat edecek olursak, oksitosin bu durumda büyük ihtimalle önemli bir rol oynamaktadır. Yeni evlilerde kilo alımına bu kadar sık rastlanması, beyinde salgılanan oksitosin tarafından tetiklenen mutluluk durumunun en göze çarpan göstergesidir. Aynı şekilde, evliliğin sağlık üzerine olan yararları, oksitosinin etkisindeki bağışıklık sistemine yapılan dopingle açıklanabilir. Kanıt. Erkek ve dişi sıçanlarda, oksitosin fizyolojik anti-stres faktörü rolünü üstlenir. Eğer 5 gün boyunca oksitosin enjeksiyonuna devam edilirse, kan basıncı 10-20 mmHg düşer, acıya karşı dayanıklılık artar, dolaşımdaki stres hormonlarının oranı azalır ve besinleri depolayan hormonların oranı da artar. Bu etkiler enjeksiyonun bitmesinden sonra bile haftalar boyunca devam eder. Eğer oksitosin enjeksiyonunu tekrarlarsak, kilo alımı başlar ve hatta olası yaralanmalarda iyileşme hızlanır. Yavru sıçanlarda, oksitosin annenin yalaması ve süt emzirmesinin etkisiyle salgılanır. İnsanlardaysa, yeni bir araya gelmiş çiftlerde ve âşıklarda, yalama ve süt emzirmeye benzeyen tipik davranışlar çoktur ve dolayısıyla da bunlar yüksek oranda oksitosin üretimine yol açabilir. Bebeklerde süt emzirme esnasındaki emmeleri hatırlatan öpüşmenin ne manaya gelebileceğini kendinize hiç sordunuz mu. Yukarıda feromonların da bu şekilde iş gördüğüne dikkat çekmiştik, fakat bizi partnerimize sarılarak uzun zaman geçirmeye iten, onunlayken bize mutluluk gibi bir duygu veren asıl itki çok büyük ihtimalle oksitosin salgılanması ve onun doğrudan sağladığı anti-stres etkisidir. Bedensel temas, yan yana uzanmak, cinsel bir eylem gerçekleştirmeksizin çıplak olarak yatmak, annenin ve bebeğin emzirme sırasında hissettiğine benzer bir uyarım meydana getirir ve okşamalar da sadece bu durumun etkilerini güçlendirmeye ve uzatmaya yarar. Sözler, Sözler... Büyük primatlarda bit ayıklamak oksitosin salgılanmasına yol açan, sosyal bağ kurma yollarından biridir, ancak sayısı 50'den az olan bir grupta, bu sosyalleşmenin verimli olamayacağı anlaşılmıştır. İnsanlarda konuşma, sohbet etme ve genel olarak sözlerle iletişim maymunlardaki bit ayıklamanın yerini alabilir ve okşamada olduğu gibi, âşıklar arasındaki uzun sohbetler de oksitosin salgılanmasına yol açıyor olabilir. [83] Genel olarak, hafif duyusal uyarımlar oksitosin salgılanmasına neden olabilir gibi görünmektedir. Dokunma, hafif bir baskı uygulanması ve hatta sıcak suya temas buna yol açabilir. [84],[85] Aşk, İyi Hissettirir Bugün ergen gençlerin tutumlarında bir değişime tanıklık ediyoruz Gençler aşk ilişkileri içerisinde artık daha erken birbirleriyle yatıyorlar ve aynı zamanda uzun ilişkiler yaşamaya meyilliler. Doğum ve reprodüksiyon organlarında kasılmaya yol açan oksitosin hormonu orgazm anında da hizmet eder. Başarılı bir sevişme beyinde oksitosin salgılanmasına neden olur ve çifti birleştiren ve ötekinin varlığını o denli hoş kılan da işte bu hormondur. Genç çiftler arasındaki bağın güçlü olmasında, sık tekrarlanan cinsel birleşme etkisi altında salgılanan oksitosin sorumludur büyük ihtimalle Cinsel münasebetin sıklığı ilişkinin sürekliliğinin en iyi garantisidir. Aşkın mutluluk üzerindeki etkileri, aromaterapi, vinoterapi, talasoterapi ve sıcağa ve masaja dayalı diğer terapilerde olduğu gibi, paramedikal tedavi merkezlerinde sunulan ve alternatif tıp tarafından önerilen tedavilerin kökeninde de yer almaktadır. [85] Ticari yönlendirme nasıl yapılırsa yapılsın, âşık olma hali, karşıdaki insana duyulan yakınlık ve tetiklediği uyarıcılar sayesinde, büyük bir mutluluk hissinin yaşanmasına neden olur. Ruh halinde bir değişim meydana gelmiştir ve oksitosinin etkisindeki bazı annelerde kişilik değişimi olduğu bile öne sürülmüştür. [86] Bu durum öncelikle oksitosinin stres hormonları üzerindeki etkisinden ötürü ortaya çıkar ve başlı başına önemlidir, ancak bağımlılığın ve aşk düşkünlüğünün etkilerini açıklayamaz. Gerçekte beyindeki diğer çevrimlerin yanı sıra özellikle endorfin ve dopamin gibi diğer nörotransmiterler de iş görmektedir. Aşkın Uyuşturucuları Bağlanma ve Bağımlılık Bağımlılık ve obsesyon âşık olma halinin diğer iki asli özelliğidir. Araştırmacılar, bağımlılığı genellikle âşık olma duygusuna benzetmekten çekinmezler [87] çağımızda kullanılan bütün uyuşturucular da aşk deliliği ni ortaya çıkarmaya yönelik beyin döngülerinden yararlanmaktadır adeta. Aslında beyin, vücuda kendisi için yararlı davranışlarda bulunmasını sağlayan, hazza dayalı ödül (ya da pekiştirme) döngüleri olarak adlandırılan şeyi içerir. Ekmek yemekten, tokken aldığımız haz ile açken aldığımız haz bir değildir. İhtiyaçların büyüklüğü herhangi bir eylemi (yeme, içme, vs.) gerçekleştirirken hissedeceğimiz haz bakımından ifade edilir daima. İhtiyaçlarla orantılı bu haz harekete geçme motivasyonumuzu belirleyecetir.