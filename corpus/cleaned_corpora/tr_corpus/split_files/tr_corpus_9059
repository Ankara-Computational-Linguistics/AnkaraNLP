1963, Budapeşte), havacılık ve uzay mühendisliği alanındaki katkılarıyla tanınmış Macar-Amerikalı bilimci. Aerodinamik konusunda yaptığı ileri düzeydeki çalışmaları ile ünlüdür. Sesüstü ve hipersonik hava akışlarının karakteristiği konularında çalışmaları dikkat çekicidir. 1929'da Technische Hochschule(Teknik Yüksek Okulu) profesörlüğe yükseldi. Robert A. Millikan ile yeni laboratuvar hakkında çalışmalar yaptı. 1936'da roketle ilgili öğrencileriyle beraber araştırma için Caltech kampüsünde çalıştı. 1938 – 1944 yılları arası Jet Propulsion Laboratory başkanı olmuştur. SÃ¼personik Süpersonik, ses hızının (Mach 1) üzerinde olan hızları belirtmek amacıyla kullanılan terimdir. Bir yaklaşıma göre de 1.2 Mach'ın üzeridir. Deniz seviyesindeki havada sesin hızı yaklaşık olarak 340 m/s, 1,087 ft/s, 761 mph ya da 1,225 km/h olarak kabul edilebilir. Ayrıca gövdesi ve motorları uzun süreli sesten hızlı uçuşa müsaade edebilecek özelliklerde olan uçaklara süpersonik uçaklar denir. Günümüz savaş uçaklarının büyük kısmı süpersonik uçaklardır. F-16 bunlara örnektir. Bloodhound SSC de bu tarz bir arabadır. Transonik hız Transonik, Aerodinamikte ses hızının hemen altında ve hemen üzerindeki hızları (yaklaşık olarak Mach 0.8 - 1.2) belirtmek amacıyla kullanılan terimdir. Ayrıca gövdesi ses duvarını aşabilecek kadar dayanıklı olan ve gerektiğinde ses duvarını aşabilen, ancak aslen sesten yavaş uçmak üzere tasarlanmış uçaklara transonik uçaklar denir. F-86 bunlara örnektir. Von Karman Akışkanlar Dinamiği Enstitüsü Von Karman Akışkanlar Mekaniği Enstitüsü ("Von Karman Institute for Fluid Dynamics") kar amacı gütmeyen bilimsel bir kurumdur. 1956 yılında Belçika'da Sint-Genesius-Rode'da kurulmuştur. Üç adet bölümde hizmet vermekte olup, kuruluş sırasına göre şu şekilde sıralanabilir: Ã‡ocuksuzluk Çocuksuzluk çocuk sahibi olmama ya da olamama durumudur. Gönülsüz ve gönüllü olarak ayrılabilir. Gönülsüz çocuksuzluk, genellikle biyolojik bir sorun olarak ortaya çıkar ve tanı/tedavi bakımından klinik bilimlerin alanına girmektedir. Gönüllü çocuksuzluk ise özellikle gelişmiş sanayi toplumlarında artan bir eğilim olduğundan, daha çok sosyal bilimlerin araştırma konusu haline gelmiştir. Anne kaynaklı problemlerin ilki kısırlıktır. Eğer annenin östrojen hormon miktarı yetersizse veya hiç yoksa, ya da annenin herhangi bir kalıtsal vs. problemi varsa, kadın mensturasyon döngüsünü, yani adet dönemini yaşayamaz. Yumurtlama olmayacağından da hamilelik imkânsızdır. Bazı bayanlar yumurtalıklarında yumurta olmasına rağmen adet göremezler. Bu durumda tüp bebek yöntemiyle yumurta sışarıda döllenerek döl yatağına bırakılabilir ve annenin hamile kalması sağlanabilir. Bazen ise kadının döl yatağında yumurta döllense de tutunamaz ve düşük olur. Bu genellikle çok hareketli, heyecanlı, ve ağır durumlarda görülür. Fakat birdek çok kere art arda kürtaj yaptıran bayanların düşük olasılığı artar. Erkeklerde sperm üretimi ölene veya herhangi engelleyici bir olay olana kadar devam eder. Fakat eğer bir erkeğin sperm sayısı düşükse, çocuğu olmaz. Yine suni döllenme yöntemiyle çocuk sahibi olunabilir. Erkeğin iktidar problemi varsa veya testisleri yok veya az gelişmişse de çocuk olmaz. Evli ve/veya evli olmayan çiftlerin kendi isteklerine bağlı olarak çocuk sahibi olmamayı tercih etmelerini anlatan gönüllü çocuksuzluk, başta Kuzey Amerika, Batı Avrupa ve Japonya olmak üzere, gelişmiş ülkelerde özellikle orta sınıfa mensup çiftler arasında hızla artmaktadır. Bu durum, bazı kesimlerce yeni bir fenomen olarak değerlendirilip bilimsel çalışmalara konu edinilirken, bazı kesimler tarafından ise bireysel-toplumsal ve hatta ahlaki bir sorun olarak görülür. Diğer yandan gönüllü çocuksuzluk, özellikle kendileri çocuk sahibi olmamayı tercih etmiş kişiler tarafında tamamen bireysel bir seçim olarak değerlendirilmekte olduğundan, İngilizce konuşulan ülkelerde kavramın değer yargılarından bağımsız sadece özgür bir seçimi ve yaşam tarzını ifade edebilecek şekilde "childfree" ya da "childless by choice" olarak kullanımı da özellikle bu çevrelerde yaygınlık kazanmakta ve bu zeminde bilinç artırıcı faaliyetler yürütülmektedir. Bu durumun toplumsal ve kişisel açıdan bir sorun teşkil edip etmediği ise ayrı bir sorunsaldır. Paul Signac Paul Victor Jules Signac (11 Kasım 1863 – 15 Ağustos 1935), Fransız neo-empresyonist ressam. Georges Seurat ile beraber puantilist (noktacı) stili geliştirmiştir. Signac, 11 Kasım 1863'te Paris'te Jules ve Heloise Signac çiftinin tek çocuğu olarak doğdu. Babası varlıklı bir eyer yapımcısıydı. 16 yaşında babasını kaybeden Signac, mimarlık eğitimini yarıda bırakarak resim kariyerine başladı. Hayatı boyunca Avrupa kıyılarını gezecek ve pek çok manzara resmi çizecekti. 1880-84 arasında yaptığı ilk resimlerinde Claude Monet ve Armand Guillaumin gibi empresyonist ressamların etkileri görülüyordu. 1884'te Paris'te Georges Seurat ile tanıştı. Seurat'nın sistematik çalışma metodundan ve renk bilgisinden çok etkilendi. Seurat'nın etkisiyle, empresyonizme özgü kısa fırça darbelerini bıraktı ve yan yana konmuş pek çok ufak renk noktasıyla resim yapmaya başladı. Bu noktalar az sayıda temel renkten seçiliyordu, ama bilinçli olarak seçilen ve yan yana getirilen temel renk noktalarıyla her tür ara renk oluşturulabiliyordu. Signac böylece puantilist stili benimsemiş oldu. Her yaz Paris'ten ayrılıp çok sevdiği Güney Fransa kıyılarına resim yapmaya gidiyordu. 1889'da Arles'a gitti ve arkadaşı Vincent van Gogh'u ziyaret etti. 1890'da bir İtalya gezisine çıkarak Cenova, Floransa ve Napoli'yi gezdi. 1891'de Seurat'nın ölümü üzerine neo-empresyonistlerin lideri oldu. 1892'de ressam dostu Camille Pissarro'nun bir akrabası olan Berthe Roblès ile evlendi. Signac çiftinin 1893'te San Tropez'de satın aldığı ev, Signac ve pek çok ressam dostu için sevilen bir tatil ve çalışma mekânı olacaktı. 1890'larda, ufak bir yelkenli gemiyle uzak kıyılara gitmeye başladı. Kuzeyde Hollanda kıyılarına, güneyde ise İstanbul'a kadar geldi. Gittiği her limandan, çabukça çizilmiş renkli suluboya resimleriyle dönüyor, stüdyosunda bu resimleri puantilist yöntem ile büyük kanvaslara aktarıyordu. 1900'dan itibaren stilini değiştirdi ve ufak renk noktaları yerine nispeten büyük karelerden oluşan mozaik resimler yapmaya başladı. 1908 yılında, kurulmasında aktif rol oynadığı Paris Bağımsız Sanatçılar Topluluğu'nun başkanı oldu. Ölene kadar sürdürdüğü bu görevi sırasında, fovizm ve kübizm gibi tartışmalı avangart akımları destekledi, Henri Matisse ve André Derain gibi genç sanatçılara hem destek, hem ilham kaynağı oldu. (Matisse'den bir tablo satın alan ilk kişi Signac'tır.) Signac resimde değişik teknikler denemekten hoşlanıyordu. Suluboya ve yağlı boya resimlerinin yanı sıra pek çok oyma baskı ve taş baskı eseri vardır. Ayrıca puantilist stili mürekkepli kalemle de denemiştir. Sanat teorisi üzerine pek çok yazı yazmıştır. 1899 tarihli "Eugène Delacroix'dan Neo-Empresyonizme" adlı kitabı ve Johan Barthold Jongkind üzerine yazdığı 1927 tarihli kitap bunlardan bazılarıdır. Signac, 15 Ağustos 1935'te Paris'te septisemiden öldü. Naaşı yakıldıktan sonra Père-Lachaise mezarlığına gömüldü. Çamaltı Tuzlası Çamaltı Tuzlası, İzmir'in Çiğli ilçesinde bulunan bir tuzladır. Gediz Deltası'nda 58 km²'lik alanıyla Türkiye'nin en büyüğüdür. Evliya Çelebi'nin "Seyahatnâme" adlı eserinde tuzladan "Tuzla-i Melemeniye" olarak bahsedilir. 1863'te İtalyanlar tarafından inşa edilen havuzlar ve tesisler ile tuzlada üretim başlamıştır. 1952'de genişletme çalışmaları yapılmıştır. Çamaltı Tuzlası, 2003 yılı itibarıyla 514.085 ton tuz üretimiyle ülke üretiminin %25'ini karşılamaktadır. TEKEL'in işlettiği tuzla, 2009'da yirmi iki yıllığına özelleştirilmiştir. Ayrıca 205 kuş türünü içinde barındıran İzmir Kuş Cenneti ve Homa Dalyanı da Çamaltı Tuzlası içinde yer alır. Sudi TÃ¼rel Sudi Neş’e Türel (31 Mart 1929, Antalya - 30 Haziran 2009, İstanbul), Türk siyasetçi. Yıldız Teknik Üniversitesi Harita Kadastro Mühendisliği'ni bitirdi. İstanbul Grubu Tapu Sicili Müdürlüğü, Anavatan Partisi Kurucu Üyeliği, XVII. Dönem Antalya, XVIII. Dönem İstanbul Milletvekilliği ile Devlet, Enerji ve Tabii Kaynaklar Bakanlığı yaptı. Evli ve iki çocuk babasıdır. Şafak Harekatı (film) Şafak Harekatı (İngilizce özgün adı: Rescue Dawn) Christian Bale ve Steve Zahn olan 2006 yapımı film. Yönetmenliğini ve senaryo yazarlığını Werner Herzog yapmaktadır. Christian Bale bu rolle dünya çapında övgüler almıştır. Amerikalı savaş pilotu Dieter Dengler’in gerçek yaşam hikâyesi. Vietnam savaşında uçağı ormana düşen Dengler yerli halk tarafından alıkonulur ve işkence edilir. Tutulduğu yerde beş tutsak daha vardır. Bir kaçış planı hazırlayan Dieter’ tutsaklardan biri karşı çıkar. Öldürüleceklerini anladıklarında planı hayata geçirmeye karar verirler. Fakat ihanet nedeniyle grup ayrılır. Sonrasında ise Dieter ve Duane aslında gerçek hapishane olan ormandan çıkış yollarını aramaya başlarlar.. SarÄ±kaya, Erdemli Sarıkaya, Mersin ilinin Erdemli ilçesinin bir mahallesidir. Rakımı 1300 metre olan mahallenin, Erdemli'ye uzaklığı 31 km.'dir. Yenimahalle, Sağlık, Uzunkuyu, Tavşantepe, Kadılı, Babakovdu olmak üzere altı mahalleden oluşmuştur. Kuruluş tarini bilinmeyen Sarıkaya mahallesini, 1700'lü yıllarda Karaman yöresinden gelen Yörüklerin kurduğu rivayet edilmektedir. Karaman dolaylarından gelen Yörükler önce Yanıkköy denilen yere (Tozlu mahallesinin üst kısımları) iskan edilir. Bu aileler Mersin tarafından bu yörelere gelen Yörüklerle anlaşamazlar ve aralarında husumet çıkar. Mersin'den gelen Yörüklerin oba beyinin kardeşini öldürmesiyle kavga başlar. Bunlar da Mersin Yörükleriyle kavga ederler, ölümler olur. Bu sefer Mersin Yörükleri onların mahallesini yakar. Yanık mahallesi adı bu olaydan gelmektedir. Köylüler, Yanık mahallesi terk ederek iki kısım halinde bir kısmı Kızılgeçit Yörüklerinin beyine sığınmışlar diğer kısmı ise Efrenk (Aslanköy) beyliğine sığınmışlardır. Kızılgeçik beyliğine sığınanları Sarıkaya denen bölgeye yerleştirmiştir. Sarıcakaya adı bugün Sarıkaya adına dönüşmüştür. Osmanlı zamanında da köy iken Cumhuriyetin ilanı ile birlikte tekrar köy statüsüne alınmıştır. Erdemli halkının en büyük yaylalarından olan köy, yazın kalabalıklaşır. Mahallenin yerlileri genellikle hayvancılıkla, yaylaya çıkanların bir kısmı da yayla sebzeciliği ile uğraşırlar. Köy, Çanakkale, Sarıkamış, İstiklal savaşlarında çokça kayıp veren köylerden biridir. Akrabalık bağları güçlüdür. Çevresi ardıç, meşe, sedir ağaçlarından oluşan ormanlarla kaplıdır. Sarıkaya mahallesinin girişinde yer alan Kargagediği dünyanın en zengin ve en yaşlı sedir ormanına sahiptir. Limonlu, Kocahasanlı, Tömük ve Erdemli halkının yayla olarak kullandığı mahallenin çevresinde kurt, yaban domuzu, tavşan, sincap gibi hayvanlara sıkça rastlanılır. Çevresinde kuşların çokluğu ile dikkati çekmektedir. Yaz mevsiminde köyler arası futbol turnuvalarına ev sahipliği yapacak kadar geniş bir futbol sahası vardır. Mahallede Roma ve Bizanslılardan kalma sarnıç ve kuyular halen kullanılmaktadır. Üçbeşsekiz 3 5 8, şans ve taktiğe dayalı bir iskambil oyunudur. Her turda: Oyun sonunda Jarcho-Levin sendromu Jarcho-Levin sendromu, solunum yetmezliği, çoklu omurga ve kaburga anormallikleri ile ve diğer bazı anomaliler ile kendini gösteren az rastlanan bir genetik bozukluktur. İlk olarak 1938 yılında Jarcho ve Levin tarafından tanımlanmıştır . Çoğu vakada solunum güçlüğü bulunmaktadır ve bunun nedeni kaburgalardaki ve omurgadaki bozukluktur ve bozukluk neticesinde göğüs kafesi küçük kalmakta ve gelişmemektedir. Küçük göğüs kafesi ise akciğerlerin gelişimini engellemekte ve solunum güçlüğüne neden olmaktadır. Otozomal resesif olarak genetik yolla kendini gösteren iki tip Jarcho Levin sendromu vardır. Bunlar "spondylocostal dysostosis" tip 1 (SCDO1) ve "spondylocostal dyostosis" tip 2 (SCDO2) olarak adlandırılmaktadırlar. Kalkojen Kalkojen, (İngilizce'de chalcogens sözcüğündeki "ch" ile sert c okunur) periyodik tablonun 6. grubudur. Bazen oksijen ailesi olarak da bilinir. İçinde bulundurduğu elementler Oksijen (O), Kükürt (Sülfür) (S), Selenyum (Se), Tellür (Te), radyoaktif element Polonyum (Po) ve sentetik element Ununheksiyum'dur (Uuh). Dutlu, Akçadağ Dutlu (eski adı Balhacı), Malatya ilinin Akçadağ ilçesine bağlı mahalledir. Mahallenin Malatya iline uzaklığı 73 km, Akçadağ ilçesine uzaklığı 36 km'dir. Sihirli Oyuncakçı Mr. Magorium's Wonder Emporium yönetmeni Zach Helm olan 2007 yapımı film. Zach Helm’in ilk yönetmenlik deneyimi olan filmin yapımcılığını Richard Gladstein ile James Garavente üstlendi. Filmin müziklerini, Alexandre Desplat ile Aaron Zigman yaptı. Film, Türkiye'de 1 Şubat 2008'de vizyona girmiştir. 243 yaşındaki Bay Edward Magorium’u Haluk Bilginer, asistanı Molly Mahoney’i Özgü Namal seslendirmiştir . Molly Mahoney hayatta başladığı hiçbirşeyi bitiremeyen biridir. Mahoney (Natalie Portman) müdürü olduğu Mr. Magorium’s Wonder Emporium’daki işini çok sevmektedir. Burası dünyadaki en olağanüstü, büyüleyici ve sıradışı oyuncak dükkânıdır. Dükkanın 243 yaşındaki sahibi Edward Magorium (Dustin Hoffman )114 yıldır her yaştaki çocuğa mucize ve sihir dağıtmaktadır. Artık büyülü değneğini başkasına devretmenin zamanı gelmiştir. Bu kişi de her zaman içten içe korktuğu bu sonla yüz yüze gelen Mahoney’den başkası değildir. Martin Amis Martin Amis (d. 25 Ağustos 1949) İngiliz romancı, deneme ve öykü yazarı. Ünlü İngiliz yazar Kingsley Amis'in oğlu. 2007 itibarıyla Manchester Üniversitesi'nde "Yaratıcı Yazın" profesörü olarak görev yapmaktadır. Eserlerinden "Rachel Dosyası" ve "Başarı" Türkçeye çevrilmiş ve Gendaş Yayınlarından çıkmıştır. Son dönemde yazdığı öyküsü "The Last Days of Muhammad Atta" (Muhammad Atta'nın Son Günleri) İngiltere'de tartışmalara yol açmıştır. İsmail Özdağlar İsmail Özdağlar (d. 1950, Demirci, Türkiye), Türk siyasetçi. Ankara Fen Lisesi, ODTÜ Makine Mühendisliği Fakültesi ve ABD İndiana ve Michigan Üniversitelerini bitirdi. TAKSAN A.Ş. Genel Müdürlüğü, XVII. Dönem Manisa Milletvekiliği ile Devlet Bakanlığı yapmıştır. Evli ve iki çocuk babasıdır. "Rüşvet almak" ve "görevini kötüye kullanmak" iddiasıyla TBMM tarafından 15 Mayıs 1985 tarihinde Yüce Divan'a sevkedildi. 1 Temmuz 1985'te başlayan yargılama, 14 Şubat 1986'da sona erdi. Davada, dönemin Başbakanı Turgut Özal da tanık olarak dinlendi. Yüce Divan, tanık ifadeleri ve dava kanıtlarını "rüşvet" suçlaması için yeterli görmeyip, "görevini kötüye kullanmak"tan 2 yıl hapis ve 30 bin lira ağır para cezasına çarptırdı. Anayasanın 84. maddesi gereğince 5 Mart 1986 tarihinde Milletvekilliği düşürülmüştür. Kızı Asuman Özdağlar, Amerika'da Massachusetts Institute of Technology'de öğretim üyesi olup Daron Acemoğlu ile evlidir. Amerikan Gangsteri Amerikan Gangsteri, yönetmeni Ridley Scott olan 2007 yapımı film. Film ABD ve Kanada'da 2 Kasım 2007'de 3.054 sinemada gösterime girmiş ve açılış haftasında 43.565.115 $'lık gelir elde etmiş, böylelikle haftalık box office listenin ilk sırasında yer almıştır. Ayrıca film Denzel Washington ve Russell Crowe'un diğer filmleri içinde en iyi box office açılışına sahip olan filmidir. 6 Ocak,2008 "American Gangster" ABD'de 129.496.000 $ diğer ülkelerde ise 63.232.494 $ ve toplamda 192.728.494 $ hasılata ulaşmıştır. 2007 yılında En İyi Film-Drama, En İyi Aktör-Drama (Denzel Washington) ve En İyi Yönetmen dallarında (Ridley Scott) Altın Küre'ye aday gösterilmiştir.2008 BAFTA Ödülleri'ne En İyi Film, En İyi Özgün Senaryo, En İyi Müzik (Marc Streitenfeld), En İyi Sinematografi (Harris Savides) ve En İyi Kurgu (Pietro Scalia) olmak üzere 5 dalda aday olmuştur. Yıldız mahkemesi Yıldız Mahkemesi, 27 Haziran- 29 Haziran 1881 tarihleri arasında Yıldız Sarayı'nın bahçesinde kurulan bir çadırda yapılan, Osmanlı padişahı Abdülaziz'i öldürmekle suçlanan sanıkların yargılandığı özel amaçlı bir mahkemeydi. 30 Mayıs 1876 tarihinde Osmanlı padişahı Abdülaziz tahttan indirilerek Feriye Sarayı'nda hapsedilmişti. Ancak 4 gün sonra tahttan indirilmiş olan padişah bilekleri kesilmiş olarak ölü bulundu. Çok sayıda yerli ve yabancı doktorların Abdülaziz'in naaşını muayenesi sonucu ölüm nedeni ihtihar olarak kabul edildi. Ancak bu olaydan tam 5 yıl sonra padişah II. Abdülhamit'in emriyle ve yeni görgü tanıklarının ortaya çıkmış olduğu gerekçesiyle eski padişahın ölümünden suçlu görülen kişilerin yargılanmasına karar verildi. Sanıkların en başında ünlü Osmanlı devlet adamı ve eski sadrazam Mithat Paşa yer alıyordu. Ayrıca Abdülaziz'in tahttan indirilmesi karışmış olan Damat Mahmud Celaleddin Paşa ve Damat Nuri Paşa ile Abdülaziz'in tahttan indirilmesine fetva vermiş olan şeyhülislam Hasan Hayrullah efendi de sanıklar arasında yer alıyordu. En önemli tanıklar ise Abdülaziz'in çocuk yaştaki cariyelerinden Pervin Felek Hanım ile cinayeti işlediğini itiraf eden Pehlivan Mustafa Çavuş idi. Mahkeme kurulunun başkanı Ali Sururî Efendi ve ikinci başkanı ise Rum asıllı Hristo Forides Efendi idi. Sanıkların mahkeme öncesinde sorgulanmalarında ve mahkeme kararının gözden geçirilerek onaylanmasında Plevne Savunması kahramanı Gazi Osman Paşa ve zamanın Adliye Nazırı olan Mecelle ve Tarih-i Cevdet kitaplarının yazarı Ahmet Cevdet Paşa da rol oynamıştı. Mahkeme normal bir mahkeme salonu yerine Yıldız Sarayı'nın bahçesindeki bir avluda yapıldı. Mahkemenin yerli ve yabancı gözlemcilere açık olarak yapıldığı ilan edildiyse de mahkemeyi izlemek isteyen birçok kişiye izin verilmediği ileri sürülmüştür. Yıldız Mahkemesinin önemli sanıkları şunlardı: Mahkeme kurulu üyeleri ise şunlardı: Mithat Paşa 1876 yılında II. Abdülhamit tarafından sadrazamlıktan indirilip sürgüne gönderilmişti. Hakkında tutuklama kararı çıktığında Aydın Valisi olarak İzmir'de bulunuyordu. Midhat Paşa önce Fransız Konsolosluğu'na sığındı ama Fransa'yla Osmanlı Devleti arasında yapılan pazarlık sonucu Osmanlı Devleti'ne teslim edildi. Hüseyin Avni Paşa mahkeme başladığında zaten vefat etmiş bulunuyordu. Eski padişah V. Murat ve annesi Şevkefza Hanım zaten hapis halinde oldukları için duruşmaya hiç getirilmediler. Süleyman Hüsnü Paşa ise Bağdat'ta sürgünde bulunuyorlardı. Savcı, sanıklar ve tanıklar dinlendikten sonra 29 Haziran 1881 günü mahkeme kurulu başkanı Ali Sürûri Efendi kararı açıkladı. Abdülaziz'in öldüğü sırada hapis halinde bulunduğu Feriye Sarayı'nın görevlilerinden Pehlivan Mustafa, Cezayirli Pehlivan Mustafa ve Boyabatlı Pehlivan Hacı Mehmed ile Mâbeynci Fahri Bey, Ali Bey, Necib Bey, Midhat Paşa, Damat Mahmud Celaleddin Paşa ve Damat Nuri Paşa idama, Seyyid Bey ve Albay İzzet Bey de 10 yıl hapse mahkûm edildi. Bu karar 9 Temmuz 1881 günü toplanan 25 kişilik bir temyiz kurulu tarafından tekrar gözden geçirildi. Bu kurulun üyeleri arasında Gazi Osman Paşa ve Ahmet Cevdet Paşa da vardı. 25 kişi arasından 15 kişi mahkemenin kararının aynen uygulanması, 10 kişi ise cezaların hafifletilmesi yönünde oy kullandı. Böylece onaylanmış olan idam cezalarını II. Abdülhamit Taif'te çekilmek üzere müebbet hapse çevirdi. Taif'te zor koşullar altında hapis hayatı yaşayan Mithat Paşa ve Damat Mahmud Celaleddin Paşa 8 Mayıs 1884 gecesi muhafızları tarafından boğularak öldürüldüler. Eski şeyhülislam Hasan Hayrullah Efendi de 1898'de gene Taif'te öldü. Hukuk devleti Hukuk devleti, sınırları içerisinde kamu erkinin değişmezlik ve süreklilik temeline dayalı olarak değer ve hukuk düzenine bağlı olduğu bir devlet şeklidir. Mutlakiyetçi devletlerden farklı olarak devlet gücü, vatandaşları keyfi uygulamalardan korumak amacıyla yasalar yardımıyla tanımlanır (Şekli Hukuk Devleti kavramı). Modern anlayış temelindeki bir hukuk devleti bunun dışında maddi anlamda adaletli bir düzenin yaratılması ve korunmasını hedefler (Maddi Hukuk Devleti kavramı). Nesnel "değer yargıları" bireylerin öznel haklarından farklı olarak, belirlenmiş prensipler aracılığıyla kanun koyucunun sınırlanması işlevi görürler. Hukuk devleti, toplumsal örgütlenme tarzının yukarıda ele alınan aşamalardan geçtikten sonra ulaştığı çağdaş ve en ileri düzeyi olduğu kabul edilir. Hukuk devleti kavramı hukukçu ve Prusya Kraliyet Parlamentosu Milletvekili Otto Baehr tarafından kullanıldı. 1864 yılında yayınlanan 'Der Rechtsstaat- eine publizistische Studie' (Hukuk Devleti - Yazılı bir araştırma) adlı makalesinde ülkesindeki zamanına göre ilerici yasalardan yola çıkarak idari tasarrufları mahkemelerce denetlenen bir devlet tanımı yaptı. Baehr'e göre hukuk devleti özellikle bağımsız mahkemelere gidebilme hakkını kapsamaktadır. Hukuk devleti anlayışına, tarihi süreç içerisinde belirli devlet anlayışları tecrübe edilerek ulaşılmıştır. Bu devlet anlayışları; mülk devleti anlayışı, polis devleti anlayışı ve hazine teorisidir. Orta Çağ'da hakim olan bu anlayışa göre devlet kralın mülkü olarak görülüyordu. Ülkenin en büyük toprak sahibi olan kralın yanında feodal derebeyleride, yetki ve kamusal ayrıcalıklarını sahip oldukları topraklarından alıyorlardı ve bu yetkilerini miras veya sözleşme yoluyla devredebiliyorlardı. Kral ve feodal beylerin yetkilerini sınırlayan ve denetleyen bir idare hukuku yoktu. Bu yetkiler doğal hukuk ile sınırlandırılmaya çalışılıyordu. Kral ve feodal beyler mülkiyet hakkından kaynaklı olarak özel hukuka tabiydiler. Bu dönemde yasal olarak kazanılmış haklara saygı ilkesi vardı, ancak zamanla istisnai durumlarda kral bu kazanılmış haklara, üstün bir hakka sahip olduğu ileri sürülerek müdahale edebilmiştir. Zamanla bu anlayışın yaygınlaşması üzerine polis devletine yaklaşılmıştır. Bu anlayış ilk kez Almanya'da ortaya çıkmıştır ve feodal düzenden mutlakiyetçi yönetim anlayışına geçiş dönemidir. Polis devleti, toplumun refahı ve geleceği için her türlü işlemi yapabilen ve bu gayeyle kişilerin hak ve özgürlüklerine istediği gibi müdahale edebilen ve bunları yaparken hiçbir hukuk kaidesine bağlı olmayan devlet anlayışıdır. Polis devleti kavramındaki polis kelimesi bugünkü kolluk görevi gören polisi değil, devletin tüm faaliyetlerini ifade etmektedir. Devletin bu eylemleri yapabilmek için sahip olduğu denetimsiz ve sınırsız güce "polis kudreti" denilmektedir. Polis kudreti tanımından ötürü Almanya'da mutlak yönetimlere "polis devleti" denilmiştir. Günümüzde de eylem ve işlemlerinde yargı denetimine tabi olmayan ve yurttaşlarına hukuki güvenlik sağlamayan devletler içinde polis devleti ibaresi kullanılmaktadır. 18. yy'da Almanya'da yönetimde egemen olan polis devleti anlayışından zamanla hazine teorisi anlayışına geçilmiştir. Polis devletinde idare edilenlere yani halka herhangi bir hukuki güvence tanınmıyorken hazine teroisiyle bazı mali hukuki güvenceler getirilmiştir. İdare tarafından hakları ihlal edilen kişiler, bu ihlallere karşılık yargı yoluyla parasal haklar elde etmişlerdir. Bu teoriye göre hazine devlet tüzel kişiliğinden ayrılarak ayrı bir özel hukuk tüzel kişiliği haline gelmiştir. Güçler ayrılığının üç temel erki tamamen bağımsız olmadan karşılıklı iş bölümü ve iş birliği çerçevesinde hukuka bağlı kalarak, anayasaya aykırı davranmayarak faaliyette bulunmalılardır. Yasama, yürütme ve yargı ayrı olmalıdır, tek elde toplanmamalıdır. Üç temel erk tek elde toplanırsa keyfilik ortaya çıkar. Ayrıca yargı bağımsız ve tarafsız olmalıdır. Toplumun ekonomik ve sosyal gelişimi ile beraber ve buna paralel bir biçimde, kendi mecrasında ilerleyen hukuk devletinin bu vasfı kazanma sürecinde etkin olan temel unsurun bireyin devlet karşısında sahip olduğu konum ve haklarıdır. Bireye sunulan hukuksal korunma mekanizması geliştikçe, hukuk devletinin oluşumu belirginleşir. Mülk devletinde bireyler insan olmanın gerektirdiği bütün haklardan mahrum bırakılıp çoğu zaman mülkiyete dahi konu olabilirken, Polis devleti anlayışında vatandaş birey olarak tanınmış hatta bazı haklara da sahip olduğu kabul edilmiş olmakla beraber, devletin veya iktidarın gücünü ve yetkileri sınırlayan bir hukuk anlayışının olmamasından dolayı, devlet bireylerin haklarını ihlal ettiğinde, bireylerin devlete karşı dava açabilmeleri kabul edilmemiştir. Bireyler devlet faaliyetleri nedeniyle zarar gördüklerinde, kişisel olarak ilgili devlet memuruna, bunun mümkün olmaması durumunda da doğrudan devlete karşı dava açabilmekte ve bu yolla devletin yargısal denetime tabi tutulmasını sağlayabilmektedirler. Parametrik olmayan istatistik İstatistik bilimininde önemli bir yeri olan parametrik olmayan istatistik parametrik olmayan istatistiksel modeller ve parametrik olmayan çıkarımsal istatistik, özellikle parametrik olmayan istatistiksel hipotez sınamalar ile ilgilenir. Parametrik olmayan yöntemler çok defa "dağılımlardan serbest" yöntemler olarak da anılmaktadır, çünkü verilerin bilinen belirli olasılık dağılımı gösteren kaynaklardan geldiği varsayımına dayanmamaktadır. "Parametrik olmayan istatistik" terimi çok zaman da verilerin ölçülme ölçeği özelliklerine yani orijinal olarak kategorik olmalarına (yani isimsel veya sırasal ölçekli olmasına) ve niceliksel ölçekli veriler için mümkün olan matematik işlemlerin ve istatistik ölçümlerinin geçerli olmamasına da dayanır. Örneğin parametrik olmayan istatistikde çok kere veriler için önce sıralama düzeni bulunup kullanır. Bu kategorik veriler çok kere sübjektif değerlendirmelere (örneğin tercihlere veya sübjektif karşılaştırmalara vb.) bağlanıp niceliksel ifadeler pek anlamsızdır. Parametrik olmayan istatistiksel yöntemler, veriler için çok daha az bağlayıcı varsayımlara dayandıkları için, parametrik istatistiklere kıyasla, çok daha geniş bir uygulama alanı bulmaktadırlar. Özellikle, uygulama hakkında çok derin sayısal bilgilerin olmadığı ve sadece veri sağlayanların subjektif değerlendirmelerine bağlı hallerde parametrik olmayan istatistikler genellikle kullanılmaktadır. Daha az ve daha zayıf varsayımlara dayandıklari için, niceliksel ölçekli veriler elde olsa bile, parametrik olmayan yöntemler güçlü istatistikler olarak da kullanılmaktadırlar. Parametrik olmayan istatistiklerin diğer bir uygulama nedeni, yöntemlerin kullanılmasının ve çıkarılan sonuçların sözle açıklanmasının, parametrik istatistiklere kıyasla çok defa daha basit olmalarıdır. Hem daha fazla güçlü olma karakteri gösterdikleri hem de daha basit olmaları dolayısıyla, birçok istatistikçiye göre parametrik olmayan istatistikler hataların ortaya çıkmasına ve istatistiklerin bilmeyerek veya bilerek yanlış kullanılması için daha kısıtlıdırlar. "Parametrik olmayan modeller" parametrik istatistik modellerden değişik olarak, kurulan modellerin bünyesinin a priori olarak teorik düşünce ve varsayımlara bağlı olarak kurulmamakta ve veriler model bünyesini tayin etmek için kullanmaktadır. Böylece anlaşılmaktadir ki "parametrik olmayan" terimi kurulan modellerin bütünüyle parametre kapsaması demek değildir, ancak parametrelerin sayısı ve tabiatı esnek olarak veriye bağlamakta oluşu ve bu parametrelerin veriler elde edilmeden sabit ve değişmez bir şekilde olmadığıdır. Örnekler şöyle verilebilir: Parametrik olmayan (veya dağılımlardan serbest) çıkarımsal istatistik, çok kere istatistiksel hipotez sınaması şeklinde olan istatistiksel yöntemleri kapsayıp, parametrik istatistiklerin aksine, değerlerlendirilmekte veri olarak kullanılan örneklem istatistiklerinin olasılık dağılımları hakkında hiçbir varsayım yapılmamaktadır. Çok kullanılan parametrik olmayan istatistik yöntemleri için bir liste şöyle verilebilir: Parametrik olmayan istatistiklerin, daha geniş uygulanabilme alanları olmasına ve daha fazla güçlü olmalarına rağmen, bu avantajlara karşı olarak bazı dezavantajları da bulunur. Eğer eldeki uygulama için bir uygun parametrik sınama bulunursa, buna benzer parametrik olmayan sınamanın istatistiksel gücü çok daha düşüktür. Diğer bir şekilde ifade ile aynı güvenebilirlikle sonuç çıkartmak için parametrik olmayan istatistik için daha büyük örneklem hacmi gerekmektedir. Umman armasÄ± Umman'ın resmî devlet armasıdır. Armada Umman'ın ulusal figürleri kullanılmıştır. Kırmızı-siyah ağaç Kırmızı-siyah ağaç bilgisayar biliminde bir çeşit kendini-dengeleyen ikili arama ağacı veri yapısıdır. Orijinali ilk olarak 1972 yılında yapıyı "simetrik ikili B-ağaçları" olarak adlandıran Rudolf Bayer tarafından bulunmuştur. Bugünkü ismini 1978 yılında Leo J. Guibas ve Robert Sedgewick tarafından yayımlanan bir makaleyle almıştır. Karmaşık ancak çalışma süresi en kötü durumda bile iyi ve pratikte verimlidir: O(log "n") ("n" ağaçtaki eleman sayısını gösterir) zamanda arama, ekleme ve çıkarma işlemleri yapabilir. Bir kırmızı-siyah ağaç, bilgisayar biliminde karşılaştırılabilir veri parçalarını (sayılar gibi) organize etmek için kullanılabilen özel bir ikili ağaç türüdür. Kırmızı-siyah ağaçlar, her düğümün, değeri "kırmızı" veya "siyah" olabilen bir "renk" niteliğine sahip olduğu ikili arama ağacıdır. İkili arama ağaçlarının sahip oldukları gereksinimlerin yanında, şu aşağıdaki ek özelliklere de sahiptirler: Bu kısıtlar kırmızı-siyah ağaçların önemli bir özelliğini zorlar: kökten herhangi bir yaprak düğüme giden en uzun yol, herhangi başka bir yaprağa giden en kısa yolun iki katıdan fazla olamaz. Bunun sonucu olarak ağaç kabaca dengeli olur. Ekleme, silme ve değerleri bulma operasyonlarının en-kötü durum zamanları ağacın boyuyla orantılı olduğundan, boya getirilen bu teorik üst sınır, kırmızı-siyah ağaçların en kötü durumda bile verimli işlemler yapmalarını sağlar. Bu durum ikili arama ağaçlarında geçerli değildir. Yukarda sayılan özelliklerin kırmızı-siyah ağaçlara bu önemli özelliği kazandırmasının nedenini görmek için, 4. özellikten dolayı herhangi bir yolda iki ardışık kırmızı düğüm olamayacağını görmek yeterlidir. En kısa yol, sadece siyah düğümlerden oluşan bir yoldur, ve en uzun muhtemel yol da kırmızı ve siyah düğümlerin sırasıyla geldiği yoldur. 5. özellikten dolayı tüm uzun (kökten, yapraklara kadar olan) yollar aynı sayıda siyah düğüm içerdiğinden, herhangi bir yolun, bir başka yoldan iki katından daha uzun olamayacağı açıktır. Cahokia Cahokia, Kuzey Amerika'da bugünkü ABD Illinois eyâletinde bundan 800-900 yıl önce var olan Cahokia şehri, o dönemde kıtanın en büyük kentiydi. Yüzyıllar boyunca kimse bu şehirde neler yaşandığını, nasıl ortadan kaybolduğunu bilmedi. UNESCO'nun desteğiyle yapılan kazılarda Cahokia kentinde nasıl bir kültür yaşandığı tek tek gün ışığına çıkıyor. Onikinci yüzyılda Cahokia'da yaşayan insan sayısı o dönemdeki Londra şehrinden daha fazlaydı. 40 bin nüfusa sahip olan Cahokia'da evler kil ve tahtadan yapılıyor ve o dönemde kentte 120 piramit bulunmaktaydı. Ancak Piramitlerin yüksekliği hakkında henüz bir bilgi bilinmemektedir. 1982 yılından beri bir Dünya Mirası alanıdır. Denizli İl Halk Kütüphanesi Denizli İl Halk Kütüphanesi, Denizli ili merkez ilçesinde bulunan, Kültür Bakanlığı Kütüphaneler ve Yayımlar Genel Müdürlüğü'ne bağlı olarak hizmet veren halk kütüphanesidir. 1925 yılında hizmete açılan kütüphane, bu tarihlerde "Halk Kitap Sarayı" olarak Denizli'nin Çaybaşı semtinde hizmet vermiş, kendisine ait binanın olmaması nedeniyle daha sonraki yıllarda hizmetini çeşitli semtlerde sürdürmüştür. Halk Kitap Sarayı adıyla hizmetini 1940'lara kadar devam ettiren kütüphane, bu tarihlerden sonra halkevlerinin bir kolu olarak faaliyet gösterdi. Ancak daha sonraki yıllarda halkevlerinin kapatılması sonucu, kitapları alınarak bir genel kütüphane hüviyeti ile Kültür ve Turizm Bakanlığına bağlı olarak hizmet vermeye başlamıştır. Denizli İl Halk Kütüphanesine bağlı Çocuk Kütüphanesinin açılması ise 1950 yıllarına rastlamaktadır. O tarihlerde müstakil olarak hizmet veren çocuk kütüphanesinin hizmete geçişi ilk olarak Bayramyeri semtinde olmuştur. Çeşitli semtlerde hizmetini sürdüren kütüphane, daha sonra Denizli İl Halk Kütüphanesi'ne kısmen bağlı, ancak ayrı binada hizmet vermeye devam etmiş, 1975 yılında Denizli İl Halk Kütüphanesi'nin kendi binasına taşınması ile aynı binaya çocuk bölümü olarak taşınmıştır. 1925-1975 yılları arasında şahıs, vakıf ve özel idare gibi kurumların binalarında hizmet veren kütüphane, Kültür ve Turizm Bakanlığı'nca yaptırılan kendi binasında 1975 yılından beri faaliyetlerini sürdürmektedir. Güney Kore arması Kore Cumhuriyeti Ulusal Amblemi (Korece: 대한민국의 나라문장; Hanja: 大韓民國의 國章) ülkenin ulusal bayrağındaki beş stilize yaprakla çevrili taeguk sembolünden ve ülkenin resmi Korece isminin ("Daehan Minguk"), Korece karakterlerinden oluşan bir yazıtın bulunduğu bir şeritten oluşur. Taegeuk barış ve uyumu temsil eder. Beş yaprakların hepsinin anlamı vardır ve Güney Kore'nin ulusal çiçeği, Hibiscus syriacus veya Sharon Gülü (Korece: 무궁화; Hanja: 無窮 花, "mugunghwa") ile ilgilidir. Amblem 10 Aralık 1963'te kabul edildi. Çiçek ve yin-yang sembolleri genellikle Güney Koreliler tarafından "Kore ırkının" (Korece: 한민족, "Han ırkı") geleneksel sembolleri olarak kabul edilir. Malezya armasÄ± Malezya'nın devlet armasıdır. Üzerinde "Birlik Güçtür" yazmakta ve Malezyalılara ait kültürel semboller bulunmaktadır. Nepal armasÄ± 30 Aralık 2006 tarihinde kabul edilen arma, birlik ve huzur manaları taşımakta ve üstünde Nepalce "Anavatan cennetten bile daha kutsaldır" yazmaktadır. Ana haber bÃ¼lteni Ana haber bülteni, kanaldan kanala değişmek üzere genellikle 17:00-21:30 saatleri arasında çoğu TV kanalı tarafından yayınlanan haber kuşağıdır. Bu kuşakta haberler daha ayrıntılı olarak izleyicilere ulaştırılır. Ana haber bültenleri ünlü gazeteci veya genel yayın yönetmenleri tarafından sunulabilir. Tanınmış ana haber bülteni sunucuları Ali Kırca, Mehmet Ali Birand, Uğur Dündar, Cem Öğretir, Seda Öğretir, Nevşin Mengü, Korcan Karar, Nazlı Öztarhan, Tuba Atav, Cüneyt Özdemir çalıştıkları TV kanalındaki haberlerin hazırlanmasında bizzat yer aldıkları gibi kanalların haber bültenlerini sunarak kanalın bir yüzü haline gelirler. Ayrıca haber bülteni spikerleri aynı kanalda tartışma programlarını sunabilirler. (Ali Kırca-Siyaset Meydanı, Mehmet Ali Birand-32. Gün, Uğur Dündar-Arena, Tuba Atav-Doğruya Doğru, Korcan Karar-50+50 Dakika, Cüneyt Özdemir-5N1K) Onon Nehri Onon Nehri (Moğolca:Онон гол) Rusya ile Moğolistan arasında 818 km uzunluğunda ve 94,010 km² alana yayılmış bir nehir. Doğudaki Kentii Dağları'na doğru akar ve Ingoda Nehri ile birleşerek Şilka Nehrini oluşturur. Onon Nehrinin üst kısımlarındaki geniş düzlüklerde ünlü moğol imparatoru Cengiz Han doğmuştur. Armstrong Whitworth F.K.8 Armstrong Whitworth F.K.8, I. Dünya Savaşı sırasında yapılan çok amaçlı 2 kişilik Armstrong Whitworth tarafından yapılan uçaktır. Armstrong Whitworth (takma adıyla "Big Ack") Hollanda dizaynıdır ve Royal Aircraft Factory B.E.2c ve Armstrong Whitworth F.K.3 uçaklarının yerine geçmiştir. Güçlü, büyük bir gövdeye ve su soğutmalı motora sahiptir. Rakibi Royal Aircraft Factory R.E.8'idi. İlk uçak Royal Flying Corps'a ait Upavon'da ki Central Flying School'a teslim edilmiştir. R.E.8'den daha kullanışlı ve güçlüydü. Toplam 1650 adet üretilmiş, bunun yanı sıra savaş sonrası da hizmette kalmıştır. Savaş bitimi RAF'ın elinde 694 adet uçak kalmıştır. Üretimi gecikmiştir. F.K.8 birkaç filo tarafından Fransa, Makedonya, Filistin'de ve iç savunmada kullanlmıştır. İlk 35.Filo tarafından kullanılmıştır. F.K.8 öncelikle keşif amacıyla kullanılmıştır. Hafif bombardıman uçağı olarak da kullanılmıştır. Emniyetli bir şekilde 6 adet 40lblik fosfor bombası taşımıştır. 4 adet 65 lb'lik ya da 2 adet 112 lb'lik kanataltı bomba takılmıştır. Armstrong Whitworth F.K.8 modeli uçaklar, Avustralya'da sivil havacılık yapılmıştır. Sivil Havacılık Askeri Havacılık Mavi Kart Mavi Kart, 5901 sayılı Türk vatandaşlığı kanununun 28’inci maddesi uyarınca Türkiye Cumhuriyeti İçişleri Bakanlığı Nüfus ve Vatandaşlık İşleri Genel Müdürlüğünce, doğumla Türk vatandaşı olup da çıkma izni almak suretiyle Türk vatandaşlığından ayrılan kişilere ve 3 üncü dereceye kadar olan altsoylarına verilen resmi bir belgedir. "Bu belge tüm kamu kurum ve kuruluşlarında 5901 sayılı Türk Vatandaşlığı Kanununun 28’inci maddesinin 7’nci fıkrasının açık amir hükmü uyarınca resmi bir kimlik belgesi olarak da kullanılabilmektedir". 5901 sayılı Türk Vatandaşlığı Kanununun 28’inci maddesi uyarınca, Mavi Kart hamili kişiler, bu maddede belirtilen istisnalar dışında Türk vatandaşlarına tanınan haklardan aynen yararlanabilirler. Bu kişilere yabancılar için öngörülen kısıtlayıcı hükümler kamu düzeni ve milli güvenliğe ilişkin çok özel istisnalar dışında uygulanamaz. Bu kişiler vatandaşlıktan çıktıktan sonra salt bir yabancı olarak değerlendirilmedikleri, Türk vatandaşlarına tanınan haklardan bir Türk vatandaşı gibi yararlandıkları için yabancılar kütüğüne kaydedilmezler. Bu kişilerin MERNİS veri tabanındaki nüfus kayıtları Türkiye Cumhuriyeti Kimlik Numaraları değiştirilmeksizin aile kütüklerinden taşınarak, özel bir kütük olan ve Kimlik Paylaşım Sistemi (KPS) üzerinden de sorgulanabilen Mavi Kartlılar Kütüğüne aktarılır. Mavi Kart hamili kişiler Türk vatandaşlarına tanınan tüm haklardan aynen yararlanırlar. Ancak, bu kişilerin Türk vatandaşlarına tanınan haklardan aynen yararlanabilmelerine rağmen, seçme ve seçilme hakkı (oy kullanma hakkı), askerlik yapma yükümlülüğü, muafen araç ve ev eşyası ithal etme hakkı ve bir kadroya dayalı ve kamu hukuku rejimine tabi olarak asli ve sürekli kamu hizmeti görevlerinde bulunma hakkına hukuken sahip olamamaları kendilerine tanınan bu haklara tahdidi olarak belirlenmiş kanuni istisnaları teşkil eder. Her ne kadar bu kişiler yurda kesin dönüş yapan Türk vatandaşlarına tanınan muafen ev eşyası ve araç ithal etme hakkına sahip olamasalar da, geçici ithalat rejimi kapsamında vergisiz geçici araç ithal edebilme hakkına (Yabancı Taşıtlar Giriş Karnesi - Mavi Karne) ve böylece Türkiye'de yurt dışında aldıkları araçlarına Türk plaka taktırıp kullanabilme hakkına sahiptirler. Ayrıca Mavi Kart hamili kişiler asli ve sürekli bir kamu görevlisi olamasalar da, bir Türk vatandaşı gibi kamu kurum ve kuruluşlarında işçi, geçici veya sözleşmeli personel olarak çalıştırılabilirler. Bu kapsamda, Mavi Kart hamili kişilerin, Avukatlık, Doktorluk gibi meslekleri bir kadroya ve kamu hukuku rejimine tabi bir asli ve sürekli bir kamu hizmeti gerektiren meslekler olmamaları sebebiyle icra etmelerinde herhangi hukuki bir engel şu an için bulunmamaktadır Her ne kadar kanun koyucu 5901 sayılı kanunun 28’inci maddesinde Mavi Kart hamili olan kişileri diğer yabancılara kıyasen hemen hemen tahdidi olarak sayılan birkaç istisna dışında Türk vatandaşlarına tanınan bütün haklardan yararlandırsa da, bir yandan aslen Türk olmayan Türk Soylu kişilerin ve KKTC vatandaşlarının kamu hizmetlerine girebilmelerini istisnai bir hak olarak kabul etmesi ve buna karşılık bu hakkı Anayasanın 66 ıncı maddesi ve yine Türk Vatandaşlığı Kanununun 6 ıncı maddesi uyarınca Türk vatandaşlığını doğum itibarıyla kazanmış ve aslen Türk olan Mavi Kart hamillerine tanımamış olması ve üstelik açık bir şekilde yasaklamış olması doktrinde de isabetli bir düzenleme olarak değerlendirilmemektedir. Oy kullanma hakkına ilişkin kanun koyucunun iradesi kanuni sınırlama ile belli olsa da, basında bazı devlet adamları Mavi Kartlıların seçme ve seçilme hakkına ilişkin ilerleyen dönemlerde bir çözüm bulunabileceğine ve bulunması gerektiğine işaret etmişlerdir. Hukukçu C. Erdi Sarı'ya göre ilerleyen dönemlerde Mavi Kartlılara Avrupa Birliği ülkelerinde örnekleri olduğu gibi yerel seçimlerde oy kullanabilme hakkı tanınması isabetli bir çözüm olacaktır. Yine bu kişiler yurt dışında Türk vatandaşı olarak geçirdikleri süreleri borçlanarak 3201 sayılı kanun kapsamında emekli de olabilirler. Fakat vatandaşlığın kaybından sonra geçen süreler emeklilik süresi hesabına katılmamaktadır. Ayrıca bu kişilerin Vatandaşın iade edilmezliği ilkesinden yararlanıp yararlanamayacakları da tartışmalıdır. 5901 sayılı Türk vatandaşlığı kanununun 28’inci maddesine göre, yalnızca doğumla Türk vatandaşı olup da çıkma izni almak suretiyle Türk vatandaşlığını kaybeden kişiler ve bunların 3 üncü dereceye kadar olan altsoyları Mavi Kart alabilirler. Bu nedenle, 5901 sayılı Türk vatandaşlığı kanunun 28’inci maddesinin uygulanabilmesi için mutlaka aşağıdaki 1’inci ve 2’nci şartın birlikte mevcut olması gerekir. "Yetkili makam kararı (vatandaşlığa kabulle), evlat edinilme ya da seçme hakkı kullanılarak Türk vatandaşlığının kazanılmış olması, doğumla değil, sonradan kazanılmış vatandaşlık olarak tanımlanır." "Dolayısıyla Türk vatandaşlığını bu şekilde "sonradan kazanan kişiler", diğer şartları yerine getirseler bile, doğumla Türk vatandaşlığını kazanmamış olmalarından ötürü hukuken Mavi Kart alamazlar." Doğumla Türk vatandaşlığı, 5901 sayılı Türk vatandaşlığı kanununun 6 ıncı maddesine göre ancak soybağı veya doğum yeri esasına göre olmak üzere iki ayrı şekilde kazanılabilir, dolayısıyla Türk vatandaşlığını ancak bu yolla kazanan kişiler Mavi Kart alabilmek için gerekli olan 1’inci şartı haizdirler. » "Soybağı esasına göre doğumla Türk vatandaşlığı aşağıdaki şekilde kazanılır;" "Türkiye içinde veya dışında Türk vatandaşı ana veya babadan evlilik birliği veya dışında doğan çocuk doğumundan itibaren Türk vatandaşıdır." (5901/m.7) » "Doğum yeri esasına göre doğumla Türk vatandaşlığı aşağıdaki şekilde kazanılır;" "Türkiye'de doğan ve yabancı ana ve babasından dolayı doğumla herhangi bir ülkenin vatandaşlığını kazanamayan çocuk, doğumundan itibaren Türk vatandaşıdır." (5901/m.8) 5901 sayılı Türk vatandaşlığı kanununun 28’inci maddesine göre, Mavi Kart alabilmek için gerekli olan 2’nci şart yetkili makamdan (İçişleri Bakanlığından) çıkma izni alınarak Türk vatandaşlığını kaybetmiş olmak şarttır. Dolayısıyla, Türk vatandaşlığından çıkarılmış/Türk vatandaşlığından atılmış olanların ya da seçme hakkı kullanılarak Türk vatandaşlığını kaybetmiş olanların Mavi Kart alabilme hakkı yoktur. Doğumla Türk vatandaşı olup çıkma izni almak suretiyle Türk vatandaşlığını kaybeden kişilerin 3 üncü dereceye kadar olan altsoylarının ("çocuklarının, torunlarının, torununun çocuğu") Mavi Kart alabilmesi için gereken tek şart, 5901 sayılı Türk vatandaşlığı kanununun 28’inci maddesinin 5’inci fıkrası gereğince "Mavi Kart almak isteyen altsoyun, üstsoyu ile olan soy bağını belgelendirmesi" şartıdır. "Mavi Kart almak isteyen altsoyun Türk vatandaşlığını doğumla kazanmış olması ve çıkma izni almak suretiyle Türk vatandaşlığını kaybetmiş olması şart değildir". Önemli olan kendisi ile soy bağını belgelendirmek istediği üstsoyunun bu şartı yerine getirmiş olması, yani üstsoyunun Türk vatandaşlığını doğumla kazanmış ve çıkma izni almak suretiyle Türk vatandaşlığını kaybetmiş olmasıdır. Bu bakımdan 5901 sayılı Türk vatandaşlığı kanununun 28’inci maddesi altsoyların Mavi Kart alabilmesi için, yalnızca üstsoyu ile soy bağını belgelendirmesini, yalnızca üstsoyun doğumla Türk vatandaşı olup da çıkma izni almak suretiyle Türk vatandaşlığını kaybetmiş olmasını yeterli görmüştür. Mavi Kartlılar, Türkiye’ye girişte vize alma zorunluluğu, geçerli bir ikamet iznine ve çalışma iznine sahip olma gibi yükümlülüklerden, Türk vatandaşlarına tanınan haklardan aynen yararlanmaları nedeniyle muaftırlar. Yabancılar için uygulanan mezkûr düzenlemeler Türk Vatandaşlığı Kanununun 28’inci maddesindeki açık hüküm ve Başbakanlığın 2005 yılındaki 2005/6 sayılı Genelgesi gereğince Mavi Kartlılara tatbik olunamaz. Zira 5901 sayılı Türk Vatandaşlığı Kanununun 28’inci maddesi, “bu madde de belirtilen istisnalar dışında” ifadesini kullanarak, Mavi Kartlı kişilerin yararlanamayacağı hakların Türk Vatandaşlığı Kanununun 28’inci maddesinde tahdidi olduğunu ve bu nedenle başka hiçbir şekilde sınırlanamayacağını ifade etmiştir. Yine 5901 sayılı Türk vatandaşlığı Kanunun 28’inci maddesinin 10 uncu fıkrası “Kamu kurum ve kuruluşları, bu madde hükümlerinin uygulanması amacıyla her türlü tedbiri alır ve gerekli düzenlemeleri yapar.” emredici hükmünü de içermektedir. Kanun maddesinin lafzından da anlaşılacağı üzere 28’inci madde dışında diğer kanunlara veya yönetmeliklere dayandırılarak getirilen her türlü kısıtlamalar, yabancılar için düzenlemeler ya da istisnalar Türk Vatandaşlığı Kanununun 28’inci maddesinin açık amir hükmüne aykırılık teşkil edeceğinden, Mavi Kartlıların haklarını etkilemesi ve sınırlaması mümkün olmayacaktır. "Zira Türk Vatandaşlığı Kanununun 28’inci maddesi belirttiği istisnalar dışında Mavi Kartlıların Türk vatandaşlarına tanınan haklardan aynen yararlanacaklarını hüküm altına almıştır. Tüm bunlara rağmen, Yabancılar ve Uluslararası Koruma Kanunumuzun 12’nci maddesinin 1’inci fıkrasının ç bendi ile 20’nci maddesinin 1’inci fıkrasının f bendi, herhangi bir karışıklığa mahal vermemek amacıyla, Türk Vatandaşlığı Kanununun 28’inci maddesi kapsamında olduğu anlaşılanları açık bir şekilde vize ve ikamet izni alma zorunluluğundan muaf tutmuştur. Yine, yabancıların çalışma izinlerine ilişkin kanunumuzun 2’nci fıkrası, Mavi Kartlı kişileri açık bir şekilde çalışma izni alma zorunluluğundan da muaf tutmuştur." Ayrıca Mavi Kartla ilgili olarak uygulamada (banka, sgk, tapu, ptt, noter gibi kurumlarda işlem yaptırılamadığında) karşılaşılan sorunlara ilişkin olarak Yurtdışı Türkler ve Akraba Topluluklar Başkanlığı’na +90 312 218 4050 nolu telefon numarasından başvurulması gerekmektedir. Ayrıca Mavi Kartlıların sorunları ile ilgili sosyal paylaşım sitesi Facebookta kurulan T.C. MAVİ KART VE ÇİFTE VATANDAŞLIK adında birçok hukukçu, politikacı ve akademisyenlerin oluşturduğu bir grupta mevcuttur. Türk Hukukunda çifte vatandaşlığa haiz olan kişilerin vatandaşlıklarından birinin Türk vatandaşlığı olması durumunda, bu kişilerin Türkiye’de bulundukları süre içerisinde ve yapacakları her türlü resmi işlemlerde Türk vatandaşlığı esas alınır. Ancak bu kişilerin yurt dışında aynı zamanda vatandaşlık bağı ile bağlı oldukları diğer devlete karşı hak ve yükümlülükleri saklı kalmaktadır. Durum böyle olunca, birçok Türk vatandaşı yurt dışında daha iyi yaşam şartlarına kavuşmak, ekonomik, sosyal ve siyasal haklardan yararlanmak amacı ile aynı zamanda başka devletlerin vatandaşlığına da geçmek istemektedirler. Buna karşın Avrupa’daki bazı önemli ülkeler Türk vatandaşlarının Türkiye ile olan mevcut vatandaşlık bağlarını kesmeksizin aynı zamanda kendi vatandaşlıklarını kazanmalarını önlemek amacıyla çifte vatandaşlık yasağı getirmişler ve bu kişileri Türk vatandaşlığından çıkmamanın ve Türk vatandaşlığına tekrar geçmenin sonradan kazanılan mevcut yabancı vatandaşlığın kanun gereğince otomatikman kaybedilmesi ve bu kişilerin sınır dışı edilmesi gibi çok ağır bir yaptırıma tabi tutmuşlardır. Her ne kadar, Türk yetkilileri yabancı ülke vatandaşlığına geçildikten sonra, yeniden Türk vatandaşlığına geçenlerin bilgilerinin yabancı ülkelere verilmediğini birçok oturumda ve basın açıklamalarında belirtmesine rağmen, Almanya, Avusturya gibi ülkeler kendi vatandaşlığına aldığı kişilerin eski T.C. kimlik numaralarını sorgulamak ve pasaport veya kimlik çıkartma veya uzatma gibi işlemlerde eski Türk vatandaşı olan vatandaşlarından yine de Türk nüfus müdürlüklerine ya da konsolosluklarına gidip vukuatlı nüfus kayıt örneği getirmesini istemekte ve bu belgelere istinaden bu kişilerin Türkiye'deki vatandaşlık statüsünün aktif olup olmadığını, yeniden vatandaşlığa geçip geçmediklerini, nüfus kayıtlarının kapalı olup olmadığını, T.C. Kimlik numaraları ile kontrol etmek suretiyle tespit etmeye çalışmaktadır. Bu durumdan da en çok etkilenen kişiler ise, Almanya ve Avusturya vatandaşlığına geçen Türkler olmuştur. Durum böyle olunca, bazı nedenlerle ve yurt dışındaki ülkelerin dayatması ile Türk vatandaşlığından çıkma izni alarak çıkmak zorunda kalan kişilerin nüfus kütüklerindeki kayıtları kapatılarak yabancı muamelesine tabi tutulmakta, dolayısı ile ancak Türk kanunlarının yabancılara tanıdığı haklardan yararlanabilmekte idiler. Bu nedenle de vatandaşlarımız Türkiye’de kazanmış oldukları müktesep haklarını yitirmekteydiler. Bu nedenleri göz önünde bulunduran kanun koyucu 1995 yılında 403 sayılı Türk vatandaşlık Kanununda yapılan çok spesifik bir düzenleme ile hukuken çifte vatandaş olmayan ya da olamayan doğumla Türk vatandaşı olup da çıkma izni almak suretiyle Türk vatandaşlığını kaybeden kişilere çok özel haklar tanınmıştır. İlk çıktığında pembe kart olarak adlandırılan ve söz konusu maddede belirtilen haklardan faydalanabileceklerini gösteren bu kart, daha sonra resmi şekilde Mavi Kart olarak tanımlanmış ve nitekim 2012, 2014 ve 2015 yıllarında yapılan son yasal düzenlemelerle hukuken çifte vatandaş olmayan ya da olamayan doğumla Türk vatandaşlığını kazanmış olup da çıkma izni almak suretiyle Türk vatandaşlığını kaybedenlere ve bunların 3 üncü dereceye kadar olan altsoylarına neredeyse çifte vatandaşlığa eşdeğer bir statü kazandırmıştır. Doktrinde bu statüye imtiyazlı yabancılık statüsü denilse de, birçok siyasetçi Mavi Kart hamili kişiler için vatandaş ifadesi kullanmış, nitekim yabancı basın yayın organlarında bu statüye Türkler için çifte vatandaşlığın light versiyonu tanımlamalarında bulunan kişilerde olmuştur. Mavi Kart veya Mavi Avrupalı İşçi Kartı (İngilizce: "Blue Card"), Avrupalı olmayanlar için Avrupa Birliği genelinde (Danimarka, Birleşik Krallık ve İrlanda dışında) çalışma ve oturum izni sağlayan kart. Mavi Kart, ABD'deki Yeşil Karttan ilham alınarak ortaya çıkarılmıştır. AB bayrağının zemin renginin mavi olması nedeniyle mavi kart adını almıştır. Avrupa Komisyonu tarafından sunulan öneri, AB dışındakilere 2 yıllık çalışma ve yaşama izni verilmesini, ardından bu iznin uzatılması istemiydi. Mavi Kart, 23 Ekim 2007'de Strazburg'da basın mensuplarına tanıtılmıştır. Sunumda AB'nin gelecekte yaşayacağı eğitimli iş gücü kaybına dikkat çekildi. Ayrıca göçmenlik koşullarındaki zorluklar ve Avrupa'daki göçmenlere karşı farklı ülkelerdeki uçurumlardan bahsedildi. Güney Afrika Cumhuriyeti Sağlık Bakanı bu kartın zaten az olan eğitimli kişi sayısını daha da azaltacağını belirtmiştir.Bazı Afrikalı yazarlar bunu sömürgeciliğin yeni bir biçimi olarak gördüklerini açıkladılar. Mavi kart baṣvurusu iҫin aṣaḡıdaki koṣullar geҫerlidir: Kiṣinin Avrupa kimliḡine sahip olmaması, en az yüksekokul seviyesi gereksinimlerini karṣılaması ve Avrupa Birliḡi'nde kurulan bir kuruluṣta iṣ sӧzleṣmesi sahibi olması gerekmektedir. Backstreet Boys Backstreet Boys, 1992 yılında kurulmuş Amerikalı pop grubudur. Grup iki kuzen tarafından kurulmuştur. Kevin Richardson ve Brian Littrell, müzik yaşamlarına bir kilise korosunda başlamışlardı. Fakat daha sonra bu işten sıkılan iki kuzen, daha çok ilgi çekecek işler yapmaya karar verdiler. Yapabilecekleri tek iş şarkı söylemekti ve hemen bir grup oluşturdular. Bu ikiliye daha sonra Howie Dorough ve A. J. McLean katıldı. Bu kalabalık grubun son elemanı Nick Carter grup elemanları tarafından keşfedildi ve hemen gruba alındı. Backstreet Boys, ilk başlarda çok sıkıntı çekti. Kurulmak için kötü bir zaman seçmişlerdi. O dönemde piyasa çok güçlüydü. Kendilerine bir yer edinmeleri ve fark edilmeleri oldukça uzun sürdü. Sonraları şans yavaş yavaş yüzlerine gülmeye başladı ve Take That gibi ünlü gruplar dağıldı. Böylece lidersiz kalan müzik piyasası onları bağrına bastı. Backstreet Boys, uzun ve zorlu çalışmalardan sonra “Backstreet Boys” isimli albümlerini 1995 yılının sonlarında çıkardılar. Albüm, Avrupa ve Amerika’da piyasaya sunuldu. Fakat çok ilginç karşılandı. Amerika’da fazla tutulmayan ve alışılmış bulunan albüm Avrupa’da büyük ilgi topladı. Avrupa listelerinde ilk 10’a giren ve Top 10 listelerinde haftalarca kalan parçalar Amerika listelerinde alt sıralardan kurtulamadı. Grup ilk albümlerinden sonra amaçlarının yarısını gerçekleştirmişti. Tanınmış ve tutulmuştu. Bundan sonra işleri kolaylaşmıştı. Fakat kendi ülkelerinde başarı kazanamamak grubu bir haylü üzdü. Grubun şansı 1997 yılında döndü. O yıl yayınlanan “Everybody” adlı albüm çok tutuldu. Albümde yer alan “Quiet Playing Games” ve “As Long As You Love Me” tüm dünya listelerini altüst etti ve haftalarca üst sıralardaki yerlerini korudular. Böylece grup kendi evinde de başarıyı yakalamış oldu. Albüm o kadar başarılı oldu ki 1997 Grammy Ödülleri'nden de payını aldı. Böylece BackStreet Boys Amerika’da da aranan ve sevilen bir grup oldu. Grup, içinde bulunduğumuz günlerde yeni çıkan Millenium albümünün satış grafiğini merakla izliyor. Albümün en çok ilgi gören parçası “I Want It That Way” oldu. Ayrıca grup bu parçaya Los Angeles’ta bir de video klip çekti. 1993 senesinde Floridalı iş adamı Lou Pearlman’ın New Kids On The Block ile gelişen erkek grubu popüleritesine karşılık oluşturduğu Backstreet Boys, ilk kadrosunda Nick Carter, Howie Dorough, Alexander James McLean, Sam Licata ve Charles Edwards’ı bulunduruyordu. Licata ile Edwards’ın gruptan ayrılmasıyla birlikte Mart ayında kadrosuna Kevin Richardson’u ekleyen grup, Nisan ayında da Richardson’un kuzeni Brian Litrell’i de kadrosuna dahil ederek tam şeklini aldı. İlk konserini aynı senenin Mayıs ayında Florida’da gerçekleştiren genç topluluk, bu konser sonrasında New Kids On The Block ile çalışmış olan menajer Johnny Wright önderliğinde organizasyonlarda yer almaya başladı. 1994 senesinde Jive Records ile anlaşmaya varan Backstreet Boys, ilk single “We’ve Got It Goin’ On”u Haziran ayında piyasaya sürdü. Bu single ile Amerika listelerine 69 numaradan giriş yapan grup, Avrupa’da oldukça iyi bir satış grafiği yakaladı. Kendileriyle aynı ismi taşıyan ilk albümlerini de yaz ayında sadece Avrupa ve Kanada’da yayınlayan grup, albümün satışlarıyla birkaç hafta içerisinde altın plak kazandı. Avrupa’daki populeritesini genişleten topluluk, sonraki iki sene boyunca Avrupa, Asya ve Kanada’da konserler gerçekleştirdi. 1996 senesinde Almanya’da “1 Numaralı Uluslararası Grup” seçilen Backstreet Boys, 1997 senesinde yine kendileriyle aynı ismi taşıyan albümlerini bu sefer Amerika’da yayınladı. Amerika’da Spice Girls gibi gruplarla yükselen pop kültürüyle kendisine rahatça yer bulabilen grup, bu albümle Amerika listelerinde 4 numara olmayı başardı. Albüme ilk baskıdan farklı olarak “Everbody (Backstreet’s Back)” adlı parçayı ekleyen topluluk, bu albümle 8.5 milyon gibi bir satış yakaladı. Aynı sene “Backstreet’s Back” adlı 3. albümünü Amerika dışında piyasaya süren Backstreet Boys, bu albümle İngiltere listelerinde 2 numara olmayı başardı. Birçok ülkenin listesinde zirveye yerleşen grup, albümle tüm dünyada 24 milyon kopya satmayı başardı. Senenin sonunda turneye çıkan topluluk, toplam 20 ülkede performans göstererek genç hayranlarıyla buluştu. 1998 senesinde Brian Litrell’in kalp ameliyatı geçirmesiyle çalışmalarına kısa bir süre ara vermek zorunda kalan Backstreet Boys, aynı senenin Mart ayında gerçekleştirdikleri yardım konseri sonrasında Orlando valisince Orlanda şehrinin anahtarlarıyla şereflendirildi. Lou Pearlman’ı haksız yere para kaçırmasından dolayı defalarca dava eden Backstreet Boys üyeleri, bu sırada kendilerine Korn ve Limp Bizkit gibi gruplarla çalışmış olan ‘The Firm’ adlı menajerlik şirketini bağladı. 1999 senesinde “Millennium” adlı albümü yayınlayan grup, albümün ilk haftada 1.13 milyon kopya satmasıyla bir rekora imza atmış oldu. Hem dünyada hem de Amerika’da aynı anda yayınlanan “Millennium” ile Amerika listelerinde 10 hafta boyunca 1 numarada kalan topluluk, İngiltere listelerinde ise 2 numara olmayı başardı. Albümden çıkan ilk single “I Want It That Way” ile listelerde 6 numaraya yükselen Backstreet Boys, albümün çıkmasıyla birlikte MTV’nin TRL programına konuk oldu. Gruba yönelik yoğun ilgiden dolayı polisin yolları kapatmasına neden olan şov sonrası grup bu sefer de albümün turnesine çıktı ve yaklaşık 2 milyon hayranıyla buluştu. 2000 senesinde Rolling Stone’un ilk baskısında derginin kapağında yer alan Backstreet Boys, senenin sonuna doğru “Black & Blue” adlı albümünü hayranlara sundu. Albümle Amerika listelerinde yine zirveye yerleşen grup, albümden çıkan ilk single “Shape Of My Heart” ile listelerde 9 numara olmayı başarırken, albüm dünyada 15 milyon kopya satarak gruba sadece Amerika’dan 8 kez platin plak kazandırdı. 2001 senesinde “Black & Blue” albümünün turnesine çıkan Backstreet Boys, turnenin ilk ayağında oldukça masraflı şovlarıyla hayranlarına inanılmaz dakikalar yaşattı. Turnenin ikinci ayağında ise AJ McLean’in ilerleyen alkol ve uyuşturucu sorunları kendisini gösterdi ve McLean bir süreliğine rehabilitasyon merkezine yattı. Bunun yanına grubun turne ekibinden bir kişinin ölmesiyle turneyi iptal etmek zorunda kalan topluluk, seneyi yayınladıkları “The Hits: Chapter One” adlı derleme albümü yayınlayarak kapattı. “The Hits: Chapter One” albümünü grubun hit olmuş şarkılarıyla birlikte “Drowning” adlı yeni bir parça ekleyerek piyasaya süren Backstreet Boys, bu albümle Amerika listelerinde 4 numara olmayı başardı. Albüm sonrasında yardım konserlerinde sahne alan grup, bu konserler sonrasında çalışmalarına bir süreliğine ara verdi. 2002 senesinde gruptan Nick Carter “Now Or Never” adlı solo albümünü yayınlarken, albüm Amerika listelerinde 17 numara oldu ve satışlarıyla sanatçıya altın plak kazandırdı. Bu sırada Kevin Richardson “Chicago” adlı Broadway müzikalinde sahne aldı ve geriye kalan diğer üç grup üyesi de kendi solo çalışmalarına yöneldi. 2003 senesinde McLean’in bir televizyon programına konuk olmasıyla sorunlarından uzaklaştığının izlenimini vermesi Backstreet Boys’un 2004 senesinden itibaren yeniden sahnelere döndürdü ve grup Asya’ya geçerek burada ufak bir turne gerçekleştirdi. 2005 Mart ayında “Incomplete” adlı single’ı piyasaya süren Backstreet Boys, bu single ile Amerika listelerinde 14 numara oldu. Single ile birlikte eski soundlarından daha olgun bir tarza döndüklerinin izlenimini veren grup, bu yeni tarzıyla birçok hayranından tepki topladı. Haziran ayında “Never Gone” adlı albümünü piyasaya süren topluluk, albümde sound olarak daha çok ‘rock’ müziğine yaklaşan bir tarza büründü. Albüm Amerika listelerinde 3 numara olurken, diğer birçok ülkenin listesinde zirvede yer aldı. “Never Gone” albümü sonrası albümün tanıtımı amaçlı tuneye çıkan Backstreet Boys, albümün satışlarıyla da Amerika’da platin plak kazandı. Mayıs 2006’da Brian Litrell, “Welcome Home (You)” adlı ilk solo albümünü yayınladı ve Haziran ayında ise Kevin Richardson gruptan ayrıldığını ifade etti. Şu ana kadar Richardson’un yerine başka bir üye alınmazken, Richardson Broadway müzikali “Chicago”daki performanslarına devam etti. Kazandıkları sayısız ödülle birlikte birçok hit parçaya imza atarak listelerde haftalarca yer almayı başaran ve albümlerinin satışlarıyla erkek gruplar arasında ilk sırada bulunan grup, 2007'de yayınlanan yeni albümleri "Unbreakable"da prodüktör olarak Dan Muckala, Eddie Galan ve Drew Lane ile bir araya geldi. Aynı zamanda MTV Avrupa Müzik Ödülleri 2009da Avrupa'nın En İyi Sanatçısı ödülünde maNgaya ödülünü vermişlerdir. Yehova Yahve ("YHWH"), Yahudilik ve Hristiyanlık inançlarında tek; zıddı, benzeri ve ortağı olmayan yaratıcıdır. Bu ad Kitab-ı Mukaddes'te (Yahudi kutsal metinlerini içeren Eski Ahit ile incilleri, Elçilerin İşleri'ni, mektupları ve Vahiy adlı bir bölümü içeren Yeni Ahit) takriben 7000 defa geçmektedir. Bilhassa Yahudilerin ve Yehova'nın Şahitleri'nin, tek olduğuna inanılan Tanrı'ya hitap etmek için kullandıkları bir addır. Kelime anlamı olarak ""O, olmasına neden olur"" anlamına gelir. Bu ifadenin iki anlamı vardır: Bu kelimenin bazen Yahveh diye de söylenir. Tevrat, İşaya 42:8'de anlatılana göre: Yahudilikte üstte anlatıldığı gibi "Her şeyi yaratan O'dur" ve Tanrı'nın ismidir. Yeni Ahit'te Yahve ad覺 bazen Tanr覺 kelimesinin yerine kullan覺l覺r. Bilindiği gibi Arapça ve İbranice kardeş Samî dillerdir. Bazı araştırmacılar tarafından kuvvetli bir ihtimalle "Yahve" kelimesinin Arapçadaki "Ya Huve" anlamını ifade ettiği ileri sürülmüştür. Ali Ã–z Ali Öz, Hrant Dink davasında adı geçen jandarma albay. Trabzon Alay Komutanı iken Polis Okulunun ve Polisevinin ve Havaalanının içerisinde kaldığı Pelitli beldesininin Jandarma bölgesinden polis bölgesine geçmesine izin vermemiştir. Ayrıca Hrant Dink Olayında Pelitli halkının bilgi vermemesi için aşağıdaki anonsu yaptırmasından dolayı eleştirilmiştir. "Trabzon Jandarma Komutanlığı'ndan duyuru: Beldemizin asayişi jandarma sorumluluğunda olması nedeniyle yanında resmi kıyafeti olmayan kişiler haricinde hiç kimseye bilgi verilmemesi ve kesinlikle herhangi bir yere gidilmemesi önemle duyurulur." İstanbul: Şehir ve Sultan "İstanbul: Şehir ve Sultan" Hollanda’nın Amsterdam şehrinde yerleşik "Die Nieuwe Kerk Vakfı"nca(), 14 Aralık 2006 – 15 Nisan 2007 tarihleri arasında Hollanda'da düzenlenmiş olan tarihi eser sergisidir. Anılan sergiye, Türkiye'deki Topkapı Sarayı Müzesi, Türk ve İslam Eserleri Müzesi, Sadberk Hanım Müzesi ve Sakıp Sabancı Müzesi’nden toplam 227 eser gösterime sunulmak üzere ödünç verilmiştir. İstanbul: Şehir ve Sultan Sergisi’ne ilişkin olarak Türk Kültür ve Turizm Bakanlığı ile De Nieuwe Kerk Vakfı arasında 5 Kasım 2006 tarihinde Ankara’da, dönemin Kültür ve Turizm Bakanlığı Kültür Varlıkları ve Müzeler Genel Müdürü Orhan Düzgün ile dönemin De Nieuwe Kerk Vakfı Direktörü Ernst Veen tarafından bir sergi protokolü imzalanmıştır. Büyük melekler Büyük melekler, başmelekler ya da mukarrebîn melekler diğer meleklere nazaran yüce makam sahibi olduğuna İbrahimi dinlerde inanılan meleklerdir. Her ne kadar, büyük melekler daha çok başlıca İbrahimi dinler olan Yahudilik, Hristiyanlık ve İslam'da işlenen bir konu olsa da bu İbrahimi olmayan dinlerde (örneğin Zerdüştîlikte) benzer kavramlar görülebilir. Mikail ve Cebrail, Yahudilikte, Hristiyanlığın büyük kısmında, İslam’da ve Bahai dininde varlıkları kabul edilen iki büyük melektir. Protestanların bir kısmı Mikail’den başkasını büyük melek olarak kabul etmezler. Katolik ve Ortodoks dünyası, Tobit kitabında adı geçen Rafael’i büyük melek olarak kabul ederler. Katolik Kilisesi, 29 Eylül gününü Mikail, Cebrail ve Rafael’i anma günü olarak kutlamaktadır (1921 ile 1969 arasında Cebrail için 24 Mart ve Rafael için 24 Ekim anma günü olarak kutlanırdı). Doğu Ortodoks Kilisesi 8 Kasım’ı bu büyük melekleri anma günü olarak kutlamaktadır (8 Kasım, Jülyen takvimine göredir. Eğer Gregoryen takvim kullanılırsa bu tarih 21 Kasım olarak kutlanmaktadır). İslam’da dört büyük meleğin adı zikredilir, bunlar Cebrail, Mikail, İsrafil ve Azrail’dir. Cebrail vahiy meleği, İsrafil Sur meleği, Azrail ölüm meleği, Mikail ise rızık ve yağmur meleğidir. Yahudilikte, Hanok kitabında Metatron "bütün meleklerin en ulusu" olarak zikredilir ancak bu bütün Yahudilikte kabul gören kanonik bir inanış değildir. Apokrif bir kitap olan 2. Esdras’ta Uriel’in adı büyük meleklerden birisi olarak anılmaktadır (2. Esdras 4:36). Zerdüştilik’te kutsal metinler, Ahura Mazda’dan doğmuş olan, Ameşa Spenta denilen altı büyük kudsi ölümsüz ruhtan bahsedilir. Türkçe "melek" kelimesi, Arapça ملاك kelimesinden gelir. Bu kelimenin geçtiği bilinen en eski yazılı kaynak Kur'an'dır. Kur'an'da bu ismin geçtiği yerlere örnek olarak Al-i İmran 18, Enam 8, Ra'd 13, İsra 95 gösterilebilir. Yunanca ἀρχάγγελος "arkhangelos" ("arkh-" "baş" + "aṉgelos" "melek") sözcüğü, dünyada yaygın olarak konuşulan birçok dilde, "başmelek" sözcüğünün kökenidir (Örneğin, İngilizce "archangel", İspanyolca "arcángel", Fransızca "archange", Rusça "архангел", Portekizce "arcanjo"). Yeni Ahit’te "ἀρχάγγελος" "arkhangelos" sözcüğü sadece iki yerde geçer. Bunlardan birisi, 1. Selanikliler’de: "Rab’bin kendisi emir verecek, başmelek seslenecek ve Allah’ın borazanı çalınacak. O zaman Rab gökten inecek. İlk olarak Mesih’e ait ölüler dirilecek." (1. Selanikliler 4:16). Diğer bahsedilişi, Yahuda 9’da büyük melek Mikail hakkındadır: "Oysa Başmelek Mikail bile Musa’nın cesedi hakkında İblis’le çekişip tartışırken İblis’e küfretmedi, onun hakkında hüküm vermeye cesaret edemedi. Sadece, “Seni Rab azarlasın” dedi." (Yahuda 1:9). Eski Ahit’te ise Mikail’den bahsedilen iki yerde, "melek" yerine "reis" (הַשַּׂ֣ר "haşşar") nitelemesi kullanılmaktadır. Bunlardan birisi Daniel 10’da "Fakat Fars ülkesinin reisi, yirmi bir gün bana karşı durdu; ve işte, birinci reislerden biri olan Mikael bana yardım etmeğe geldi; ve ben orada, Fars krallarının yanında alıkonuldum." (Daniel 10:13). Diğeri ise Daniel 12’de geçer: "Ve senin kavmin oğulları için durmakta olan büyük reis, Mikael, o vakit kalkacak; ve millet olalıdan beri o zamana kadar vaki olmamış bir sıkıntı vakti olacak; ve o vakit senin kavmin, kitapta yazılı bulunan herkes kurtulacak." (Daniel 12:1). Zerdüştilikte, İbrahimi dinlerdeki büyük melekler inancına benzerlik gösteren bir inanış vardır. Ameşa Spentalar, yaratılıştaki konumları itibarıyla büyük meleklere benzerler. Ameşa Spentalardan her birisi, insanlar alemini ve ruhlar dünyasını korumak, onlara rehberlik etmek ve onlara ilhamda bulunmak için ölümsüz bedenlerde yerleşmişlerdir. Avesta, Ameşa Spentaların mahiyetini ve kökenini açıklar. Zerdüştiliğe göre, kainattaki dengeyi temin etmek için Ahura Mazda, ilk olarak kendisinden, cömert ruh Spenta Mainyu’yu yarattı. Bunun ardından Ahura Mazda, kendi özünden altı tane daha büyük ruh yarattı. Ardından bu yedi büyük ruhsal varlık, Ahura Mazda’ya maddi alemin yaratılışında yardım ettiler. Daha sonra Ahura Mazda, on altı bereketli bölgenin yaratılışına başladı. Bu yerlerden her birisi kendisinde yetişip yerleşecek insan topluluklarının gelişmesine katkıda bulunacak, her bölgenin kendisine özgü, bir fıtratla donatıldı. Ameşa Spentalar bu mübarek yerlerin korunması ve o bölgelerden yayılan nurla, bu her bir bölgenin insan topluluklarını Tanrı Ahura Mazda’ya kulluğa yöneltme göreviyle görevlendirildi. Tanrı’dan doğmuş olan ve onun zatından yayılan sıfatlar olarak da görülebilecek Ameşa Spentalar ("ameşa" "sonsuz" ve "spenta" "lütuf" anlamındadır) şunlardır: İbranice’de melekler için מלאך "melak" tabiri kullanılır, "elçi" anlamına gelir. Yahudilikte meleklere Tanrı’nın elçileri ve çeşitli işlerle görevlendirdiği memurları olarak inanılır. Buna örnek olarak Ölüm Meleği zikredilebilir. Daniel kitabı gibi sonradan yazılmış kitaplara nispetle erken Yahudi dini metinlerinde meleklerden az bahsedilir. Bir tefsire göre, Tekvin 32’de bahsedilen, Yakup’un güreş tuttuğu kişi bir melektir. Lut’a gidip Sodom ve Gomora’nın başına gelecekler konusunda kendisine uyarıda bulunanlar da melektir. Danyal, meleklerden isimlerini zikrederek bahseden ilk Kutsal Kitap kişisidir. İlk defa Daniel kitabında meleklerden sistematik olarak bahsedilmiştir. Taberiyeli Şimon bar Lakiş’e (230-270) göre, meleklerin hususi isimleri Babil Sürgünü'nden dönen Yahudiler tarafından getirilmiştir. Tanah’ta büyük meleklerden açıkça hiç bahsedilmez. Rabbani Yahudilikte ise belirli meleklerden belirli karakterleri ve görevleri ile bahsedilir. Bununla birlikte, Rabbani Yahudilikte melekler hakkında hiyerarşik bir sistem çıkarılmamaktadır. Merkava tasavvufunda ve Kabala’da Metatron meleklerin en büyüklerinden birisi olarak kabul edilir. Kendisinden Talmud’da kısaca bahsedilir. Genellikle, Merkava tasavvufi metinlerinde ismine rastlanmaktadır. Büyük Melek Mikail, bir savaşçı ve İsrailoğullarının savunucusu olarak görülür ve hususiyetle sevilir. Cebrail, Daniel kitabında anılmaktadır ve kısaca Talmud’da ve Merkava metinlerinin birçok yerinde geçer. Büyük melek ibaresinin açıkça ilk kullanıldığı metinler iki ahit arası dönem metinleridir (Örnek için bkz. 2 Esdras 4:36). Kabala'da on büyük melekten bahsedilir, her bir büyük melek bir sefira ile bağlantılıdır. Bu büyük meleklerin isimleri; Metatron, Raziel (kimi metinlerde Yofiel), Tsofkiel, Kamael, Rafael, Haniel, Mikael, Gabriel ve Sandalfon’dur. Hanok kitabının 20. babında, yedi gözetleyen melekten bahsedilir. Bunların isimleri Mikail, Rafael, Cebrail, Uriel, Sariel, Raguel ve Remiel. Ortaçağ Yahudi bilgini Musa bin Meymun, bir Yahudiliğe göre melekler hiyerarşisi oluşturmuştur. Yeni Ahit'te meleklerden yüzden fazla yerde bahsedilir, ancak "büyük melek" tabiri sadece iki yerde geçer. Bunlardan birisi 1. Selanikliler 4:16'dır, diğeri ise Yahuda 1:9'dur. Roma Katolik Kilisesi, üç büyük meleğin adını kanonik olarak anmaktadır: Cebrail, Mikail ve Rafael. Bu üç melek her 29 Eylül tarihinde dini bir törenle yad edilir. Eskiden bir dönem bu üç meleğin her biri için ayrı bir tarihte anma ayini yapılırdı. Rafael'in adı Tobit kitabında geçer: "Ben Rafael'im. Tanrı'nın yüce katına çıkmak için her an hazır bekleyen yedi melekten biriyim." (Tobit 12:15). 2. Esdras kitabı, (4. Esdras kitabı olarak da bilinir) Uriel’den bahsetmektedir ve eskiden Kilise Babaları tarafından çokça alıntılanan, Batı Hristiyanlığı’nda yaygınca bilinen bir metindi. Özellikle Ambrosius, 2. Esdras’dan çokça alıntı yapardı, bununla birlikte Katolik Kilisesi, 2. Esdras’ı hiçbir zaman kanonun parçası olarak kabul etmedi. Katolik Kilisesi, bazı apokrif metinlerde geçen Raguel, Sarakael, Remiel, İzidkiel, Haniel, Kefarel gibi isimlerin melek ismi olup olmadığı konusunda resmi bir tanıma yoluna gitmez (bu melek isimlerinin bazıları Hanok kitabında geçer). Doğu Ortodoks geleneğinde binlerce büyük meleğin varlığına inanılır. Bununla beraber, sadece yedi büyük meleğin isimleri zikredilerek tazim edilir. Mikail, Cebrail ve Rafael dışında Uriel anılır ve tazim edilen diğer üç melek ise Şealtiel, Yehudiel ve Barakiel’dir (bazen sekizinci melek olarak Yerahmiel tazim edilir). Ortodoks Kilisesi, 8 Kasım’da Büyük Melek Mikail ve Diğer Bedensiz Kudretli Varlıkların Sinaksisini kutlamaktadır (Jülyen takvimini kullanan dini topluluklarda, 8 Kasım, Gregoryen takvimine göre 21 Kasım’a denk düşmektedir). Büyük meleklerin anıldığı diğer yortular, 26 Mart'ta (Gregoryen'e göre 8 Nisan) Büyük Melek Cebrail Sinaksisi ve 6 Eylül'de (Gregoryen'e göre 19 Eylül) Büyük Melek Mikail’in Kolose’deki Mucizesi yortusudur. Ayrıca, Ortodoks dini takviminde sene boyunca her pazartesi meleklere adanmıştır ve hususiyetle Mikail ve Cebrail ile ilgili kilise ilahileri mevcuttur. Ortodoks ikonografisinde her meleğin sembolik bir anlamı vardır: Etiyopya Ortodoks Tevhîdî Kilisesi’nde kanonik kabul edilen 1. Hanok kitabında Sariel, manevi günahlara düçar olmuş ruhlar üzerinde gözetleyici olan bir melek olarak anılır (Hanok 20:7-8). Kıptî Ortodoks Kilisesi, Mikail, Cebrail ve Rafael'den başka dört diğer büyük melek tanır: Etiyopya Ortodoks Tevhîdî Kilisesi, Mikail, Cebrail, Rafael ve Uriel ile birlikte ayrıca şu melekleri büyük melek olarak kabul eder: Protestanların kanonik metinlerinde üç meleğin adı zikredilir: Büyük Melek Mikail, melek Cebrail (Daniel 9:21’de "Cebrail kişi" olarak anılır) ve Abaddon/Apollyon (Vahiy 9:11’de Cehennem meleği olarak bahsedilir). Protestanlık içerisinde, Anglikan ve Metodist geleneği, dört büyük melek kabul eder. Bunlar Büyük Melek Mikail, Büyük Melek Rafael, Büyük Melek Cebrail ve Büyük Melek Uriel'dir. Bununla birlikte, bazı Anglikan kiliselerinde yedi büyük meleğin tasvir edildiği vitraylar görmek mümkündür. Bu tasvir edilen büyük melekler, Mikail, Cebrail, Rafael, Uriel, Yofiel, Kamael ve Sadkiel’dir. Kilise takvimine göre büyük melekler, 29 Eylül’de Büyük Melekler Yortusu’nda (diğer adıyla Mikail Ayini’nde) yad edilirler. Evanjelist Billy Graham, Hristiyan kutsal metinlerinde sadece bir büyük melekten bahsediliğini ve bu büyük meleğin Mikail olduğunu, Yahuda 1:9'u referans göstererek, savunur. Yedinci Gün Adventistleri Mikail ve büyük melek sözcükleri ile İsa'nın kastedildiğini savunmaktadır. Bununla beraber, onu meleklerin başkanı olarak vurgularken, İsa'nın, İznik Hristiyanlığına göre tanrısal olan tabiatına değinilmez. Adventistler, bu Kutsal Kitap tevillerine destek olarak muarız din adamı Matthew Henry'yi referans verirler. Yehova'nın Şahitleri, 1. Selanikliler 4:16'da geçen "baş meleğin sedası" tabirini, büyük meleklere inanışın dini referansı olarak gösterirler. Yehova'nın Şahitleri, kutsal metinlerde Mikail ile kastedilenin gökteki İsa olduğunu, Mikail'in sadece onun başka bir adı olduğunu savunurlar. Onlar, İsa'nın, kelimenin en basit anlamıyla bir baş melek olduğuna, yani en yüce mahiyette bir varlık olduğuna inanırlar. İsa Mesih'in Son Zaman Azizler Kilisesinin (LDS Kilisesi) bağlıları, kendi kanonik metinlerine dayanarak, "başmelek" ("archangel") ile "başkan melek" anlamının kastedildiğini ve böyle olan tek meleğin Mikail olduğunu kabul ederler. LDS Kilisesi ayrıca, Mikail'in, aslında ilk insan olan Âdem olduğuna inanır. Her ne kadar Mikail'den başkası LDS kanonik metinlerinde büyük melek olarak anılmamış olsa da, Joseph Smith, ölümlüler aleminde Cebrail'in Nuh olarak hulul ettiğini, Büyük Melek Rafael'in de, kutsal metinlerde hiçbir peygamberle ilişkilendirilmemiş olsa da büyük bir makam sahibi olduğunu dile getirir. İslam'da başlıca altı büyük meleğe inanılır: Kimi Okültistler, büyük melekleri Kabalacıların sembolizmine benzer bir tarzda çeşitli mevsimlerle ve renklerle ilişkilendirirler. Kabala temeline dayanan bazı ayinli büyü sistemlerinde, dört büyük melek Cebrail, Mikail, Rafael ve Uriel, dört yönün muhafızları olarak kabul edilir ve onlarla ilişkilendirilen renklerin büyüsel nitelikleri olduğuna inanılır. Hristiyan temelli inançlarda Lucifer ya da Sataniel olarak ve İslam'da İblis olarak bilinen metafiziksel varlık, Satanistler tarafından ve Satanist olmayan birçokları tarafından bir büyük melek olarak kabul edilir. Satanistler, Lucifer'i kötü kabul etmezken, Satanist olmayanlarca Lucifer kötü ve Tanrı'nın rahmetinden kovulmuş olarak inanılır. Altın Şafak cemiyeti mensupları tarafından icra edilen Pentagramın İkincil Kovma Ayini'nde büyüsel çağrı şu sözleri de içerir: "Önümde Rafael; arkamda Cebrail; sağımda Mikail; solumda Auriel..." Sanatta, büyük melekler kimi zaman normal bir göksel bir varlıktan (örneğin sıradan bir melekten) daha büyük kanatlara sahip olarak betimlenir. Sanatta en çok tasvir edilen büyük melekler; Cebrail, Mikail, Rafael ve Uriel'dir. GenÃ§ Cato Marcus Porcius Catō Uticensis (MÖ 95–MÖ 46), Büyük dedesi politikaci ve devlet sözcüsü Yaşlı Cato ile isim benzerliğinden dolayı Genç Cato ("Cato Minor") olarak bilinir. Roma Cumhuriyeti'nin son dönemlerinde yaşamış olan Romalı politikacı ve devlet adamı Cato, aynı zamanda efsanevi inatçılığı ve bildiğinden şaşmaz kişiliği ile hatırlanır. Döneminde oldukça yaygın olan rüşvetle mücadele etmesi, ahlaki dürüstlüğü ve özellikle Jül Sezar ile olan uzun mücadelesi ile tanınır. Cato (Kato) milattan önce 95 yılında Marcus Porcius Cato ve onun karısı Livia Drusa'nın oğlu olarak Roma'da dünyaya geldi. Ebeveynini erken yaşlarda kaybeden Cato dayısı Marcus Livius Drusus'un evine taşındı ki, onlar aynı zamanda Quintus Servilius Caepio, Servilia Caepionis Maior, ve Cato'nun öz kardeşi olarak bilinmesine rağmen livia'nın ilk evliliğinden oğlu olan Servilia Caepionis Minor, Porcia (Cato öz kızkardeşi) ve Marcus Livius Drusus Claudianus (Livius'un evlatlık oğlu). Drusus, Cato daha 4 yaşındayken öldürüldü. Sestos Sestos Kalesi, Eceabat'a 4 km uzaklıkta, Yalova köyündedir. Akbaş limanının güneyinde kurulmuştur. Fatih Sultan Mehmed Kilitbahir kalesini yaptırırken, Sestos kalesinin taşları kullanılmıştır. PRODCOM PRODCOM madencilik ve imalat (hizmetler hariçtir) için , Avrupa Birliği üretim istatistikleri sisteminin kısaltmasıdır. Üretim istatistiklerinin dayandığı ürün sınıflaması (PRODCOM listesi) her yıl PRODCOM komitesince belirlenir. PRODCOM listesinin başlıkları HS ve CN´den elde edilmiştir, böylece üretim istatistikleri ve dış ticaret istatistikleri arasında karşılaştırma yapılması sağlanır. PRODCOM başlıklarının kodlanmasında sekiz dijitlik bir nümerik kod kullanılmış olup ilk altı dijit CPA kodu ile aynıdır. PRODCOM listesi bu nedenle CPA ile bağlantılı ve tutarlıdır. Türkiye'de PRODCOM istatistiklerinin üretilmesinde Türkiye İstatistik Kurumu sorumludur. Eric McCormack Eric James McCormack (d. 18 Nisan 1963), Kanada doğumlu Amerikalı oyuncu, televizyon yapımcısı ve yazarıdır. En çok tanındığı ve ona ödül kazandıran rolü Will Truman karakteri ile Will & Grace isimli Amerikan sitkomudur. Eric McCormack, Toronto'da doğdu. Ataları İskoç ve Cherokee kökenlidir. 1986'dan bu yana televizyon yapımlarında yer almaktadır. Evli ve bir erkek çocuk babasıdır. Kanada ve ABD çifte vatandaşıdır. KoÃ§i Bey Koçi Bey (ö. yak. 1650) Sultan IV. Murad ve kardeşi Sultan İbrahim'e sunduğu risâleleri ile tanınan 17. yüzyıl Osmanlı yazar, düşünür ve devlet adamı. Asıl adının Mustafa olduğu ve "Koçi"nin ise lakabı olduğu belirtilir. Diğer kaynaklarda lakabı "Koca" ve "Kuçi" olarak da geçmektedir. Doğum tarihi, hayatı ve vefât tarihi hakkında kesin bilgiler elimizde bulunmamaktadır. Kardeşinin Rus Çarlığı'nda Koçi Beyin Osmanlıda yaptığı gibi yüksek danışmanlık yaptığı bildirilmektedir. Gençliğinde Rumeli’de Arnavutluk'un Görice (Korçë) kasabasından devşirilerek Enderûn Mektebine kabul edilmiştir ve burada eğitim görmüştür. Sultan I. Ahmed (1603-1617)'den IV. Murad'a kadar Enderun'da muhtelif odalarda görev yapmıştır. IV. Murad (1623-1640) devrinde has odaya alındı. Padişahın itimadını kazanarak musahibi ve sırdaşı oldu. Bu sıfatla Bağdat Seferine iştirak etti. İlk risalesi, devlet idaresinde gördüğü yolsuzluklar hakkında 1631'da padişaha arz ettiği bir rapordur. Bu risalede Osmanlı devletinin gerileme sebeplerini I. Süleyman dönemine kadar götürmekte, fakat o devirde devletin güçlü olması yüzünden bu zayıflıkların iyi anlaşılamadığını, ancak III. Murad döneminde bunların iyice ortaya çıkıp anlaşıldığını ileri sürmektedir. Bu görüşler bazen rakamlarla, bazen hadiselerle, bazen de sert bir üslupta açıklamalar ile izah edilmiş ve ıslahat için görüşler ileri sürülmüştür. Koçi Bey bu