gibi uygulamaların olduğu dönemi, tekrar meşruti yönetime döndürmek için İbrahim Temo, İshak Sükûti, Abdullah Cevdet, Mehmet Reşit ve Hüseyinzade Ali adlı beş tıp öğrencisi bir araya gelerek "İttihad-ı Osmani" adlı bir gizli cemiyet kurdular ve cemiyetin üyeleri zamanla arttı. Ahmet Rıza Bey'in, cemiyetin Paris temsilciliğini üstlenmesinden sonra cemiyetin adını "İttihat ve Terakki" olarak değiştirdi. Cemiyetin amaçları "Programımız" başlığıyla 3 Aralık 1895'te Meşrevet gazetesinde yayınlandı. Küçük ve gizli bir cemiyetten zamanla büyük bir cemiyete dönüşen İttihat ve Terakki, 20-21 Temmuz gecesi, yaptıkları bir toplantıda genel isyan kararı alarak 24 Temmuz'da meşrutiyeti ilan etmeyi kararlaştırdılar. 23 Temmuz 1908'de çeşitli illerin yöneticileri, askerleri, eşrafı ve uleması, meşrutiyetin tekrar ilan edilmesi için hükûmete telgraflar çektiler. Meşrutiyeti isteyenlerin gönderdikleri telgraflar sarayda giderek çoğalırken, padişah Vükela Meclisi'ni toplayarak bu konunun görüşülmesini istedi. Vükela Meclisinin toplantısı sürerken meşrutiyetin ilan edilmemesi durumunda "rıza-i şehriyarlarına muhalif" olayların meydana geleceğine dair siyasal iktidarı tehdit edici telgraflar da gelmeye başladı. Manastır, Selanik, Kosova yörelerinden gelen telgrafların sayısındaki artış üzerine hükûmet "bir dış müdahaleye meydan vermemek” için Mebusan Meclisinin toplanmasını uygun buldu. Padişah da Mebusan Meclisinin yeniden toplanması için gerekli mabaatının hazırlanmasını Vükela Meclisine emrederek, bu iradenin tüm vilayetlere telgrafla duyurulmasını emretti. Bu emirle meşrutiyet tekrar ilan edildi. 20 Ocak 1921 gün ve 85 sayılı bu kanun, millî devleti yani Türkiye Devleti'ni (md. 3) kuran ihtilal Anayasası'dır. Hatemi Bayramşah Mono (ses) Mono, sesin tek kanallı olarak tekrar üretilmesidir. Üretimi sırasında genellikle tek bir mikrofon veya hoparlör, birden fazla hoparlör veya bir kulaklık olduğu durumlarda da tek bir sinyal yolundan beslenme veya tek bir sinyalde birleştirme (miks) söz konusudur. Önceleri daha yaygın kullanımı olan mononun yerini günümüzde birçok alanda stereo almış olsa da; telefon ağları, radyotelefon, işitme engelliler için kullanılan cihazlar ve diğer bazı uygulamalar halen monoya dayanmaktadır. Türkiye'deki çocuk mahkemeleri Türkiye'deki çocuk mahkemeleri, Türkiye'de adli yargı kolunun içinde yer alan ceza mahkemelerinden biridir. Çocuk mahkemeleri; suç işleyen çocukların yargılandığı, yargıç ve savcısının özel eğitimden geçirildiği, sosyal çalışmacının çocuğun durumu üzerine rapor vererek yargılamayı yönlendirebildiği özel bir mahkemedir. 2005 yılında yürürlüğe giren "Çocuk Koruma Kanunu" çocuğun tanımını yaparken ""Çocuk; daha erken yaşta ergin olsa bile, onsekiz yaşını doldurmamış kişiyi...ifade eder"" düzenlemesiyle çocuk mahkemelerinin on sekiz yaşının altındakiler için yargılama yapabileceğini belirtmiştir. Bulundukları il veya ilçenin adı ile adlandırılır. İhtiyaç sayısına göre birden fazla kurularak numaralandırılabilirler. (Örneğin; Ankara 1. Çocuk Mahkemesi, Beyoğlu 2. Çocuk Mahkemesi gibi.) Her ilde kurulur ve bölgelerin coğrafi durumları ve iş yoğunluğu göz önünde tutularak belirlenen ilçelerde Hâkimler ve Savcılar Yüksek Kurulunun olumlu görüşü alınarak kurulabilir. Çocuk mahkemesi, tek hâkimden oluşur. Türkiye'deki çocuk mahkemelerinde, asliye ceza mahkemesi ile sulh ceza mahkemesinin görev alanına giren suçlar bakımından, suça sürüklenen çocuklar hakkında açılacak davalar görülür. Ağır ceza mahkemesinin görev alanına giren suçlar, çocuk ağır ceza mahkemelerinde görülür.. Çocuk mahkemesinin hakim ve savcılarının nitelikleri de kanunla düzenlenerek, çocuk hukuku alanında uzmanlaşmış, çocuk psikolojisi ve sosyal hizmet alanlarında eğitim almış olan hâkimler ve Cumhuriyet savcılarının seçileceği kurala bağlanmıştır.. Yargılama usulüne ilişkin de mahkemenin ihtisasına göre düzenlemeler getirilmiştir. Bu farklardan birisi de Cumhuriyet başsavcılıklarında bir çocuk bürosu kurulmasıdır. Çocuk bürosu savcıları suça sürüklenen çocuğun soruşturmasını yürütmek, çocuk hakkında acil tedbirler almak ve eğitim, iş, barınma dahil çocuğun ihtiyaç duyduğu destek hizmetlerini sağlamakla görevlidir.. Santa Coloma d'Andorra Santa Coloma d'Andorra Andorra'nın başkenti Andorra la Vella'da bulunan köy. Gran Valira nehrinin hemen yanında ve başkent Andorra la Vella'ya 2 km uzaklıkta bulunmaktadır. Köyde, UNESCO Dünya Mirasları listesinde yer alan bir kilise de bulunmaktadır. NGC 7129 NGC 7129 açık yıldız kümesi, yıldız-oluşum bölgesindeki bir yansıma bulutsusudur. 2004 yılında yapılan çalışmalarda, en küçüğü 1 milyon yaşında olan 130'un üzerinde çok genç yıldızlar gözlenmiştir. Bizim Güneşimiz de büyük bir ihtimalle bundan yaklaşık beş milyar yıl önce benzer bir yıldız doğumevi içerisinde meydana gelmiştir. Bulutsudaki en dikkat çekici şey, genç yıldızların ışıklarını yansıtan güzel mavi renkli toz bulutlarıdır; ancak daha küçük, koyu kırmızı renkli hilal biçimindeki şekiller de enerji yüklü ve genç yıldız benzeri nesnelerin işaretleridir. Herbig-Haro adıyla bilinen bu nesnelerin biçim ve renkleri, yeni doğan yıldızlardaki fıskiyelerden akarak gelen malzemenin çarpması sonucu ışıldamaya başlayan hidrojen gazına özgüdür. Bölgede yer alan bu doğurgan gaz ve toz bulutu en sonunda dağılacak, gevşek durumda bulunan küme gökada çevresinde döndükçe de yıldızlar birbirlerinden ayrılacaktır. NGC 7129, William Herschel tarafından 18 Ekim 1794 yılında keşfedilmiştir. Hilal Bulutsusu Hilâl Bulutsusu ("NGC 6888" veya "Caldwell 27") Kuğu takımyıldızı yönünde ve yaklaşık 5000 ışık yılı uzaklıkta bulunan bir salma bulutsusu. Wilhelm Herschel tarafından 15 Aralık 1792 tarihinde keşfedilmiştir. NGC 6888'in merkezindeki yıldız bir Wolf-Rayet yıldızı olarak sınıflandırılmıştır WR 136 (HD 192163). Yıldız her 10.000 yılda Güneş kütlesine eşit miktarda olmak üzere, dış kabuğunu güçlü bir yıldız rüzgarıyla fırlatıp atmaktadır. Bulutsunun karmaşık yapısı, büyük bir olasılıkla bu güçlü rüzgarın daha erken bir evrede fırlatılıp atılan bir malzeme ile etkileşime girmesinin sonucudur. Yakıtını muazzam bir hızla tüketen ve ömrünün sonlarına yaklaşan bu yıldız, en sonunda görülmeye değer bir süpernova patlamasıyla parlayıp, sönüp gidecektir. Domuz gribi Domuz gribi, Orthomyxoviridae ailesinden, herhangi bir virüs tarafından oluşmuştur. Domuzlarda oluşan virüse çok benzediği için adına Domuz Gribi denmektedir. Hastalık tıp alanında İngilizce swine influenza virus kelimelerinin baş harflerinin bir araya getirilmesiyle kısaca SIV olarak adlandırılır. Bilinen tüm SIV tipleri ya Influenzavirus A (çoğunlukla) ya da Influenzavirus C (ender) tipindedir. Aşısı bulunmaktadır. 2009 salgınına neden olan virüs, influenza A virüsünün alt türlerinden biri olan H1N1'dir. Kümes hayvanları ve domuzlar ile yakın temasta çalışan kişiler, özellikle korumasız bir şekilde temasta bulunanlar, eğer hayvan insana bulaşabilen bir virüs taşıyorsa enfeksiyon kapma riski altındadır. Buna karşılık, hastalıklı bir hayvanın eti uygun bir şekilde pişirildiği zaman herhangi bir risk arz etmemektedir. SIV, insandan insana bulaşabilecek şekilde yapısını değiştirebilmektedir. 2009 yılındaki domuz gribi vakalarının bu tip bir virüs tarafından oluştuğu belirtilmektedir. Bu tür bir salgın şeklinde bilinen ilk grip salgını, "İspanyol gribi" olarak da adlandırılan 1918 salgınında, yaklaşık iki yıl içerisinde 500 milyon kişi hastalığa yakalandı ve 50 ila 100 milyon kişi hayatını kaybetti. Bu salgına yol açan grip virüs H1N1 virüsünün atasıydı. 1976 salgınında 1 kişi hastalıktan 25 kişi virüs aşısına bağlı oluşan yan etkilerden hayatını kaybetti. Bu nedenle 1976 salgını, "domuz gribi fiyaskosu" olarak da bilinir. 1988 salgınında sadece hamile bir kadın ve doğmamış bebeği hayatını kaybetti. 2009 yılında Meksika'da başlayıp dünyaya yayılan virüs,191 ülkede yaklaşık 800,000 kişide görüldü, 8238 kişi H1N1 virüsü nedeniyle yaşamını yitirdi. Hastalığın insandaki belirtileri grip ve grip benzeri hastalıkların semptomları ile aynıdır. Belirtiler; ateş, öksürük, boğaz ağrısı, vücut ağrısı, baş ağrısı, üşüme hissi ve yorgunluktur. Normalden daha fazla sayıda hasta ishal ve kusma şikayeti bildirmiştir. Bu epidemide ateşsiz, daha atipik seyreden vakalar da görülmektedir. Örneğin, bir aileden birisinde tipik grip semptomları olmasına rağmen ailenin başka üyelerinde hafif bir burun akıntısı, gözlerde batma şikayeti, boğaz ağrısı olabilmekte ve hiç ateşi olmayanlara rastlanmaktadır. İki hastadan biri hafif seyretmektedir, ancak doktora “ben hastayım” diye gelenlerin önemli bir kısmında ateş vardır; hastaneye yatırılanlarda bu oran %90-95'e ulaşmaktadır. Yani daha ciddi vakaların hemen hepsi ateşlidir. Bu belirtiler sadece domuz gribine özgü olmadığı için tanı konulması için hastanın yakın geçmişi, domuz gribi olan kişilerle temas edebileceği bölgelerde bulunup bulunmadığı ya da domuzların ve kümes hayvanlarının bulunduğu ortamlarda bulunup bulunmadığı sorgulanarak ayırıcı tanı yönteminin uygulanması gerekmektedir. Domuzlarda grip çok yaygındır, ABD'de üretilen domuzların yaklaşık yarısı virüse maruz kalmıştır. Virüse karşı antikorlara diğer ülkelerdeki domuzlarda da sıkça rastlanır. En önemli bulaşma yolu hastalıklı ve hastalıksız domuzların doğrudan temasıdır. Bu yakın temaslar özellikle hayvanların taşınması sırasında sıkça gerçekleşir. Entansif tarım da, domuzların birbirine çok yakın ortamlarda yetiştirilmesinden dolayı bulaşma riskini artırabilir. Virüsün doğrudan bulaşması muhtemelen domuzların burunlarını birbirlerine değdirmeleriyle ya da kurumuş mukus üzerinden olur. Hapşırma ve öksürme yüzünden hava yoluyla bulaşma da mümkündür. Virüs genellikle bir sürü içinde hızlıca yayılır ve birkaç gün içerisinde tüm domuzlara bulaşır. Yaban domuzu gibi vahşi hayvanlar da virüsü bulaştırabilir ve bu hastalığın çiftlikler arasında yayılmasına sebep olabilir. Domuzların çevresinde çalışan, özellikle yakın temasa giren kişiler bu hayvanlarda yaygın olarak görülen bu virüsü kapma riski altındadır. Bu insanlar, zoonoz ve virüsün şekil değiştirmesinin birlikte oluşabileceği bir ortam teşkil ederler. Dolayısıyla bu insanların aşılanması ve yeni virüs nesillerinin tespit edilmesi için izlenmesi halk sağlığı açısından önemlidir. Çiftliklerdeki çalışanlar kadar olmasa da veterinerler ve et işleme tesislerinde çalışanlar da virüse yakalanma riski altındadır. Risk grubu, yani hastaneye yatış ve ölüm riski yüksek olanlar, hem yurt dışında hem Türkiye'de aynı. Bunlar, 5 yaş altı, özellikle de 2 yaş altı çocuklar, gebeler, her yaş grubundan kronik hastalığı olanlar, yani astım, KOAH, kalp hastalığı, diyabeti olanlar, bağışıklığı baskılanmış olanlar, REYE sendromu nedeniyle 19 yaş altı aspirin tedavisi alanlardır. En yüksek riski olanlar gebelerdir. Hastaneye yatışların ise çok önemli bir kısmını pnömoniler oluşturmaktadır. Domuz gribi salgınından bu kadar korkulmasının nedenlerinden biri, hastalık genelde kötü seyretmiyor olsa da, ölen hastaların bir kısmının genç erişkinler ve okul çağı çocukları olmasıdır. Bunlardan %30'unda altta yatan bir hastalık da bulunmamaktadır. Ayrıca yoğun bakıma ihtiyaç duyan ve uzun süre kalan bu tür hastalar, yoğun bakım yatak sayısında da çok ciddi bir yetersizliğe de yol açmaktadır. Domuz gribi solunum (hava) yoluyla bulaşmaktadır; aşısı bulunmuştur ve Dünya Sağlık Federasyonun onayladığı bir aşıdır. Ancak aşının yan etkileri konusunda hâla şüpheler bulunmaktadır. Dünya Sağlık Örgütü, dünyada Aralık 2009'a kadar 65 milyon aşının yapıldığını ve mevsimsel grip aşısında beklenenlerden farklı yan etkiye rastlanmadığını bizzat açıklamıştır. Domuz gribi aşısında adjuvan olarak yer alan skualen daha önce hepatit, papilloma, bazı grip aşıları ve kuş gribi gibi farklı birçok aşıda denenmiştir ve hem AB'de hem de ABD'de onay almıştır. Koldaki enjeksiyon yerinde ağrı dışında, adjuvanlı ve adjuvansız aşılar karşılaştırıldığında hiçbir ciddi yan etki görülmemiştir. Bir iddia da, bu molekülün normalde bağırsaktan alındığı ve koldan verilmesi durumunda antikor oluşumuna yol açacağı şeklindedir. Bunun da aksi ispatlanmış ve enjeksiyon yoluyla verilen adjuvanlara karşı antikor oluşmadığı gösterilmiştir. Onaylanmış aşılar gebelerde yapılabilir. Buna, canlı zayıflatılmış aşılar, ayrıca adjuvanlı ve adjuvansız ölü aşılar dahildir. Yeterli antikor oluşumunun sağlanabilmesi açısından, bebeklerde 6. aydan itibaren aşı uygulanabilir. İlk 6 ayda bebeğin annesinin veya bakıcısının aşı olması gerekmektedir. Öte yandan, yenidoğanlara dahi oseltamivir verilebilmektedir. Aşıya bağlı olarak, yumurta alerjisi olanların dışında beklenen bir alerjik reaksiyon yoktur. Tedbir olarak, solunum maskeleri dışında, özellikle kalabalık ortamlarda bulunduktan sonra, eller sıklıkla sabun ve su ya da alkol içerikli kimyasallar ile yıkanmalıdır. İnsanlar ellerini yıkayamadıkları durumlarda, ağızlarına, burunlarına ve gözlerine elleriyle dokunmaktan kaçınmalıdır. Eğer öksürme gerekiyorsa ağız bir bez ya da kâğıt ile kapatılmalı ve kullanılan kâğıt ya da bez hemen çöpe atılmalıdır. CDC, dört durumda profilaksi önermektedir. Bunlar, profilaksi verilecek kişinin risk grubunda olması, gerçek temas öyküsü olması, ilacın hastalık başlangıcından itibaren ilk 48 saatte verilmesi ve son olarak, profilaksinin 10 gün boyunca alınmasıdır. Bu dört koşul sağlanıyorsa profilaksi verilmeli, yoksa verilmemelidir. Profilaksi, aile içi veya yakın temas bulaşları içindir. Uzun süreli profilaksi önerilmemektedir. ABD Hastalık Kontrol ve Korunma Merkezleri (CDC) hastalıktan korunma veya tedavisi için Tamiflu (oseltamivir) ya da Relenza (zanamivir) önermektedir. İzole edilen virüs üzerinde ABD ve Meksika'da yapılan deneylerde amantadine ve rimantadine'e karşı dayanıklı olduğu tespit edildi. Amerikalı uzmanlar 2009 Haziran ayının sonlarında aşının bulunmasına çok yaklaştıklarını açıkladılar. Yapılan önemli hatalardan biri, doktorların grip olduğunu düşündükleri herkese ilaç vermeleridir. DSÖ yüksek riskli gruplara erken tedavi önermektedir. Yani tedaviye ilk 48 saat içinde ve ideal olarak da ilk 24 saatte başlanması gerekmektedir. Örneğin bir gebe, iki yaş altı çocuk veya astımlı bir hasta geldiğinde test yapılmadan hemen ilaç başlanmalıdır. Gebelerde, sistemik etkisi nedeniyle oseltamivir daha uygundur. Ama hafif hastalığı olan ve risk taşımayan bir kişide, domuz gribi düşünülse bile ilaç verilmesi gerekmemektedir. Yani ilaca, hastanın durumuna ve riskine göre başlanmalıdır. Hafif olan vakaların kaç kişi olduğu bilinmemektedir. Hasta olduğu için doktora başvuranların ortalama %4'ü hastaneye yatmakta, bunun dörtte biri yoğun bakıma girmekte, yoğun bakıma girenlerin de üçte biri ölmektedir. Buna göre, doktora, “ben çok hastayım” diye başvuranlarda mortalite 3/1000'dir. Daha hafif vakalar da dahil edilirse, bu oran 1/10.000 düzeyine inmektedir. ABD Başkanı Barack Obama, H1N1 virüsünün yol açtığı domuz gribi hastalığıyla mücadeleye acil kullanım için 1.825 milyar dolar tahsis etmiştir. ABD ve Dünya Sağlık Örgütü domuz gribiyle mücadelede alınacak önlemler ve tedaviler için sistemli bir şekilde çalışmaktadırlar. Kıbrıs Türktür Derneği Kıbrıs Türktür Derneği, Ağustos 1954 tarihinde kurulan ve 29 Ağustos 1955 tarihindeki Kıbrıs Sorunu ile ilgili ABD ile Birleşik Krallık tarafından Türkiye ve Yunanistan'ın Londra’da yapılacak konferansa davet edilmesi öncesinde Türkiye'de "Kıbrıs konusunda Türkiye'nin pozisyonunu desteklemek ve kamuoyu yaratmak" amacıyla kurulmuş ama 6-7 Eylül Olayları'ndan sorumlu tutulmasından dolayı 7 Eylül 1955 tarihinde kapatılan dernek. Derneğin kuruluşundan itibaren yönetim kurulunda Hikmet Bil (Hürriyet gazetesi yazıişleri müdürü ve avukat), Hüsamettin Canöztürk (Milli Talebe Federasyonu Başkanı), Orhan Birgit (gazeteci), Ziya Somer (öğrenci) ve Kamil Önal (gazeteci) gibi isimler yer aldı. Diğer önemli isimleri Ahmet Emin Yalman, Selim Ragıp ve Nevzat Karagil'di. Başkanlık görevini Hürriyet gazetesi yazarı ve avukat olan ve o zaman Türkiye'de iktidar partisi görevinde bulunan Demokrat Parti'ye yakın olduğu iddia edilen Hikmet Bil yaptı. 6-7 Eylül olaylarını organize ettiği söylenen ve Yeni Sabah gazetesinde muhabirlik görevinde bulunan gazeteci Orhan Birgit, derneğin 2. başkanlığını yaptı. Ayrıca Milli Emniyet Hizmetleri üyesi olan aynı zaman da gazetecilik yapan Kamil Önal, dernekte genel sekreterlik görevinde bulundu. Dernek, kuruluşundan itibaren hükümetle yakın işbirliği içinde olmuş ve kuruluş senesinde 350 bin TL, daha sonra da her sene 200 bin TL yardım parası almıştır. Kıbrıs’ta 1950'li senelerde Birleşik Krallık'ın yönetimine yönelik Rumların eylemleri arttı. Rumların kurduğu EOKA adlı gerilla ordusu İngilizlerle çatışmalara giriyor ve adanın Yunanistan ile birleştirilmesini istiyordu. Bunun üzerine Kıbrıslı Türkler, Fazıl Küçük ve arkadaşları ile partileşmeye gitti. Kıbrıs Milli Türk Birliği Partisi olan Fazıl Küçük başkanlığındaki siyasi parti, 15 Ağustos 1955 tarihinde gerçekleşen kongre ve Kıbrıs Türktür Derneği'nin başkanı Hikmet Bil'in temasları sonucunda ismini Kıbrıs Türktür Partisi şeklinde değiştirdi. 1 Nisan 1955 tarihinde Kıbrıslı Rumların kurmuş olduğu EOKA'ya karşı Kıbrıs Türk Mukavemet Birliği adındaki örgütü kurdu. 1955 senesinin Eylül ayında Volkan teşkilatını kurdu. 1955 senesinde Türkiye, Yunanistan ve Birleşik Krallık Dışişleri Bakanları arasında yapılan üçlü konferansı izlemek adına diğer iki Kıbrıslı Türk delege ile birlikte Londra'ya gitti. Fakat bir sonuç alınamadı. Fazıl Küçük, Şakir Özel, Selçuk Hoca, Rauf Denktaş, Burhan Nalbantoğlu ve Mustafa Kemal Tanrısevdi gibi isimler bu yapılanmanın içinde görev aldı. Bu senelerde Türkiye’nin Kıbrıs politikası da açıklık kazandı. Türkiye, Kıbrıs’ın Yunanistan’a bağlanmasına kesinlikle karşı çıktı. Kıbrıs Türkleri ile Türkiye'nin çıkarlarını koruyacak en iyi çözüm "Taksim" olarak ortaya konuldu. Türk basını tarafından da adanın Birleşik Krallık'tan ayrılırsa Türkiye Cumhuriyeti'ne bağlanması konusunda kampanya başlatıldı. 1950'li yılların sonunda, "Ya Taksim Ya Ölüm" adında anılan mitingler meydanlarda başladı. İlk "Ya Taksim Ya Ölüm" mitingi Kıbrıs’ta yapıldı ve binlerce Kıbrıslı Türk katıldı. İkinci miting ise 8 Haziran 1958 tarihinde İstanbul'un Taksim Meydanı'nda yapıldı. İstanbul'daki Taksim Mitingi Türkiye’nin çeşitli yerlerinde Ya Taksim, Ya Ölüm mitinglerine öncülük etti. İstanbul mitinginden itibaren sonra da seneler içinde Türkiye’nin her yanında 43 meydan mitingi yapıldı. 1958 senesinde Türkiye'ye giden Fazıl Küçük, Türkiye'nin başta İstanbul ve Ankara'da olmak üzere çeşitli yerlerinde yapılan mitinglerde konuşmalar yaptı. Ancak, Birleşik Krallık ile görüşmelerden sonuç alınamayınca Rumların Enosis ve Türklerinde Taksim isteği gerçekleşmedi. Yunanistan'ın 1954 senesinde Kıbrıs'a kendi kaderini tayin hakkı'nın tanınması için Birleşmiş Milletler'e yaptığı başvuru kabul edilmeyince Grivas önderliğindeki EOKA Kıbrıs'ta Birleşik Krallık'a karşı eylemlerini başlattığında, Birleşik Krallık yönetimi, Türkiye ve Yunanistan'ı Kıbrıs Sorunu'na ilişkin sorunları görüşmek üzere Londra'da toplanacak üçlü bir konferansa davet etmişti. Ülkeler, 29 Ağustos 1955'te Londra'da buluşmak için karar aldı. Bu kararlardan sonra 1955 senesinde "Kıbrıs", Türkiye kamuoyunun gündeminde baş köşeye oturdu. Ayrıca gazetelerde hemen her gün Rumlar aleyhinde haberler boy gösteriyordu. Gazetelerden Kıbrıslı Türkler'in baskı altında olduğunu okuyan insanlar, Kıbrıs'a mücadele amacıyla gitmek için Türkiye Milli Talebe Federasyonu'na kitlesel başvurular yapmaya başladı. Türk Dışişleri yetkilileri Londra'da Kıbrıs temaslarına devam ederken, Mustafa Kemal Atatürk'ün Selanik'teki doğduğu evde bir bomba patlamasıyla ilgili haber, önce 6 Eylül 1955 günü saat 13.00 haberlerinde TRT radyosunda yayımlandı. Bunun üzerine, “Atamızın evi bombalandı” manşetiyle ikinci baskı yapan Mithat Perin'in sahibi, Gökşin Sipahioğlu'nun yazı işleri müdürü olduğu DP yanlısı İstanbul Ekspres gazetesi genelde tirajı 20 bin civarında olduğu halde 6 Eylül'de 290.000 basmış ve o dönemde kurulmuş olan Kıbrıs Türktür Derneği üyelerince bütün İstanbul'da satılmaya ve halkı galeyana getirmek üzere kullanılmaya başlandı. Aynı baskıda Kıbrıs Türktür Derneği genel sekreteri Kamil Önal "Mukaddesata el uzatanlara bunu çok pahalıya ödeteceğiz, ödeteceğimizi alenen söylemekte de bir mahzur görmüyoruz" diye yazmıştır. Kıbrıs Türktür Derneği'nin önayak olması ve diğer gençlik örgütleri, meslek kuruluşları, DP teşkilatı, bazı resmi ve gayriresmî makamların telkin ve teşvikiyle yerel kalabalıklar ve şehre dışarıdan getirilmiş olan kitlelerce 6 Eylül akşamı Rum ve diğer azınlıklara yönelik bir yağma ve yıkım eylemi gerçekleştirildi. Olaylar kısa sürede Beyoğlu, Kurtuluş, Şişli, Nişantaşı gibi gayrimüslimlerin yoğun olarak yaşadığı semtlere yayıldı. Daha sonra ise Eminönü, Fatih, Eyüp, Bakırköy, Yeşilköy, Ortaköy, Arnavutluk, Bebek, Kadıköy, Moda, Kuzguncuk, Çengelköy gibi uzak ilçe ve semtlere sıçradı. Türk basınına göre 11 kişi, bazı Yunan kaynaklarına göre 15 kişi öldürülmüştür. Resmî rakamlara göre 30 kişi, gayri resmî rakamlara göre 300 kişi yaralanmıştır. Tecavüze uğrayan kadınların sayısının 200’ü aştığı tahmin edilmektedir. 4.214 ev, 1.004 işyeri, 73 kilise, bir sinagog, iki manastır, 26 okul ile aralarında fabrika, otel, bar gibi yerlerin bulunduğu 5.317 mekân saldırıya uğramıştır. 7 Eylül 1955 günü 6-7 Eylül Olayları'ndan sorumlu tutulmasından dolayı Kıbrıs Türktür Derneği'nin tüm idari meclis üyeleri tutuklandı ve dernek kapatıldı. Olaylarla ilgili olarak Beyazıt, Beyoğlu ve Kadıköy'de oluşturulan örfi idare mahkemelerinde 5.104 sanık, Ankara'da 171, İzmir'de 424 kişi yargılandı. Cumhuriyet Halk Partisi lideri İnönü'nün hükümete sert eleştiriler yapması üzerine, sanıkların ezici çoğunluğu serbest bırakıldı. Mahkeme, TMFT'nin, KTC'nin, MAH'ın ve Özel Harp Dairesi'nin üzerine gitmedi. Daha sonra, KTC yöneticisi Kamil Önal'ın adamlarının polisin mühürlemiş olduğu KTC binasına girerek MAH'la ilgili istihbarata ait bir dosyayı öğrencilere yaktırdığı anlaşıldı. Aralık 1955'te, KTC idare heyetlerine üye 87 kişi serbest bırakıldı ve 12 Şubat 1956'da 17 kişiye dava açılır. Karar, 1956 yılının Aralık ayı sonunda açıklandı. Sadece 228 kişi suçlu bulundu. H.264/MPEG-4 AVC H.264 bir görüntü sıkıştırma standardıdır ve MPEG-4 Bölüm 10 ya da MPEG-4 AVC (Advanced Video Coding) in muadilidir. 2008 yılı itibarıyla, ITU-T, Video Coding Experts Group (VCEG), ISO/IEC (International Organization for Standardization/International Electrotechnical Commission) içindeki Moving Picture Experts Group (MPEG) tarafından oluşturulan Birleşik Video Ekibi () tarafından geliştirilen en son blok-yönelimli hareket-kompanzasyonuna dayalı çözücü standardıdır. ITU-T H.264 ve ISO/IEC MPEG-4 Bölüm 10 standartları (resmi adı, ISO/IEC 14496-10) birlikte sürdürülmektedir, dolayısıyla aynı teknik içeriğe sahiptirler. Standartın ilk nihai taslak metni Mayıs 2003'te tamamlanmıştır. H.264/AVC projesinin amacı diğer mevcut standartlara göre oldukça düşük bit oranlarında ("Örnek:" MPEG-2, "H.263" ya da "MPEG-4 Bölüm 2"'ye göre yarı yarıya bit oranı) ve gerçekleştirilmesi aşırı pahalı olacak karmaşık tasarımlar gerektirmeden iyi görüntü kalitesi sağlayacak bir standart yaratmaktı. Bir diğer hedef de yeterli esneklik sağlayarak standardın televizyon yayınları, DVD depolama, RTP/IP paket ağları ve ITU-T çoklu ortam telefon sistemleri gibi, düşük ya da yüksek bit oranları, düşük ya da yüksek çözünürlükte görüntü ihtiva eden geniş bir ağlar ve sistemler yelpazesinde çalışabilmesi ve geniş bir uygulama çeşitliliğine sahip olmasıydı. H.264 aslında, bölümleri aşağıda listelenen profiller olan bir standartlar ailesidir. Herhangi bir çözücü bu profillerden en az birini çözer, ancak her birini çözmek zorunda değildir. Çözücü teknik özelliklerinde hangi profillerin çözülebildiği tanımlanır. H.264/AVC'nin ilk sürümünün standardizasyonu Mayıs 2003'te tamamlanmıştır. Sonrasında "JVT" tarafından, Fidelity Range Extensions (FRExt) olarak bilinen eklentiler yayınlanmıştır. Bu eklentiler yükseltilmiş örnekleme bit derinliğini ve YUV 4:2:2 ve YUV 4:4:4 örnekleme yapılarını da içeren daha yüksek çözünürlüklü renk bilgisini destekleyerek daha yüksek kalitede görüntü kodlamayı imkânlı hale getirmiştir. Fidelity Range Extensions projesi ile ayrıca 4x4 ve 8x8 tam sayı çevrimleri arasında uyumlu anahtarlama, kodlayıcıya özgü algısal kuantizasyon ağırlık matrisleri, resimler-arası etkin kayıpsız kodlama ve ilave renk uzayları desteği gibi özellikler de eklenmiştir. Fidelity Range Extensions tasarım çalışmaları Temmuz 2004'te tamamlandı ve Eylül 2004'te de yayımlandı. Daha yeni eklentiler arasında ağırlıklı olarak profesyonel uygulamalara yönelik beş yeni profil eklenmesi, ileri gam renk uzayı desteği, ilave görüntü oranı göstergeleri, iki farklı tipte "tamamlayıcı genişletilmiş bilgi" tanımlanması (post-filter hint ve tone mapping) ve endüstriden gelen geri beslemeye göre farklı olarak tasarlanması gerektiği görülen bir FRExt profilinin içeriğinin daraltılması sayılabilir. H.264/AVC Ek G'de belirlendiği şekliyle "Ölçeklendirilebilir görüntü kodlaması"(), alt-bit akıntıları() ihtiva eden H.264/AVC'ye uygun bit akıntıları() kurulmasına olanak verir. Geçici bit akıntısı ölçeklendirmesi (orijinal bit akıntısından daha küçük geçici örnekleme oranına sahip bir alt-bit akıntısı olması durumu) için alt-bit akıntısı türetilirken orijinal bit akıntısından bütün erişim üniteleri çıkartılır. Uzamsal ve kaliteli bit akıntısı ölçeklendirmesi için alt-bit akıntısı türetilirken orijinal bit akıntısından NAL (Network Abstraction Layer) çıkartılır. Bu durumda etkili kodlama için ""katmanlar arası kestirme"" yani düşük uzamsal çözünürlük ya da kalitedeki sinyal verileri kullanılarak daha yüksek uzamsal çözünürlük ya da kalitedeki sinyalin oluşturulması yöntemi kullanılır. "Ölçeklendirilebilir görüntü kodlaması" eklentisi Kasım 2007'de tamamlanmıştır. ITU-T adlandırma sistemine göre H.264, standardın H.26x serisi Video Coding Experts Group (VCEG) görüntü kodlama standartlarının bir parçası olduğunu ifade eder; MPEG-4 AVC adı ise ISO/IEC ve MPEG isimlendirme sistemlerine göre standardın MPEG-4 standartlar dizisi olarak da bilinen ISO/IEC 14496'nın 10uncu bölümü (Advanced Video Coding) olduğunu ifade eder. Standart ITU-T içinde yürütülen H.26L adlı bir VCEG geliştirme projesinin devamı olarak VCEG ve MPEG'in ortak çalışması ile geliştirilmiştir. Bu sebeple ortak mirası yansıtan H.264/AVC, AVC/H.264, H.264/MPEG-4 AVC ya da MPEG-4/H.264 AVC adlarıyla atıfta bulunulması yaygındır. ITU-T tarihçesini yansıtan H.26L adı daha az yaygın olmakla birlikte hala kullanılmaktadır. Zaman zaman standardı geliştiren "Birleşik Video Ekibi(JVT)" ne atfen "JVT çözücüsü" de denildiği görülür. (Bu çeşit ortak geliştirme çalışmaları oldukça yaygındır. Örneğin MPEG-2 video çözücüsü standardı da MPEG ve ITU-T arasındaki ortak çalışma ile oluşturulmuştur ve ITU-T camiası içinde H.262 olarak bilinir.) H.264/AVC/MPEG-4 Bölüm 10 görüntüyü mevcut standartlardan çok daha etkin bir biçimde sıkıştırmaya yarayan ve çok farklı ağ ortamlarında uygulama esnekliğine olanak sağlayan bir dizi yeni özellik içerir. Bazı temel özellikleri şunlardır: Bu özellikler ve ilave daha başka özellikler H.264'ün geniş bir koşullar ve uygulama ortamları çeşitliliği altında önceki herhangi bir standarttan çok daha iyi randıman vermesine yardımcı olur. Özellikle yüksek bit oranlı ve yüksek çözünürlüklü durumlarda H.264 yarı yarıya bit oranıyla sıklıkla MPEG-2'ye eşit performans sağlar. Diğer ISO/IEC MPEG görüntü standartlarında olduğu gibi H.264/AVC'de de ücretsiz indirilebilen bir referans yazılım örneği mevcuttur. Ana amacı kendi başına kullanışlı bir yazılım olmaktan ziyade H.264/AVC özelliklerinin örneklerini vermektir. MPEG tarafından birtakım referans donanım geliştirilmesi çalışmaları da sürdürülmektedir. Yukarıda belirtilen özellikler H.264'ün tüm profillerini kapsayan komple özellikleridir. Bir çözücü için 'profil' amaçlanan uygulamalardaki gereksinimleri karşılaması için gerekli bir özellikler kümesidir. Bu da her profilde listelenen özelliklerin tümünün desteklenmediği anlamına gelir. Bir sonraki bölümde H.264/AVC'nin çeşitli profilleri anlatılmıştır. H.264/MPEG-4 AVC standardı, profiller olarak adlandırılan, belirli uygulama sınıflarına hitap eden aşağıdaki kabiliyetler kümelerini içerir: İlave olarak standart, diğer profillerin basit alt kümelerinden oluşan 4 adet "iç-profil" içerir. Bunlar çoğunlukla kamera ve redaksiyon gibi profesyonel uygulamalar için kullanılır: "Ölçeklendirilebilir Görüntü Kodlaması" uzantısının bir sonucu olarak standart 3 adet ilave "ölçeklendirilebilir profil" içerir: 1998 yılı başlarında "Video Coding Experts Group" (VCEG - ITU-T SG16 Q.6) "H.26L" adında bir proje üzerine taslak gönderilmesi için bir çağrı yayınladı. Projenin amacı mevcut diğer görüntü kodlama standartlarıyla karşılaştırıldığında iki katı yüksek verim elde edilebilecek ve geniş bir uygulama alanı olan yeni bir kodlama standardı oluşturmaktı. VCEG'in başkanlığını Microsoft'tan "Gary Sullivan" yapmaktaydı. İlk taslak Ağustos 1999'da oluşturuldu. 2000 yılında "Heinrich Hertz Institute, Almanya"'dan "Thomas Wiegand" VCEG eşbaşkanı oldu. Aralık 2001'de VCEG ve MPEG bir araya gelip kuruluş amacı standardı son haline getirmek olan "Birleşik Video Ekibi (JVT)"'yi oluşturdular. JVT'ye "Gary Sullivan", "Thomas Wiegand" ve Motorola'dan "Ajay Luthra" başkanlık etmekteydi. Haziran 2004'te "Fidelity range extensions (FRExt)" projesi sonlandırıldı. Ocak 2005'ten Kasım 2007'ye kadar H.264/AVC'nin "Ölçeklendirilebilir Görüntü Kodlaması (SVC)" eklentisi üzerinde çalışıldı. Daha sonra Almanya Aachen Üniversitesinden "Jens-Reiner Ohm" yönetim ekibine katıldı. Temmuz 2006'dan beri JVT üçboyutlu ya da çok bakışaçılı televizyona yönelik "Çokbakışlı Görüntü Kodlama"() üzerinde çalışmaktadır. H.264/AVC sürümleri aşağıdaki tamamlanmış revizyonlar, düzeltmeler ve eklentilerden oluşur (tarihler ITU-T içindeki son onay tarihleridir, bunun yanında ISO/IEC "Uluslararası Standart" olarak onaylanma tarihleri genellikle bunlardan kısa bir süre sonradır). Her sürüm bir önceki sürümden farklılıkları metin olarak içerir. Koyu renkle yazılmış sürümler yayımlanmış ya da yayımlanması planlanmıştır. Planlanan eklentiler: Yazılım algoritmaları ile ilgili patentlerin tanındığı ülkelerde H.264/AVC standardını kullanarak ürün geliştiren üreticiler kullandıkları patentli teknolojiler için lisans ücreti ödemek zorundadırlar. Bu durum aynı zamanda Temel Profil için de geçerlidir. MPEG standardizasyon kuruluşuyla herhangi bir bağlantısı olmayan özerk bir kuruluş olan "MPEG LA" bu standart içinde uygulanan patentlerin ve aynı zamanda MPEG-2 Bölüm 1 Systems, MPEG-2 Bölüm 2 Video, MPEG-4 Bölüm 2 Video ve diğer teknolojilerin içindeki patent havuzunu yönetmektedir. 2005 yılında US Patent 5,452,104 ve 5,576,767 nolu patentlerin hak sahibi Qualcomm firması, H.264 görüntü sıkıştırma standardına uygun ürünler piyasaya sürerek patent haklarını ihlal ettiği gerekçesiyle Broadcom firması aleyhine Amerikan bölge mahkemesinde dava açmıştır. 2007 yılında Bölge Mahkemesi Qualcomm'un Mayıs 2003'te H.264 standardının yayınlanmasından önce JVT'ye teslim etmediği için bu patentlerin bağlayıcı olmadığına karar verdi. Aralık 2008'de Amerikan Temyiz Mahkemesi Bölge Mahkemesinin kararını onaylamakla beraber Bölge Mahkemesine bağlayıcı olmamanın kapsamını limitlemesi için bir yazı gönderdi. H.264 gibi çözücülerin ücretsiz yazılım uygulamalarının yasallığı üzerine, özellikle H.264 ve diğer patentli çözücü uygulamalarının geliştirilmesinde GNU LGPL ve GPL kullanımı konusunda sık sık tartışmalar olmaktadır. Tartışmalar sonunda varılan uzlaşma kullanım haklarının yerel yasalara göre belirlenmesidir. Eğer ürünler H.264'ün kapsadığı patentlerin hiiçbirinin uygulanmadığı ülke ya da ülkelere ihraç edilecekse LPGL kullanılarak geliştirilen bir çözücü herhangi bir sorun yaratmaz: Yazılım lisansı ile (eksik) patent lisansı arasında bir anlaşmazlık yoktur. Aksine LGPL kullanılarak geliştirilmiş bir H.264 kodlayıcı/çözücüyü ABD içinde piyasaya sürmek çözücü uygulaması yazılım lisansı ihlali anlamına gelir. Basitçe söylenirse LGPL ve GPL lisansları kodun dağıtımıyla bağlantılı tüm hakların kodu alana da uygulanmasını gerektirir, kullanım ya da dağıtım ile ilgili daha öte sınırlamalar yoktur. Eğer bir patent lisansı için aranma gereksinimi varsa bu GPL ve LGPL koşullarının açık bir ihlalidir. Bu nedenle patent ipotekli bir kodu bu lisanslar altında satmak GPL ve LPGL koşullarına göre geçersiz kılınmaktadır. H.264 görüntü çözücünün düşük bit oranlı akan internet uygulamalarından HDTV ve kayıpsız kodlamalı Sayısal Sinema uygulamalarına kadar her türlü sıkıştırılmış sayısal görüntü çeşitlerini içeren geniş bir uygulama alanı vardır. H.264 kullanılarak %50'ye kadar bit oranı tasarrufu sağlanabilmektedir. Örneğin, aynı Sayısal Uydu TV kalitesi MPEG 2'nin 3.5 Mbit/s oranıyla kıyaslandığında 1.5 Mbit/s ile sağlanabilmektedir. Uyumluluk ve H.264/AVC'nin problemsiz uygulanmasını garantilemek için pek çok standart kuruluşu kendi görüntü standartlarına bu standartları kullananların H.264/AVC'yi uygulayabilmesi için eklentiler yapmışlardır. Blu-ray disk formatı ve şimdilerde piyasadan kalkan HD DVD formatı H.264/AVC Yüksek Profil'ini 3 zorunlu görüntü sıkıştırma çözücüsünden biri olarak içermektedirler. Sony de bu formatı Taşınabilir Hafıza Kartlarının Görüntü formatı olarak benimsemiştir. 2004 yılı sonlarında Sayısal Görüntü Yayını projesi (DVB) televizyon yayınlarında H.264/AVC'nin kullanımını onaylamıştır. ABD'deki "İleri Televizyon Sistemleri Komitesi (ATSC)" standart kuruluşu Amerikan televizyon yayınlarında kullanılan opsiyonel "Enhanced-VSB" transmisyon modu için bir veya ik adet ileri görüntü çözücüsü tanımlama olasılığını değerlendirmektedir. H.264/AVC ve VC-1'i CS/TSG-659r2 ve CS/TSG-658r1 olarak aday standartlar içine dahil etmiştir. "AVCHD" Sony ve Panasonic tarafından tasarlanan ve H.264 kullanan bir yüksek-tanımlı kayıt formatıdır. "AVC-Intra" ise Panasonic tarafından geliştirilen sadece çerçevelerarası bir sıkıştırma formatıdır. Nurtepe, Kâğıthane Nurtepe, Kâğıthane'ye bağlı bir semttir. Nurtepe Mahallesi, Kağıthane ilçesinin güneybatısında yer almaktadır. Eyüpsultan ilçesine sınırı vardır. Kağıthane ilçesinde Merkez ve Hamidiye mahalleleri, Eyüpsultan ilçesinde ise Güzeltepe Mahallesi'ne komşudur. M7 KabataÅŸ - Mahmutbey Monofonik Müzikte, monofoni, tipik olarak tek bir şarkıcı tarafından söylenen veya uyum veya akorlara eşlik etmeden tek bir enstrüman çalar (örneğin bir flüt çalar) tarafından çalınan, bir melodiden (veya "akordan") oluşan müzik yapısının en basitidir. Birçok türkü ve geleneksel şarkılar tek seslidir. Bir şarkıcı grubu (örneğin, bir koro) birlikte aynı melodiyi birlikte aynı unisonda (aynı perdede) ya da oktavda kopyalanan aynı melodi notalarını (örneğin, kadın ve erkeklerde) söylerse, bir melodi de tek sesli olarak kabul edilir. Eğer bütün bir melodi iki veya daha fazla enstrüman tarafından çalınırsa veya mükemmel bir beşinci gibi sabit aralıklı bir koro tarafından söylenirse, aynı zamanda tek sesli (veya "tek sesli") olduğu da söylenir. Bir şarkının veya müzik parçasının müzik dokusu, eşlik eden bir kısım veya polifonik melodi hatları (iki veya daha fazla bağımsız hat) gibi değişken bileşenlerin kullanılıp kullanılmadığının değerlendirilmesiyle belirlenir. Erken Orta Çağ'da, plachant (bilinen bir örnek Gregoryen İlahisi) denilen ilk Hristiyan şarkılar tek sesliydi. 2010'larda, söz yazarı genellikle monophony, heterofonik (birlikte aynı melodilerin değişik versiyonlarını yapan iki şarkıcı veya enstrümantalist), polifoni (aynı anda bağımsız melodik çizgilere sahip iki veya daha fazla şarkıcı veya enstrümantalis) kullanarak bölümleri kesişen şarkılar yazmaktadır. Farklı atmosferler ve stiller oluşturmak için melodi boyunca akorlar eşliğinde bir melodi) veya monodi (enstrümantal eşliğinde tek melodik bir çizgi) elementler var. Monophony, ritmik dokuların altında olmayabilir ve yalnızca tek bir melodik çizgiden oluşmalıdır. Anket (anlam ayrımı) Devin Smith Devin Smith (d. 12 Nisan 1983, Delaware), AmerikalÄ± basketbolcu. 2008 yılında Fenerbahçe Ülker'e transfer olmuştur. Gard pozisyonunda oynayan basketbolcu 1,96 boyunda ve 110 kilo ağırlığında. Fenerbahçe Ülker Basketbol Takımımıza transfer olan oyuncu da son olarak İtalya Basketbol Ligi'nde Air Avallino takımında forma giydi. Fenerbahçe Ülker'de istikrarsız bir sezon geçiren ve büyük maçlarda oyuna bir türlü ağırlğını koyamayan Devin Smith'in , Lynn Greer'in transferiyle 2009-2010 sezonunda Fenerbahçe Ülker forması giymesi beklenmiyor.2008 yılında Fenerbahçe Ülker'le 1 yılı opsiyonlu 2 yıllık sözleşme imzalamıştı.Ancak Fenerbahçe Ülker sözleşmenin opsiyon hakkını kullanmadı.10 Ağustos 2009 günü Yunanistan'ın Panellinios takımı ile anlaşmaya varmıştır.2011 yılında Maccabi Tel Aviv tarafından transfer edilmiştir. Plastikleştirici Akışkanlaştırıcı, eklenildiği maddenin plastisitesini ya da akışkanlığını artıran katkı maddesi. Genelde plastik, çimento ya da beton karışımlarında kullanılırlar. Aynı akışkanlıştırıcıların farklı uygulumalarda kullanılmaları halinde etkileri farklı olabilir. Betona katılan bir akışkanlaştırıcı, betonun sertleşme safhasından önce yumuşumasını sağlayıp son ürünü etkilemezken, aynı akışkanlaştırıcı son ürünü yumuşatarak esnekliğini artırır. Kelime Aydın Çetinkaya Kelime Aydın Çetinkaya (d. 15 Haziran 1982, Kars), Türk millî kayaklı koşu sporcusudur. Çetinkaya, Salt Lake City'deki 2002 Kış Olimpiyatları'na katılarak kış olimpiyatlarına katılmış ilk Türk kadın sporcu olmuştu. 2003′te İsviçre'deki Avrupa Kıta Kupası'nda pist yarışında üçüncü olan sporcu, Türkiye'yi Torino'daki 2006 Kış Olimpiyatları, Vancouver'daki 2010 Kış Olimpiyatları ve Soçi'deki 2014 Kış Olimpiyatları'nda da temsil etti. Vancouver 2010 açılış töreninde Türk bayrağını taşıyan isimdi. 2007, 2008, 2009 yıllarında Balkan şampiyonu oldu. Großdeutschland Tümeni Großdeutschland Tümeni (Türkçe anlamı: "Büyük Almanya Tümeni") II. Dünya Savaşı'nda 1942'ye kadar piyade daha sonrasında mekanize piyade ve panzer tümeni olarak görev yapmış, Waffen-SS ile Wehrmacht'ın oluşturduğu Alman Ordusunun en seçkin iki tümeninden birisidir. Diğeri ise 1. SS Panzer Tümeni "Leibstandarte SS Adolf Hitler" idi. Özel bir isme sahip olması nedeniyle rejim muhafızı Waffen SS tümenleri ile karıştırılmış olmasına karşın birlik muvazzaf Alman Ordusu olan Wehrmacht'a bağlıydı. Kuruluş olarak Nazi ideolojisi ile bir ilişkisi olmamasına karşın savaş suçu işlediğine dair iddialar vardır. Reich Şansölyelerinin makamlarının muhafızlığını yapmak ve iç karışıklılar döneminde Berlin'de hem komünistlere, hem de nasyonal sosyalistlere karşı bir müdahale birliği bulunmasının gerekmesi üzerine 1921 yılında Wachregiment Berlin ismi altında kuruldu. Gerek görevlerinin diğer ordu birliklerinden farklı olması, gerekse yabancı ülke temsilcilerinin yaptığı ziyaretlerde tören kıtası olarak yer almaları hasebiyle Muvazzaf Alman Ordusunun (Reichswehr) en seçkin birliği haline geldi. Eğitimleri ağırdı ve birliğe yalnızca en iyi askerler alınıyordu.Bunun dışında güçlü bir vücut yapısı da gerekliydi. 1933 yılında Hitler'in iktidara gelişiyle Şansölye Muhafızlığı görevindeki tekel konumları sarsıldı. Çünkü Hitler'in muhafızlığını Nasyonal Sosyalist Alman İşçi Partisi'ne (NSDAP) bağlı olan Leibstandarte SS Adolf Hitler birliği yapıyordu. Hitler Waffen-SS ile Wehrmacht'ın Devlet Liderinin Muhafızlığı için ihtilafa düşeceğini fark etti ve bu mühim ihtilafı bizzat müdahale ederek engelledi.Bu müdahale sonucu Hitler'i SS Muhafızları koruyacaktı lakin, Wachregiment'in vazifesi de Berlin'in ve Devlet Başkanlığının Muhafızlığı olarak genişletildi ve 1938 yılında da Führer Begleit Brigade (Führer Refakat Tugayı) ismini aldı..Bu Ordu ile Waffen SS'in son anlaşmazlığı olmayacaktı. 1939 yılına gelinince bizzat Hitler tarafından birliğin ismi büyük Nazi ülküsü olan Lebensraum'a (Yaşam Alanı) atfen "Infanterie-Regiment Großdeutschland" (Büyük Almanya Piyade Tugayı) ismini aldı. II. Dünya Savaşı'nın başlaması ile birlikte Hitler'in talimatı üzerine Fransa Seferine katılmaları emredildi.Bu andan itibaren Berlin'de kısa dinlenme ziyaretleri dışında bir daha bulunmayacaklardı. 1940'ta Lüksemburg ve Belçika'nın, ardından da Fransa'nın işgalinde yer aldı.Görevleri her zaman cephenin en önemli bölgelerinde çarpışmaktı. Daima en zor bölgelerde bulundu ve bundan dolayı Panzer birliklerinin gölgesi altında kalan Piyade'nin idolü ve gururu haline geldi. Balkanların işgalinde Yugoslavya'ya karşı savaştı ve ardından Operasyon Barbarossa'ya Merkez Ordular Grubu bünyesinde katılmak için Polonya'ya intikal etti. Rusya içlerinde 9 ay boyunca çetin Rus direnişine karşı savaştı ve sık sık şiddetli muharebelere tutuştu. Bu sırada kadrolarının ağır zayiatları sebebiyle takviye edildi. 1 Nisan 1942'de Sovyetler Birliğin de savaşırken, birlik "yüksek savaş becerisi ve yararlılıklarından ötürü" Motorize Tümen seviyesine yükseltildi ve bünyesine "Infanterie-Regiment Großdeutschland 2 (Büyük Almanya Piyade Tugayı 2)" katıldı.Ayrıca 1 Panzer Taburu ve 1 Hücum Topu Taburu ile Uçaksavar, İstihkam ve topçu birlikleri ile güçlendirildi. Eski Tugay mensupları bu "Yeni yetmeleri" pek hazzetmedi ve iki Tugay arasında karşılıklı hoşgörüsüzlük ve aşağılayıcı lakap takmalar baş gösterdi. 1942 yılında asker sayısı artan,yeni silahlarla donanan Tümen, Alman yaz taarruzlarında (Fall Blau) başarıyla savaştı ve Volga nehrine kadar ilerledi.Voronezh'in alınmasın da görev aldı, Stalingrad muharebelerine katıldı. 1942'nin Ekim ayında "Granadier (Mekanize)" branşına geçirildi. Ocak-Şubat 1943'te 2. SS Panzer Kolordusu birlikleriyle beraber von Manstein'ın Ordular Grubunun emrinde Harkov savaşlarına katıldı ve 1 Tiger I Bölüğü ile takviye edildi.Haziran 1943'te "Panzer-Granadier Division Großdeutschland (Mekanize Piyade Tümeni Büyük Almanya)" ismini aldı ve Operasyon Citadel harekatında Kursk Savaşına Alman Ordusunun en iyi Tümenleri ile beraber katıldı. Bu muharebelerde ağır zayiat verdi ve Alman birliklerinin geri çekilişinde savunma görevlerinde bulundu. Kursk Taarruzunun iptal edilmesi üzerine geri çekilen Tümen savunma muharebelerine girişti. Karachev bölgesinde şiddetli muharebelere girdi, Belgorod Muharebesi sırasında Belgorod savunmasını üstlendi. Sovyet Step Cephesi kuvvetleri tarafından kentin üç yönden kuşatılması üzerine geri çekildi. Dinyeper Nehri çevresinde hareketli savunma savaşına girmiş, bu dönemde Tümene "die Feuerwehr (Ateş Birliği)" lakabı takılmıştır. 1944 yılında birliğin bazı bölükleri Normandiya Çıkarması'nı engellemek için Kuzey Fransaya gönderilmiş, Tümenin ana kuvvetide Romanya'ya intikal etti.1944 yılının ilkbaharında Romanya'ya taarruz eden Kızıl Ordu birlikleriyle şiddetli savaşlara girdi (1. Târgu Frumos Muharebesi), ağır zayiat vermesine karşın kendinden sayıca çok üstün Rus kuvvetlerine de çok ağır zayiat verdirdi. Burada (Romanya) birliğin uyguladığı taktikler gelecekte NATO'nun Askeri Komisyonlarınca etüt edilecektir. Temmuz ayında birlik Rusların taarruza geçtiği Doğu Prusya'ya gönderildi.Kasım 1944'te birlik Brandenburg Tümeni (Alman Özel Kuvvet askerlerinin oluşturduğu birlik) ile beraber "Panzer Kolordusu Büyük Almanya" ("Panzerkorps Großdeutschland") adı altında birleştirildi. Mart 1945'te mevcudu 4000 askere kadar düştü.Birlik 25 Nisan'da Pillau bölgesinde Rus kuvvetlerince kuşatılıp imha edildi, askerlerinin çoğu Almanya'ya kaçarken kalanlar Ruslara esir düştü. "Großdeutschland" yani "Büyük Almanya" kelimesi Pangermanistlerin 19. yüzyıl ortalarında Bismarck'ın politikaları ile paralel bir şekilde oluşan Almanya'nın birleşmesi idealinin daha da ileri götürülerek Avrupa'daki tüm Almanların birleşerek bir ülke olmasının siyasal anlam kazanmış simge kelimesiydi. Weimar Cumhuriyeti döneminde tüm sağ-muhafazakâr partilerin "komünizme karşı savaş" hariç ortak paydalarını oluşturuyordu. Prusya'dan miras kalan bu ülkü tüm Alman subayları tarafından destekleniyordu. Hitler Lebensraum'u kabul ettiremediği Wehrmacht'ı, Büyük Almanya idealini kullanarak ikna etti ve bunu propagandada sıklıkla kullandı. Lebensraum'un, Büyük Almanya idealinin "biraz genişletilmiş" bir versiyonundan başka bir şey olmadığını belirtiyordu. Ordunun en seçkin tümenine vereceği bir isimle bu ideali subayların ve erlerin zihnine iyice "yerleştirmek" ve onları "şevklendirmek" için mükemmel bir hareket olacaktı. Çayözü Jonas Brothers: Living the Dream Jonas Brothers: Living the Dream, Jonas Brothers'ın başrolde olduğu kısa bir realite televizyon programı. 16 Mayıs 2008'den 5 Eylül 2008'e kadar yayımlandı. Elezhan Elezhan (Arnavutça: "Hani i Elezit"; Sırpça: "Đeneral Janković / Ђенерал Јанковић"; Türkçe: eski "İlyashan"). Kosova-Makedonya kara hudut kapısının Kosova Cumhuriyeti tarafında bir kasaba ve belediye merkezi. De facto olarak Kosova’nın Ferizovik ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Yakova Bölgesi’nde ("District of Urosevac") bulunur. Elezhan, Kosova-Makedonya kara hudut kapısının hemen kuzeyinde yer alır. Kasaba, sınır kapısı ile neredeyse bütünleşik hâldedir. Kosova'nın bağımsızlığı ilan ettiği 17 Şubat 2008 tarihi ile başlayan yeni süreçte belediye merkezi olmuş eski bir köydür. 2011 yılında Kosova genelinde yapılan nüfus sayımında Elezhan nüfusu 9.389 çıkmıştır. Davtaşen Köprüsü Davtaşen Köprüsü (Ermenice: Դավթաշենի կամուրջ, "Davtaşeni Gamurtç"), Ermenistan'ın başkenti Erivan'da, Hrazdan Nehri'nin üstünden geçen köprü. Dört tane kolonun üstünde yapılan köprü, kanyonun en derin olduğu yerlerin üstünden geçmektedir. Nehrin üzerinden 92 metre yükseklikte bulunmaktadır. Bu köprü şehrin kuzeybatısında bulunmaktadır ve Arabkir ilçesindeki Sasna Tzrer Sokağı'nı, Acapnyak ilçesindeki Vağarşian Sokağı'na bağlamaktadır. İlaç Fabrikası Komutanlığı İlaç Fabrikası Komutanlığı Türk Silahlı Kuvvetleri'nin gerekli ilaç ihtiyacını karşılayan komutanlıktır. Türkiye Cumhuriyeti Millî Savunma Bakanlığı'na bağlıdır. Bu komutanlık Türk Silahlı Kuvvetleri'nin tüm ilaç ihtiyacını karşılayacak kapasitededir. 52. Türkiye Hükûmeti Türkiye Cumhuriyeti 52. Hükûmeti veya 3. Çiller Hükûmeti, Doğru Yol Partisi Genel Başkanı ve İstanbul Milletvekili Tansu Çiller'in başkanlığında, 30 Ekim 1995 tarihinde kuruldu. Doğru Yol Partisi ile Cumhuriyet Halk Partisi arasında kurulan koalisyon hükûmeti, 5 Kasım 1995 tarihinde TBMM'deki güvenoylamasında, 243 kabul, 174 ret oyuyla güvenoyu aldı. 26 Aralık 1995'te yapılan milletvekilliği erken seçimleriyle, 52. Hükûmet istifa etti. Nintendo DS Browser Opera Software'nin Nintendo DS, Nintendo DS Lite için yaptığı internet tarayıcıdır. Duruhan, Aydıncık Duruhan, Mersin ili Aydıncık ilçesine bağlı bir mahalledir. Köy, Aydıncık'ın kuzeyinde uzanan Toroslar'ın üzerinde, nispeten genişce ve çukurca bir çanak üzerine kurulmuştur. Köy, Aydıncık merkeze 20 km. mesafede olup, D-400 Devlet Kara Yolu'na asfalt bir yol ile bağlıdır. Mahallenin nüfusu Türkiye İstatistik Kurumu kayıtlarına göre, 2011 yılı itibarıyla 388'dir. Köy halkının geçim kaynağı tarım ve hayvancılık üzerinedir. Köy halkı; sulanabilir (sulak) arazilerde domates, salatalık, biber, kabak, turp, lahana vb sebzeler ile elma, badem, armut, erik, incir vb. meyveler yetiştirmekte; sulanamayan (kurak) arazilerde ise nohut, buğday, arpa, burçak ve mercimek gibi tahıl ve bakliyat ürünleri ekimi yapmaktalar. Ayrıca bazı aileler de büyükbaş ve küçükbaş hayvan yetiştiriciliği ile uğraşırlar. Bhutan müziği Bhutan müziği, zhungdra ve boedra gibi geleneksel türlerin yanı sıra rigsar gibi çağdaş akımları da barındırmaktadır. Bhutanlı bir müzikolog olan Jigme Drukpa, Bhutan müziğinin önde gelen müzisyenlerindendir. Bhutan'ın Zhabdrung Ngawang Namgyal (1594–1652) yönetiminde ilk kez bir araya geldiği 17. yüzyıl aynı zamanda halk müziği ve kağan dansının filizlendiği dönem olmuştur. Zamanın müzik aygıtları; lingm (flüt), dramnyen (ut) ve chiwang (keman)dı. Drukpa Budizmi ve Budist müzik, Bhutan kültürü üzerinde büyük bir etki yaratmıştır. Birçok halk müziği şarkısı ve ilahi, Drukpa müziğinden esinlenmiştir. Bhutan popüler müzik tarihi Bhutan Yayın Kurumu'yla başlamış ve Tashi Nyencha adlı öbeğin 1991'de Thimphu'da kurduğu kayıt stüdyosuyla gelişmiştir. Bhutanlılar bundan önce filmi şarkıları ve Hint popunun diğer türlerini dinliyotlardı. 1980'li yılların sonlarında ortaya çıkan rigsar, Bhutan popüler müziğinin en yaygın türüdür. Ulusal çapta popüler olan ilk müzisyen 1981 tarihli "Jyalam Jaylam Gi Ashi" parçasının yorumcusu Shera Lhendup'tur. 1980'lerin sonunda popülerliğini yitiren rigsar, Norling Drayang kayıt şirketinin kurulmasıyla yeniden canlanmıştır. Şirketin kısa süre içinde ilgi odağı olmasıyla rigsar, (Batı popu, Hint müziği ve Nepal müziğinin kaynaşmasıyla ortaya çıkan müzik türü) Bhutan müziğinin önde gelen müzik dalı olmuştur. Bhutan tarihinin en çok satan rigsar albümü Suresh Moktan ve Lhamo Dukpa'nın birlikte hazırladığı "Yeni Akımlar" (1996) adlı yapıttır. Şarkı sözü yazarı ve besteci Lhamo Dukpa ilk çağdaş Bhutan kadın şarkıcıdır. Suresh ise albümün kayıt kalitesinin yetersiz olduğunu öne sürmüş ve "Yeni Akımlar", piyasadan çekilmiştir. Buna karşın, hayranlarının çabalarıyla rigsar, "yeni ve eski" ezgilerin bütünleştiği bir müzik türüne evrilmiştir. Rigsar mÃ¼zisyenlerinden biri de Neten Dorji'dir. Birçok ülkenin tersine Bhutan halk müziği, popüler müzik içinde yer almamaktadır. Geleneksel dranyen (bir tür halk müziği gitarı) popüler müzikte kullanılmak üzere "rigsar dranyeni"ne dönüştürülmüştür. Eskiyürük, Aydıncık Eskiyörük, Aydıncık'a bağlı bir mahalledir. Köy, bağlı olduğu ilçe merkezine 14 km. mesafede olup oldukça dağlık bir araziye kurulmuştur. Mahallenin nüfusu, 2007 nüfus sayımına göre 637'dir. Köy, devamlı olarak göç vermektedir. Göç, genellikle Aydıncık merkeze olmaktadır. Köy halkının geçimi tarım ve hayvancılık üzerinedir. Mahallede bazı aileler sebze ve meyve yetiştiriciliği bazı aileler de küçük ve büyükbaş hayvan yetiştiriciliği yapmaktadır. Yeniyürük, Aydıncık Yeniyürük, Mersin ili Aydıncık ilçesine bağlı bir mahalle Yeniyörük, Aydıncık'ın bir mahalledir. Köy, ilçe merkezine 18 km. mesafede olup yüksek ve oldukça engebeli bir araziye kurulmuştur. Mahallenin nüfusu, 2011 nüfus sayımına göre 179'dur. Köy devamlı göç vermektedir. Göç, daha çok Aydıncık merkeze olmaktadır. Mahallede sulama suyu yetersizliği olduğundan, mahallenin ekonomisi sadece hayvancılık üzerinedir. Mahallede araziler genellikle maki türü bitkilerle kaplı olduğundan, köy halkı daha çok küçük ve büyük baş hayvan yetiştiriciliği yapmaktadır. Medinetü'z-Zehra Sarayı Medinetü'l-Zehra Sarayı İspanya'nın Córdoba kenti yakınlarında yer alan Endülüs döneminde inşa edilmiş bir saraydır. 2018 yılında Dünya Mirası olarak listelenmiştir. III. Abdurrahman tarafından bir kır sarayı olarak inşa edilen Medinetü'l-Zehra Sarayı, surlarla çevrili bir tepede yer alıyordu. Sarayın kalıntıları yıllarca süren kazılar sonucu ortaya çıkarılmıştır. 935 yılında yapımına başlanan saray II. Hakem döneminde tamamlanmıştır. Etrafı surlara çevrili olduğu ve devasa büyüklüğü nedeniyle "şehir-saray" olarak nitelendirilir. Saray hükümdarın gözde hanımı Zehrâ'dan alır. Sarayın yeri, Kurtuba'nın (Cordoba) kuzeybatısı tarafındaki Vadi'ül-Kebir (Guadalquivir) nehrine bakmaktadır. Kulelerle takviye edilmiş surlarla çevrilidir. Üç teraslı bir şemaya göre düzenlenen kompleksin en üstünde halifenin sarayı, aşağılarda ise devlet daireleri ve köşkler yer alır. Daha çok mermer ve alçı kullanılmış, mozaiklere de geniş yer verilmiştir. Saray 1013 yılında çıkan bir isyanda tahrip edilmiştir. Medinetü'l-Zehra'da sütun başlıkları iyon ve korint başlıkların karması olan kompozit başlıklardan oluşur. Burada Roma geleneğinin örnek alındığı görülür. MH (albüm) MH, R&B artisti Marques Houston'ın tek başına çıkardığı ilk albümü. Houston bu albümü çıkarmadan önce Immature/IMx grubunun bir üyesiydi. Albüm ilk defa ABD'de 21 Ekim 2003 piyasaya çıkarıldı ve sonra 13 Nisan 2004'te Japonya'da piyasaya sürüldü. ABD'de MH albümü Billboard 200 listesinde 18. numaraya yerleşti ve Billboard Top R&B/Hip-Hop Albums listesinde 5. numaraya yerleşti. Ağlebîler Aglebîler (Arapça: "الأغالبة"), Fâtımîlerden önce Kuzey Afrika'nın bir bölümünde 800-909 yılları arasında hüküm süren emirlik. Bağdat'ta Abbâsî hâkimiyeti devam ederken, Halife Harun Reşid emirlerinden İbrahim bin Agleb'i, Kuzey Afrika'ya vali tayin etti. İbrahim bin Agleb, Tunus'ta isyanları bastırarak duruma hakim oldu ve 801 yılında içişlerinde özerk, dışişlerinde halifeye bağlı Aglebiler Devleti'ni kurdu. Başkentleri 800-876 arası Tunus'ta Abbasiye, 892-894 arası Tunus ve 876-892 ile 894-909 arası Rakkaade olan hanedan Abbâsîlere bağlılığını hep sürdürdü ve Abbâsî Halifeleri adına hutbe okuttu. Ağlebîler 75 yıllık mücadeleden sonra Sicilya adasının fethini gerçekleştirdiler. 840'ta Brindisi ve Taranto'yu aldılar. 845'te Pianosa ve Ischia adalarını alıp Napoli'yi abluka altına aldılar. 846'da Roma'nın limanı Ostia'yı ele geçirdikten sonra Roma'ya yürüdüler ancak sağlam sur duvarlarını aşamadıkları için Saint Peter ve Saint Paul Katedrallerini yağmalamakla yetindiler. Benevento ve Bari'yi fethettikten sonra 870'te Malta'yı Arap topraklarına kattılar. Aglebî saltanatı 904 yılında Şii Fâtımîler'in propagandaları sonucunda parçalandı ve toprakları Fâtımîler'in eline geçti. Tunus'un Kayrevan şehrinde bulunan ve yapımı 670'te başlatılan Kayrevan Ulu Camii'nin (Seydi Ukba Camii) planı ilk İslam camileri gibidir. 724-727 yıllarında yeniden yapılan yapının minaresi bu sırada yapılmıştır. 836 yılında genişletilen cami bugünkü hâliyle Aglebiler dönemine aittir. Kherei Anıtı Xanthos kentinin ortasında bulunan 3,5 metre yüksekliğinde yekpare, köşeleri 1,40 metre dört köşeli anıt taşıdır. Taşın dört tarafında Grek,Arami ve Likya alfabeleriyle işlenmiş yazılar mevcuttur. Bir tarafı 59 satırdır. Taşın üst tarafı kopuk olduğundan esas yüksekliğinin ne kadar olduğu tam olarak bilinmemektedir.Son yıllarda yapılan araştırmalar, bu anıtın MÖ 429 yılında Xanthoslu asillerden Harpagos oğlu Kaherain'in Melesandros ile yaptığı ve dikiliş amacının savaşlarda kazandığı zaferleri ölümsüzleştirmek olduğu teorilerilerini güçlendirmiştir Matthias Kleinheisterkamp Matthias Kleinheisterkamp (d. 22 Haziran 1893 - ö. 8 Mayıs 1945), II. Dünya Savaşı sırasında Nazi Almanyası'nın Waffen SS generali (SS-Obergruppenführer und General der Waffen-SS). I. Dünya Savaşı'nda 1914 - 1915 yılları arasında Batı Cephesi'nde, 1915 - 1916 yılları arasında Doğu Cephesi'nde ve 1916 - 1918 yılları arasında tekrar Batı Cephesi'nde savaşmıştır. 1918'de ağır yaralanmıştır. Savaştan sorna önce Freikorps'a ve daha sonra Weimar Cumhuriyeti döneminde Reichsheer'e katılmıştır. 1933'te SS mensubu olmuş ve 1935'te Waffen SS'nin öncüsü olan SS-Verfügungstruppe'ye verilmiş ve Paul Hausser'ın yaveri olmuştur. 1937'de NSDAP'a üye olmuş ve Aralık 1938'de "Das Reich"'e verilip 3. Taburu komutanlığına getirilmiştir. Bu görevdeyken Polonya Seferi'ne katılmış ve Fransa Seferi'nde "Totenkopf" Tümeni'nin 3. Piyade Alayı komutanlığına getirilmiştir. Ancak tümen komutanı Theodor Eicke ile arası iyi değildi. Temmuz 1941'de Eicke'nin yaralanmasıyla geçici olarak "Totenkopf Tümeni" 'nin tümen komutanlığına getirilmiş ve Ekim 1941'de tekrar "Das Reich"'e dönmüştür. Ocak 1942'de "Das Reich" 'in tümen komutanlığına getirilmiş ve Nisan 1942'de Finlandiya Cephesi'nde bulunan 6. SS Dağ Tümeni "Nord" 'un tümen komutanlığına tayin edildiyse de 2 aydır bu atamayı kabul etmeyerek Haziran 1942'de komutanı olmuştur. Haziran 1943 - Haziran 1944'te SS 7. Panzer Kolordusu, Haziran - Ağustos 1944'te SS 6. Panzer Kolordusu'nu komuta etmiştir. 29 Nisan 1945 tarihinde Kızıl Ordu'ya esir düşmüş ve ertesi gün 8 Mayıs 1945'te Berlin'in güneydoğusunda Halbe yakınlarında intihar etmiştir. Ksantos Steli Ksantos Yazıtı, günümüzde Türkiye'nin Kınık kasabası yakınlarında yer alan tarihi Likya şehri Ksantos'un akropolisinde ele geçirilmiş üç dilli bir stel. Stel, Likya bölgesi Pers Ahameniş İmparatorluğu kontrolü altındayken, bir İmparatorluk satrapının (Kherei veya Kheriga) mezarı için yaklaşık MÖ 400 civarında oluşturulmuştur. Yazıtta yer alan üç dili Grekçe, Likçe (Likçe A) ve Milyan dili (Likçe B) oluşturur. Yazıtın eskiden sadece 2 dilli olduğu düşünülmüşse de, Milyan dili ve Likçenin farklı diller olduğunun anlaşılması ile üç dilli olduğu kabuk görmüştür. Maride Kalesi Maride Kalesi, Córdoba'nın Kuzeybatısındaki Mérida kentinde bulunan, yapımı 835 yılında tamamlanmış Emevi kalesi. II. Abdurrahman tarafından Mérida'yı korumak için yaptırılmıştır. Emevî mimarisinin günümüze ulaşan sınırlı örnekleri içerisinde yer alan yapı, Emevi topraklarının kuzey sınırını oluşturan ve bölgeyi korumak için yapılan kaleler zincirinin bir parçasıydı. Kale, Hristiyanların eline geçtikten sonra planı ana yönlere göre düzenlendi; kalın duvarları dikdörtgen kule ve payandalarla desteklendi. Ana malzeme olarak kesme taş, ayrıca Vizigot ve Roma kökenli devşirme malzeme kullanılmıştır. Kalenin içinde yer alan bir hazne ile ona ulaşan üzeri kemerle örtülü iki paralel rampadan oluşan bir de sarnıç vardır. Nasri SanatÄ± Nasri Sanatı, İspanya'daki İslam varlığının son temsilcileri olan Nasri Hükümdarları, diplomasi yoluyla hakimiyetlerini sürdürdükleri için sanat faaliyetlerine ayıracak zaman bulabilmişlerdir. Nasri Sanatı daha önceki devirlerden etkiler taşımakla birlikte, aslında kendine has bir sanat anlayışına sahiptir. Özellikle iç süslemede çok başarılı olan sanatçılar mermer, yalancı mermer, alçı ve çini gibi farklı malzemeleri ustalıkla bir araya getirmişler, önceki devirlerde kullanılan mozaiklerin yerine küçük çinilerle yapılan yeni bir süsleme tarzını hakim kılmışlardır. Süslemeler Mulukü't-Tevaif anlayışının takipçisidir. Bu dönem sanatı belirgin bir askeri nitelik arz eder. Askeri binalar ve kaleler, El Hamra Sarayı'nda olduğu gibi hem savunma hem de sanat zevkinin kaynaşması niteliğindedir. Dönemin en ünlü eseri El Hamra Sarayı'dır. NGC 7635 "Barnard'ın Galaksisi'ndeki Kabarcık Bulutsusu için Kabarcık Bulutsusu (NGC 6822) konusuna bakınız" NGC 7635, (ayrıca Kabarcık Bulutsusu olarak da bilinir), Kraliçe takımyıldızı yönünde bulunan H II bölgesi salma bulutsusu. 1787 yılında Friedrich Wilhelm Herschel tarafından keşfedilmiştir. Narin gibi gözükse de, 10 ışık yılı çapındaki kabarcık, hâlen sürmekte olan şiddet dolu bir sürecin ipuçlarını sunmaktadır. Kabarcık merkezinin sağ üst tarafında, yansıma tozlarının arasına gömülmüş, Güneş'ten yaklaşık 45 kat daha büyük bir kütleye sahip ve yüz binlerce kez daha aydınlık O sınıfı sıcak bir yıldız olan BD+602522 bulunmaktadır. Bu yıldızdan gelen yoğun ışıma ve acımasız yıldız rüzgarı, ışıyan gaz yapıyı çevresini saran molekül bulutunun yoğun malzemesine karşı şiddetle savurmuştur. Sri Anandamayi Ma Hint azize. Anandamoyi Ma olarak da tanınan Sri Anandamayi Ma ( "Sri Anondomoi Ma"; 1896 - 1982), Bengal kökenli Hindu manevi önderi 20. yüzyılın önemli mistiklerinden biri kabul edilir. Dakşayani, Kamala, Vimala ve Şahbag'ın Annesi olarak da adlandırılmıştır. Divine Life Society'nin kurucusu bir başka manevi önder olan Swami Sivananda onu "Hint toprağının yetiştirdiği en mükemmel çiçek" olarak tanımlar. Müritleri tarafından kendisine çeşitli kerametler atfedilmiştir. Nirmala Sundari adıyla 30 Nisan 1896'da bugün Bangladeş topraklarında bulunan Brahmanbaria bölgesinde Bipinbihari Bhattacharya ve Mokshada Sundari Devie'nin kız çocukları olarak dünyaya gelmiştir. Babası Vaişnacı bir şarkıcıydı. Nirmala'nın çocukluğunda sık sık duyduğu ilahilerle vecd haline girdiği söylenir. Yaklaşık iki yaşındayken köy okuluna kayıt olur. On üç yaşında Ramani Mohan Chakrabarti ile evlenir. Evliliği boyunca çoğu zamanını meditasyon halinde geçiren Nirmala dindar komşusu Harakumar tarafından "Ma" (Anne) adıyla anılır. Doğrudan Tanrı tarafından cezbedildiği için dışarıdan herhangi bir Guru'ya ihtiyaç duymaksızın mantra söylemeye başlamış olan Nirmala Sundari geleneksel bir eş olarak vazifelerini ihmal ettiği için eşi Bholanath'ın ailesi kendisini boşamasını ve yeniden evlenmesini tavsiye ederler. Oysa Bholanath karısı Nirmala'nın kendisini ispatlaması halinde ona mürit olacağını söyler ve olur. Hint kutsal metinlerinde Sidi olarak geçen ilahi harikalar sergilemeye başlar. Eşiyle gittiği Şahbag'da Kali tapınağındaki cezbeleri sonucunda tanınmaya başlar. Bhaiji olarak da bilinen ve kendisinin ilk ve en yakın müritlerinden olan Jyotiscandra Ray mürşidi (Gurusu) Nirmala Sundari'ye Neşe Dolu Anne ve Lüfut Dolu Anne anlamına gelen Anandamayi Ma adıyla seslenir. Ray aynı zamanda 1929'da Ramna'da Anandamayi Ma için bir aşram (Hint maneviyatında tekke benzeri manevi çalışmaların yapıldığı yer) inşa edilmesine de çalışır. Kendi zamanındaki Nehru, Mahatma Gandhi, Mahamahopadhyay Gopinath Kaviraj gibi ünlü Hint siyasetçi, akademisyen, ve entelektüelleri Anandamayi Ma'yı ziyaret ederler. Anandamayi Ma konuşma ve yazılarını önceden hazırlamaksınız sunardı. Öğretisinin temelinde her insanın benliğini idrak etmeye yönelik bir ilahi çağrı aldığı ve diğer tüm yükümlülüklerin bu çağrı yanında ikinci düzeyde kaldığı ve yalnızca insanın ilahi doğasını ortaya çıkaracak eylemlerin değeri olduğuydu. O, hiç kimseden zahid olmasını istemedi. Herkes kendi bulunduğu noktadan yola çıkmalıydı ve herkes için farklı yollar olabileceğini savundu. Kendisine Guru olarak seslenilmesini reddetti. Anandamayi Ma bir Hinduizmin Tantra koluna bağlı olduğu halde Şivacı, Şaktacı, Vaişnacı mezhepleri hatta Müslüman ve Hristiyanları da eşit derecede önemsedi. Kheora'nın müslüman nüfusu günümüzde bile kendisine "bizim annemiz" adıyla atıfta bulunurlar. Hallstrom, Lisa Lassell (1999). Mother of Bliss. US: Oxford University Press. ISBN 0-19-511647-X. Bhaiji. Matri Vani â€” From the Wisdom of Sri Anandamayi Ma. trans. Swami Atmananda. 2006 Kış Olimpiyatları'nda artistik buz pateni 2006 Kış Olimpiyatları programında yer alan dört artistik buz pateni yarışmaları 11 - 24 Şubat 2006 tarihleri arasında Palavela, Torino'da düzenlendi. Işığın iki yönlü yansıtma dağılımı fonksiyonu Işığın iki yönlü yansıtma dağılımı fonksiyonu, ışığın belli bir yüzeyle etkileşimini anlatan basit bir modeldir. Işık etkileşimi genellikle difüze yansıtma ve speküler yansıtma gibi daha basit modellerle yakınsama yoluyla bulunur. Bu modeller de ışığın iki yönlü yansıtma dağılımı fonksiyonu olabilir. Ascoli Piceno Ascoli Piceno (Latince: "Asculum"; Ascali lehcesi: "Asculë") Orta İtalya'nın Marche Bölgesi'nde yer alan aynı isimdeki Ascoli Piceno ili'nin merkezi olan bir şehir ve komündür. Ascoli Piceno nüfusu (31.3.2016 tahminiyle) 49.342 kişi olup nüfus yoğunluğu 312.2 kişi/km² olur. Nüfusunun 19. ve 20. yüzyıl nüfus sayımlarına göre gelişmesi şu gösterimde izlenebilir: Acquasanta Terme, Ancarano (TE), Appignano del Tronto, Castel di Lama, Castignano, Castorano, Civitella del Tronto (TE), Colli del Tronto, Folignano, Maltignano, Roccafluvione, Rotella, Sant'Egidio alla Vibrata (TE), Valle Castellana (TE), Venarotta Ascoli Piceno şu kentlerle kardeş şehir bağlantısı kurmuştur: İtalya'nın illeri İtalya'da, bir il (İtalyancada: "provincia") büyüklük ve nüfus olarak bölge ve komün arasında kalan bir yerel idare ve yerleşim birimidir. Türkçedeki en yakın karşılığı aynı şekildeki "İl" dir. Fakat birçok ilde aynı isimde bir de komün bulunabilir. Örneğin Milano ilinde aynı isimde ve aynı zamanda ilin başkenti olan Milano komünü yer alır. "Provincia" sözcüğü, tarif ettiği yerleşim biriminin yanı sıra o yerleşim birimindeki belediye ya da valilik gibi kurumların işlevlerini yerine getiren yerel yönetimi de ifade eder. İtalya'daki illerin genel hukuki temelleri 27 Aralık 1947'de kanunlaşan ve 1 Ocak 1948'de yürürlüğe giren İtalya Anayasası II. Bölümü V. Faslı tarafından, yani 114. madde ve devamı tarafından verilmiştir. 2010 sonu itibarıyla İtalya illeri sayısı 109'dur. Aosta Vadisi özerk bölgesinde il bulunmamakta ve bölge ile il görevleri tek bir bölge idaresi tarafından yapılmaktadır. Trentino-Alto Adige özerk bölgesinde iki il, Bolzano ve Trento ili, bulunmakta ama bu iki il bazı bölge görevlerini de il görevleri ile birlikte yürütmektedirler. Bunlardan sonra gelen ve iki ili bulunan diğer bölgeler Basilicata, Molise ve Umbria bölgelerdir. En büyük sayıda ili olan bölge, 9 ille Lombardia bölgesidir. İtalyan illeri 23 Ekim 1869'da yürürlüğe giren Sardinya Krallığı 3702 Nolu Kraliyet Kararnamesi ("Rattazzi Kararnamesi") ile krallığın yerel idare sistemini yenileştirmek ve standart hala sokmak için Fransa yerel idaresine benzetilerek ortaya çıkartılmıştır. 1851'de Sardinya Krallığı İtalya Krallığı'na dönüştürüldüğü zaman krallık sınırları içinde 59 il bulunmaktaydı. İtalya illerinin sayısı gittikçe artan bir eğilim göstermiştir; yukarıdaki tabloda bu gösterilmektedir: 1866'da ve 1868'de Avusturya İmparatorluğu elinde bulunan İtalya bölgeleri ve Roma'nın İtalya'ya katılması ile İtalyan illeri sayısı 69 olmuştur. I. Dünya Savaşı sonucunda Avusturya-Macaristan İmparatorluğu'nun dağılması ve bu savaşı bitiren anlaşmaların imzalanmasından sonra İtalya'nın eline geçen yeni arazilerle, 1924'te İtalya'nın illerinin sayısı 78'e yükseldi. II. Dünya Savaşı'ndan sonra il sayısı artmaya devam etti. Fakat 1945'ten sonra il sayısının artma nedeni mevcut illeri birkaç değişik bölme ve sınırlarını değiştirme ve bu değişikliği halk oyuna sunma suretiyle ortaya çıktı. Günümüzde de bu trend devam etmekte ve birkaç mevcut ilin sınırlarının değiştirilmesi ve yeni il yaratılması planları bulunmaktadır. Örneğin 2006'da Sardinya içinde illerin yeniden yapılandırılması ile Olbia-Tempio ili, Oristano ili, Carbonia-Iglesias ili ve Medio Campidano ili kurulmuştur. Lombardiya bölgesi içinde ise hukuken 2004'te ve fiilen halk seçim sonuçları ile Haziran 2009'da Monza ve Brianza ili kurulmuştur. İtalya'da her il iki-harfli bir kod ile bilinmektedir (örneğin: RO - Roma ili). Her ilin, genellikle o ilde en yüksek nüfuslu şehir olan, bir il merkezi bulunmaktadır. İtalya illerine esas olarak dört idari görev yüklenmektedirler: Bu illerde 45 seçilmiş üyeden oluşan bir Meclis ve en çok 12 bakandan (assessori) oluşan bir "hükûmet kabinesi (Giunta)" bulunur. Bu illerde 26 seçilmiş üyeden oluşan bir Meclis ve en çok 12 "bakandan (assessori)" oluşan bir "hükûmet kabinesi (Giunta)" bulunur. Sicilya'daki Palermo ve Catania özel statülü olup 45 seçilmiş üyeli bir meclis ve 15 bakandan oluşurlar. Bu illerde 30 seçilmiş üyeden oluşan bir Meclis ve en çok 10 "bakandan (assessori)" oluşan bir "hükûmet kabinesi (Giunta)" bulunur. Bu illerde 24 seçilmiş üyeden oluşan bir Meclis ve en çok 8 "bakandan (assessori)" oluşan bir "hükûmet kabinesi (Giunta)" bulunur. İtalya'nın komünleri Komün, (İtal: "Comune," ; çoğul: "", ) İtalya'da bir idarî birimdir ve mülkî idarenin en küçük birimini oluşturur. İtalya Ulusal İstatistik Enstitüsü (Istituto Nazionale di Statistica) ISTAT'ın 30 Haziran 2015'te ilân ettiği rakamlarla İtalya'da 8.047 komün bulunuyor. Komün; doğum ve ölüm kayıtları, tapu kayıtları, yerel yollar ve kamu işleri sözleşmesi gibi temel sivil işlevlerin çoğunu sağlar. Temmuz 2016 itibarıyla İtalya'da alan ve nüfusta önemli farklılık gösteren 7998 adet "komün" bulunmaktatır. Örneğin, Roma (Lazio) "komünü" 1,307.71 km² alanı olup ve 2,761,477 nüfusu bulunmaktadır ve böylece Roma komünü İtalya'da hem en geniş hem de en kalabalık komündür. Trento ili'ne bağlı Fiera di Primiero komünü sadece 0.15 km² ile alana göre en küçük "komün" ve Sondrio ili'ne bağlı Pedesina komünü sadece 34&nbsp kişi ile nüfusa göre en küçük "komün"dür. Santino Marella Anthony Carelli (d. 14 Mart 1974), Santino Marella ring ismiyle bilinen İtalyan kökenli Kanadalı profesyonel güreşçi. Şu anda World Wrestling Entertainment'ın Raw brand'ında güreşmektedir. WWE'de iki kere Intercontinental şampiyonu olmuştur. Bunun yanı sıra 1 kez de World Tag Team (Değişmeli) şampiyonu olmuştur. (Vladimir Kozlov) Marella OVW'ya katıldığında Johnny Geo Basco ismini aldı. Buradayken şirketin yarı sahibi Jim Cornette ile bir olay yaşadı. Hikâye gereği The Boogeyman'den korkması gerekirken güldü ve Jim Cornette ona bağırıp tokat attı, bu hareket Jim Cornette'in işini kaybetmesine neden oldu. Cornette'in yerini Paul Heyman aldı ve Carelli'nin Johnny Geo Basco ismini Boris Alexiev olarak değiştirdi, ona Rus shootfightingci karakteri verdi. Alexiev olarak ilk görünüşünü menajeri Mr. Strongko ile birlikte 12 Nisan 2006'da yaptı. Dewey isimli bir güreşçiyi 10 saniyede yendi. 11 Ağustos 2006'da, WWE ile anlaşma imzaladı ve OVW'da çalışmaya devam etti. 24 Ocak 2007'de, Alexiev OVW Television kemerini, kemeri aynı anda tutan Bad Kompany'yi (Mike Kruel ve Shawn Osbourne) yenerek kazandı. 7 Şubat'ta kemeri tekrar Kruel'e kaybetti ama 14 Mart'ta geri aldı. İkinci kazanışında da kemeri üç gün tutabildi ve 17 Mart'ta Shawn Spears'a kaybetti. Bir ay sonra aktif kadroya çağrıldı. Ana kadroda ilk görünüşünü 16 Nisan 2007'de Milano'da yapılan Raw'da gerçekleştirdi. Bu şovda taraftar olarak gözüktü ve Umaga ile Intercontinental kemeri için maç yapacak kişi olarak seçildi, bu No Holds Barred maçını Bobby Lashley'nin yardımıyla kazandı. Marella soyadı gerçek adı Robert Marella olan Hall of Famer Gorilla Monsoon için verildi. Bir sonraki gün WWE.com Marella profili yolladı, Marella burada (hikâye olarak), İtalyan olduğunu ama çocukken Kanada'ya yerleştiklerini ve ailesini ziyaret etmek için ülkesine yılda birkaç kez döndüğünü söyledi. Ayrıca güreşe başlamak için Amerika'ya geldiğini de belirtti. Intercontinental kemerini aldıktan kısa bir süre sonra, Chris Masters ile çekişmeye başladı ve kemerini ona karşı korudu. 24 Haziran 'da, Umaga hakemin uyarılarını dinlemeyip Marella'ya saldırmaya devam edince, Marella maçı diskalifiye ile kazanıp kemerini korumuş oldu. Kemeri üç ay tuttuktan sonra 2 Temmuz'da Umaga'ya kaybetti. Kemeri kaybettikten sonra Marella heel (kötü karakter) oldu ve Maria'nın kıskanç, ona sadece kendisi sahip olmak isteyen erkek arkadaşı olmaya başladı. "Raw" 'da birlikte yer almaya başladılar. Genel Menajer William Regal tarafından sunulan bir oyunu emekli Ron Simmons kazarak Maria ile çıkmak için hak kazandı. Bu sırada Marella, The Condemned filminde oynayan Steve Austin'e laf atmaya başladı, en sonunda Austin ona Stunner yaptı ve Budweiser kamyonunun hortumu ile Marella ve Maria'yı sırılsıklam etti. Jerry Lawler ile kısa bir süre çekiştikten sonra Carlito ile takım olmaya başladı. Aynı zamanda Maria poz vermesi için Playboy'a seçilmişti, bu da hikâyede kullanılmaya başlandı. Bu olay sonucunda Marella ile araları bozuldu. WrestleMania XXVI'te, Maria "Playboy BunnyMania Lumberjack" maçında yer aldı, maçtan sonra Snoop Dogg, Santino'ya Clothesline yaptı. WrestleMania'dan sonra yapılan "Raw" şovunda, Maria, Marella'yı yendi, böylece çekişmeleri sona erdi. Marella ve Carlito, takım şampiyonluğu için Hardcore Holly ve Cody Rhodes ile çekişmeye başladılar. Kemerin ortada olduğu bir maç sırasında Roddy Piper, Marella'nın dikkatini dağıtarak tuş olmasına neden oldu. Marella ve Piper Jimmy Kimmel Live!'da yüz yüze geldiler. 14 Temmuz 2008'de, Marella bütün "Raw" güreşçilerine meydan okudu. Bu meydan okumaya cevap veren Beth Phoenix oldu ve Marella'yı yendi. Hikâye, Marella geri dönüşünü yapan D'Lo Brown maç kaybettikten sonra da devam etti. Marella ve Phoenix öpüştüler, daha sonra büyük bir şaşkınlık yaşadılar. Sonraki haftalarda, Glamazon (Phoenix'in takma adı) ve Marella'dan oluşan Glamarella olarak bilindiler. SummerSlam'de, Marella ve Phoenix takım olup, Intercontinental şampiyonu Kofi Kingston ve WWE Women's şampiyonu Mickie James ile karşılaştılar, maç sonucunda Marella ikinci kez Intercontinental kemerini kazandı. Phoenix, Mickie James'i Glam Slam ile tuş etti ve takımı için iki kemeride kazandı. İkinci şampiyonluğu sırasında, The Honky Tonk Man'in 64 haftalık kemer tutma süresini geçip "gelmiş geçmiş en iyi Intercontinental şampiyonu" olacağını iddia etti. Cyber Sunday'de, Marella ve Honky Tonk Man (taraftarlar eski şampiyonlar Roddy Piper ve Goldust arasından onu seçtiler) Intercontinental kemeri için karşı karşıya geldiler. Marella maçı diskalifiye ile kaybetti ama kemer onda kaldı. 10 Kasım "Raw" 'da, kemerini William Regal'e kaybederek 64 haftayı geçemedi. 2009 başlarında, Marella Royal Rumble maçına 28. sırada girdi. Kane onu 1.9 saniyede eledi ve Marella, Royal Rumble 2009'da iki saniyede elenen The Warlord'un rekorunu kırmış oldu. WrestleMania XXV'te yapılacak, 25 divanın katılacağı ve kazananın "Miss WrestleMania" olacağı maçın açıklanmasından sonra Santino maça katılmak için çabaladı. Battle Royal'e katılmak için Mickie James ile karşılaştı, Mickie James maçı kazandı, böylece Santino, Battle Royal'e katılma şansını kaybetti. Sonraki hafta mankini giyerek ringe geldi, diğer divalar ona saldırdı. Santino Marella'nın ikiz kız kardeşi Santina olarak WrestleMania XXV'teki Battle Royal'e katıldı, son olarak Phoenix ve Melina'yı eleyerek maçı kazandı. Bir sonraki gece "Raw" 'da, Santino, Beth Phoenix'i yendi. Backlash'de, The Great Khali'nin de yardımıyla Beth Phoenix'i tekrar Santina olarak yendi. 2011-Tag Team Şampiyonluğu Vladimir Kozlov ile aldÄ± kemeri. Slater ve Gabriel'a kaybettiler. 2012-United States Şampiyonluğu Jack Swagger'dan aldı kemeri. Uzun bir süre tuttuktan sonra Antonio Cesaro'ya kaybetti. Carelli'nin bir kızı var. Carelli, 1 Mayıs 2008'de Tampa, Florida'da içkili araba sürdüğü için tutuklandı ama $500 ödeyerek çıktı. 12. SS Panzer TÃ¼meni "Hitlerjugend" 12. SS Panzer Tümeni "Hitlerjugend" (Almanca: 12. SS-Panzer-Division "Hitlerjugend"), 1943 yılının Şubat ayında Adolf Hitler tümenin oluşturulması için emir verdi. Tümenin mensupları Hitlerjugend'den geliyordu. Tümende piyade olmak için en düşük olarak 1,70 cm boya sahip olmak gerekliydi. Tümende tank mürettebatı, tanksavar, uçaksavar gibi diğer pozisyonlarda görev almak için ise en az 1,68 cm boya sahip olunmalıydı. Haziran 1944, Normandiya Çıkarması öncesi tümende 20.540 asker bulunuyordu. Tümenin tank gücü ise 81 Panther ve 104 Panzer IV'ten oluşuyordu. Ayrıca envanterinde çok sayıda tank imha edici, savaş topu, tanksavar, kundağı motorlu obüs ve uçaksavar bulunuyordu. Eylül 1944'e kadar tümenin 8.569 zayiatı vardı. Tanklarının ise 94% kaybetmişti. Aralık 1944'te tümen yeniden organize edildi ve Ardenler taarruzunda görev aldı. Taaruzun başarısız olmasının ardından 1945 Şubat ve Mart ayında tümen diğer Alman birlikleriyle beraber Budapeşte'yi yeniden ele geçirmesi için Macaristan'a yollandı. 8 Mayıs 1945 tarihinde 10.000 askeriyle beraber Avusturya Enns'de Amerikan 65. Piyade Tümenine teslim oldu. O gün, tümenden geriye sadece bir adet tank kalmıştı. 12. SS Panzer Tümeni mensupları sivil halka ve savaş esirlerine karşı savaş suçları da işlediler. Fransa'nın kuzeyinde bulunan Ascq köyünde 1-2 Nisan 1944 arası "Ascq katliamında" 86 sivil öldürüldü. Normandiya Çıkarması sonrası en az 156 Kanadalı ve iki Britanyalı asker esir düştükten sonra 12. SS Panzer Tümeni mensupları tarafından infaz edildi. Katliamlardan birinde 8 Kanadalı esirin miğferlerini çıkartmaları emredildi ve sonra otomatik silahlarla öldürüldüler. Cesetler yolla çekildi ve yoldan geçen tanklar ve kamyonlar üzerlerinden geçti. Cesetleri yolun kenarına çekmek isteyen Fransız sivillere ise Alman askerleri engel oldu. Athena Nike Tapınağı Athena-Nike Tapınağı, Kallikrates() tarafından planlanmış olan bu tapınak, kısa taraflarında dörder sütun içeren bir Amphiprostylos'dur(). İlissos'daki() tapınaktan çok etkilenmiştir. Lakin yerin yetersiz olması nedeniyle, boyu kısaltılmıştır. Pronaos'u ve opisthodomos'u() yoktur. İlissos Tapınağı'nın Pronaos'undaki iki sütunun yerini burada iki ince ayak (paye) yer alır. Payelerin aralıkları, bronzdan yapılmış parmaklıklarla kapatılmıştır. Sütun gövdeleri, Attika-İon sütun altlıklarının üzerinde otururlar. Monolith olan sütunların yükseklikleri 7 tam 5/6 sütun alt çapına eşittirler. Gayet büyük bir özenle yapılmış olan frizde, Platea Savaşı'ndan sahneler canlandırılmışlardır. MÖ 4. yüzyılda, tapınağın yer almakta olduğu doğal kayalığın etrafına korkuluk levhaları yerleştirilmişlerdir. Bunlardaki kabartmalar da, çok güzeldirler. Sandalının bağlarını bağlamakta olan Nike figürü, bunların arasındadır. Türkiye'deki çocuk ağır ceza mahkemeleri Türkiye'deki çocuk ağır ceza mahkemeleri, Türkiye'de adli yargı kolunun içinde yer alan ceza mahkemelerinden biridir. Çocuk mahkemeleri; suç işleyen çocukların yargılandığı, yargıç ve savcısının özel eğitimden geçirildiği, sosyal çalışmacının çocuğun durumu üzerine rapor vererek yargılamayı yönlendirebildiği özel bir mahkemedir. 2005 yılında yürürlüğe giren "Çocuk Koruma Kanunu" çocuğun tanımını yaparken ""Çocuk; daha erken yaşta ergin olsa bile, onsekiz yaşını doldurmamış kişiyi...ifade eder"" düzenlemesiyle çocuk ağır ceza mahkemelerinin on sekiz yaşının altındakiler için yargılama yapabileceğini belirtmiştir. Çocuk ağır ceza mahkemeleri bulundukları ilin adı ile adlandırılırlar. Gerekli olan yerlerde çocuk ağır ceza mahkemelerinin birden fazla dairesi oluşturulabilir. Bu daireler numaralandırılır. (Örneğin; Ankara 1. Çocuk Ağır Ceza Mahkemesi, İzmir 2. Çocuk Ağır Ceza Mahkemesi gibi.) Bölgelerin coğrafi durumları ve iş yoğunluğu göz önünde tutularak belirlenen illerde Hâkimler ve Savcılar Yüksek Kurulunun olumlu görüşü alınarak kurulabilir. Çocuk ağır ceza mahkemesi, bir başkan ile yeteri kadar üye bulunur ve mahkeme bir başkan