"Yuzawa-shi"), Japonya'nın Akita prefektörlüğünde bulunan bir şehirdir. Yüzölçümü 790.91 km² olan şehrin nüfusu Mayıs 2015 tarihi itibarı ile 47,119'dur. Yuzawa, 31 Nisan 1954 tarihinde şehir statüsü almıştır. Daisen, Akita Daisen ( "Daisen-shi"), Japonya'nın Akita prefektörlüğünde bulunan bir şehirdir. Şehir 22 Mart 2005 tarihinde kurulmuştur. Yüzölçümü 866.77 km² olan şehrin nüfusu Mayıs 2015 tarihi itibarı ile 83,137'dir. Kazuno Kazuno ( "Kazuno-shi"), Japonya'nın Akita prefektörlüğünde bulunan bir şehirdir. Şehir 1 Nisan 1972 tarihinde kurulmuştur. Yüzölçümü 707.52 km² olan şehrin nüfusu Mayıs 2015 tarihi itibarı ile 32,939'dur. Semboku Semboku ( "Semboku-shi"), Japonya'nın Akita prefektörlüğünde bulunan bir şehirdir. Şehir 22 Mart 2005 tarihinde kurulmuştur. Yüzölçümü 1,093.64 km² olan şehrin nüfusu Aralık 2014 tarihi itibarı ile 27,663'tür. Az gelişmiş ülke Az gelişmiş ülke, Birleşmiş Milletler tarafından dünyadaki diğer tüm ülkeler arasında ekonomik ve sosyoekonomik açıdan en az gelişmiş ülkeler için kullanılan bir tanımdır. Sis biliÅŸim Sis bilişim (Fog Computing), akıllı cihazların ürettikleri veriyi merkezi bir sunucuya gönderip de işlenmesini sağlayan mimarinin aksine, önce yerel bir noktada analiz edilmesini ve ihtiyaç olunan kadarının merkezi sunuculara gönderilmesini öneren mimaridir. Örneğin bir evdeki akıllı yangın sensörlerinin tümünün ürettikleri tüm verileri İnternet üzerinden bir bulut sistemine göndermesi yüksek bant genişliği ihtiyacı doğuracaktır. Bunun aksine sis bilişim örneğinde, üretilen veri aynı evdeki bir sistemde analiz edilerek, yangın durumunda merkezi sistemlere iletilmesi daha doğru bir yaklaşım olacaktır. Bu mimarinin avantajlarÄ±; olarak sÄ±ralanabilir. Claude Greff Claude Greff (d. 2 Haziran 1954, Briey (Meurthe-et-Moselle)) Fransız siyasetçi, eski bakan. Evli ve dört çocuk annesi olup, siyasi kariyerinden önce hemşire olarak çalışmıştır. Gaullist hümanist çizgide olarak kendini tanımlayan Claude Greff, 2002 seçimleri ilk kez milletvekili seçilmiştir. 2002-2011 yılları arasında Yüksek Entegrasyon Kurulu üyesi olmuştur. 3. François Fillon Hükümeti'nde 2011 yılında Aileden sorumlu Devlet Sekreteri olarak atanmıştır. 2012 yılında UMP'nin başkanlığı için François Fillon'u desteklemiş, Sarkozy'nin UMP'nin başkanlığında dayanışmadan sorumlu ulusal sekreteri olmuş, Haziran 2015 itibarıyla Cumhuriyetçiler'in sosyal işler delegesi olmuştur. Yerel YÃ¶netimler Meclis Hükümet Tarumizu Tarumizu ( "Tarumizu-shi"), Japonya'nın Kagoshima prefektörlüğünde bulunan bir şehirdir. Şehir, 1 Ekim 1958 tarihinde kurulmuştur. Yüzölçümü 162.03 km² olan şehrin nüfusu 1 Ağustos 2014 tarihi itibarı ile 15,982'dir. Kumano Kumano ( "Kumano-shi"), Japonya'nın Mie prefektörlüğünde bulunan bir şehirdir. Şehir, 3 Kasım 1954 tarihinde kurulmuştur. Yüzölçümü 373.63 km² olan şehrin nüfusu Eylül 2012 tarihi itibarı ile 18,703'tür. Gujō Gujō ( "Gujō-shi"), Japonya'nın Gifu prefektörlüğünde bulunan bir şehirdir. Yüzölçümü 1,030.79 km² olan şehrin nüfusu Temmuz 2011 tarihi itibarı ile 43,960'tır. Gujō, 1 Mart 2004 tarihinde Hachiman, Shirotori ve Yamato kasabaları ile Meihō, Minami, Takasu ve Wara köylerinin birleştirilmesiyle kurulmuştur. Super Mario serisi Super Mario (Japonca: スーパーマリオ) Nintendo tarafından yaratılmış, firmanın maskotu Mario'yu temel alan bir video oyunu serisidir. Super Mario Bros. (スーパーマリオブラザーズ "Sūpā Mario Burazāzu") veya kısaca Mario (マリオ) adlarıyla da bilinen seri, daha geniş kapsamlı "Mario" markasının temelini oluşturur. Nintendo'nun tüm önemli oyun konsolları ve el konsolları için en az bir Super Mario oyunu geliştirilmiştir. Super Mario oyunlarında ana karakter Mario'nun maceraları anlatılır. Oyunlar genellikle kurgusal Mushroom Kingdom'da (Mantar Krallığı) geçer ve oyuncu Mario karakterini canlandırır. Oyunlarda sıklıkla Mario'nun kardeşi Luigi ve Mario karakter ailesinin diğer üyeleri de görünür. Çoğu platform oyununda olduğu gibi oyuncu, çeşitli temalara ayrılan bölümlerde platformlar arasında koşar, atlar ve düşmanların üzerine zıplar. Oyunların senaryoları basittir ve genellikle Prenses Peach'i oyunun büyük düşmanı Bowser'dan kurtarmak üzerine kuruludur. Serinin ilk oyunu olan "Super Mario Bros.", 1985'te Nintendo Entertainment System (NES) konsolu için çıkmıştır ve o zamandan beri neredeyse tüm Super Mario oyunlarında benzer bir oyun konsepti ve oyun öğeleri kullanılır. Bu öğeler arasında Mario'nun ateş topu atmasını ve boyut değiştirmesini sağlayan "power-up"lar sayılabilir. Super Mario serisinin üstünde yer alan Mario markası; başka oyun türlerini ve film, televizyon, basılı yayınlar, oyuncaklar gibi ürünleri de kapsar. Eylül 2015 itibarıyla dünya çapında Super Mario serisine ait 310 milyon oyun satılmıştır. Super Mario, "dünyanın en çok satılan video oyunu serisi" unvanını elinde bulundurmaktadır. Nikkō Nikkō ( "Nikkō-shi"), Japonya'nın Tochigi prefektörlüğünde bulunan bir şehirdir. Yüzölçümü 1,449.83 km² olan şehrin nüfusu Mayıs 2015 tarihi itibarı ile 84,197'dir. V. Stefan Uroš V. Stefan Uroš ""Zayıf Stefan Uroš"" (Sırpça: свети Стефан Урош V. - нејаки) (d. 1337; ö. Aralık 1371), Nemanjić Hanedanı'ndan gelen Sırp kralı. Babası Sırp İmparatorluğu'na en parlak çağını yaşatan Stefan Dušan'dır. Babasının ölümünün ardından 1355 - 1371 yılları arası krallık yapmış, ancak zayıflığı imparatorluğun yıkımına neden olmuştur. Onun 1371 yılındaki ölümünün hemen ardından yıkılan İmparatorluk çeşitli prensliklere bölünmüştür. V. Stefan Uroš, Stefan Dušan'ın tek oğludur. 1346 yılında babası kendisini kayser ilan edince kral olarak taç giymiştir. Bu sayede babasının naibi olmuştur. 1355 yılında babasının ölümü ardından her ne kadar tek başına hükümdar olsa da annesi ve prenslerin etkisinde kalmıştır. Babasının ardından hakimi olduğu hükümdarlıkta tek bir düşman saldırısını dahi başarıyla savunamamıştır. Sırp İmparatorluğu'nun prensliklere bölünmesi, daha o tahttayken başlamıştır. Başarısızlıkları sonucu bazı prensler onun hükümdarlığını tanımadıklarını ilan etmişlerdir. Taht mücadelelerinden en önemlisi amcası ile yaşadığı anlaşmazlıklardır. Simeon 1356 yılında yenilmiş, kendisini Roma ve Sırpların kayseri ilan edeceği Teselya ve Epirus'a çekilmiştir. Bununla birlikte Uroš, babasının fethettiği günümüz Yunanistan'ını içeren bölgeyi kaybetmiştir. Hükümdarlığının sonunda hakimiyet sürdüğü bölgeler sadece Şar Dağları ve Tuna arasındaki bölgeden ibaretti. Ölümü ile birlikte Makedonya'da bulunan Sırp prensleri bağımsızlıklarını ilan ettiler. Sırp dünyasında yaşanan bu karışıklık ve zayıflık Osmanlı Devleti'nin Balkan fetihlerinde işini kolaylaştırdı. Stefan Uroš Çirmen Muharebesi'nin yapıldığı yıl olan 1371 yılının aralık ayında doğal nedenlerden ötürü geride bir veliaht bırakmadan ölmüştür. Çirmen Muharebesinde alınan yenilginin bir sonucu olarak bu kez bir başka Sırp soylu Lazar Hrebeljanović ve onun hakimi olduğu kuzey Makedonya Sırp hükümdarlığının ana bölgesi olarak öne çıkmıştır. Ölümünden 211 yıl sonra Sırp Ortodoks Kilisesi tarafından kutsanmıştır. Mezarı Fruška Gora dağında Jazak Manastırında bulunmaktadır. Eir İskandinav mitolojisinde Eir (Eski Norsça "yardım, merhamet") sağlık yeteneğine sahip olan tanrıça ve/ya da valkyrie. Eir; "Büyük Edda" ve Nesir Edda'da, ayrıca 1300'lü yıllardan kalma Bergen, Norveç'teki bir runik yazı da âahil olmak üzere skaldik adlı şiirlerde de yer almaktadır. Graciela Borges Graciela Borges (d. 10 Haziran 1941, Buenos Aires ) , Arjantinli aktris. 1958'de "Zafra" isimli yapımla oyunculuğa başladı. Aktör Juan Manuel Bordeu (1934-1990) ile evliydi. Borges daha çok Leonardo Favio, Leopoldo Torre Nilson, Raúl de la Torre, Alejandro Doria ve Lucrecia Martel gibi yönetmenlerin fimlerinde yer aldı. Oberndorf am Neckar Oberndorf am Neckar, Almanya'nın Baden-Württemberg ilinin Landkreis Rottweil ilçesinde bir kasaba. Neckar Nehri üzerinde Rottweil'ın 15 km kuzeyinde yer almaktadır. Tarihte ve bugün Almanya'nın ana silah sanayi merkezidir. 1875 ila 1915 arası Osmanlı ordusundan yüksek rütbeli subaylar kasabada Mauser marka silahlar ile ilgili deneyleri yapmak için kalmıştır. Bazısı çok iyi Almanca bilip, halk tarafından sevilmiş ve evlenip çoluk çocuk sahibi olmuştur. Sultan II. Abdulhamid'in tahta çıkışı kutlamaları için şehirde havai fişekli kutlamalar düzenlenmiştir. Osmanlı askerleri için şehrin merkezinde bir ev yapılmıştır. 30 kişilik genç bir heyet tüfek ustası olmak için şehirde eğitim görmüştür. Elena Lucena María Elena Lucena Arcuri (25 Eylül 1914 – 7 Ekim 2015) , Arjantinli ünlü aktris. Buenos Aires'te doğup, yaşamıştır. Oyunculuğa 1937'de başlamıştır. 1942 yapımı "Ven, mi corazón te llama" adlı yapımdaki oyunculuğu ile tanındı.; Yer aldığı diğer bazı yapımlar arasında "Elvira Fernández, vendedora de tiendas" (1942), "Cinco Besos" (1945), "La Rubia Mireya" (1948), "Una noche cualquiera" (1951); "El calavera" (1954) ve "La murga" (1963) sayılabilir. Oyuncu 7 Ekim 2015'te doğum yeri Buenos Aires'te 101 yaşında öldü. Andrea Bonelli Andrea Bonelli (d.24 Ekim 1966, Buenos Aires), Arjantinli aktris. Kasık Kasık, insan anatomisi'nde kasık kemiği'nin herhangi bir tarafında bulunan, batın ve uyluk/but arasındaki birleşme yeri. Sicario Sicario, Denis Villeneuve'un yönettiği ve baş rollerinde Emily Blunt, Benicio del Toro ve Josh Brolin'in yer aldığı 2015 yapımı Amerikan aksiyon gerilim filmi. Taylor Sheridan'ın yazdığı ilk film, FBI'ın Meksika Uyuşturucu Savaşı ile ilgili mücadelesini anlatıyor. "Sicario" 2015 Cannes Film Festivali'nde Altın Palmiye için yarıştı. Lionsgate tarafından dağıtımı yapılan film 18 Eylül'de ABD'de sınırlı yayınla, 2 Ekim'de ulusal olarak gösterime girdi. Chandler, Arizona'da FBI baskını sırasında toplum için çalışan ajan Kate Macer (Emily Blunt), Reggie Wayne (Daniel Kaluuya) ve takımları bir evde onlarca ceset bulurlar. Takım suç mahallini araştırırken arka bahçedeki kulübede patlayıcılar patlar ve iki memur ölür. Daha sonra, Kate'in patronu Dave Jennings (Victor Garber), bu işin sorumlularını uyuşturucu karteli patronu Manuel Díaz dahil araştırmak için Kate'e CIA Özel Faaliyet Bölümü gizli memuru Matt Graver'i (Josh Brolin) önerir. Kate gönüllü olarak Matt'in takımına katılır. El Paso, Texas'a giden uçakta Kate, Matt'in ortağı Alejandro Gillick (Benicio del Toro) ile tanışır ve onların Diaz'ın en iyi adamı, kardeşi Guillermo'nun suçlu iadesi için Juárez, Meksika'ya gideceklerini öğrenir. Değişim sırasında takım kartel haydutlarını öldürür ve Guillermo'yu ele geçirir. Guillermo'ya yapılan sorgu ve işkenceden sonra Matt ve Alejandro Diaz'ın saklandığı yeri öğrenir. Alejandro, Matt ve Kate Arizona'ya dönerler. Reggie onları Meksika göçmenlerinden bilgi almak için Sınır Petrol istasyonuna götürür. Birkaç göçmenin yardımından sonra takım kartellerin ABD'de nerelerden uyuşturucu getirisi yaptığını bulur. Takım Diaz'ın para aklayıcılarını bankaya kadar takip eder ve onları parayı yatırırken tutuklar. Diaz'ın hesapları dondurulur. Kate bu bilgilerle Diaz'ı tutuklayabileceklerine inanır fakat Matt onun ileri gitmesine engel olur, Diaz'ı basitçe yakalamanın kolay olmadığını söyler. Bu verilmeyen izinden sonra Kate ve Reggie daha fazla cevap için Jennings'le tanışırlar. Jennings, Kate'e suçluların yasal olarak sınırı geçmeleri konusunda endişelenmemesi gerektiğini söyler. Matt ve Alejandro'nun çalışmalarından hayal kırıklığı yaşayan Kate ve Reggie içmek için barı ziyaret ederler. Reggie, Kate'i arkadaşı olan Ted (Jon Bernthal) adlı bir yerel polisle tanıştırır. Danslı ve içkili gecenin ardından, Ted ve Kate geceyi Kate'in apartmanında bitirir. Kate, Ted'in üzerinde Diaz'ın para aklayıcılarının kullandığı aynı türden bir lastik bileklik bulur. Kate, Ted'in yozlaştığını anlar. Ted, Kate'e karşı koyar ve neredeyse onu boğarak öldürür. Sesli uyarının ardından Alejandro, Ted'i silah zoruyla durdurur. Ekip Ted'den alacakları bilgi ile yeni bir adım atacaktır. Aralık 2013'te Denis Villeneuve'nin Meksika sınırı draması Sicario'yu (İspanyolca tetikçi demek) yöneteceği açıklandı. Black Label Media, Thunder Road Pictures ile ortak yapımcı oldu. Emily Blunt Nisan 2014'te film için imzayı attı, kısa süre sonra Benicio del Toro onu takip etti. Jon Bernthal ve Josh Brolin Mayıs'ta filme katıldılar ve ayrıca Roger Deakins sinematograf olarak filme dahil oldu. Temel çekimler 30 Haziran 2014'te Albuquerque, New Mexico'da başladı. Emily Blunt, kızı Hazel'i Şubat'ta dünyaya getirdikten 4 ay sonra çekimlere başladı. Mayıs 2014'te Lionsgate filmin ABD yayın haklarını elde etti. 23 Şubat 2015'te sınırlı yayın ve uluslararası gösterim tarihleri açıklandı. Film 19 Mayıs 2015'te 2015 Cannes Film Festivali'nde gala yaptı. 11 Eylül 2015'te, 2015 Toronto Film Festivali'nde Özel Gösterim ile gösterildi. "Sicario" eleştirilerden olumlu yönde yorumlar aldı. Metacritic'de 48 eleştirmenin yorumundan ortalama 82 puan aldı. Rotten Tomatoes'ta 23 yorumdan %94'lük bir derece elde etti ve 10 üzerinden 8 puan aldı. Ayrıca, Blunt ve del Toro'nun oyunculuklarına da eleştirmenler övgü geldi. "Sicario"'nun Ciudad Juárez tasviri şehrin yetkililerinden eleştiriler aldı. Onlar filmin şehri kötü anlamda gösterildiğine inandılar. Film, şehir merkezi kara yolu köprüsünde asılı cesetleri ve şehirde gece vakti yapılan takım savaşlarını göstermektedir. Yetkililer filmin yayınlandığı zamandaki suç faaliyet yoğunluğunun önceki dönemlere göre göreceli olarak önemli derecede azaldığına inanıyor. Lionsgate, Del Toro'nun karakterinin üzerinde yoğunlaşan "Sicario: Day of the Soldado" isimli bir devam filmi hazırladı. Haziran 2016'da Stefano Sollima yönetmen olarak tutuldu. Royal Dublin Society The Royal Dublin Society (RDS), İrlanda'nın Dublin şehri'ndeki Merrion Road sokağında bulunan tiyatro salonudur. Mekan dramatik gösterileri ile opera ve müzikal yapımlar konusunda uzmanlaşmıştır. 1981 Eurovision Şarkı Yarışması ve 1988 Eurovision Şarkı Yarışması'nın gerçekleştirildiği mekândır. Common Gateway Interface CGI (), Web sunucuları ile bu sunucuların dışındaki programlar arasında etkileşim, diğer deyişle ortak çalışma platformu oluşturmak için geliştirilmiş bir standarttır. CGI bir proglamlama dili değil, bir programdır. HTML kodu içerisinden çağrılan CGI programları, Web'in statik yapısına dinamik bir yapı kazandırmaktadır. İnternet üzerinde hemen hemen bütün kullanıcı arayüzleri CGI kullanılarak hazırlanmıştır. CGI, Web kullanıcılarının Web sunucusunun çalıştığı makine üzerinde belirlenen programları çalıştırmasını sağlayan bir arayüz programıdır. Web sayfasını kaç kişinin ziyaret ettiğini öğrenmek, ziyaretçilerin mesaj bırakmalarını ya da bir sipariş geçmelerini sağlamak ve buna benzer şeyler için kullanılmaktadır. CGI, bu tür bilgi girişi ve depolanmasının istendiği ya da kullanıcının site içerisindeki hareketlerini kaydetmek gibi bir takım imkânlar sunmaktadır. Günümüzde CGI, basit bir sayaç veya e-posta programından başlayarak daha karmaşık veri tabanı kullanan pek çok siteye kadar her yerde kullanılmaktadır. Levi P. Morton Levi Parsons Morton (16 Mayıs 1824, Shoreham - 16 Mayıs 1920, Rhinebeck, New York) Amerikalı siyasetçi. Amerika Birleşik Devletleri’nin 22. Başkanı Benjamin Harrison’ın Başkan Yardımcısı olarak 1889-1893 yılları arasında görev yaptı. Başkan Yardımcılığı görevinin yanı sıra 1889-1893 yılları arasında New York Valiliği de yaptı. Satsumasendai Satsumasendai ( "Satsumasendai-shi"), Japonya'nın Kagoshima prefektörlüğünde bulunan bir şehirdir. Şehir, 12 Ekim 2004 tarihinde kurulmuştur. Yüzölçümü 683.50 km² olan şehrin nüfusu 1 Ocak 2008 tarihi itibarı ile 100,730'dur. Faustino Asprilla Faustino Hernán "Tino" Asprilla Hinestroza (d. 10 Kasım 1969, Tuluá), Kolombiyalı eski futbolcudur. Forvet pozisyonunda görev almaktaydı. Profesyonel futbolculuk kariyerine 1988'de Cúcuta Deportivo'da başladı. Sonrasında sırasıyla Atlético Nacional, Parma Calcio 1913, Newcastle United, ikinci kez Parma Calcio 1913, Palmeiras, Fluminense, Atlante, ikinci kez Atlético Nacional, Universidad de Chile, Estudiantes de La Plata ve Cortuluá'da forma giydi. 2004'te kariyerini sonlandıran Asprilla, Kolombiya millî takımıyla 57 maça çıkıp 20 gol atarken ülkesinin 1992 Yaz Olimpiyatları, 1993, 1995 ve 1997 Copa América, 1994 ve 1998 FIFA Dünya Kupası ile 2000 CONCACAF Altın Kupa kadrolarında yer almıştı. Gotō Gotō ( "Gotō-shi"), Japonya'nın Nagasaki prefektörlüğünde bulunan bir şehirdir. Şehir, Gotō Adaları'nın güneybatı kısmında yer almaktadır. Yüzölçümü 420.81 km² olan şehrin nüfusu 1 Ocak 2009 tarihi itibarı ile 41,657'dir. Gotō, 1 Ağustos 2004 tarihinde Fukue şehri ile Kishiku, Miiraku, Naru, Tamanoura ve Tomie kasabalarının birleştirilmesiyle kurulmuştur. Şehre Fukue Havalimanı hizmet vermektedir. Carolina Reaper Carolina Reaper (okunuş: Kerolayna Riğpır), orijinal ismi HP22BNH7 olan ve Guinness rekorlar kitabına göre dünyanın en acı biberi seçilen "Capsicum chinense" türü biber. Carolina Azraili anlamına gelir. Güney Carolina bölgesinde seralarda yetişen kırmızı renkli dolma bibere benzer. Ed Currie sınıfından olan bu biber 7 Ağustos 2013 yılında Guinness rekorlar kitabına girmiştir. Scoville Heat Units'in Winthrop Üniversitesinin yaptığı testlere göre bu biberin acılık seviyesi yaklaşık olarak 1,569,300 civarında olduğu tahmin ediliyor. Bazı verilere göre ise acılık seviyesinin 2.300.000'lere kadar ulaştığın da görülmüştür. Bu biberden tadacak kişilerin, eğer acıya dayanıklılığı yok ise çok ciddi mide hasarlarına yol açacağı uzmanlar tarafından sık sık gündeme getirilmiştir. Öte yandan Eylül 2014'te Jason McNabb isimli kişi, bu biberden 10.95 saniyede üç tane yiyerek yine Guinness rekorlar kitabına girmiştir. Iki (ÅŸehir) Iki ( "Iki-shi"), Japonya'nın Nagasaki prefektörlüğünde bulunan bir şehirdir. Şehir, Iki Adası'nda yer almakta olup yönetimsel sınırları adanın tamamını kaplamaktadır. Yüzölçümü 138.57 km² olan şehrin nüfusu 1 Haziran 2013 tarihi itibarı ile 28,008'dir. Iki, 1 Mart 2004 tarihinde Ashibe, Gonoura, Ishida ve Katsumoto kasabalarının birleştirilmesiyle kurulmuştur. Uwe RÃ¶sler Uwe Rösler (d. 15 Kasım 1968), forvet pozisyonunda görev yapmış, Alman eski futbolcu ve teknik direktör. Profesyonel kariyerine 1987 yılında 1. FC Lokomotive Leipzig kulübünde başladı. Daha sonra sırasıyla BSG Chemie Leipzig, Magdeburg, Dynamo Dresden, 1. FC Nürnberg, ikinci kez Dynamo Dresden, Manchester City, 1. FC Kaiserslautern, Tennis Borussia Berlin, Southampton, West Bromwich Albion, SpVgg Unterhaching, Lillestrøm kulüplerinde oynadı. 2016 yılında Fleetwood Town takımının teknik direktörü oldu. Osman Sirâceddîn et-Tavilî Osman Sirâceddîn et-Tavilî () Osman et-Tavilî, Osman Sirâceddîn-i Evvel veya Pir Osman (d. 1781 (H.1195) Cebel-i Himrin, Irak / ö. 1867 (H.1283) Tavila, Irak), İslam alimi ve sufi. Mevlânâ Halid-i Bağdadî'nin önde gelen talebelerinden ve zamânındaki büyük velîlerdendir. Babası Hâlid bin Abdullah, annesi Halîme Hanım'dır. Muhammed'in torunu Hüseyin bin Ali'nin neslinden olduğu için Hüseynî, dönemin Osmanlı Devleti topraklarında yer alan Tavila köyünde doğduğu için Tavilî nisbeleriyle de anıldı. Soyu baba tarafından Hüseyin bin Ali’ye, anne tarafından ise Hasan bin Ali’ye dayanan Osman et-Tavilî, küçük yaştan îtibâren ilim tahsîline başladı. Köyü Tavila'da Kur'ân-ı Kerîm'i ve ilim kitaplarını okuyup bitirdi. Sonra Biyara'ya ve Hurmal'a giderek her memleketten gelen talebelerin ders gördüğü Hırpanî Medresesi'ne girdi. Tahsil hayâtı sırasında çalışkanlığı, gayreti ve doğruluğuyla dikkatleri üzerine topladı. Fakir olduğu için okuyacağı kitapların hepsini eliyle yazdı. Talebelik hayatı sırasında önemli şeyleri araştırıp üzerinde durmayı âdet edindi. Bir taraftan ilim öğrenmekle beraber, tasavvufa karşı da büyük bir alaka duyuyordu. Daha üst seviyede medrese eğitiminden istifade edebilmek ve içinde tasavvufa karşı oluşan iştiyak sebebiyle 25 yaşında iken Süleymâniye yoluyla Bağdât'a giderek büyük âlimlerin yetiştiği Geylânî Medresesi'ne devâm etti. Sonra Abdullah Hırpanî'nin medresesine devam ederek, orada müderris bulunan büyük âlim ve velî Mevlânâ Hâlid-i Bağdâdî ile tanıştı. Onun ilim ve feyiz kaynağı ders ve sohbetlerine devâm ederek ilimde yüksek dereceye erişti. Tasavvuf yolunda ilerleyerek Nakşibendiyye yolu usûlüne göre yetişti. 1811’de başlayan tasavvufî eğitimini 1813 yılında tamamlayan Şeyh Osman, 33 yaşında Mevlânâ Hâlid’den tarîkat icâzeti aldı. İki sene kadar sonra da tasavvuf yolunda yetiştiğine ve insanlara İslâmiyet'in emir ve yasaklarını anlatabileceğine dâir halîfelik verdi. "(Osman Sirâceddîn’in, Mevlânâ Hâlid’in tarîkat icâzeti verdiği ilk şahsiyet olduğu söylenir. Mevlânâ Hâlid halifeleri içerisinde Osman’a ayrı bir değer vermiş ve mektuplarında ona “Fakih Osman” diyerek onu takdir etmiştir.)"Mevlânâ Hâlid-i Bağdâdî onun hakkında; "Ben gurbete ve meşakkate tahammül ettim. Bende makâmlar ve haller hâsıl oldu. Onları da benden Osman et-Tavilî aldı." diye buyurmuştur. Tarîkat icâzeti aldıktan sonra da Mevlânâ Hâlid’in yanından ayrılmayan Osman et-Tavilî, Mevlânâ Hâlid, Şam'a hicret edince Tavila'ya giderek yerleşti ve insanlara İslâmiyet'in emir ve yasaklarını anlatmaya ve ilim öğretip talebe yetiştirmeye başladı. Kısa bir müddet içinde onun şöhreti etrâfta yayılıp pek çok kimse onun ilim meclislerine ve sohbetlerine koştu. Tavila ve Süleymâniye çevresinde büyük bir îmân ve inançla 40 yıl müddetle irşâd hizmeti ile insanlara İslâmiyeti öğretmeye devâm etti. Nakşibendiyye yolunun yayılması, insanların dünyâda ve âhirette saâdete, mutluluğa kavuşmaları için gayret etti. İrşad faaliyetleri sayesinde İran’da yaşayan çok sayıda Yahudi ve Hıristiyan’ın Müslüman olduklarından bahsedilmektedir. Yaşadığı devirde meydana gelen hâdiseler onu unutturacağına, bilakis ismi Osmanlı Devleti ve İran'ın her tarafına yayıldı. Geniş bir coğrafya üzerinde etkisi olan et-Tavili'nin açmış olduğu dergahın Türk, Azeri, Arap, Afgan ve İran'dan gelen talebelerle dolup taşması; ayrıca alimlerin bu halkaya iştirak etmiş olması onun ilim ve mertebesini açıkça ortaya koyar. Sahip olduğu ilmî birikimi ve etkin irşad faaliyetleri sayesinde etrafında çok sayıda talebe toplandı. Talebelerini medrese eğitiminin yanında tasavvufî terbiyeden de geçiren Pir Osman’ın büyük bir kısmı İran topraklarında yer alan Havraman bölgesinde çok saygın bir mevkiye yükseldiği görülür. "(Osman Sirâceddîn, Mevlânâ Hâlid’in talimatları doğrultusunda tarikatı Süleymaniye’nin güneydoğusu ve İran içlerine kadar yaymayı başarmıştır. Çok stratejik bir noktada atılan bu adımların, tarikatın hem Irak hem de İran’da tanınmasına ciddi katkılar sunduğu söylenebilir. Kendisinden sonra ailesinden oğulları ve torunları vasıtasıyla tarîkat neşri devam etmiştir. Bu ailenin Osmanlı-Rus savaşları sırasında gösterdiği yararlılıklar ve Osmanlı ordularına binlerce kişiyle verdikleri silahlı destek Rusların ilerleyişini durduracak kadar etkili olmuştur.)" Osman et-Tavilî, Allah'ın emirlerine tam uyup, yasaklarından şiddetle sakınırdı. Farz ibâdetlerden başka, diğer vakitlerini Allah'ın ismini anarak, teheccüd namazı kılarak, oruç tutarak, Kur'ân-ı Kerîm okuyarak geçirirdi. Allah'ın verdiği az nîmetlere kanâat ve şükretti. Fakirlik, kanâat, sabır, temizlik onun ayrılmaz özelliklerinden oldu. İnsanların rûhî hastalıklarının tedâvisi için gayret ettiği gibi, yaşadığı çevredeki toprağın ıslah edilmesi, su kanallarının açılması, gelecek nesillerin faydalanması için meyve ağacı dikmek, yetiştirmek gibi hususlarda önderlik etti. Su kaynaklarının temizliğine ve genişletilmesine çalıştı. Koruların ve ormanların korunmasını temin etti, meyve veren ağaçların kesilmesini yasak etti. Bu bölgeye hâkim olan Osmanlı Devleti'nin büyükleri ve idârecileriyle anlaşmazlığa girmedi. Kabîleler arasında meydana gelen yol kesmek, hırsızlık, kabîle baskınları, aşîretler arasındaki kan dâvâları ve öç alma gibi davranışları önledi. İnsanların huzûr ve sükûn içinde yaşamaları için lüzumlu emniyet tedbirleri aldı. Aile fertleri arasında sevgi ve saygının çoğalmasını sağladı. Zamânın her türlü kötü âdetine karşı gelerek birbirine bağlı bir cemiyet meydana getirdi. Ömrünü İslâmiyeti öğrenmek, öğretmek, insanlara anlatmak yolunda sarf eden Osman Sirâceddîn et-Tavilî, Miladi 1867 (H.1283) senesi Şevval ayının altıncı Salı günü 88 yaşında iken vefât etti. Tavila'da evinin önündeki bahçeye defnedildi. Kabri hâlâ ziyâret edilmektedir. Her biri ilim ve mârifet kaynağı olan Muhammed Bahâeddin, Ömer Ziyâeddîn, Abdurrahmân Ebü'l-Vefâ ve Ahmed Şemseddîn isimli oğulları vardır. "(Sultan Abdülmecid, İstanbul’a kendisini ziyarete gelen Ahmed Şemseddîn (ö. 1890)’e hürmet ve ikramda bulunmuş ve bazı hediyeler vermiştir. Abdülmecid’in, içinde sakal-ı şerif ve yazma bir Kur’an nüshasının da bulunduğu hediyeleri, Tavîla ve Biyara’da bulunan tekkelerde saklanmaktadır.)" "Bu tablo Tarîkat silsilesi olmakla beraber aynı zamanda soyağacıdır." Osman Sirâceddin et-Tavilî’nin hem soyunu hem de tarikat silsilesini devam ettiren oğulları Muhammed Bahâeddin ve Ömer Ziyâeddîn'dir. Osman et-Tavilî hazretlerinin yolu, oğulları ve talebeleri vâsıtasıyla günümüze kadar devâm edegelmiştir. Erinç Buzulu Erinç Buzulu, Hakkâri ilinde bulunan bir buzuldur. Erinç Buzulu, Türkiye'nin Ağrı Dağı'ndan sonraki en büyük buzulur. Cilo Dağları'nda bulunur. Tamamının dağlık bir araziye sahip olmasından dolayı bünyesinde 15 buzul bulunur. 4000 metrenin üzerindeki iki zirveden biri 4116 metrelik Erinç Tepesi'dir. Türkiye'nin en büyük buzullarından olan İzbırak Buzulu Uludoruk Zirvesi'nin doğu yönünde, Erinç Buzulu ise Erinç Zirvesi'nin kuzey bölgesinde yer alır. Erinç Buzulu, Uludoruk zirvesinin kuzey batısında yer alır ve yaklaşık 1.5 km’lik bir uzunlukla 3354 m yükseklikte son bulur. Bu buzulun bilinen ilk fotoğrafı Maunsell tarafından çekilmişse de bu fotoğraf çok net değildir. Sırrı Erinç, kendi fotoğrafında bunun daha ince olduğunu belirtmiştir. 1937'de sahada çalışma yapan Bobek’in çekmiş olduğu fotoğraf daha nettir ve bu çalışma da Bobek buzul sınırının 2600 metre kotunda olduğunu belirtmiştir. Erinç, Bobek’in çalışmasını değerlendirerek, buzul sınırının 15 yılda 2600 metreden 2900 metre seviyesine gerilediğini belirlemiştir. Bölgedeki buzullara dikkat çeken bir diğer araştırmacı Kurter ise uzaktan algılama yöntemini kullanarak buzul sınırındaki değişimleri doğrulaması üzerine, buzul erimesinin ciddi bir oranda olduğunu kanıtlar niteliktedir. Yavaşlı, uzaktan algılama yöntemlerini kullanarak yapmış olduğu çalışmasında Erinç buzulunun alanını 1.54 km olarak belirlemiştir. Bunun yanı sıra buzulun geri çekilmesi ile bölündüğü düşünülen küçük bir buzul parçasının da 0,07 km olarak hesaplamıştır. Erinç buzulu üzerinde 1990 ve 2000 yıllarında yapılmış olan uydu (landsat) analizlerinde buzuldaki gerilemenin hızlı bir şekilde devam ettiği ve buzul alanlarının 1990’da 1.68 km iken bu oranın 10 yıllık kısa bir süre içerisinde 1.22 km iye gerildiği görülmüştür. Çıkan sonuca göre buzul alanında yaklaşık %25 oranında bir gerileme söz konusu olmuştur. Bu durum sahanın gerek lokal gerekse de küresel ölçekte iklim de meydana gelen değişimlerin buzulun bütçesine negatif bir etki yaptığını ortaya çıkarmıştır. Elde edilen veriler ışığında Erinç buzulunun 31 yıllık bir sürede alanının yarısını kaybettiği görülmektedir. Bu gerilemenin büyük bir bölümü kuşkusuz buzulun dil bölgesi olan kuzeyinde gerçekleşmiştir. Ayrıca Bobek’in, Alman kartoğrafların 1/400.000 ölçekli ve İngiliz kartoğrafların 1/250.000 ölçekli haritalarından yararlanarak yaptığı çalışmasında buzul dilinin 2600 metre seviyesine inmesi, Sırrı Erinç’in çalışmasındaki şekil ve güncel topoğrafya haritalarıyla karşılaştırınca mümkün değildir. Bunun nedeni çalışmada kullanılan haritalar gibi gözükmesidir. Hendek operasyonlarÄ± Hendek operasyonları, Türk Silahlı Kuvvetleri ve Emniyet Genel Müdürlüğü'nce PKK mensuplarına karşı ortak olarak gerçekleştirilen Sur, Cizre ve Nusaybin merkezli askeri operasyonlardır. Bu operasyonların gerçekleştirildiği bölgelerin bazılarında sokağa çıkma yasakları uygulanmış ve bazıları geçici süreyle askeri güvenlik bölgesi ilan edilmiş; PKK mensuplarının etkisiz hale getirildiği, hendeklerin kapatıldığı, barikatların kaldırıldığı ve güvenliğin sağlandığı bölgelerde sokağa çıkma yasakları kaldırılmıştır. Haziran 2015 Türkiye genel seçimleri ardından PKK mensuplarının sık sık yol kesip araç yakma ve şantiyeleri basması, 2015 Suruç saldırısı ve son olarak Şanlıurfa'da PKK militanlarınca 2 polisin öldürülmesinin akabinde IŞİD'in yanı sıra PKK'ya karşı Türk Hava Kuvvetleri'nce başlatılan hava harekatının ardından 24-25 Temmuzda da terörle mücadele ekiplerinin çeşitli illerde aralarında gazetecilerinde olduğu PKK, DHKP-C ve DAEŞ üyesi olma iddiasıyla gözaltına alınmış, daha sonra kamuoyunda "Hendek operasyonu" olarak bilinen kara harekatında eş zamanlı başlatılan bir dizi operasyonlara daha sonra özel harekat polisleri ve SAS komandoları da katılmıştır. Bununla birlikte çözüm süreci döneminde bahsi geçen şehir ve ilçelere PKK tarafından silah ve mühimmat depolandığı belirtilmiş, çatışmalar ve akabinde gerçekleşen operasyonların bu nedenle başladığı ifade edilmiştir. Ergani, Diyarbakır'da PKK mensuplarına yönelik düzenlenen operasyonda bir sığınakta 1 kilogram C4 patlayıcı ve çok sayıda mühimmat ele geçirildi. 2 Aralık 2015 tarihinde Sur'da, 11 Aralık 2015 tarihinde Sur ilçe merkezinde birçok mahallesinde ilan edilen sokağa çıkma yasağının ardından Türk Silahlı Kuvvetleri ile özel harekat polisi tarafından açılan hendeklerin kapatılması, barikatların kaldırılması, yollara tuzaklanan el yapımı patlayıcıların etkisiz hale getirilmesi amacıyla ortaklaşa başlatılan operasyonlarda 29 PKK mensubu etkisiz hale getirilmiş ve 2 polis yaralanmış, ilçe merkezinde 20 bombalı tuzak ve 21 hendek kapatılmış, birçok evde hasar meydana gelmiş ve binlerce kişi evlerini terketmiştir., Sur ilçe merkezinde bulunan tarihi Fatih Paşa Camisi PKK mensuplarının ateşi sonucu ağır hasar görmüştür. Yine Bağlar ilçesinde bir ilköğretim okulu YDG-H mensuplarınca ateşe verilmiştir. Aynı PKK mensuplarının bir anaokuluna yerleştirdiği bombalı tuzak devlet güçlerince imha edilmiş, suikast timi oldukları belirtilen 3 PKK mensubu üzerlerinde el bombası, tabanca ve mermilerle birlikte yakalanmış, 1’i tutuklanmıştır. Sur'da 28 Kasım'da Diyarbakır Baro Başkanı Tahir Elçi'nin ve polis memurları Ahmet Çiftaslan ve Adem Erdur'un hayatını kaybettiği saldırıların ardından 23 Aralık 2015 tarihine kadar gerçekleştirilen operasyonlarda 52 PKK mensubu yaşamını yitirmiştir. Diyarbakır'da 2 Aralık günü ilan edilen ve 17 saatlik aradan sonra yeniden devam eden sokağa çıkma yasağı, 29 Aralık tarihinde Gazi Caddesi'nde 07.00'dan itibaren kaldırıldı. 2016 yılı 16 Ocak tarihinde "Bordo Bereliler" olarak adlandırılan Özel Kuvvetler Komutanlığı’na ait 4 taburdan oluşan yaklaşık 150 kişilik özel ordu birlikleri, operasyonlara katılmak üzere Sur'a girmiş, militanların kurduğu bombalı tuzakları ve açılan hendek ile barikatları imha etmeye başlamıştır. 19 Ocak tarihinde militanlar ile güvenlik güçleri arasındaki çatışmada 1 asker hayatını kaybetmiş, 21 Ocak tarihi itibariye 51 gündür sokağa çıkma yasağının sürdüğü Sur'da PKK'ya yönelik yapılan operasyonlara kadın askerler de katılmış, 22 Ocak tarihinde ise güvenlik güçleriyle PKK militanları arasında sık sık yaşandığı Sur ilçesine Türk Silahlı Kuvvetleri tank takviye edilmiştir. Çatışmalar sırasında güvenlik güçlerine karşı militanlar tuzaklanmış bombalar ve patlayıcı silahlar kullanmıştır. 13 Ocak 2016 tarihinde Çınar, Diyarbakır'da PKK tarafından içerisinde polis lojmanları bulunan İlçe Emniyet Müdürlüğü'ne düzenlenen bombalı yüklü araç, roketatar ve uzun namlulu silahlarla gerçekleşen eylem sonrası 6 kişi hayatını kaybetti, 38 kişi yaralandı. Saldırının hedefindeki Çınar Emniyet Müdürlüğü binası içerisinde polis lojmanları da bulunuyordu. Binada ağır hasar oluştu. Diyarbakır Valiliği'nin yaptığı ilk açıklamaya göre 5 kişi hayatını kaybetti, 39 kişi yaralandı. Saldırı sonrası enkaza dönen hizmet binası içerisinde hayatını kaybedenler arasında bir çocuk ve bir kadınının da olduğu belirtildi. Olay sonrasında PKK'lılar ile Türk Polisi arasında çıkan çatışmada 8 PKK'lı ölü ele geçirildi. Daha sonradan bir kişinin daha cansız bedeni bulundu. Açılan hendekleri kapatmaya yönelik Silopi ilçesinde operasyon düzenleyen polise, PKK mensuplarınca uzun namlulu silahlarla ateş açılmıştır. Bunun üzerine çıkan çatışmada, 1 çocuk yaralanırken, 2'si küçük yaşta olmak 3 kişi gözaltına alınmıştır. İlçe merkezinde bir evde yapılan aramada ise 11 basınç ve parça tesirli el yapımı patlayıcı ile 4 av tüfeği ele geçirilmiştir. Yine 14 Aralık tarihinde Şırnak Valiliği tarafından ilan edilen sokağa çıkma yasağının ardından devlet güçlerinin başlattığı operasyonlarda 22 Aralık 2015 tarihine kadar Cizre'de 113, Silopi'de 9 PKK mensubu yaşamını yitirmiştir. Şırnak Valisi Ali İhsan Su, sokağa çıkma yasağı süren Cizre ve Silopi ilçelerinde PKK mensuplarına yönelik operasyonların süreceğini söylemiştir. Cizre'de süren operasyonlara Deniz Kuvvetleri patlayıcı imha timleri EOD (Explosive Ordnance Disposal) olan SAS personeli de katılmıştır. Dargeçit ve Nüsaybin de 21 Aralık 2015 tarihinde PKK'ya karşı devlet güçlerince başlatılan operasyonlar nedeniyle birçok mahallede sokağa çıkma yasağı ilan edilmiş, 1 sivil hayatını kaybetmiştir. Derik, Mardin'de sokaklara kazılan hendekleri kapatmak için yürütülen operasyonlarda 7 PKK mensubunun hayatını kaybettiği bildirilmiştir. 23 Aralık 2015 tarihiyle birlikte Mardin'de süren operasyonlarda yaşamını yitiren PKK mensubu sayısının 14 olduğu bildirilmiştir. Sonraki gün PKK mensuplarının bir eve yaptığı saldırıda 2 sivil ölmüş 2 sivil ise yaralanmış, aynı tarihte Mardin'in Dargeçit ilçesinde camileri tahrip eden PKK mensupları cami hoparlörlerinden bazı örgüt marşları çalmıştır. 25 Aralık tarihinde Diyarbakır'la birlikte Mardin'de de, KCK sanıklarına destek amacıyla yürüyüş düzenleyen grupla polis arasında gerginlik yaşanmış, göstericiler taş, havai fişek ve molotof atarken polis tazyikli su ve gaz bombasıyla müdahale etti. Aynı gün İçişleri Bakanı Efkan Ala Mardin'e gelerek incelemelerde bulunmuştur. 26 Aralık tarihinde ise Dargeçit'te devlet güçleri ile PKK'lı bir grup arasında çıkan çatışmada 4 PKK mensubu hayatını kaybetmiştir. Cizre'de 27 Aralık'ta PKK mensuplarının etkisiz hala getirilmesi ve kazılan hendek ile kurulan barikatların kaldırılması için devam eden operasyonlar sürerken, saat 14.40 sıralarında Nur Mahallesi'nde Kobra tipi zırhlı askeri aracın geçişi sırasında, PKK'lı bir grup tarafından yol kenarına daha önceden yerleştirilen patlayıcının infilak etmesi sonucu 3 asker hayatını kaybetmiş, 1 asker ve 1 polis de yaralanmıştır. Mardin Valiliği'nden yapılan açıklamada Dargeçit'teki 11 Aralık'ta başlayan sokağa çıkma yasağının 29 Aralık tarihinde sona erdiğinin ve Dargeçit'teki operasyonlarda 32 PKK'lının etkisiz hale getirildiği, 10 kişinin tutuklandığı açıklandı. 30 Aralık tarihinde ise Mardin'de PKK'lıların çöp poşetine tuzakladığı 150 kiloluk patlayıcı polis ekipleri tarafından yerinde imha edildi. Nüsaybinde icra edilen faaliyetlere Deniz Kuvvetleri Komutanlığı bağlısı Özel Harekat birimi olan Sualtı Taarruz (SAT) timleri de destek vermiştir. 2-5 Kasım 2015 tarihleri arasında Yüksekova'da bazı mahallelerde PKK mensuplarının açtığı hendek ve barikatlar operasyonla kaldırılmış, devlet güçleri ile YDG-H mensupları arasında çıkan çatışmalarda 2 sivil, 2 asker ve 31 PKK mensubu hayatını kaybetmiş, ilçe merkezindeki hendek ve barikatlar kaldırılmıştır. Hakkâri şehir merkezinde bulunan Cumhuriyet Anadolu Lisesi'ne YDG-H mensupları ve PKK sempatizanları tarafından taş ve molotofkokteyli atılmış, okulun camları kırılmış, Siirt'te ise 250 yataklı Kadın Doğum ve Çocuk Hastalıkları Hastanesi PKK mensuplarınca ateşe verilmiştir. İstanbul'da 17, Hakkâri merkez ve Yüksekova'da 13, Varto, Muş'ta 4, Derik, Mardin'de 6, Antalya'da ise 3'ü üniversite öğrencisi 5 kişi olmak üzere toplam 45 kişi gözaltına alınmıştır. Mersin’de ise aralarında Halkların Demokratik Partisi (HDP) Akdeniz Belediyesi Eşbaşkanı Fazıl Türk'ün de bulunduğu 28 kişi adliyeye sevk edilmiş, Uludere, Şırnak'ta yapılan yol aramasında bir adet el yapımı patlayıcı bulunmuş, Hassa, Hatay'da ise PKK mensuplarına ait yiyecek ve içecek deposu ele geçirilmiş, 26 Aralık tarihinde Bingöl'de düzenlenen operasyonda, PKK'lı bir grubun kullandığı tespit edilen 24 sığınak devlet güçlerince tespit edilmiştir. Queen diskografisi Bu madde İngiliz müzik grubu Queen'in diskografisi ile ilgilidir. Çandıras Havzası Çandıraz Deresi Havzası, Türkiye’nin batısında İç Batı Anadolu Bölümü’nde Kütahya il merkezinin güneydoğusunda yer alır. 39º 05' 31" N ve 39º 22' 53" N enlemleri ile 30º 01' 33" E ve 30º 29' 45" E boylamları arasında yer alıp 640 km² alana sahiptir. Çandıraz Deresi Havzası’nda Paleozoik, Mezozoik, Neojen, Plio-Kuaterner ve Kuaterner yaşlı araziler mevcuttur. Sahada temeli Paleozoik’e ait metamofitler oluşturmaktadır. Daha üstteki Neojen kalkerleri ile neojene ait diğer unsurlar da havzanın daha çok platoları oluşturan kısımlarında mevcuttur. Bunların da üzerinde özellikle doğu ve güney kesimlerde volkanik elemanlar, orta ve güney (kısmen de doğu) kesimlerde de Plio-Kuaterner yaşlı eski alüvyonlar bulunur. Havzanın alt ucundaki sınırlı bir alan ile dere yataklarındaki dar alanlarda da Holosen’e ait yeni alüvyonlar bulunmaktadır. Sahada mevcut jeolojik formasyonlar üzerinde gelişmiş iki farklı yükselti kademesine sahip plato sahaları, dağlık alanlar ve ovalar belli başlı yer şekillerini oluşturmaktadır. Platolar sahası havzanın çok geniş kısmını kaplar ve araştırma sahasının temel yer şeklini oluşturur. 1000–1200 m arasında gelişen alçak platolar sahası içinde akan Çandıraz Deresi Plato sathını derince kazdığı vadisi ile parçalamıştır. Alçak platolar sahasında volkanik formasyonlar üzerinde gelişen peribacaları ilgi çekici yer şekillerindendir. 1200–1400 m'ler arasında yer alan yüksek platolar sahası alçak platolara oranla daha eski olduklarından daha fazla deforme olmuştur. 1400 m'den yüksek alanları oluşturan dağlık sahalar, havza sınırlarındaki yaşlı kütlelerden oluşmaktadır. Sahada yıllık sıcaklık ortalaması 10,6 C°dir. Ocak ayı sıcaklık ortalaması 0,4 C° ve Temmuz ayı sıcaklık ortalaması 20,8 C°dir. Yıllık toplam yağış miktarı 545,4 mm'dir. Hakim rüzgar yönü N 39° W dır. Araştırma sahasında iklim unsurlarını en çok etkileyen faktörler enlem etkisi, yükselti, karasallık, bakı ve ülkemizi etkileyen basınç merkezleridir. Sahada ana akarsu Çandıraz Deresi’dir. Havzanın farklı yerlerinde farklı isimler alan dere ile birlikte ona bağlanan kolları havzanın drenaj şebekesini oluştururlar. Çobanovası Deresi, Boyalıkyolu Deresi, Kızılcaören Deresi ve Kurudere sahadaki önemli tali akarsulardır. Sahada doğal göl olan Emre Gölü yanında Elmalı, Körs ve Belkavak sulama göletleri de mevcuttur. Dağlık alanlarda yamaç kaynakları, yatay bünyenin söz konusu olduğu platolar sahasını yaran vadilerde tabaka kaynakları ve kalker formasyonunun yaygın olduğu yerlerde de karstik kaynaklar bulunur. Havzaya yılda yaklaşık toplam 434 milyon m³ yağış düşmektedir. Çandıraz Deresi Havzası’nda büyük toprak gruplarından Kireçsiz kahverengi orman toprakları, Kahverengi orman toprakları, Kırmızımsı kestane rengi topraklar,kireçsiz kahverengi topraklar, Kestane rengi topraklar, Kırmızımsı kahverengi topraklar ile kolüvyal ve alüvyal topraklar bulunmaktadır. Sahanın büyük bölümü Kireçsiz kahverengi orman toprakları ve Kahverengi orman toprakları ile kaplıdır. Sahada bitki örtüsü olarak ormanlar ve step söz konusudur. Ormanlar içinde Karaçam ormanları, meşe ormanları ve ardıç ormanları bulunmaktadır. Bu türler yer yer saf ve karışık olarak bulunurlar. Step sahasında ise Astragalus, Fectusca, Dianthus,Papaver, Verbescum, Euphorbia gibi türler yayılış göstermektedir. Sahada orman örtüsü büyük ölçüde tahrip edilmiş, bu nedenle anrtopojen steplerin yayılış alanı genişlemiştir. Jean-Paul Proust Jean-Paul Proust (d. 3 Mart 1940, Vaas (Sarthe) - ö. 8 Nisan 2010, Marsilya) Fransız vali. Paris Hukuk Fakültesi'ni ve Paris Siyasal Bilgiler Enstitüsü'nü ve Ulusal İdare Okulu'nu bitirmiştir. 1966 yılında İçişleri Bakanlığı'na girmiştir. Çeşitli görevlerin ardından Deniz Bakanlığı'nda deniz balıkçılığı müdürlüğü, Plan Bakanlığı nezdinde Akdeniz entegre programları sorumluluğu, İçişleri Bakanlığı'nda sivil güvenlik ve savunma müdürlüğü görevlerini üstlenmiştir. 1987-1989 yılları arasında Isère valisi, 1989-1991 yılları arasında Guadeloupe bölge valisi, 1991-1992 yılları arasında Limousin bölge valisi ve Haute-Vienne valisi, 1992-1997 yıllarında Yukarı Normandiya bölge valisi ve Seine-Maritime valisi, 1997-1999 yıllarında Provence-Alpes-Côte d'Azur bölge valisi ve Bouches-du-Rhône valisi olmuştur. 1999-2000 yılları arasında İçişleri Bakanı Jean-Pierre Chevènement'ın kabine direktörü olarak görev yapmış, 2000-2001 yılları arasında Bakanlıklararası Hayvansal Unların Eliminasyonu Misyon Sorumlusu olmuştur. 2001-2004 yıllarında Paris Polis Müdürü olarak görev almıştır. 2004 yılında olağanüstü hizmetten Danıştay üyeliğine atanmış ayrıca İçişleri Bakanı Dominique de Villepin'in özel danışmanı olmuştur. 2005'ten 2010 yılına dek Monaco Devlet Bakanı (başbakan) olmuştur. SÄ±r Gibi Sır Gibi, 2007 yılında Star TV ekranlarında yayınlanmış Türk televizyon dizisidir. Anne ve babasını kaybettikten sonra, amcası Esat Payidaroğlu tarafından büyütülen Deniz, mezuniyetine karışık duygular içinde hazırlanmaktadır. Bir taraftan nihayet çalışmaya başlayıp amcasına olan minnet borcunu ödemenin heyecanı, diğer taraftan bir türlü aşkını söyleyemediği sınıf arkadaşı Mehmet'i artık göremeyecek olmanın üzüntüsünü yaşamaktadır. Diğer taraftan mezuniyetine haftalar kala apar topar İsviçre'den dönen kuzeni Ferda'nın bu ani dönüşünde yatan sır, büyük bir skandal yaratarak ortaya çıkacak ve bu, Deniz'in de hayatını sonsuza kadar etkileyecektir. sinematurk.com'da SÄ±r Gibi SKAMP SKAMP, Litvan pop müzik grubu. Grup üyeleri Erica Jennings, Victor "Vee" Diawara ve Vilius Alesius'ten oluşmaktadır. 2001 Eurovision Şarkı Yarışması'nda Eurovision Şarkı Yarışması'nda Litvanya'ı "You Got Style" adlı şarkıyla temsil etmiş, yarışmada 13. olmuştur. Lopšinė mylimai "Lopšinė mylimai" (Türkçe: "Sevgili için ninni"), 1994 Eurovision Şarkı Yarışması'nda Litvanya'nın temsilcisi Ovidijus Vyšniauskas tarafından seslendirilen şarkıdır. Litvanya yarışmayı yirmi beşinci sırada tamamlamıştır. Farisiler Farisiler veya Ferisiler, İkinci Tapınak Dönemi'nde ( MÖ 515 - MS 70) İsrailoğulları içinde doğan bir Yahudi toplumsal hareketi, düşünce okulu ve siyasi grubudur. MS 70'te İkinci Tapınak'ın yıkılması ile birlikte Farisilerin inançları Rabbani Yahudiliğin akîdelerinin, ibadetlerinin ve ibadetlerde okunan metinlerinin kökenini oluşturdu. Farisiler ve Sadukiler arasındaki ayrılığın kökeni İsrailoğullarının Mısır'daki ikameti kadar eskiye giden temellere dayanan ve İsrailoğulları toplumu içinde süregelen toplumsal ve dinî çatışmaların bir parçasıydı, bu çatışma ve uyuşmazlık Romalıların Filistin'i fethetmesiyle daha da alevlendi. Başka bir çatışma Yunanlaşmayı savunan Yahudilerle, Yunanlaşma karşıtı olan İsrailoğulları arasında yaşanıyordu. Başka bir uyumsuzluk, İkinci Tapınak ve onunla ilgili ibâdetlere ağırlık verilmesini savunanlarla, Musevî dinî hukukuna ağırlık verilmesini savunanlar arasında yaşanıyordu. Diğer bir sorun ise Sadukilerin sadece yazılı Tanah'ın Tevrat bölümünün geçerliliğini savunmalarına karşılık, Farisi Yahudilerinin Tevrat ile birlikte Ketuvim, Nevi'im ve -bugün Talmud, Mişna ve Gemara olarak bilinen- Yahudi sözlü hukukunun da dinî hukukun geçerli bir parçası olmasını savunmalarından kaynaklanıyordu. Sadukilerle, Farisilerin ayrıldıkları hususlardan birisi de diriliş inancıydı. Sadukiler, mevcut kaynaklara göre, ölülerin dirileceğine inanmıyordu. Kendisi de bir Farisi Yahudisi olan Josephus ( MS 37-100), Farisilerin -Sadukilere nazaran- bütün halkın desteğini ve hayır duasını alan bir topluluk olduğunu ve daha seçkin bir topluluk olan Sadukilerin ise o kadar popüler olmadığını savunur. Farisi Yahudileri, kutsal metinleri tevil etme işinde kendilerini Musevî dinî hukukunun yetkilendirdiğini savunurken, Sadukiler ise Süleyman zamanında ilk kez başrahiplik makamına atanan ataları Sadok zamanından beri geçerli olan başrahiplik geleneğine dair kuralları kendi savlarının dayanağı olarak öne sürüyorlardı. Yahudilerin tarihsel kaynakları ve kendi metinleri dışında, ataları olan Farisi Yahudilerine başlıca atıflar Yeni Ahit'te geçer. Yeni Ahit'e göre Farisiler, Zekeriya oğlu Yahya ve Meryem oğlu İsa ile çatışma hâlindeydiler. Bâzı araştırmacılar tarafından Hristiyanlığın ikinci kurucusu olarak kabûl edilen Tarsuslu Pavlus da bir Farisi Yahudisi idi. Farisi isminin kökeni Antik Yunanca "Fariseos"’tur [ Φαρισαῖος ]. Yunanca kelimenin kökeni olarak uzmanların baskın görüşü Aramice "Parişa" [ פְּרִישָׁא ] (çoğ. "Parişayya" [ פְּרִישַׁיָּא ] ) kelimesidir, "ayrılanlar" anlamına gelir. Aramice kelime, İbranice’deki "Paruş" [ פָּרוּשׁ ] (çoğ. "paruşim" [ פְּרוּשִׁים ] ) ile aynı kökenden gelir. "Paruş", "paraş" [ פָּרַשׁ ] fiilinin edilgen isim fiil hâlidir. Yunanca "Fariseos"’un Aramice Parişa'dan geldiği kesin olarak bilinmemekle birlikte, bilinen tek etimolojik açıklama olduğundan kabûl edilen baskın görüştür. "Kayıp İsa" kitabının yazarı S. Koray Er, "Farisi" ismi ile ilgili başka bir köken önermektedir. Farisilerin ve Sadukilerin tam olarak ne zaman ortaya çıktığı bilinmemektedir. Er'in teorisine göre, Farisilerin ortaya çıkışı Farsların (Perslerin) ülkeyi işgâli (Ahameniş İmparatorluğu) döneminde, onların âhiret inancından etkilenmeleriyle meydana geldi. Sadukiler ise (Yunan) Helen kültürünün etkisi altındaydılar ve ölümden sonra dirilişe inanmıyorlardı. Farsların etkisi altında oldukları için Farisiler bu adla anılır oldular. Farisiler ve inançları hakkındaki en eski tarihsel kayıtlar dört kanonik incil ve Elçilerin İşleri kitabıdır. Bu kitaplarda, onların Tevrat'ı yorumlama şekilleri ve eskatolojik görüşleri tasvir edilmektedir. Farisilerin, daha sonraki bir döneme ait tarih kaydında zikredilişleri, Josephus'un (MS 37-100) eserinde görülmektedir. Josephus, kendi devrindeki İsrailoğullarını dört düşünce okulu ya da dört mezhep olarak kategorize etmektedir. Mezheplerden birisi Essenilerdir. Esseniler, politika ile uğraşmayan bir topluluktur. Diğer bir mezhep olan Saddukiler, Farisilerin baş muhalifi olan bir topluluktur. Josephus dördüncü bir düşünce okulunun daha var olduğunu belirtmektedir. Bu devirde İsrailoğulları içinde zuhur etmiş olan diğer topluluklar, Erken Hristiyanlar ve Mısır'da Terapevte'dir. Bir ikinci kanon kitabı olan 2. Makkabiler, İsrailoğullarının, Seleukos imparatoru IV. Antiokhos Epifanis'e karşı ayaklanmalarını ve MÖ 161'de Seleukos generali Nikanor'u mağlup etmelerini anlatmaktadır. Kitabın Farisiler tarafından kaleme alındığına dair bir kayıt yoktur. Bununla birlikte, kitapta anlatılan bazı ameller ve inançlar, Farisilerin mezhebinde ve inançlarında yer almaktadır. Bunlar ölüler için dua etmek, Hesap Günü inancı, azizlerin aracı olabildikleri inancı, şehitlerin faziletleridir. Yehuda haNasi, MS 200 civarında, Farisi tevillerinin dînî otorite niteliğindeki kanunlaştırması olan Mişna’yı derledi. Mişna’da geçen dînî otoritelerin çoğu MS 70’deki İkinci Süleyman Mabedi’nin yıkılışından sonra yaşamışlardır. Bu yüzden, Mişna, Farisi Yahudiliğin Rabbani Yahudiliğe dönüşümü dönemini yansıtır. Mişna, Yahudiler için çok önemlidir. Zira, İkinci Mabed’in yıkılışı üzerine yok olma tehlikesi altına giren Farisi sözlü geleneğinin, tek bir kanunî metin içinde derlenmiş ve gelecek kuşaklara aktarılmış hâlidir. Louis Jacobs'a göre, Rabbani Yahudilik kaynaklarında, ayırt edilebilir şekilde, Tapınak’ın MS 70’te yıkılışından önceki döneme ait Farisilere ve öğretilerine dair doğrudan tanıklık içeren bir anlatı yer almamaktadır. Ovidijus VyÅ¡niauskas Ovidijus Vyšniauskas (d. 19 Mart 1957, Marijampolė), Litvan şarkıcı. 1994 yılında Dublin'de yapılan 1994 Eurovision Şarkı Yarışması'nda "Lopšinė mylimai" adlı şarkıyla temsil etmiş, 25. olmuştur. Kebeloba, Zakatala Kebeloba, Azerbaycan'ın Zakatala rayonuna bağlı köy. Edith González Edith González (okunuşu: "Edit Gonsales"; komple isim: Edith González Fuentes; 10 Aralık 1964, Monterrey, Nuevo León, Meksika- 13 Haziran 2019; Meksiko City), Meksikalı telenovela ve film aktris. Edith, Efraín González'in ve karısı Ofelia Fuentes'in kızıdır. Oyuncu 13 Haziran 2019'da Meksiko City şehrinde 54 yaşında kanserden ölmüştür. Suvagil, Zakatala Suvagil, Azerbaycan'ın Zakatala rayonuna bağlı köy. Mudurnu Çayı Mudurnu Çayı, Sakarya ili içinde yer almaktadır, Hendek ilçesine yakın bir konumdadır. Coğrafi konum olarak ise; enlem: 40.868 ve boylam: 30.572 koordinatlarındadır. Mudurnu Çayı Söğütlü yerleşim bölgesine 9,27 km. uzaklıktadır. Uzunluğu 65 kilometredir. Dokurcun yakınlarında il topraklarına girer, Hendek İlçesinin Kuzeybatısında Sakarya Nehri'ne karışır.Akyazı ilçesinin Taşburun köyü civarında taşkınlar yapan ve bataklıklar oluşturan çay, yapılan ıslah çalışmalarıyla zararsız hale getirilmiştir. Mudurnu yöresinde en altta Orta-Üst Jura yaşlı volkanoklastik kumtaşı, tüf, aglomera ve şeyillerden oluşma Mudurnu Formasyonu vardır. Bugünkü çentik topografya ile 600 metrelik üst kesimi görülebilmektedir. Gerçek kalınlığı ve altında hangi birimin bulunduğu görülememektedir.Taşkesti ve civarı Kuzey Anadolu Fay Zonu içerisinde yer almaktadır. Pliyosen sonu ile günümüz arası dönemde bölgeye KAF’ın yerleşmesi yerleşmesi sonucunda 2 km genişlikte bir fay zonu gelişmiştir. Fay zonu güneyde Arpaseki, ortada Top çamlığı Sırtı ve Hisar Tepe ve kuzeyde Karacasu ile Kaplıca ve Ilıca arasında yer almaktadır. Fay zonunun kuzey ve güney sınırları düşey faylarla sınırlanmıştır. Bu zonun içerisinde Mudurnu Vadisi oluşmuş ve içerisinden Mudurnu çayı akmaktadır . Mudurnu güneybatısında, Göynük güneyinde arada bitümlü çökellerden oluşma 300 m kalınlıkta Kabalar Formasyonu görülür. Aydanur SaraÃ§ Aydanur Saraç (d. 29 Temmuz 1968, Ardanuç, Artvin), Türk şair, edebiyatçı. İlk şiirleri 1997’de yayımlanan Saraç'ın şiirleri, yazıları ve öyküleri, Papirüs, Kavram Karmaşa, Kıyı, Bahçe, Agora, Kum, Akköy, Ağır ol bay düzyazı, Beşparmak, Çıkın, Kül, Paspatur, Güzel Yazılar, Şiir Ülkesi, Öteki-siz, Çalı, Değirmen, Tay, İle, Nikbinlik, Deliler Teknesi, Sincan İstasyonu, Mühür Edebiyat, Zalifre ve Islık gibi dergilerde yer aldı. Kum, Damar ve Delil Teknesi dergilerine katkıda bulundu. Akköy Dergisi’nin Ankara temsilciliğini en son sayısına kadar sürdürdü. Yaprak, Anafilya, Mavi Ada, Cafrande, Gerçek Edebiyat, Yerelce gibi edebiyat sitelerinde şiirleri yayınlandı. Çiftçilik yapan bir baba ile ev hanımı bir anneden, Artvin'in Ardanuç ilçesinde, doğan Aydanur Saraç, ilkokulu Ardanuç'a bağlı Arnavul köyü ilkokulunda okuduktan sonra, ortaokula Kırşehir ve Ayaş'da devam etti. Ankara Cebeci Atatürk Sağlık Meslek Lisesi'nden sonra devam ettiği Atatürk Üniversitesi Sağlık Bilimleri Fakültesi'ni bitirdi. İlk kitabında toplumsal duyarlılığı yansıtan şiirlerinin yanı sıra kadının varoluşunu destekleyen şiirlere de yer veren Aydanur Saraç, ikinci kitabı "Mesafeler"'de bireyin yalnızlığını, zamanın ve insanın değişimine yenilen ilişkileri ele alır. Saraç'ın gelişmeye açık bir şiiri vardır. Şiirin yanı sıra, şiir kitapları tanıtım, değerlendirme ve inceleme yazıları ve öyküler yazdı. Şairin ilk kitabı, "Sonra Güller Kırmızı" Kocaeli Yükseköğrenim Derneği (KYÖD) "2003 Ulusal Şiir Ödülleri" özel jüri ödülünü, "Değişim" şiiri, 2005 yılında, Bartın Belediyesi’nin düzenlemiş olduğu şiir yarışmasında üçüncülük ödülünü aldı. The Peanuts Movie The Peanuts Movie, 2015 Amerikan yapımı 3 boyutlu bilgisayar animasyonu komedi filmi. Filmin yapımcılığını Blue Sky Stüdyoları yaptı ve 20th Century Fox tarafından dağıtıldı. Bu karikatüre dayalı beş uzun metrajlı filmin beşincisidir. Murat YoldaÅŸ Murat Yoldaş (d. 17 Haziran 1968 Bursa ) Türk eski futbolcu Bursaspor alt yapısından yetişmiştir. Bursaspor, Aydınspor, Göztepe, Nazillispor takımlarında forma giymiştir. 2000 Yılından bu yana kariyerine Teknik Direktör olarak devam etmektedir. 1982-1987 yılları arasında Bursaspor alt yapısındaki her kademede oynadı. 1986-1987 yılında profesyonel oldu.1983-1987 yıllarında Genç Millî ve Ümit Millî takımlarda forma giydi. 1987-1988 sezonunda Bursaspor'un şampiyon kadrosundaydı.1989 yılında Aydınspor'a transfer oldu.1989-1990 sezonunda Aydınspor'u ,1. lige çıkaran efsane kadronun 8 numaralı orta sahasıydı.1989-1999 yılları arasında Aydınspor'da yer aldı. 2001-2002 sezonunda Petkimspor'da Yardımcı Antrenör olarak çalıştı.2002-2003 sezonunda Petkimspor'un Teknik Direktörlük görevini yaptı.2003-2004 sezonunda Göztepe'de Yardımcı Antrenörlük görevi yaptı.2004-2005 sezonunda Aydınspor'da Teknik Direktör olarak çalıştı.2005 yılında Beylerbeyi'nde Yardımcı Antrenörlük görevi yaptı.2006 Orhangazi Belediyespor'da Yardımcı Antrenörlük görevi yaptı.2006-2008 sezonlarında Aydınspor'da Teknik Direktörlük görevini yaptı.2010-2014 yıllları arasında Azerbaycan’da Bakü FK Altyapı koordinatörü olarak görev yaptı.2015 yılında Aydınspor 1923'de Teknik Direktörlük görevini yaptı.2017-2018 sezonunda İnegölspor'da Teknik Direktörlük görevini yaptı.2018 sezonunda Tokatspor'da Teknik Direktörlük görevini yaptı.2019 sezonunun başında tekrar İnegölspor'da Teknik Direktör olarak çalışmaya başlamıştır. Battle Beast Battle Beast, Helsinki'de kurulmuş Fin heavy/power metal müzik grubudur. Grup ilk önce okul arkadaşları olan gitaristler Anton Kabanen, Juuso Soinio ve davulcu Pyry Vikki tarafından kuruldu. Sonradan seçmeler sonucu vokal olarak Nitte Valo, basçı Eero Sipilä ve klavyeci Janne Björkroth gruba katıldı. İlk albümü "Steel", 2011'de Finlandiya'da piyasaya sunuldu. Finnish Metal Expo'da "2011'in En İyi Yeni Grupları" arasında 3. sırada yer aldı. 2012 sonbaharında Nitte Valo ailesel sebeplerle gruptan ayrıldığını duyurdu. Grup, yeni vokalist olarak Noora Louhimo'nun gruba katıldığını duyurdu. Noora Louhimo ile ilk single 23 Nisan 2013 tarihinde "Into the Heart of Danger" yayımlandı. Bunu 17 Mayıs 2013 tarihinde grupla aynı ismi taşıyan "Battle Beast" albümü takip etti. Ocak 2015 tarihinde "Unholy Savior" albümü yayımlandı. Beş Yıl Beş Yıl, Demet Akalın'ın "Pırlanta" başlıklı albümünden yayımlanan dördüncü teklidir. Demet Akalın'a vokallerdeBerkay da eşlik etti. Söz ve müziği Berkay'a ait olan şarkının düzenlemesi Çağrı Telkıvıran'a aittir. İstanbul’un balıkçı köyü Garipçe de 2 gün süren çekimler, film tadında gerçekleşti. 15 kişilik bir ekibin çalıştığı klipte Demet Akalın ve Berkay’a 11 yaşındaki İrem Boran eşlik etti. Sedat Doğan'ın yönetmenliğini yaptığı klipte Demet Akalın ve Berkay, evli bir çifti canlandırdı. Klip, balıkçılıkla geçinen bir ailenin yaşamından kesitler içeriyor. Smee Smee, Peter Pan romanında Kaptan Hook'un yardımcısı olan korsan karakteri.Aslen İrlanda asıllıdır.Kaptan Hook'un mürettebatının en merhametli üyesidir. Bodleian Kütüphanesi "'Bodleian Kütühanesinin de aralarında bulunduğu Bodleian Kütüphaneleri topluluğu ile karıştırılmamalı." Oxford Üniversitesi’nin ana araştırma kütüphanesi olan Bodleian Kütüphanesi Avrupa’nın en eski kütüphanelerinden biridir. On iki milyonun üzerinde esere sahip olan kütüphane İngiliz Kütüphanesi’nden sonra İngiltere’nin en büyük ikinci kütüphanesidir. 2003 Resmi Derleme Kütüphaneleri Kanunu’na göre İngiltere’de yayınlanan eserlerin derlendiği altı resmi derleme kütüphanesinden biri olduğu gibi İrlanda Kanunu’na göre de İrlanda Cumhuriyeti’nde yayınlanan her kitaptan bir nüsha talep etme hakkı bulunmaktadır. Oxford’a mensup kişiler arasında “Bodley” veya “Bod” olarak bilinen kütüphane öncelikli olarak araştırma kütüphanesi hizmeti verdiğinden belgeler genelde okuma salonlarının dışına çıkartılamaz. 2000 yılında Oxford Üniversitesi içerisindeki çok sayıda kütüphane ilk etapta Oxford Üniversitesi Kütüphane Hizmetleri (OÜKH-OULS) olarak adlandırılarak idari maksatla bir çatı altında toplanmıştır, ve 2010'dan itibaren de en büyük parçasını Bodleian Kütüphanesinin kendisinin oluşturduğu Bodleian Kütüphaneleri olarak adlandırılmaktadır. Oxford Üniversitesi'ne mensup tüm kolejlerin ayrıca kendi kütüphaneleri bulunmaktadır. Bazı kolejlerin kütüphanelerinin kuruluş tarihi Bodleian'ın kuruluş tarihinden çok daha eskidir ve tüm bu kütüphaneler Bodleian'dan tamamen bağımsızdır. Bununla beraber, hepsi Bodleian Kütüphaneleri'nin internet üzerindeki kataloğu olan OLIS adlı Oxford Kütüphaneleri Enformasyon Ağı'na bağlıdır. Bodleian Kütüphanesi arşivlerinin çoğu 2015 itibarıyla dijital hale getirilip kamu kullanımına açılmıştır. 2015 Kasım'ında Shelley'nin "EŞYANIN MEVCUT TABİATINA DAİR ŞİİRSEL BİR MAKALE" adlı eserinin satın alınmasıyla kütüphanede bulunan eser sayısı on iki milyonu geçmiştir. 2006'da özel bir koleksiyonda bir nüshası ortaya çıkana kadar 1811'de yayınlandıktan kısa süre sonra kaybolduğu sanılan yirmi sayfalık eseri Bodleian dijital hale getirerek internet erişimine açmıştır. Eserin sabit nüshası Aralık ayına kadar sergilenecektir. . Bu sansasyonel şiir ve beraberindeki makalenin şairin Oxford Üniversitesi'nden atılmasına yol açan etmenlerden biri olduğu zannedilmektedir. Eserin satın alınmasıyla ilgili çıkan haberler Newcastle Üniversitesi'nde Romantik Dönem Edebiyatı hocalarından biri olan Profesör Michael Rossington'ın şöyle dediğini aktarmaktadır: "Bu mühim şiirin varlığı yıllardır bilinmekle beraber bildiğim kadarıyla yazıldığından bu yana Shelley uzmanları veya biyografistlerinden hiçbiri tarafından görülmüş değildir. Herkes bu şiirin tam olarak ne hakkında olduğu konusunda merak içinde". Broad caddesi üzerindeki beş grup bina Bodleian Kütüphanesi'ne aittir: 15. yüzyıl Dük Humfrey Kütüphanesi, 17. yüzyıl Schools Avlusu, 18. yüzyıl Clarendon Binası ve Radcliffe Camera, ve 1930lara ait Yeni Bodleian (artık Weston Kütüphanesi olarak anılmaktadır). 19. yüzyıldan bu yana bu binaların bazı kısımlarının altına yeraltı depoları inşa edilmiştir. Bodleian'ın artık bölge dışında da bazı depoları bulunmaktadır. Kütüphaneye erişimde bulunmak isteyenlerin öncelikli olarak resmi bir deklarasyonda bulunması gerekmektedir. Bu deklarasyon eskiden sözlü yapılırdı ama şimdi aynı şekilde geçerli bir yazı imzalayarak yapılıyor. İsteyenlerin deklarasyonu sözlü olarak okudukları törenler hala yapılmakla birlikte bu törenler Oxford Üniversite'nin Michaelmas sömestrinin başında oluyor. Dışarıdan gelenlerin (üniversiteye mensup olmayanların) hala kayıttan önce deklarasyonu sözlü olarak okuması gerekmektedir. Bodleian Kayıt Ofisi anadili İngilizce olmayanların deklarasyonu kendi dillerinde okuyabilmeleri için bunun çeşitli dillere çevirilerini bulundurmaktadır. Metnin Türçe'ye tercümesi aşağıdaki gibidir: Metnin orijinal dili Latince olup tercümesi biraz tasarrufludur (ateş çok tehlikeli olduğu için kütüphaneler o dönemde ısıtılmamakla birlikte yeminin Latince metni tütün içmeyi yasaklamıyordu): Bodleian Kütüphanesi'nin şu anki hali 1602'ye uzanan kesintisiz bir tarihe sahip olsa da kökleri daha da geriye uzanmaktadır. Kütüphane amacıyla Oxford'da inşa edilen ilk bina on dördüncü yüzyılda Worchester Piskoposu, Thomas Cobham (ö.1327)'ın vasiyeti üzerine kurulmuştur. Az sayıda zincirlenmiş kitaptan oluşan bu koleksiyon High caddesi üzerindeki University Church of St Mary the Virgin'in kuzey cephesinin üst katında yer almaktaydı. Bu koleksiyon zamanla büyüdü ve Gloucester Dükü Humphrey (İngiltere kralı Henry V'nin kardeşi) 1435 ile 1437 yılları arasında muazzam bir el yazması koleksiyonu bağışlayınca bu mekanın yeterli olmadığı görüldü ve daha büyük bir bina gerekti. Sonunda Divinity School'un üst katına uygun bir oda inşa edilerek 1488'de tamamlandı. Bu oda halen Dük Humfrey Kütüphanesi olarak bilinmektedir. 16. yüzyıl sonları kütüphanenin gerilediği bir dönem oldu: kütüphanenin mobilyaları satıldı, ve Dük Humfrey'e ait orijinal kitaplardan sadece üç tanesi kaldı geriye. Ancak 1598'de Thomas Bodley'nin (Merton Kolej'in eski hocasının) Üniversitenin rektör yardımcısına kütüphanenin gelişmesi için destek teklif eden bir mektup yazmasından sonra kütüphane yeniden hayat buldu: "Sizce de malum olduğu üzere halen Oxford'da vaktiyle umumi bir kütüphane bulunan yerden bakiye kalan bir oda mevcuttur, kanunnamenize uygun şekilde sorumluluğunu ve masraflarını üstlenerek önceki hizmetine iade edeceğim." Duke Humfrey Kütüphanesi yeniden döşendi ve Bodley orayı donatmak için kendi kitaplarının bir kısmını bağışladı. Kütüphane resmi olarak 8 Kasım 1602'de “Bodleian Kütüphanesi” (resmi olarak Bodley'nin Kütüphanesi) adı altında yeniden açıldı. Bodley’nin ilgilenip topladığı kitaplar muhtelifti; kütüphanenin tarihçisi Ian Philip'e göre Haziran 1603 gibi erken bir tarihte Türkiye'den yazma eser getirtmeye çalışıyordu ve aynı yıl "ilk Çince eser kütüphaneye kazandırılmıştı.” 1610'da Bodley Londra'daki Matbaacılar Teşkilatı ile kendilerinde kayıtlı her kitaptan bir nüshanın kütüphaneye verilmesi için bir anlaşma yaptı. Bodleian koleksiyonu o kadar hızlı büyüdü ki 1610-1612 ve tekrar 1634-1637 yılları arasında (Sanat Tarafı olarak bilinen) bina genişletildi. John Selden 1654'te öldüğünde geniş kitap ve el yazma koleksiyonunu Bodleian'a bıraktı. Dük Humfrey Kütüphanesi'ne sonradan yapılan eklenti hala "Selden Tarafı" olarak bilinir. 1612'de Bodley öldüğü sırada kütüphanenin daha da genişletilmesi planlanmaktaydı. Fakülte avlusu (zaman zaman "Eski Fakülte Avlusu" yahut "Eski Kütüphane" olarak da anılmaktadır) 1613 ila 1619 yılları arasında inşa edilerek Proscholium ve Sanat Tarafı'na üç cephe daha eklenmiştir. Kule kütüphanenin ana girişini oluşturmakta ve Beş Tarzlı Kule olarak anılmaktadır. Bu şekilde adlandırılmış olmasının sebebi klasik mimarideki beş temel mimari üslup olan Tuskan, Dorik, İyonik, Korint ve Kompozit tarzda sütunlarla süslenmiş olmasıdır. Avluya bakan üç cephede üç kat bulunmaktadır: zemin ve üst kattaki odalar (Divinity School'un üstündeki Dük Humpfrey Kütüphanesi hariç) önceleri derslik ve sanat galerisi olarak kullanılmaktaydı. Halen kapı üstlerindeki yazılar bir zamanlar derslik olarak kullanıldıklarını işaret etmektedir (bkz. çizim). Kütüphanenin koleksiyonları genişledikçe zamanla bu derslikler kütüphaneye katıldı ve Üniversite dersleri ve sınavları yeni yapılan University Schools binasına taşındı. Sanat koleksiyonu ise Ashmolean'a taşındı. Salonlardan biri halen kütüphanenin hazinelerinin sergilenmesi için kullanılırken diğerleri ofis, toplantı odası ve kayıt işleri için kullanılmaktadır. Matbaacılar Teşkilatı ile olan anlaşma stokların kesintisiz şekilde artması anlamına geliyordu. Ayrıca başka sebeplerden büyük sayıda bağışlar ve alımlar da oluyordu. 1753'te British Museum kurulana kadar Bodleian filvaki İngiltere'nin milli kütüphanesi olarak hizmet verdi. O tarihte Bodleian, Cambridge University Kütüphanesi ve Kraliyet Kütüphanesi İngiltere ve Galler'deki en geniş kitap koleksiyonuna sahipti. Astronom Thomas Hornsby 1769'ta Venüs gezegeninin geçişini beş tarzlı kuleden izledi. 18. yüzyıl sonlarında kütüphanenin daha da büyümesiyle daha geniş alan ihtiyacı hasıl oldu. In 1860'ta kütüphanenin Radcliffe Camera olarak bilinen yan binayı almasına izin verildi. 1861'de kütüphanenin tıp ve fen bilimlerine ait kolleksiyonları daha kuzeye University Museum'ın yanına inşa edilen Radcliffe Fen Bilimleri Kütüphanesi'ne taşındı. Clarendon Binası esasen Oxford Üniversitesi Yayınevi'nin matbaa makinelerini muhafaza etmek için Nicholas Hawksmoor tarafından dizayn edilmiş ve 1711 ile 1715 yılları arasında inşa edilmiştir. Yayınevi 19. yüzyıl başlarında binayı boşaltmış ve üniversite tarafından idari işler için kullanılmaya başlanmıştır. 1975'te Bodleian Kütüphanesi'ne devredilmiş ve şu anda kıdemli kütüphane memur kadrosu tarafından ofis ve toplantı mekanı olarak kullanılmaktadır. 1911'deki Telif Eserler Kanunu (bilahare 2003 tarihli Resmi Derleme Kütüphaneleri Kanunu ile ilga edilmiştir) Bodleian'nın Matbaacılar'la yaptığı anlaşmayı devam ettirerek kütüphanenin Birleşik Krallık'ta telif edilen her kitaptan bir nüshanın verilmesi gereken (o tarihteki) altı resmi derleme kütüphanesinden biri olmasını uygun gördü. 1909 ile 1912 yılları arasında Radcliffe Camera ile Radcliffe Meydanı'nın altına bir yeraltı kitap mahzeni inşa edilmiştir. 1914'te kütüphanenin koleksiyonlarındaki kitapların sayısı 1 milyonu geçmiştir. 1920lerde kütüphane daha geniş bir alana ihtiyaç duymuş ve 1937'de Clarendon Binası'nın karşısına Broad caddesinin kuzeydoğu ucunda Yeni Bodleian binasının yapımına başlanmıştır. Yeni Bodleian mimar Sir Giles Gilbert Scott tarafından dizayn edildi. İnşası 1940'ta tamamlandı. Bina ziggurat tarzına yeni bir yaklaşımla dizayn edilmiş olup kitapların 60%'ı zemin katın altında bulunmaktadır. Eski ve Yeni Bodleian binaları Broad caddesi altından geçen bir tünelle birbirine bağlanmakta ve bu tünel bir yürüme yolu, mekanik bir kitap konveyörü ve 2002'de stoklardan kitap talep etmek için elektronik bir sistem getirilene kadar kullanılan basınçlı havayla çalışan Lamson tube sistemine sahiptir. Lamson tube sistemi 2009'da tamamen kapatılana kadar Dük Humfrey Kütüphanesi'nde yazma eser teslimatı isteyen öğrenciler tarafından kullanıldı. Library until it was turned off in July 2009. 2010'da 1940lardan beri Broad caddesi altından kitapları taşıyan konveyörün 20 Ağustos 2010'da kapatılıp söküleceği duyuruldu. Yeni Bodleian 29 Temmuz 2011'de kapandı. Yeni Bodleian nadir ve kolay zarar görecek eserlerin daha iyi saklama koşulları sağlamak ve öğrencilere ve ziyaretçilere daha iyi imkânlar sunmak için orijinal bina cephesi muhafaza edilerek yeniden inşa edildi. as well as better facilities for readers and visitors. 21 Mart 2015'te Weston kütüphanesi olarak kitapseverlerin hizmetine açıldı. Toplu olarak "Oxford Üniversitesi Kütüphane Hizmetleri" şeklinde adlandırılan kütüphaneler grubuna Mart 2010'da "Bodleian Kütüphaneleri" ismi verilerek Bodleian dışındaki üye kütüphanelerin Bodleian markasının parıltısından faydalanması sağlanmış oldu. Kütüphane eserlerin çoğaltılması ile ilgili sıkı bir politika izlemektedir. Çok yakın zamana dek kütüphanedeki eserlerin şahsi fotokopisinin çekilmesi çoğaltma ve elden ele geçme sırasında eserin zarar göreceği endişesiyle yasaktı. Bununla beraber, artık 1900'den sonra üretilmiş eserlerin şahsen çoğaltılması serbesttir. 1801 ile 1900 yılları arasına ait belirli bazı eserlerin çoğaltılması hizmeti ise kütüphanecilerin yardımı ve gözetimiyle verilmektedir. Mobil tarayıcı ve dijital fotoğraf makinelerinin 1990 sonrası yayınlarda kullanılması serbesttir. Daha eski eserlerde ise dijital fotoğraf makinelerinin kullanılması özel izinle mümkündür. 1801 öncesi eserlerin çoğunun dijital taranmış kopyalarını kütüphane okurlara temin edecektir. Kütüphane koleksiyonlarında yer alan hassas eserlerin çoğunun mikrofilm kopyaları mevcut olup ne zaman gerekiyorsa orijinali yerine kullanılmaktadır. Kütüphanenin Oxford Dijital Kütüphane ile sıkı bağları olup üniversitenin koleksiyonlarında yer alan çoğu nadir ve sıradışı eser dijital ortama aktarılması sürecindedir. Bodleian Kütüphanesi başkanı "Bodley'nin Kütüphanecisi" olarak bilinir. İlk kütüphanecisi Thomas James, Bodley tarafından 1599'da seçilmiş ve üniversite James'in atamasını 1602'de onaylanmıştı. Bodley kütüphanesinden sorumlu olan kişinin "çalışkanlığıyla ünlü bir talebe, ve sözüne güvenilir, aktif, ağzı sıkı, üniversiteden mezun olmuş, aynı zamanda bir dilbilimci ve evlilik yahut ruhani bir görevin sorumluluğu altında olmamasını" istemişti. Mamafih James sonradan Bodley'i evlenmesine ve Oxford'daki St Aldate's Kilisesi'nin papazı olmasına izin vermeye ikna edebildi. Bodley Kütüphanecisi görevi yapmış olan toplamda 24 kişinin gayret ve sebatı yıllar içinde değişkenlik göstermiştir. Thomas Lockey (1660–1665) esasen bu göreve uygun görülmezken, John Hudson (1701–1719) "yeteneksiz değilse de ihmalkar" olarak tanımlanmıştır, ve John Price (1768–1813) çağdaş bir bilim adamı tarafından "görevini mütemadiyen ihmal etmekle" suçlanmıştır. 2007'den 2013'e kadar görev yapan son kütüphaneci Sarah Thomas, bu göreve getirilen ilk kadın ve aynı zamanda Oxford Üniversitesi Kütüphane Hizmetleri (artık Bodleian Kütüphaneleri olarak anılan)'nin başkanı olarak görev yapan (selefi Reginald Carr'dan sonra) ikinci kütüphanecidir. Bir Amerikalı olan Thomas aynı zamanda Bodleian'ı yöneten ilk yabancı kütüphaneci olma özelliği de taşımaktadır. Ocak 2014'ten itibaren görevi devralan halefi Richard Ovenden ise Thomas'ın altında görev yapmış olan Yardımcı Kütüphanecidir. Dorothy L. Sayers "Gaudy Night "romanında Bodleian'ı arka fon olarak kullanmıştır. Michael White'ın "Equinox"'unda da yer almaktadır. " " Bodley kütüphanecilerinden biri olan Christine Greenaway tarafından Colin Dexter'ın Inspector Morse serisinden "The Wench is Dead "romanında" "danışmanlığına başvurulan kütüphanelerden biridir. Michael Innes'in "Operation Pax" (1951) romanının finali geceleyin Radcliffe Meydanındaki 'Mendip cleft' adlı gizli bir oluktan kayılarak ulaşılan hayali bir yeraltı kitap mahzeni versiyonunda geçmektedir. Since J. R. R. Tolkien Oxford'da filoloji okuduğu ve daha sonra da hoca olduğu için Jesus Koleji adına Bodleian'da muhafaza edilen Red Book of Hergest'e aşinaydı. Tolkien daha sonra kendi hayali "Red Book of Westmarch"'ını yaratarak "Yüzüklerin Efendisi" hikâyesini yazdı. Tolkien el yazmalarının çoğu bugün kütüphanede bulunmaktadır. Tarihçi ve romancı Deborah Harkness'ın 2011 baskısı "A Discovery of Witches "romanının ilk kısmının büyük çoğunluğu Bodleian'da özellikle de Selden End'de geçmektedir. Aynı zamanda kütüphanenin Ashmolean elyazmaları (Ashmole 782) romanda ana tema olarak bulunmaktadır. Ortaçağ tarihçisi Dominic Selwood'un 2013 baskısı "The Sword of Moses" adlı şifreli gerilim romanının bir bölümü Dük Humfrey kütüphanesinde geçiyor ve roman kütüphanede bir nüshası bulunan 'The Sword of Moses' olarak bilinen ortaçağa ait İbranice sihirli bir el yazmasına dayanıyor. Kütüphanenin hoş mimarisi buranın çeşitli filmlerde Oxford Üniversitesini veya başka mekanları temsil etmesine neden olarak kütüphaneyi yönetmenlerin favorisi haline getirmiştir. "The Golden Compass", "Brideshead Revisited" (1981 yapımı televizyon dizisi), "Another Country" (1984), "The Madness of King George III" (1994) filmlerinin açılış sahnelerinde ve Divinity School'un Hogwarts hastane bölümü ve Dük Humpfrey Kütüphanesinin Hogwarts kütüphanesi olarak yer aldığı ilk iki "Harry Potter" filminde görünmektedir. "" (2005) filminde ise kütüphanenin gösterişli binası İngiliz Kraliyet Sarayı'nın girişi olarak gösterilmektedir. Bodleian aynı zamanda Dedektif Morse'un televizyon uyarlaması "Lewis"'in bodrum katta bir cinayetin işlendiği ""Ve Ayışığı Denizi Öptü" "isimli bölümünde de yer aldı. Dedektif Morse'un televizyon uyarlaması "Endeavour" 'ın "Fugue" adlı bölümünde de bir seri katilin genç Morse'a bıraktığı anagramatik ipucunun cevabı olarak yer aldı. Yukarıda geçen kütüphaneye kabul yemininin Latince versiyonundaki ilk kelimeler ("Do fidem me nullum librum vel") 1996 yapımı "Gulliver'in Maceraları dizisindeki dilbilimcinin şapkasının üzerinde görülebilir ". Çınar Otel Çınar Otel, İstanbul'un Bakırköy ilçesine bağlı Yeşilköy semtinde yer alan 5 yıldızlı bir oteldir. İnşa edildiği dönemde Hilton Istanbul Bosphorus'tan sonra Türkiye'nin en büyük oteliydi. Otel, 1950'lilerin başlarında Haydar Çınar tarafından 15 odalı küçük bir otel olarak inşa edildi. 1956'da iş adamı Tevfik Ercan (1919-2004) ve kardeşleri hem oteli hem de arsayı Çınar'dan satın aldı. Aynı yıl otel yıkılıp, yeni otelin inşasına başlanıldı. İki yıl sonra, 17 Temmuz 1958'de Muhammed Rıza Pehlevi, İskender Mirza ve Celal Bayar'ın katıldığı bir konferansla birlikte geçici olarak hizmete alındı. Bir ay sonra da resmi olarak açılışı yapıldı. Otel ilk hizmete başladığında yerli sermaye ile inşa edilen Türkiye'deki en büyük oteldi. Otel, açılışından itibaren birçok yerli ve yabancı ünlü isimleri ağırlayıp, toplantılara ev sahipliği yaptı. Dünyanın önde gelen isimlerinin katıldığı Bilderberg Toplantıları'nın sekizincisi 18-20 Eylül 1959 tarihleri arasında Çınar Otel'de gerçekleştirildi. 60'lı ve 70'li yıllarda seçkin kesimin, futbol kulüplerinin en çok tercih ettiği otellerden biri oldu. Otel ayrıca Yeşilçam filmlerine de ev sahipliği yaptı. 80'lerden itibaren yeni otellerin de açılmaya başlanmasıyla Çınar Otel eski popülaritesini kaybetti. Çınar Otel, açılışının 50. yılı nedeniyle 6 milyon dolara mal olan iki yıllık bir bakımdan geçirildi. 70'li yıllarda Uğur Dündar oteldeki diskoteği işletirken, Cem Yılmaz öğrencilik yıllarında otelde çalıştı. Ayrıca Necmettin Erbakan 10 Ocak 1967'de Nermin Erbakan ile Çınar Otel'de evlendi. Esat Oktay Yıldıran Esat Oktay Yıldıran (15 Şubat 1949 - 22 Ekim 1988), 12 Eylül Darbesi sonrası Diyarbakır Cezaevi'nde görev almış Türk subay. Diyarbakır Cezaevi'nde işkence yaptırmak ile suçlanmış, 22 Ekim 1988 tarihinde öldürülmüştür. Yıldıran, Kıbrıs Savaşı sonrası Diyarbakır Cezaevi'ne bizzat Kenan Evren tarafından yollandı ve iç güvenlik komutanı olarak görev yaptı. Görev süresi boyunca işkence yaptığı iddia edilir ; Hapishanede o yıllarda kalmış olan 32 kadın şöyle demiştir, Osman Karavil (Diyarbakır doğumlu): Koridorda sıra dayağından geçirildikten sonra hücrelere dağıtıldık. Tek kişilik bu yere yedi kişi sığdırıldık. Askerler göründü, 'ellerinizi uzatın' dediler. Hücrenin, kapı ve penceresinden ellerimizi uzattık. Yoruluncaya kadar dövüp gittiler. bu dayaklar, tahminen her yarım saatte bir tekrarlandı. Sonra hücre dayağı düzenine geçildi. günde üç fasıl, sabah, öğlen, akşam... Mehmet Emin Kardeş (Mardin doğumlu): Dövüyorlar, muhakkak dövdüğü kişinin bir tarafını da kırıyorlardı. "Ne oldu sana ?" diyorlar, "Ranzadan düştüm komutanım" diyorduk. Herkese avuç avuç dışkı yediriyorlardı, bu çok sıradandı. 23'üncü koğuş'ta Y.A. adında bir arkadaşımız vardı. Herkesin gözü önünde ona cop soktular. Cop sokma, dışkı yedirme çok adettendi. Paşa Akdoğan (Diyarbakır doğumlu): Tıraş kremini, kalın çizgiler şeklinde yüzümüze sürdüler, sonra upuzun ince bir ip getirerek, "tren yapacağız" dediler. Herkesin kamışına ip bağladıktan sonra "koş" dediler. Koşuyoruz ama en ufak bir şekilde geride kalmak herkesi gerdiriyordu ve aynı zamanda hep birlikte oturup hep birlikte kalkmak zorundaydık. Bir süre o şekilde koşturup yat-kalk yaptırdılar. Sonra alt hücrelere indirdiler. Banyo dedikleri de lağımdı. Köpeği öyle alıştırmışlardı ki, tekmil vermediğin zaman saldırırdı. Üzerimizdeki elbiseleri parçalardı ve hiçbir şekilde ona karşı bir şey yapamazdık. Ahmet Türk, Celal Paydaş, Mustafa Çakmak, Orhan Miroğlu, Selim Çürükkaya, Şükrü Gülmüş, Nurettin Yılmaz ve Gültan Kışanak gibi milletvekillerinin de bu konuda tanıklıkları vardır. Diyarbakır Cezaevi'nde yaptığı işkencelerden dolayı ölüm orucuna yatan Kemal Pir vasiyetinde cezaevi iç güvenlik komutanı Esat Oktay Yıldıran'ın öldürülmesini istemiştir. Ekim 1988 yılında İstanbul, Ümraniye'de, eşi ve 2 çocuğu ile birlikte bindiği halk otobüsünde ""Laz Kemal'in selamı var"" denilerek öldürülmüştür. 2009 yılında televizyon dizisi Bu Kalp Seni Unutur mu'da bir bölümde yaptırdığı işkenceler ele alındı. Oğulları Gültekin ve Timuçin Yıldıran tarafından dizinin yapımcısı, yönetmeni ve senaristi hakkında kişinin hatırasına hakaret iddiasıyla şikayette bulunuldu. Thor (Marvel Comics) Thor/Donar, İskandinav mitolojisindeki şimşek tanrısı Thor'un Marvel Comics'teki süper kahraman versiyonu. İlk olarak farklı bir tasarımla, 1950'de Venüs çizgi romanının 11. sayısında bir yan karakter olarak görünüştür. Daha sonra 1962'de Journey into Mystery serisinin 83. sayısında nihai tasarımıyla ana karakter olarak yer almıştır. Asgard'ın prensidir. Odin'in oğludur. Silahı sihirli çekici Mjöllnir'dir. Çizgi romanının anlatımına göre Ragnarök defalarca gerçekleşmiş ve tanrılar en baştan yeniden doğmuştur. Thor En sonunda bu döngüyü kırar ve Asgard'ı ve soydaşlarını dünyaya taşır. Pek çok süper kahraman ve farklı Pantheonlardan tanrılar'la dost ve müttefiktir. Uçan Üniversite Uçan Üniversite (Lehçe: "Uniwersytet Latający"); Rus İmparatorluğu hakimiyetindeki Polonya'nın başkenti Varşova'da, 1885-1905 yılları arasında, yeraltında faaliyet göstermiş, gezici bir eğitim kurumu. Polonya Halk Cumhuriyeti'nde 1977-1981 yılları arasında kısa süreliğine yeniden faaliyet göstermiştir. Otoritelerden habersiz olarak bir grup akademisyen tarafından eğitim verilen bu kurumun amacı Polonya gençliği için resmî ideolojiden ve sansürden arındırılmış bir eğitim ortamı yaratmaktı. Dor istilası Dor istilası, MÖ. 13 yüzyılın sonları ile MÖ. 12. yüzyılın başlarında Dorlar’ın Yunanistan’ı dalgalar halinde istila edilmesidir. Dorlar’ın Yunanistan’a nereden geldikleri, dolayısıyla önceki yurtlarının neresi olduğu, ve göç nedenleri halen bilinmemektedir. En olası görüş, Orta Avrupa’dan, muhtemelen günümüz Polonya’sından göçe başladıkları, burada Keltler’in, İliryalılar’ın, Daçyalılar’ın ve Traklar’ın komşuları oldukları yönündedir. Doğu Avrupa'da meydana gelen kıtlıklar nedeniyle, bazı kavimler doğuya doğru göç etmeye başlamıştır. Bu göç eden kavimler, karşılarını çıkan kavimleri de göçe zorlayarak Anadolu ve Suriye'ye kadar uzun bir mesafede göç dalgası oluşturmuşlardır. Bu göç dalgalarının Yunanistan’a yönelen bölümünde İliryalılar ve Dorlar, Yunanistan’daki Miken Uygarlığı’nı dağıtmışlardır. Miken krallıkları yıkılmış, bu krallıkların Ege Denizi, Batı Anadolu kıyıları, Doğu Akdeniz kıyı ve adalardaki kolonileri ile ticari bağlantıları kesilmiştir. Yunanistan’a, adalara ve Anadolu’nun güneybatı kıyılarına yayılan Dorlar, benzer seviyede bir uygarlık geliştirmemişler, ticaret büyük ölçüde daralmış, yazı unutulmuştur. Günümüzde Dor İstilası’nın neden olduğu bu duruma, ki 400 yıl sürmüştür, “Dor Karanlık Çağı” adı verilmektedir. Bu kavimlerin önünden kaçan kavimler Anadolu'ya geçmişler ve Hititler'in yıkılmasına veya bir duraklama dönemine girmesine neden olmuşlardır. Ancak tarihçilerin genel kanısına göre, Hititler Ege Göçleri sonunda yıkılmıştır. Göçler sonunda yunan anakarasından ayrılan Aioller, kuzeybatı Anadolu’ya (Edremit Körfezi ve civarı); İyonlar, Batı Anadolu’nun orta kesimine (kabaca İzmir ili ve civarı), Dorlar ise Anadolu’nun güneybatı köşesine (kabaca Muğla) yerleşmişlerdir. Güzelhisar Çayı Güzelhisar (Pytikos) Çayı, Yunt Dağı'ndan kaynağını alan, Çandarlı Körfezi'nden Ege Denizi'ne