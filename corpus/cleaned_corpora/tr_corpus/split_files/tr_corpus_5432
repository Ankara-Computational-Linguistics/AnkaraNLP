2008'e dek Zac Brown Band'de çaldı. NGC 4939 NGC 4939 Başak takımyıldızı yönünde yaklaşık olarak 130 milyon ışık yılı uzaklıkta bulunan bir eliptik gökada. William Herschel tarafından 25 Mart 1786 tarihinde keşfedilmiştir. NGC 4939, bir Seyfert-2 türü etkin gökadadır ve sarmal kolları olağanüstü şekilde ince ve uzundur. Aruba florini Florin (Felemenkçe: "florijn"; Papiamento: "florin") ya da tam ismiyle Aruba florini (Felemenkçe: "Arubaanse florijn"; ISO 4217 kodu: AWG), 1986'dan Aruba'da kullanılan resmî para birimidir. Simgesi "Afl.". 100 "cent" (Felemenkçe çoğul: "centen")'e bölünür. Amerikan doları ile 1,79 florin oranına göre sabitlenmektedir. Aruba florini Aruba Merkez Bankası tarafından dağıtılır. Aşağıdaki şekillerde dağıtılır: Paul Millsap Paul Millsap (d. 10 Şubat 1985), National Basketball Association (NBA) takımlarından Denver Nuggets forması giyen Amerikalı profesyonel basketbolcu. 2,03 m boyunda 113 kg ağırlığındadır. Lousiana Tech Üniversitesinden mezun olmuştur. 2006 NBA Seçmeleri'nde ikinci tur 47. sıradan şu anda formasını giydiği Utah Jazz tarafından seçilmiştir. Kariyerinin başlarında Miami Heat uzun forveti Udonis Haslem ile karşılaştırılmıştır. Kolej kariyerinde üst üste üç kez ribaund kralı olarak NCAA tarihinde bunu başaran tek oyuncudur. Lige geldiği yılda birçok spor adamı tarafından "yılın çaylağı" olarak düşünülmüştür. Ama genel olarak draftlarda sonlara doğru seçilen oyunculardan bu ödülü alan olmamıştır. Zaten Portland Trail Blazers'ın 1. tur 6. sıradan seçtiği Brandon Roy yılın çaylağı olmuştur. Çaylak sezonunda 82 maçta 6,8 sayı 5,2 ribaund ortalamalarla kendisini belli bir oranda kanıtlayan Millsap, 6 tane de çift haneli ortalamalara (double-doubles) ulaşmıştır. Aynı zamanda ilk sezonunda kariyer rekorları 20 sayı,17 ribaund, 4 blok, 4 top çalma, 3 asist ve 38 dakika saha da yer almıştır. 2007-08 sezonunda 20 sayı olan kariyer rekorunu Cleveland Cavaliers karşısında 24 sayıya çekmiştir. 2007'nin aralık ayında Orlando Magic'e karşı tekrar bu sayıyı 28'e çıkarmıştır. Aralık 2008'de de Boston Celtics'e 32 sayı atmıştır. 4 yıllık kariyerinde normal sezonda altı maç kaçırmıştır. 26 Aralık 2008 günü Dallas Mavericks'e karşı oynanan maçta yer almayarak kariyerinin ilk maçını kaçırmıştır. 2008-09 yılı ortalamalarının artış yılı oldu. Takımın All-Star oyuncusu Carlos Boozer'ın sakatlığı sebebiyle 37 maçta yer almasıyla birlikte kendisine ilk beşte yer buldu. Bir önceki sezona göre sayı ortalaması 13,5'a, ribaund ise 8,6'ya çıktı. Sezon sonu Portland Trail Blazers'ın 4 yıllığına 32 milyon dolarlık sözleşme teklifini imzalaması ve bunun Utah Jazz tarafından karşılanarak takımda kalmıştır. 2009-10 sezonunda 82 maça çıkarak 11,6 sayı 6,8 ribaund 1,2 blok ortalamalarıyla oynamıştır. 2007 sezonunda "en iyi ikinci çaylak beşi"ne seçilmiştir. Çevrilebilir Küba pesosu Çevrilebilir Küba pesosu (İspanyolca: "peso cubano convertible"; ISO 4217 kodu: CUC), gayrıresmî olarak ""chavito"" olarak da bilinir, 1994'ten beri sınırlı bir şekilde Küba'da kullanılan iki resmî para birimlerinden birisidir (öbürü Küba pesosu). 1994'te piyasaya ilk sürüldüğü zaman Amerikan dolarına eşit şekilde değerlendirildi. 8 Kasım 2004'te ABD doları Küba'daki perakendeci dükkânlardaki geçerliliğini kaybetti; böylece çevrilebilir peso birçok Küba şirketinde yürürlükte olan tek para birimi oldu. Resmî olarak sadece ülke sınırları içinde değiştirilebilen çevrilebilir Küba pesosu, ABD doları ile 1 peso=1,08$ oranına göre sabitlenmektedir. Sabitlenmiş oranla çevrilebilir peso, dünyanın en değerli onuncu para birimidir. Çevrilebilir Küba pesosu Küba Merkez Bankası tarafından dağıtılır. Aşağıdaki şekillerde dağıtılır: Mavi Çarşı Katliamı Mavi Çarşı Katliamı veya Mavi Çarşı Saldırısı, PKK'nın 13 Mart 1999'da İstanbul'daki Mavi Çarşı'ya düzenlediği ve 13 kişinin ölümüne neden olan saldırıdır. 13 Mart 1999 günü saat 16.25'te PKK militanları İstanbul Kadıköy'deki Göztepe mahallesinde yer alan Mavi Çarşı'ya girdi. Önce çarşının içine molotof kokteyli atan PKK'lılar kaçarken de vitrinlere molotof kokteyli fırlatmayı sürdürdü. Molotof kokteyllerinden bazıları parfüm reyonuna atıldı. Parfüm ve benzinin parlaması neticesinde, bütün katı alevler sardı. Yangın merdiveni bulunmayan çarşıda çıkan yangın giderek büyüdü. İnsanlar yangının büyümesi üzerine 6 katlı binanın en üst katına çıkmaya başladılar. Üst kattaki 10 kişi yoğun duman nedeniyle zehirlenerek hayatını kaybetti. İtfaiye önce yangını söndürmeye çalıştı. Daha sonra Mavi Çarşı'nın çatısı ile yandaki binanın çatısı arasına uzatılan merdiven sayesinde birkaç kişi yan binaya ulaşarak hayatlarını kurtardı. Katlarda bulunan kişilerden ikisi yanarak öldü. Yanarak yaşamını yitirenlerden biri tanınmayacak haldeydi. Yere atlayarak hayatlarını kurtarmaya çalışan birkaç kişi ağır yaralandı. Bir yaralı ise hastanede yaşamını yitirdi. Türk halkının olay karşısında yılgınlığa düşmeyeceğini söyleyen Cumhurbaşkanı Süleyman Demirel, "Çıkan yangında maalesef 13 vatandaş hayatını kaybetmiştir. Fevkalade üzgünüm. Vatandaşlarıma Allah'tan rahmet diliyorum. Ailelerine, milletimize başsağlığı diliyorum." dedi. TBMM Başkanı Hikmet Çetin, vatandaşları acı içinde bırakan bu tür olayları yapanları, destekleyenleri TBMM adına şiddet ve nefretle kınadığını kaydetti. Başbakan Bülent Ecevit ise, yaklaşan seçim öncesinde milletin paniğe sürüklemek istendiğini savundu. Fahri Kaya Fahri Kaya (15 Haziran 1930, Kumanova; 24 Mart 2020), Türk öğretmen, öykücü ve şair. 1930 yılında Kumanova'da doğdu. Annesi ev kadını Fatime Hanım, babası öğretmen Mustafa Efendi'dir. Babası, Kumanova’da “Işık” adlı Türk ilkokulunu açmış ve iki yıl aynı okulun müdür görevinde bulunmuştur. Kumanova'nın Bulgarlar tarafından istila edilmesiyle ortaokula Bulgarca devam etti. 1944 yılı sonunda öğrenimini Makedonca olarak sürdürdü. 1946 yılında babası Türk okullarına öğretmen yetiştirmek için açılan pedagoji kurslarına Türk dili ve edebiyatı hocası olarak atandı. Fahri Kaya da ailesi ile birlikte Üsküp’e taşındı. Üsküp’te öğretmen olmak için pedagoji kursuna yazıldı. Üç aylık kursun sonunda lise üçe devam etmeye hazırlandığı sırada, Milli Eğitim Bakanlığı’ndan öğretmen olmak için tayini çıktı. 1 Ekim 1946 tarihinde İştip’e bağlı Yakimova’ya varmış, köyde okul olmadığı için her şeye sıfırdan başlamıştır. Bir ay sonra, on altı yaşında olan Fahri Kaya bir yandan öğretmen, bir yandan da okulun müdürü olmuştur. 1950 yılının ilk aylarında İştip’te düzenlenen Türklerin ilk folklor festivaline öğrencilerinin katılmasını sağlamıştır. Köyde kaldığı dört yıl boyunca İştip’teki öğretmen okulunu dışarıdan bitirip, eğitim ile kültür bilgisini geliştirir. Yüksek öğrenimini Belgrad’daki Filoloji Fakültesi’nin Şarkiyat Bölümü’nde sürdürmüştür. Belgrad Üniversitesi’nin Edebiyatçılar Kulübü üyesi olarak çeşitli toplantılara ve tartışmalara katılmıştır. Burada, Filoloji Fakültesi Talebeler Birliği’nin başkanlık üyesi olmuştur. 1954 yılının Eylül ayında Üsküp Radyosu ile iş ilişkisi kurup, burada çocuk ve kültür yayınlarını hazırlamıştır. İki yıl sonra Necati Zekeriya’nın yönettiği Sevinç dergisine geçmiş ve onunla birlikte Sevinç ve yeni çıkmaya başlayan Tomurcuk dergilerinde çalışmıştır. Ayrıca radyodaki görevini sürdürmüştür. 1958 yılında Fahri Kaya, çalıştığı Detska Radost’tan ayrılmıştır. Sonrasında 1958-1969 yılları arasında Birlik gazetesinde çalışmıştır. Kısa bir zamanda baş ve sorumlu yazar yardımcısı olarak görev almıştır. Fahri Kaya, gazeteden ayrıldıktan sonra siyasete girmiştir. İki yıl Makedonya hükümetinin kültür sorunlarıyla uğraşmıştır. Ardından tanıtma sekreterliğinin, bugünkü deyimle bakanlığın başına geçmiş ve bu görevde altı yıl kalmıştır. 1974 yılın sonlarında Makedonya Komünistler Birliği İcra Komitesinin üyesi olmuştur. Sonra da partinin başkanlığına seçilmiştir. 1982 yılında yedi kişiden oluşan ve Makedonya Cumhurbaşkanı görevini gören başkanlık görevine seçilmiştir. Sekiz yıl görev yaptığı devletin bu en yüksek mevkiinden emekliliğe ayrılmıştır. 1991 yılında emekli olmuştur. Şu an (2010) Üsküp’te yaşıyor ve Balkanlar’da Türk kültür sanat dünyasına katılımlarına devam etmektedir. 1955 -1965 yılları arasında göç yüzünden öğretmensiz kalan Üsküp’teki Tefeyyüz İlköğretim Okulu, Nikola Karev Öğretmen Okulu ve yine Üsküp’teki Yüksek Pedagoji Okulu’nda bir süre dışarıdan Türk dili ve edebiyatı dersleri vermiştir. Necati Zekeriya ile, daha sonraları da kendi başına Makedonya ve Kosova’daki Türk okulları için okuma kitapları ile alıştırma defterlerini hazırlamıştır. 1957 yılından 1995 yılına kadar Makedonya ve Kosova’da Türk okullarında kullanılan okuma kitaplarının çoğunu hazırlamıştır. Birçok ders kitabını Türkçeye çevirmiştir. Kosova öğrencileri için yeni yöntemli bir alfabe hazırlamıştır. II. Dünya Savaşı’ndan sonra Kosova’da Türk dili için yayınlanan ilk alfabedir. Çocuklar için kaleme aldığı ilk şiirlerini 1964 yılında Yakimova’da yazmaya başlamıştır. Bu şiirlerin ilk dinleyicileri de öğrencileri olmuştur. İlk şiirlerini “İlk Adımlar” adlı kitapta toplamıştır. Söz konusu eser, II. Dünya Savaşı’ndan sonra dönemin Yugoslavya’sında çocuklar için yayınlanan ilk ve bölgenin çağdaş yayıncılık tarihinde dördüncü kitap olması açısından önemlidir. Fahri Kaya, şiirin yanında çocuklar için hikâyeler de yazmış bir kişidir. Yazar hikâye etmek istediklerini çocukların anlayabilecekleri çok sade bir dille anlatmıştır. Yazarın çocuk hikâyelerini içeren kitapları 2001 yılında Ankara’da Türkiye Cumhuriyeti Millî Eğitim Bakanlığı tarafından yeniden yayınlanmıştır. Kaya, konusu ağırlıklı olarak göç olan ve doğdukları topraklarda ölmek şansına sahip olamayan insanların çileli yaşamlarını yaşlılar için yazdığı hikâyelerinde anlatmıştır. Bu kitaplarda yer alan hikâyelerin bazıları Makedonca ve İngilizceye de çevrilip yayınlanmıştır. Fahri Kaya’nın yaşlılar için yazdığı şiirleri de vardır. Ancak bu çalışmalar henüz (Temmuz 2010) kitap hâline gelmemiştir. Fahri Kaya, eleştiri, deneme ve diğer türlerde de eserler yazmıştır. Balkanlar’da ve özellikle Yugoslavya’da çeşitli Türk tiyatrosunda oynanan oyunlar, oyunları sahneye koyanlar ve oynayanlar hakkında devamlı yazmıştır. Makedonya ve Kosova Türklerinin kültür etkinlikleri hakkında yazılar kaleme almıştır. Edebî çalışmaları yanında bilimsel çalışmalarıyla, Balkanlar’da Türk varlığının tarihiyle ilgili çok bilinmeyen, gündemden düşmüş bazı olayları gün yüzüne çıkarmak ve Balkanlar’daki Türk varlığının derinliğini anlatmak için çalışmalar yapmıştır. Ayrıca, Üsküplü olan edebî şahsiyetlerden Yahya Kemal Beyatlı ve Sabri Berkel hakkında da yazılar yazmıştır. Birçok antoloji hazırlamıştır. Antolojilerin dışında Nâzım Hikmet’in şiirlerinden oluşan büyük bir derlemesi de vardır. Söz konusu derleme 1982 yılında şair Adem Gaytani’nin çevirisiyle Arnavutça olarak da basılmıştır. Şair hakkında uzun bir denemesiyle birlikte bu seçme, daha sonraları “Özlem ve Ayrılıklar” başlığıyla Makedonca olarak yayınlanmıştır. Kaya, Melih Cevdet Anday’ın şiirlerinden gerçekleştirdiği kapsamlı bir derlemeyi “Eden Nov Svet” ("Yeni Bir Dünya") başlığı altında Makedonca yazmıştır. Orhan Veli, Oktay Rıfat ve Melih Cevdet’ten seçtiği şiirler de “Novo Staro” ("Yeni Eski") adlı bir kitapta yayınlanmıştır. Kaya’nın bir antolojisi de “Sovremena Turska Poezija” ("Çağdaş Türk Şiiri") adlı çalışmasıdır. Eser, 70 kadar Türkiye Türkü şairin şiirlerini kapsamıştır. Bu antoloji Makedon şiir severlerine Türk şairlerinin kazandırılması ve kitapta çağdaş Türk şiiri üzerine geniş bir inceleme ve şairler için de geniş bir kaynakçanın yer alması bakımlarından önemlidir. 1953 yılında Dr. Marija Ðukanović ile Belgrad’da “Dečja Kniga” yayınları arasında “Turske Bajke” ("Türk Masalları") adlı seçmesi çıkmıştır. Türk halk edebiyatı ile çağdaş Türk yazarlarından çeşitli dergilerde yayınlanan birçok yazı, derleme ve çeviri yazıları vardır. Fazıl Hüsnü Dağlarca’ya Struga Şiir Akşamları’nda Altın Çelenk ödülünün verilmesi dolayısıyla Kaya tarafından yazılan monografide şairin kişiliği ve yaratıcılığını içeren yazısı önemlidir. Kosova’da Türkçe yayınlanan Türkçem dergisi tarafından 2010 yılında Kaya’ya bir ödül verilmiştir. Fahri Kaya, birçok kültürel etkinlikler, konferanslar için ABD, İngiltere, Fransa, Almanya ve Sovyetler Birliği gibi birçok ülkede bulunmuştur. Türkiye’de; Ankara Gazi Üniversitesi, Bursa’da Uludağ Üniversitesi ve Kocaeli’de Kocaeli Üniversitesi’nde kongre ve toplantılara katılmıştır. Ayrıca Türk Dil Kurumu ve Türk Tarih Kurumu’nun düzenlediği uluslararası kongre ve toplantılarda da bildirileriyle yer almıştır. The Game (albüm) The Game, İngiliz rock grubu Queen'in 30 Temmuz 1980 tarihinde yayınladığı sekizinci stüdyo albümüdür. Grup bu albümde, önceki albümlere kıyasla daha çok pop ve disko melodileri kullanmıştır. Özellikle Another One Bites The Dust, Don't Try Suicide ve Coming Soon bu albümdeki pop ağırlıklı şarkılara örnektir. Grup aynı albümde ayrıca, Dragon Attack, Need Your Loving Tonight, Crazy Little Thing Called Love gibi rock ve rock'n'roll türlerinde şarkılar da yayınlanmıştır. "The Game", Queen'in ABD'de müzik listelerinde 1 numaraya kadar yükselmiş tek albümüdür. Albüm ayrıca İngiltere'de, İrlanda'da, Arjantin'de, Kanada'da ve Portekiz'de de 1 numaraya yükselmiştir. "The Game" albümünün bir başka özelliği ise "Queen" grubunun ilk kez bu albümde "synthesizer" (Oberheim OB-X) kullanmış olmasıdır. Grubun 1978'de yayınladığı "Jazz" albümüyle başlayan pop müziğe yönelmesi, "The Game" ile artarak devam etmiş, 1982 tarihli "Hot Space" albümüyle ise en üst seviyesine çıkmıştır. Ancak bu durum, Queen'in kemikleşmiş rock hayranlarının, gruptan soğumasına yol açmış ve dolayısıyla da Queen'in albüm satışlarında düşüşe neden olmuştur. Greatest Hits (Queen albümü) Greatest Hits İngiliz rock grubu Queen'in 8 Kasım 1981 tarihinde yayınladığı ilk toplama albümdür. "Greatest Hits", "Queen" grubun, 1974 yılında yayınlanan ikinci albümü Queen II'den, 1980 yılında yayınlanan The Game ve Flash Gordon albümlerine kadarki çalışmalarından en popüler şarkıları içermektedir. "Greatest Hits" albümü, yayınlanmasından itibaren İngiltere'de dört hafta boyunca 1 numarada kalmış ve tüm zamanların en iyi albümü seçilmiştir. Albümle birlikte, Greatest Flix isimli video kaset ve Greatest Pix isimli kitap da aynı anda piyasaya sürülmüştür. Albümde dikkati çeken en önemli parçalar hiç şüphesiz Bohemian Rhapsody, Killer Queen, Don't Stop Me Now, Crazy Little Thing Called Love, Somebody To Love, Seven Seas Of Rhye, We Will Rock You ve We Are The Champions isimli şarkılardır. Albümün ABD, Kanada ve Japonya baskılarında, Queen ve David Bowie'nin ortak çalışması olan Under Pressure da yer almıştır. "Under Pressure" bir yıl sonra, "Queen"'in 1982'de yayınlandığı Hot Space albümüne resmen eklenmiştir. Tendai Tendai (Japonca: 天台宗, Tendai-shū) Çin'deki Tiantai veya Lotus Sutra okulunun Japonya'daki uzantısı olan bir Mahayana Budist okuldur. Tiantai öğretisi Japonya'ya ilk olarak 8. yüzyılın ortalarında Jianzhen (鑑眞 Jp: Ganjin) adında Çinli bir rahip tarafından getirilmiş, ancak kurulan ilk okul Ritsu pek rağbet görmemişti. Japon rahip Saichō (最澄; Dengyō Daishi 伝教大師 adıyla da anılır) Çin'den yeni Tiantai metinleriyle dönmüş, "Hiei Dağı'nda" (比叡山) kurduğu Enryakuji (延暦寺) tapınağı Tendai okulunun en önemli merkezi haline gelmiştir. Kolugo Kolugolar ağaçlarda yaşayan ve havada süzülerek ağaçtan ağaca hareket eden, Güneydoğu Asya'da bulunan ve en yakın akrabaları primatlar olan memelilerdir. Soyu tükenmeden günümüze gelmiş ve yaşayan yalnızca iki türü Cynocephalidae familyasını ve Dermoptera (Abalı memeliler) takımını oluşturur. Havada süzülerek hareket eden memeliler içinde en beceriklileridir ve yüksek bir noktadan alçak bir noktaya ayakları arasındaki fazladan deri perdelerini kullanarak havada süzülerek ulaşırlar. Aynı zamanda uçar maki adı da verilmesine rağmen gerçek maki değildirler. Uçar makiler yaklaşık kedi büyüklüğünde ama bir kedi'den daha hafif olur. Uzunlukları 56 – 69 cm ve ağırlıkları 1 - 1,75 kg arası değişir. Kanat gerilimi türden türe 70 – 120 cm varabilir. Renkleri gri ile kahverengi arası oynayan bir zemin üzerine dağılı beyaz, kahverengi ve siyah lekelerden oluşur. Uzun ve ince olan ön ve arka bacakları neredeyse aynı uzunluktadır. Tırnakları uzun ve kalındır. Bilimcilerin verdiği latince ad ("Cynocephalus" = „Köpek kafalı“) kafaların'ın tazı'ya benzemesinden kaynaklanmıştır. Gözleri ve kulakları küçüktür. Uçar makilerin en çok dikkati çeken özelliği uçma derisi (Patagium) ağaçtan ağaca süzülmelerini mümkün kılar. Uçar makilerde bu deri boyun ve ön ayaklar arasında, ön ayaklar ve arka ayaklar arasında ve arka ayaklar ile kuyruk arasında bulunur. Kuyruk ve ayaklar tümüyle derinin içindedir, sadece parmakları ve tırnakları bu derinin dışında kalır. Uçma derisi diğer süzülebilen memelilerde (örnek: Uçar kuskuslar) olduğundan daha büyüktür. Uçar makigiller Güneydoğu Asya'da yaşar. Malezya uçar makisi Güney Çinhindi, Tayland, Malezya ve Batı Endonezya'dan Borneo ve Cava'ya kadar varan bir coğrafya'ya yayılıyken Filipin uçar makisi sırf Filipin'de yaşar. Her iki tür yayılım alanları içinde bulunan tropik ormanlarda raslanılır. Ayrıca malezya uçar makisine özellikle Hindistan cevizi plantajların'da raslanılır. Uçar makigiller ağaçta yaşayıp nadir yere inen, gece aktif hayvanlardır. Gündüzleri ağaç kovuklarında veya 25 - 50 metre yükseklilkte dallara asılı şekilde geçirirler. Uzun bir mesafe süzülebilmek için mümkün oldukça yüksek ağaçları tercih ederler. Orman yangınlarında genelde ağacın üstünde kalıp yanarlar.. Pek becerikli tırmanıcı değiller; yavaş ve zor tırmanırlar. Ancak yassı duran dallarda kafaüstü sarkık şekilde uzun tırnakları ile tutunarak daha rahat ilerleyebilirler. Aslında yalnız yaşarlar ama beslenirken birkaç birey birden aynı ağaç üzerinde görülebilir. Uçar makiler bir ağaçtan diğerine geçmek isterse, uçma derisini gerip ağaçtan sıçrar. Stereokopik görme kabiliyetleri ile konacakları noktayı çok iyi kestirebilirler. Normalde süzülme mesafeleri 50 - 70 metre arasıdır, ama 100 metre ve daha fazlası da görülmüştür. Tespit edilen en uzun süzülme mesafesi 136 metre olmuştur ve bu uçuşta sadece 12 metre alçalmıştır. Ancak bir kez süzülmeye başladıktan sonra yönünü pek kontrol edemez. İstediği ağaca konar konmaz derhal kaybettiği yükseklik kadar tekrar yukarı tırmanır. Mümkün oldukça yere konmamaya gayret gösterir. Uçar makiler kesinlikle otoburdur; çiçek, yaprak ve tomurcuk ile beslenirler. Ara sıra yumuşak meyveler yiyip veya ağacın suyunu emebilirler. Çoğu diğer ağaçlarda yaşayanlar gibi onlar da sıvı ihtiyaçlarını yedikleri biktilerden giderirler. Ağaçta tırmanırken ve süzülürken'de yavaş olmaları onları yırtıcı kuşlar için rahat av olmalarını sağlar. Özellikle Filipin kartalı'nın ("Pithecophaga jefferyi") beslenmesi tahminlere göre neredeyse %90 filipin uçar makisinden oluşur.. Diş görünüşlerinden cinsiyetlerini tespit etmek kolay değildir. Dişiler erkeklerden biraz daha gri ve çok az daha büyüktür. Yaklaşık 60 gün süren bir gebelik sonrası 2 yavru doğar. Doğan yavrular neredeyse keselilerde olduğu kadar az gelişmiş bir durumda dünyaya gelir. Anne yavruyu emzirdiği sürece (6 ay) onu uçma derisi arasına sıkışık şekilde taşır. Tespit edilen en uzun yaş 17,5 yıldır ama çok daha yaşlı olabilecekleri tahmin edilir.. Abalı memeliler takımı'nın fosil kalıntıları Paleosen ve Eosen devirlerinden bulunmuştur. Kuzey Amerika'da Paleosen devrinden kalmış "Planetetherium mirable" türü bulunmuştur. Tayland'da bulunan ve Eosen devrinden kalan "Dermotherium" cinsi, günümüzün türlerine benzemekte. Yaşayan uçar makigiller familyası'nın dışında abalı memeliler takımı'nın diğer familyaları Plagiomenidae, Cyriacotheriidae, Thylacaelurinae ve Mixodectidae'dir.. Sınıflandırılmaları uzun zaman tartışılmıştır. Uzun süre böcekçiller veya yarasalar ile akraba sanılmışlardır. Maymunlar veya etçiller ile akraba oldukları da ileri sürülmüştür. Bu eminsizlik 1883 yılında yazılan Brehms Thierleben kitabında şöyle dile getirilmiştir: Carl von Linné ("Cynocephalus volans", 1758) ve Jean Baptiste Audebert ("Cynocephalus variegatus", 1799) familyanın 2 türünü ilk kez tarif etmişlerdir. Böylece iki türün aynı "Cynocephalus" cinsine ait olduğu kabul edilmiştir. Ama dişlerinde olan farklardan dolayı iki ayrı cins tartışması günümüze kadar devam etmektedir. Bu tartışmaya göre malezya uçar makisi "Galeopterus" adlı ayrı bir cinse ayırmak isteyen zoologlar vardır. Diğer zoologlar ise bu ufak farkların iki ayrı cinsi gerekli kılmadığını savunmaktalar.. Greatest Hits II Greatest Hits II İngiliz rock grubu Queen'in 28 Ekim 1991 tarihinde yayınladığı ikinci toplama albümdür. 1981 yılında yayınlanan "Greatest Hits" albümünün devamıdır. Bu ikinci toplama albümde grup, 1981-1991 yılları arasında yayınladığı en popüler ve hit olmuş şarkıları hayranlarına sunmuştur. "Greatest Hits II"de yer alan şarkılar; 1982 tarihli Hot Space, 1984 tarihli The Works, 1986 tarihli A Kind Of Magic, 1989 tarihli The Miracle ve 1991 tarihli Innuendo albümlerinden seçilmiştir. Albüm yayınlandıktan kısa bir süre sonra İngilitere müzik listelerinde 1 numaraya yükselmiştir. "Greatest Hits II" albümüyle beraber, Greatest Flix II isimli video kaset ve Greatest Pix isimli kitap da piyasaya sürülmüştür. Albümün yayınlanmasından çok kısa bir süre sonra "Queen" grubunun efsanevi vokalisti Freddie Mercury hayata veda etmiştir. Mercury'nin kaybı grubun müzik kariyerinin önüne geçmemiştir, grup albüm çıkarmaya ve konser vermeye hala devam etmektedir. Fakat hiçbir şey eskisi gibi olmamıştır. Hot Space İngiliz rock grubu Queen'in 21 Mayıs 1982 tarihinde yayınladığı dokuzuncu stüdyo albümüdür. "Queen" bu albümde en az "rock" müzik kadar "pop", "funk", "soul", "disko", "reggae", "r&b" gibi müzik türlerini denemiştir. Sonuç olarak ise grup, geleneksel rock hayranlarını kaybetmiştir. Queen'in albüm satışları düşmüş ve konserleri ise daha sönük geçmiştir. Albümün yayınlanmasından bir yıl önce Queen ve David Bowie, Under Pressure isimli teklik'i (single) yayınlamıştır. Bu şarkı, İngiltere başta olmak üzere pek çok ülkede 1 numaraya yükselmiştir. Queen'in vokalisti Freddie Mercury, The Beatles grubunun efsanevi vokalisti John Lennon'un öldürülmesinin ardından "Life Is Real (Song For Lennon)" isimli besteyi yapmıştır. Queen gitaristi Brian May ise, Latin Amerikalı "Queen" hayranlarına teşekkür etmek için yarı İngilizce yarı İspanyolca sözler içeren "Las Palabras De Amor (The Words Of Love)" isimli şarkıyı yazmıştır. Queen, bu albüm için beş video klip çekmiştir. Bu klipler, Back Chat, Body Language, Calling Al Girls, Las Palabras De Amor ve Under Pressure isimli çalışmalardır. Live Killers Live Killers İngiliz rock grubu Queen'in 26 Haziran 1979 tarihinde yayınladığı ilk konser albümüdür. Albüm, çift plak ve çift CD olarak iki ayrı formatta yayınlanmıştır. Konser, "Queen"in Ocak-Mart 1979 döneminde Avrupa'da verdiği "Jazz" turnesinden kayıtları içermektedir. "Live Killers" albümü, Amerikan Billboard Pop Albümleri listesinde 16. numaraya kadar yükselmiştir ve çift "Platinyum Plak" kazanmıştır. "Elektra Records" firması "Live Killers" konserini ABD, Avrupa ve Kanada'nın dışındaki yerlerde, hem "Queen Live" başlığıyla hem de daha kısa ve özet halinde yayınlamıştır. Queen'in "Live Killers" konserinden alınan ve söz-müziği Freddie Mercury'ye ait olan "Love Of My Life" parçası, 1981 yılında yayınlanan ve grubun ilk video klip toplama çalışması olan Greatest Flix'e dahil edilmiştir. Aynı zamanda "Love Of My Life" şarkısının bu canlı konser kaydı, ayrıca aynı konserden "Now I'm Here", "We Will Rock You (Hızlı Versiyon)", "Let Me Entertain You" gibi şarkılar 1979 yılında teklik (single) olarak yayınlanmıştır. Greatest Hits III (Queen albümü) Greatest Hits III, İngiliz rock grubu Queen'in 8 Kasım 1999 tarihinde yayımladığı üçüncü toplama albümdür. Greatest Hits ve Greatest Hits II albümlerinin devamıdır; ancak bu albümde Freddie Mercury ve Brian May'in solo çalışmalarından şarkılar ve ayrıca Queen grubunun çeşitli sanatçılar ile gösterdikleri performanslara da yer verilmiştir. Çok Uluslu Güç - Irak Çokuluslu Güç (Irak) (İngilizce: The Multi-National Force – Iraq (MNF–I)) Irak Savaşı’nın ardından Irak’ın işgal edilmesinde görev alan ve komutasının ABD’de olduğu silahlı kuvvet. Kuvvet, 15 Mayıs 2004 tarihinde ülkedeki işgalin denetimini "Combined Joint Task Force 7" adlı yapıdan almış ve 1 Ocak 2010 tarihinde de ABD Silahlı Kuvvetlerine teslim etmiştir. Irak Savaşının ardından Irak’daki silahlı kuvvetlere özellikle ABD asker sayısının ezici çoğunluğundan ötürü ABD öncülüğündeki koalisyon kuvvetleri denmiştir. ABD’nin haricinde katkıda bulunan ülke askerlerinin Irak’da süren yoğun şiddet ve ülkelerinde savaş karşıtı hareketlerin yoğunluğu yüzünden sadece askeri kamplarda görev yaptıkları, aktif olarak Irak Direnişi’ne karşı savaşa katılmadıkları görülmüştür. Çokuluslu gücün görev tanımı dönemin ABD Dışişleri Bakanı Colin Powell tarafından 2004 yılı Haziran ayında Birleşmiş Milletler Güvenlik Konseyine verilen mektupta açıklanmıştır: Çokuluslu Güç tarafından işgal altında bulunan Irak’da yapılan yeni anayasada düşünce, ifade, din ve toplantı özgürlüğü, mülk edinme hakkı ve kanunlar karşısında eşitlik tanınmıştır. İlk parlamento seçimleri 2005 yılı Aralık ayında yapılmıştır. 2006 yılı Kasım ayında Birleşmiş Milletler Güvenlik Konseyi Çokuluslu Gücün Irak’da kalma süresini 2007 yılı sonuna kadar uzatmıştır. Bu karar Irak hükümetinden gelen talep üzerine alınmış olup gerekçe olarak Irak yönetiminin denetimi sağlayacak yeterli silahlı kuvveti olmaması gösterilmiştir. 2007 yılı Aralık ayında alınan kararla görev süresi 2008 yılı sonuna kadar yeniden uzatılmıştır. 2008 yılı Aralık ayında Irak ve ABD hükümetleri arasında yapılan görüşmeler sonucunda sadece ABD askerlerine 2011 yılı sonuna kadar ülkede bulunma izni verilir. Bunun haricinde Aralık 2008’den itibaren Irak hükümeti havasahasının egemenliğini yeniden almakta ve suç işleyen ABD askeri veya sivil personeli ile özel güvenlik güçleri Irak mahkemelerinde yargılanacaktır. ABD silahlı kuvvetleri Irak şehirlerinden 31 Temmuz 2009 itibarıyla çekilecektir. Bu yasayı onaylamayan Irak parlamentosu sorunun yasayla değil ilgili ülkelerle uluslararası antlaşmalarla çözülmesi yönünde irade göstermiştir. Çokuluslu Güç, 2009 yılı başı itibarıyla görevini ABD Silahlı Kuvvetlerine bırakarak lağvedilmiştir. 2010 yılı Temmuz ayı itibarıyla Irak’da 4731 Çokuluslu Güç askeri hayatını kaybetmiştir: Irak Savaşı öncesinde ve sonrasında ABD Başkanı George W. Bush’un en büyük destekçilerinden olan İspanya Başbakanı José María Aznar 2004 yılında yapılan genel seçimlerde İspanyol Sosyalist İşçi Partisi PSOE adayı rakibi José Luis Rodríguez Zapatero’ya kaybeder. Yeni başbakan seçim vaadi olarak gündeme getirdiği sözü yerine getirir ve İspanyol askerlerini Irak’dan geri çeker. Merkez sol eğilimdeki PSOE’nin bu icraatının ardında İspanya genelinde yoğun olarak yapılan savaş karşıtı gösterilerin etkisi büyüktür. II. Dünya Savaşının ardından ABD işgali altında oluşturulan yeni anayasayla savaşı reddeden Japonya İmparatorluğu bu tarihten sonra ilk kez yurt dışına asker göndermiştir. Başbakan Junichirō Koizumi tarafından anayasada değişiklik yapılarak alınan ve özellikle Japon kamuoyunda yoğun tepki alan bu karar, hükümetin Japon askerlerinin sadece yeniden inşa sürecine katılacakları yönünde görev tanımına yol açmıştır. Irak Direnişi tarafından ülkelerine dönmeleri yönünde özellikle baskı yapılan Japon askerleri 2006 yılında geri çekilecektir. II. Dünya Savaşı sonrasında silahlı kuvvetlerinde ciddi sınırlamalar getirilen Almanya Sovyetler Birliği'nin yıkılmasıyla beraber birliğini sağladıktan sonra çeşitli uluslararası görevler için yurtdışına asker sevk etmiştir. Ancak buna rağmen Irak’ın işgaline karşı durmuştur. Fransa ve Rusya da işgal teşebbüslerini kınamış ve Almanya ile beraber ortak bir deklarasyon yayınlamışlardır. Özellikle Bush yönetimine yakınlık gösteren Polonya Devlet Başkanı Lech Kaczyński, Avustralya Başbakanı John Howard aldıkları kararlarla Irak’a yapılan ilk saldırılara ortak olmuştur. ABD tarafından desteklenen bir muhalefet hareketiyle iktidara gelen Gürcistan Devlet Başkanı Mihail Saakaşvili ise Irak’ın işgaline oldukça önemli bir kuvvetle destek vermiştir. Bu ülkelerin dış politikadaki ABD yanlısı eksenleri Irak Savaşı’na katılmalarında belirleyici olmuştur. Polonya 2008 yılında, Avustralya ise 2009 yılında tüm birliklerini çekecek, Gürcistan ise 2008 yılındaki 2008 Güney Osetya Savaşı yüzünden birliklerini çekmek durumunda kalacaktır. James Brolin James Brolin (d. 18 Temmuz 1940), Amerikalı oyuncu prodüktör ve yönetmen. Pembe dizilerde, filmerde ve sitcomlarda özellikle rol aldığı bilinmektedir. Josh Brolin'nin babasıdır. Doğum adı Craig Kenneth Bruderlindir ve Los Angeles, Kaliforniya'da doğmuştur. İki erkek ve kız kardeşin en büyüğü olan Brolin, ev kadını olan Helen Sue'nin oğludur, Henry Bruderlin ise müteahhittir. Aile, kalabalıklaşma sebebiyle Westwood'a taşınmaya karar verdi. Genç bir çocuk olarak, hayvanlar ve uçaklarla ilgilenen hareketli bir çocuktur.2007 yapımı Av partisi;The Hunting Party filminde Franklin Harris olarak rol almıştır. 2009 yılı ABD yapımı İkinci El Araba Alınır Satılır filminde Ben Selleck rolünde oynamıştır. Mehmet Ãœlker Mehmet Ülker (d. 1955, Divriği, Sivas), ışık şefi, kameraman, görüntü yönetmeni. Mehmet Ülker 1976 yılından bu yana "ışık şefi, kameraman, görüntü yönetmeni olarak birçok dizi, film ve belgesellerde görev yapmıştır. Ülker, Köy Seyirlik oyunları ile başladığı meslek hayatına Türkiye’nin en önde gelen dizi, film ve belgeselleriyle devam etmiş, bu alanda en iyilerden biri olduğunu kanıtlamıştır. Özellikle Deli Yürek, Kurtlar Vadisi, Ekmek Teknesi, Acı Hayat gibi en çok izlenen dizilerde görev yaparak çok önemli başarılara imza atmakla birlikte reklam filmi, klip v.b birçok çalışmalar gerçekleştirmiştir. Ülker, çalışmalarına devam etmektedir. Nancy Lenehan Nancy Lenehan (d. 26 Nisan 1953), Amerikan oyuncu. 1980 yılından beri film ve televizyonlarda göründü. En son oynadığı kısa-sitcom "Worst Week" olarak bilinmektedir. "My Name Is Earl" dizisinde Earl karakterinin annesi olan Randy rolünü canlandırmıştır. Yeni birçok televizyon şov ve filmlerinde konuk yıldız olarak oynamıştır: "Malcolm in the Middle", "Everybody Loves Raymond", "Judging Amy", "Gilmore Girls", "Caroline in the City", "Dharma & Greg", "Buffy The Vampire Slayer", "3. Rock from the Sun", "ER", "Boy Meets World", "The Nanny", "Quantum Leap", "Roseanne", "V", "The Facts of Life", "Hill Street Blues" and "Alice". Dan Logan Dan Logan (d. 19 Aralık 1985) İngiliz müzisyendir. Eski The Kooks ve eski Cat the Dog üyesidir. Logan, East Midlands'ta doğdu. Ama Liverpool'da büyüdü. Brighton Institute Of Modern Music'te okudu. Cat the Dog'un elemanlarıyla burada tanıştı. 2004'te grup kuruldu. 3 konser verdikten sonra Virgin Records'la anlaştılar. Ama grup 2007'de dağıldı. Logan, şu an Brighton merkezli grup Lyrebirds ile çalmaktadır. 1970'lerdeki Fender Jazz Bass kullanmaktadır. Genelde Ampeg ve Hiwatt amphi kullanır. Niçiren Budizmi Niçiren Budizmi (日蓮系諸宗派: "Nichiren-kei sho shūha") Japon rahip Niçirenin (1222–1282) öğretilerine dayanan bir Budist okuldur. Niçiren okulunun tarih boyunca Japonya'da Ortaçağ'daki Kyoto tüccarları, 2. Dünya Savaşı öncesi dönemdeki ultra-milliyetçiler gibi farklı gruplar üzerinde büyük etkisi olmuştur. Niçiren Budizmi Lotus Sutra'ya yaptığı vurguyla, ve buna bağlı olarak her insanın doğuştan Buda-doğasına sahip olduğu, dolayısıyla herkesin bir gün aydınlanmaya ulaşacağına olan inancıyla ayırt edilir. Ayrıca Niçiren, ortodoks Mahayana anlayışından saptıkları iddiasıyla Japonya'daki Zen, Arık Ülke, Shingon gibi diğer okulların karşısında konumlanır. TomTom TomTom, Avrupa'nın en büyük navigasyon sistemleri firması. TomTom, Avrupa'da %50'ye varan pazar payıyla sınıf lideridir. Markanın Türkiye'de, TomTom Go 600,500, 60, 50, 40, TomTom Via 130, 135, 125, 120 ve TomTom Start 60, 25, 20 modelleri dışında, Built-in-Car tipi modelleri de bulunmaktadır. TomTom, harita yazılımı olarak, Tele Atlas'ı bünyesine katarak TomTom Maps haritalarını kullanmaktadır. NGC 4941 NGC 4941 Başak takımyıldızı yönünde yaklaşık olarak 130 milyon ışık yılı uzaklıkta bulunan bir çubuklu sarmal gökada. William Herschel tarafından 24 Nisan 1784 tarihinde keşfedilmiştir. Gökada, Başak II Grupları'nın bir alt-grubu olan NGC 4697 Grubu üyesidir ve etkin bir gökadadır. NGC 4941, Teta Virginis'in 1,5 derece batısında yer alan oldukça parlak bir gökadadır. Suzuki Alto Suzuki Alto Suzuki'nin mini sınıftaki hatchback modeli. İlk nesli 1979'da tanıtılan Alto, 1984, 1988, 1994, 1998 ve 2004 yıllarında yenilenmiştir. Otomobil zaman içinde, Suzuki Fronte, Suzuki Mehran, Suzuki Celerio, Suzuki A-Star, Mazda Carol, Nissan Pino, Nissan Pixo, Chevrolet Alto, Maruti Alto, Maruti 800, Changan SC7080, Changan SC7090 adlarıyla satılmış, 7 nesli devirmiştir. Otomobilin 2009'da piyasaya sürülen son modeli, Suzuki'nin Hindistan'daki ortağı Maruti tarafından üretilmekte, 1.0 lt benzinli motoru ve iki şanzıman seçeneğiyle dünyaya satılmaktadır. NGC 4697 Grubu NGC 4697 Grubu, Başak kümesi'nin güney kenarındaki parçayı oluşturan Başak II Grupları içinde bulunan bir altgrup. NGC 4697 Grubu'nun başlıca gökadaları aşağıda listelenmiştir. Altgrubun diğer üye gökadaları: MCG-1-33-82, NGC 4948A, MCG-1-33-61, MCG-1-33-59, UGCA 310, IC 3908, MCG-1-33-33, MCG-1-33-11, MCG-1-33-3 ve MCG-1-33-1. Maruti Maruti Suzuki India Limited (MSIL), Hindistan merkezli bir otomotiv şirketidir. Şirket, 24 Şubat 1981 tarihinde Hindistan hükûmeti tarafından Maruti Udyog Limited adı ile kurulmuş olup Suzuki'nin yan kuruluşudur. Şirketin merkezi Yeni Delhi'de yer almaktadır. Anavatınında Maruti 800 adlı modeliyle yoğun bilinirliğe sahip olan Maruti, günümüzde Suzuki'nin pek çok global modelini Hindistan'daki tesislerinde üretmektedir. Maruti Suzuki, Temmuz 2018 tarihi itibarı ile Hindistan'ın en büyük otomobil üreticisi olup ülkedeki otomobil pazarının %53'ünü tutmaktadır. Lasse HallstrÃ¶m Lars Sven "Lasse" Hallström (d. 2 Haziran 1946), İsveçli film yönetmeni. "My Life as a Dog (Mitt liv som hund)" (1985) ve "The Cider House Rules" (1999) filmleriyle En İyi Yönetmen Akademi Ödülü'ne aday olmuştur. Hallström, Stockholm, İsveç'te doğmuştur ve babası dişçi ve İsveç yazar Karin Lyberg'dir 1907–2000). Hallström, ABBA'de çalışırken müzik video mesleğini öğrendi. "My Life as a Dog" (1985) filminde yönetmenlik ve yazarlık konusunda uluslararası başarı kazandı. Bunun üzerine Hallström, Amerikalı filmleriyle çalışmaya başladı. İlk Amerikalı filmi konusundaki başarısı "Gilbert'in Hayalleri" (1993) filmi oldu. NGC 5084 NGC 5084 Başak takımyıldızı yönünde yaklaşık olarak 80 milyon ışık yılı uzaklıkta bulunan bir merceksi gökada. William Herschel tarafından 10 Mart 1785 tarihinde keşfedilmiştir. Gökada, Başak II Grupları'nın bir alt-grubu olan NGC 5084 Grubu üyesidir ve LINER çekirdeğe sahip olduğu düşünülmektedir. NGC 5084, yaklaşık 250 milyon ışık yılı çapıyla tüm Başak kümesi içerisindeki en büyük gökadalardan biridir ve bizim gökadamızdan en az 10 kat daha büyüktür. NGC 5084 Grubu NGC 5084 Grubu, Başak kümesi'nin güney kenarındaki parçayı oluşturan Başak II Grupları içinde bulunan bir altgrup. NGC 4697 ve NGC 4699 gruplarını geçerek güneye doğru uzanan Başak II Grupları, NGC 5084 altgrubuyla son bulur. NGC 5084 Grubu'nun başlıca gökadaları aşağıda listelenmiştir. Greg Stiemsma Gregory "Greg" Stiemsma (26 Eylül 1985) Amerikalı basketbolcudur. Stiemsma, Wisconsin,Randolph'da dünyaya gelmiştir.Burdan prefosyonel basketbolcu olarak çıkan tek oyuncudur.4.ligde mücadele eden "Randolph lisesi" ile üst üsüte üç kez şampiyonluk yaşamıştır.Daha Sonra Wisconsin Üniversitesine devam eden Stiemsma, kolej kariyerinin bitmesiyle birlikte basketbol hayatını Türkiye'de "Oyak Renault" formasını giyerek devam etti.Daha sonra Güney Kore takımı Seoul SK Knights'da devam etti.Kısa bir dönem Busan KT Sonicboom'da da oynayan oyuncu 2009-10 sezonu için NBADL ligi takımlarından Sioux Falls Skyforce' la sözleşme imzaladı.Bu takım aynı zamanda Minnesota Timberwolves ile bağlantısı olan takımdır.Oyuncu 2012 yazında Free Agent olmuş ve Minnesota Timberwolves'la sözleşme imzalamıştır. MAT-49 MAT-49, Fransız yapımı bir hafif makineli silahtır. İsminin sonunda "49" olmasının sebebi ilk kez 1949 yılında üretilmiş olmasıdır. MAT-49’un birçok prototipi yapılmıştı. Bu prototiplerin sonunda Fransız silah fabrikaları MAT-49 hafif makineli tüfeğinin üretimine başladı. MAT-49 makineli tabancası çok sayıda ekonomik üretimden, izin sürecinden geçip ardından acilen Fransız Ordusu, Fransız Yabancı Lejyonu ve sömürge güçlerinin kullanımına sunuldu. 1960'lı yıllarda çok sayıda MAT-49 üretilmişti. MAT-49, Süveyş Krizi, Birinci Çinhindi Savaşı, Vietnam Savaşı ve Cezayir Bağımsızlık Savaşı sırasında yaygın olarak kullanıldı. Hafif olması ve ateş gücünün yüksek olması nedeni ile önemli bir silah oldu. Uzunluğu 460 mm ve 720 mm olarak değişmekte, namlu uzunluğu 230 mm, ağırlığı 3.5 kg ve atış hızı 600 m/s'dür. Özellikle Sovyetler Birliği, Çin ve Vietnam tarafından küçük değişikliklere uğramış MAT-49'lar üretildi. 1979 yılında FAMAS piyade tüfeklerinin yerini almasıyla üretimi tamamıyla durdu. Edson Braafheid Edson René Braafheid (d. 8 Nisan 1983, Paramaribo, Surinam) Surinam doğumlu Hollandalı futbolcudur. USLC ekiplerinden Austin Bold FC'te forma giymektedir. Hollanda millî takımında da forma giyen Braafheid, millî formayla ilk maçına 11 Şubat 2009'da Tunus karşısında çıktı. 2010 FIFA Dünya Kupası'nda da millî formayı giydi ve takımıyla gümüş madalya kazandı. Braafheid profesyonel kariyerine FC Utrecht'te 2003 yılında başladı ve 81 kez lig maçına çıktı. Braafheid, 10 Şubat 2007'de FC Twente'yle ilk Eredivisie maçını Feyenoord karşısında oynadı. Braafheid Bayern Münih'e 2009-10 sezonunda katıldı. Alman kulübü ile Twente 11 Haziran 2009'da 2.5 milyon € karşılığında anlaştı. İlk on birdeki yerini koruyamayan Braafheid, buna rağmen, millî takımın 2010 FIFA Dünya Kupası kadrosuna dahil edildi. Braafheid, 1 Şubat 2010'da İskoçya kulübü olan Celtic'le 2009-10 sezonunun sonuna kadar kiralık oynamak üzere sözleşme imzaladı. Braafheid, Celtic'le ilk maçına 7 Şubat 2010'da Scottish Cup'ta 4-2 kazanılan Dunfermline Athletic karşısında çıktı. Ancak, başarısız olarak sadece 9 lig maçında forma giyebildi. 11 Şubat 2009'da Hollanda millî futbol takımıyla ilk maçına Tunus karşısında çıkan Braafheid, Hollanda'nın 2010 FIFA Dünya Kupası kadrosuna çağrıldı. 27 Mayıs 2010'da Hollanda teknik direktörü Bert van Marwijk, onun Dünya Kupası kadrosunda yer alacak 23 oyuncudan biri olduğunu duyurdu. 2010 FIFA Dünya Kupası'nda Giovanni van Bronckhorst ile aynı mkevkiide oynadığından forma şansı bulamayan Braafheid, 2010 FIFA Dünya Kupası Finali'nin 105. dakikasında van Bronckhorst'un yerine oyuna girerek sadece 1 kez 2010 FIFA Dünya Kupası maçında forma giymiştir. Bademliköy Bademliköy (Yunanca: Λουτρός "Lutros"), Kuzey Kıbrıs Türk Cumhuriyeti'nin Lefke ilçesinde bulunan bir köydür. Kıbrıs Cumhuriyeti'nin kontrolü dışında olarak, Lefkoşa kazasında resmiyette varlığını sürdürmektedir. 2006 yılı itibarı ile toplam nüfusu 106'dır. Lefke belediyesine bağlıdır ve kentin kuzeybatısındadır. Bağlıköy, Lefke Bağlıköy veya Ambeligu (Yunanca: Αμπελικού, "Ambeliku") "de jure" olarak Kıbrıs Cumhuriyeti'nin Lefkoşa Bölgesi'nde, "de facto" olarak ise Kuzey Kıbrıs'ın Lefke ilçesinde bulunan bir köydür. 2006 yılı itibarı ile toplam nüfusu 222'dir. NGC 5102 NGC 5102 Erboğa takımyıldızı yönünde yaklaşık olarak 12 milyon ışık yılı uzaklıkta bulunan bir merceksi gökada. John Herschel tarafından 21 Nisan 1835 tarihinde keşfedilmiştir. Gökada, M83 Grubu içindeki Erboğa altgrubu üyesidir. Uzaklık ölçümlerinde iki metot kullanılmıştır. Yüzey parlaklığı metodu kullanılarak NGC 5102'nin uzaklığı, 13.0 ± 0.8 MIy (4.0 ± 0.2 Mpc) olarak hesaplanmıştır. TRGB metodu kullanılarak NGC 5102'nin uzaklığı, 11.1 ± 1.3 MIy (3.40 ± 0.39 Mpc) olarak hesaplanmıştır. Bu iki metodun ortalaması alındığında NGC 5102'nin uzaklığı, 12.1 ± 0.7 MIy (3.70 ± 0.23 Mpc) olarak hesaplanmaktadır. Kılıç dansı Kılıç dansları dünya tarihi boyunca kaydedilir. Yunanistan, Orta Doğu, Pakistan, Hindistan, Çin, Kore, İskoçya ve Japonya’dan çeşitli geleneksel solo ve alaycı savaş (Pyrrhic) kılıç dansları vardır. Bayan kılıç dansı veya Raks al sayf, Orta Doğu’dayaygın değildir. Mısır’da erkekler el ard olarak adlandırılan bir dansı icra ederler, bir evliliğe ait sanat dansı kılıçların yukarda yükseltildiği dans, fakat kadınların toplumdaki danslarında kılıçları bir dekor olarak kullandığı yaygınca bilinmez. Buna rağmen Fransız sanatçısı Jean-Léon Gérôme’nin (Mısır’ı 18nci yüzyılda ziyaret etti) tabloları ve oymalarında kılıç dansçıları kılıçlarını başlarının üzerinde dengelediği şeklinde gösterir. Kılıç dansı, (Raqs al Saïf) Türkiye, Pakistan-Hindistan ve İran’da yaygındır. Kadınların kılıç dansı, Mısır ve Türkiye’de erkeklerin arasındaki kılıç savaşının dışında yayıldı. Osmanlı yönetimi sırasında Sultan tarafından kılıç dansının yasaklandığı bir zaman bile vardı, çünkü bir askerden kılıcını almış olan dansçıların onu dansın sonunda “öldürmeye” teşebbüs edeceğine inanılıyordu orduya karşı bir direnç başlatmak için kılıçları toplamıştı. Bu kılıçlar asla geri verilmedi. A Word on Sword Dancing by Jheri St James Genel Kılıç dansı formları aşağıdakileri kapsar: Yapmacık kılıç danslarına dünya çapında rastlanır, Yunanistan’dan "Xiphism", antik Romalıların "Saltatio Armatum" , Türk, Pers ve Orta Doğu geleneklerinden Japon yapmacık savaş danslarına. Hilt-and-point kılıç dansları bütün Avrupa’da uygulanır veya uygulanıyordu. Bunlar özellikle 1400-1450 yılları civarında Kutsal Roma Cermen İmparatorluğu sınırları ile haberleşen bir alanda toplanır ve bu geleneksel dansların çoğu hala Almanya, Avusturya, Kuzey İtalya ve Flanders’de icra edilir. Bağlanmış kılıç dansları ayrıca İber Yarımadası’nın her yerinde bulunur ve hala geniş bir şekilde Bask Yurdu’nda icra edilir. Nurember’de Smiths ve Cutlers loncası tarafından icra edilen kılıç dansı 1350 yılından kayıtlanır. Kılıç danslarının 16ncı yüzyıl kayıtları bütün Almanya üzerinde hayatta kalmaktadır. Dansların hayatta kalmalarının gösterimi Zürih'ten (1578) ve Nürnberg’den (1600). İskoçya’da bir dansın icra ediliş tarihi 1285 olarak kayıt edilir, fakat bu 1440'taki bir dokümanda bulunur. Geleneksel kılıç danslarının bir önemli konsantrasyonu batı Alp’lerin İtalyan tarafında bulunur. Susa vadisi’nde ana yerler Giaglione, Venaus ve S. Giorio , orada "Spadonari" (kılıç -tutanlar) olarak adlandıralan dans şimdi hala Ocak ayı sonu ve Şubat ayı başlangıcı arasında uygulanır. Bu dans ayrıca doğa ve bitkinin yeniden doğuşu ile bağlantılıdır. Romanya’da Calusari olarak adlandırılan dans Morris Dansı’yla benzer bir kılıç dansdır ve bereket ayinleri ve at tapınmanın unsurlarını kuşatan çok karmaşık törensel dansın bir kısmıdır. Bursa’nın Kılıçkalkan dansı şehrin Osmanlı fethini göstermektedir. Sadece erken Osmanlı savaş elbisesi giymiş olan erkekler tarafından icra edilir ve müziksiz olup kılıçların ve kalkanların şıkırtısı ile dans edilir. Cengizköy Cengizköy veya Peristeronari (Yunanca: Περιστερωνάρι), Kuzey Kıbrıs Türk Cumhuriyeti'nin Lefke ilçesinde bulunan bir köydür. Kıbrıs Cumhuriyeti'nin kontrolü dışında olup Lefkoşa kazasında statüsü yürürlüktedir. 2006 yılı itibarı ile toplam nüfusu 180'dir. Lefke belediyesine bağlıdır ve kente yakındır. Denizli, Kıbrıs Denizli, "de jure" olarak Kıbrıs Cumhuriyeti'nin Lefkoşa Bölgesi'nde, "de facto" olarak ise Kuzey Kıbrıs'ın Güzelyurt İlçesi'nde bulunan bir köydür. 2006 yılı itibarı ile toplam nüfusu 573'tür. Lefke belediyesine bağlıdır ve kentin güneybatısındadır. YeÅŸilyurt, Lefke Yeşilyurt veya Pendaya (Yunanca: Πεντάγεια, Πεντάγια), Kuzey Kıbrıs Türk Cumhuriyeti'nin Lefke ilçesinde bulunan bir köydür. Kıbrıs Cumhuriyeti'nin kontrolü dışında olarak, Lefkoşa kazasında resmiyette varlığını sürdürmektedir. 2006 yılı itibarı ile toplam nüfusu 1278'dir. Lefke belediyesine bağlıdır. Gemikonağı'nın 5 km doğusundadır. AÄŸabeyli, Cihanbeyli Ağabeyli, Konya ili Cihanbeyli ilçesine bağlı bir mahalledir. Ağabeyli'de 1 adet İlköğretim okulu eğitime hizmet verilmektedir. Priştine Üniversitesi Priştine Üniversitesi (Arnavutça: "Universiteti i Prishtinës"; Sırpça: "Univerzitet u Prištini" / "Универзитет у Приштини") Kosova’nın başkenti Priştine’de bulunan üniversite. 1999 Kosova Savaşı’ndan sonraki süreçte iki parçalı hâle gelmiştir. Esas kısımları Priştine’de bulunmakla beraber, bazı kısımlar Mitroviça’nın Sırp kesiminde faaliyet yürütmektedir. Genelinde Arnavutça, ayrıca çeşitli bölümlerde Türkçe ve İngilizce eğitim verilen ve merkezi Priştine’de yer alan üniversitede birçok bölüm bulunmaktadır. Priştine Üniversitesi’nden kopan ve Mitroviça’nın Sırp kesiminde Sırbistan idaresi altında faaliyet gösteren üniversite UNMIK tarafından Mitroviça Üniversitesi olarak tanınmıştır. Burada eğitim dili Sırpçadır. Çakıllı Dere Çakıllı Dere veya Yalya Deresi (Yunanca:Γιαλιάς, İngilizce: Yialias), Kıbrıs'ta bir dere. 88 kilometrelik bir uzunluğu olan dere, Kıbrıs'ın ikinci en uzun deresidir. Günümüzde pek akmamamaktadır. Trodos Dağları'nda, Machaeras dağ sırasından doğar, Mesarya Ovası'ndan akar ve denize ulaşamadan, Turunçlu köyü yakınlarında ikiye ayrılarak son bulur. Güneyinden geçtiği Turunçlu köyünü birkaç kez sel tehdidinde bırakmıştır. Dali köyünden ve Lefkoşa - Larnaka yolundan da akar ve Köprülü Göleti'nden de geçer. Adını bir iddiaya göre bugün Dali'nin bulunduğu yerde olan antik Idalion kentinden almıştır. NGC 5121 NGC 5121 Erboğa takımyıldızı yönünde bulunan bir sarmal gökada. John Herschel tarafından 26 Haziran 1834 tarihinde keşfedilmiştir. Ahmet Akgündüz Ahmet Akgündüz (d. 1955, Diyarbakır, Malkaya, Çüngüş), Rotterdam İslam Üniversitesi rektörü, Osmanlı Araştırmaları Vakfı mütevelli heyeti başkanı. İlkokulu köyde tamamladıktan sonra, Gaziantep İmam-Hatip Lisesi’ni ve Gaziantep Lisesi fen bölümünü bitirdi. 1980 yılında Erzurum Üniversitesi İslami İlimler Fakültesi’nden, 1982 yılında İstanbul Üniversitesi Hukuk Fakültesi'nden mezun oldu. Dicle Üniversitesi Hukuk Fakültesi’ne Hukuk Tarihi Araştırma Görevlisi olarak giren Akgündüz, 1983 senesinde Mastırını ve 1986 senesinde de “İslam Hukukunda ve Osmanlı Tatbikatında Vakıf Müessesesi” adlı teziyle doktorasını tamamladı. 1987 senesinin Kasım ayında hukuk doçenti olan Akgündüz, aynı yıl Konya Selçuk Üniversitesi Hukuk Fakültesi’ne “Hukuk Tarihi ve İslam Hukuku Doçenti” olarak tayin edildi. 1986-1991 yılları arasında Başbakanlık Osmanlı Arşivi'nde Uzman Müşavir ve Devlet Arşivleri Danışma Kurulu üyeliği sıfatlarıyla araştırmalarda bulunan Akgündüz, 1993 Eylül’ünde Dumlupınar Üniversitesi’ne Hukuk Profesörü olarak atandı. Ekim 1993'te aynı üniversiteye bağlı Bilecik İktisadi ve İdari bilimler Fakültesi’ne Dekan olarak tayin olunan Akgündüz, aynı zamanda Osmanlı Araştırmaları Vakfı Mütevelli Heyet Başkanıdır. 1997-1998 ders yılında Princeton Üniversitesi’nde araştırmalarda bulundu. Arapça, Hollandaca (Felemenkçe), İngilizce ve Farsça bilen Akgündüz, evli ve iki çocuk babasıdır. Akgündüz hakkında Hollandanın etkin gazetelerinden Volkskrant'a konuşan bilim insanları, Akgündüz'ün çalışmalarında yüzlerce paragraflık bilgiyi kaynak göstermeden, kendisi yazmış gibi kullandığını iddia etmişlerdir. Hollanda Eğitim Bakanı Jet Büssemaker tarafından ayrıca, Akgündüz'ün, "pılısını pırtısını toplayıp gitmesini" istenmiştir ve bakan, Akgündüz'ün kovulması için ısrarcı olacağını açıklamıştır . HÃ¼dai Aksu Hüdai Aksu, (d. 5 Şubat 1948, Bartın - ö. 10 Şubat 2009 İstanbul), Türk ses sanatçısı. Hüdayi Aksu 5 Şubat 1948 yılında Bartın’da dünyaya geldi. Doğuştan gözleri görmeyen Aksu 1954 yılında Ankara Körler Okulu’na girdi ve ilkokul eğitiminden sonra sanat çalışmalarını aynı okulun sanat kısmında sürdürdü. Kısa zamanda müziğe olan yeteneği sayesinde öğretmenlerinin dikkatini çeken Aksu ud çalışmaları sırasında Ankara Radyosu fasıl hocalarından ünlü müzisyen İbrahim Tuğberk’ten dersler aldı. 1965 yılında Körler Okulundan mezun olduktan sonra İstanbul’a geldi ve derneğin müzik ekiplerinde çalışmaya başladı. 1966 yılında Körler Okulu’nda tanıştığı ses sanatçısı Elfida Hanım’la evlendi. Bu evlilikten üç çocukları oldu. Dernek bünyesindeki müzik çalışmalarının yanı sıra Boğaziçi’nin gece hayatını oluşturan ünlü eğlence mekanlarında sanat icra eden Aksu kısa zamanda tanındı ve geniş bir hayran kitlesi edindi. Ünlü sanatçı Zeki Müren ve pek çok sanatçı Aksu’nun ud icrası ve sesine olan hayranlıklarını zaman zaman ifade etmişlerdir. 1973 yılında ilk kasetini çıkaran Aksu’nun toplam 41 albümü bulunuyor. Çoğunun gelirinden doğru-dürüst yararlanamadığı bu albümler sayesinde yurt içinde ve özellikle yurt dışında yaşayan gurbetçiler arasında önemli bir ün kazandı. 70'li ve 80’li yıllarda bugünkü tanıtım araçlarının yeteri kadar gelişmemiş olması yüzünden kitlelere ulaşma konusunda yine de sıkıntılar yaşayan Aksu’nun ulaşmış olduğu tanınmışlık düzeyi ne yazık ki sergilediği sanatına denk düşer düzeyde olamadı. Aksu’nun da tanınma konusunda özel bir çaba içinde olmaması, onu kitlelere tanıtma önerisiyle yaklaşanlara kuşkuyla bakması gibi etmenlerin bu duruma yol açtığı söylenebilir. 1970'li yılların istikrarsız ortamında icra etmekte olduğu sanatına rağmen geleceğin belirsiz olduğunu gören Aksu bir yandan öğrendiklerini yeni nesillere aktarabilmek, diğer yandan da kendisi ve çocuklarının geleceğini güvenceye alabilmek için körler okullarında çalışmak istemesi üzerine 1977 yılında Ankara Körler Okulu’nda müzik öğreticisi olarak göreve başladı. Bir yıl sonra İstanbul Körler Okulu’na tayin edilen Aksu o zamanlar İstinye’de bulunan İstanbul Körler Okulu’nda iki yıl ud öğreticiliği yaptı. Daha sonra öğretmenlikten ayrılan Aksu 21 yıl süreyle kesintisiz olarak Kumkapı’daki bir eğlence mekanında akşam programları icra etti. Son yıllarda yaşadığı çeşitli sağlık sorunları yüzünden işi bırakan Aksu müzik çalışmalarını farklı yerlerde ve aralıklarla sürdürdü. 4000’den fazla Türk Sanat Müziği eserini notasıyla bilen ve bunları hakkıyla icra edebilen ender müzik adamları arasındadır. Yöresel türkü ve şarkıları bile icra edebilme yeteneği yüzünden onu “tombala torbası” şeklinde niteleyenler bile oldu. İstenip de çalamadığı hemen hemen hiçbir eserin bulunmadığı söylenir. Gösterdiği yüksek iş disiplini sayesinde aynı yerde 21 yıl gibi uzun bir süreyle kesintisiz çalışan çok az sayıdaki müzisyenlerden birisidir. Saatlerce bir eserden öbürüne geçebilen Aksu böyle uzun bir programı yalnızca 10 ya da 15 dakikalık kısa bir ara vererek sonuna kadar aynı tempoyla götürme yeteneğini gösterebilmiş, yaptığı işe saygısı yüzünden kar-kış demeden, koşullar ne olursa olsun işini aksatmadan sürdürmüş bir kimsedir. Her zaman sanatına güvenmiş ve koşullar ne olursa olsun ekmeğini taştan çıkarırcasına bir yaşam mücadelesi yürütmüş, hiçbir zorluğa boyun eğmemiş, başkalarının karşısında küçülmemiş, hakkını almak için her yolu denemiş örnek bir kişi ve iyi bir aile babası olarak tanınır. Arkadaşları arasında sevilen, körlüğü hiçbir şekilde mazeret olarak görmeyen ve diğerleri tarafından gösterilmesine şiddetle karşı çıkan bir yapıya sahiptir. Son yıllarda yaşadığı sağlık sorunları artmış ve 10 Şubat 2009 cumartesi günü kalp yetmezliğinden aramızdan ayrılmıştır. NGC 5189 NGC 5189 (Gum 47, IC 4274), Sinek takımyıldızı yönünde bulunan bir gezegenimsi bulutsu. James Dunlop tarafından 1 Temmuz 1826 tarihinde keşfedilmiştir. teleskopla bakıldığında S benzeri şekliyle çubuklu sarmal galaksileri andırır ve bu yüzden "Sarmal Gezegenimsi Bulutsu" olarak da adlandırılır. NGC 5189'un Dünya'dan yaklaşık olarak 3.000 ışık yılı uzaklıkta olduğu tahmin edilmektedir. Yengeç Bulutsusu'nu hatırlatan ipliksi karmaşık yapısıyla tuhaf bir görünümü vardır. NGC 5189, iyi bir teleskopla güney yarımküreden gözlenebilir. Erboğa'nın 1 3/4˚ güneydoğusunda, Güneyhaçı'nın en parlak yıldızı olan Alfa Crucis'in 6 1/4˚ güney-güneydoğusunda yer alır. 10 kadir parlaklığına rağmen gökyüzünde 2.5’ uzanır ve bu yüzden daha küçük bir teleskopla bakıldığında beklendiği gibi karanlık görünür. İsviçre millî basketbol takımı İsviçre millî basketbol takımı, İsviçre'yi uluslararası turnuva ve maçlarda temsil eden basketbol takımıdır. 5 kez Avrupa Basketbol Şampiyonası'na katılmıştır. Yaz Olimpiyat Oyunları'na 2 kez katılmış, FIBA Basketbol Dünya Kupası'na ise hiç katılamamamıştır. Hawaii dili Hawaii dili ("ʻŌlelo Hawaiʻi"), Hawaii'ye özgü olan bir Polinezya dilidir. İngilizce ve Hawaii dili, ABD'ye bağlı olan Hawaii eyaletinin iki resmî dilinden birisidir. Anadil olarak yaklaşık 2.000 kişi tarafından konuşulur, fakat ABD nüfus sayımına göre ABD'de toplam 27.160 Hawaii dili konuşan vardır. En çok Hawaii adası ve Niihau'da konuşulur, fakat bütün Hawaii adaları ve ABD anakarasında Hawaii dili konuşanlar vardır. Toplam 12 harfi vardır. Bunlar: Daha uzun okunan ünlü harfler için de ayrıca makron kullanılır (Āā Ēē Ōō Īī Ūū). Bazı kelimelerde anlam ayrımı için büyük önem taşırlar. "Örneğin:" kane = cilt hastalığı, NGC 5248 NGC 5248 (ayrıca Caldwell 45 olarak da bilinir), Başak takımyıldızı yönünde yaklaşık olarak 50 milyon ışık yılı uzaklıkta bulunan bir çubuklu sarmal galaksi. William Herschel tarafından 15 Nisan 1784 tarihinde keşfedilmiştir. Galaksi, Başak III Grupları'nın bir alt-grubu olan NGC 5248 Grubu üyesidir ve etkin bir galaksidir. Kosta Rika colÃ³nu Colón (İspanyolca çoğul: "colones") ya da tam ismiyle Kosta Rika colónu (İspanyolca: "colón costarricense"; ISO 4217: CRC), Kosta Rika'da kullanılan resmî para birimidir. İsmi, İspanyolcada ""Cristóbal Colón"" olarak bilinen Kristof Kolomb'dan alınmıştır. Colónun alt birimi "céntimo", ve bir colón 100 céntimoya bölünür. Colón için kullanılan sembol "₡". Kosta Rika colónu Kosta Rika Merkez Bankası tarafından dağıtılır. Aşağıdaki şekillerde dağıtılır: NGC 5248 Grubu NGC 5248 Grubu, Başak III Grupları içerisindeki ve Başak kümesi'nin bir parçası olan küçük bir gökada grubu. Grup içerisindeki NGC 5248, çubuklu sarmal bir gökadadır ve bölgedeki en parlak gökadalardan biridir. ZZ Top's First Album ZZ Top's First Album, Amerikan blues-rock grubu ZZ Top'un ilk albümüdür. 1971'de piyasaya çıkmıştır. CD versiyonu ise 1987'de remiks şeklinde tekrar basılmıştır. Ertuğrul Melikoğlu Ertuğrul Melikoğlu, (d. 3 Mart 1968, Görele, Giresun), Türk iş adamı. İlk ve orta öğrenimini Görele'de tamamladı. Lise eğitimini Trabzon Lisesi'nde bitirdi. Üniversite tahsilini İstanbul'da İstanbul Teknik Üniversitesi Mimarlık Fakültesi'nde 1990 yılında tamamladı. Mezun olduktan sonra 1990-1991 yılları arasında Ankara-Çankaya ve İstanbul Mimarlık Bürolaları'nda çalıştı. Askerliğini 1992 yılında Erzurum'da yedek subay olarak İnşaat Takım Komutanlığında yaptı. 1993 yılında memleketi Görele'de mimari proje bürosu açtı.1995-1996 yıllarında Kayseri'de 3500 konutluk Mim-Sin Konut Yapı Kooperatifinde proje koordinatörü ve kontrolör olarak görev yaptı. Çalışma hayatına 1996 yılından beri, Görele'de kendi kurduğu firmasıyla, özel sektörde devam etmektedir. 28 Mart 2004 yerel seçimlerinde AKP'den Görele Belediye Başkanlığına seçildi. 30 Mart 2014 yerel seçimlerinde Ak Parti'den aday gösterilmeyen Melikoğlu bağımsız belediye başkan adayı oldu ve 2. olarak 30 Mart 2014 yerel seçimlerinde Ak Parti'nin adayı Tolga Erener'e Görele Belediye Başkanlığı'nı devretmiştir. Rio Grande Mud Rio Grande Mud Amerikan blues-rock grubu ZZ Top'un ikinci albümüdür.1972 yılında çıkmıştır.1987 yılında remix cd albümü olarak tekrar satışa çıkmıştır.Ayıca 2003 yılında çıkan best of setinde de şarkılar yer almıştır. NGC 5331-1 NGC 5331-1 Başak takımyıldızı yönünde yaklaşık olarak 437 milyon ışık yılı uzaklıkta bulunan bir sarmal gökada. William Herschel tarafından 13 Mayıs 1793 tarihinde keşfedilmiştir. NGC 5331-1, NGC 5331-2 ile etkileşim halindedir ve bir gökada çifti oluştururlar. NGC 5331-2 NGC 5331-2 Başak takımyıldızı yönünde yaklaşık olarak 437 milyon ışık yılı uzaklıkta bulunan bir sarmal gökada. William Herschel tarafından 13 Mayıs 1793 tarihinde keşfedilmiştir. NGC 5331-2, NGC 5331-1 ile etkileşim halindedir ve bir gökada çifti oluştururlar. NGC 5394 NGC 5394, Av Köpekleri takımyıldızı bölgesinde yaklaşık olarak uzaklıkta bulunan bir çubuklu sarmal gökadadır. William Herschel tarafından 16 Mayıs 1787 tarihinde keşfedildi. Halton Arp tarafından görüntülenmiş ve NGC 5395 ile birlikte Arp 84 olarak "Eşlikçileri büyük ve yüksek yüzey parlaklığına sahip sarmal gökadalar" kategorisi altında Tuhaf Gökadalar Atlası'na dahil edilmiştir. NGC 5394, NGC 5395 ile etkileşim halindedir ve bir gökada çifti oluştururlar. NGC 5395 NGC 5395, Av Köpekleri takımyıldızı bölgesinde yaklaşık olarak uzaklıkta bulunan bir çubuksuz sarmal gökadadır. William Herschel tarafından 16 Mayıs 1787 tarihinde keşfedildi. Halton Arp tarafından görüntülenmiş ve NGC 5394 ile birlikte Arp 84 olarak "Eşlikçileri büyük ve yüksek yüzey parlaklığına sahip sarmal gökadalar" kategorisi altında Tuhaf Gökadalar Atlası'na dahil edilmiştir. NGC 5395, NGC 5394 ile etkileşim halindedir ve bir gökada çifti oluştururlar. Gökada içinde 25 Haziran 2000 tarihinde Tip II süpernova SN 2000cr keşfedilmiştir. Greystoke: The Legend of Tarzan, Lord of the Apes Greystoke: The Legend of Tarzan, Lord of the Apes, 1984 İngiltere yapımı filmdir. Jane rolündeki Andie MacDowell'ın başrol oynadığı ilk filmdir. Christopher Lambert Tarzan rolündedir. Hugh Hudson tarafından yönetilen filmin senaryosu 1914'te yayınlanan Edgar Rice Burroughs'un "Tarzan of the Apes" adlı kitabından uyarlamadır. Solimpeks Solimpeks, Türkiye merkezli yenilenebilir enerji ürünler üretimi yapan firmalardan biridir. Hızlı büyüyen firma 60 ülkede varlık göstermekte ve satışlarının %70'ini Avrupa ülkelerine yapmaktadır. İngiltere'de MCS listesine girmeyi başaran ilk ve tek hibrit kollektörünün üreticisidir. Firmanın tarihi 1979'da kurucu ortakların dedeleri tarafından imal edilen Türkiye'nin ilk güneş enerjisi paneliyle başlar. Gelinen noktada güneş enerjisinden hem elektrik hem de sıcak su üreten hibrit panelleriyle dünyanın ilgisini çeken bir firma olmuştur. Amerikan Building Green'de haftanın ürünü seçilen hibrit paneller aynı zamanda İngiltere'de yayın yapan Channel4'un "Green Heroes" ödülüne layık görülmüştür. Merkezi Konya'da bulunan şirketin 3 ülkede satış ofisi mevcuttur. Son dönemlerde Solimpeks'in Almanya'ya yapacağını lanse ettiği yatırımlar Bavyera Ekonomi Bakanı Martin Zeil tarafından bir basın açıklamasında memnuniyet verici bir gelişme olarak değerlendirilmiştir. Ancak, burada da depo ve satış ofisine ilave olarak yeni bir yatırım gerçekleştirilememiştir. Yaşam Çiçeği Yaşam çiçeği, iç içe geçmiş eşit alana sahip çok sayıda çember ve dışında bir büyük çemberden oluşan geometrik şekil. Her bir çemberin merkezi, çevresindeki altı çemberin çevrelerinin kesiştiği yerdedir. Drunvalo Melchizedek bu sembolün evrenin ve yaşamın sırlarını barındırdığını iddia etmektedir. Ateş Arabaları Ateş Arabaları (Özgün adı: "Chariots of Fire"), 1981 Büyük Britanya yapımı filmdir. Filmde 1924 Yaz Olimpiyatları'na katılan koyu dindar İskoç Hristiyan atlet Eric Liddell ile ön yargıları aşmaya çalışan İngiliz Yahudi atlet Harold Abrahams'ın gerçek yaşamları konu edilmiştir. Senaryosunu Colin Welland'ın yazdığı filmi Hugh Hudson yönetti. Yedi dalda Akademi Ödüllerine aday olan film, En İyi Film de dahil olmak üzere dört ödül kazandı. Britanya Film Enstitüsünün BFI Top 100 British films listesinde 19. sırada yer aldı. Folk metal Folk metal, 1990'lı yıllarda Avrupa'da gelişmeye başlayan bir heavy metal alttarzıdır. Halk anlamına gelen "folk" sözcüğünden de anlaşılacağı gibi bu tarz, heavy metal ile halk müziği ezgilerinin bir sentezidir. Yöresel çalgıların kullanıldığı bu türde, fazla olmasa da yöresel şarkı söyleme tarzları da kullanılır. Folk metal tarzında müzik yapan ilk grup, "The Wayward Sons of Mother Earth" adlı albümleri 1990 yılında yayınlanan Skyclad adında bir İngiliz gruptur. Türün ilk örnekleri İsrail de dahil olmak üzere Avrupa'nın değişik bölgelerinde 1994-1995 yıllarına kadar pek sergilenmedi. Bu ilk grupların arasındaki İrlandalı grup Cruachan, zamanla Celtic metal olarak adlandırılacak yeni bölgesel türe öncülük ederken Alman grup Subway to Sally, medieval metal olarak bilinen türün oluşmasına öncülük etti. Bu grupların katkılarına rağmen bu müzik türü 1990'lar boyunca fazla tanınma başarısı gösteremedi. 2000'li yılların başından itibaren Finlandiyalı gruplar Finntroll, Ensiferum, Korpiklaani, Turisas ve Moonsorrow da katkılarıyla kısmen ön plana çıktı. Folk metal, hem heavy metal hem de halk müziği sergileyen grupların farklı türlerde performans sergileyerek oluşturdukları çeşitlilikle ayırt edilmektedir. Çok çeşitli yöresel çalgıların kullanılmasından dolayı grupların düzenli kadrosunda altı veya daha fazla müzisyen bulunabilir. Ayrıca bazı gruplar yöresel çalgıların seslerini elde etmek için klavye kullanmaktadır. Bu tarz içindeki şarkı sözleri genellikle paganlık, doğa, fantezi, mitoloji ve tarih ile ilgilidir. Bir İngiliz grubu olan Skyclad, 1990 yılında, Martin Walkyier'in eski grubu Sabbat'ten ayrılmasından sonra kuruldu.Thrash metal grubu olarak başlayan ekibin "The Wayward Sons of Mother Earth" adlı ilk albümlerinde birkaç şarkıda geçici müzisyen Mike Evans'ın keman ezgileri kullanıldı.Allmusic'ten Eduardo Rivadavia bu albümü "iddialı" ve "çığır açan" şeklinde ifadelerle tanımladı. İlk albümde yer alan "The Widdershins Jig" adlı şarkı, "bilhassa çok önemli" ve "metal dünyasında kuşkusuz bir ilk" gibi ifadelerle alkışları topladı. Gruba yeni dahil olan keman müzisyeniyle birlikte ikinci albümleri "destansı yöresel eğlendirici stil" ve "normalde rock gruplarının solo gitarla yaptıkları melodi ve ana hatların kemanla daha belirgin gerçekleştirildiği bir içerik" taşıyordu. Skyclad o günden beri, Cruachan grubundan Keith Fay'in de bu grubu "folk metalin yaratıcıları" olarak tanımasının yanında bu tarzın öncüleri olarak kabul görmektedir. Gemini Rasathanesi Gemini Rasathanesi Hawaii ve Şili'de 8,1 metrelik iki teleskopu olan astronomik rasathane. Bu ikiz teleskoplar, kuzey ve güneyde neredeyse tüm gökyüzünü kapsamaktadır. Şu anda astronomların kullandığı optik/kızılötesi teleskopların en gelişmiş ve en büyükleri arasındadır. Gemini teleskopları, ABD, Birleşik Krallık, Kanada, Şili, Brezilya, Arjantin ve Avustralya'dan oluşan bir konsorsiyum tarafından inşa edilmiş ve işletilmektedir. Bu ortaklık, Association of Universities for Research in Astronomy (AURA) tarafından yönetilmektedir. Trenton Trenton ÅŸu anlamlara gelebilir: Kadıoğlu John Zorn John Zorn (d. 2 Eylül 1953; New York, Birleşik Devletler) avant-garde sanatçısı, bestekâr, aranjör, yapımcı , saksafoncu ve multienstrümentalisttir. Eserleri belli bir sınıf içine sokulmamakla beraber çok geniş bir yelpazede yer alır. Avantgart, jazz, emprovize çağdaş klasik müzik gibi birçok müzik türünde eserler vermektedir.Yahudi olan John Zorn ayrıca bir punk jazz grubu olan Naked City ve bir kletzmer grubu olan Masada'nın kuruculuğunu da üstlenmiştir. NGC 5426 NGC 5426 (veya Arp 297), Başak takımyıldızı bölgesinde yaklaşık olarak uzaklıkta bulunan bir çubuksuz sarmal gökadadır. William Herschel tarafından 5 Mart 1785 tarihinde keşfedildi. NGC 5427 ile gökada çifti oluşturur ve etkileşim halindedirler. Halton Arp tarafından NGC 5427 ile birlikte Arp 297 olarak "Uzun iplikçiklere sahip çift veya çoklu gökadalar" kategorisi altında Tuhaf Gökadalar Atlası'na dahil edilmiştir. Etkileşim halindeki bu iki gökadanın çarpışıp çarpışmayacağı kesin değildir. Bu etkileşim on milyonlarca yıl devam edecek. Karşılıklı kütleçekim etkisi nedeniyle, gökadaları birbirlerine bağlayan yıldız köprüsünde de görüldüğü gibi yeni yıldızlar oluşturmaya devam edecekler. Samanyolu'nun da yaklaşık 2,6 milyon ışıkyılı uzaklıktaki komşu Andromeda Gökadası ile yaklaşık beş milyar yıl içinde benzer bir çarpışmaya maruz kalacağı tahmin edilmektedir. NGC 5426; NGC 5427, NGC 5468, NGC 5472 ve NGC 5493 ile birlikte NGC 5427 Grubu Ã¼yesidir. Beşiktaş (futbol takımı) 1964-65 sezonu Beşiktaş (futbol takımı), Türkiye 1. Ligi'ndeki yedinci sezonunda lider Fenerbahçe'nin 6 puan gerisinde ikinci oldu. Türkiye Kupası'nda ise ilk kez tur atlayamayarak 3. turda elendi. Bir senelik aradan sonra tekrar Ljubisa Spajic ile anlaşan Beşiktaş, sezona iyi bir başlangıç yaptı ve 6 haftada 5 galibiyet ve 1 beraberlik aldı. Ancak Galatasaray ve Göztepe beraberlikleri ile sarsılan Beşiktaş, sezonunun ikinci yarısı aldığı beraberliklerle şampiyonluk yarışında geride kaldı. Son haftalarda 3 maçlık bir galibiyet serisi yakalayan, yine de Fenerbahçe'yi geçemedi ve bitime bir hafta kala rakibi birinciliğini ilan etti. Beşiktaş, derbilerde açısından başarısız bir sezon geçirdi ve Galatasaray'a iki maçta da yenildi (0-1, 2-3), Fenerbahçe'yle ise ilk maçta 1-1 berabere kaldı, son hafta oynanan formalite maçında ise 1-0 yenildi. Turnuvaya 3. turdan katılan Beşiktaş'ın rakibi, Amatör Küme takımı İdmanocağı oldu. Trabzon'da oynanan ilk maç uzatmalara gitti ancak 120 dakikada kazanan olmadı ve maç 0-0 bitti. Rövanş maçıysa İstanbul'da oynandı. Beşiktaş maçı 1-0 kaybetti. Amatör bir takımın Beşiktaş'ı eleme başarısı ise Trabzon'da kutlandı ve bütün Türkiye tarafından takdir gördü. İkinci kez düzenlenen TSYD Kupası önceki seneden farklı olarak klasik üç büyükler turnuvası haline dönüşmüştü. Beşiktaş, ilk maçında Fenerbahçe'yi 1-0 yenip, Galatasaray'la da 2-2 berabere kalarak kupayı ilk kez müzesine götürdü. Beşiktaş iki maçta da aynı ilk 11'le sahaya çıkmıştı. NGC 5427 NGC 5427 (veya Arp 271), Başak takımyıldızı bölgesinde yaklaşık olarak uzaklıkta bulunan bir çubuksuz sarmal gökadadır. Ayrıca seyfert galaksisi olarak listelenmiştir. William Herschel tarafından 5 Mart 1785 tarihinde keşfedildi. NGC 5426 ile gökada çifti oluşturur ve etkileşim halindedirler. Halton Arp tarafından NGC 5426 ile birlikte Arp 297 olarak "Uzun iplikçiklere sahip çift veya çoklu gökadalar" kategorisi altında Tuhaf Gökadalar Atlası'na dahil edilmiştir. Etkileşim halindeki bu iki gökadanın çarpışıp çarpışmayacağı kesin değildir. Bu etkileşim on milyonlarca yıl devam edecek. Karşılıklı kütleçekim etkisi nedeniyle, gökadaları birbirlerine bağlayan yıldız köprüsünde de görüldüğü gibi yeni yıldızlar oluşturmaya devam edecekler. Samanyolu'nun da yaklaşık 2,6 milyon ışıkyılı uzaklıktaki komşu Andromeda Gökadası ile yaklaşık beş milyar yıl içinde benzer bir çarpışmaya maruz kalacağı tahmin edilmektedir. NGC 5427; NGC 5426, NGC 5468, NGC 5472 ve NGC 5493 ile birlikte NGC 5427 Grubu üyesidir. Gökada içerisinde 24 Ağustos 1976 tarihinde süpernova SN 1976D gözlemlenmiştir. NGC 5466 NGC 5466 Çoban takımyıldızı yönünde yaklaşık olarak 51,800 ışık yılı uzaklıkta bulunan bir küresel yıldız kümesi. William Herschel tarafından 17 Mayıs 1784 tarihinde keşfedilmiştir. NGC 5506 NGC 5506 Başak takımyıldızı yönünde bulunan bir sarmal gökada. William Herschel tarafından 15 Nisan 1787 tarihinde keşfedilmiştir. Gökada, Başak II Grupları'nın bir alt-grubu olan NGC 5506 Grubu üyesidir ve etkin bir çekirdeğe sahiptir. Clements Markham Sir Clements Robert Markham (d. 20 Temmuz 1830 – ö. 30 Ocak 1916), İngiliz coğrafyacı, kâşif ve yazar. 1863 ve 1888 yılları arasında Kraliyet Coğrafya Kurumu (RGS)'nun yazı işleri müdürüydü ve daha sonra 12 yıllığına Kurum'un başkanlığında görev aldı. Son kapasite dahilinde başlıca, 1901–04 Ulusal Antarktik Keşif Seferi'ni örgütlemekten ve Robert Falcon Scott'ın kutupsal kariyerini yaymaktan sorumluydu. Markham, Sir John Franklin'in kayıp keşif heyetine dair birçok aramadan biri esnasında HMS "Assistance" ile Arktik'e geldiği sırada bir Kraliyet Donanması öğrencisi ve deniz yarsubayı olarak mesleğine başladı. Daha sonra Markham, Hindistan Bürosu'na coğrafyacı olarak hizmet etti. Kınakına bitkilerinin yerli Peru ormanlarından toplanıp Hindistan'da ekilmesinden sorumluydu. Bu, Hindistan hükümetinin hangi tür kininin çıkartılabileceği konusunda ana bir kaynak elde ettiği anlamına gelir. Markham aynı zamanda Robert Napier'in Habeşistan seferî birliğine coğrafyacılık hizmeti de vermiş; 1868 yılında Magdala'nın düşüşüne şahit olmuştur. Markham'ın RGS başkanlığının asıl başarısı 50 yıl aranın ardından Antarktik keşfiyle İngiliz alâkasının 19. yüzyılın sonunda uyanışıydı. Ulusal Antarktik Keşif Seferi'nin nasıl örgütlenmesi gerektiği konusunda çok güçlü ve sağlam fikirleri vardı ve ilk olarak Yüzbaşı Scott'ın emirleri altında bir deniz harp kuruluşu olarak işletilmesini sağlayacak çok çetin mücadeleler verdi. Bunu yapmak amacıyla Markham, bilimsel topluluğa kadar ulaşan düşmanlık ve muhalefeti aştı. Keşif seferlerini izleyen yıllarda onunla aynı dönemde yaşamış başka kâşiflerin başarılarını hiçe sayıp itibarlarını zedeleyecek kadar Scott'ın meslek hayatını savunmaya devam etti. Bütün hayatı boyunca tarih olayları, seyahatnameler ve biyografiler içeren eserleri olan Markham sürekli seyahat eden bir gezgin ve üretken bir yazardı. RGS'ye yönelik birçok araştırma ve rapor yazmış ve aynı zamanda başkan olduğu Hakluyt Kurumu'na yönelik pek çok düzenleme ve çeviri çalışması yapmıştır. Çalışmalarının çoğunun bilginlikten oldukça büyük heyecana dayanmasının kabul edilmesine rağmen kamusal ve akademik onur nişanları almış; coğrafyanın öğretisinde büyük bir tesir olarak tanınmıştır. Onun ismini taşıyan coğrafî özellikler arasında 1902 yılında adını ondan alan Antarktika'nın Markham Dağı'dır. Stillingfleet'in kilise papazı, David Markham'ın ikinci oğlu Markham, Yorkshire, Stillingfleet'te 20 Temmuz 1830 tarihinde doğmuştur. Aile, New York'un eski başkiskopusu ve kraliyet özel hocası William Markham'ın soyundan geliyordu; bu saray bağlantısı, Windsor'un kilise kanunlarını düzenleyen bir papaz olarak 1827'de David Markham'ın atanmasına yol açmıştır. Markham'ın annesi Caroline née Milner, Yorkshire, Nun Appleton Hall'in Baronet'i Sir Willam Milner'ın kızı idi. 1838'de David Markham, Essex, Colchester'ın yakınındaki Great Horkesley'in rektörlüğüne atanmıştır. Bir yıl sonra Markham önce Cheam School'da ve daha sonra Wedminster School'da eğitimine koyulmuştur. Söylendiğine göre jeoloji ile astronomi ve genç yaştan itibaren boş zamanının çoğunu dolduran bir faaliyet, üretken yazarlık ile özellikle ilgilenen zeki bir öğrenciydi. Westminster'da "harikulada bir mekân" bulmuş; saldalla dolaşmaya, çoğu kez Thames Nehrindeki yarışlarda dümencilik yapmaya özel bir ilgi geliştirmiştir. Mayıs 1844'te Markham, Deniz Mahkemesinin Lord Komisyon Üyesi Koramiral Sir George Seymour ile, Mansfield'in Kontesi olan Markham'ın halası tarafından tanıştırılmıştır. Genç adam, koramiralin üzerinde olumlu bir izlenim bırakmış ve toplantı, Kraliyet Donanmasında onu askerî öğrenciliğe kadar götürmüştür. Bu nedenle 28 Haziran 1844 tarihinde Markham Portsmouth'a hareket edip birkaç gün sonra Seymour'un amiral gemisi HMS Collingwood'a katılmıştır. "Collingwood", Seymour'un Pasifik istasyonunun emirlerini üsttlenmekte olduğu Pasifik Okyanusu'na doğru uzun bir yolculuk için donatılıyordu. Bu yolculuk hemen hemen dört yıl kadar devam etmiştir. Markham'ın sosyal ilişkileri anlaşılan ona oldukça rahat bir zaman temin etmiş; karısını ve kızlarını gemisine alan koramiral Seymour ile aile yemeği yemek için sık sık gemiyle gezintiye davet edildiği bildirilmektedir. "Collingwood" gemisi, Rio de Janeiro ile Falkland Adaları'na yapılan ziyaretleri ve Güney Okyanusu'ndaki fırtınalı bir deniz yolculuğunu içine almış olan bir deniz gezisinden sonra 15 Aralık 1844'te, Pasifik istasyonunun merkezi Valparaíso'nun Şilinin liman şehrine ulaşmıştır. Birkaç haftalık bir mühletin ardından onun daha sonraki mesleğinde görünür bir şekilde rolü olan ülkenin tecrübesini Markham'a kazandıran "Collingwood" bu kez tekrar Peru kıyısındaki büyük liman şehri Callao seferine çıkmıştır.. Sonraki iki yıl boyunca Sandwich Adaları'nı (Hawaii), Mexico'yu ve Markham'ın, Fransız başkanlarına karşı çıkan milliyetçi isyancılara destek vermeye kalkıştığı Tahiti'yi ziyaret eden "Collingwood" Pasifik'te seyretmiştir. Deniz harp okulundaki bir öğretmene karşı saygısızlığından dolayı cezalandırıldığı zaman deniz harp disiplininin ilk üslubunu görmüş; sabahleyin saat sekizden güneşin batışına kadar güvertede ayakta kalmaya mecbur edilmiştir. 25 Haziran 1846 tarihinde on tane gruptan bir tanesinin içinde üçüncü dereceye giren Markham deniz yarsubaylık sınavını geçmiştir. Uzun dönemler Şilinin'da geçmiş ve Peru'nun liman şehirleri onun İspanyolca öğrenmesine de olanak tanımıştı. Deniz gezisinin sonuna doğru Markham'ın özlemleri anlaşılan o deniz harp mesleğinden itibaren değişmiş. İşte bu anda evden başlayan deniz gezisinde bu düşünceleriyle Seymour'un desteğini kazanan Markham, bir kâşif ve coğrafyacı olmayı her şeyden önce arzu etmiş. Temmuz 1848'de Portsmouth'a gelişte donanmayı terk etme isteğinden babasını haberdar etmiş ama kalması için babası tarafından ikna edilmiştir. Akdeniz'deki uzun bir hizmet döneminin ardından Markham, hizmete karşı ilgisini daha da hafifletmiş olan Spithead ve Cobh'a dayanan durgunluk süresini çekmiştir. Ancak 1850'nin başında üç gemilik bir filonun Sir John Franklin'in kayıp Arktik keşif heyeti için yeni bir aramaya girişmek üzere bir araya getirildiğini öğrenmiştir. Markham bu girişimde bir yer ayarlamak için ailesinin tesirini kullanmış ve 1 Nisan 1850'de filonun en önemli iki gemisinden biri HMS "Assistance" gemisine atanmasından haberdar edilmiştir. Sir John Franklin Kuzeybatı Deniz Yolculuğu'nun aramasında HMS "Erebus" ve HMS "Terror" gemileriyle İngiltere'yi terketmişti. Yüzer durumda bir geniş buz tabakasına demirleyip batıya doğru devam etme şansını bekleyen keşif heyeti son olarak Baffin Körfezi'nin kuzey sularında balina avcıları tarafından 29 Temmuzda görülmüştür. Kaybolmuş gemilere yönelik av iki yıl sonra baş göstermiştir. Markham'ın katıldığı yardım filosu HMS "Resolute" içinde Captan Harotio Austin tarafından kumanda edilmiştir. Markham'ın "Assistance" gemisine Erasmus Ommanney tarafından kaptanlık edilmiştir. Keşif heyetinin en genç üyesi ve onun tek deniz yarsubayı olarak Markham'ın sınırlı bir rolü vardı ama keşif seferinin her ayrıntısını seyir defterinde titiz bir şekilde açıklamıştır. Gemiler 4 Mayıs 1850 tarihinde sefere çıkmıştır. 28 Mayısta Grönland'ın en güney noktasını tesis ettikten sonra filo 25 Haziranda Melville Körfezi'nde buz tarafından durduruluncaya kadar güneye doğru ilerlemiştir. Nihayet Franklin tarafından götürülmüş bilinen güzergâha Lancaster Boğazının batısına ilerleyebildikleri 18 Ağustosa kadar burada kalmışlardır. Burada gemiler, kaybolan keşif heyetinin işaretleri yönelik farklı bölgeleri aramak için dağılmışlardır. 23 Ağustosta Ommanney, taş yığınından bir anıta bakıp keşfetmiş ve Franklin'in konserve et sağlayıcısı "Goldner" adını taşıyan yakın mesafede konserveleme malzemeleri keşfetmiştir. Diğer artan ve atılan ekipman kalıntılarıyla beraber bu kırıntılar kimsenin keşfetmediği Franklin'in ilk izleriydi. Birkaç gün sonra Beechey Adası'nda arama topluluğu, Ocak ve Nisan 1846 arasında ölmüş olan Franklin'in mürettebatının o üyeleri olduğunu ispatlayan üç mezara rastlamıştır. Aramalar, gemilerin uzun Arktik kışı için saklanmasına kadar sürmüştür. Takip eden aylarda çalışma şefi, bahar kızak sezonuna hazırlanmak için özel görev ile gönderilmiştir. Mürettebat konferansları ile dersleri ve Markham'ın "muhteşem sahnesel yetenekler"ini sergileyebildiği çeşitli tiyatral şaşırtma hareketleri vardı. Başlıca, Arktik tarihi ile olağanüstü literatürü konularında pek çok konferans vermiş ve "Collingwood" deniz gezisi sırasında onu büyülemiş olan bir ülkeye, Peru'ya imkân dâhilinde bir iade-i ziyaret yapmayı planlamıştır. Bahar geri geldiği zaman kızaklarla hareket eden bir dizi keşif heyeti, kayıp mürettebatın uzaktaki izlerini aramak için kızaklardan suya indirilmiştir. Markham, Franklin'in uzaktaki hiçbir izini çıkartmayan bu faaliyetlerde elinden gelen görevin en iyisini yerine getirmiş ama önceden haritası yapılmamış deniz kıyısının yüzlerce millik haritasının yapılmasına rehberlik etmiştir. Keşif heyeti Ekim 1851'in başında İngiltere'ye geri dönmüştür. İngiltere'ye geri dönüşü üzerine hemen Markham, donanmayı