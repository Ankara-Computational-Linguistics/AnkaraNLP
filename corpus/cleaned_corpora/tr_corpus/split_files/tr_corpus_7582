yılında Karşıyaka'ya kiralanmıştır. 2 yıl kiralık Karşıyaka'da kalmıştır. 2007-2008 sezonu başında Hacettepe takımına transfer olmuştur. 2009 yılının başıda Hacettepe takımından Gaziantepspor takımına transfer olmuştur. 2010-2011 sezonunda Manisaspor kulübüne transfer olmuştur. 2011-12 sezonunun yaz transfer döneminde 2. Lig'de mücadele eden Altay'a transfer oldu. Bir yıl sonra Balıkesirspor ile 1 yıllık sözleşmeye imza attı. 2012-13 sezonu ara transfer döneminde ise Karşıyaka'ya transfer oldu. 2014-15 sezonu başında Turgutluspor'a transfer olan Recep Biler, 2014-15 ara transfer döneminde Giresunspor'la anlaştı. Serap Serap, atmosferde ışık ışınlarının kırılmasından doğan ve çöllerde kolaylıkla gözlemi yapılabilen optik yanılma, uzaktaki bir cisme bakarken sanki bir su yüzeyinden yansıyormuş gibi, cisimle birlikte ters görüntünün oluşumudur. Ilgım, yalgın, pusarık isimleriyle de bilinir. Serap optik bir doğa olayıdır. Kısaca, uzak nesnelerin görüntüsünün, ışık ışınlarının bükülmesiyle, aslında bulunmadıkları bir yerde görünmesidir. Halüsinasyonun tersine, serap bir doğa olayıdır. Kamera ile kaydedilebilir. Gözlemcinin konumunda bulunan herhangi bir optik alet bu ışık olayını gözlemleyebilir. Sucuk (anlam ayrımı) Meister Eckhart Eckhart von Hochheim (1260–1328) adıyla ve daha yaygın ifadesiyle Meister Eckhart olarak bilinen Alman teolog, filozof ve mistik. Meister, Paris'te aldığı akademik unvanı göstermektedir. Hayatının sonlarına doğru Papa XXII. İoannes tarafından sapkınlıkla suçlandı. Eckhart ya hata ettiğini kabul ettiği ya da yazılarının arkasındaki mantığı açıkladığı için yakılmamış ancak mahkemesi sonuçlanmadan ölmüştür. Meister Eckhart olarak bilinen Dominiken teolog yaklaşık 1260'larda Thuringia'nın Alman bölgesinde muhtemelen Tambach köyünde hakkında çok az bilgi sahibi olunan, asil ve arazi sahibi bir ailede dünyaya geldi. Vaftiz ismi Eckhart, soyadı von Hochheim idi. Eckhart, Erfurt'ta Dominiken tarikatına katıldı. Çalışmalarına Köln'de devam etti. Eckhart kendisini hem ortaçağ bilgin Latincesi hem de Yüksek Almanca ile ifade etmiştir. Risalelerinde latince, vaazlarında Almanca kullanmıştır. Eckhart, Dominiken Tarikatı üyesi olan ve teknik anlamda Thomist olmasına rağmen ortaçağın en etkili Hristiyan Neoplatonistiydi ve kendisinden sonraki büyük Alman filozoflarını eserleriyle etkilemişti. Eckhart'ın görüşleri yaygın Hristiyan skolastisizminden farklılık arz etmekteydi. O, yaratılışın neoplatonik Bir'den südur ettiğini kabul ediyordu. Diğer bir farklılığı da Uluhiyet (God) ile Zât (Godhead) arasında yaptığı cesur ayrımdı. Hayatının sonlarına doğru Hristiyan ortodoksisine uymayan görüşleri sebebiyle suçlanmış ancak hakkında hüküm verilmeden ölmüştü. Eckhart kendisini ölünceye kadar Roma Katolik Kilisesinin itaatkar çocuğu olarak görmüştür. Dini yabancılaşmayı aşmak ve madde-ruh dünyasının aktüellerinden kurtulmak isteyen mistizmin en büyük kalelerinden Eckhart'a uğramalıdır. O, Tasavvufdaki Kutublardan Hasan Şazeli'nin iman aşamasına tekabül eden söze dökülemez başka bir fena makamını aynı eksen üzerinde kazanmıştır. Aynı sözler ve aynı kavrayışla. Gelenekten beslenip geleneğe eklemlenen dini normalin normal olmayan muhakemesinin yetersizliğini ve içeriden bir göz olarak içkin hesaplar adına uluhiyetin bilinçaltında asla gerçekleşemeyecek bir sentezini yapma girişiminin imkânsızlığını orta yere koymuştur. Half-Life 2: Episode One Half-Life 2: Episode One, Valve Corporation tarafından geliştirilen birinci şahıs nişancı oyunudur ve 1 Haziran 2006'da yayımlanmıştır. 2004'te yayımlanan "Half-Life 2"nin birinci devam bölümüdür. Valve'in "Half-Life 2"nin devamını bölümler olarak getireceğine karar vermeden önceki ismi "Half-Life 2: Aftermath"dir. "Half-Life 2"nin de kullandığı Source motorunu kullanır. Oyun yeni ışıklandırma ve animasyon teknolojileri getirmiştir. Ayrıca yardımcı yapay zekayı da daha iyi hale getirmiştir. Oyun, "Half-Life 2"deki olaylardan hemen sonra başlar. "Episode One"ın ana karakteri Gordon Freeman ve yardımcı karakter Alyx Vance, insan ırkının Combine'a karşı savaşını sürdürmektedir. Oyun başladığında, Gordon Freeman kendisini Citadel'in yıkıntıları arasında bulur ve oyun boyunca Alyx ile birlikte Şehir 17'yi tahliye etmeye çalışırlar. "Episode One", Valve'in çıkarmayı planlamış olduğu üç "Half-Life 2" bölümünden biridir. Oyun, Valve'in "The Orange Box" paketinde "Half-Life 2", , "Team Fortress 2" ve "Portal" ile birlikte yer alır. "Episode One" genel olarak olumlu tepkiler almıştır. Oyunun kooperatif yönü övülmüştür fakat kısalığı ve az olay yaşanması genel olarak eleştirilmiştir. İlk iki oyunda olduğu gibi yine bu oyunda da Gordon Freeman adlı bilim adamını yönetiyoruz ve Half-Life 2'den kaldığımız yerden tepesinde bir patlamaya neden olduğumuz Citadel'den başlıyoruz, 2. oyunun sonunun aksine G'Man bizi, zamansız boyuta koyamamıştır çünkü Vortigauntlar tarafından engellenmiştir, ve Citadel patlamasından kısa bir süre sonra enkaz içerisinde uyanarak, oyuna başlarız.. Ardından Şehir-17'den kaçmaya çalışıyoruz. Kaçmaya çalışırken Half-Life 2'den de tanıdığımız Alyx Vance bize oyun boyunca yardım ediyor. Serinin diğer oyunlarına göre en kısa olanıdır ve yaklaşık 4-5 saatlik oynanış süresi vardır. Kısa olmasına rağmen en az 20 saatlik oynanışa sığabilecek aksiyon ve duygu yüklü sahne vardır. Oyunda HDR grafik teknolojisi kullanılarak daha gerçekçi ışıklandırmalar sağlanmıştır. Yapay zeka ve surat ifadeleri geliştirilmiştir. Ayrıca oyuna yeni bir düşman türü olan Zombine adlı zombiye dönüşmüş Combine askerler eklenmiştir. Bu düşman tipi normal zombilerden daha hızlı, dayanıklı ve ayrıca el bombası ile intihar saldırısı yapabilmektedir. Oyun çıktığı tarihte serinin takipçileri tarafından beğenilmiş ve eleştirmenlerden de genellikle olumlu eleştiriler almıştır. Kaliteli grafikleri ve ses efektleri, üst düzey karakter seslendirmeleri, renkli Alyx karakteri, sağlam aksiyonu ve eğlenceli oynayışı ile övülmüş; çok kısa oyun süresi (4 - 5 saat), hiçbir yeni silah ve yeni oynayış elementleri sunmadığı için eleştirilmiştir. Oyunun dünyaca ünlü Metacritic sitesindeki ortalama notu 87 puandır. Halil Bey Türk tarihinde Halil Bey şeklinde anılan birden fazla kişi bulunmaktadır. Bunlar; Karesi Karesi ÅŸu anlamlara gelebilir: Saffet SancaklÄ± Saffet Sancaklı (d. 27 Şubat 1966 Tutin), Türk eski futbolcudur. Aynı zamanda iş adamı olan Sancaklı, 2011 Türkiye genel seçimlerinde Milliyetçi Hareket Partisi'nden milletvekili adayı oldu. Halihazırda MHP Merkez Yürütme Kurulu üyesidir. 2014 Yerel Seçimlerinde MHP Kocaeli Büyükşehir Belediye Başkan Adayı olmuştur. Eski Yugoslavya'da Tutin şehrinde 27 Şubat 1966 doğdu. 1968 yılında Türkiye’ye göç etmiştir. Eğitimini İstanbul'da Gaziosmanpaşa’da Cemal Gürsel İlkokulu’nda ardından ortaokul ve liseyi Vefa Poyraz Lisesinde tamamladı. Anadolu Üniversitesi İşletme Bölümü’nü kazandı, lakin Beşiktaş futbol kulübündeki futbol kariyeri nedeniyle üniversite eğitimi yarıda kaldı. 2009 yılında tekrar üniversite sınavına girdi ve Anadolu Üniversitesi Kamu Yönetimi bölümünü kazandı. Şu anda üniversite öğrenimini; Anadolu Üniversitesi “Kamu Yönetimi” bölümünde devam ettirmektedir. Sırasıyla Gaziosmanpaşa Kültürspor, Vefa, Beşiktaş, Eskişehirspor, Konyaspor, Sarıyer, Kocaelispor, Galatasaray, Kocaelispor, Fenerbahçe, Konyaspor'da forvet mevkiinde oynadı. olan Saffet Sancaklı, faal futbol yaşantısını 1998-1999 sezonunda Konyaspor'da bıraktı ve FIFA Futbolcu Menajerliği Lisansı aldı. Süper Ligde toplam 130 gol atarak adını 100'ler kulübüne yazdırdı. 24 kez millî takımlara çağrılan Saffet Sancaklı 1 kez Türkiye U-21 ve 20 kez de Türkiye A millî takımı olmak üzere toplam 21 kez millî takımlar formasını giydı ve bu karşılaşmalarda 6 gol kaydettı. A millî takımla 1996 Avrupa Futbol Şampiyonasına katıldı. Futbolculuktan sonra Sancaklı Menajerlik şirketini kurup Türkiye'de yerleşik ilk FIFA Lisanslı futbolcu menajeri oldu. TMSF'ye devredilen İstanbulspor'un satış ihalesi 30 Haziran 2006'da yapıldı ve 3 milyon 250 bin dolar ile en yüksek teklifi veren Marmara Spor Faaliyetleri Sanayi ve Ticaret A.Ş, İstanbulspor’un yeni sahibi oldu. Saffet Sancaklı İstanbulspor'un Sportif Danışmanlığını kulübü devredene kadar yapmıştır. 2007 Genel Seçimlerinde de MHP'den aday adayı olan Saffet Sancaklı, 28 Ocak 2011 tarihinde Milliyetçi Hareket Partisi genel başkanı Devlet Bahçeli'nin de katıldığı bir tören ile MHP saflarında aktif siyasete atılmıştır. 11 Nisan 2011 tarihinde, İstanbul 2. Bölge 5. Sıra Milletvekili adaylığı resmen açıklanmıştır. Ama 12 Haziran 2011 genel seçimlerinde milletvekili olarak seçilememiştir. 2014 Yerel Seçimlerinde MHP Kocaeli Büyükşehir Belediye Başkanlığına aday olmuş ancak seçilememiştir. 4 Kasım 2012 ve 21 Mart 2015 tarihinde yapılan MHP 10. ve 11. Olağan Büyük Kurultayında MYK Üyesi seçildi. Haziran 2015 Türkiye genel seçimlerinde ise MHP'den Kocaeli 1. sıra milletvekili adayı olarak gösterildi ve seçildi. Bu seçimlerin tekrarlanması sonucu Kasım 2015 Türkiye genel seçimlerinde MHP'den tekrar aday gösterildi ve yeniden seçildi. 11 Kasım 2016 günü TBMM'deki odasında gizli kamera bulunduğu iddiası meclis gündemine geldi. Ancak daha sonra kameranın daha önceden yerleştirilip söküldüğü anlaşıldı. Sancaklı evli ve Duygu ve Mert adında iki çocuk babasıdır. Eşi Hülya Sancaklı Ocak 2017'de eşinin silahıyla intihar etti. NOT:"Evsahibi olarak Türkiye baz alınmıştır." Artin BoÅŸgezenyan Artin Boşgezenyan Efendi, II. Meşrutiyet döneminde Osmanlı Meclis-i Mebusanı'nda 3 dönem Halep mebusluğu yapmış Ermeni asıllı bir Osmanlı siyasetçisidir. 1908-1912 Osmanlı Meclis-i Mebusanı'nda, 1912 Nisan-Ağustos Osmanlı Meclis-i Mebusanı'nda ve 1914-1918 Osmanlı Meclis-i Mebusanı'nda bulunmuştur. İlk iki dönem mebusluğunda işçi hakları için hassasiyet gösteren sol kanada mensup bir siyasetçi olarak dikkati çekmiştir. 1914-1918 arasındaki tek parti rejiminin 1 Kasım 1918'de İttihat ve Terakki liderlerinin İstanbul'dan ayrılmalarıyla sona ermesi üzerine, Meclis'in kapatıldığı 21 Aralık 1918 gününe kadarki kısa dönemde, Ermeni Tehciri şartlarına ilişkin olarak Meclis'te dile getirdiği şiddetli eleştiriler zabıtlara geçmiştir (tehcir döneminde mebustur): Boğazlıyan Kaymakamı Kemal Bey'in 10 Nisan 1919'da idamıyla sonuçlanan mahkemede (Nemrut Mustafa Divanı) sorgu hakimliği yapmıştır. Daugava Nehri Daugava (Letonca) ya da Batı Dvina (Rusça: "Западная Двина"́ (Zapandnaya Dvina), Belarusça: "Заходняя Дзвіна" (Zachodniaja Dzvina), Litvanca: "Dauguva", Lehçe: "Dźwina", Almanca: "Düna") Üç Baltık ülkesinden biri olan Letonya'nın başkenti Riga 'nın ortasından geçen ve Baltık Denizi'ne dökülen nehirdir. Letonya'nın en büyük nehridir. Daugava Nehri, Rusya'daki Valdai tepelerinden doğar, Beyaz Rusya ve Letonya'dan geçerek Baltık denizinde Riga Körfezi'ne dökülür. Nehrin toplam uzunluğu 1,020 km'dir. Bu uzunluğun 325 km'si Rusya, 338 km'si Beyaz Rusya, 352 km'si Letonya topraklarında kalmaktadır. 19. yüzyılda bir kanal vasıtası ile Berezina ve Dinyeper nehirlerine bağlanmıştır; ancak günümüzde bu kanal çalışmamaktadır. Daugava, Letonya ve Beyaz Rusya arasında uluslararası sınırı oluşturur. C.Michael Hogan'a göre, Daugava Nehri (önemli oranda kirli akışıyla) Sovyet kolektif tarım dönemi ve hidroelektrik enerji projelerinin çevresel bozulmaya etkisinin görüldüğü bir nehirdir. Üzerinde Rīgas HES, Ķeguma HES ve Pļaviņu HES isimli üç baraj bulunmaktadır. Bir dördüncüsü olan Daugavpils HES planlanmış, ancak güçlü itirazlarla karşılaşıldığı için yapılmamıştır. Nehrin Letoncadaki ismi, eski Baltık kökenli kelimelerden gelen "büyük su"dur (daudz ūdens). Daugava'nın diğer dillerdeki isimleri, Dyna – Düna – Двина – Дзьвіна – Dźwina – Dvina'nın kökenleri belirsizdir. Bu ad, Max Vasmer'in ""Etimoloji Sözlüğü""ne göre, Viking destanları ve "Nestor'un Günlüğü"nde "Dvina"nın toponimisi açıkça Ural dillerinden kaynaklanıyor olamaz, muhtemelen "nehir akışı" anlamında kullanılan Hint-Avrupa kökenli bir sözcükten gelir. Nehrin toplam havza alanı 87.900 km'dir, 33.150 km'si Beyaz Rusya topraklarındadır. Aiviekste, Pałata, Kasplya, Mezha, Dysna, Pērse adlarında altı kolu vardır. Ortaokul Ortaokul, ilkokulu takip eden eğitim dönemine verilen isimdir. Türkiye'de ortaokullar ikiye ayrılır: Ortaokullar ve din eğitimi ağırlıklı "İmam-Hatip Ortaokulları. Ortaokul son sınıf öğrencileri Liselere Geçiş Sistemi sınavı veya yerel yerleştirme ile liselere geçerler. 1997 yılı öncesinde 5 yıllık ilköğretim eğitimi sonrasında öğrencinin eğitim gördüğü 3 yıllık eğitim kurumuydu. Bu öğretimden sonra ise öğrenci bir başka eğitim kurumu olan liseye devam ediyordu. 1997'de çıkarılan bir yasayla Türkiye'de ortaokul, ilkokulla birleştirilerek ilköğretim adını aldı. 2012 yılında yapılan düzenlemelerden sonra; öğrencilerin öğrenim gördüğü birinci 4 yıl "(1, 2, 3, 4. sınıflar)" ilkokul, ikinci 4 yıl "(5, 6, 7, 8. sınıflar)" ortaokul ve üçüncü 4 yıl "(9, 10, 11, 12. sınıflar)" ise lise şeklinde isimlendirilmiştir. İstanbul Murat Paşa Camii İstanbul Murat Paşa Camii, İstanbul'un Fatih ilçesinin Yusufpaşa semtinde Millet Caddesi ile Vatan Caddesi'nin kesiştiği noktada Aksaray Meydanı'ndaki camidir. Has Murat Paşa 1465-1471 arasında yaptırdı. İki fonksiyonlu Bursa Okulu üslubundadır. Duvarlar kesme taş ve tuğladır. Aslında külliyedir. Ancak günümüze sadece cami ve hazinesinin bir kısmı gelebilmiştir. Erken Osmanlı plan tipini gösterir. Zaviyeli cami plan şeması içinde değerlendirilen bir yapıdır. Bursada gelişmiş bir plan tipidir. Ters T Plan şemalı bir yapıdır. Önü revaklı, son cemaat yeri olan, arka arkaya iki kubbesi bulunan, 2 hücreyle konumlandırılmış bir külliyedir. Almaşık bir yapıdır, taştan yapılmıştır. 2 sıra tuğla, bir sıra kesme taş tekniği kullanılmış. Bir sağda, bir solda mihrap var. Kubbeye pandantiflerle geçilmiş. Cephede iki kat pencere var. Üstteki pencereler yuvarlak ve dışarı açılmaz. Alt pencereler dikdörtgendir ve dışa açılır. Sütunlar farklı yükseklikte ve farklı malzemelerle yapılmış. Son cemaat yerinin önünde 2 küçük mihrap var. Portalı mermerden yapılmış. Sade ve yüksek. Pencerelerde vitray kullanılmamıştır. Mukarnaslı pandantifler görülür. Halil İnalcık bir konuşmasında, çocukluk yıllarında bu camide zaman geçirdiğini belirtmiştir. Melbourne Melbourne, Avustralya'nın Victoria eyaletinin başkenti ve 3.7 milyon nüfusuyla ülkenin ikinci en kalabalık şehri (2006 sayımına göre). Melbourne bir milyon nüfusu aşmış şehirler arasında dünyanın en güneyinde bulunanıdır. Melbourne, 2011 yılında "The Economist" dergisi tarafından yayınlanan Dünyanın En Yaşanabilir Şehirleri listesinde kültürel nitelik, iklim, yaşama ücreti, ve sağlık, suç oranı gibi sosyal koşullar bakımından birinci seçilmiştir. Melbourne, Avustralya'nın en büyük üç şirketine ev sahipliği yapmaktadır: Telstra, BHP Billiton ve National Australia Bank. Avustralya Ticaret Konseyi, Avustralya Sendika Konseyi ve Avustralya Menkul Kıymetler Borsası'nda işlem gören şirketlerin çoğunluğu Melbourne'da bulunmaktadır. Avustralya'nın spor kenti olarak adlandırılan Melbourne, ülkenin büyük spor musabakalarına ev sahipliği yapmaktadır. Bunlar Melbourne Bahar At Yarışları Festivali (Melbourne Kupası buna dahildir), Avustralyan Formula Bir Grand Prix, Avustralya Açık Tenis Turnuvası ve AFL Büyük Finali. Melbourne güney yarımkürenin ilk Olimpiyatlar'ına 1956 yılında ev sahipliği yaptı. 2006 İngiliz Milletler Topluluğu Oyunları da Melbourne'da düzenlendi. Şehir adını Derbyshire kasabasının Melbourne köyünde evi bulunan Birleşik Krallık Başbakanı William Lamb, 2. Vikont Melbourne'dan aldı. Kelimenin kökü Eski İngilizce'ye dayanır ("mylla burne") ve "değirmen suyu" anlamına gelir. Avrupalı yerleşimciler Melbourne'a ilk 1835 yılında arazi bulmakta zorluk çektikleri Tazmanya'dan geldiler (o zamanki adıyla "Van Diemen'in Toprağı"). Bölgede daha önce yaşayan topluluk Kulin aborjinleriydi. 600,000 dönümlük bir alan için sekiz Wurundjeri temsilcileri ile anlaşma sağlanmasına rağmen, Avustralya'yı o dönem yöneten Yeni Güney Galler hükûmeti bu anlaşmayı feshetip yeni yerleşimcilerin masraflarını telafi etti. Sonuçta bölgede yerleşim yerli halkı umursamaksızın devam etti. 1851'de Victoria'daki Altına Hücum ismi verilen keşiften sonra Melbourne kenti hızla büyüdü. Sadece 14 yıl içinde Avustralya'nın en kalabalık kenti haline gelen kent, işlek limanı sayesinde yoğun bir göç aldı. Avrupa'dan ilk önemli göçleri İrlanda, İskoçya ve Almanya'dan alan Melbourne, aynı dönemde Çinlilerin de akınına uğradı. 19. yüzyılın sonuna doğru İtalyan ve Yunan göçleriyle Avrupalı nüfusu artan Melbourne, 1 Ocak 1901'de Avustralya'nın federasyonlaşması ile birlikte ilk genel parlamentoya da ev sahipliği yaparak başkent oldu. Bugün kentin kalbindeki Federation Square, federasyon ilanının 100. yılında hizmete açıldı. 1927'ye kadar başkent olarak kalan Melbourne, daha sonra Victoria eyaletinin başkentine dönüştü. 1956 Olimpiyat Oyunları, Melbourne için bir dönüm noktası oldu. İkinci Dünya Savaşı sonrasındaki yapılanma hareketleri içinde özel önem verilen kent, güney yarım kürede düzenlenen ilk oyunlara, 22 Kasım-8 Aralık tarihleri arasında ev sahipliği yaptı. 72 ülkenin mücadele ettiği oyunlar için kent merkezinde tasarlanan Olimpik Park, organizasyonun kalbiydi. Merkezinde Melbourne Cricket Ground'un bulunduğu parkta yüzme yarışlarının yapıldığı havuz, Collingwood FC kulübünün tesislerine dönüşen West Pac Centre'nin içinde hâlen kullanımdadır. Aynı parkta Avustralya Açık'ın oynandığı Ulusal Tenis Merkezi kortları ve onun merkez kortu olan Rod Laver Arena bulunmaktadır. Melbourne'un kardeş şehirleri: Böcüzade Süleyman Sami Böcüzade Süleyman Sami Osmanlı Devleti'nde uzun bir bürokratlık kariyerinden sonra, 1908-1912 Osmanlı Meclis-i Mebusanı'nda (emekliliğini istediği 1911'e kadar) Hamid-i Abad (Isparta) mebusluğu yapmış, emeklilik yıllarında da çok kapsamlı bir Isparta Tarihini kaleme almış Osmanlı yazarı, bürokrat ve siyasetçisidir. 5 Ocak 1851'de Isparta'da doğmuştur. 14 yaşında hafız ve hattat oldu. Isparta Rüşdiyesi'ni ve İstanbul Hukuk Mektebi'ni bitirerek hakimlik icazeti aldı. 18 yaşında kâtip olarak girdiği devlet hizmetinde hep Isparta'da kalarak 10 yıl boyunca Isparta şehremini (belediye başkanı) oldu. II. Meşrutiyet'in ilanı ile Isparta mebusu seçilerek Meclis-i Mebusan'a girdi. 1911'de emekliliğini isteyerek ayrıldı. 1899'da İzmir Hizmet gazetesinde yayınlatmış olduğu Isparta Tarihi'ni yeniden elden geçirerek 1000 sayfaya yakın bir kaynak kitap haline getirdi. 30 Mayıs 1932'de Isparta'da vefat etti. 1961-1965 arasında Isparta Senatörlüğü ve bir süre Sağlık Bakanlığı yapmış olan Süleyman Suat Seren'in dedesidir. Böcüzade’nin keskin bir gözlemci ve yaşadığı dönemin çalkantı ve kavgalarını iyi analiz eden bir düşünür olması, gelecekle ilgili düşüncelerini biçimlendirmiştir. Döneminin, içinde bulunduğu çaresizlik, teslimiyetçilik ve kadercilik anlayışına karşın, onun ayakları yere basan çözümlemeleri, bu gün için bile geçerliliğini korumaktadır. 1297 (M/1870) de çekirge afeti olacağı tahmin edildiğinden, çekirge yumurtalarının kıştan toplattırılıp yok edilmesi için, çekirgenin konduğu yerleri saptayacak ekipler kurmak üzere Vilâyetten ödenek istenmişti. Vilâyetten İngiliz Ali Bey adında bir uzman gönderilmiş, giderlerin Menafi Sandıkları Sermayesinden ödenmesine izin verilmişti. Memleket ileri gelenleri ile, Ulema ve Askeri erkândan kurulan bir komisyon, ilçelerde mülki ve askeri memurlardan kurulacak ekiplerin Çekirge Mücadelesi yapmak üzere görevlendirilmesine karar verildi. Bu toplantıda, İngiliz Ali Beyin, gerektiğinde uçkun haldeki çekirgeleri öldürmek üzere Tophaneden birkaç yüz kilo Barut alınmasını önermesi üzerine kıyamet koptu. Ulemadan biri çekirgelerin iki kanadında, Süryani harfleriyle yazılmış bir ayet bulunduğunu, bu ayetin «Çekirge sürülerinin, Tanrı tarafından, memlekette fesat ve zulüm görüldüğü zaman, şehirleri ve kasabaları tahrip etmek üzere, kullarına musallat ettiği» anlamında olduğunu bir kitapta okuduğunu söylemesi üzerine Müftü Tahsin Efendi («bu yaratıklara ateşle ceza vermek Tanrıya mahsustur!.») şeklinde bir iddia ortaya atmış, Yavruzade Şeyh Mehmet Efendi'de («—Hükümetin aldığı önlemlere bizim karışmamız gerekmez. Çekirgelerin ne şekilde yok edilmesi gerekiyorsa, hükümet gereğini yapar. Bize dua etmekten başka bir şey düşmez. Biz simdi yerlerimize gidip duaya başlayalım. Papaz efendiler de ayni şekilde kiliselerinde dua edip ayin yapsınlar.») şeklinde konuşunca, İngiliz Ali Bey («Şeyh efendi, bu hurafeleri ve Yahudi masallarını bırakalım da, düşündüğümüz ve karar verdiğimiz tedbirleri uygulayalım.») der demez, ulema ve şeyhler ayağa kalkarak «— Biz ayeti celile ve doğru rivayetler okuyoruz.. Ayeti celileye sizin Yahudi masalı demeniz küfür'dür. Biz şimdi gider, durumu Hilâfet Makamına arzederiz. Fakat Mutasarrıf Beyin, geldiği gündenberi, yaptığı icraatı görerek — iman-ı kâmil sahibi olduğuna inandığımız için — bu şikâyeti kendilerinin yazmalarını ümit ve taleb ederiz.») demeleri üzerine, Mutasarrıf Ali beye hitapla «— Bey efendi, bu dakikada özür dilemez ve düşüncelerinizi değiştirmezseniz, durumu yüksek makamlara arzetmeye mecbur kalacağım.» deyince Ali Bey ayağa kalkarak, Müftü ve Şeyh efendilerin ellerini öpmüş ve okunan ayetin farkında olmadığını beyan ederek özür dilemişti. O sırada, Kuleönü köyünden Deli Hafız adında birisi, 95 yaşında olan Isparta naibi Tevfik Efendiye baş vurarak, tarlasındaki buğdayların, çekirgeler tarafından yok edilmesini önlemek üzere, çekirgelere hitaben bir ilâm yazmasını istemiş. Naip efendi Şer'iye mahkemesi başkatibine, abdest aldırtarak, çekirgelere hitaben üç tane ilâm yazdırmış. Bunları tarlasında çekirgelerin geleceği yerlere asmasını söylemiş. Deli Hafız bunları götürüp tarlasına asmış ..O civardaki bazı köylülerin söylediklerine göre çekirge saldırmamış (!). Onlar da İnsandı Onlar da İnsandı, Cengiz Dağcı'nın yazdığı bir romandır. Roman, Türk örf ve adetlerini, ırkı, dili, dini, insan sevgisini anlatır. Bir milletin nasıl başka bir milletin boyunduruğuna girerek zorla Ruslaştırılması ve zulumlere maruz bırakılması ana fikir olarak özetlenebilir. Esma ve Bekir, İvan adında bir Rus gencini çiftliklerine alır. Köylü, yani Kırım'da yaşayan halk, bu durumdan şikayeçidir zira başka bir milletten bir kişinin, bir Rusun, köyde olması uğursuzluktur. İvan yaptıkları iyiliğe rağmen onlara Türk kimliklerinden dolayı içten içe kin beslemektedir. Sonuçta da ekmek yediği evin kızına tecavüze yeltenir ve gerçek yüzünü gösterir. Hırka-i Şerif Camii Hırka-ı Şerif Camii, İstanbul, Fatih İlçesi'nde Atikali semti sınırları içinde, adını verdiği Hırkaişerif Mahallesi'nde yer alan 1851’de inşa edilmiş camii. İslam peygamberi Muhammed'in Veysel Karani’ye hediye ettiği hırkanın (Hırka-ı Şerif) muhafaza ve ziyaret edilmesi için padişah Sultan Abdülmecid tarafından yaptırılmıştır. Hırka-ı Şerif’in muhafaza edildiği yer olduğu için bu caminin İstanbul’un dini folklorunda çok önemli yeri vardır. Veysal Karani’nin vefatından sonra Üveysi sülalesi elinde kalan Hırka-ı Şerif 17. yy'ın başlarında, ailenin o tarihteki reisi Şükrullah Üveysi tarafından I. Ahmed'in fermanı gereğince İstanbul'a getirilmişti. İstanbul'a yerleşen Üveysi ailesinin, Fatih semtindeki evinde ziyaret edilen hırkanın korunması için Sadrazam Çorlulu Ali Paşa’nın kagir bir hücre ile bitişiğinde bir çeşme ve imaret inşa ettirdiği, daha sonra Şeyh Osman Üveysi zamanında 1725'te ilk defa bir vakfın tesis edildiği bilinir. Yapının ziyaretler için yetersiz kalması üzerine I. Abdülhamid bugün “"Küçük Hırka-i Şerif Dairesi"” veya “"Eski Hırka-i Şerif Odası"” olarak adlandırılan ve caminin avlusunda kalan hücreyi 1780’de inşa ettirmişti. II. Mahmud tarafından 1812'de yenilenen hücre zamanla yetersiz kalınca Sultan Abdülmecit devrinde Hırka-ı Şerif Camii yaptırıldı. Çevredeki binaların kamulaştırılarak yıktırılmasından sonra 1847’de başlayan inşaat, 1851’de tamamlandı. Camii’de Hırka-ı Şerif’in korunması ve ziyareti için birimler, hünkar mahfili ve hünkar kasrı bulunur. Ayrıca yapının çevresinde Üveysi ailesinin en yaşlı erkek bireyi (reisi) ile ailesi için bir meşruta, bu kişinin reşit olmaması halinde kendisine vekalet edecek olana mahsus vekil dairesi, hırka-i şerifi korumakla görevli bir bölük jandarma için kışla (günümüzde Fatih Milli Eğitim Müdürlüğü binasıdır) ve görevliler için çeşitli odalar da inşa edilmişti. Cami 8 köşeli, tek kubbeli, iki katlı bir yapıdır. Kesme küfeki taştan yapılmıştır. Mihrap, minber, kürsü koyu kırmızı renkli breş taşından rokoko tarzda yapılmıştır. Türkiye’de Hereke’de çıkarılan bu taşa, Osmanlı mimari süslemelerinde hemen hemen hiç rastlanılmaz. Sekiz büyük, sekiz yarım daire şeklinde 16 penceresi vardır. Pencere üzerlerindeki hatlar Kazasker Mustafa İzzet Efendi'nindir. Ayrıca Sultan Abdülmecit’in yazarak imzasını attığı levhalar minberin üzerinde yer alır. Giriş kapısı üzerindeki 1851 tarihli kitabe metni Ziver Efendi tarafından kaleme alınmış ve hattat Kazazker İzzet Efendi tarafından yazılmıştır. Cami'in bulunduğu Muhtesip İskender Mahallesi adlı mahalle, Fatih Belediye Meclisinin 2008 yılında almış olduğu bir karar ile, Keçeci Karabaş Mahallesi ve Mimar Sinan Mahallesi ile birleştirilmiş ve oluşan yeni mahallenin ismi “"Hırka-i Şerif Mahallesi"” olarak değişmiştir. Alkolsüz kokteyl Kokteyller, içecekleri karıştırılarak birçok tadın bir araya toplanıp karıştırılması ile ayrı bir içecek oluşturulmuş şeklidir. Bunların çoğu alkollü olmaktadır. Fakat alkole hassas olan kişiler ve çocuklar için alkol karıştırılmadan yapılmasına alkolsüz kokteyl denir. Genelde egzotik ve tropik bir görünümü vardır. Mormonluk Mormonluk (İngilizce: "Mormonism") kavramı, Joseph Smith, Jr. tarafından 1830'da ortaya çıkan İsa Mesih'in Son Zaman Azizler Kilisesi (The Church of Jesus Christ of Letter Day Saints) ve Brigham Young ile günümüze kadar da devam eden bir dini yorumun, geleneksel ve kültürel unsurlarını içermektedir. Özellikle, Mormonluk, İsa Mesih'in Son Zaman Azizler Kilisesi ile ilgilidir. Bu terim, genellikle, Joseph'in eşi Emma Smith tarafından kurulan İsa'nın Topluluğu'nu (Community of Christ) değil, doğrudan İsa Mesih'in Son Zaman Azizler Kilisesi'ni kastetmektedir. "Mormonluk" terimi, Mormonların inanç metinlerinden biri olan Mormon Kitabından türetilmiştir. Bu yüzden kitabın adına dayanarak kurucusu Joseph Smith Jr.'nun ilk takipçilerine Mormon denilmiş ve onların inancı Mormonluk olarak adlandırılmıştır. Bu terimin eskiden küçültücü bir nitelik taşıdığı düşünülmüştür, fakat artık öyle algılanmamaktadır. Mormonluk, İkinci Büyük Uyanış olarak bilinen dini heyecan dönemde Batı New York'ta 1820'ler de ortaya çıkmıştır. Dini önderi ve kilisenin kurucusu ve ilk peygamberi olan Joseph Simith, bir meleğin ona göründüğünü ve eski çağlarda Amerika kıtasında yaşamış kişiler tarafından yazılan daha sonraları ise gömülen bu Altın Levhaların yerini gösterip ona bunları kendi diline çevirmesini söylediğini, Mormon kitabındaki tanıklığında ifade etmiştir. Joseph Smith, dilini daha önce hiç bilmediği Amerikan yerlilerinin yazıtlarını "Tanrı’nın sınırsız gücü sayesinde" İngilizceye üç ayda çevirdiğini söylemiştir. Ayrıca Mormon Kitabı ilk olarak 584 sayfa olarak yazılmıştır. 1830 yılında da "Tanrı’nın tek ve gerçek kilisesi" olduğuna inanılan İsa Mesih'in Son Günün Azizleri Kilisesi resmen kurulmuştur. İsa Mesih'in Son Zaman Azizler Kilisesi üyeleri, Tanrı’nın insanlığa hala konuştuğuna, havari ve peygamberleri çağırdığına ve vahiylerin eski zamanlarda olduğu gibi günümüzde de gönderildiğine inanmaktadırlar. Diğer çoğu Hristiyan gruplar gibi, Mormonlarca geleneksel üçlü birlik anlayışı benimsenmemektedir. Diğer Hristiyan topluluklardan farklılık göstermektedir. Onlara göre Baba, Oğul ve Kutsal Ruh'un üç farklı varlık olduğunu ancak eylemde bir bütün olarak yalnızca "Tek Tanrı" olduğunu benimsemekle beraber, Baba kavramı da sık sık "Cennetteki Babamız" olarak ifade edilmektedir. Mormonlar, günümüzde kendilerinin Hristiyan olduklarını ve İsa Mesih inancının yeni ve en doğru karşılığı olduğu fikriyle tanıtmaktadır. Amaçlarının bozulmuş olan Hristiyanlığı İsa Mesih'in Son Günün Azizler Kilisesi altında, yaşayan peygamberler aracılığıyla düzeltmek olduğunu ifade etmektedirler. Son Zaman Azizleri hareketinin, Türkiye'de kiliseye kayıtlı 439 üyesi olmakla birlikte, üç kilisesi, toplam beş "dalı" (şubesi) ve 12 topluluğu bulunmaktadır. Öte yandan Haziran 2006'da yayınlanan "Mormonluk ve Mormon Kilisesi Üzerine Bir Araştırma" adlı makalede belirtilen veriye göre Türkiye'de 850 Mormon yaşamaktadır. Hem Mormon olup ibadetlerini gerçekleştirmek isteyenler için ve hem de kiliseyi tanımak isteyenler için İstanbul ve Ankara'da "meetinghouse" adı verilen toplantı evleri mevcuttur. Aynı zamanda da, Adana'daki İncirlik Hava Üssünde bulunan bir şapelde de, Mormon inancına sahip Amerikan askerlerine de dini hizmet verilmektedir. Kilisenin İzmir ve Gaziantep'te de şubeleri bulunmaktadır. Mormonlar ile Türkiye arasında tarihi bir bağ vardır. Kilisenin kuruluş yıllarından itibaren Mormonlar, Osmanlı'dan beri buralarda kilise tarihi için önemli adımlar atmışlardır. Öyle ki, kilisenin kurucusu ve ilk peygamberi olan Joseph Smith'in Amerika Birleşik Devletleri'nde öldürülmesinden yaklaşık beş altı sene sonra Türkiye'de de çalışmalarını yürütmeye başlamışlardır. Örneğin Kırım Savaşı zamanında İsa Mesih'in Son Zaman Azizler Kilisesi'ne bağlı bir grup askerin Mayıs 1854'te faaliyete geçmesi Türkiye ile Mormonlar arasındaki ilişki için önemlidir. Daha sonralarında kilise, Türkler için resmi olarak 1884 yılında Jacob Spori adında dini bir görevli göndermiştir. Anadili olan İngilizcenin yanı sıra Fransızca ve Almanca da bilen Spori, Anadolu'ya geldikten tam üç ay sonra, artık Türkçe bir şekilde, Türklere Türkçe kiliseyi ve "Sevinçli Haberi" anlatmıştır. Mischa Markow adlı bir Macar, 1887 yılında resmi olarak Türkiye'deki kiliseye katılarak vaftiz olmuştur. Kendisi daha sonrasında Macaristan'daki kiliseye öncülük ederken, 1889 yılında da bir grup Ermeni bu kiliseye katılmıştır. Böylelikle topluluk büyüyerek gelişmiştir. Cumhuriyet tarihinde ise, var olan cemaatlerin yanı sıra, 1979 yılında Ankara'da da bir cemaat oluşturulmuştur. Öbür yandan kilise, Saddam Hüseyin'in saldırıları yüzünden Kuzey Irak'tan Türkiye'ye kaçan Kürt sığınmacılar için de 13.000 battaniye ve 80.000 pound göndermiştir. Ayrıca bu topluluğun, İsa Mesih'in Son Zaman Azizler Kilisesi İstanbul Derneği adında bir dernekleri de mevcuttur ve bu kurum, 1 Temmuz 2015 tarihinden itibaren kilisenin Orta Avrasya Misyon sorumlusu ve yönetim merkezidir. Aynı zamanda bu kurum başta Türkiye'deki olmak üzere; Azerbaycan, Kazakistan, Kırgızistan, Özbekistan, Tacikistan ve Türkmenistan'daki Mormonlardan da sorumludur. Mihrimah Sultan Camii (EdirnekapÄ±) Mihr-î-Mâh Sultan Camii İstanbul'un Karagümrük semtinin Edirnekapı bölümünde surların hemen yanında bulunan cami. Banisi (yaptıran) Kanuni Sultan Süleyman'ın kızı Mihrimah Sultan'dır. 1562-1565 yılları arasında Mimar Sinan tarafından yapıldı. Dikdörtgen planlı caminin etrafında medrese, mektep, türbe, hamamlar vardır. 37 m yükseklikteki kubbe üçer kemere yaslanır, yanlarda ikişer sütun, sağ ve solda üç kubbe ve mahfelleri bulunur. Mihrap ve minber taş işçiliğiyle yapılmıştır. Caminin büyük avlu kapısından dik merdivenlerle cami içine çıkıldığında sağ tarafta medreseler ve karşısında 7 kubbeli 8 mermer granit sütunlu son cemaat yeri vardır. Şadırvan bunların arasında bahçede, minaresi sağdadır. Hamam cadde kenarındadır. 1999 depreminde hasar gören caminin restorasyonu tamamlanmıştır. Osmanlı İmparatorluğu'nun camîyi inşa etmesi yaklaşık 3 yıl sürmüştür. 11 yıl süren restore çalışmaları tamamlanmış olup, cami hizmete açılmıştır. Gazi Atik Ali Paşa Camii Atik Ali Paşa Camisi ve Külliyesi, II. Mahmut Türbesi’nden Çarşıkapı’ya uzanan Yeniçeriler Caddesi üzerindedir. Külliyenin inşa edildiği alan, Bizans döneminde I. Konstantin tarafından yaptırılan dikilitaşın bulunduğu Konstantin Forumu’nun sınırları içindedir. Külliyenin banisi aslen Bosnalı olan “Hadım, Tavaşi, Şehit, Eski” lakapları ile de anılan ve iki defa sadrazam olup 1511’de Şah Kulu Vakasında şehit olan Atik Ali Paşa’dır. Külliyenin Vakfiyesi 1509 tarihlidir. Cami, “Sedefçiler”, “Eski Ali Paşa”, “Çemberlitaş”, “Dikilitaş”, “Vezirhanı” ve “Sandıkçılar Camisi” isimleriyle de tanınır. Fetih sonrası İstanbul’un en eski eserlerinden biridir. Caminin orijinal kitabesi yoktur, fakat kapının üzerindeki Hattat Sami Efendi imzasını taşıyan “ayet-i kerime” yazılı 1896 tarihli kitabenin köşesine 1496 sayısı ilave edilmiştir, bunun caminin inşa yılı olduğu varsayılabilir. Yazı levhasının 1894 depreminden sonra konulduğu anlaşılmaktadır. Minare kapısında da 1897 tarihli bir besmele bulunmaktadır. 1648 depreminde caminin kubbesinin tamamen, minaresinin de şerefesine kadar yıkıldığı kayıtlıdır. Daha sonra 1716 ve 1766’daki depremler, 1865 Hocapaşa yangını ve 1894 depremi sonrası da mühim tamirlerden geçtiği muhakkaktır. Cami en son 1937-38 yılları arasında büyük bir tamir görmüş, 1981’de ise küçük bir onarımdan geçmiştir. Külliye, vakfiyesindeki kayıtlara göre cami, medrese, imaret, hankah ve kervansaraydan oluşmaktadır. Bugün bu eserden geriye yalnızca camisi ve medresesi kalmıştır, medresenin de bir kısmı Divanyolu Caddesi’nin inşası sırasında kesilmiştir. Hankahın avlu giriş kapısı yanında bulunan ve üzerinde bir muvakkithane kitabesi bulunan yapı olduğu sanılmaktadır. İmaret ise hazirenin devamında idi, 20. yüzyılın başına kadar harap olarak gelmiş ve son kalan izleri de 1921-14 arasında Divanyolu Caddesi’nin düzenlenmesi esnasında ortadan kalkmıştır. Vakfiyede imarete yakın olduğu belirtilen kervansaray da günümüzde yoktur. Bu kervansarayın aslında elçilerin misafir edildiği ve Elçi Hanı denilen bina olduğuna dair ihtimaller ileri sürülmektedir. Bu han 1865 Hocapaşa yangınında harap olmuş ve 1880’e doğru tamamen ortadan kalkmıştır. Bu binayı 50 yıl önce yapılan Üçşerefeli, 25 yıl önce yapılan Fatih veya 12 yıl önce yapılan Davutpaşa camilerinde uygulanan büyük merkezi kubbe planından ziyade T tipi olarak adlandırılan camilerin bir başka biçimi olarak kabul etmek daha doğrudur. Bu şeklin caminin banisinin arzuları doğrultusunda seçilmiş olması mümkündür, çünkü yine Atik Ali Paşa’nın yaptırdığı Zincirlikuyu Camisi de çok kubbeli bir plana sahiptir. Merkezi kubbesinin mihrap tarafındaki kemere dayanan alçak bir yarım kubbe vardır, iki yan tarafındaki mekanlar ise ikişer kubbe ile kapatılmıştır. Caminin dışı bütünüyle kesme küfeki taşından ince ve yanaşık derzle yapılmıştır. Beş kubbe ile örtülü son cemaat yerinin altı sütununun dördü mermer, ikisi porfirdir. bu sütunlara dayanan beş kemer de küfeki taşındandır. Sütun başlıkları klasik tarzda mukarnaslıdır. Geniş ve yüksek kapısının çerçevesi mermerdendir, bu kapının üç tarafını geniş bir mermer silme dolaşır ve mukarnaslarla kapının tepesi zengince süslenmiştir. Kapı önündeki kubbe diğerlerinden daha yüksektir ve içi baştan başa malakari bezeme ile kaplıdır. 1896 yılında yapılan tamirde son cemaat kemerlerindeki pek çok taş uygunsuz bir şekilde boyanmıştır, bu boyanan taşlar ve duvarlardaki yanmış veya bozulmuş taşlar 1937-38 yıllarında eski hallerine getirilmişlerdir. Bu tamir esnasında minare kaidesi ve buna bitişik pencerenin yanmış taşları da değiştirilmiştir. Yine bu tamirde binanın dış duvarları da yenilenmiş ancak ne malzeme de ne şekil olarak devrinin tarzını yansıtmamaktadır. Caminin doğu ve batı taraflarında hazireler yer almaktadır. Ana bir yol üzerinde yer alması pek çok meşhur kişinin buraya defnedilmesine neden olmuştur. Minaresi 15. yüzyıl minarelerinin güzel bir örneğidir, gövdesi kalın peteği ise nispeten ince ve yüksektir. Şerefesi mukarnas bezemelidir. Petek üstündeki oyuklarda mavi çiniler vardır. Caminin içi tamamen sıvalıdır. Kubbenin iç yüzünde, pandantiflerde, üzengi taşları ve kornişlerde, kemerlerde ve üst pencere etrafında şekil olarak yapıldığı devre yakın ancak rengi bozulmuş kalem işlemeleri vardır. Mihrap mukarnasla bezelidir ve tamamen mermerden yapılmıştır, yazıları sonradan eklenmiştir. Minber de tamamen mermerdendir, merdiven küpeştesi silmeli dolu bir korkuluktur, oyma değildir. Altındaki üçgen duvarları da oyma değildir. Minber külahı yarım kubbenin mukarnas bezeli pandantifi ile çakışacağından dolayı yüksek yapılamamış, bodur kalmıştır. Caminin bazı yerlerine ses küpleri konduğu, bırakılan deliklerden anlaşılıyor. İç alçı pencerelerin orijinalleri günümüze kalmamıştır, bunların yerine 1937-38 tamirinde beton parçalar konmuştur. Yalnız mihrap cephesindeki 13 alçı pencere 18. yüzyıl’dan kalmadır. Ressam Muhittin Sebati’nin Ali Atik Paşa Camii isimli bir çalışması bulunmaktadır. Christian Lorenz Christian Lorenz, (Lakabı olan Flake ismiyle bilinir. d. 16 Kasım 1966, Berlin), Alman müzisyen ve Rammstein adlı metal grubunun klavyecisi olarak tanınır. Lorenz ailesi tarafından evlat edinilen Flake, iki üvey kardeşi ile büyümüştür. Küçük yaşlarda piyanoya ilk çocukluk arkadaşlarından biri piyano çalabildiği için yönelmiştir. Ailesi onu müzik okuluna göndermiş; 15 yaşındayken de doğum gününde 100 Mark'a aldıkları piyanoyu armağan etmişlerdir. Hala, büyütülmüş olduğu Prenzlauer Berg'de yaşamakta, hatta grup çalışmalarına giderken de her gün eski okulunun önünden geçmektedir. Küçükken gazete dağıtıcısı olarak çalıştı. Aslında hep cerrah olmak istemişti ama askerliğini yapmayı reddettiği için okumasına izin verilmemiştir. Üç kız çocuğu sahibidir. 1983'te, 17 yaşındayken, Paul Landers ve Aljoscha Rompe ile Feeling B adlı bir grupta çalmaya başlamış ve bu grupta yaklaşık 10 yıl kalmıştır. Bu grup 1990'ların ortalarında dağılmıştır. Ama Kasım 2000'de Rompe ölene kadar özel etkinliklerde bir araya gelmişlerdir. 1994 yılında, Till Lindemann, Richard Kruspe, Oliver Riedel ve Christoph Schneider ile katıldığı "Berlin Senate Metro" yarışmasını kazanarak profesyonel olarak dört demo kaydetme hakkı kazanmışlardır. Sonradan Paul Landers ve en son olarak kendisinin katılması ile Rammstein doğmuştur. Aslında başta gruba katılmak istemiyordu hatta "Rammstein" için onların yaptığı müziği sevmiyorum ve klavyemle bu müziğe tecavüz ediyorum demiştir. Ama sonunda kabul etmiş ve ilk albümleri Herzeleid (Kalp Ağrısı) üstünde çalışmaya başlamışlardır. Hakan Demirel Hakan Demirel (d. 7 Nisan 1986) Basketbol Süper Ligi takımlarından Muratbey Uşak Sportif'te forma giyen Türk profesyonel basketbolcudur. 1.92 metre boyundaki oyuncu oyun kurucu pozisyonunda görev almaktadır. Tofaş altyapısından yetişen Hakan Demirel daha sonra Tofaş'ta A takıma kadar yükseldi. NCAA'de Batı Karolina Üniversitesi'ne gitti. Ancak profesyonel maçlara çıktığı için ceza aldı ve bu yüzden Türkiye'ye geri döndü. Daha sonra FenerbahÃ§e'ye transfer oldu. 2007'de Fenerbahçe ile şampiyonluk yaşadıktan sonra NBA'ye gitmesi gündeme geldi. Ancak sonradan draft'tan çekildi. 2010-11 sezonunda Erdemirspor takımında oynadıktan sonra Ağustos 2011'de Fenerbahçe Ülker ile bir yıllık anlaşmaya vardı. 2006 yazında Dünya Kupası ve 20 Yaş Altı Avrupa Şampiyonası'nda takımıyla birlikte görev aldı. Gazi Eğitim Fakültesi Gazi Eğitim Fakültesi (eski adıyla "Gazi Eğitim Enstitüsü"), Cumhuriyetin ilk yıllarında Ankara'da kurulan, cumhuriyet kuşağı ortaokul öğretmenlerinin yetiştirilmesinde çok önemli bir rol oynayan eğitim kurumudur. Türkiye'nin en köklü eğitim fakültelerinden biridir. Gazi Üniversitesinin temelini oluşturur. 1926 yılında Orta Muallim Mektebi olarak kurulan okul; 1929 yılında Gazi Orta Muallim Mektebi ve Terbiye Enstitüsü adını almış, 1982 yılında ise Gazi Üniversitesi'ne bağlanmıştır. Mimar Kemallettin Bey'in yaptığı Gazi Eğitim Fakültesi ana binası bugün Gazi Üniversitesi Rektörlüğüne, Gazi Eğitim Fakültesi Dekanlığı ve kütüphanesine ve Gazi Eğitim Fakültesi Fen bilimleri Öğretmenliği bölümünün laboratuvarlarına, çeşitli jeolojik taşlar, bitkiler ve doldurulmuş hayvanlardan oluşan fen ve tabiat bilimleri müzesine ve Gazi Resim ve Heykel Müzesine ev sahipliği yapmaktadır. Fakültede 9 bölüm içerisinde 26 farklı anabilim dalı bulunmaktadır. Gazi Eğitim Fakültesinde 2008-2009 Eğitim Öğretim yılı itibarı ile yaklaşık 9.500 öğrenci bulunmaktadır. Bu sayı birçok Üniversitenin tüm öğrenci sayısının toplamı kadardır. FakÃ¼ltede : - 76 Profesör, - 44 Doçent, - 141 Yardımcı Doçent, - 35 Öğretim Görevlisi, - 8 Okutman - 90 Fakültemiz Araştırma Görevlisi ve - 158 Diğer üniversiteler adına görevlendirilen Araştırma Görevlileri - 3 Uzman olmak üzere 555 öğretim elemanı bulunmaktadır. Gazi Eğitim Fakültesi Dergisi (GEFAD) yılda üç kez yayımlanan hakemli bir dergidir. Sosyal bilimler, fen bilimleri ve güzel sanatlar ile bu alanların eğitimi ve öğretimine ilişkin her türlü makale, bilimsel yöntemlere uygun olmak koşulu ile yayımlanır. Gazi Üniversitesi Merkez Kütüphane haricinde Gazi Eğitim Fakültesine bağlı kütüphaneler de bulunmaktadır. Bunlardan en önemli Gazi Eğitim Fakültesi Kütüphanesidir. Fatih Solak Fatih Solak (d. 25 Temmuz 1980, Kayseri), Olin Edirne'de pivot pozisyonunda görev yapan Türk basketbolcudur. 2,13 m. boyundaki basketbolcu Ülkerspor'da yetişti. Yeşilyurt'da 2. Ligde kiralık olarak oynadıktan sonra Ülkerspor, Beşiktaş ve Galatasaray Cafe Crown formaları giydi. 2003, 2005, 2007 ve 2009 Avrupa Basketbol Şampiyonası ve 2006 FIBA Dünya Basketbol Şampiyonası'nda Türkiye millî basketbol takımı kadrosu içinde yer aldı. Halen A millî takım forması giyen oyuncu uzun boyu, savunma özellikleri, blok yeteneği ve ribaundlardaki başarısıyla tanınıyor. Ayak numarası 52, kilosu 125'tir. NBA'de çeşitli takımların yaz kamplarında mücadele etmiş ve Avrupa'nın çeşitli takımlarından teklifler almıştır ancak küçüklüğünden beri taraftarı olduğu sarı kırmızılı renkleri tercih etmiştir. Beşiktaş'ta oynadığı sezon 11, Ülkerspor'da oynadığı sezonlarda 13 ve 6, Galatasaray'da oynadığı yıllarda 11 ve 34, Aliağa'da 11, Kepez'de 55 numaralı formaları giymiştir. Kasım 2011'de Olin Edirne ile sezon sonuna kadar anlaşmaya varmıştır. Ritchie Blackmore Richard Hugh "Ritchie" Blackmore (doğum 14 Nisan 1945, Weston, İngiltere) Bazıları için tüm zamanların en güçlü ve saygıdeğer İngiliz gitaristi. Hard Rock müziğin öncü grubu Deep Purple'ın efsane klavyecisi Jon Lord ile beraber kurucu üyesi, bir diğer ünlü hard rock grubu Rainbow'un kurucusudur. Bu gruplarla 1970 ve 1980'li yıllar ile 1990'lı yılların başlarında uzun seneler çalıştıktan sonra rock müziğe veda etmiştir. 1994 yılında eşi Candice Night ile beraber kurduğu ve İngiliz yerel müziklerini alternatif bir tarzla yorumlayan Blackmore's Night isimli grubu kurmuştur. Halen bu grupla çalışmalarına devam etmektedir. Söz konusu grupla 2004 yılında İstanbul Yedikule Zindanları'nda bir de konser vermiştir. Mehmet Topal Mehmet Topal (d. 3 Mart 1986, Malatya) Türk millî futbolcudur. Süper Lig ekiplerinden İstanbul Başakşehir'de forma giymektedir. Mehmet Topal şimdiye kadar Cevat Güler, Bülent Korkmaz, Eric Gerets, Michael Skibbe, Karl-Heinz Feldkamp, Frank Rijkaard, Unai Emery, Aykut Kocaman Ersun Yanal, İsmail Kartal ve Vítor Pereira gibi teknik direktörler ile çalışmıştır. Malatya Belediyespor’un altyapısında oynarken 2002’de Çanakkale Dardanelspor'a transfer oldu. Çanakkale Dardanelspor'da başarılı futboluyla göz dolduran Mehmet Topal, Galatasaray ve Rumen futbolunun efsane oyuncusu ve Galatasaray SK o zamanki teknik direktörü olan Gheorghe Hagi'nin tavsiyesi ile 2006-2007 sezonu başında Çanakkale Dardanelspor'dan, Galatasaray'a 1.000.000 $ karşılığında transfer edildi. Galatasaray'ın o dönem teknik direktörü olan Eric Gerets tarafından ilk sezonunda zaman zaman forma şansı verilen Mehmet Topal, kendini gösterme ve geliştirme imkânı yakaladı. Karl-Heinz Feldkamp’ın göreve geldiği 2007-2008 sezonunda ise bir süre Tobias Linderoth’un yedeği olarak bekledikten sonra, yıldız oyuncunun sakatlanıp sezonu kapatmasıyla birlikte ilk on bire girdi. Gösterdiği performans, Topal’a A millî takımın da kapılarını da açtı. İlk kez Türkiye-İsveç arasında oynanan hazırlık maçında A millî takım formasını giyen Mehmet Topal, Türkiye'nin 2008 Avrupa Futbol Şampiyonasındaki maçlarında da görev almıştır. Savunmanın göbeğinde de görev yapabilmekte olan Topal, Türkiye'nin Almanya ile oynadığı yarı final maçında Gökhan Zan'ın sakatlığı ve Servet Çetin'in ağrıları nedeniyle oynayamamalarından dolayı Emre Aşık'la birlikte stoper pozisyonunda görev almış ve o pozisyonda da iyi bir performans göstermiştir. 2008 Avrupa Futbol Şampiyonasındaki performansından dolayı birçok Avrupa Kulübünün transfer listesine girmiştir. 2008'in Temmuz ayında İngiltere Premier League ekiplerinden Everton , Galatasaray'a 9 milyon Euro'luk bir teklif yapsa da sarı kırmızılı ekip bu teklifi reddetmiştir. 2009-10 sezonu Mehmet'in Galatasaray'daki son yılı oldu. 12 Mayıs 2010 tarihinde Galatasaray Spor Kulübü'nden yapılan resmi açıklamada,Mehmet Topal'ın, önümüzdeki sezon Valencia'ya transferinde oyuncunun kendisi ve Valencia kulübü ile her konuda anlaşıldığı belirtildi. Mehmet Topal La Liga' daki ilk golünü Sporting Gijon karşısında kaydetti. 2. golünü ise UEFA Avrupa Ligi 3. tur ilk maçında Stoke City'ye yaklaşık 30 metre mesafeden attı. 2012-2013 yaz transfer döneminde Galatasaray'ın ezeli rakibi Fenerbahçe'ye Valencia'dan 4.5 milyon euro bonservis bedeli karşılığında transfer oldu. Fenerbahçe formasıyla ilk resmi maçına Şampiyonlar Ligi 3. ön eleme maçında Vasluı'ye karşı çıkmıştır. Ligde ilk maçına Sanica Boru Elağzıspor maçıyla çıkmıştır. Fenerbahçe formasıyla ligdeki ilk golünü Gaziantepspor'a karşı kaydetmiştir. Ligdeki ikinci golünü ise Mersin İdman Yurdu'na karşı kaydetmiştir. 2013-14 Yeni sezona Ersun Yanal önderliğinde giren Fenerbahçe,mutlak şampiyonluk parolasıyla başlamıştır.Bu sezonda Raul Meireles ile orta sahada iyi bir ikili oluşturmuşlardır.Bu sezonda ilk golünü Süper Lig'in 17.Haftasında takımının 5-1 kazandığı Kayserispor maçında atmıştır.Fenerbahçe sezon sonunda şampiyonluğa uzanırken,Mehmet Topal'ın bunda çok büyük katkısı olmuştur.Bu şampiyonluk,Mehmet Topal'ın Türkiye'de ikinci Fenerbahçe forması altında ise ilk şampiyonluğudur. 2014-15 Mehmet Topal,2014-15 sezonuna Süper Kupayı kazanarak başladı.Bu Fenerbahçe forması altında kazandığı üçüncü kupa oldu.Yeni sezonda İsmail Kartal hocalığa getirilmiş Mehmet Topal'ın orta alandaki yeri değişmemiştir.Sezon sonunda Fenerbahçe şampiyonluğu Galatasaray'a kaptırmış,Türkiye Kupasında ise Yarı final'de Bursaspor'a elenmiştir. 2015-16 Yeni sezonda adı Manchester City ve Atletico Madrid'le anılan Mehmet Topal takımda kalmıştır.Fenerbahçe teknik direktörlüğe Vitor Pereira'yı getirmiştir.Mehmet Topal yeni sezonda Volkan Demirel ve Gökhan Gönül'ün ardından kaptanlığa getirilmiştir. 26 Ağustos 2019 tarihinde Süper Lig ekiplerinden İstanbul Başakşehir'le 1+1 yıllık sözleşme imzalamıştır. Sağ ayağını kullanan bir futbolcu olmasına rağmen sol ayağı ile uzaktan vuruşları da çok iyidir. Son olarak Galatasaray'ın Dinamo București ile oynadığı UEFA Avrupa Ligi grup maçında uzak mesafeden attığı golle her iki ayağınıda çok iyi kullanabildiğini göstermiştir. Uzun bacakları ve top çalma yeteneği nedeniyle “Örümcek” lakabıyla anılıyor. Abdülkâdir Bey Abdülkâdir Bey, Sudurdan Emin Bey'in oğludur. Müderris, 1822'de Eyüpsultan mollası, 1826'da Mekke payesi, 1827'de Mekke mollası, döndükten sonra İstanbul kadısı payesi, 1829'da Anadolu payesiyle Rusya müsalahasında murahhas-ı sânî ve sonra mükâlemat meclisi memuru oldu. Temmuz 1834'te Anadolu kazaskeri oldu. 1836'da Rumeli payesi ve Mart 1838'de Meclis-i Vâlâ müftüsü oldu. Eylül 1846'da vefat etti. Oğlu Mehmed Kerim Bey Mart 1846'da Selanik mollası olup sonra ölmüştür. Emin Mehmed Bey Emin Mehmed Bey (d. 5 Haziran 1758 - ö. 23 Nisan 1809) Babası eski Sadrazam Emin Paşa'dır. 27 Ramazan 1171 (5 Haziran 1758) de doğdu. Alâiyeli Kadızade Mehmed, Karamânî Âbid, Çatalcalı Ahmed, Gelenbevî İsmail, Enver Efendi'lerden ilmi, heyeti ve edebiyatı, Tatarcık, Numan ve Benlizade'lerden nücum, istihrâc-ı düstur ve âlât-ı irtifâiye'yi ve Yesâri'den ta'lîk hattını öğrenmiş ve 1182 (1768/9) de ehliyetsiz olarak aldığı müderrisliğin, 1206 (1791/2) da Galata mollalığında hakkını ifa eylemiştir. Rebiülevvel 1210 (Eylül/Ekim 1795) da Edirne payesi, Rebiülâhir 1211 (Ekim 1796) de Mekke payesi ve Cemaziyelevvel 1215 (Eylül/Ekim 1800) de İstanbul kadısı olmuştur. Bitiminde Cemaziyelevvel 1216 (Eylül 1801) da Anadolu payesiyle taltif olunmuş, Zilhicce 1218 (Mart 1804) de 2. defa İstanbul kadısı olmuş ve Rebiülâhir 1220 (Temmuz 1805) de Anadolu kazaskeri olup ayrıldıktan sonra Receb 1223 (Eylül 1808) de Rumeli payesini almıştır. 8 Rebiülevvel 1224 (23 Nisan 1809)de öldü. Eyüpsultan'da Cemaziyelevvel 1209 (Ocak 1795) de vefat eden annesi Hâfize Hanım yanına defnedilmiştir. Muhakkık, dindar, fakih, fazıldı. Oğlu, sudûrdan Abdülkadir Bey'dir. Kudretullah Mehmed Bey Kudretullah Mehmed Bey (? - 18 Ekim 1875), Yağlıkçı Hacı İbrahim Ağa zade Hamdullah Efendi'nin oğludur. Mektub-i Sadrıalî ve sonra âmedî kalemlerine girmiştir. Ölünce Yahya Efendi Türbesi'ne defnedilmiştir. 2008 Avrupa Futbol Şampiyonası 2008 Avrupa Futbol Şampiyonası veya diğer kullanımıyla UEFA Euro 2008, sadece UEFA üyesi ülkelerin millî takımlarının katılabildiği Avrupa Futbol Şampiyonası'nın 13. turnuvası. Avusturya ve İsviçre'nin ev sahipliğinde, 7 - 29 Haziran 2008 tarihleri arasında düzenlenen turnuvayı, finalde Almanya'yı 1-0 yenen İspanya şampiyon olarak tamamladı. Şampiyona kapsamında oynadığı tüm maçlardan galip ayrılan İspanya, 1984'te Fransa, 1996'da ise Almanya'nın ardından tüm maçları kazanan üçüncü takım oldu. İspanya, bu başarısı ile ilk kez 1964'te kazanmış olduğu kupayı, 44 yıl aradan sonra yeniden elde etti. Euro 2008, turnuva tarihinde ikinci kez, iki ülke tarafından ortaklaşa gerçekleştirilen bir organizasyon oldu. Diğeri ise 2000 yılında Belçika ile Hollanda ortaklığında düzenlenen turnuvaydı. Turnuvaya katılan 16 takım, dörder takımdan oluşan 4 grupta mücadele etti. Ev sahipleri Avusturya ve İsviçre turnuvaya eleme maçları oynamadan katıldı. Bu Avusturya'nın turnuva tarihindeki ilk katılımıydı. Diğer 14 takım ise, 16 Ağustos 2006'da 21 Kasım 2007'ye kadar süren elemelerde yer aldı. Son turnuvanın şampiyonu Yunanistan ise oynadığı üç maçtan da mağlubiyetle ayrılarak takımlar arasındaki en kötü performansı sergiledi. Avusturya ve Polonya, tarihlerinde ilk kez bir Avrupa Futbol Şampiyonası'na katıldı. Şampiyonayı kazanan takım olan İspanya, 2009 yılında Güney Afrika Cumhuriyeti'nde düzenlenen FIFA Konfederasyonlar Kupası'nda Avrupa'yı temsil etti. Avusturya ve İsviçre dışında turnuvanın ev sahipliğini yapmak için teklif veren ülkeler Türkiye/Yunanistan, İskoçya/İrlanda, Rusya, Macaristan, Hırvatistan/Bosna-Hersek ve Norveç/İsveç/Finlandiya/Danimarka idi. Daha önceleri Avusturya, Macaristan ile beraber 2004 Avrupa Futbol Şampiyonası ev sahipliğine aday olsa da Portekiz'e kaybetmişti. Türkiye/Yunanistan, Avusturya/İsviçre ve Macaristan, 12 Aralık 2002 günü yapılan oylama finaline kalan ülkeler oldular. Türkiye/Yunanistan ev sahipliğinin reddedilmesiyle Macaristan ile Avusturya/İsviçre, yapılacak son oylamada yer almaya hak kazandı. Yapılan oylamada birinci sırayı alan Avusturya/İsviçre, turnuvayı düzenlemek için seçilen ülkeler oldu. Bu sayede şampiyona, Belçika ve Hollanda tarafından organize edilen 2000 Avrupa Futbol Şampiyonası'nın ardından ikinci kez iki ülkenin ortaklaşa ev sahipliği yapmasına sahne oldu. Öte yandan 2012'de Polonya ve Ukrayna'da düzenlenecek bir sonraki şampiyona, bu kulvardaki üçüncü turnuva olacaktır. Ev sahibi ülkelerden biri olan İsviçre, daha önce de Almanya'nın şampiyonluğu ile sonuçlanan 1954 FIFA Dünya Kupası'nı düzenlemişti. Turnuva maçları, iki ülkedeki toplam sekiz stadyumda gerçekleştirildi. Her stadyum en az 30.000 kişi kapasitesine sahipken; Viyana'daki Ernst Happel Stadyumu, 53.295 kişi kapasitesiyle organizasyondaki en büyük stadyum konumundaydı. Bu sebeple final maçı da Ernst-Happel'de oynandı. Ev sahiplerinden Avusturya grup maçlarının tamamını Ernst-Happel'de, İsviçre ise Basel şehrindeki St. Jakob-Park'ta oynadı. 2004 yılında Zürih'teki stadyum, organizatörler için sorun yarattı. Normalde; yenileme çalışmalarının yapıldığı Hardturm, turnuvanın düzenleneceği stadyumlardan biri konumundaydı. Fakat yasal sorunlardan dolayı yenileme çalışmaları gecikti ve bu stadyum, 2008 Avrupa Futbol Şampiyonası'nın oynanacağı stadyumlar arasından çıkartıldı. Bu problemden dolayı UEFA, maçların 2 ülkedeki 4 stadyumda oynanmasına karar verdi. FC Zürich takımının Letzigrund Stadyumu 23 Eylül 2007 tarihinde, turnuvanın oynanacağı stadyumlar arasına dahil edildi. Turnuvada yer alan takımların listesi için bakınız, "2008 Avrupa Futbol Şampiyonası Kadroları" 2008 Avrupa Futbol Şampiyonası şampiyonu için yeni bir kupa tasarlanmıştır. Henri Delaunay Kupası'nın yeni versiyonu, Asprey London tarafından tasarlandı. Orijinal tasarım ise "Arthus-Bertrand" tarafından yapıldı. Kupa, önceki yıllar gibi gümüş renkte. Üzerinde, daha önceki Avrupa Şampiyonalarını kazanan takımların isimleri ve kazandığı yıllar yazmaktadır. Ağırlığı 8 kilogram, uzunluğu ise 60 santimetredir. Kupanın para değeri 50.000 İsviçre frangıdır. Kura çekimi, 27 Ocak 2006 günü İsviçre'nin Montrö kentinde, yerel saat ile 12.00'de gerçekleşmiştir. Elemeler, 2006 FIFA Dünya Kupası'ndan 1 ay sonra başlamıştır. Avusturya ve İsviçre ev sahibi takımlar olduğundan dolayı elemelere katılmamışlardır. Sırbistan, 3 Haziran 2006 tarihinde, Sırbistan ile Karadağ bölgelerinin birbirinden ayrılıp iki ülke haline gelmeleri sebebiyle, turnuva elemelerine tek başına katılmıştır. Karadağ bu nedenden dolayı bu elemelere katılamamıştır fakat 2010 FIFA Dünya Kupası Elemeleri'nde boy göstermiştir. Elemeler, 16 Ağustos 2006 tarihinde E Grubu'nda oynanan Estonya-Makedonya maçı ile başlamıştır. Bu elemelerin formatı, diğerleri ile karşılaştırıldığında çok değişik gözüküyordu. Ev sahipleri dışında kalan 14 takımı belirlemek için yedi grupta yer alan birinciler ve ikinciler, direkt olarak turnuvaya katılım hakkı elde ettiler. Dolayısıyla, önceki dönemlerde olduğu gibi play-off turu (baraj maçları) oynanmadı. Yani, önceki turnuvalardan farklı olarak, gruplarında ikinci sırayı alan takımlar, play-off maçları oynamadan direkt olarak turnuvaya katıldılar. Altı grupta yedi takım mevcutken, bir grupta ise sekiz takım yer aldı. Gruplarında üçüncü ve gerisindeki sıraları alan takımlar ise elendi. "B, C, D, E, F ve G" gruplarında yedi takım, sadece "A" grubunda ise sekiz takım bulunmaktaydı. Elemelerin sürprizlerinden biri İngiltere'nin turnuvaya katılım hakkı elde edememesi oldu. Hırvatistan E Grubunu zirvede tamamlarken, ikincilik için büyük bir çekişme yaşandı. Hırvatistan son maçta İngiltere'yi deplasmanda 3-2 mağlup edince, ikinci sırayı alan takım Rusya oldu ve bu başarısızlık, Steve Mclaren'ı koltuğundan etti. Eleme gruplarında yaşanan mücadeleci oyun, hiçbir takımın grupları yenilgisiz tamamlayamamasına neden oldu. Kuzey İrlanda'dan David Healy 13 golle elemelerin gol kralı olurken, Hırvat Eduardo ise 10 golle ikinci sırada yer aldı. Kura çekimi 2 Aralık 2007 tarihinde İsviçre'nin Luzern kentinde gerçekleşmiştir. Kura çekiminde öncelikle Avusturya devlet televizyonu ORF'nin çocuk korosu küçük bir konser vermiştir. 127 ülke kura çekimini canlı yayınlamıştır. Program 52 dakika sürmüştür. Sunuculuk görevini ise Melanie Winiger ve Rainer Pariasek yapmıştır. 1992 Avrupa Futbol Şampiyonası ve 1996 Avrupa Futbol Şampiyonası'nda kullanılan format burada kullanılmıştır. Kura çekiminde görev alan kişiler aşağıda belirtilmiştir; Her grubun maçlarını oynayacağı iki stadyum bulunacaktır. Her grupta 6 maç oynandığından dolayı gruplar dahilinde her stadyumda 3 maç oynanacaktır. 2000 Avrupa Futbol Şampiyonası ve 2004 Avrupa Futbol Şampiyonası finallerinde kuralarda, 4 torba bulunmaktaydı. Bu turnuvanın kura çekimindede aynısı uygulananmıştır. Torba sıralamalarında, takımların 2006 FIFA Dünya Kupası Elemeleri ve 2008 Avrupa Futbol Şampiyonası Elemeleri'ndeki başarıları baz alınmıştır. Avusturya ve İsviçre ev sahibi takımlar olduğundan dolayı, Yunanistan ise son Avrupa Şampiyonu olmasından dolayı birinci torbada yer almaktaydılar. Hollanda ise "Euro 2008 finalistleri sıralamasında" normale göre en yüksek puanı elinde bulundurduğu için birinci torbada yer almaktaydı. Fransa, 2006 FIFA Dünya Kupası Elemeleri'nde pek çok maçta berabere kalmış, 2008 Avrupa Futbol Şampiyonası Elemeleri'nde ise İskoçya'ya iki kez mağlup olmuştur. Bu yüzden bu kura çekiminde dördüncü, yani son torbada yer almaktaydılar. A ve B gruplarındaki takımlar ile C ve D gruplarındaki takımlar, fikstürde ikiye ayrıldılar ve böylelikle ilk grup ve ikinci gruptan birer takımın finale kadar karşılaşması imkânsız hâle geldi. Avusturya ve İsviçre'nin yerel saati (UTC+2) şeklindedir. Bu yüzden Türkiye'de yaşayanların bütün maç saatlerine bir saat eklemeleri gerekmektedir. Portekiz turnuvadaki ilk maçını Türkiye karşısında oynadı. Bu maç 2-0 Portekiz üstünlüğüyle sonlandı. Sonraki maçını Çek Cumhuriyeti ile oynadı. Bu maçta da Çek Cumhuriyeti'ni 1-3 mağlup etti ve gruptan çıkmayı garantiledi. Gruptaki son maçını İsviçre'yle oynayan Portekiz, bu maçta diğer 2 maçında olduğu gibi üstünlük sağlayamadı; maç 2-0 İsviçre galibiyetiyle son buldu. İlk maçında Portekiz'e 2-0 yenilen Türkiye, İsviçre'yle oynadığı maçta 1-0 mağlupken, Semih ve Arda'nın golleriyle 2-1 galip duruma geldi. Gruptan çıkış maçı olarak adlandırılan maçta Çek Cumhuriyeti ile karşılaşan Türkiye, Koller ve Plašil'in gollerinin ardından 2-0 mağlup duruma düştü. Ancak maçın son 15 dakikasında oynadığı futbolla Çek Cumhuriyeti'ni devirdi. Türkiye'nin kurtuluş gollerini 75. dakikada Arda, 87. dakikada Petr Čech'in elinden kaçırdığı topu iyi değerlendiren Nihat attı. Nihat 2 dakika sonra, 89. dakikada Hamit'in pasıyla defansı boş yakaladı ve bunu gol olarak değerlendirdi. Bu maçla Türkiye çeyrek finale çıkmaya hak kazandı. Çek Cumhuriyeti turnuvaya 1-0 İsviçre galibiyetiyle başladı. İkinci maçında Portekiz'le karşılaşan Çek Cumhuriyeti, Deco'nun 8. dakikada attığı gole, Sionko ile 17. dakikada karşılık verdi. Ancak 63. dakikada Portekizli Cristiano Ronaldo ve 90+1. dakikada Quaresma'nın attığı gollerle turnuvadaki ilk yenilgisini bu maçta aldı. Bir sonraki maçta Türkiye ile karşılaşan Çek Cumhuriyeti, 2-0 galipken 3-2 geriye düştü. Maçın böyle bitmesiyle Çek Cumhuriyeti gruplarda elendi. 2008 Avrupa Futbol Şampiyonası'nın ev sahiplerinden birisi olan İsviçre turnuvaya Çek Cumhuriyeti yenilgisiyle kötü bir başlangıç yaptı. Bu maçta Svěrkoš'un 71. dakikada attığı golle 1-0 yenildi. 2. karşılaşması Türkiye ile oldu. Bu maçta ilk yarıda Eren'in yaptığı ortada Hakan'ın vuruşuyla 1-0'lık üstünlük yakalayan İsviçre, İkinci yarıda Semih ve Arda'nın golleriyle 2-1 mağlup duruma düştü. Maç 2-1 sonlandı ve İsviçre, A Grubu'ndan elendi. Portekiz ile prestij maçına çıkan İsviçre, Hakan Yakın'ın 71. dakikadaki golüyle 1-0, 83. dakikada ise penaltıdan yine Hakan Yakın'ın attığı golle 2-0 galip duruma geldi. Maç sonucu İsviçre'nin lehine oldu. Hırvatistan, turnuvaya Avusturya'yı 1-0 yenerek başladı. Bu maçta 4. dakikada Modrić'in attığı golle 1-0'lık üstünlük yakalayan Hırvatistan, maçın sonuna kadar bu skoru korudu ve ilk maçında 3 puan aldı. İkinci maçında Almanya ile karşılaşan Hırvatistan, bu maçta iyi oyunuyla Almanya'yı 2-1 mağlup etti. Bu maçta Srna ve Olić'in golleriyle 2-0 öne geçen Hırvatistan, 79. dakikada Almanya atağında Podolski'den kalesinde gol gördü. Ancak maç 2-1 bitti ve Hırvatistan ikinci 3 puanını alarak çeyrek finali garantiledi. Turnuvanın favori takımlarından gösterilen Almanya, ilk maçını Polonya ile oynadı. Bu maçta Almanya, Podolski'nin 20. ve 74. dakikalarda attığı 2 golle galip geldi. İkinci maçını Hırvatistan ile oynayan Almanya, bu maçtan 2-1'lik yenilgiyle ayrıldı. Srna ve Olić'le kalesinde gol gören Almanya, 79. dakikada attığı golle durumu 2-1'e getirdi. Ancak bu gol Almanya'ya yetmedi. Son maçında Avusturya ile karşılaşan Almanya, bu maçta Ballack'ın attığı golle 1-0 galip geldi ve grubu 2. olarak bitirip çeyrek finale çıktı. Turnuvanın bir diğer ev sahibi olan Avusturya, turnuvaya Hırvatistan ile karşılaşarak başladı. Ancak Hırvatistan'ın 4. dakikada kazandığı penaltıyı, Modrić gol olarak değerlendirdi. Maç böyle sonuçlanınca Avusturya, ilk maçından puansız ayrıldı. İkinci maçını Polonya ile yapan Avusturya, bu maçta 1-1 berabere kalarak, 1 puanla ayrıldı. Maçın gollerini 30. dakikada Guerreiro Polonya adına atarken, 90+1. dakikada penaltıdan Vastić Avusturya adına beraberlik golünü attı. Turnuvadaki son maçını Almanya karşısında oynayan Avusturya, ikinci yarıda, 49. dakikada Ballack'ın attığı golle 1-0 yenik duruma düştü. Maç böyle sonlanınca Avusturya turnuvaya veda etti. Polonya, turnuvadaki ilk maçını Almanya ile oynadı. Maçın ilk yarısında, 20. dakikada Podolski'nin attığı gol, durumu 1-0 olarak değiştirdi. İkinci yarıda, 72. dakikada yine Podolski'nin attığı golle 2-0 yenik duruma düşen Polonya, bu maçtan puansız ayrıldı. Bir sonraki maçı Avusturya ile oynadı. Bu maçta Vastić'in attığı golle öne geçen Polonya, 90+1. dakikada penaltıdan gol yedi. Böylece 1 puanla maçı tamamladı. Gruplardaki son maçını Hırvatistan ile oynayan Polonya, Klasnić'in 53. dakikadaki golüyle 1-0 yenildi ve turnuvaya veda etti. Hollanda, turnuvaya İtalya ile karşılaşarak başladı. Karşılaşmada Hollanda adına 26. dakikada van Nistelrooy'dan, 31. dakikada Sneijder'den, 79. dakikada van Bronckhorst'tan gol gelirken, İtalya tarafından hiç gol gelmedi. Maç 3-0 tamamlanınca, Hollanda ilk maçında 3 puanı kaptı. İkinci karşılaşmasını Fransa ile oynayan Hollanda, 9. dakikadaki Kuyt'un golüyle 1-0 öne geçti. İkinci yarıda ise 59. dakikada van Persie'den gol gelince durum 2-0 oldu. 71. dakikada Henry, Fransa adına golü kaydetti. Ancak 1 dakika sonra, 72. dakikada Robben ile gelen golle skor 3-1 oldu. 90+2. dakikada Sneijder'in attığı golle skoru 4-1 yapan Hollanda tur atlamayı garantiledi. Son maçına Romanya ile çıkan Hollanda, bu maçı 2-0 yenerek grubu 9 puanla birinci olarak bitirdi. Bu maçın gollerini 54. dakikada Huntelaar, 87. dakikada van Persie attı. 2006 FIFA Dünya Kupası Şampiyonu İtalya, ilk maçından 3-0'lık yenilgiyle ayrıldı. İkinci maçında Romanya ile karşılaşan İtalya bu maçtan da 1-1'lik beraberlikle ayrıldı. Maçın 55. dakikasında Mutu'dan gelen golle 1-0 mağlup duruma gelen İtalya, 1 dakika sonra Panucci ile gelen golle durumu 1-1 yaptı. Maç böyle bitti ve iki takımda 1 puanla maçtan ayrıldı. Üçüncü ve gruptan çıkış maçını Fransa ile yapan İtalya, 25. dakikada yakaladığı penaltıyı Pirlo ile gole çevirdi. 62. dakikada De Rossi'nin attığı golle durumu 2-0 yapan İtalya, maç sonunda gülen taraf oldu ve çeyrek finale çıktı. Romanya ilk mücadelesini Fransa önünde verdi. Maçta 90 dakika boyunca gol olmayınca, 0-0'lık sonuçla her iki takımda 1 puanla bu maçı kapattı. İkinci maçında İtalya ile karşılaşan Romanya, Adrian Mutu'nun golüyle 1-0 üstün duruma geldi. Fakat 1 dakika sonra Panucci İtalya adına gol atarak, durumu 1-1'e getirdi. Maç sonunda her iki tarafta 1 puanla döndü. Üçüncü ve son maçında Hollanda ile karşılaşan Romanya, bu maçı yenerse çeyrek finale çıkacaktı. Maçın ilk golü Hollanda'dan geldi. 54. dakikada Huntelaar'ın golüyle skoru 1-0 yapan Hollanda, 87. dakikada van Persie'nin attığı golle 2-0 yaptı. Maç sonunda Romanya turnuvaya veda etti. Fransa, gruplardaki ilk maçına Romanya karşısında çıktı. Maç sonuna kadar gol olmadı. Maç 0-0 tamamlanınca iki takım da maçtan birer puanla ayrıldı. İkinci maçında Hollanda ile karşılaşan Fransa, bu maçta 4-1'lik skorla yenildi. Maçın gollerini Hollanda adına 9. dakikada Kuyt, 59. dakikada van Persie, 72. dakikada Robbe ve 90+2. dakikada Wesley Sneijder kaydetti. Fransa adına ise 71. dakikada Henry attı. Üçüncü ve son maçına İtalya karşısında çıkan Fransa, 25. dakikada İtalya'nın yakaladığı penaltıyla 1-0 yenik duruma geldi. 62. dakikada de Rossi'nin attığı gol durumu 2-0 yaptı. Maç İtalya galibiyetiyle sonlandı, Fransa turnuvaya veda etti. İspanya turnuvaya Rusya karşısında aldığı 4-1'lik galibiyetle iyi bir başlangıç yaptı. Maçta 20, 44 ve 75. dakikalarda David Villa tarafından gelen goller İspanyolları rahatlattı. 86. dakikada Pavlyuçenko'dan gelen golle Rusya durumu 3-1 yaptı. Ancak 90+1'de Fàbregas ile 4. golünü atan İspanya, Rusya'dan 3 puanı aldı. Ayrıca turnuvanın tek hattricki David Villa tarafından bu maçta gerçekleşti. İkinci maçında İsveç ile karşılaşan İspanya, 15. dakikada Fernando Torres'in attığı golle 1-0 öne geçti. Ancak 34. dakikada Ibrahimović durumu 1-1 yapan golü attı. 90+2. dakikada David Villa'nın golüyle 2-1 öne geçen İspanya, 3 puan alarak turu garantiledi. Son maçında Yunanistan ile karşılaşan İspanya, Charisteas ile gelen golle 1-0 yenik duruma düştü. 61. dakikada de la Red ile beraberliği yakalayan İspanya, 88. dakikada Güiza ile galibiyet golünü attı ve 9 puanla grubu tamamladı. Turnuvanın en genç takımı olan Rusya turnuvadaki ilk maçını İspanya ile oynadı. Bu maçta 4-1'lik yenilgi alan Rusya'nın tek golünü Roman Pavlyuçenko attı. İspanya'nın 3 golü ise David Villa'dan, son golü Fàbregas'dan geldi. İkinci maçını Yunanistan ile yapan Rusya, maçın tek golü olan 33. dakikadaki Zıryanov'un golüyle 1-0 öne geçerek 3 puanı aldı. Rusya'nın son maçı, gruptan ikinci olarak çıkanın belli olacağı İsveç karşılaşmasıydı. 24. dakikadaki Pavlyuçenko'nun, 50. dakikada da Arşavin'in golleriyle maçı 2-0 tamamlayan Rusya, gruptan ikinci çıkan takım oldu. İsveç turnuvaya Yunanistan galibiyetiyle başladı. Maçın gollerini 67. dakikada Ibrahimović, 72. dakikada Hansson attı. 2-0 biten maçtan, İsveç 3 puanla ayrıldı. İkinci maçını İspanya ile oynayan İsveç, 15. dakikada Torres'in attığı golle 1-0 yenik duruma düştü. 34. dakikada Ibrahimović 1-1'lik eşitliği sağlayan golü atsa da 90+2'de Villa'nın attığı golle İsveç bu maçtan puansız ayrıldı. Son ve gruptan çıkma mücadelesini Rusya karşısında veren İsveç, hiç gol atamadı. Pavlyuçenko ve Arşavin ile kalesinde 2 gol gören İsveç, bu maçla turnuvaya veda etti. 2004 Avrupa Futbol Şampiyonası Şampiyonu Yunanistan, turnuvada ilk olarak İsveç ile karşılaştı; bu maçı 2-0 mağlup kapattı. İkinci maçında Rusya ile karşılaşan Yunanistan, Zıryanov'un 33. dakikada attığı golle 1-0 yenildi. Bu yenilgi Yunanistan'ın turnuvadan elenmesine neden oldu. Prestij maçında İspanya ile karşılaşan Yunanistan, bu maçta da 2-1'lik skorla yenilince turnuvaya 0 puanla sonuncu olarak veda etti. Bu maçta Yunanistan adına golü 42. dakikada Angelos Charisteas, İspanya adına ise golleri 61. dakikada de la Red ve 88. dakikada Güiza kaydetti. İlk çeyrek final maçı olan Portekiz-Almanya karşılaşmasında ilk gol 22. dakikada Almanya'dan geldi. Podolski'nin ortasında Schweinsteiger topu çok iyi değerlendirerek gole çevirdi. 4 dakika sonra Schweinsteiger'in kullandığı serbest vuruşu Klose kafa vuruşuyla gole çevirdi. Maçın 40. dakikasında bir Portekiz atağında, Nuno Gomes'in vurduğu top, Metzelder'in ayaklarından kaleye girdi. İlk yarı 1-2 tamamlandı. İkinci yarıda serbest vuruştan atılan topu Ballack gol olarak değerlendirdi. O pozisyonda faul olup olmadığı çok tartışıldı. 87. dakikada ise Nani'nin ortasında Hélder Postiga kafa vuruşuyla Portekiz'in 2. golünü attı. Ancak bu gol Portekiz'e yetmedi; Almanya yarı finale çıktı. İkinci çeyrek final maçı olan Hırvatistan-Türkiye maçının galibi yarı finalde Almanya ile eşleşecekti. Maçın 90 dakikası berabere sonlandı. Bu durumda uzatmalara gidildi. Her iki takımın da topla oynama oranları hemen hemen eşitti. Uzatmanın ilk yarısı golsüz bitti. Uzatmaların ikinci yarısında 119. dakikada Hırvatistan atağında, Rüştü'nün açılmasıyla, Modrić'in yaptığı orta Klasnić'in kafa vuruşuyla ağlarla buluştu. Maçın son anlarında Semih'e gelen top, gol olarak değerlendirildi. Böylece maçın uzatmaları 1-1 berabere tamamlandı. Penaltı vuruşlarına geçildi. Penaltılarda, Hırvatistan'dan Luka Modrić ve Ivan Rakitić topu dışarı attı. Darijo Srna topu ağlarla buluşturdu. Türkiye'den Arda Turan, Semih Şentürk, Hamit Altıntop'un vuruşları kaleyi bulunca Hırvatistan'ın 4. penaltısı önem kazandı. Hırvatistan'ın 4. penaltısını çeken Mladen Petrić'in şutunu Rüştü kurtardı ve Türkiye yarı finale yükseldi. Üçüncü çeyrek final maçı olan Hollanda-Rusya karşılaşmasında ilk gol 56. dakikada Rusya'dan geldi. Sergey Semak'ın ortasında Pavlyuçenko'nun vuruşu durumu 1-0 Rusya üstünlüğüne getirdi. Ancak maçın 86. dakikasında Hollanda serbest vuruş kazandı. Engelaar serbest vuruştan güzel bir orta çıkarınca van Nistelrooy kafa vuruşuyla durumu 1-1'e getirecek golü attı. Maç uzatmalara gitti. Uzatmaların ilk yarısında gol olmazken, ikinci yarısında 111. dakikada gelişen bir Rusya atağında, gelen güzel bir ortada Torbinsky direğin yanından topu gole çevirerek durumu 2-1 yaptı. 116. dakikada Rusya'nın kullandığı taçtan, top Arşavin'e geldi. Arşavin topu gole çevirince durum 3-1 oldu. Maç böyle sonlandı ve Rusya yarı finale yükseldi. Dördüncü ve son çeyrek final karşılaşması İspanya-İtalya mücadelesiydi. İlk yarıda karşılıklı ataklar olurken, ikinci yarı da devam etti. 2 devrede de hiç gol olmayınca uzatmalara gidildi. Uzatmalarda da gol olmadı. Maçın uzatma devreleri golsüz sonlanınca penaltılara geçildi. İlk penaltıyı İspanya'dan David Villa kullandı. Bu atış gol olurken, İspanya'dan Santi Cazorla, Marcos Senna, Cesc Fàbregas'ın vuruşları da ağlarla buluştu. Ancak Daniel Güiza'nın vuruşu Gianluigi Buffon'dan geri döndü. İtalya'dan Fabio Grosso ve Mauro Camoranesi vuruşları gole çevirirken, Daniele De Rossi ve Antonio Di Natale kaçırdı. Maçın penaltıları 4-2 sonlandı ve yarı finalde Rusya ile karşılaşacak takım İspanya oldu. Yarı final 1. karşılaşmasında Almanya ile Türkiye karşı karşıya geldiler. Türkiye, sakatlar ve cezalı oyuncular nedeniyle kadrodaki dokuz oyuncusundan faydalanamadı. 22. dakikada Uğur, Kazım'ın direkten dönen topuna vurdu. Lehmann topu çizginin içinde yakalayınca Türkiye 1-0 öne geçti. 4 dakika sonra (26. dk) Podolski'nin sol kanattan verilen pasına Schweinsteiger topu ağlara göndererek beraberliği getirdi. 79. dakikada eşitlik tekrar bozuldu. Sol kanattan yapılan ortada kaleci Rüştü topu almak için boşa çıktı. Klose vurduğu kafayla topu ağlara gönderdi ve takımını 2-1 öne geçirdi. Bundan 7 dakika sonra Türkiye beraberliği yakaladı. Sabri'nin sağ kanattan Lahm'dan sıyrılarak verdiği pasta kaleci Lehmann tutmak için gelmesini beklediği topa Semih Şentürk vurdu ve durumu 2-2 yaptı. Fakat 4 dakika sonra Philipp Lahm ceza alanının sol tarafında aldığı pas ile Rüştü'yle karşı karşıya kaldı ve topu direğin dibinden ağlara göndererek durumu 3-2 yaptı. Böylece maçı Almanya kazarak finalist oldu. Yarı final 2. karşılaşmasında Rusya ile İspanya karşı karşıya geldiler. Grupta 3 farkla (4-1) yenilen Rusya, bu maçta da Xavi'nin 50., Güiza'nın 73. ve Silva'nın 83. dakikada attığı gollerle 3-0 yani yine 3 farkla yenildi. Oyunu rahat bir şekilde baştan sona kadar üstün olarak götüren İspanya, 24 yıl aradan sonra tekrar bir Avrupa Şampiyonası finali oynamaya hak kazandı. Final karşılaşmasında Almanya ile İspanya karşı karşıya geldiler. Maçta İspanya 33. dakika 1-0 öne geçti. Fernando Torres Philipp Lahm'ı geride bırakarak kaleci Lehmann'ın üzerinden aşırtma yaparak topu ağlara gönderdi. Son dakikaya kadar başka bir gol olmadığı için maç 1-0 bitti ve 44 yıl aradan sonra İspanya 2. kez Avrupa Şampiyonu oldu. 1996 Avrupa Futbol Şampiyonası'nda ilk kez uygulamaya geçirilen "UEFA All-Star Takımı" uygulaması bu turnuvada da uygulanmıştır. UEFA, turnuva sonrası turnuvanın en iyi oyuncuları için bir karma yapmış ve turnuvanın en iyi 23 oyuncusunu beliremişti. Bu değerlendirme, açılış maçından final maçına kadar oynanan tüm maçlarda yapıldı. İspanyol oyunculardan 9 tanesi bu karmaya girmeye hak kazandı. UEFA, turnuvanın oyuncusunun seçilmesi için taraftarların oylarına başvurdu. Bu doğrultuda İspanyol orta saha oyuncusu Xavi, turnuvanın en değerli oyuncusu seçildi. Altın ayakkabı ödülü de bir İspanyol futbolcuya, aynı zamanda 4 golle turnuvanın en golcü oyuncusu olan David Villa'ya gitti. UEFA, 2008 Avrupa Futbol Şampiyonası öncesi önemli bir kural değişikliğine gitti. Buna göre, 2008 Avrupa Futbol Şampiyonası'nda da geçerli olmak üzere bundan sonraki turnuvalarda görülen sarı kartlar çeyrek finalden sonraki aşamalarda silinecekti. 20 Mayıs 2008 tarihinde Moskova'da gerçekleştirilen toplantı sonrası bir açıklama yapan UEFA başkanı Michel Platini, bundan böyle bir turnuvada görülen sarı kartların çeyrek finalden sonra geçerlilik kazanmayacağını açıkladı. Futbol seyircisi ve televizyon izleyicisi için çok olumlu bir karar aldıklarını vurgulayan Platini, "Bu değişikliği uzun zamandır düşünüyorduk. Futbolseverler bundan sonra final maçlarında yıldız oyuncuları cezalı durumda göremeyecek." diye konuştu. UEFA'nın aldığı bu karara göre uluslararası turnuvalarda yarı finalde sarı kart gören bir futbolcunun daha önceki turlarda aldığı sarı kartlar silineceği için, o futbolcu final maçında yer alabilecek. Bugüne kadar bir turnuvada 2 sarı kart gören oyuncu bir sonraki maçta cezalı duruma düşüyordu. 2008 Avrupa Futbol Şampiyonası için slogan, 24 Ocak 2007 tarihinde seçildi: Duygularını koru. UEFA baş yöneticilerinden Lars-Christer Olsson slogan için şunu demiştir: "Bu slogan şunu tanımlıyor ki: Duygular sevincin bütün türlerini temsil etmektedir, bazen hayal kırıklığıdır ama maçın son düdüğüne kadar yüksek gerilim anlamına gelmektedir." 2008 Avrupa Futbol Şampiyonası'nın 2 tane resmî maskotu bulunmaktadır. Avusturya ve İsviçre'de yapılan oylamalarla maskotların isimleri belirlenmiştir. Oylama üç maskot adı arasında yapılmıştır: % 36,3'lük bir oranla "Trix ve Flix" resmî maskot adı olarak seçildi. Turnuvanın İsviçre sorumlusu Christian Mutschler bu seçimle ilgili olarak, "Eminim ki, bu maskotlar ve isimleri turnuvanın hayati anlamda anlanmasını, eğlenceli olmasını ve hatırlarda kalmasını sağlayacaklardır." demiştir. 2004 Avrupa Futbol Şampiyonası'nda kullanılan "Roterio" topunu üreten firma olan Adidas, bu turnuvadada resmi sponsor olarak yeni bir top tasarladı. Bu topun ismi ise "EUROPASS". Top, 2 Aralık 2007 tarihindeki kura çekiminde tanıtılmıştı. Yer altından bir sistemle, fışkıran lavlar ile izleyenlerin beğenisine çıkan top yetkililer tarafından tüm özellikleri gösterilerek, topun rahatlığını ve maçlarda vereceği keyfi anlattı. "adidas EUROPASS" adını, Avusturya ve İsviçre'nin ev sahipliği yapacak olduğu şampiyonada, maçların her iki ülkede de oynanmış olmasından ve futbolcuların 2008 Avrupa Futbol Şampiyonası maçlarında atmış olduğu paslardan alıyor. Bununla birlikte 2008 Avrupa Futbol Şampiyonası maçlarını izlemek için Avusturya ve İsviçre'ye gelen taraftarların desteğini de yansıtıyor. Turnuvada oynanacak olan 31 maç için toplam 12 hakem seçilmiştir. Hakemler, 14 Nisan-17 Nisan 2008 tarihleri arasında İsviçre'nin Zürih kentinde toplanmış ve bu toplantıda son kurallarla ilgili bilgilendirilmişlerdir. Şampiyonada yer alacak hakemlerin, kulüp düzeyindeki müsabakalarda düdük çalmaya devam edecekleri, ama finallerde mücadele edecek 16 ülkenin oynayacağı hazırlık maçlarında görev alamayacakları açıklanmıştır. 2008 Avrupa Futbol Şampiyonası'nda görev yapmış olan hakemlerin listesi: 2008 Avrupa Futbol Şampiyonası'nda görev yapmış olan dördüncü hakemlerin listesi: UEFA, bu turnuva için toplam 184 milyon euro'luk bir para ödülünün 16 takım arasında verilmesine karar verdi. Bu miktar daha önceki turnuvada toplam 129 milyon euro değerindeydi. Takımların ekstra performanslarına göre verilen miktarlar: Eğer turnuva şampiyonu, grubunda oynadığı üç maçıda kazanmış ise, büyük ödül olan 23 milyon euro'yu kasasına koyacaktı. Turnuva şampiyonu İspanya, bunu da başararak 23 milyon euroluk ödülünde sahibi oldu. 2008 Avrupa Futbol Şampiyonası için dünyada isim yapmış büyük sponsorlar tahsis edilmiştir. 17 sponsor firma, yaklaşık 370 milyon euro değerinde bir miktar ödemiş olup yetkililer turnuvanın sponsor gelirlerinden yaklaşık 900 milyon euro kâr elde etmeyi beklediklerini açıkladılar. Bu "sponsorluk programı" çerçevesinde, UEFA sponsorluk faaliyetlerini belli başlı bölümlere ayırdı. UEFA EUROTOP ortakları olan; MasterCard, Carlsberg, McDonald's, Coca-Cola, JVC, Hyundai ve Kia, 2005 yılının sonbaharında UEFA'nın 2009 yılına kadar düzenleyeceği tüm turnuvalarda ana sponsorlar olma konusunda anlaşmışlardı. Bununla beraber 257 milyon euro değerinde bir gelir elde edildi. Turnuvayı iki ülkenin ortaklaşa olarak düzenlemesinden