romana yönelmiştir. Bu dönemde Türk karikatürcüleri yurtdışındaki yarışmalarda ödüller kazanmış, yapıtları yabancı gazete ve dergilerde yayımlanmış, karikatürleri albümlere, müzelere alınmıştır. Türkiye'de de ulusal ve uluslararası yarışmalar düzenlenmeye başlanmıştır. Karikatürcülerin çizgi roman, canlandırma sineması diye de anılan çizgi film, kitap resimleme, afiş gibi sanat alanlarında da çalışmalar yapmışlardır. Karikatürün ne olduğu ve ne olması gerektiğine ilişkin ilk kurumsal çalışmalara da gene bu dönemde rastlanır. Türk karikatürü 1960'tan sonra bir duraklama dönemine girdi. Sanatçıların anlatım açısından yenilikler getirmeyişinin yanı sıra okuyucu ve izleyici de karikatüre daha az ilgi göstermeye başladı. Gazete ve dergiler yalnız yurtdışından alınan karikatürleri ve adını duyurmuş Türk sanatçılarının yapıtlarını yayımlıyor, genç sanatçıların çalışmalarına fazla şans tanımıyordu. Duraklamaya neden olan etkenlerden biri karikatürün giderek soyut bir grafik sanat düzeyine gelmesi, anlatımını karmaşık simgeler ve çizim teknikleriyle iletir olmasıdır. "Karikatür çizgiyle gülmece yapma sanatıdır" düşüncesi yerini, "karikatür güldürmez düşündürür" düşüncesine bıraktı, gülmecesi sınırlı bu yaklaşım da geniş izleyici kitlesi tarafından benimsenmedi. Konu ya da anlatım yolu bulamayan karikatürcüler güncel olayları resimlemekten ileri geçemeyen yapıtlar üretir oldular. Bu dönemin sonlarında, 1969'da Semih Balcıoğlu, Turhan Selçuk ve Ferit Öngören'le birlikte Karikatürcüler Derneği'ni kurdu. 1970'lerin başında karikatür bir kendini yenileme sürecine girdi, böylece de günümüze kadar süren dördüncü ve sonuncu dönem başlamış oldu. Bu dönemde karikatür büyük yaygınlık kaznarak pek çok kişi, özellikle de gençler için bir anlatım, bir dışavurum aracı oldu. 1975'te de İstanbul'da, Tepebaşı'nda Türkiye'nin ilk Karikatür Müzesi kuruldu. Dönemin özelliklerinden biri soyut anlatımlarından uzaklaşmak olmuştur. Bir başka çizim özelliği de karikatürün çizgi romana özgü anlatım tekniklerinden yararlanmaya başlamasıdır. Altyazılar ortadan kalkarak, sözlerin konuşma balonları içine alınması, çizgi romana özgü ünlem, sözcük ve işaretlerin karikatürde de kullanılması, daha devingen, canlı, çarpıcı çizimlerin araştırılması, yazarı ile çizeri ayrı ortak yapımların çoğalması karikatüre yeni bir soluk kazandırmış, karikatürün yeniden yaygın bir anlatım aracı olarak kullanılmasını sağlamıştır. Dönemin gülmece açısından özelliği yazıdan kaçınmaması, dahası yüzyıllardır kullanılan bazı sözlü gülmece özelliklerine dayanarak bunu karikatüre aktarmasıdır. Ayrıca gülmece açısından bir başka önemli adım daha atmış, bilinmeyen üçüncü kişilere yönelik iğnelemeler yerine doğrudan sokaktaki insanı konu alan bir gülmeceye yönelinmiştir. Yazında gülmece yazarı Aziz Nesin'le başlayan, Türk insanının kendi kendisinin alaya alan gülmece yaklaşımının karikatüre katılması da bu sanata yeni bir canlılık veren en önemli etkenlerden biridir. Bu dönemin önde gelen adı, 1950 kuşağının en genç karikatürcülerinden biri olan Oğuz Aral'dır. Onun yönetimini üstlendiği Gırgır adlı gülmece dergisi yeni anlayışa öncülük etmiş, pek çok genç sanatçının yetişmesini sağlamıştır. 1971'den beri çıkan ve adı 1989'da Oğuz Aral'ın yarattığı bir çizgi roman kahramanı olan Avni'ye dönüştürülen bu dergi görülmedik bir başarı kazanarak, bütün dünyada yayımlanan üçüncü büyük gülmece dergisi durumuna gelmiştir. Dönemin öteki karikatürcüleri arasında Hasan Kaçan, Behiç Pek, Latif Demirci gibi adlar vardır. Engin Ergönültaş, Can Barslan, Mehmet Çağçağ, Tuncay Akgün de aynı anlayışı sürdürmüşlerdir. Yeni anlayışa ayak uydurabilen, Oğuz Aral'ın kardeşi Tekin Aral bir yandan başarılı portre karikatürleriyle tanınırken bir yandan da Türkiye'nin büyük gülmece dergilerinden Fırt'ı yönetmektedir. Kemal Aratan, Serhat Gürpınar, Yavuz Taran ise bir sonraki çizer kuşağının temsilcileridir. Bu dönemde kadın çizerlerin de sayısı çoğalmıştır. En başarılı olanlarından biri Çılgın Bediş adlı çizgi romanın yaratıcısı Özden Ögrük'tür. Bu arada bu dönemde karikatürcülüğünün yanı sıra mizah yazarlığı yapan isimler de görülür. Cihan Demirci, Aziz Yavuzdoğan, Gani Müjde ve Metin Üstündağ gibi isimler hem çizer hem de yazar olarak diğer mizahçılardan ayrılırlar. Karikatür günümüz Türkiye'sinde yaygınlık açısından en önde gelen sanat dalı durumuna gelmiştir. Sanatsal yaratıcılık alanı olarak geniş kitleler tarafından ilgiyle izlenmekte ve sevilmektedir. Gülmece dergilerinin sayısı çoğalmış, ayrıca gazete ve dergiler de gülmece ekleri vermeye, amatör çizer köşeleri düzenlemeye başlamışlardır. Büyük kentlerin dışında da sergiler, yarışmalar düzenlenmektedir. Bunlara paralel olarak karikatürün tarihini, kuramını konu alan yazılar, kitaplar yayımlanmaktadır. Aylı, Kozaklı Aylı, Nevşehir'in Kozaklı ilçesine bağlı bir köydür. Köyün rakımı 1140 metredir. Nevşehir'e uzaklığı 88, Kozaklı'ya uzaklığı 7 km'dir. Belekli, Kozaklı Belekli, Nevşehir ilinin Kozaklı ilçesine bağlı bir köy. Nevşehir iline 88 km, Kozaklı ilçesine 15 km uzaklıktadır. Büyükyağlı, Kozaklı Köyün tarihçesi o bölgedeki diğer yerleşim yerleri ile doğrudan bağlantılıdır. Köy, Taşlıhöyük, Akpınar, Merdanali, Kapaklı ve Üçkuyu köylerinde yaşayan Türkmenler'in ana merkezidir. Bu köyler Büyükyağlı'dan ayrılarak oluşmuşlardır. Köyün büyük bir bölümü yurt dışında işçi olarak çalışmakta, köyden heryıl göç artmakta ve yurdun çeşitli il ve ilçelerinde memur ve işçi olarak çalışmaktadırlar. Büyükyağlı, Nevşehir ilinin Kozaklı ilçesine bağlı bir köy olup Kozaklı-Kırşehir yolu üzerinde 5. kilometrede yer alır. Cağşak, Kozaklı köy kurulduğu ilk yıllarda horhor denilen mevkisine kurulmuş olup kozaklı ilçe olmadan önce ise kırşehirin gülşehir ilçesine daha sonra ise nevşehir il olduktan sonra avonos ilçesine baglandı, kozaklı ya ise 1950-51 yılında ilçe olunca bağlanmıştır ... bilgi: Şiddetli karasal iklime sahiptir. Eskiden derelerin gürül gürül aktığı köyde son yıllarda büyük bir kuraklık yaşanmaktadır. Verimli topraklara sahip köyde, iklimdeki düzensizlikler ve kuraklık nedeni ile ürün kalitesi ve miktarında azalma başgöstermiştir. Son yıllarda cağşak köyünde ekilen başlıca tarım ürünleri buğday, Ayçiçeği ve pancardır. Pancarın sulama sorunu nedeniyle masraflı oluşu, köylüyü daha çok buğday ve bazen de arpaya yöneltmiştir. Doyduk, Kozaklı Doyduk, Nevşehir ilinin Kozaklı ilçesine bağlı bir köydür. Dörtyol, Kozaklı Dörtyol, Nevşehir ilinin Kozaklı ilçesine bağlı bir köydür. Nevşehir'e uzaklığı 88, Kozaklı'ya uzaklığı 7 km'dir. Hac覺fak覺l覺, Kozakl覺 Hacıfakılı Köyü, Nevşehir ilinin Kozaklı ilçesine bağlı bir köydür. Nevşehir'e uzaklığı 88, Kozaklı'ya uzaklığı 4 km'dir. İmran, Kozaklı İmran, Kozaklı ilçesine bağlı köy. Köyün iklimi,Karasal iklim(step iklimi] etki alanı içerisindedir. Boğaziçi, Kozaklı Boğaziçi; Nevşehir'in Kozaklı ilçesine bağlı bir köydür. Herikli Türkmenlerinin gelenek ve görenekleri yaşanmaktadır. 1997'de 255 olan nüfus, 2000'de 220 olarak sayılmıştır. 120 hanelidir. Rakımı 1140 metredir. Nevşehir'e uzaklığı 88 km, Kozaklı'ya uzaklığı 20 km'dir. Verimli topraklara sahip köyde, iklimdeki düzensizlikler ve kuraklık nedeni ile ürün kalitesi ve miktarında azalma baş göstermiştir. Son yıllarda Boğaziçi köyünde ekilen başlıca tarım ürünleri buğday, ayçiçeği ve pancardır. Kapaklı, Kozaklı Kapaklı, Nevşehir'in Kozaklı ilçesine bağlı bir köydür. Kaşkışla, Kozaklı Kaşkışla, Nevşehir ilinin Kozaklı ilçesine bağlı bir köy olup Kozaklı-Kırşehir yolu üzerinde 5. kilometrede yer alır. 1997'de 255 olan nüfus, 2000'de 220 olarak sayılmıştır. Kışın köyde nüfus 50 kişiye kadar düşer iken yazın bu rakam 4-5 katına çıkmaktadır.120 haneli köyün rakımı 1140 metredir. Nevşehir'e uzaklığı 88, Kozaklı'ya uzaklığı 7 km'dir. Yabanlı aşiretine bağlı bir köy olan Kaşkışla köyünün etrafı mağaralarla çevrilidir. 1897 yılında, şu an mevcut olan mezarlara bakan kısımdaki mağaralardan birinin ev halkı içerisinde iken çökmesi nedeni ile köy bugünkü yerine çıkmıştır. Kozaklı ilçesinin en eski köylerindendir. Yabanlı aşiretinin çoğu Kırşehir'e bağlı köylerden oluşmakla birlikte toplam 18 köyden oluşmaktadır. Yabanlı aşiretinin buraya yerleşmesi ise İpek Yolu ile Orta Asya'dan ticaret için gelen Türkmenlerin 1400'lü yıllarda Anadolu'daki Timur istilası sonucu bir daha geri dönmeyip buraya yerleştikleri Prof. Dr. Faruk Sümer'in "Yabanlu Pazaru" adlı kitabında bahsedilmektedir. Kaşkışla köyü şu anki Buruncuk mahallesi ile Kaşkışla'nın arasında bulunan eski Kozaklı yolu üzerinde kurulmuştur. Daha sonraları köy parçalanarak Çayiçi, Küllüce, Yassıca, Belekli, Bayramuşağı, Sadin, Hızıruşağı köylerini kurmuşlardır. Kalan köylüler de şu anki Kaşkışla'nın önünde bulunan mağaralara yerleşmişlerdir. Zamanla buradan da yine yukarıya çıkarak Kaşkışla köyünü kurmuşlardır. Eskiden köyün adı "Kışla" olarak bilinmekteydi. Köy ismini daha önceleri, köyün bulunduğu tepede askeri bir kışlanın olduğu ve uzun yıllar bu kışlanın burada kalmasından almıştır. Kuruağıl, Kozaklı Köyün büyük bir bölümü yurt dışında işçi olarak çalışmakta, köyden heryıl göç artmakta ve yurdun çeşitli il ve ilçelerinde memur ve işçi olarak çalışmaktadırlar. Kuruağıl Köyü, Nevşehir ilinin Kozaklı ilçesine bağlı bir köy olup Kozaklı-Kırşehir yolu üzerinde 15. kilometrede yer alır. 1997'de 55 olan nüfus, 2000'de 75 olarak sayılmıştır. 20 haneli köyün rakımı 1140 metredir. Nevşehir'e uzaklığı 88, Kozaklı'ya uzaklığı 14 km'dir. Küçükyağlı, Kozaklı Nevşehir'e uzaklığı 88, Kozaklı'ya uzaklığı 7 km'dir. Merdanali, KozaklÄ± Yabanlı aşiretine bağlı bir köy olan Çayiçi Köyü 1954 yılında Kozaklı'nın ilçe olmasına kadar Kırşehir Mucur ilçesine bağlı olarak kalmıştır. Nevşehir'e uzaklığı 88, Kozaklı'ya uzaklığı 17 km'dir. Taşlıhöyük, Kozaklı Köyün rakımı 1140 metredir. Köy, kaplıcalara 8 km. uzaklıktadır. KÃ¶y, 121 hanelidir. Hızıruşağı, Kozaklı Nevşehir'e uzaklığı 88, Kozaklı'ya uzaklığı 7 km'dir. Küllüce, Kozaklı Küllüce Köyü, Nevşehir ilinin Kozaklı ilçesine bağlı bir köy olup Kozaklı-Kırşehir yolu üzerinde 5. kilometrede yer alır. Yabanlı aşiretine bağlı bir köy olan Çayiçi Köyü 1954 yılında Kozaklı'nın ilçe olmasına kadar Kırşehir Mucur ilçesine bağlı olarak kalmıştır. Rakımı 1140 metredir. Nevşehir'e uzaklığı 88, Kozaklı'ya uzaklığı 7 km.'dir. KÃ¶yde 120 hane mevcuttur. Özce, Kozaklı Özce Köyü, Nevşehir ilinin Kozaklı ilçesine bağlı bir köydür. 1997'de 255 olan nüfus, 2000'de 220 olarak sayılmıştır. Köyün rakımı 1140 metredir. Nevşehir'e uzaklığı 120, Kozaklı'ya uzaklığı 24 kmdir. Yabanlı aşiretine bağlı bir köy olan özce Köyü 1954 yılında Kozaklı'nın ilçe olmasına kadar Kırşehir Mucur ilçesine bağlı olarak kalmıştır. Köyde klasik Türkmen Herikli aşireti gelenekleri görülmektedir. Yassıca, Kozaklı Yassıca, Nevşehir ilinin Kozaklı ilçesine bağlı bir köy olup Kozaklı-Kırşehir yolu üzerinde 17. kilometrede yer alır. Kozaklı'dan Kırşehir'e iki ulaşım yolu daha vardır ancak onlar köyden geçmez. Akpınar, Kozaklı Akpınar, Nevşehir ilinin Kozaklı ilçesine bağlı bir köy olup Kozaklı-Kalaba yolu üzerinde 13. kilometrede yer alır. Güneş enerjisi santrali Güneş enerjisi santralleri, güneş ışığından gelen enerji parçacıklarını elektrik enerjisine çeviren santrallerdir. Santrallerde, hesap makinelerindekine benzer fakat büyük ebatlarda güneş pilleri kullanılır. Güneş pilleri fotovoltaiktir. Üzerine gelen güneş ışınlarını elektriğe çevirirler. Bu pillerin ana maddesi "kristal silisyum" ve "galyum arsenit"tir. Güneş enerjisi santralleri yapım-işletme maliyetleri ve verim açısından kârlı bir enerji yoludur. Bu gerekçelerle yaygın olarak kullanılmaktadır. Doğaya zararının minimum olması açısından geleceğin enerji üretim sistemlerinden birisidir. Fransa'da güneş enerjisinin farklı biçimde kullanıldığı güneş enerjisi santrali bulunmaktadır. Bu santralde odakları kesişecek şekilde çukur aynalar ve bu çukur aynaların ışığını destekleyen düz aynalar mevcuttur. Aynaların odaklarının kesişim noktasında bir su havuzu bulunmaktadır. Güneşten aldığı ışığı odak noktasında birleştiren ayna, odak noktasında 1700 °C'ye varacak ısı toplamaktadır. Bu ısı, buhar enerjisine, oradan buhar tribünleri ile elektrik enerjisine çevrilmektedir. Yakıt maliyeti sıfırdır. Sıcaklık algılayıcıları Sıcaklık algıylayıcıları iki farklı metalin birleştirilmesi ile oluşturulur. Çalışma prensibi; uygun karışım ile denetlenebilir sıcaklık-gerilim ilişkisinin ölçülmesidir. Sıcaklık algılayıcılar geniş alanlarda kullanılan aletlerden birisidir. 1700 °C'ye kadar dayanabilen modelleri mevcuttur. Elektrik iletim hattÄ± Elektrik iletim hattı (kısaca EİH), elektrik santralinde kontrollü ve planlı olarak elde edilmiş elektrik enerjisinin, santrallerden dağıtım hatlarına iletilmesini sağlayan hatlardır. Elektrik üretim tesisleri ile, elektrik tüketim bölgeleri yakınlarındaki transformatör istasyonları; veya transformatör istasyonları ile son tüketici arasında elektrik enerjisi iletimini sağlayan sistemdir. Elektrik hatlarının döşenmesinde maliyet, iletim hattının güzergahı, coğrafik durum, arazi durumu, hattın işletme kolaylığı, gerilim düşümü hesabı, kapasite ve taşıma gücü gibi hususlar incelenir. Elektrik hattının güvenli bir şekilde yapımı ve elektriğin minimum kayıplarla iletilmesi çok önemlidir. Elektrik hatları yüksek ve düşük gerilim olmak üzere ikiye ayrılır. Yüksek gerilim hatları genellikle santral ile yerleşke arasına döşenir. Elektrik Dağıtım hatları ise Düşük gerilim ile son aboneye ulaştırılan şehir içi/Şehirler arası elektrik dağıtımında kullanılır. Taşıdıkları enerjinin gerilimi (voltaj) ne göre adlandırılırlar. Enerji yükü ve gerilimine bağlı olarak boyutlandırılırlar. Modern çağda; açık arazide, uzun ENH ları havai hat; yerleşim yerlerinde ise yer altı ENH hat olarak tesis edilirler. Yer altı ENH yüksek yalıtımı gerektirdiğinden, hava hattına oranla oldukça pahalı olmasına karşın güvenlik ve görsel açıdan yeğlenirler. Hava hattı bir ENH; bakır veya alüminyumdan iletken kablo, direk (pilon) (taşıyıcı, durdurucu, trafo vb.) ve pilon ile iletken arasındaki bağlantıyı sağlayan yalıtkan izolatörden oluşur. Genel olarak, elektrik üretim tesisleri ile, transformatör istasyonları arasındaki hatlar yüksek gerilim;diğer hatlar ise Enerji Nakil hattı ve/veya Elektrik Dağıtım Hattı olarak adlandırılır. Kristal yapÄ± Kristal yapı, malzeme biliminde makroskopik olarak kristalli minerallerin yüzeyleri arasında, mikroskobik olarak ise çoğu katının atomları arasında görülen tekrarlı düzen. Mineraloji ve kristalografide kristaller, yüzey düzlemlerinin birbirlerine göre yerleşimi esas alınarak sınıflandırılırlar. Benzer bir örüntü kristal yapılı katıların atomları ya da iyonları arasında da görülmekte ve yoğun madde fiziğinde yerleşik bir model olarak kullanılmaktadır. Bir kristalin yüzey düzlem geometrisi kendi karakteristiğidir. Bu özelliğine göre kristalografideki 32 farklı nokta grubundan birine dahil olur. Nokta grupları ise kristal sistemi adı verilen 7 başlık altında toplanır. Kristal sistemleri tekrarlı en basit geometrisinin gösterdiği simetrikliğe göre birbirlerinden ayrılırlar. Eğer örüntü kübik ise kenar uzunlukları ve birleşim açıları eşit olacağı için yapı tamamen simetriktir. Bunun tam tersi durumda -hiçbir simetriye sahip değilse- kristal sistemi triklinik olarak adlandırılır. Katılardaki atom yerleşimi de genellikle (örneğin cam bu sınıflandırmanın dışındadır) benzer bir örüntüyü içerir. Bu nedenle atomların dizilişleri bir kristal kafesi olarak modellenebilir. Auguste Bravais'in ortaya koyduğu bu modelde atomlar merkezleri ile çakışan noktalar uzayında dizilidir. Bu örüntünün üç boyutta da tekrarlayan en temel elemanı birim hücre olarak adlandırılır. Kristalli katılarda atomların birbirlerine göre konumları tekrarlı bir düzen içerir. Atom merkezleriinin koordinatları uzayda işaretlendiğinde tekrarlayan nokta kümelerinden oluşan bir kefes yapısı elde edilir. Bu yapı kristal kafesi olarak adlandırılır. Nokta kafeslerin tekrarlabilir olması, onları tanımlayabilecek olan birim hücre - ya da birim kafes - olarak adlandırılan basit geometrilere indirgenmelerine olanak sağlar. Yapının tekrarlayan en temel elemanı birim hücredir. Bir yapı için birden farklı geometriye sahip birim hücre bulunabilir. Bu hücreler arasından en fazla simetriye sahip olanı birim hücre olarak adlandırılır. Birim hücreler azami simetriye ve uzun mesafeli diziliş düzenine sahip olmalıdır. Atomlar birim hücrede kafes noktalarında bulunurlar, kafes noktalarının birbirlerine göre yerleşim geometrisi kafes parametreleri ile tanımlanır ve yapının karakteristiğidir. Bravais, doğadaki 7 kristal sistemine ait toplam 14 farklı tipte nokta kafesi (Bravais kafesi) bulunduğunu ortaya koymuştur. Dalkavuklar Gecesi Dalkavuklar Gecesi, Hüseyin Nihal Atsız tarafından 26 Mayıs 1941'de yazılan ve kısa sürede toplanan alegorik bir eserdir. Hikâye, Hatti Kraliyetinde geçmektedir. Eserde Yaver Sabba adıyla geçen kişi Cevat Abbas Gürer'dir. Karakterlerin isimleri, temsil ettikleri kişilerin isimlerinin çoğu durumda tersten yazılmasıyla türetilmiştir. Örneğin; Yaver Sabba-Cevat Abbas Gürer, Hekim Teşen-Neşet Ömer İrdelp gibi. Ankara Ãœniversitesi Cebeci Hastanesi Ankara Üniversitesi Cebeci Araştırma ve Uygulama Hastanesi, toplam 1200 yatak kapasiteli hastanenin en belirgin özelliği geniş yeşil alanlar arasında yatay yerleşim göstermesidir. Yerleşke merkezinin Tıp Fakültesi Caddesi üzerindeki ana girişteki ilk bina tarihi Başhekimlik binasıdır. Bunun hemen arkasında havuzlu bahçenin etrafını U şeklinde saran binalar 1900'lü yılların başında askeri amaçlı inşa edilmiş olup, yenileme çalışmaları biten bölümlerde Radiodiagnostik Anabilim Dalı, Serpil Akdağ Kan Merkezi, Fizik Tedavi ve Rehabilitasyon Anabilim Dalı, Radyasyon Onkolojisi Anabilim Dalı hizmet vermektedir. Radiodiagnostik Anabilim Dalı'nın Cebeci yerleşkesindeki bölümü 1998 yılında en son teknoloji ile donatılarak hizmete açılmıştır. Ayrıca Kadın Hastalıkları ve Doğum Anabilim Dalı ve Çocuk Sağlığı ve Hastalıkları Anabilim Dalı bu yerleşkede yer alır. HIStory World Tour HIStory World Tour, Michael Jackson'ın üçüncü ve son dünya turudur. Bu dünya turu HIStory albümünün çıkmasından sonra 7 Eylül 1996'da başlayıp 15 Ekim 1997'de bitmiştir. Bu süre içinde Avrupa, Asya, Afrika, Avustralya ve Hawaii'de toplam 82 konser verilmiştir. Bu 82 konserin toplam geliri $163,5 milyon olmuştur ve tüm konserler boyunca Michael'ı 4.500.000 hayranı izlemiştir, bu onun en fazla seyircili turnesi olmuştur. HIStory turundan önce Jackson, 16 Temmuz 1996'da Jerudong Park Amphitheatre, Bandar Seri Begawan, Brunei'de 60,000 kişinin katıldığı bedava bir konser vermiştir. Konserin esas amacı Brunei kralı Hassanal Bolkiah'ın ellinci yaşını kutlamaktı. Konsere Brunei kraliyet ailesi de katılmıştır. Konserin büyük çoğunluğu, gerek kostümler, gerek sahne dizaynı ve gerek şarkı listesi olsun Dangerous World Tour'un aynısıydı çünkü Jackson, HIStory turu hakkında hiçbir bilgi vermek istemiyordu ve bunu sır gibi saklıyordu. Bu konser ne Dangerous World Tour'un ne de HIStory World Tour'un bir parçasıdır. Ayrıca bu konser, You Are Not Alone ve Earth Song için pazarlama anlamı taşıyordu ve "Jam", "Human Nature", "I Just Can't Stop Loving You" ve "She's Out of My Life" şarkılarının herhangi bir Jackson konserinde son canlı performanslarıdır. Ayrıca bu konser, Billie Jean ve Beat It için son canlı performanslardır. Bu konser televizyonda asla yayınlanmadı ancak özel koleksiyoncularda nadir versiyonu VHS Kaset olarak bulunmaktadır. Jackson, Prag'da Letna Park'ta kariyerinin en çok katılım sağlanan konserlerinden birine çıktı. 7 Ekim 1996'da Tunus'ta solo kariyerinde ilk defa bir Afrika ülkesinde konser verdi ve bu konsere yaklaşık olarak 60.000 kişi katıldı. Turnenin Sidney, Avustralya ayağında eşi Debbie Rowe ile gizli bir törenle evlendi ancak çift daha sonra boşandı. 3 ve 4 Ocak 1997'de Jackson, Bad World Tour'un ardından ilk defa Kuzey Amerika'da konser verdi. Fakat bu iki konser Amerika'nın içinde değil, dışındaki Hawaii adasında gerçekleşti. Konsere her biri 35.000 kişi olmak üzere toplam 70.000 kişi katılım gösterdi. Turnenin ikinci ayağı 31 Mayıs 1997'de Weserstadion, Bremen, Almanya'da başladı. Turnenin ikinci ayağı, şarkı listesinde birtakım değişiklikleri de beraberinde getirdi. Jackson'un o dönemki son teklisi "Blood On The Dance Floor" listeye eklenirken, "Off The Wall Medley" ve "The Way You Make Me Feel" şarkı listesinden çıkartıldı. Jackson sadece turnenin ikinci ayağının açılış konseri olan Bremen konserinde "Blood On The Dance Floor" şarkısı için kırmızı ceket giydi ancak daha sonraki konserlerde mavi ceket, kırmızı ceketin yerini aldı fakat 19 Ağustos 1997'de Oslo'daki konserin ardından şarkı listesinden çıkartıldı. Ayrıca Jackson, Parken Stadyumu'nda 50.000 seyircisi önünde 39. yaş gününü kutladı. "Jackson 5 Medley"'den önce bir bando ve pasta sahneye geldi. Michael pastayı üfledikten sonra "Teşekkür ederim, bu çok güzel." dedi ve ardından bu sürpriz için hayranlarına teşekkür etti. Bu anın görüntüleri daha sonra Jackson'un kişisel ev videoları arasında bulundu. Ostend, Belçika'da 31 Ağustos 1997'de düzenlenmesi planlanan konser Prenses Diana'nın ölümü üzerine 3 Eylül 1997 tarihine ertelendi. Bu konserle birlikte final konserlerinin bazılarında açılışta Jackson'ın coverladığı Charlie Chaplin şarkısı Smile, arka planda çalındı. Turnedeki tüm konserler, Michael Jackson'un önceki turnelerinde de olduğu gibi profesyonel olarak Nocturne Prodüksyon, Inc. tarafından kaydedilmiştir. Sadece tek bir konser, 11 Ekim 1996'daki Seul konseri resmi olarak VHS kaset formatında satışa sunulmuştur. 4 Temmuz ve 6 Temmuz 1997'deki Münih konserleri ise aynı yılın yıl sonunda DVD olarak piyasaya sürülecekti ancak Jackson, performanstan memnun kalmadığı için bu plan iptal oldu. Tam veya yarı konserlerin çoğu televizyonda yayınlandı. Diğer konserlerin ise küçük bir kısmı haberlerde veya programlarda yayınlanması için dağıtıldı. (Genellikle açılış karması; Scream/ They Don't Care About Us/ In The Closet) Aşağıdaki liste tam veya yarım yayınlanan konserlerin bir listesi: Bu konser, tam olarak televizyonda yayınlanan ilk, turun ise üçüncü konseridir. The Great Gates of Kiev adlı giriş videosu ise diğer konserlerin aksine ekrandan uzak bir şekilde yayınlandı. Remember the Time adlı video ise yine diğer konserlerin aksine sadece video olarak gösterildi. Çığlıklar ve bağırmalar Dangerous Tur, Bükreş DVD'sinden alıntıdır, fakat bu seslerin asıl kaynağı bilinmemektedir. Tahmin olarak bu sesler Wembley ve Madrid konserlerine ait. Billie Jean sırasında playback'in geç başladı ve Jackson ses gelmeden ağzını oynatmaya başladı. Konser, ulusal kanal TELE 7 ABC tarafından yayınlanmıştır. Bu konser ilk olarak 18 Eylül 2010 yılında Tunus'un ulusal kanalı Nessma TV tarafından yayınlanmıştır. Bundan önce konserin birkaç kısmı sahneye çok uzak bir bölümden amatörce çekilmiş olarak yayınlanmıştı. Yayın, "Heal The World" ile son bulmuş ve son şarkı olan HIStory yayınlanmamıştı. Daha sonra bu yayın, VHS Kaset olarak sızmıştı ancak Nessma TV telif hakları yüzünden bu kasetleri kaldırttı ve diğer yayınlarda ekranın tam ortasına bir logo koydurttu. Ancak daha sonra fanlar bu logoyu kaldırdı. Ve bundan sonraki yayınlarda logo sağ üstte durdu. "Earth Song" sırasında Jackson vincin üzerindeyken, Koreli erkek bir hayran tarafından saldırıya uğradı. Jackson, hayranın düşme tehlikesini göz önünde bulundurarak ona sarıldı. Vinç indikten sonra güvenlik görevlileri hayranı aldı. Bu konser resmi olarak Kore'de VHS kaset formatında yayınlandı. Bu, konserinden önce yayınlanan ilk Michael Jackson konseri oldu. "Come Together/D.S", "Black Or White", "Earth Song", "Heal the World", ve "HIStory" performansları yayınlanmadı. "Dangerous" performansı ile bilinir. TV1000 kanalının haberlerde verdiği görüntüler, 29 Ekim'deki konserden de görüntüler içerir. Çünkü Jackson, bu konserde Billie Jean için yapılan özel bölge tutma hareketini değiştirdi. Bu konser ntv7 kanalı tarafından yayınlandı, ancak daha sonra düşük kalitede VCD olarak satışa sunuldu. Bu konser, ""Off the Wall" Karması" nın bilinen son profesyonel çekimini içerir ayrıca bu konser "Come Together/D.S." için son performanstır. Ayrıca bu, Billie Jean için sondaki dans kısmında nakaratın tekrarlandığı tek konserdir. "Thriller" şarkısı esnasında bir süreliğine a-capella duyulmadı ve sadece müzik çaldı. Sadece birkaç şarkı bu konserin yayınında gösterildi ve birkaç kısımda 16 Kasım'daki konserden görüntüler içeriyordu. Bu yayın sadece 1 saatlik bir bölümü içeriyordu ve 1997 yılının başlarında Nine Network kanalı tarafından gösterildi (Billie Jean için giriş içermiyordu.) Ayrıca Nine Network, konserin bir kısmını Jackson öldükten birkaç gün sonra gösterdi. A-Capella sorunu yüzünden Jackson, "Beat It" şarkısını tamamıyla canlı söylemek zorunda kaldı. Konserden birkaç saat sonra Jackson, hemşire Debbie Rowe ile Sheraton Park Otel'de evlendi. Ayrıca Sidney'de Michael'ın son kısa filmi "Ghosts" un galası yapıldı. Bu konser ulusal kanal GMA Network tarafından yayınlandı. Konser ayrıca Ekim 2006'da Singapur'un MediaCorp Channel 5 kanalında da yayınlandı. Channel 5 Versiyonunda her şarkının geçişinde ekran kararması bulunuyordu ve Billie Jean şarkısı için giriş mevcut değildi ancak GMA versiyonundan daha iyi görüntü kalitesi vardı. Ayrıca bu konser, Jackson'un Billie Jean'in sonunda şapkasını fırlatmadan önce beatbox yapmadığı iki konserden biri. (Diğeri ise Moskova konseri). "The Way You Make Me Feel" Performansı yapıldı ancak yayınlanmadı. Fakat, amatör bir versiyonu bulunmakta. Bu "Dangerous" şarkısının listeden silindiği iki konserden biri. Bu konser hiçbir zaman televizyonda yayınlanmadı ancak Kraliyet konseri ile birlikte görüntüler bulunmakta. Özel koleksiyoncular bu konserin VHS kasetine sahipler ancak hiçbir zaman tam versiyonunu yayınlamamışlardır. Ekim 2008'de düşük kalite VCD kopyası, konser sırasında sahne arkası görevlilerden temin alan bir fan tarafından internete yüklendi. 2012'de hala bu konserin düşük görüntü kaliteli versiyonu mevcut. Bu konser "Scream" şarkısının ilk dizesinin canlı söylendiği tek konser olarak kayıtlara geçmiştir. "Smooth Criminal" şarkısı için kullanılan perde, "Beat It" ve "Earth Song" şarkısı için kullanılan vinç ise bu konserde kullanmamıştır. Çünkü kraliyet konserinde bu ekipmanların hepsi kullanılmıştır. Jackson, bu konseri 1997 yılının noelinde DVD olarak satışa sunmayı planlıyordu bu yüzden konser birçok kamera açısı ile çekildi. Ardından ses düzeltildi, perküsyonlar arttırıldı ve seyirci sesi kısıldı. Jackson ayrıca bu konseri HD(High Definiton) kameralar ile kaydettirdi. Ancak, daha sonra Jackson aniden bu planı iptal etti çünkü performanstan memnun değildi. Lâkin, konser dünyanın çeşitli kanallarında yayınlandı ve şu an bu tura ait en hazır konser bu olarak gözüküyor. En bilinen versiyon ise Sat.1'in yayınladığı versiyondur çünkü diğer televizyon yayınlarında ülkelerin konserlerinden de görüntüler içerir (Örnek olarak Güney Afrika'da yayınlanan versiyonda, Johannesburg konserinden görüntüler içerir.) Ayrıca Japon versiyonunda ise farklı kamera açıları mevcuttur. 6 Temmuz'daki konserden iki tane amatör video internette mevcuttur. Jackson'un ölümünün ardından bu konser RTL 5 kanalında yayınlanmıştır. Bu konser ayrıca Singapur'un MediaCorp Channel 5 kanalında 2009'da yayınlanmıştır. 24 Haziran'da Almanya'nın ZDF kanalında ek kamera açıları ve 720p HD olarak yayınlanmıştır. Ve Avustralya'da Jackson'un ölüm tarihi olan 25 Haziran'da her sene ulusal müzik kanalı MAX'da yayınlanmaktadır. 2009'un 29 Ağustos'unda Malezya'nun 8TV televizyonu konseri yayınlamıştır. TV1000 ve Channel 3 tarafından yayınlanmıştır. Konserin VHS'si mevcuttur ancak görüntü ve ses problemleri yüzünden güçlükle izlenilebilmekte. Bu Konser 1996 Seul konseriyle birlikte, 2009'da Kore Televizyonunda yayınlanmıştır. Scream şarkısında"stop fucking with me", "stop pressuring me" olarak sensörlendi.) TV1000 ve Channel 3 tarafından yayınlanmıştır. Bu konser, Kopenhag konserine çok benzer niteliktedir. Ayrıca "Blood On the Dancefloor" şarkısı için yayınlan son canlı performanstır. (Ancak bu şarkının son performansı 19 Ağustos'taki Oslo konseridir.) "Scream" şarkısı sırasında yeniden kaydedilen a-capella duyulmadı ve Jackson, nakarata kadar sadece dans etti. Bazı versiyonlar, ses ve görüntü gölgelenmesinden dolayı rahat izlenemiyordu. Ancak hiçbir filigran bulunmuyordu. HIStory fragmanı programın sonunda gösteriliyordu. Bu tur için bilinen son tam yayınlanan performanstır. Ankara Üniversitesi İbni Sina Hastanesi Ankara Üniversitesi İbni Sina Araştırma ve Uygulama Hastanesi, Ankara Üniversitesi Tıp Fakültesi'ne bağlı bir hastane. Acil serviste yılda yaklaşık 30.000 hastaya ayaktan ve yatarak tedavi hizmeti vermektedir. Hastaların tüm değerlendirmeleri, deneyevi ve radyolojik incelemeleri ve gerektiğinde cerrahi girişimleri acil servis içinde yapılmaktadır. İbni Sina Hastanesi merkez ameliyathanesinde bulunan 26 ameliyathanede günde yaklaşık 80-110 ameliyat yapılmaktadır. Transplantasyon biriminde canlı vericilerden ve kadavradan yılda ortalama 50 hastaya karaciğer nakli ve 60 hastaya böbrek nakli yapılmaktadır. Hemodiyaliz biriminde 35 cihaz ile yılda 1500 hastaya 12000 seansın üzerinde hemodiyaliz ve CAPD Biriminde de hâlen 60 hastaya kronik periton diyalizi uygulanmaktadır. Kemik iliği transplantasyonu biriminde yılda ortalama 70 hastaya kemik iliği nakli gerçekleştirilmektedir. Bu konuda hastane bir referans merkezi haline gelmiş olup, Avrupa Kemik İliği Transplantasyon Birliği'ne 117. merkez olarak kabul edilmiştir. Ä°ps İps (Almanca:"Ybbs an der Donau"), Avusturya'nın Aşağı Avusturya eyâletinde Mostviertel bölgesinde bir kenttir. Melk Bölgesi'nin en büyük şehridir. 1317 yılında, İps'e şehir hakkı verildi. Aşağı Avusturya'ya nispeten, İps şehrinde çok ecnebî, örneğin Türkler, ikamet ederler. Genellikle, Avrupa'daki Türkler eğitimsiz ve onların entegrasyon sorunu vardır. Binaenaleyh, Türkler düşmanı olan fırkalar seçimden seçime daha büyük oluyor. Alfred Gusenbauer, Avusturya'nın eski şansölyesi ve Avusturya Sosyal Demokrat Partisi'nin eski başkanı. Othmar Karas, Avrupa Parlamentosundaki Ã¼yesidir Ybbs'in kuzeybatısında hidroelektrik santral "Kraftwerk Ybbs-Persenbeug" bulunur. 11 Kasım 1907'den 22 Eylül 1953'e kadar Ybbs'in tramvayı vardı. Anton Sirlinger (SPÃ–) 23 Şubat 1990'dan beri İps'in kardeş şehri vardır: İtalya'daki 'Bobbio'. N-Asetilaspartat N-Asetilaspartat (NAA), N-asetilaspartik asit olarak da bilinir. Aspartik asidin (aspartat) bir türevidir. Formülü CHNO'tir. Beyin için glutamattan sonra en önemli moleküldür. NAA, nöronlarda aspartat ve asetil koenzim A'dan sentezlenir. Birçok işlevi henüz tam bilinmemekte ve araştırmalar devam etmektedir. Jiu Nehri Jiu Nehri (Latince: "Rabon", Macarca: "Zsil") Romanya'nın güneyinde yer alan bir nehirdir. Romanya'nın Petroşani ili yakınlarında iki akarsuyun birleşmesi ile oluşur. Jiu'yu oluşturan iki küçük akarsu; Vâlcan'dan doğan "Batı Jiu", ve Parâng Dağları'ndan doğan "Doğu Jiu"dur. Romanya'ya ait Hunedoara, Gorj ve Doly illerinden geçerek güneye doğru akan nehir, bir Bulgaristan kenti olan Oryahovo'ya yakın bir yerde Tuna Nehri ile birleşir. Toplam uzunluğu 331 kilometre olan nehrin havzası 10.070 kilometrekareye yakındır. Ä°ller Nehri İller Nehri (Antik adıyla "Ilargus"), Almanya'nın güneydoğusunda Bavyera eyaletinde bulunan bir akarsudur. 147 kilometre uzunluğunda olan nehir Tuna Nehri'nin sağ yönlü kollarından biridir. Nehrin kaynağı, Avusturya sınırına yakın bir noktada, Alplerin Allgäu Bölgesi yakınlarında yer alan Oberstdorf kentinin yakınlarında bulunur. Buradan başlayarak kuzeye doğru akan nehir, Sonthofen, Immenstadt ve Kempten kentlerinden geçer. Lautrach ve Ulm kentleri arasında 50 kilometre boyunca iki Almanya eyaleti olan Bavyera ve Baden-Württemberg sınırını oluşturur. Ulm kentinde, Tuna Nehri ile birleşir. Nehrin akış gücü, sekiz tane enerji santrali üzerinden toplam 51 MW'lik kapasiteyle elektrik üretmek amacıyla kullanılmaktadır. Patch Adams Galeri Galeri terimi (İtalyanca'dan "galleria" "uzun sütunlu pasaj") anlamları: Regen Nehri Regen Nehri (Çekçe: "Řezná") Almanya'nın Bavyera eyâletinde yer alan, Tuna Nehri'nin sol kollarından biri olan bir akarsudur. Çek Cumhuriyeti'nde Bohemya Ormanı'ndan "Büyük Regen" (Almanca: "Großer Regen") olarak doğar ve birkaç kilometre sonra sınırı aşarak Bayerisch Eisenstein adlı Alman köyüne girer. Zwiesel'de "Küçük Regen" ile birleşir ve "Kara Regen Nehri"ni (Almanca: "Schwarzer Regen") oluşturur. "Kara Regen Nehri", Regen ve Viechtach kentleri boyunca akar ve Kötzting'de "Beyaz Regen Nehri" (Almanca: "Weißer Regen") ile birleşir. Bu noktada birleşmiş olan iki akarsu sadece Regen olarak adlandırılır. Großer Regen ve Schwarzer Regen nehirleri gibi kollarla birlikte akarsuyun toplam uzunluğu 169 kilometreyi bulur. Cham ve Regensburg kentlerinden geçerek Regensburg'da Tuna Nehri'ne dökülür. Glutamik asit Sodyum glutamat veya MSG olarak da bilinen monosodyum glutamat; doğal olarak en fazla ortaya çıkan nonesansiyel amino asitlerden biri olan glutamik asidin sodyum tuzu. A.B.D.Gıda ve İlaç Dairesi MSG'yi Genellikle Güvenli Kabul Edilir (GRAS) olarak sınıflandırırken Avrupa Birliği de gıda katkı maddesi olarak sınıflandırmıştır. MSG'nin HS kodu 29224220 olup E numarası E621'dir. MSG glutamatı, diğer gıdalardaki umami tadınının aynısını vermektedir. Kimyasal olarak her ikisi de aynıdır. Endüstriyel gıda üreticileri, diğer tatların genel algısını dengelediği, harmanladığı ve birleştirdiği için MSG’yi aroma artırıcı olarak pazarlamakta ve kullanmaktadır. Monosodyum glutamatın ticari adları arasında AJI-NO-MOTO®, Vetsin ve Ac'cent bulunmaktadır. Diğer birçok amino asitte olduğu gibi bu amino asitin de hem L- hem de D- isomeri vardır. Aber aktiv olan diğer bir deyişle doğada var olan isomeri - Glutamik asit’dir. Bu yazıda ya da bilimsel makalelerde Glutamik asit - ya da olarak hiçbir ön ek almayarak sadece Glutamik asit diye bahsedilmişse, burada bahsi geçen - Glutamik asit’dir. Profesör Kikunae Ikeda 1908 yılında glutamik asidi yeni bir tat maddesi olarak deniz yosunu Laminaria japonica'dan elde edilen kombu'dan suyla çıkarma ve kristalleştirme yöntemiyle ayrıştırmıştır ve bu tadı umami olarak adlandırmıştır. Japon katsuobushi ve kombu suyunun, o zamana kadar bilimsel olarak tanımlanmayan ve tatlı, tuzlu, ekşi ve acıdan farklı, kendine özgü bir tadı olduğunu fark etmiştir. Profesör Ikeda, iyonize glutamatın umami tadını ortaya çıkardığını kanıtlamak için kalsiyum, potasyum, amonyum ve magnezyum glutamat gibi çok sayıda glutamat tuzunun tat özellikleri üzerinde çalışmalar yapmıştır. Tüm tuzlarda diğer mineraller nedeniyle belirli bir metal tadına ek olarak umami tadı ortaya çıkmıştır. Bu tuzlar arasında en fazla çözünebilen, yenilebilir lezzette ve kolaylıkla kristalize olanı sodyum glutamattır. Profesör Ikeda bu ürünü monosodyum olarak adlandırmış ve MSG üretim patentini almıştır. Suzuki kardeşler 1909 yılında Japonca'da tadın özü anlamına gelen AJI-NO-MOTO® adı altında MSG üretimini başlatmıştır ve monosodyum glutamat dünyada ilk kez üretilmiştir. MSG'nin ilk kez piyasaya sürüldüğü zamandan bu yana MSG üç yöntem kullanılarak üretilmektedir: (1) Peptit bağlarını ayırmak için bitkisel proteinlerin hidroklorik asitle hidrolizi (1909 -1962), (2) akrilonitril kullanılarak doğrudan kimyasal sentez (1962 – 1973) ve (3) mevcut yöntem olan bakteriyel fermentasyon. Başlangıçta buğday gluteninin hidrolizde kullanılmasının nedeni; 100 gr proteinde 30 gr'dan fazla glutamat ve glutamin olmasıydı. Giderek fazlalaşan MSG üretim talebini karşılamak için yeni üretim süreçleri üzerinde çalışılmıştır: kimyasal sentez ve fermantasyon. Poliakrilik elyaf sanayi Japonya'da 1950'li yılların ortalarında başlamıştır ve akrilonitril MSG'yi sentetik hale getirmeyi amaçlayan bir başlangıç materyali olarak kullanılmıştır. Şu anda dünyada MSG üretimi; şarap, sirke, yoğurt ve hatta çikolataya benzer bir süreçten geçerek bakteriyel fermentasyonla gerçekleştirilmektedir. Sodyum daha sonraki nötrleştirme aşamasında eklenmektedir. Fermentasyon sırasında, seçilmiş bakteri (coryneform bakteriler) L glutamatının izole olduğu kültür suyuna amino asit bırakan, şeker pancarı, şeker kamışı, tapyoka veya melastan elde edilen amonyak ve karbonhidrat ile kültürlenir. L-glutamatı ortaya çıkaran ilk endüstriyel fermentasyonu Kyowa Hakko Kogyo Co Ltd şirketi gerçekleştirmiştir. Günümüzde şeker ürünlerinden glutamata dönüşme eğilimi ve üretim oranı MSG'nin endüstriyel alandaki üretiminde artış olmasını sağlamaya devam etmektedir ve bu durum da mevcut talebin karşılanmasını sağlamaktadır. Filtreleme, konsantrasyon, asitleştirme ve kristalleştirme sonrasında ortaya çıkan son ürün saf glutamat, sodyum ve sudur. Çözelti içinde ayrışarak glutamat ve sodyum olan beyaz ve kokusuz bir kristal toz görünümündedir. Su içinde serbestçe çözünebilir ancak higroskopik olmayıp eter gibi genel organik çözücülerin içinde pratik olarak çözünemez. MSG, genel olarak düzenli gıda işleme koşulları altında istikrarlıdır. Pişirme sırasında MSG çözünmez, ancak diğer amino asitlerde olduğu gibi çok yüksek ısılarda şekerin varlığında esmerleşme veya Maillard reaksiyonları ortaya çıkar. Uyumlu ve güzel bir kokuyla birleştirilmediği sürece, saf MSG hoş bir tada sahip değildir. Bir aroma olarak ve doğru miktarda kullanıldığında MSG, tatla etkinleşen diğer bileşenleri iyileştirerek belirli yemeklerin genel tadını dengeleyip birleştirme özelliğine sahiptir. MSG; kırmızı et, balık, tavuk eti, çok sayıda sebze, sos, çorba ve terbiye karışımlarıyla iyi uyumludur ve sığır eti konsome gibi belirli gıdaların genel olarak daha çok tercih edilmesini sağlar. Ancak, sakaroz dışındaki diğer temel tatlar gibi MSG de tadın güzelliğini yalnızca doğru konsantrasyon kullanıldığında artırır. MSG'nin fazla olması yemeklerin tadını hemen bozabilir. Bu konsantrasyon yiyecek türüne göre farklılık gösterse de, et suyunda güzellik puanı her 100 ml için 1 gr'dan daha fazla MSG ile hızla düşer. Buna ek olarak MSG ve tuz (sodyum klorür) ile nükleotidler gibi diğer umami maddeleri arasında bir etkileşim vardır. Maksimum lezzet için tümünün optimum bir konsantrasyonda olması gereklidir. MSG, bu özellikleriyle, hipertansiyon, kalp hastalıkları ve kalp krizine neden olan sodyum alımını azaltmak amacıyla kullanılabilir. Tuz oranı düşük olan gıdaların tadı, tuz %30 oranında azaltılsa da MSG ile iyileşir. MSG'deki sodyum içeriği (kütle yüzdesi olarak) sodyum klorüre (%39) oranla yaklaşık olarak 3 kat daha azdır (%12). Tuz oranı düşük olan çorbalarda diğer glutamat tuzları kullanılmış olsa da lezzetlilik oranı MSG'ye göre daha azdır. MSG, 100 yıldan daha uzun bir süredir yiyeceklere lezzet vermek için kullanılmaktadır. Bu süreçte MSG'nin önemi, sağladığı avantajlar ve güvenliğini açığa kavuşturmak için kapsamlı çalışmalar yapılmıştır. Bununla bağlantılı olarak yiyecek katkı maddelerinin güvenliğiyle ilgili olan ulusal ve uluslararası kuruluşlar MSG'nin bir aroma artırıcı olarak insanlar tarafından tüketilmesinin güvenli kabul etmektedir. "MSG belirtisi kompleksi"; adını bir Amerikan-Çin yemeği yedikten sonra belirtiler hissettiğini öne süren Robert Ho Man Kwok'tan alan "Çin Restoranı Sendromu"olarak adlandırılmıştır. Kwok, bu belirtilerin arkasında, pişirme sırasında kullanılan şarap, sodyum içeriği veya MSG çeşnisinin de içinde bulunduğu bazı sebepler sunmuştur. Ancak MSG'nin asıl neden olduğu üzerinde durulmuş ve o zamandan başlayarak bu belirtiler MSG ile ilişkilendirilmiştir. Şarap veya tuz içeriğinin etkisi üzerinde hiçbir zaman çalışma yapılmamıştır. Yıllar geçtikçe özel olarak belirtilmeyen belirtilerin listesi anektodlarla uzamaya başlamıştır. Normal koşullar altında, zehirlilik seviyesi akut olarak çok düşük olan glutamatı metabolize etme kapasitemiz vardır. Deneklerin %50'sinin oral öldürücü dozu (LD50) sıçanlarda ve farelerde sırasıyla 15 ve 18 gr/kg vücut ağırlığıdır; bu da LD50Tuz'dan (sıçanlarda 3 g/kg) 5 kat daha fazladır. Bu nedenle de MSG'nin gıda katkı maddesi olarak alınması ve gıdalardaki doğal glutamik asit seviyesi insanlarda zehirlenmeye neden olmamaktadır.Amerika Birleşik Devleri Gıda ve İlaç İdaresi (FDA) adına 1995 yılında hazırlanmış olan bir Amerika Deneysel Biyoloji Toplulukları Federasyonu (FASEB) raporunun sonucuna göre MSG "normal seviyelerde yendiğinde" güvenlidir ve yemekle birlikte verilmediğinde 3 gr MSG alarak MSG belirtisi kompleksi tepkisi veren ve sağlıklı bireylerden oluşan bir alt grup olsa da, MSG Belirti kompleksi listesinde belirtilenlerin deneyim raporlarına dayanması nedeniyle MSG'nin ölümlere neden olduğu öne sürülmemiştir. Bu raporda, aynı zamanda kronik ve güçsüzleştiren hastalıklarda glutamatın rolünü destekleyecek bilgilerin olmadığı belirtilmektedir. Kontrollü, çift kör, çok merkezli klinik deney; MSG Belirti kompleksi ve MSG'nin MSG aldığında kendisinde ters etkiler gözlemlenen bireyler tarafından tüketilmesi arasında bir bağlantı ortaya çıkaramamıştır. Yalnızca birkaç yanıt verilmiş olması ve bunların tutarsız olması nedeniyle istatistiksel bir ilişki ortaya koyulamamıştır. MSG gıdalarla birlikte verildiğinde söz konusu belirtiler gözlemlenmemiştir. Glutamatların ağızda kalan tadının keskin ve özgün olması nedeniyle deneysel önyargı kontrolü; çift kör plasebo kontrollü deneysel tasarımı (DBPC)kapsüllerde uygulamayı kapsamaktadır. Tarasoff ve Kelly (1993) tarafından yapılan bir çalışmada perhizde olan 71 katılımcıya 5 gr MSG verildikten sonra standart bir kahvaltı verilmiştir. Yalnızca MSG hassasiyeti olduğu kendisi tarafından belirtilen bir kişide reaksiyon görülmüştür. Geha ve çalışma arkadaşları tarafından gerçekleştirilen farklı bir çalışmada da (2000) MSG hassasiyeti olduğu belirtilen 130 denekte reaksiyon testi yapılmıştır. Birden çok çift kör plasebo kontrollü (DBPC) deney yapılmış ve yalnızca en az iki belirti görülen denekler deneye devam etmiştir. Çalışmanın tamamında yalnızca 2 kişi dört aşamanın tamamında tepki vermiştir. Söz konusu tekrarlama sıklığının düşük olması nedeniyle araştırmacılar MSG'ye gösterilen tepkinin tekrarlanabilir olmadığı sonucuna varmışlardır. MSG'nin obeziteye neden olup olmadığını inceleyen diğer çalışmaların sonuçları da farklılık göstermektedir. MSG ile astım arasında bir bağlantı olup olmadığını araştıran çok sayıda çalışma yapılmıştır ancak mevcut deliller bunlar arasında nedensel bir ilişki olduğunu göstermemektedir. Glutamatlar insan beynindeki önemli nörotransmiterler olduğu için öğrenme ve hafıza açısından kritik bir öneme sahiptir. Nörologlar MSG'nin gıdalardaki olası yan etkileri üzerinde çalışmaya devam etmektedir ancak bir bağlantı olduğunu gösteren kati bir çalışma yoktur. Glutamat, insan beynindeki temel uyarıcı amino asit nörotransmiteridir. Sinaptik plastisite, öğrenme ve gelişim açısından önemlidir. Sinaptik bağlantıdaki aktivitiesi reseptörün inaktivasyonu ve glutamat geri alımıyla dikkatli bir şekilde dengelenir. Denge bozulduğunda, glutamat fazlası kendiliğinden nörotoksik bir hale gelebilir. Bu aşırı aktivasyon hücre ölümüyle sonuçlanan enzimatik olay basamaklarına neden olur. Avustralya ve Yeni Zelanda Gıda Standartları'na (FSANZ) göre, "çok sayıda bilimsel çalışma sonucunda ortaya çıkan ciddi deliller" MSG ile "ciddi ters etkiler" veya "uzun süren etkiler" arasında bir bağlantı olduğu açıkça reddedilmektedir. Ancak, nüfusun %1'inden daha az bir kısmına dahil olan hassasiyeti olan kişilerde tek bir öğünde fazla miktarda MSG alındığında "baş ağrısı, uyuşma/karıncalanma, kızarma, kas gerginliği ve genel halsizlik" gibi "geçici" yan etkiler görülebilmektedir. MSG hassasiyeti olduğunu düşünen kişiler, bunu uygun klinik değerlendirmelerle teyit edebilir. Avustralya ve Yeni Zelanda Gıda Standartları Yasası kapsamındaki Standart 1.2.4'e göre MSG gıda katkı maddesi olarak kullanıldığında bunun gıda paketlerinin üzerinde bilgi olarak belirtilmesi gereklidir. Bu bilginin; gıda katkı maddesi sınıfı adı (örn. aroma artırıcı), gıda katkı maddesinin adı, MSG, veya Uluslararası Numaralandırma Sistemi (INS) numara, 621 olarak belirtilmesi zorunludur. Monosodyum glutamat (MSG),doğada yaygın bir amino asit olan glutamik asidin nüfuz eden bir yapıda olması nedeniyle birçok gıdada bulunan glutamik asit formlarından biridir. Glutamik asit ve tuzları; aralarında hidrolize bitkisel protein, otolize maya, hidrolize maya, maya ozu, soya özü ve protein izolatı dahil olmak üzere diğer birçok katkı maddesinde bulunabilir ve bunların genel ve olağan isimlerle etikette belirtilmesi zorunludur. MSG, 1998 yılından bu yana "baharatlar ve tatlandırıcılar" terimi kapsamına dahil edilememektedir. Ribonükleotid olan gıda katkı maddeleri disodyum inosinat ve disodyum guanilat, genellikle monosodyum glutamat içeren içeriklerde birlikte kullanılmaktadır. Ancak, gıda sektöründe glutamik asit kullanıldığında da 'doğal lezzet' terimi kullanılmaktadır (sodyum tuzu içermeyen MSG). FDA yasalarındaki eksiklik nedeniyle glutamik asidin yüzde kaçının 'doğal lezzet' olduğunu belirlemek mümkün değildir. FDA, gıdanın hidrolize protein gibi serbest glutamat kaynağı olan maddeleri içermesi durumunda "MSG yoktur" veya "MSG eklenmemiştir" gibi etiketleri yanlış yönlendirici bulmaktadır. FDA, 1993 yılında "(glutamat içerir)" ifadesini; önemli miktarlarda glutamat içeren protein hidrolizatlarının genel veya olağan isimlerine eklemeyi önermiştir. Gıdalar ve Pişirme adlı kitabının 2004 yılı versiyonunda gıda uzmanı ve yazar Harold McGee "[çok sayıda çalışma sonrasında], toksikoloji uzmanları MSG'nin yüksek miktarlarda bile olsa birçok kişi için zararsız bir içerik olduğu sonucuna ulaşmıştır." Nejat Konuk Nejat Konuk, (1928 - 1 Ocak 2015), Kıbrıs Türkü siyasetçi. 1928 yılında Lefkoşa'da doğdu. 1950-51 yıllarında Ankara Üniversitesi Hukuk Fakültesi'nden mezun olduktan sonra 1960 yılına kadar Bursa'da avukatlık yaptı. 1960'tan sonra adaya döndü ve devlet hizmetine girdi. 1964'te Rauf Raif Denktaş ve Erol İbrahim ile birlikte bir sandalla Larnaka'ya çıkmak istemişti ancak Larnaka yerine şimdiki Bafra adlı köyün yakınlarında Kıbrıs'a çıkmışlardı. 1 Şubat 1969'da Adalet ve İçişleri Üyeliğine atandı. 1970 genel seçimlerinde Türk Cemaat Meclisine Üye seçildi. 1975'te oluşan İlk Kurucu Meclise üye oldu. 1976'da Kıbrıs Türk Federe Devleti'nin ilk başbakanı oldu. 1976-1978 yılları arasında I. Konuk Hükûmeti'nde başbakanlık yaptı. Daha sonra partisi Ulusal Birlik Partisi'nden istifa ederek bir grup arkadaşıyla birlikte sosyal demokrat çizgide olan Demokratik Halk Partisi'ni (DHP) kurdu. DHP 1981'de yapılan seçimlerde diğer muhalefet partileri Cumhuriyetçi Türk Partisi ve Toplumcu Kurtuluş Partisi ile beraber seçim sonrası hükûmet kurmak için anlaştı, ancak parti genel başkanlığından istifa ederek bağımsız milletvekili oldu ve üçlü hükûmet kurulamadı. Daha sonra uzun bir hükûmet bunalımının ardından UBP-TBP-DHP üçlü koalisyonu kuruldu. 1982'de Kıbrıs Türk Federe Meclisi'nin Başkanı seçildi. 6 Aralık 1983 tarihinde oluşan Kurucu Meclis'in üyeliğini de yaptı. 13 Aralık 1983'ten 19 Temmuz 1985'e kadar görevde bulunan KKTC Kurucu Hükûmeti'nde başbakanlık yaptı. Daha sonra aktif siyasette yer almadı. 1 Ocak 2015 tarihinde öldü. Oltu Nehri Olt Nehri (Rumence: Râul Olt, Macarca: "Olt", Almanca: "Alt") Romanya'da bir akarsudur. Karpatya Dağları'nın doğusunda Hăşmaşu Mare Dağları'ndan doğarak Harghita, Covasna, Braşov, Sibiu, Vâlcea ve Olt gibi Romanya kentlerinden geçer. Nehir, Antik Roma çağlarında "Aluta" ya da "Alutus" olarak adlandırılmıştır. Olt ilçesi ve Olt illeri adlarını bu nehirden almışlardır. Kıyısında kurulmuş en önemli kentler Miercurea Ciuc, Sfântu Gheorghe, Făgăraş, Râmnicu Vâlcea ve Slatina olup Olt Nehri, Turnu Măgurele yakınlarında Tuna Nehri ile birleşir. Demokratik Halk Partisi (Kuzey Kıbrıs Türk Cumhuriyeti) Demokratik Halk Partisi, 1978 yılında Ulusal Birlik Partisi'nden ayrılan bir grup sosyal demokrat milletvekili tarafından kuruldu. Genel başkanlığını 1978'den 1981'e kadar Nejat Konuk, daha sonra da İsmet Kotak yaptı. 1981 yılındaki genel seçimlerde Gazimağusa'dan İsmet Kotak ve Lefkoşa'dan Nejat Konuk meclise girdiler. Daha sonra Nejat Konuk partiden istifa etti. Demokratik Halk Partisi, KKTC'nin ilanına kadar görevde olan hükümette Ulusal Birlik Partisi ve Türk Birliği Partisi ile beraber yer aldı. Partiyi hükümette İsmet Kotak ve dışarıdan atama olarak Ahmet Yusuf Atamsoy temsil ettiler. 1985 seçimlerinde barajı geçemeyen parti, daha sonra yine Ulusal Birlik Partisi'nden ayrılanların kurduğu Toplumsal Atılım Partisi ile birleşti ve iki partinin birleşmesinden doğan yeni parti Atılımcı Halk Partisi adını aldı. Atılımcı Halk Partisi 1990 seçimlerine diğer muhalefet partileri Cumhuriyetçi Türk Partisi, Toplumcu Kurtuluş Partisi ve Sosyalist Devrim Partisi gibi Demokratik Mücadele Partisi bünyesinde katıldı. İsmet Kotak ve İrsen Küçük meclise girdiler. Demokratik Mücadele Partisi'nin Cumhuriyetçi Türk Partisi ve Toplumcu Kurtuluş Partisi kanadı, bir televizyon programını müdahale olarak bahane ederek meclisi boykot ettiler. İrsen Küçük Ulusal Birlik Partisi'ne katıldı ve İsmet Kotak'ın Hür Demokrat Parti'yi kurmasıyla, parti tamamen yok oldu. Vedea Nehri Vedea (IPA: ['ve.dea]) Romanya'nın güney bölgelerinde bulunan Cotmeana Ovası'ndan doğarak Tuna Nehri ile birleşen bir akarsudur. 33 kilometresi islah edilmiş olup, toplamda 224 kilometredir. Oltu ve Deliorman illeri ile Alexandria ve Roşiori de Vede ilçeleri nehrin çevresinde kurulmuş en önemli yerleşim birimleridir. Simpsonlar bölümleri listesi Simpsonlar ya da The Simpsons, Matt Groening tarafından Fox Broadcasting Company için yaratılan animasyon televizyon durum komedisidir. Dizi, Homer, Marge, Bart, Lisa ve Maggie'den oluşan orta sınıf bir Amerikan ailesinin satirik bir parodisidir. Şov, Springfield adlı kurgusal bir şehirde geçmekte ve Amerikan kültürünü, toplumunu, televizyonunu ve farklı insanlık hâllerini hicvetmektedir. Aile, Groening tarafından prodüktör James L. Brooks ile önce bir dakikalık kısa animasyon serisi olarak tasarlandı. Groening, disfonksiyonel bir aile oluşturdu ve ailedeki karakterlere kendi ailesindeki üyelerin adını verirken, kendi adının yerine ise Bart adını kullandı. Kısa gösteriler, 19 Nisan 1987'de "The Tracey Ullman Show"un bir parçası oldu. Üç sezon yayımlandıktan sonra skeç yarım saatlik altın saatler şovu olarak geliştirildi ve bir sezonda (1989-1990) İlk 30 reyting listesinde yer alan ilk Fox dizisi olarak kanalın ilk hitlerinden oldu. The Sims: Superstar The Sims: Superstar, Will Wright tarafından tasarlanan, dağıtımı Electronic Arts'ın, yayımlanması Maxis'in önderliğinde piyasaya sürülmüş bir strateji-hayat simülasyonu bilgisayar oyunu Olan The Sims'in ek paketidir. Aktör, Süpermodel veya Şarkıcı olarak ayarlanan simler üzerinde mesleğe göre çeşitli seçenekler vardır. Şarkıcı için konser verme, süpermodel için fotoğraf çekimi, oyuncu için film çekme yetenekleri vardır. Argeș Nehri Argeş Nehri (Rumence: "Râul Argeş") Romanya'nın güney bölgelerinde Făgăraş Dağları'ndan doğarak Tuna Nehri'ne dökülen bir akarsudur. Antik dönemlerdeki adlarıyla "Argessos" "Ardeiscus" ya da "Ordessus" olarak da bilinir. HakkÄ± Atun Hakkı Atun, 1935 yılında Mağusa'nın Ergazi Köyünde doğdu. 1959'da İstanbul Teknik Üniversitesi'nden yüksek mühendis mimar olarak mezun oldu. Manchester ve Nottingham Üniversitelerinde kent planlama ihtisası yaptı. 1961-1975 yıllarında çeşitli kamu görevlerinde bulundu.1963 yılında Limasol-Baf Planlama Bölge Müdürü, 1967’de Planlama İnşaat Dairesi Müdürü, 1975'te İskan Müsteşarı oldu. 1976, 1981, 1985, 1990 Genel Seçimlerinde Ulusal Birlik Partisi’nden Lefkoşa Milletvekili seçildi ve bu dönemde İskan ve Rehabilitasyon Bakanlığı, Ekonomi ve Maliye Bakanlığı ve Milli Eğitim Kültür Gençlik ve Spor Bakanlığı ve Ulusal Birlik Partisi Genel Sekreterliği görevlerinde bulundu. 1983 yılında oluşturulan Kurucu Mecliste üyelik yaptı ve kurulan ilk Cumhuriyet Hükümetinde İskan Bakanlığı yaptı. 1985-1993 yıllarında Meclis Başkanlığı görevini yürüttü. 1992’de, Ulusal Birlik Partisi içinde, 9 Milletvekili ile Önderliğini yaptığı Hareketin sonucunda kurulan Demokrat Partinin Başkanlığına seçildi. 1993 Erken Genel Seçimlerinde Demokrat Partiden Lefkoşa Milletvekili seçildi ve kurduğu Demokrat Parti-Cumhuriyetçi Türk Partisi Koalisyon Hükümetlerinde 16 Ağustos 1996 tarihine kadar Başbakan olarak görev yaptı. 4 Ekim 1996 tarihinde yeniden Cumhuriyet Meclisi Başkanlığına seçildi. Daha sonra mecliste yer almadı. DP'nin Onursal Başkanıdır. İngilizce ve az derecede Rumca bilir. Evli ve iki çocuk babasıdır. KKTC'nin 3. Cumhurbaşkanı Derviş Eroğlu'nun teyzesinin oğludur. Osam Nehri Osam Nehri Türkçe : Osma, (Bulgarca: "Осъм") Bulgaristan'ın kuzey bölgelerinde yer alan bir akarsudur. 314 kilometre uzunluğundaki nehrin havzası 2.820 km²dir. Kaynağını Koca Balkan Dağları'ndaki Levski Tepesi'nden alak akarsunun yeryüzüne çıktığı nokta 1821 metre yüksekliktedir. Osam Nehri, Niğbolu yakınlarında Tuna Nehri ile birleşir. Antik çağlarda akarsuyun adı "Assamus" olarak geçer. Kıyısı boyunca kurulmuş en önemli yerleşim birimleri Lofça, Troyan, Letnitsa, Levski ve Niğbolu'dur. Zenne Zenne, eski geleneksel göçebe Türk geleneğinde düğünlerde ve şenliklerde kadın kıyafetiyle geleneksel olarak kadın gibi oynayan erkeklere verilen isimdir. Karagöz gibi tiyatro sergisi hasıl olduğunda kadın rolüne çıkan erkeklere zenne denir. "Zenne" eski dilde Farsça kökenli olup kadın demektir. Kaşlarını aldırıp, piercing takarlar. Türk geleneğinde kadınların düğünlerde erkeklerin önünde oynaması hoş görülmezdi. Bu sebeple erkekler arasından kadın kıyafetli ve kadınlar gibi kıvırtarak oynayan erkek oyunculara zenne denirdi. Zenne farsça kadın demektir. Karagöz oyunundaki bütün kadınlara genel olarak "zenne" denir. Bir elinde yelpaze, çiçek ya da şemsiye taşır. Oyunlarda genellikle genç zenneler gönül işlerinde koşar, yaşlı olanar ise dırdırcı ve kocalarını usandıran tiplerdir. Klasik karagöz oyunlarında birçok zenne isimleri vardır. Kısmen Bulgaristan'da ve çoğunlukla Kuzey Yunanistan'da bulunan Karakaçani'lerde de "zenne" adeti vardır. Asimile edilmiş olan ve kökeni tam olarak bilinmeyen ve Yunanca konuşan bu topluluklarda da zenne adeti vardır. Burun boşluğunun tıkalı oluşundan veya sesin orada fazla tınlama yapmasından ileri gelen hım hım sestir. Ortaoyununda zenneye çıkan erkek oyuncular bu sesi taklit ettikleri için böyle adlandırılılar. Müjde Yüksel Müjde Yüksel (d. 1981), 52 kez kadın millî takımında yer almış, forvet pozisyonunda oynayan profesyonel eski basketbolcudur. Yantra Nehri Yantra Nehri (Bulgarca: "Янтра") Bulgaristan'ın kuzey bölümlerinde yer alan, Tuna Nehri'nin sağ yönlü kolarından biri olan bir akarsudur. 285 kilometrelik uzunluğu ile Tuna Nehri'nin Bulgaristan'da yer alan en büyük üçüncü koludur. Nehrin havzası yaklaşık 7.862 kilometrekredir. Nehir, Koca Balkan Dağları'ndaki Hacı Dimitar Tepesi'nin kuzey ayağında 1340 metre yükseklikte doğar. Zaman zaman eski adı olan "Etar" (Bulgarca: "Етър" ) diye de adlandırılır. Sviştovi kentinde, Tuna Nehri'ne boşalır. Nehrin kıyısı boyunca kurulmuş en önemli yerleşim birimleri Gabrovo, Tırnova, Gorna Oryahovitsa, Polski Trambeş ve Byala'dır. Tanışma Bitti Tanışma Bitti, Hayko Cepkin'in ikinci stüdyo albümüdür. Bu albümde korku teması içermektedir. Özdemir Sabancı Özdemir Sabancı, (d. 15 Mayıs 1941, Adana - ö. 9 Ocak 1996, İstanbul) Türk iş adamı. 1941 yılında Sadıka ile Hacı Ömer Sabancı çiftinin en küçük oğlu olarak Adana'da dünyaya geldi. Tarsus Amerikan Koleji'nde okuduktan sonra, Manchester Üniversitesi'nde kimya mühendisliği eğitimi aldı. Daha sonra İsviçre'de kimya mühendisliği alanında ihtisas sahibi oldu. Sabancı Holding bünyesindeki en büyük kuruluşlardan biri olan SaSa Polyester Sanayi A.Ş.'yi kurdu ve geliştirdi. Otomotiv sektörüne yönelik özel bir ilgisi bulunan Özdemir Sabancı, TemSa'da Mitsubishi otobüs, minibüs ve ticari araçlarının üretimini sağladı. Toyota'yı Türkiye'de % 50-50 ortaklıkla bir otomobil fabrikası kurmaya ikna etti ve Toyota dünyadaki ilk ortak üretim tesisini Türkiye'de kurdu. Sabancı Holding bünyesindeki SaSa, TemSa, ToyotaSa, PilSa, YazakiSa, SapekSa ve AkkardanSa şirketleri de Özdemir Sabancı'ya bağlıydı. 1970'te Sevda Girişken'le evlenen Sabancı, Demir ve Serra isimli iki çocuk sahibiydi. 9 Ocak 1996'da Devrimci Halk Kurtuluş Partisi-Cephesi (DHKP/C) adlı örgüt üyesi Fehriye Erdal, İsmail Akkol ve Mustafa Duyar tarafından Sabancı Center'da uğradığı silahlı baskında ToyotaSA Genel Müdürü Haluk Görgün ve sekreter Nilgün Hasefe'yle birlikte yaşamını yitirdi. Sabancı Center'da çalışan ve diğer iki saldırganın binaya girmesini sağlayan Fehriye Erdal, 3 Kasım 1996'da meydana gelen Susurluk Kazası'nda ölen polis müdürü Hüseyin Kocadağ'ın aracılığı ile işe alınmıştı. Ölümünün ardından Toyota Motor Co., Türkiye'deki kuruluşun Sabancı grubundaki tüm hisselerini devraldı. Hâlen Toyota Türkiye'nin bahçesinde bir heykeli bulunmaktadır. Sabancı'nın katili Mustafa Duyar, 15 Şubat 1999 tarihinde Afyon E Tipi Kapalı Cezaevi'nde çıkan bir isyanda Karagümrük çetesi mensuplarınca kaldığı 5/A koğuşunda tabancayla vurularak öldürüldü. Can Dündar'ın iddialarına göre, Duyar'ın suikast ile ilgili konuşmak istemesi üzerine bakanlıktan röportaj izni alınmış, ancak Can Dündar'ın yapacağı röportaj Ceza ve Tevkifevleri Genel Müdürü Ali Suat Ertosun tarafından mevzuata aykırı olduğu gerekçesiyle engellenmiştir. Röportajı engelleyen Ertosun, Karagümrük çetesinin Afyon'a nakline izin vermiş, çete Afyon'a geldikten iki hafta sonra Duyar'ı öldürmüştür. Ergenekon iddianamesinin delil klasörlerinde de bulunan ve 2 Eylül 2008 tarihinde basına da yansıyan bir videoda Karagümrük çetesi lideri Nuri Ergin'in sekiz yıl önce cezaevinde çıkardıkları isyan sırasında çekilen ve Özdemir Sabancı suikastının faili Mustafa Duyar'ı öldürme emrini kendisine Tuğgeneral Veli Küçük'ün verdiğini söylediği görülmüştür. Ä°skar Nehri İskar Nehri (Bulgarca: "Искър" "Iskar", Latince: "Oescus"), 368 kilometrelik uzunluğu ile tümüyle Bulgaristan sınırları içinde kalan en büyük akarsu ve Tuna Nehri'nin kollarından biridir. İskar Nehri üç akarsu tarafından oluşturulmuştur; "Cherni (kara) İskar, Beli (beyaz) İskar ve Levi İskar". Koca Balkan Dağları'nda, Rila'nın kuzeyinde doğar ve İskar Baraj Gölü'nü oluşturur. Başkent Sofya yakınlarından geçerek Plevne'de Gigen adında bir köyde Tuna Nehri ile birleşir. İskar Nehri kaynağını güneyden alarak, Koca Balkan Dağları'ndan geçen ve Tuna'ya dökülen tek akarsudur. Jeolojik olarak Bulgarsitan'da ve Balkanlar'da oluşmuş en eski akarsudur. İskar, Bulgaristan'ın tam yedi şehrinden geçer: Başkent Sofya, Sofya ili, Pernik ili, İvraca ili, Plevne ili ve Lofça ili. Mejduşarski Adası Mejduşarski Adası (), Rusya'nın kuzeyinde, Rusya'ya bağlı Novaya Zemlya takımadalarına bağlı bir adadır. Takımadadaki en büyük üçüncü ada olan Mejduşarskiy, Barents Denizi içinde yer alır. Bu adadan daha büyük olan takımadanın diğer iki üyesinin yüzölçümü Mejduşarski'ye göre çok daha büyüktür. Adada yaşayan kişi yoktur. Yeni Ereğlispor Yeni Ereğlispor, Konya'nın Ereğli ilçesinde kurulmuş bir spor kulübüdür. 1967 yılında kurup 90'lı yılların sonunda kapanan Ereğlispor'dan sonra ilçeyi temsil etmesi için 2001-2002 sezonunda Konya Ladikspor adıyla tekrar 3. Lig'de mücadele eden takım isim değiştirerek önce Konya Gençlerbirliği sonra da Yeni Ereğlispor adını aldı. Ladikspor adıyla oynadığı 2001-2002 sezonunda grubunu 5. sırada tamamladı. 2002-2003 sezonunda grubunu 7. sırada tamamladı. 2003-2004 sezonunda Konya Gençlerbirliği adıyla mücadele eden kulüp sezonu 4. sırada tamamladı. 2004-05 sezonunu 9. sırada tamamlayan kulüp, 2005-2006 sezonu öncesi şimdiki adını aldı. Aynı sezonu 7. sırada tamamladı. 2006-2007 sezonunu da 7. sırada tamamlayan kulüp, 2007-2008 sezonunun sonunda 3. Lig 3. Grup'ta 16. sırada yer alarak Amatör Lige'ne düştü. Son yıllarda faaliyetlerini durduran kulüp amatör liglerde de mücadele etmemektedir. 2001-2008 Cem Toker Cem Toker (d. 5 Temmuz 1957, İstanbul), Türk siyasetçi. 1957 yılında İstanbul'da doğdu. Orta öğrenimini İstanbul İngiliz Lisesinde bitiren Cem Toker, yüksek öğrenimini Arizona Üniversitesi Ekonomi Bölümünde tamamladı. İyi derecede İngilizce bilmektedir. Amerika'da finans sektöründe çalıştı ve uluslararası danışmanlık, rehberlik ve dil hizmetleri veren bir şirket kurdu. 1996 yılında Liberal Demokrat Parti'ye (LDP) katıldı. LDP İstanbul İl Yönetim Kurulu üyeliği, İstanbul İl Başkanlığı, Genel Sekreter Yardımcılığı ve Genel Sekreterlik görevlerinde bulunduktan sonra 20 Haziran 2005 tarihinde Genel Başkanlığına seçildi. 29 Ocak 2017'de görevini Gültekin Tırpancı'ya devretti. Arizona Türk - Amerikan Derneği ve Liberal Demokrasi Enstitüsü kurucu üyesidir. Laka, Bornova Laka, İzmir'in Bornova ilçesinin bir mahallesi. İdari sınırlarına bakıldığında batısında Doğançay; güneyinde Osmangazi; doğusunda Evka 4; kuzeyinde ise Yamanlar Dağı bulunur. İlçe merkezine 4 kilometre uzaklıkta yer alır. Nüfusu 294 kişi olup 644 hektar alanı kapsamaktadır. Anadolu'ya göçen Türklerin yerleştiği mahallenin geçim kaynakları tarım ve hayvancılıktır. In da Club "In da Club", Amerikalı rapçi 50 Cent tarafından, ilk resmî stüdyo albümü "Get Rich or Die Tryin'" için kaydedilen hip hop türünde bir şarkıdır. Şarkının yapımcılığını Dr. Dre ve Mike Elizondo üstlenmiştir. Parçanın sözleri 50 Cent, Dr. Dre ve Mike Elizondo tarafından yazılmıştır. Şarkı, 2002 yılı sonunda albümün ilk teklisi olarak piyasaya sürülmüş ve önemli başarılar elde etmiştir. "In da Club", 50 Cent'in ABD listelerinde bir numara olan ilk şarkısıdır ve 2003'ün en popüler şarkılarından biri hâline gelmiştir. Ayrıca birçok Avrupa listesinde ilk beşe girmeyi başarmıştır. 2004 Grammy Ödülleri'nde "En İyi Erkek Rap Solo Performansı" ve "En İyi Rap Şarkısı" dallarında iki ödüle aday gösterilmiştir. R&B şarkıcısı Beyoncé tarafından parça için bir remiks kaydedilmiş, fakat resmî olarak yayımlanmamıştır. "In da Club"ın video klibi 10–11 Aralık 2002 tarihlerinde Phillip Atwell yönetmenliğinde çekilmiştir. Video klipte Lloyd Banks, Young Buck, Eminem, Dr. Dre, Xzibit, D12 ve The Game de yer almıştır. 27 Ocak 2003'te video, MTV'nin "Total Request Live" listesine 9 numaradan girmiş ve elli gün boyunca listede yer almıştır. Ayrıca MuchMusic listelerinde bir numaraya ulaşmıştır. 2003 MTV Video Müzik Ödülleri'nde beş dalda ödüle aday gösterilmiş, "En İyi Rap Videosu" ve "En İyi Yeni Sanatçı" ödüllerini kazanmıştır. "In da Club", ABD "Billboard" Hot 100 listesinin dokuz hafta boyunca zirvesinde yer almıştır. Listede yirmi iki gün yer alan parça, 50 Cent'in ABD'de ilk numara hiti olmuştur. Parça ayrıca, Top 40 Tracks, Hot R&B/Hip-Hop Songs ve Hot Rap Tracks listelerinde de bir numaraya ulaşmayı başarmıştır. Mart 2003'te, radyo tarihinde bir hafta içinde en çok dinlenen şarkı unvanına sahip olarak bir rekor kırmıştır. "In da Club", ABD'de RIAA tarafından altın plak ile ödüllendirilmiştir. Avrupa'da ise; Almanya, Danimarka, İrlanda ve İsviçre listelerinde bir numaraya ulaşmış, Avusturya, Belçika, Birleşik Krallık, Finlandiya, Hollanda, İsveç, Norveç ve Yunanistan listelerinde ise ilk beşe girmeyi başarmıştır. Avustralya'da bir numaraya yükselmiş ve iki kat platin plak kazanmıştır. Ayrıca, Avustralya 2003 yıl sonu listelerinde beş numarada yer almıştır. 2007 Monako Grand Prix 2007 Monako Grand Prix, 17 yarışlık 2007 Formula 1 sezonu'nun beşinci yarışıdır. 27 Mayıs 2007 tarihinde Monako pistinde yapılmıştır. Cumartesi gününde yapılan sıralamalarda McLaren takımı, iki pilotu Alonso ve Hamilton ile ilk iki sırayı aldı. Önceki yarışlarda çok iyi sonuçlar alan Ferrari pilotu Felipe Massa üçüncü sıraya yerleşti. Renault pilotu Fisichella dördüncü, Williams-Toyota pilotu Rosberg beşinci sırayı aldı. Diğer Ferrari pilotu Kimi Raikkonen, kaza sonucu 2. sıralama seansını tamamlayamayarak 16. sırayı aldı. David Coulthard, Heikki Kovalainen'i 2. sıralama seansında bloke ettiği için 3. sıralamalara katılmadı. Jenson Button onun sırasını aldı. Pazar günkü yarışta ilk iki sırada başlayan McLaren takımı pilotları Alonso ve Hamilton, rahat bir yarış çıkartarak ilk iki sırada bitirmeyi (duble galibiyet) başardılar. McLaren araçları üçüncü Massa hariç her pilota en az bir tur bindirdiler. Üçüncü sırada yarışa başlayan Scuderia Ferrari pilotu Felipe Massa, yarışı üçüncü sırada tamamlamayı başardı. Renault, bu sezondaki en iyi derecesi olan dördüncülüğü bu yarışta Giancarlo Fisichella ile elde etti. İki Sauber pilotu Robert Kubica ve Nick Heidfeld yarışı sırasıyla beşinci ve altıncı tamamladı. Williams-Toyota pilotu Wurz yedinci olurken, sıralama turlarında yaptığı kaza sonucu 16. sıradan yarışa başlamak zorunda kalan Ferrari pilotu Kimi Raikkonen sekizinci sırada yarışı tamamlayarak bir puan aldı. Bu yarış sonucunda McLaren-Mercedes pilotları Alonso ve Hamilton, otuz sekizer puanla şampiyona liderliğini paylaşırken, Ferrari pilotu Felipe Massa 33 puanla onları takip etmektedir. Markalar şampiyonasında 76 puanla McLaren-Mercedes lider, 56 puanla Ferrari ikinci, 31 puanla Sauber üçüncü sıradadır. * David Coulthard, Heikki Kovalainen'i 2. sıralama seansında bloke ettiği için 3. sıralamalara katılmadı. Jenson Button onun sırasını aldı. Avenger Avenger, Horus'un mitolojik askeridir. Avenger'ın uzun gagası vardır. Ellerinde iki bıçak bulunmaktadır. Bu bıçakların ismi athemedir. Bıçaklarını döndürerek saldırır. Kuşumsu bir görüntüsü vardır. Balkan Naci Ä°slimyeli Balkan Naci İslimyeli ( d. 1947 Adapazarı ) Türk ressam, öğretim üyesi. 1967 yılında şimdiki adıyla Marmara Üniversitesi Güzel Sanatlar Fakültesi olan dönemin İstanbul Tatbiki Güzel Sanatlar Yüksek Okulu’nun uygulamalı yetenek sınavını kazanarak girdiği resim bölümünde beş yıl resim eğitimi gördü. Birincilikle mezun olduğu okula bir yıl sonra 1973 yılında asistan oldu. Asistanlığı döneminde kazandığı Avusturya Hükümeti’nin bursu ile litografi (taş baskı) eğitimi görmek üzere 1975 yılında Salzburg’a gitti. Yurda döndüğünde tez çalışmalarına devam eden sanatçı 1977’de “Görsel Sanatlar Öğesi Olarak Kurgu” adlı tezi ile yüksek lisansını tamamladı. Floransa’ya 1980 yılında bu kez İtalyan Hükümeti’nin bursuyla giderek; Floransa Güzel Sanatlar Akademisi Resim Bölümü’nde iki yıl boyunca çalışmalar yaptı. 1982 yılında yurda döndü. Doktoraya eşdeğer olan sanatta yeterlilik diplomasını 1983 yılında alan sanatçı üç yıl sonra 1986’da resim bölümünde doçent oldu. 1989 yılında New York'a giderek çağdaş sanatlar üzerine çalışmalar yaptı. New York Üniversitesi Hagop Kevorkian Yakındoğu Merkezi’nin davetiyle 1990 yılında burada çalışmalarda bulunan İslimyeli, 1991’de Fulbright bursuyla Güzel Sanatlar Fakültesi’nde çalışmalarını sürdürdü. Konuk sanatçı olarak davet edildiği ABD Hartford Trinity Koleji'nde çalıştı. 1996 yılında profesör oldu. Değişik ülkelerden aldığı davetlerle gittiği yerlerde kısa süreli çalışmalar yaptı. İslimyeli, eğitimciliğinin yanı sıra sanat kitapları, şiir ve öyküler yazmakta sinema ile de ilgilenmektedir. Şiir ve öyküleri Dost, Oluşum, Yazı, Gösteri, Argos, Kitaplık dergilerinde yayımlanmıştır. Marmara Üniversitesi’nde kendi adıyla resim atölyesi; yirminin üzerinde de yüksek lisans ve doktora tezi yöneten sanatçı, hâlen Işık Üniversitesi’ndeki öğretim üyeliği görevine devam etmektedir. Nabil Shaban Nabil Shaban (12 Şubat 1953; Amman, Ürdün) İngiliz oyuncu. Engelli sanatçılar yetiştiren Graeae'yi kurdu. Zenyel isminde bir oğlu vardır. 1970'li yılların sonunda Surrey Üniversitesi'nde eğitim gördü. Üniversite öğrencileri birliğinde "Bare Facts" adlı gazetede çalıştı. En anılmaya değer rollerinden biri BBC televizyonunda yayınlanan Doctor Who adlı dizideki "Alien Sil" karakteridir. Bu TV filminin Varos'ta intikam (1985) ve Mindwarp (1986) bölümlerinde oynadı. Bundan sonra birkaç filmde rol aldı. 2004'te kemiksiz Viking Kralı Ivar'ın, kendisi gibi Osteogenesis İmperfectaya sahip olabilme olasılığını araştıran bir TV belgeselini yaptı. Bu belgeselde kendisi rol aldı. Dreams my Father Sold Me adında bir şiir kitabı yayınlanmıştır. Osteogenesis imperfecta Cam kemik hastalığı, Osteogenesis imperfecta ya da OI, kemiklerde kolayca kırılmalara yolan açan bir genetik hastalıktır. Hatalı kollajen sentezi ve dayanıksız kemik oluşumuna yol açan mezenkim defektidir. Eklemlerde hipermobilite, açık mavi skleralar, otoskleroz, dentinogenesis imperfecta ve deride parşömen tarzında incelmeler meydana gelir. Çoğu otozomal dominant olan dört tip Osteogenesis imperfecta vardır. Henüz tedavisi yoktur. Günaydın Vietnam Günaydın Vietnam, 1987 yapımı Amerikan sinema filmi. Kara mizah türünün örneği olan filmin yönetmenliğini Barry Levinson yapmış, başrollerinde Robin Williams ve Forest Whitaker oynamıştır. Ünlü bir DJ olan Adrian Cronauer, ordu tarafından sabahın erken saatlerinde yayınlanan bir radyo şovu için getirtilir. Cronauer, önceki ciddi ve sıkıcı havadalgalarını, mizah ve hippi nağmeleriyle dolu yaylım ateşiyle yok eder. Askerler tarafından çok sevilir, ancak üst yönetim içinde öfke uyandırır. Bilmeceler, inanılmaz eğlenceli fıkra bombardımanları ve 60’ların hitleriyle dopdolu film, Cronauer’in sıkı Saigon macerasının ortasında bir dünyanın nasıl deliye döndüğünü gösteriyor. Cronauer Vietnam Savaşı sırasında askere yollanır ve Saygon'daki Amerikan radyosunu kendine özgü yayınlarıyla tam bir show'a çevirir. Film, savaşın dehşetine, komedinin ve iyimserliğin çerçevesinden bakıyor. Prusya Krallığı Prusya Krallığı, (Almanca: Königreich Preußen) 1701 yılından 1918 yılına kadar yaşamış Cermen krallığı. Krallık, Alman İmparatorluğu'nun merkezi durumundaydı. İmparatorluğun alanının üçte ikisine yakın bir alanı kapsamaktaydı. Krallığın güç merkezi Brandenburg olmasına rağmen krallık adını Prusya bölgesinden almıştır. 1701 yılında Kutsal Roma-Cermen İmparatoru ve Lehistan-Litvanya Birliği kralı Brandenburg-Prusya bölgesinin "Prusya Krallığı" adı altında, I. Frederick tarafından yönetilmesine izin vermiştir. Devleti kurulmasından hemen sonra Prusya, Avusturya'dan Silezya bölgesini alarak Silezya Savaşları boyunca elinde tuttu. Bu savaş 1763 yılında sona erdiğinde Prusya Doğu Almanya'daki en güçlü krallık haline geldi. Savaşın ardından geçen sürede Prusya hem askeri hem sanayi alanında büyük ilerlemeler kaydetti. Aynı dönemde Avusturya ve Rusya İmparatorlukları da büyük bir ilerleme sürecine girmiştir. 1772 ve 1793 yılları arasında Prusya, Avusturya ve Rusya, Lehistan topraklarını aralarında paylaşmıştır. Bu savaş sonucunda Prusya toprakları Varşova'ya kadar genişlemiştir. Fransız Devrim Savaşları ve Napolyon Savaşları sırasında, Fransızlar tarafından işgale uğradı. 1815 yılında, Viyana Kongresi sırasında, Avusturya İmparatorluğu ve diğer Alman prenslikleriyle beraber Alman Konfederasyonu'nu kurdu. Avusturya İmparatorluğu ve çevre ülkelerle çıkan problemlerden dolayı, 1871 yılında I. Wilhelm Avusturya'yı Konfederasyon dışı bırakarak, Alman İmparatorluğu'nu kurdu. Alman İmparatorluğu, 1. Dünya Savaşı'ndan yenik çıkınca, Krallık da İmparatorlukla beraber yıkıldı. I. Edward I. Edward, lakabı Uzun Bacaklı Edward (17 Haziran 1239 - 7 Temmuz 1307), 1272-1307 arasında hüküm sürmüş İngiltere kralı. Eski feodal soylulara karşı tahtın ve parlamentonun gücünü artırmış, etkili bir yönetim kurmuş ve hukuk sistemini yeniden düzenlemiştir. III. Henry'nin en büyük oğlu olan Prens Edward babasının yaşadığı dönemde genç yaşından itibaren İngiltere'deki politik entrekalara karıştı. 1259'da kısa bir dönem için soylu baronların isteklerini açıklayan "Oxford Koşulları" adını verdikleri manifestoyu kabul etti. Bu manifesto ile Baronlar Edward'in babası Kral III. Henry'den baronlara daha fazla haklar tanımasını ve böylece bir siyasi reform istemekte idiler. Bu harekete katılmakla Prens Edward babasına açıkça başkaldırmış olmaktaydı. Fakat çok geçmeden babası ile uzlaştı ve bu tarihten sonra baronların ortaya çıkardıkları ve "İkinci Baronlar Savaşı" adı verilen soylular ayaklanmalarında babasına sadık kaldı. Bu savaşta "Lewes Muharebesi"nde Prens Edward baronlara esir düştü. Fakat birkaç ay esaretten sonra kaçtı. Bundan hemen sonra babası yanında baronların lideri olan Simon de Montfort'a karşı savaştı. 1265'te Simon de Montfort "Evesham Muharebesi"nde yenik düştü. Bundan sonra 2 sene içinde ayaklanmacı baronların hepsi tepelendi ve İngiltere'de baronlara karşı savaş sona erdi. İngiltere'de baronların yenilip barış şartları sürmeye başlayınca Prens Edward "Kutsal Topraklar"da Müslümanlara karşı bir Haçlı seferine katılmak için ant içti. Bu sıralarda Fransa Kralı IX. Louis'in başını çektiği Sekizinci Haçlı Seferi için Haçlı ordusu toplanmaktaydı. Prens Edward İngıltere'den topladığı bir İngiliz Haçlı ordusu ile gemi ile İngiltere'den ayrıldı. IX. Louis bu haçlı seferi için Tunus'a hücum etmeye karar vermişti. 10 Kasım 1270'da Prens Edward İngiltere'den getirdiği Haçlılar ordusu ile gemiyle Tunus limanına geldi. Fakat eski Haçlılar lideri IX. Louis'in ölmüş olduğunu ve kalan Haçlı ordusunun Tunus Emiri ile bir barış antlaşması yaptığını öğrenince ordusunu karaya çıkartmadı. Doğrudan doğruya Filistin'e gidip başlamış olan Sekizinci Haçlı Seferi'ne oradan devam etmek üzere 11-14 Kasım'da yeniden denize açıldı. Önce Sicilya'da Trepani limanına gidip orada molla verdi. Burada babası III. Henry'nin Londra'da ölüm haberi kendine erişti. Prens Edward İngiltere Kralı olmustu. I. Edward kendinin İngiltere'de yokluğunda Londra'daki idarecilerin kendine sadık kalacaklarına inanmaktaydı. Bu nedenle Sicilya'dan Filistin'e Hacli seferi için gitmekte hiç sakınca bulmadı. Fakat Ingiliz Haclilar filosu Sicilya'dan ayrılır ayrılmaz çok şiddetli bir fırtına çıktı. Kral Edward'ın filosunun 40 gemisi mürettebatı ve taşıdıkları Haçlı askerlerle birlikte battılar ve kurtulan olmadı. Bunu tanrısından kendine bir ikaz olduğunu kabul eden Kral I. Edward kalan gemilerle Fransa'ya dönüp yeniden bir Haçlı Seferi hazırlığına başlamaya karar verdi. Sekizinci Haçlı Seferi'nin Filistin'den devam etmesi Edward için ancak bir rüya oldu. I. Edward kendi yokluğunda yönetim işlerini yürütecek kendine sadık bir yakın çevresinin bulunması nedeniyle Fransa üzerinden karadan dönüşünü uzattı. Paris'e uğrayarak Fransa'daki mülkleri için kuzeni III. Philippe'e bağlılığını bildirdi. İngiltere'ye döndükten sonra 19 Ağustos 1274'te Westminster'da taç giydi. Başlangıçta güçlü ve etkili bir yönetim kurduysa da, 1294'ten sonraki keyfi davranışlarıyla İngiltere'yi Fransa ve İskoçya ile savaşlara sürükledi. Henry döneminde iç karışıklıklardan yararlanarak Galler'i fiilen yönetimi altına alan Llywelyn ap Gruffudd'u 1277'de deniz kuvvetlerinin desteğiyle Snowdonia'da kuşatarak boyun eğmeye zorladı. 1282'de İngiliz yönetimine yeniden isyan eden Galler'i yeniden fethetti ve Llywelyn ile kardeşi David'i öldürerek Galler'in özerkliğine bütünüyle son verdi. Fransa ile ilişkilerin bozulmasının nedeni, Fransa krallarının Paris Antlaşması'nın (1259) hükümlerini hiçe sayarak İngiltere'ye bağlı Gaskonya topraklarını ele geçirmeye çalışmalarıydı. 1290'dan itibaren Gaskonya'ya Fransız müdahalesi yoğunlaştı ve İngiliz ve Fransız denizciler arasındaki çekişmeler gerginliği daha da artırdı. 1290'da görüşmeleri yürütmek üzere Fransa'ya gönderilen Edward'ın kardeşi Lancaster kontu Edmund, Philippe'in oyununa gelerek Gaskonya Düklüğü'nü geçici olarak Fransa'ya bıraktı. Philippe sonradan bu toprakları geri vermeyi reddetti. Edward 1297'de Fransa'ya saldırmak üzere denize açıldı. Ama İskoçya'da başlayan ayaklanma nedeniyle geri dönmek zorunda kaldı. 1299'da Philippe ile barış yaparak onun kız kardeşi Margaret'le evlendi ve böylece düklüğü oldukça küçülmüş olarak geri aldı. İngiltere ile İskoçya arasında yıllardır süregelen dostça ilişkiler de Edward döneminde bozuldu. İskoçya'da önce Kral III. Alexander'ın (1286), ardından da tahtın tek varisi olan torunu Margaret'in (1290) ölümü üzerine taht mücadelesi başlayınca, nüfuzlu İskoçyalılar Edward'dan hakemlik etmesini istediler. Edward, süzerenliğini kabul ettirdikten sonra, John de Balliol'u tahta geçirdi (1292). Ama Edward İskoçya'da kendi yönetimini yerleştirmeye çalışınca, Balliol 1295'te İskoçyalı soyluların baskısıyla, İngiltere'ye bağlılıktan vazgeçerek Fransa'yla ittifak kurdu. Bunun üzerine Edward 1296'da İskoçya'yı işgal etti. Ama 1297'de William Wallace öncülüğünde patlak veren ayaklanmayı, 1303'e değin süren seferlere ve bazı askeri başarılara karşın bastıramadı. 1303'te İskoçya'ya karşı giriştiği yeni seferde Stirling'i aldı (1304) ve Wallace'ı vatan haini ilan ederek astırdı (1305). Bu kez de I. Robert'ın ayaklanmanın başına geçerek taç giymesi üzerine İskoçya'ya karşı yeni bir sefer başlattı, ama yolda öldü. Benerci Kendini Niçin Öldürdü? Benerci Kendini Niçin Öldürdü?, Nâzım Hikmet'in uzun şiiridir. Adam Yayınları tarafından 1987 yılında Gece Gelen Telgraf, Portreler, Taranta Babu'ya Mektuplar, Simavne Kadısı Oğlu Şeyh Bedrettin Destanı ile beraber bir kitapta toplandı. Yayın hakları 1987 yılına kadar Anadolu Yayıncılık'a aitti. Daha sonra telif haklarının YKY'na geçmesiyle aynı şekilde, bu yayınevinde basıldı. Mehmet Ulusoy tarafından tiyatroya uyarlandı. Ä°lhan Erdost İlhan Erdost (17 Aralık 1944, Tokat - 7 Kasım 1980, Ankara). Türk yayıncı.