basketbolcu (Harbor City/Kaliforniya, 1965). NCAA kariyerini Arizona Üniversitesi'nde tamamladıktan sonra 1985 yılında Denver Nuggets tarafından draft edildi. Bu takımda oynadığı iki sezonda kadroda fazlaca yer bulamadı ve çıktığı 58 maçta 2.6 sayı ve 2.5 ribaund ortalamalarıyla oynadı . 1987 yazında Fenerbahçe teknik direktörü Rıza Erverdi ve menajeri Doğan Hakyemez'in çabalarıyla sarı lacivertli takıma transfer oldu . İlk sezonunda 22.2 sayı ortalaması tutturan ve gerek ribaundlardaki gerek pota altındaki spektaküler smaçlarıyla birçok maçta seyirciyi coşturan Williams takımının Klasman Ligi'ni lider bitirmesinde ve sezon sonunda Galatasaray'ı yenerek Gençlik ve Spor Kupası'nı kazanmasında pay sahibi oldu. Müteakip sezon da Fenerbahçe formasını giyen Williams, aynı başarılı basketbolunu sürdürdü. 1989-90 sezonunda Galatasaray'a transfer olarak bu takımla ilk şampiyonluğunu kazanan Williams, 1991-93 arasında Tofaş SAS ile 1990-91'de final oynayarak eski takımı Fenerbahçe'ye kaybetti, 1993 yılında da Türkiye Kupası şampiyonluğu sevinci yaşadı. Aynı yıl Ülkerspor'a transfer olan Williams, turuncu-yeşilli takımla 1994-95 Türkiye Basketbol Ligi ve 1995 Cumhurbaşkanlığı Kupası şampiyonluğu ve 1994-95 sezonunda Koraç Kupası çeyrek finali sevinçlerini yaşadı . 1998-99 sezonunda ise İTÜ'nün Birinci Lig'e yükselmesine katkı sağladı ve aktif sporculuk yaşantısını bu takımda noktaladı. Dnipropetrovsk Oblastı Dnipropetrovsk Oblastı, () Ukrayna'da yönetim birimi ("oblast"). Dinyeper Nehrinin iki yakasında 31,914 km²'lik alan kaplar. Yönetim merkezi Dnipro kentidir. Kevin Singleton Kevin Lee Singleton, Türkiye Basketbol Ligi'nde de oynamış Amerikalı basketbolcu (1958). 1977-81 yılları arasında NCAA takımlarından Kaliforniya Üniversitesi'nde oynadı ve 1981 yılında Los Angeles Lakers tarafından 6. turda draft edildi . Bu takımda forma şansı bulamayan Singleton, 1981-82 sezonunda Türkiye Basketbol Ligi'nde grup maçlarında 10 karşılaşmada 8 yenilgi alan ve yaşam mücadelesi veren Fenerbahçe'de kurtarıcı olarak transfer edilen Kenneth Beasley'nin yanına ikinci yabancı olarak transfer oldu . 31 Ocak 1982 tarihli Şekerspor maçındaki skorer oyunuyla Fenerbahçe'nin maçı 70-66 kazanmasında ve ligde kalma yolunda önemli bir avantaj elde etmesinde pay sahibi oldu . Daha sonra tırmanışa geçen Fenerbahçe Klasman Grubu'nu 4. sırada bitirdi . Singleton sezon sonunda Fenerbahçe'den ayrıldı. Murat GÃ¼nel Murat Günel (d. 1967), ABD, Yale Üniversitesi Tıp Fakültesi, Beyin Cerrahisi Damar Hastalıkları Bilim Dalı Başkanı ve Beyin Genetiği Programı Direktörü, Türk Amerikan Tıp Birliği Başkanıdır. Lise eğitimini 1984 yılında Kadıköy Anadolu Lisesi'nde tamamladıktan sonra 1991'de İstanbul Tıp Fakültesi'nden Tıp Doktoru unvanını almıştır. Prof. Dr. Gazi Yaşargil'den sonra, "beyin cerrahisinin yeni dahisi" olarak tanınmaktadır. Carbonia Carbonia (Sardu dili: "Carbònia" veya "Crabònia"), Sardinya'nın Güney Sardinya ili'nde bir küçük tarihi şehir ve komün. Carbonia Benito Mussolini tarafından civarda bulunan kömür ocaklarında çalışan işçilere ev sağlamak olarak yeni bir şehir olarak kurdurulmuştur. Şehrin adı bu yörede çok geniş alanlarda bulunan "kömür" madenlerine atfen İtalyanca "Carbon" sözcüğünden türetilmiştir. Carbonia 1939'den beri "Città d'İtalia" (İtalya Şehri) statüsü taşımaktadır. Şehir 1938den itibaren büyümüştür ama kömür madenleri 1970'li yıllarda kapatılınca büyük bir işsizlik krizi içine girmiştir. Günümüzde sehirdeki önemli ekonomi alanları nakliyat veya ağır sanayidir. 2009'dan itibaren İglesias şehri ile ortaklaşa olarak yeni kurulan Çarbonia-Iglesias ilinin merkezi yapılmıştır. Carbonia Sardinya adasının başkenti olan Cagliari şehrinden 65 km batıdadır. Şehir güneybatı Sardinya'da 1930'lu yıllarda yeni olarak bir eski tarihsel bölge olan "Sulcis"'de kurulmuştur. Şehir düzlük ovalık ve çok küçük rakımlı tepelik arazide kurulmuştur. Daha önce şehrin bulunduğu araziler bataklık olup şehrin kurulması için büyük yatırımlarla bataklıklar kurutulmuştur. Carbonia'nun nüfusu (31.10.2010 tahminlari itibarıyla) 12.182 kişidir ve alanı 145,63 km² olup nüfus yoğunlugu 204,62 kişi/km² olur. 19. ve 20. yüzyılda şehir nüfusunun gelişimi şu gösterimde incelenebilir: Carbonia'nin şu komünlerle sınırları bulunur: Gonnesa, Iglesias, Narcao, Perdaxius, Portoscuso, San Giovanni Suergiu, Tratalias Carbonia su kentlerle kardeş şehir baglantisi kurmustur: Donetsk OblastÄ± Donetsk Oblastı (Ukraynaca: Донецька область, "Donec’ka oblast"), Ukrayna'nın doğu kesiminde yönetim birimi ("oblast"). Sovyetler Birliği döneminde, 1938'de Stalino adıyla oluşturulan yönetim biriminin yüz ölçümü 26,517 km²'dir. Kore Dağlarında Aslanım Yatar Kore Dağlarında Aslanım Yatar, Mustafa Semih Arıcı tarafından yazılmış, tamamen Kore Savaşı ile ilgili ilk Türk romanıdır. Kunuri muharebelerinde birliklerinden ayrı düşen bir grup Türk askerini ve aralarına yeni katılan Amerikalı bir zenci Çavuşu anlatır. Kore savaşı Amerikan ve Kore edebiyatında çok sık işlenmiştir. Özellikle Amerikan edebiyatında Kore Savaşı konulu birçok roman vardır. Örnek: The Bridges at Toko-Ri ( James A. Michener), The Marines of Autumn ( James Brady). Türk edebiyatında ise 60 yıl boyunca Atilla İlhan'ın "Yaraya Tuz Basmak" romanında iki-üç bölüm hariç yer bulamayan Kore Savaşı; Ekim 2010 yılında yayınlanan " Kore Dağlarında Aslanım Yatar" ile Türkiye'de ilk defa bir romana kavuşmuştur. Kunuri muharebelerinde birliklerinden ayrı düşen bir grup Türk askerini ve aralarına yeni katılan Amerikalı bir zenci Çavuşu anlatan roman bu sahada büyük bir boşluğu doldurmuştur.Roman Yüzbaşı İnal komutasındaki Çavuş Sapa ve birkaç askerle, Teğmen Yusuf komutasındaki birkaç askerin Kuzey Kore'nin ıssız bir köşesinde karşı karşıya gelmesiyle başlar. Birbirini düşman sanıp amansızca kurşun yağdıran Türk askerleri, seslerinden dost olduklarını anlayıp ateşi keser ve biraz sonra da sarmaş dolaş olurlar. Teğmen Yusuf'un yanında Tom adlı bir Amerikalı çavuş da vardır. Teğmen ona Tom Amca adını takmıştır.İkinci Dünya savaşında savaşmadık cephe kalmayan ve ardından ırkçıların gadrine uğrayıp itibarsız bir şekilde evine dönen Tom, Albay Turner'in ısrarları sonucu Kore Savaşı'na katılmış ve bu savaşta da büyük yararlıklar göstermiştir. 29 Kasım gecesi ileri bir harekatta iken müthiş Çin saldırısı üzerine düşman hatları gerisinde kalmıştır. İlk olarak birbirlerine başlarından geçenleri anlatan kahramanlarımız, sabah olunca çok zorlu bir işe kalkışıp, güneye inmeye ve Seul'un ötesine kadar gidip, Birleşmiş Milletler hattına ulaşmaya karar verirler.Önlerinde yarım milyonluk bir Çin Ordusu vardır ve üstelik yaralı bir eri taşımak için kamyonetle yola çıkmak zorundadırlar.Kore Dağlarında Aslanım Yatar işte bu sıradışı akının, sıra dışı öyküsüdür. Rieti Rieti (Latince: "Reate"), merkezi İtalya'nın Lazio Bölgesi'nde kendi ismini taşıyan Rieti ilinde bir küçük tarihi şehir ve komün. Rieti şehri merkezi küçük bir tepe üzerindedir ve bu tepe etraftaki geniş ovaya hakimdir. Bu ovanın güney kısmında antik çağlarda bir büyük bir göl bulunmakta idi. Günümüzde bu göl arazisi şimdi "Velino Nehri"nin suladığı bir ovaya dönüşmüştür ve büyük gölden sadece iki küçük göl, "Ripasottile Gölü" ve "Cantalice" Gölü, kalmıştır. Rieti'nun nüfusu (31.7.2010 tahminleri itibarıyla) 47.896 kişidir ve alanı 206,52 km² olup nüfus yoğunluğu 231,92 kişi/km² olur. 19. ve 20. yy'da şehir nüfusunun gelişimi şu gösterimde incelenebilir: Ayrıca Riete civarında çok güzel doğa rezervleri bulunur. Bunlar arasınsda "Lungo Gölü ve Ripaşottile Doğa Rezervi" ve "Monte Terminillo" çok ilgi çekicidir. Rieti'nin şu komünlerle sınırları bulunur: Belmonte in Sabina, Cantalice, Casperia, Castel Sant'Angelo, Cittaducale, Colli sul Velino, Concerviano, ContÄ±gliano, Greccio, Longone Sabino, Micigliano, Monte San Giovanni in Sabina, Montenero Sabino, Poggio Bustone, Rivodutri, Roccantica, Stroncone (TR), Terni (TR), Torricella in Sabina Rieti şu kentlerle kardeş şehir bağlantısı kurmuştur: Zhao Wei Zhao Wei (d. 12 Mart 1976, Anhui) Çinli dizi ve sinema oyuncusu, pop müzik şarkıcısı. Medyada Vicki Zhao adıyla da anılır Öğretmen bir anne ile cihaz tasarımcısı bir babanın ikinci çocuğu olarak dünyaya geldi. İlkokul ve liseyi Öğretmen Kolejinde tamamladı. Okul yıllarında, ünlü biri olmak gibi bir hayalinin olmadığını,çok sonraları, şöyle dile getirecekti: "Aktrislerin güzel olması gerektiğini ve benimse sıradan biri olduğumu düşünürdüm". 17 yaşnadayken Wuhu'ya bir film ekibi gelir ve baş rolünde yıldız oyuncu Gong Li'nin oynadığı "Hua Hun" filmi için figüran aranır. Filmde figüran olarak yer aldıktın sonra, Zhao, oyuncu olmak istediğine karar verir ve doğup büyüdüğü kentten ayrılır. Nihayetinde, Şangay'da ünlü yönetmen Xei Jin'in kurduğu bir sinema sanatları okuluna yazılır. 20 yaşında Beijing Film Akademi'sine girer ve 2000 yılında mezun olur. 1993'te "Hua Hun" filminde figüran olarak yer alışı, kamera karşısındaki serüveninin başlangıcı olacaktı. 1995'te bir dizide oynadıktan sonra aynı yıl, ünlü yönetmen Xei Jin'in yönettiği "Penitentiary Angel" filmi için seçildi. Bu onun ilk ciddi oyunculuğuydu. Beklediği performansı sergilemese de, bu rolü değerli bir deneyim olarak ele alıyor: "Rolü anlamayacak kadar gençtim. Fakat ünlü bir yönetmenin kadrosunda yeraldıktan sonra ne kadar iyi oynadığınızın çok da önemi yok,zira diğer yönetmenler sizi zaten almak isteyecektir". 1997'de çekilen "Princess Pearl" televizyon dizisi onu üne kavuşturan çalışma olacaktı. Zhoe, kendisi ve rol arkadaşları için oldukça zorlu geçen dizi çekimlerini şu sözlerle dile getirecekti: Bu zorlu çekimler beklenmedik bir hasılat getirdi. Dizi yayınlandığında Çinde en yüksek reytinglere ulaştı. Zhao kısa sürede şöhrete yükseldi. 1999'da Golden Eagle Awards "En İyi Aktris" ödülünü alan en geç kadın oyuncu oldu. 2008'de Singaporlu bir iş adamı olan Huang You Long ile evlendi. Bu evliliğinden bir kızı var. Tony Popovic Anthony "Tony" Popovic (d. 4 Temmuz 1973; Sidney), Avustralyalı eski futbolcu, antrenör. Perth Glory'nin takım antrenörlüğünü yapmaktadır. Popovic; profesyonel futbol kariyerine 1989 yılında, Sydney United'da başladı. 1994'teki kısa süreli Canberra'ya kiralanması dışında yedi yıl formasını giydiği Sidney ekibiyle ligde 162 maça çıktı. 1997'de Japonya kulübü Sanfreece Hiroshima ile anlaştı. Beş yıl boyunca top koşturduğu takımda 94 lig maçına çıkarken 13 gol kaydetti. Ağustos 2001'de, herhangi bir bonservis bedeli ödenmeden Crystal Palace'a transfer oldu. Kısa sürede takımda sürekli olarak forma giymeye başladı ve kaptanlığa kadar yükseldi. Haziran 2006'da sözleşmesi biten Popovic, kulübünün yaptığı yeni teklifi reddederek Katar ekiplerinden Al-Arabi'ye transfer oldu. Ertesi yıl ise ülkesine geri dönerek Sydney ile iki yıllık sözleşme imzaladı. Bu sırada teknik direktör Branko Čulina, takımın yeni kaptanının Popovic olacağını açıkladı. 29 Ekim 2007'deki 3-2 kazanılan Central Coast Mariners maçında ise yeni takımındaki ilk golünü kaydetti. Popovic, 11 Kasım 2008'de futbolculuk kariyerini sonlandırdığını açıkladı. Popovic, Avustralya 23 yaş altı millî takımı'yla 1992 Yaz Olimpiyatları'nda mücadele etti. A Millî formayı ise ilk kez 1995'te, Kolombiya karşısında giydi. Teknik direktör Guus Hiddink tarafından Avustralya'nın 2006 FIFA Dünya Kupası kadrosuna dahil edilen Popovic, Brezilya ile oynanan maçta ilk kez forma şansı bulsa da 40 dakikada sakatlanarak yerini Mark Bresciano'ya bıraktı. Yaşadığı bu sakatlık sebebiyle turnuvanın geri kalanında oynayamadı. Son millî maçına Praguay karşısında çıkarken, 4 Ekim 2006'da millî takımı bıraktığını açıkladı. Futbolculuğu bıraktıktan sonra Sydney'in yardımcı antrenörlüğüne getirildi. Şubat 2011'e kadar görevini sürdüren Popovic, sonrasında eski kulübü Crystal Palace'ın teknik direktörlüğüne gelen Dougie Freedman'ın ekibine katılarak birinci takım antrenörü oldu. 187||17||||||||||187||17 87||13||10||1||12||3||109||17 119||7||||||||||119||7 17||2||||||||||17||2 410||39||10||1||12||3||432||43 !Toplam||58||8 Championnat de France amateur Championnat de France Amateur ya da kısacası CFA, eski adıyla National 2; Ligue 1, Ligue 2 ve Championnat National'dan sonra gelen Fransa'nın en üst ve en iyi 4.Lig konumundadır. CFA ligi, 4 gruba ayrılmıştır ve 69 takım vardır. Championnat National ile Championnat de France amateur 2 arasında olan ligtir. A, B, C ve D Gruplarını birinci bitiren 4 takım(yani şampiyon olan takımlar), Championnat National'a yükseliyor. A, B, C ve D Gruplarını sonuncu bitiren 3 takım ise(mesela A Grubunu son 3 sırada tamamlayan takımlar), Championnat de France amateur 2'ye düşüyor. Sezonlar, Ağustos ile Mayıs aylarında oynanıyor. Bütün gruplarda Sezon boyunca toplam lig süresi 34 haftadır ve toplam 1360 maç yapılmaktadır. Maçlar hafta sonu yani Cumartesi ve Pazar günlerinde oynanmaktadır. Sezonun ilk yarısı Noel'e yani 25 Aralık'a yaklaşırken bitiyor. Sezonun ikinci yarısı ise Ocak'ın 2. haftasında başlamaktadır. Championnat de France Amateur, Fransa Futbol Federasyonu tarafından 1927 yılında kurulmuş ve o zamanki adı Régional de la Ligue Amateur "(Türkçe:Bölgesel Amatör Ligi)" olarak kurulmuştur. 1993 yılında statü değişikliğine gidildi ve o zamanki adı National 2 olarak değişmişti. Statü değişikliği ile şimdiki ismini almıştır. Günümüzde bu statü ile takımlar yükselmektedirler ve düşmektedirler. Ligde seyirci ortalaması 800 ile 1,000 arası değişmektedir. 2010-2011 sezonunda gruplarında 1. olan Besançon, Ajaccio, Le Poiré-sur-Vie, Quevilly takımları Championnat National'a yükselirken, Bayonne, Rodez, Plabennec, Alfortville, Gueugnon takımları da Championnat National'dan düşerek CFA'e gelmişlerdir. 2011-2012 sezonunda A, B, C ve D gruplarına ayrılarak oynayacak takımlar şöyledir: NOT: Championnat de France amateur 2'den yükselen takımlar, tespit edilememiştir. Bayonne, Rodez, Plabennec, Alfortville, Gueugnon Arbroath 36-0 Bon Accord Arbroath 36-0 Bon Accord, 12 Eylül 1885'te, Arbroath ile Bon Accord arasında oynanan Scottish Cup maçıdır. Maçta elde edilen 36-0'lık skor, bir profesyonel futbol maçında alınan en farklı galibiyet konumundadır. Güç bakımından aralarında büyük farklar olan iki takımın mücadelesinde Arbroath'ın kolay bir galibiyet elde etmesi bekleniyordu. Maçın ilk yarısını 15-0'lık üstünlükle kapatan Arbroath, ikinci yarıda bulduğu 21 golle maçtan 36-0'lık galibiyetle ayrıldı. "Scottish Athletic Journal" adlı gazetedeki habere göre top, maçta 41 gol kaydedilse de bunların beşi iptal edilmişti. Hakem Dave Stormont, sonraları yaptığı açıklamada maçın normalde 43-0 bitebileceğini; fakat yedi golü ofsayt şüphesiyle iptal ettiğini belirtti. Bazı iddialara göre Arbroath kalecisi Jim Milne maç boyunca topa temas dahi etmemiş ve maçın bazı kısımlarında seyircilerin şemsiyesini kullanarak yağmurdan korunmaya çalışmıştı. Maçta 13 gol birden kaydeden 18 yaşındaki John Petrie, profesyonel bir futbol maçında en fazla gol atan oyuncu unvanını kazanırken, günümüzde de bu rekorun sahini konumundadır. 11 Nisan 2001'de Avustralya ile Amerikan Samoası arasında oynanan ve Avustralya'nın 31-0 kazandığı 2002 FIFA Dünya Kupası elemeleri maçında aynı şekilde 13 gol kaydeden Archie Thompson, Petrie'nin rekorunu egale etti. İskoçya Kupası'nın bir sonraki turunda Arbroath, aynı şehrin takımı Forfar Athletic'i 9-1'lik skorla yendi. Üçüncü turdaki rakibi Dundee East End'i ise 7-1 ile geçse de dördüncü turda karşılaştığı Hibernian'a 5-3 yenilerek kupa dışında kaldı. Bu sonuçlarla Arbroath, kupanın 1885-86 sezonunu 55 golle tamamlamış oldu. Erdal Güneş Erdal Güneş (d. 29 Mart 1982, Eruh) Türk eski futbolcudur. Futbola Gaziantepspor başlayan Erdal, 2000 yılında profesyonelliğe geçiş mukavelesi imzalayarak as takıma alındı. As takım için hiçbir resmî karşılaşmada görev alamadan 2000-2001 sezonunda Gaziantepspor'in ara takımı olan Gaziantep Büyükşehir Belediyespor'a transfer oldu. Gaziantep Büyükşehir Belediyespor için ilk resmî karşılaşmasına 13 Ağustos 2000 tarihinde Bakırköyspor'a karşı oynanan 1. Lig karşılaşmasında çıktı. İki ay burada kaldıktan sonra başka bir Gaziantepspor ara takımı olana GASKİ'a transfer oldu. Burada sezonun ara transfer dönemine kadar kaldıktan sonra Gaziantep Büyükşehir Belediyespor'a ger döndü. Bir buçuk sezon burada görev aldıktan sonra Gaziantepspor'a geçti beş sezon düzenli olarak Gaziantepspor formasını giydi. Bu sürecin ardından 2006-2007 sezonun ara transfer döneminde Kayserispor'a transfer oldu. Burada bir sezon oynadıktan sonra tekrar Gaziantepsporla anlaştı fakat üç ay sonra takımdan ayrıldı. Ardından birer sezon Altay ve Diyarbakırspor'da oynadıktan sonra 2010-2011 sezonun başında 1. Lig ekiplerinden Mersin İdman Yurdu'na transfer oldu. Mersin İdman Yurdu'yla sezon sonu 1. Lig şampiyonluğu yaşayarak Süper Lig'e yükselmeyi başardı. Sezon bitimiyle beraber kendisine yeni sezonda kadroda düşünülmediği bildirildi ve serbest bırakıldı. 2011-2012 sezonunun yaz transfer döneminin son gününde 2. Lig ekiplerinden Altay'a transfer oldu. 8 kez millî takımlara çağrılan Erdal Güneş, 3 kez Türkiye U-17, 4 kez Türkiye U-21, 2 kez de Türkiye A2 millî futbol takımı forması olmak üzere toplam 69 kez millî formayı giymiştir. Süleyman Fatih Şen Süleyman Fatih Şen, (d. 29 Mart 1979, Bafra) Türk futbolcudur. Futbola Gaziantepspor başlayan Süleyman Fatih Şen, Türkiye genç millî takımı için oynmaya başlamasıyla Bursasporla profesyonelliğe geçiş mukavelesi imzaladı. 1999-00 sezonunda as takım kadrosuna alındı fakat forma aşnsı bulamadan oyun tecrüse edinebilmesi için Kasım 1999'dan sezon sonuna kadar Ünyespor'a kiralandı. 19 kez millî takımlara çağrılan Süleyman Fatih Şen, 5 kez Türkiye U-18, 8 kez de Türkiye U-21 forması olmak üzere toplam 13 kez millî formayı giymiştir. Marmara Üniversitesi Dağcılık ve Doğa Sporları Kulübü Marmara Üniversitesi Dağcılık ve Doğa Sporları Kulübü 1990'lı yıllarda resmi olarak kurulmaya çalışılmış fakat bürokratik bazı sorunlar nedeniyle 2000 yılına kadar Burhan Felek Spor Kompleksi'nde haftada bir toplanıp, faaliyet planları yapan ve malzeme paylaşım ağına sahip olan bir topluluk olarak kalmıştır. Ancak 2000 yılında resmi olarak tanınmıştır. Kulüp Marmara Üniversitesi öğrencilerine dağcılık ve kaya tırmanışı ile ilgili eğitimler vermektedir. Bir seneye yayılmış eğitim programının amacı kulüp üyelerini hem alpinizme hem de kaya tırmanışına hazırlamaktır. Eğitim kapsamında verilen konular şu başlıklar altında toplanabilir: Türkiye'de önemli bir yere sahip olan "Marmara Üniversitesi Dağcılık ve Doğa Sporları Kulübü" tarihinde birçok değerli tırmanışçıyı barındırmaktadır. Bunlardan en bilinenleri şöyle sıralanabilir: Her biri Türkiye ve dünya çapında önemli tırmanışlara imza atmış ve Türk dağcılığını bir adım öteye taşımış kişilerdir. Bu isimlerden bazıları günümüzde de dağcılık ve kaya tırmanışına önemli katkılarda bulunmaya devam etmektedir. Bürgerbräukeller Bürgerbräukeller, Almanya'nın Münih kentinde bulunan bir büyük bira salonuydu. Bugünün Gasteig Kültür Merkezinin arkasında, Haidhausen Mahallesi'nde Rosenheimer Caddesi üzerinde kurulmuştur. Bugün, Hilton Munich City Hotel ve GEMA merkezi özelliği bulunmaktadır. 1920-1923 arası Nazi Partisi'nin tercihen toplanma yerlerinden biri oldu. Adolf Hitler 8 Kasım 1923 tarihinde Birahane darbesini burada başlattı. 8 Kasım'da 1939'da gizli bir anti-Nazi olan marangoz işçisi Georg Elser, Bürgerbräukeller'de Hitler'in bir konuşma yapacağını öğrendi. Önceden oraya bomba yerleştirdi. Bomba patladı ve yedi kişinin ölümüne ve altmış üç kişinin yaralanmasına yol açtı ama Hitler sağ salim kurtuldu çünkü konuşmasını kısa kesmiş ve yaklaşık yarım saat erken ayrılmıştır. Bürgerbräukeller 1945 yılında savaşın sonuna kadar gıda depolama için kullanılmış, daha sonra Kızıl Haç kadınları tarafından bir USO'ya çevrilmiştir. Kripto Yahudilik Kripto Yahudilik (veya Gizli Yahudilik), gizlice Yahudiliği uygulamak fakat topluma karşı farklı bir dini uyguluyormuş gibi görünmektir; bu dinin takipçilerine, "gizli" anlamına gelen ve Yunan kökenli κρυπτός (kriptos) kelimesinden türeyen "kripto Yahudiler" (veya "gizli Yahudiler") denir. Kripto Yahudi terimi atalarının bazı Yahudi geleneklerini takip eden fakat genelde Katoliklik gibi farklı bir dinden gözükenlere de denir. Bu fenomen Ortaçağ'da Yahudilerin 1492'de İspanya'dan kovulmasıyla başladı. İspanya'da, 14. ve 15. yüzyıllarda resmi olarak din değiştiren Yahudilere "Cristianos Nuevos" yani Yeni Hristiyanlar veya sıkça kullanılan tabirle "konversolar" denildi. İspanya ve Portekiz, bu halkın anavatanlarında ve sömürgelerindeki haklarını kısıtladı. Engizisyon tehlikesine rağmen çoğu "konverso" Yahudi ibadetlerine gizlice devam etti. Balear Adaları'nda birçok "konverso" bulunmaktaydı ve bunlara Çuetas denmekteydi; 1492'deki Elhamra Kararnamesi'nin ardından başlayan İspanyol Engizisyonuyla bu konversolar dışarıya karşı Katolik olarak görünmelerine rağman Yahudiliklerini gizlice idame ettirdiler. Bu konversolar, kripto-Yahudilerin en bilinenlerindendir. Bu zamandan önce de zorla din değiştirilen Yahudiler nedeniyle kripto Yahudiler bulunmaktaydı. Bazı Sabetay Sevi'nin takipçisi olan Yahudiler resmi olarak İslam'a geçti, bunun ardından Jacob Frank'ın "Franksist" denen takipçileri de İslam'a geçti fakat Mesianik Yahudiliğin unsurlarını devam ettirdiler. Kripto-Yahudiler, Rusya ve Sovyetler Birliği etkisi altındaki Doğu Avrupa ülkelerinde, 1917'deki Ekim Devrimiyle Komünizm'in yükselişe geçmesi sebebiyle varlıklarını sürdürdüler. Diğer durumlardan farklı olarak bu Yahudilerin dinleri zorla başka bir dine değiştirilmedi; bütün dinler tümden yasaklandı. Komünizm'in bitmesiyle eski Sovyet ülkelerindeki Yahudi asıllılar dinlerine geri döndüler. Portekiz'deki Belmonte Yahudileri, kuvvetli gizli geleneklerini 12. yüzyıldan beri sürdürdüler. Cemaat, gizlilik içinde geleneklerini devam ettirip cemaat içi evliliklerle ve inançlarını dışarıya karşı göstermeyerek ayakta kaldı. Onlar ve inançları 20. yüzyılda keşfedildi. Bu kripto Yahudilerin kendilerin has Sefarad gelenekleri bulunmaktadır. Yakın zamanda diğer Yahudilerle iletişime geçtiler. Bu Yahudilerden bazıları ortodoks oldularsa da çoğu eski geleneklerini devam ettirmektedir. Xuetalar, Mayorka'nın Balear Adalarında yaşayan, hemen hemen hepsi kripto Yahudisi olanların nesillerinden gelenler olup 1391'de zorla dinleri değiştirilenlerdir. Xueta teriminin anlamı Katalanca'da domuz demektir, aynı İspanyolcadaki konversolar için kullanılan "marrano" terimi gibi. 750,000 kişilik ada nüfusunun 20,000 ila 25,000'ini oluşturmaktadır; asırlar boyunca Katolik olarak görünen bu halk ile Mayorka halkı arasındaki etnik gerginlik yakın zamanda azalmaya başlamıştır. Bazı ortodoks hahamlara göre, Xuetalar cemaat içi evlilikler yaptıkları için, Yahudi kanunları gereğince Yahudi bir anneden geldiklerinden Yahudi sayılmaktadır. Yakın zamanda ise cemaat dışındakilerle karışık evlilikler ön plana çıkmaya başlamıştır. II.Dünya Savaşı'nda Nazi Almanyası, Mayorkalılardan, Yahudi ataları bulunduğu gerekçesiyle Xuetaları kendilerine teslim etmelerini istedi. Söylentiye göre dini yetkililer Nazilerin bu isteğini geri çevirmiştir. Bazı Xuetalar Yahudiliğe geri dönüş yapmıştır. Bazıları haham olmuştur. Neofitiler, Sicilya Adası'nın yanı sıra 13 ila 16. yüzyıllar arası Güney İtalya'yı kontrolünde bulunduran Sicilya Krallığı'nda yaşayan kripto-Yahudilerdir. Müslüman topraklarda, halen (veya bir zamanlar) Kripto-Yahudi cemaatler bulunmaktadır. Daggatunların ataları sözde İslam'a geçmelerine rağmen Yahudilik ibadetlerini devam ettirdikleri düşünülür. Bu durum, Selanik'teki Maiminler için de geçerlidir. Büyük bir kripto Yahudi cemaati, Horasan'ın yakınlarındaki Meşhed'de de bulunmaktadır; bu Yahudiler "Cedid al-İslam" olarak bilinir ve topluca zorla 1839'da İslam'a geçirilmişlerdir. Bu cemaatin büyük bir kısmı 1946'da İsrail'e göç etmiştir, fakat bazıları da Müslüman olup bugün hala İran'da yaşamaktadır. İran'ın Sebe köyünde yaşan yerli Müslümanlarda Yahudi geleneklerinin uygulandığı gözükür; örneğin kadınlar Cuma günü güneş batmadan mum yakmaktadırlar ("bkz. Şabat"). Bu sebeple bu topluluğun bir zamanlar İslam'a geçen İran Yahudileri oldukları dolayısıyla kripto-Yahudi oldukları düşünülür. Genelde Meksika'daki İspanyol hakimiyati altındaki topraklarda, kripto Yahudilik açısından sömürge kökeninin üç ana tarihi bileşeni bulunmaktadır. Hepsinin coğrafi ve geçici unsurları vardır: erken sömürge kökleri, Nuevo León sınır eyaleti ve sonradan kuzey sınır eyaletleri. Kripto Yahudi geleneklerinin karmaşık tarihleri vardır ve genelde karşıt görüşlü Katolik ve Yahudi geleneklerinin karışımından oluşur. Çoğu kereler Katolik maskesi altında yerli halkın Yahudi ibadetleri olarak kendini gösterir. Katolisizm tezatına ek olarak diğer geleneklere adapte olma yeni kreol bir din oluşturmaktadır. Portekiz 1497'de bir bildiri yayınlayıp tüm Yahudi çocukların dinlerini değiştirdi ve dinlerini değiştirmeyen ebeveynleri olan çocuklar devlet vesayetine alındı. Dolayısıyla, erken sömürgecilik döneminde Meksika'ya göç eden ilk kripto Yahudileri birinci ve ikinci nesil İspanyol kökenli Portekiz gizli Yahudilerinden oluşuyordu. Portekizli göçmenlerin sayıları o kadar fazlaydı ki İspanyol sömürge topraklarındaki "Portekizli" yaftası "Yahudi" terimiyle eşdeğer kullanılıyordu. Meksika'da, iyi nüfuslandırılmış sömürgelere yapılan göçler hem ticaret olanaklarını geliştiriyor hem de artmakta olan İspanyol kültürü gayri-Hristiyan nüfusuyla dengeleniyordu. Göçmenler, yerli halkın büyük bir kısmı Hristiyan olmadığı için kültürel hoşgörünün olacağını düşünüyordu. Sömürge yetkilileri, 16. yüzyılda birçok kripto Yahudisinin Meksika'ya gelmesiyle sömürgenin ve İspanyol toplumunun Yahudileştiğini belirten belgelerle durumu İspanya'ya şikayet ediyordu. Yetkililer Meksika şehrinde gizli bir sinagog buldular ve bunu kınadılar. Bu zamandan sonra "temiz kan" zorunluluğunu yürürlüğe sokan yetkililer Yeni Hristiyanların ülkeye girmesini yasakladı ve ülkeye en az üç nesil boyunca Hristiyan olduğunu ispatlayabilenleri kabul etti. Yeni gelen göçmenlerin Katolik olduğunu garantiye alabilmek için Meksika Engizisyonu yürürlüğe sokuldu. Engizisyonlarla yerli halk Katolikliğe geçirildi. Meksika Engizisyonunda yakılarak öldürülen ilk kurbanlar kafir yerliler ve kripto Yahudilerdi. Temiz Kan Kanunu'yla, "Nuevo León" eyaleti dışındaki bölgelere konversoların göçleri azaldı. Meksika sömürgeciliği, kuzeye doğru, yüksek nüfuslu kızgın kabilelerin esnek bir federasyon oluşturduğu saldırgan topraklarda genişleme olarak açıklanabilir. İspanya, genişlemeyi, maden zenginliklerini ortaya çıkararak, madenlerde yerli halkı işçi olarak kullanarak ve hayvan yetiştirmek için "rancho" denen çiftlikler oluşturarak finanse etti. İspanya için sorunlu bölgelerden biri, Yeni İspanya'nın kuzeydoğu çeyreği olan ve bugünün Meksikasını oluşturan topraklardı. Çiçimeka, Apaçi ve diğer kabileler Hristiyanlaşmaya ve "yerleşmeye" karşı direniyorlardı. Bu sınır bölgesi kanunsuz ve çalkantılıydı. Portekizli Yeni Hristiyanlardan olan Luis Carvajal y de la Cueva saray haznedarıydı ve kendisine zamanının vahşi toprakları olan Nuevo León'a yerleşme ayrıcalığı tanındı. Yahudilikten veya Müslümanlıktan dönme olanları ayıklamak için konulmuş sadece "eski Hristiyanların" topraklara gelme izni kuralından bu bölge Carvajal için muaf tutuldu. Bu muafiyet, kripto Yahudilerin yasal yollarla Nuevo Leon'a yerleşmesine olanak sağladı. Carvajal'ın yanında getirdiği 100 asker ve 60 işçinin çoğu gizli Yahudiydi. Carvajal valiliğindeki vilayetin merkezi olarak Monterrey kuruldu. Birkaç yıl içinde, bazı kişiler bu kuzey vilayette Yahudilik ibadetlerinin icra edildiğini ve ve kafir yerli halkın dinlerini değiştirmekte gevşek davranıldığını Meksika şehrine rapor etti. Yeni koloninin esas ekonomik hareketliliği, Carvajal ve adamları tarafından yakalanan yerlilerin köle ticaretinde kullanılmasıyla gerçekleşmekteydi. Vali yardımcısı Gaspar Castaño de Sosa, 1591'de, yeni bir sömürge alanı bulmak için büyük bir keşif heyetiyle yola çıktı. Castaño, bu keşfi izinsiz yaptığı için tutuklanıp Filipinler'e sürgüne gönderildi. Bu ceza sonradan geri çekilmiş olsa da bir köle ayaklanmasında öldürüldü. Vali, ailesi ve yakınları Meksika Engizisyonuna çıkması için çağrıldı. Tutuklanıp hapse atıldılar. Valinin ailesine hakları geri verilmiş olsa da kendisi hapiste öldü. Hakları iade edilenlerden biri yeğeni Anna Carvajal'di. Anna ve bazı diğer kişiler eski dinlerine dönme suçundan yakılarak öldürüldü, Valinin diğer yeğenleri soyadlarını Lumbroso'ya değiştirdiler. Bu yeğenlerden biri, Amerika'nın ilk Yahudi yazarlarından olan Joseph Lumbroso idi. Yahudi geleneklerini yerine getirme amacıyla kendini bir çölde sünnet ettiği rivayet edilir. Anıları, mektupları ve engizisyon belgeleri bugüne kadar gelmiştir. Soyadlarını Lumbroso'ya değiştiren yeğenlerden ikisi sonradan İtalya'ya göç edip ünlü birer haham oldular. Vali Carvajal zamanında, Monterrey şehri, güney topraklardaki Meksika Engizisyonu'ndan kaçan Yahudiler için bir sığınak oluşturdu. Dolayısıyla Nuevo León ve Monterrey'in kuruluş hikâyeleri kripto Yahudiliği açısından önemlidir. Meksika öncesi dönemde ilk Yahudilik ile ilgili cemaati oluşturdular. Bugünün modern Meksikası'nda dinlerini açıkça uygulayabilen Yahudi cemaatleri 19. ve 20. yüzyıllarda Doğu Avrupa, Suriye ve Türkiye'den gelenlerle kurulmuştur. Nuevo León'daki Meksika Engizisyonundan kaçan kripto-Yahudiler kuzeyde Teksas, New Mexico ve birazı da Kaliforniya'ya yerleşti. Eskiden İspanyolların elinde bulunan ABD'nin güneybatısındaki bazı Hispanik Katoliklerin kripto-Yahudileri olduğu ve Yahudilik ibadetlerini uyguladıkları inancı mevcuttur. Bu kişiler, yaşlı akrabalarının Yahudi geleneklerini icra ettiğini belirtmektedir. New Mexico'daki kripto-Yahudilerin varlığı araştırmacı Stanley M. Hordes, Janet Liebman Jacobs, Schulamith Halevy ve Seth D. Kunin tarafından belgelenmiştir. Tek bir araştırmacı (Folklorist Judith Neulander) güneybatıdaki Hispaniklerin Yahudi olduklarına şüpheyle yaklaşmaktadır; iddiasına göre, bu mevsubahis gelenekler Sefarad'den ziyade Aşkenaz gelenekleridir dolayısıyla kripto-Yahudi olamazlar ve bu anılar başkalarının tesirinde kalınarak şekillenmiştir. Ayrıca Evanjelik Protestan Hristiyanlarda Yahudi gelenekleri görüldüğünü belirtmektedir. Neulander'ın bu teorisine Kunin'in "Juggling Identities: Identity and Authenticity Among the Crypto-Jews" kitabında da yer verilmiştir. "American Journal of Human Genetics"te yayınlanan Aralık 2008'de yapılmış bir araştırma modern İspanyol (ve Portekiz) asıllıların %19.8'nin Sefarad DNA'sı taşıdığını belirtmektedir. Bu araştırma Stephen Oppenheimer için tartışma konusudur çünkü 5000 ila 10,000 yıl önce Doğu Akdeniz'den göç edenlerin Sefarad Yahudilerine eklendiğini savunmaktadır: "Yahudi göçmenlerin göçlerine baktıklarını varsayıyorlar fakat aynı soy Neolitik çağdan başlamış olabilir". Aynı yazar Ekim 2008'de yapılan bir araştırmada İberya ve Balear Adalarındaki soyağaçlarının Fenike kökenli olduğunu gösterdiğini belirtir. Yakın zamanda yapılan genetik araştırmalar Güneybatı Amerika'daki Latinoların çoğunun Anusim (Katolisizme geçen Sefaradlar) olabileceğini göstermektedir. Yahudi genetiğinde uzman olan araştırmacı Arizona Üniversitesi profesörü Michael Hammer, Sami olmayanların %1'inden azının Aaron Y-Kromozomu taşıdığını ve dünyada sadece Yahudi nüfusunun dört katında bulunduğunu, New Mexico'da 78 Latino üzerinde yapılan testlerde 30'unun bu kromozomu taşıdığının ortaya çıktığını belirtir. Ayrıca New Mexico, Teksas ve kuzey Meksika erkeklerinin %10 ila %15'i, kökleri Orta Doğu'ya uzanan Y kromozomu taşımaktadır. Nuevo León eyaletinin başkenti Monterrey'in Teksas sınırına yakın bölgelerinde kripto-Yahudilerinin torunları olduğu söylenir. Agualeguas (Nuevo León)'taki kilisede haç üstünde bir de Yahudi yıldızı bulunmaktadır. Jalisco eyaletinin Guadalajara, Ciudad Guzman ve Puerto Vallarta şehirlerinde çok sayıda Anusim bulunmaktadır. Aşkenaz ve Sefarad olmak üzere bugün Meksika'da 40,000 Yahudi bulunmaktadır. Araştırmacılar ve tarihçiler bu sayıya Anusimlerin de eklenildiği düşünüldüğünde nüfusun önemli ölçüde artacağını dile getirmektedirler. Bazı uzmanlar, Sicilya ve Calabria asıllı İtalyan Amerikalıların kripto-Yahudisi kökenli olduğunu belirtir. Güneybatı Amerika gibi, Kolombiya'nın Antioquia eyaleti ve büyük Paisa bölgesinde yaşayan çoğu aile sözlü gelenek olarak Yahudi soyundan geldiğini belirtmektedir. Bu nüfus üzerinde yapılan genetik çalışmalarda çoğunun güney İspanya'dan bir kısmınında kuzey İberya'dan geldiği görülmektedir yani Sefarad kökenli olma ihtimalleri vardır. Her Noel'de Medellin'de yapılan "marranada" denen domuz öldürme geleneği Yahudi kanunları'nın inkarının teyidiyle bağdaştırılır. İspanyol sömürge döneminde Sefarad konversolar için güvenli sığınaklardan biri Santa Cruz, Bolivya'ydı. 1557'de birçok kripto-Yahudi Ñuflo de Chávez'e katılıp Santa Cruz şehrinin kurucularından oldular. 16. yüzyılda bazı kripto-Yahudiler Potosi, La Paz ve La Plata şehirlerinde engizisyondan kaynaklanan zulümlerle karşılaşınca konversoların rahatsız edilmediği Santa Cruz'a taşındılar. Bu sınır kenti Peru madenlerini tehdit eden Portekizliler ve Guaranilerin ataklarında tampon bölgeyi oluşturuyordu. Bazıları Santa Cruz'a ve civar kentler olan Vallegrande, Postrervalle, Portachuelo, Terevinto, Pucara, Cotoca gibi şehirlere taşındı. Santa Cruz'daki Katolik ailelerden bazıları Yahudi kökenlidir; cemaati etkileyen bazı Yahudi geleneklerinin devam ettiği görülür. 1920'lerde ailelerde Yedi Kollu Şamdan vardı ve yemeklerini kaşer kurallarına göre hazırlıyorlardı. Bazı aileler halen Cuma günbatımında mum yakarlar ve ölülerini yere oturarak anarlar. 5 asırın ardından bu ailelerin bazıları halen Yahudi kökenli olduklarını onaylamaktadır fakat buna rağmen Katolik ibadetlerini (bazen Yahudilik ile Katolik ibadetlerinin karışımını) uygulamaktadır. Bu cemaatlerin dışında kripto-Yahudi kökenli Katoliklerin Dominik Cumhuriyeti, Küba ve Porto Riko'da yaşadığı söylenmektedir. Bu ülkelere İspanyolca konuşan diğer Güney Amerika ülkeleri olan Arjantin, Venezuela, Şili ve Ekvador da dahildir. Bu cemaatlerin "inançta Katolik, kanda Yahudi" diye de bir deyişleri vardır. Bütün bu yerler İspanyol ve Portekiz İmparatorluklarının uzantısı olup kripto-Yahudileri avlayan engizisyonlar bu bölgelere de sıçramıştır. Sömürgede yapılan engizisyonlar İspanya'da yapılanlardan daha uzun sürmüştür. Ã–zel ajan Özel Ajan (İngilizce: special agent), ABD milli polis memurunun unvanı. ABD'nin ulusal polis teşkilatı yoktur ancak bunun yerine birçok küçük yerel polis teşkilatı bulunmaktadır. Her yerel polis teşkilatı, ABD yasalarının sadece küçük bir parçasını uygular. Bu sebeple yerel polisten daha geniş bir görev tanımı bulunan federal düzeyde görev yapan polis memurlarına özel yetkiler verilmiştir. Adlandırma olarak da federal düzeydeki polis teşkilatında çalışan polislere 'Özel Ajan' denmektedir. Kalu Uche Kalu Uche (d. 15 Kasım 1982, Aba), Nijeryalı futbolcudur. Indian Super League ekiplerinden FC Pune City'de forma giymektedir. 21 Haziran 2003'te ilk kez Angola karşısında bir millî maça çıkıp ilk golünü bu maçta atmıştır. 2003 Afrika Uluslar Kupası'nda çeyrek final maçında görev yapmıştır. Uche'nin küçük kardeşi Ikechukwu Uche de kariyerinin büyük bir kısmını İspanya'da geçirmiş bir futbolcudur. Michael Jakobsen Michael Jakobsen (d. 2 Ocak 1986, Kopenhag, Danimarka), Danimarkalı millî futbolcudur. 2003 yılında PSV ile futbola adım atmıştır. PSV'de 1 kez forma giyince 2005 yılında Aalborg takımıyla anlaşmıştır. 2010 yılında Almeria'da kiralık olarak forma giymiş ve 2011 yılında ise Almeria ile sözleşme imzalamıştır. Aalborg forması ile 2006-07 sezonunda 33 maçın 32'sinde ilk 11 başlayarak istikrarlı bir futbolcu olduğunu göstermiştir. 2007-2008 UEFA Şampiyonlar Ligi ön elemesinde Manchester City'ye karşı forma şansı bulmuştur. Pablo Piatti Pablo Piatti (d. 31 Mart 1989, Ucacha), Arjantinli futbolcudur. Piatti, teknik direktör Diego Simeone tarafından ilk kez Estudiantes LP-Newell's Old Boys maçında forma şansı bulmuştur. Maçta gösterdiği oyun ve adam eksitmeye yönelik oyunla kendine kısa sürede A takımda yer bulmuştur. 2008 yılında Almeria takımı ile anlaşmıştır. İlk maçına ise Real Madrid maçı ile çıkmıştır. 2011 yazında Almeria'dan Valencia'ya transfer olmuştur. 2007 yılında Kanada'da düzenlenen FIFA 20 Yaş Altı Dünya Kupası'nda ilk kez millî formayı giymiştir. Santiago Acasiete Santago Acasiete 1977 doÄŸumlu Perulu futbolcudur. 2000-01 sezonunun 2. yarısında Depertivo Wanka ile futbol yaşamına başlamıştır.Universitario, Cienciano gibi Latin Amerika takımlarında da oynamıştır. 2004 yılında UD Almería formasını giymeye başlamıştır. Almeria'yı La Liga'ya çıkaran başarılı futbolculardan biridir. Sol ayağının içini iyi kullanan bir futbolcudur. İlk maçına 18 Şubat 2004 yılında giymiştir. Ayrıca 2004 Amerika Kupası ve 2007 Amerika Kupası'nda da görev yapmıştır. Sofiane Feghouli Sofiane Feghouli (; d. 22 Aralık 1989) Fransa doğumlu Cezayirli millî orta saha oyuncusu. Süper Lig ekiplerinden Galatasaray SK'ın formasını giymektedir. Orta sahada sağ ve sol kanatlarda görev alabilmektedir. Cezayir millî futbol takımında da oynamaktadır. PSG altyapısında Grenoble'ye transfer olmuş ve Grenoble'de 33 numarayı giymiştir. Henüz 17 yaşında iken 27 Nisan 2007'de Ligue 2'de ilk golünü kaydetmiştir. Montpellier'e karşı oynamıştır. 17 yaşında iken lakabı ise Yeni Zidane idi. Oyun tarzı ile Zidan'a benzetilmektedir. Grenoble'de 60 maça çıkıp 3 de gol atmıştır. Klas bir futbolcu olan Feghouli 2010 yılında La Liga'nın büyük kulüplerinden Valencia'ya transfer olmuştur. İlk dönem dahil 3 maçta görev almıştır. 2011 yılının devre arasında UD Almería takımına kiralık verilmiştir. Burdada çok fazla forma şansı bulamayıp 9 maça çıkmıştır 2 de gol kaydetmiştir. 2011 yazında Valencia'ya geri dönmüştür. 2011-12 sezonunda Unai Emery tarafından daha çok şans verilen Feghouli 33 maça çıkıp 6 gol 12 asist ile skora fayda sağlamıştır. 2017 yılında Galatasaray'a transferen olan Feghouli, 2017-18 ve 2018-19 sezonlarında Galatasaray ile şampiyonluk yaşamıştır. Aslen Cezayirli olan oyuncu Fransa millî takımını seçmiştir. 12 Kasım 2008'de hazırlık maçında Raymond Domenech tarafından Uruguay maçında ilk kez görev verilmiştir. Cezayir millî takım teknik direktörü Rabah Saadane tarafından Cezayir-Mali maçının kadrosuna çağrılmıştır. Cezayir takım kaptanı Yazid Mansouri'de kendisini telefonla arayarak Cezayir millî takımına davet etmiştir. 2014 FIFA Dünya Kupasında Cezayir millî takımıyla gruptan çıkma başarısı göstermiştir. Danimarka pasaportu Danimarka pasaportu uluslararası seyahati kolaylaştırmak için Danimarka Krallığı vatandaşlarına verilen belgedir. Danimarka, Grönland ve Faroe Adaları vatandaşları için farklı versiyonlar mevcuttur, ancak tüm vatandaşlar aynı vatandaşlığa sahiptir. Grönland'da ikamet eden Danimarka vatandaşları, Danimarka pasaportu ile yerel Grönland pasaportu arasında seçim yapabilirler. Pasaportta çarmıha gerilmiş olan İsa resmi içerdiğinden, "Karsten Riise Kristensen" adlı vatandaş, Danimarka Adalet Bakanlığı'na suç duyurusunda bulunmuştur. Kendisi laik bir devletin pasaportunda dini sembollerin gösterilememesini talep etmektedir. Faroe Adaları Danimarka Krallığına aittir, ancak AB'ye üye değildir. Grönland, 1985'te AK'den ayrıldı, ancak sakinleri Avrupa Birliği vatandaşı olarak kabul edildi. Bu bölgelerden kişiler, Danimarka'ya taşınıp daimi olarak yaşayarak "tam" AB vatandaşı olabilmektedirler. Henley Vize Kısıtlamaları Endeksi 1 Ocak 2020 Raporuna göre Danimarka vatandaşları sınırda vize alarak ya da vizesiz 187 ülkeye seyahat edebilirler. Bu özelliğiyle Danimarka vatandaşları, Dünya'da seyahat özgürlüğü açısından 5. sırada yer almaktadırlar. Sıradan pasaportun (kapaktaki PAS) yanı sıra, mavi hizmet pasaport (TJENESTEPAS) ve tek bir kırmızı diplomatik pasaport (DIPLOMATPAS) da 3 sürümü verilir. İkinci metin DEN EUROPÆISKE BİRLİĞİ kelimesini taşımamaktadır. 2010 yılında, Danimarkalı ateist bir vatandaş Danimarka Adalet Bakanlığı'na şikayette bulundu. Pasaportun, Şekilli taşlar'da gösterildiği gibi İsa'nın çarmıha gerilmesinin bir resmini içermesi nedeniyle, pasaportların dini sembollerden arındırılması gerektiğini savundu. Bu argüman, önde gelen Danimarkalı politikacılar tarafından reddedildi ve Hıristiyanlığın Danimarka'nın kültürel tarihinin bir parçası olduğunu ve Hıristiyanlığın münhasıran tasvir edilmediğini iddia etti, çünkü pasaport aynı şekilde en büyük Jelling Stone'dan alınan bir ejderha motifinin görüntüsünü de içeriyor. Jelling Stones'dan görüntüler içeren pasaport tasarımı 1997'de, mevcut kırmızı tasarımında tanıtıla kadar, önceki Danimarka pasaportları yeşil veya bejdi. Schengen Schengen güneydoğu Lüksemburg'da küçük bir şarapçılık köyüdür. Almanya, Fransa ve Lüksemburg sınırlarının birleştiği bölgeye yakındır. Komün içerisinde Remerschen ve Wintrange adlı diğer köyler bulunur. 2005 itibarıyla Köy 10,63 km ² (4,1 sq mi) bir alana sahip ve 1527 kişilik bir nüfusa sahiptir. 14 Haziran 1985 tarihinde köyde Schengen Antlaşması İmzalandı ve bu ismi ile ünlü oldu. Schengen Lüksemburg'un komünleri'nden biridir. Nu Skin Enterprises Nu Skin Enterprises Nu Skin ve Pharmanex markalarıyla piyasada olan kişisel bakım ve besin destek ürünleri üreten Amerikan Ağ pazarlama şirketidir. Nu Skin 1984 yılında Provo, Utah'ta Nu Skin International olarak kurulmuştur. Şirketin ilk uluslararası operasyonu 1990 yılında Kanada'da başlamıştır. Birkaç değişik ülkelerde açılan ofislerden sonra 1996 yılında şirket "NUS" sembolü ile New York borsasında halka açılmıştır. 2010 yılında, şirket 1.54 milyar Amerikan Doları ile en yüksek kazancını elde ettiğini raporlamıştır. Nu Skin markalarÄ±: Aşağıda Nu Skin'in operasyonlarının yütütüldüğü ülkelerin listesi vardır: İkinin tümleyeni Bir ikili sayının ikiye tümleyeninin alınması, yani ikiye tümlenmesi, kendisinden büyük ve 2'nin tam sayı üssü olan en küçük tam sayıdan çıkarılması ile gerçekleştirilir. Elde edilen sayının ikili sayı aritmetiğinde orijinal sayının eksi işaretlisi olarak davranması nedeniyle, tam sayı değerleri bilgisayarda temsil etmek için kullanılan ikinin tümleyeni gösterimi bu işlemi temel almıştır. -1 ile çarpmanın (veya toplamsal tersin bulunmasının) ikinin tümleyeni kullanılarak gerçekleştirildiği bu gösterime göre oluşturulmuş sayıların değerleri aşağıdaki formül kullanılarak hesaplanabilir. Buna göre, "n" ikillik bir bölgede temsil edilebilecek en küçük sayı 2—işaret ikili 1, diğer ikiller 0—olurken, en büyük sayı 2-1—işaret ikili 0, diğer ikiller 1—olacaktır. Temsil edilebilir eksi değerlerin artı değerlerden sayıca bir fazla olmasının sebebi, tüm basamakların 0 olması ile temsil edilen sıfırın artı değerler ile aynı işaret ikiline sahip olmasıdır. Bu, birin tümleyeni ve işaretli büyüklük gibi diğer gösterimlerin aksine, ikinin tümleyeninde sıfır için tek gösterim olduğu anlamına gelir. "n" basamaklı bir N sayısının ikinin tümleyeni N≠0 için 2-N ve N=0 için 0 olarak tanımlanır. Sayının ikillerinin 1'e tümlenmesi ile yapılan birin tümleyeni düşünüldüğünde, bir sayının ikiye tümlenmesinin aynı sayının birin tümleyenine 1 ekleyerek yapılabileceği görülür. Daha basit bir yöntem önermek gerekirse, bir sayının ikiye tümlenmesi şöyle gerçekleştirilebilir: söz konusu sayının sağ tarafında yer alan 0'ları ilk 1'e kadar değiştirilmeden bırakılıp, bu 1'den sonraki basamaklardaki 0'lar 1, 1'ler de 0 ile değiştirilir. İkininTümleyeni(011010010) → 100101110 İkininTümleyeni(110011011) → 001100101 Bugünkü modern bilgisayarlarda ikinin tümleyeni gösteriminin tercih edilmesinin birçok nedeni vardır. Eksi sayıların gösteriminde donanımdaki sınırlamalardan dolayı, ikil adı verilen ikili sayılardan yararlanılır. İşaretli ya da işaretsiz bütün ikili sayılar bilgisayarda ikillerle ifade edilir. Sayının işaretli olup olmadığı önceden belirlenir. Eğer ikili tabanda bir sayı işaretli olarak belirlenmişse en soldaki ikil sayının işaretini, geri kalan ikiller ise sayının mutlak değerini ifade eder. Eğer sayı işaretsiz olarak belirlenmişse en soldaki ikil sayının en anlamlı ikili olur. Burada, işaret ikili olarak artı sayılar için 0, eksi sayılar için ise 1 kullanılır. Örneğin; 0110 işaretsiz ikili sayısı olarak onlu tabanda 6, işaretli olaraksa +6 anlamına gelir. 1110 ise işaretsiz olarak onlu tabanda 14 iken işaretli olarak -6'ya eşdeğerdir. Eksi bir sayı mutlak değerinin tümleyeni alınarak da ifade edilebilir. Bir sayının ters işaretlisinin sadece işaret ikilinin değiştirilmesiyle elde edildiği işaretli büyüklük gösteriminden farklı olarak, tümleyenle gösterimde işaret değiştirmek için sayının tümleyeni alınır. Bu, işaret ikili dışındaki ikillerin de değişebileceği anlamını taşır. Artı sayılar her zaman için en solunda 0 ile başlayacağından, bu sayıların tümleyenlari de, yani eksi sayılar, 1 ile başlayacaktır. Diğer ikillerin yeni değerleri, ne çeşit bir tümleme yapılmasına bağlı olarak değişir. Birin tümleyeni alınması durumunda, diğer ikiller de tersi alınarak değişirken, ikinin tümleyininde sonuç işaretsiz gösterimdeki her ikilin tersinin alınıp bulunan sonuca 1 eklenmesiyle ifade edilir. 12 sayısının sekiz ikille gösterildiği durumu inceleyelim. +12'nin gösterimi en soldaki 0 değerli işaret ikilinin ardından mutlak değerin ikili tabanda ifade edilmesiyle elde edilir. Dolayısıyla, +12 00001100 olarak temsil edilecektir. Buna göre, -12 sayısını üç şekilde ifade edebiliriz: İşaretliBüyüklükG(-12) /* İşaret ikili değiştirilir */ → 10001100 BirinTümleyeniG(-12) /* Tüm ikiller değiştirilir */ → 11110011 İkininTümleyeniG(-12) /* BirinTümleyeniG(-12) + 1 */ → 11110100 Dikkat edecek olursanız, +12 ve -12'nin ikinin tümleyeni gösterimlerinin toplamı 00001100 + 11110100 = 100000000'dır. Bu dokuz ikillik işaretsiz bir sayıdır ve bu sayı da 2 = 256'dır. Ancak biz sonucu sekiz ikillik ikinin tümleyeni gösterimli bir sayı olarak ele alırsak 1'i sekiz ikillik hesaplamada oluşan bir taşma olarak düşünür ve atarız. Dolayısıyla, sonuç olarak 00000000 = 0'ı elde ederiz. Bu da +12 ve -12'nin toplamından bekleyeceğimiz bir sonuçtur. 2'nin tümleyeni ile ifade edilen farklı işarete sahip iki sayıyı topluyorsak herhangi özel bir işleme gerek yoktur. Çünkü bu durumlarda taşma oluşmaz. 2'nin tümleyeni kullanılarak temsil edilen iki eksi sayının toplamı, işaret ikilleri de dahil olmak üzere iki sayının toplanmasıyla bulunur. İşaret ikillerinin toplanmasıyla oluşan elde atılır. Oluşan sonuç eğer eksiyse bu 2'nin tümleyeni biçimindedir. Buradaki mantık onluk tabanda kullandığımız toplama mantığı ile aynıdır. En düşük değerli basamaktan başlayarak toplama işlemleri yapılır, çıkan eldeler bir sonraki basamağa aktarılarak toplama işlemi tamamlanır. Eğer iki artı sayının toplamından eksi bir sonuç, iki eksi sayının toplamından artı bir sayı çıkıyorsa burada bir taşma söz konusudur. Genel anlamda n ikillik iki sayı ile başlamışsak ve toplamanın sonucu n+1 ikilden oluşuyorsa bir taşma var demektir. n ikillik bir sayının başına artı sayılar için 0, eksi sayılar için 1 getirerek ikil sayısını (n + 1)'e çıkarırız ve toplamı işlemini böyle gerçekleştiririz. Taşmanın oluştuğu bir durum için +6 ve +13 sayılarnı 5 ikille ifade edip toplayalım. İkili tabandaki çıkarma işleminin mantığı onlu tabandaki ile aynıdır: çıkan sayının basamağı diğer sayının aynı basamağından küçükse, çıkan sayının bir sonraki basamağından ödünç 1 alınır... Ancak, çıkarma işlemini ikinin tümleyeni kullanarak yapmak çok daha verimli olacaktır. Yapılması gereken, çıkarılan sayının ikinin tümleyeni alınıp diğer sayıya eklenerek sonucun bulunmasından ibarettir. +7'den +6'yı çıkaralım: İşaret ikili dahil olmak üzere çıkarılanın ikinin tümleyeni alınarak diğer sayıya eklenir. İşaret ikillerinin toplanması sonucu oluşacak elde atılır. Çıkarma işleminde iki sayının da işareti aynıysa bir taşma oluşmaz. Aksi takdirde, sayıların değerine göre taşma söz konusu olabilir. İki bitlik iki sayının çarpımı Aşağıda işaretsiz çarpma işlemi için yazılım algoritması verilmiştir. Ocyrrhoe Ocyrrhoe, Yunan mitolojisinde Pegasus'un kardeşlerinden biri. Zeus'un veliahtı, Poseidon'un kız kardeşidir. Uçan at olarak betimlenmektedir. Akustik Anılar Akustik Anılar, 1999 yılında Gökalp Baykal, Cenk Tarhan ve çeşitli sanatçıların eşlik ettiği akustik konserlerde çalınan şarkılardan oluşan albümdür. Albümün canlı kayıtları orijinalliğinden ödün vermeden yapılmış ve akustik konser havası yansıtılmaya çalışılmıştır. Kayıtlar Mine Erkaya, Sabih Cangil, Gökalp Baykal ve EKO TV tarafından yapılmıştır. Albüm masteringi Mine Erkaya tarafından hazırlanmıştır. Gökalp Baykal’ın 1999 yılında çıkan ve sınırlı sayıda yayınlanan Borusan Kültür ve Sanat Merkezi Konseri’nde çalınan şarkıların bazıları bu albümde ilk defa yayınlanmıştır. İvano-Frankivsk Oblastı İvano-Frankovsk Oblastı (Ukraynaca: Івано-Франківська область, "İvano-Frankivs’ka oblast’", eskiden (1945-1962 arasında) Stanislav), Ukrayna'nın batısında yönetim birimi ("oblast"). Karpatlar'ın doruk çizgisinden Dinyester Nehrine uzanan topraklarının yüzölçümü 13,900 km²'dir. Harkov OblastÄ± Harkov Oblastı (Ukraynaca: Харківська область, "Harkivska oblast’"; Rusça: Харьковская область, "Har’kovskaya oblast’"), Ukrayna'nın doğu kesiminde yönetim birimi ("oblast"). Hmelnitski OblastÄ± Hmelnitski Oblastı (Ukraynaca: Хмельницька область, "Hmelnitska oblast’", eskiden (1954'e değin) Kamenets-Podolski), Ukrayna'da yönetim birimi ("oblast"). Volın-Podolsk Platosunda, güneyinde Dinyester Nehrine doğru hafif bir eğimle alçalan bir alanı kaplar. Yeraltı Günlükleri Serisi Yeraltı Günlükleri Serisi. Suzanne Collins'in 2003 ila 2007 arasında yazdığı 5 kitaplık seridir. Seri, New York'ta yaşayan Gregor adlı bir çocuğun, New York'un altında bulunan "Yeraltı"nda yaşadığı olayları anlatmaktadır. Serinin türü, gençler için yazılmış bir fantezi türüdür. Yazar göre bu seri, savaş (biyolojik savaş da dahil), soykırım, askeri zeka gibi birçok konuya değinmektedir. Hikâye Gregor'un evlerinin çamaşırhanesinden düşen kardeşini takip etmesi ve Yeraltı'nda bulunan soluk tenli ve genelde eflatun gözlü insanların yanında Yerüstünde yaşayan hayvanların oldukça büyük ve gelişmiş halleriyle karşılaşır. Hikâye bu şekilde devam eder. Gregor ve Gri Kehanet Gregor ve Gri Kehanet Yeraltı Günlükleri'nin ilk kitabıdır. 2003 yılında basılmıştır. 2006 yılında Nutmeg Children's Book Award'a aday gösterildi; ve 3. oldu. New York'ta yaşayan 11 yaşındaki Gregor, bir yaz boyunca 2 yaşındaki kardeşi Bot'a (Margaret), ve akıl sağlığı yerinde olmayan büyükannesine bakması gerekiyordur. Bu yüzden normal çocuklar gibi yaz okuluna gidememektedir. 7 yaşındaki kız kardeşi Lizzie de gitmiştir bu yaz okuluna. Babası 2 yıldan biraz uzun bir süre önce babası aniden kaybolduğu için, annesi yarı zamanlı çalışırken, tam zamanlı çalışmak zorunda kalmıştır. Bu yüzden evdekilere Gregor bakmak zorundadır. Bir gün kardeşi Bot'la beraber kıyafetleri bodrumdaki çamaşırhanede yıkarken, garip bir tünelin içine kardeşiyle beraber düşer. Yere indikten sonra, yeraltına indiği anlar Gregor. Burada dev hamamböcekleri tarafından bulunurlar. Hamamböcekleri, bunları insanları başkenti olan Regalia'ya götürürler. Bu yeraltındaki tüm hayvanlar, normaldeki boyutlarından birkaç kat büyüktür. Gregor, bu şehirde öğrenirki, yeraltına düşüşü rastgele bir olay değildir; bir kehanetin parçasıdır kardeşiyle beraber. Bu kehanette uzun bir yolculuğa çıkalacağı, ve sıçanların diyarında kaybolmuş birini bulacaklardır. Gregor, ilk başta bu kaybolan kişinin babası olmasını umut eder. Ve sonra kaybolan bu kişinin babası olduğu ortaya çıkar. Kitabın sonunda babası bulunmuştur. Eve dönmek için hazırlık yapılmaya başlanır. Ama Gregor, babası ve Boots tam ayrılırken, Vikus onlara başka bir kehanet söyler; ama Gregor bunu tam duyamaz.Ve yeraltına tam olarak veda etmediğini anlar Kirovohrad OblastÄ± Kirovograd Oblastı (Ukraynaca: Кіровоградська область, "Kirovogradska oblast’"), Ukrayna'da kesiminde yönetim birimi ("oblast"). Kuzeydoğuda Dinyeper Nehrinden başlayarak, Güney Bug Havzasına kadar uzanan bir alanı kaplar. Shameless (dizi) Shameless, 9 Ocak 2011 tarihinden itibaren yayınlanmaya başlayan aile temalı Amerikan televizyon dizisi. Eleştirmenler tarafından övgüler alan dizi Amerika'da yüksek reyting dereceleri elde etmiştir. Değişik kategorilerde ödüller almış, defalarca Emmy'e aday gösterilmiş, misafir oyuncu Joan Cusack "Komedi Dizisi En İyi Misafir Kadın Oyuncu" dalında 2015 Emmy Ödülü kazanmıştır. Chicago'nun varoş bir semtinde geçen dizi; altı çocuk ve bir babadan oluşan Gallagher ailesinin zaman zaman komik, çoğu zamansa yürekleri burkan hayatlarını anlatılmaktadır. Evin reisi olan Frank Gallagher (William H. Macy) sahtekar, alkolik ve utanmaz bir babadır. Fiona Gallagher (Emmy Rossum) ise kardeşlerin en büyüğü, fedakâr bir o kadar da belayı üstüne çeken karakter. Dizide ailenin ve her bireyin kendi içinde yaşadığı maceralar anlatılmaktadır. Cinsellik, alkol, uyuşturucu ve benzeri öğelere sahiptir. Kösedağ Kösedağ Ağrı ilinin Eleşkirt ilçe sınırı içerisinde olan 3.433 m yüksekliğindeki bir dağ. İlçe merkezine yaklaşık olarak 20 km uzaklıktadır. Nürnberg Hayvanat Bahçesi Nürnberg Hayvanat Bahçesi "(Almanca: Tiergarten Nürnberg)" Almanya'nın güneydoğusunda bulunan Nürnberg'de bir hayvanat bahçesi. Yaklaşık 0.67 kilometrekare (170 dönüm) bir alanı ile 300 hayvan türü hayvanat bahçesinde yaşamaktadır. Raks Raks, Türk şirketler grubu. Aslan Önel'in girişimiyle 1964'te temelleri atılan, 1990'lı yıllarda dünyanın en büyük ikinci kaset üreticisi firması olan ve aynı zamanda telekomünikasyon, ev aletleri ve elektronik alanında faaliyet göstermiş şirket, Mayıs 2007'de ise iflas ettiğini açıklamıştır. Raks Müzik ile Müzik Yapımcıları Birliğinin kuruluşuna öncülük eden ve geliştirdiği hologram sistemi ile Türkiye'deki korsan kaset hareketlerini ciddi oranda düşürmeyi başaran şirket aynı zamanda 1985'te Berlin'de düzenlenen dünyanın en büyük elektronik fuarı IFA'ya katılan ilk Türk firması olmuştu. Dünya çapında 55 ülkeye Manisa'daki fabrikasından ihracat yaparken 1999 yılı ve sonrasında gelen buhranla çöküş sürecine girdi; bir dönem 2700 olan çalışan sayısı 2000'li yıllarda 400'e indirildi ve 2007 yılına gelindiğinde de iflas etti. 2007 yılından sonra isim hakkı Asan Dağıtım ve RK Teknoloji firmaları tarafından kullanılarak marka piyasaya tekrar geri dönüş yaptı. Margarete Steiff GmbH Margarete Steiff GmbH ya da kısaca Steiff Almanya merkezli peluş oyuncak şirketi. Margarete Steiff tarafından 1880 yılında kuruldu. İlk oyuncak olarak fil üretmiştir. Çocuklar tarafından ilgi duymaya, ün salmaya başlayınca kedi, köpek ve domuz gibi çocuklar için birçok başarılı hayvan temalı oyuncaklar üretti. Ayrıca Knut tabanlı peluş oyuncak da üretti: oturan, ayakta ve yatan. Merkezi Baden-Württenberg eyaletindeki Giengen an der Brenz kasabasında bulunur. Burada fabrikası ve müzesi bulunmaktadır. 1910-11 Ä°stanbul Futbol Ligi 1910-11 İstanbul Futbol Ligi, İstanbul Futbol Ligi'nin 7. sezonudur. İki devreli olarak oynanan sezonu, Galatasaray şampiyonlukla tamamlayan taraf oldu. Bazı kaynaklar Galatasaray'ın lige iki takımla katıldığını belirtirken; bazı kaynaklar bunu reddeder ve bu takımın, Aydınoğlu Raşit Bey tarafından kurulan Progres olduğunu söyler. Öte yandan lig başkanı Ali Sami Yen'in, kulüplere gönderdiği 29 Nisan 1911 tarihli yazıda yer alan puan durumu tablosunda Progres yer almaktadır. Yine bu tablonun altında yer alan dipnota göre ligden çekilen Cadi-Keuy sonuncu sıraya düşürülmüştür. Yasemin İnceoğlu Yasemin İnceoğlu (d. 1961, İstanbul), Eski Galatasaray Üniversitesi İletişim Fakültesi Dekanı. Türk iletişimbilimci ve akademisyen. 1961 yılında ünlü hukuk profesörü İsmet Giritli ile Avukat Suna Ağaoğlu'nun kızları ve Ahmet Rıza Giritli'nin kardeşi olarak İstanbul’da dünyaya geldi. Nilüfer Hatun İlkokulu'nda ve Atatürk Kız Lisesinde okudu. Babasının, ders vermek ve araştırma yapmak üzere davetli olduğu, ABD'nin New York (1968-1969) ve Washington D.C(1971-1972) kentleri ile İskoçya'nın Glasgow şehrinde (1978-1979) eğitimini sürdürdü. İstanbul Üniversitesi İngiliz Dili ve Edebiyatı Bölümünden mezun olan (1983) İnceoğlu, seçmiş olduğu yardımcı sertifika programı olan İtalyan Dili ve Edebiyatı konusunda araştırma yapmak üzere, Vatikan Büyükelçiliği'nden kazandığı bursla İtalya'ya gitti. BTDA (British Theatre Dance Association)'nın (Elemantary-Intermediate ve Advance) seviyelerinde Teacher of Dancing / Öğretmenlik Sertifikalarını aldı ve Türkiye’nin ilk özel dans grubu olan Çağdaş Bale Topluluğunda dans etti. 1980 yılında Turizm Tanıtım Bakanlığı’nın rehberlik sınav ve kurslarına devam ederek profesyonel rehberlik brövesini elde etti. 1984-2004 yılları arasında çalıştığı Marmara Üniversitesi İletişim Fakültesi Gazetecilik Bölümü’nde tamamlamış olduğu yüksek lisans, doktora (1990) derecelerinden sonra, aynı kurumdan doçentlik (1993) ile profesörlük (1999) unvanlarını da alan İnceoğlu, Fakültede Dekan yardımcılığı, Gazetecilik Bölüm Başkanlığı ve Genel Gazetecilik ana bilim dalı başkanlığı görevlerini sürdürdü. 2004 Aralık ayında Galatasaray Üniversitesi İletişim Fakültesi'ne geçen İnceoğlu halen aynı fakültede öğretim üyeliğine devam etmektedir. ILAD (İletişim Araştırmaları Derneği), UNESCO ve Amerikan Biyografi Enstitüsü gibi kuruluşlara üye olmasının yanı sıra, Avrupa Konseyi’nin “medya okuryazarlığı” toplantılarına ‘Avrupa Komisyonu Uzmanı’ olarak katılan İnceoğlu, Columbia Üniversitesi (1994) ve Salzburg Seminerlerine (2003) misafir konuk öğretim üyesi olarak davet edildi. Medeniyetler İttifakı ve Unesco toplantılarında uluslararası bildiriler sunan İnceoğlu, İngilizce, İtalyanca ve Fransızca bilmektedir. ‘Medya Gözlem Platformu’nun kurucu üyesi, Medya Tekzip Merkezi'nin ise danışma kurulu üyesidir. Sosyal Değişim Derneği'nin Nisan 2010'da tamamlanan ‘Ulusal Basında Nefret Suçları:10 Yıl, 10 Örnek’ adlı kitap projesinin Danışma Kurulu üyesidir. Kültür Sanat Merkezi Garaj İstanbul’un bireysel destekçisi ve İstanbul Kadın Vakfı'nın Mütevelliler Heyeti üyesi olan İnceoğlu, aynı zamanda Türkiye'nin tek Fransızca gazetesi Aujourd'hui la Turquie gazetesi'nin de Yayın Kurulu üyesidir. 1986 yılında ekonomist Bülent İnceoğlu ile evlenen Yasemin İnceoğlu'nun, 1992 yılında kızları Deniz dünyaya geldi. 2015-2016 yıllarında Galatasaray Üniversitesi İletişim Fakültesi dekanı olarak görev yapmıştır. Championnat National The Championnat de France National veya eski adıyla Division 3, Ligue 1 ve Ligue 2'den sonra gelen aynı zamanda Fransa'nın en iyi ve en üst 3. lig'tir. Şu an 20 takım oynamaktadır. Bir üst ligi Ligue 2'ken, bir alt ligi ise Championnat de France amateur'dur. Lig, 38 hafta olup toplam 380 maç yapılmaktadır. Karşılaşmalar, Cuma ve Cumartesi günleri oynanmaktadır. Sezonun ilk yarısı Noel'e yani 25 Aralık'a yaklaşırken biter. Sezonun ikinci yarısı ise Ocak ayının 2. haftasında başlar. Lig, 1993 yılında Fransa Futbol Federasyonu tarafından kurulmuştur. O zaman profesyonel veya amatör olarak hizmet veriyordu. Lig genelde profesyonel, yarı profesyonel ve amatör takımlarla oluşmaktadır. Bastia, 2010-11 sezonunda 91 puanla toplayarak Ligue 2'ye yükselen son şampiyondur. Ligue 2'ye yükselen diğer takımlar ise Amiens ve Guingamp'tır. Ligin yıllık stadyuma gelen seyirci ortalaması 1,500 ile 2,000 arasında değişmektedir. Joseph Meister Joseph Meister (d. 21 Şubat 1876 - ö. 16 Haziran 1940), Louis Pasteur tarafından kuduz aşısı olan ilk kişidir. Meister 1885 yılında, henüz dokuz yaşında iken bir kuduz köpek tarafından ısırıldı. Anne ve babası çocuğu Louis Pasteur'e getirdiler. Pasteur, daha önce insan üzerinde hiç denenmemiş olan kuduz aşısını çocuğa uygulamakta tereddüt etti. Bunu ancak kendisine gelen iki doktorun, çocuğun kuduzdan her durumda öleceğini ve başarılı olursa ilacın kuduza bir çare olabileceğini söylemesinden sonra denemeye karar verdi. Pasteur, kuduz virüsü tavşanlarda yetiştirilen ve kurutma zayıflamış olan çocuk tedavisi için kararlıydı. Daha önce köpekler üzerinde bir tedavi denemişti. Tedavi başarılı oldu ve Meister kuduz olmadı. Meister, Paris'in Nazi işgali sırasında, gaz zehirlenmesi yoluyla, 64 yaşında intihar etti. Ölümüne kadar Pasteur Enstitüsü'nde bir kapıcı olarak görev yaptı. 1911-12 Ä°stanbul Futbol Ligi 1911-11 İstanbul Futbol Ligi, İstanbul Futbol Ligi'nin 8. sezonudur. İki devreli oynanan sezonun şampiyonluğunu Fenerbahçe elde etti. Bu sayede Fenerbahçe, İstanbul Ligi'ndeki ilk şampiyonluğuna ulaşmış oldu. Lig heyetindeki İngiliz ve Rum üyelerin baskısı üzerine; Galatasaray oyuncusu Adnan İbrahim Piroğlu, çok sert ve kırıcı oynamasından ötürü ligden uzaklaştırıldı. Bu kararı protesto eden Galatasaray, ligden ise ligden çekilme kararı aldı. Not: Bu sezonda galibiyete 3 , beraberliğe 2, mağlubiyete ise 1 puan verildi. Ä°stanbul Akvaryum İstanbul Akvaryum, şehrin Avrupa Yakası'nda Bakırköy ilçesi Şenlikköy (Florya) mahallesi sınırları içinde bulunan bir rekreasyon alanı. 2003 yılında İstanbul Büyükşehir Belediyesi'nin bir projesi olarak duyurulan akvaryumun yapım ihalesi, yine aynı yıl içinde Saraçhane'deki belediye binasında yapıldı. Gerek proje, gerekse yapım aşamasında tasarımında değişiklikler yapıldığı için, inşaatı 2011 yılı haziran ayına kadar uzadı. İstanbul Akvaryum 25 Haziran 2011 tarihinde açıldı ve üç gün ücretsiz, bir hafta da % 50 indirimli olarak ziyaret edildi. İstanbul Akvaryumu'nun yapılması için ilk resmî adım 2003 yılının başında, Ali Müfit Gürtuna'nın belediye başkanlığı döneminde atıldı. Yap-işlet-devret yöntemiyle yapılması öngörülen akvaryumunun tamamlanması için açılan ihaleyi "İstanbul Akvaryum Turizm Ticaret Ltd. Şti." adlı kuruluş kazandı. Akvaryumun 268 milyon TL olması beklenen toplam maliyetinin 138 milyon TL'si İstanbul Büyükşehir Belediyesi tarafından karşılandı. İhale anlaşmasında yatırım yapacak şirketin, 30 yıl süresince akvaryumun işletme hakkına da sahip olmasına karar verildi. 2003 yılında temeli atılan akvaryum kompleksinin inşaatı ödenek yetersizliği, proje değişiklikeri gibi nedenlerle zaman zaman kesintiye uğradı. Akvaryumlar içinde yaşayacak canlıların bir bölümü Şubat 2011'de Türkiye'ye getirildi. 8 yıl süren inşaat sürecinin ardından 25 Haziran 2011'de açıldı. İstanbul Akvaryumu projesi Florya sahilinde, Atatürk Deniz Köşkü'ne komşu 100 dönüm büyüklüğünde bir arazi üzerine inşa edilmeye başlandı. Projelendirilen alanın toplam büyüklüğü 22 bin metrekare olarak hesaplandı. İki kattan oluşan yapının içinde 6.800 metreküp su alma kapasitene sahip 64 adet su tankı bulunmaktadır. Akvaryum coğrafi bir rota gözetilerek 16 farklı tema uygulanmıştır. Bunun yanı sıra akvaryum kompleksi içinde bir de yapay yağmur ormanı dekoru bulunmaktadır. Burada deniz canlıların yanı sıra tropik bölgelere özgü sürüngen ve kemirgenlere de yer verilecektir. Uygulanan her tema, o bölgeyi yansıtan coğrafi, tarihî, kültürel ve görsel ögelerle dekore edilecek; film gösterimleri, oyunlar ve grafiklerle desteklenecektir. Akvaryumda yer alacak olan temalı bölümler şunlardır: Akvaryum kompleksi içinde ayrıca bilim merkezi, etkinlik alanları, çocuk eğlence bölümleri, sinema salonları, kafeteryalar, büfeler, restoranlar ve mağazalar da yer almaktadır. ziyaretçilerin tesiste ortalama kalış süresinin 5-6 saat olması planlanmıştır. Yıllık ziyaretçi sayısının yurt içi ve yurt dışından ortalama 2,5 milyon kişi olacağı öngörülmektedir. Yapılan tanıtım gezilerinde, tesis içinde, 1.500 farklı türden, toplam 15 bin canlının yaşayacağı belirtilmiştir. Bunların büyük bölümünü su tanklarında sergilenecek deniz canlıları oluşturmakla birlikte; yağmur ormanı temalı bölümde zehirli kurbağalar, timsahlar, dev kemirgenler ve yılanlar da bulunacaktır. Akvaryum kompleksi içinde ziyaretçilere ayrılmış 6 bin metrekarelik sergi alanı; 1,2 kilometrelik gezi rotası ve 1.200 araç sığalı 35 bin metrekarelik otopark alanı yer almaktadır. Hâlihazırda Florya semtine ulaşım kara ve demiryoluyla mümkündür. İETT'nin 73T numaralı hattı haftanın 7 günü çalışmaktadır. Aynı şekilde Sirkeci-Halkalı banliyö hattının Florya'da durağı bulunmaktadır. Akvaryumun açılmasıyla birlikte bölgedeki İETT seferlerinin artırılması ve Marmaray projesi kapsamında tren istasyonunun ıslah edilmesi beklenmektedir. Akvaryum kompleksinin projesinde ayrıca tesisin batı ucuna bir de hızlı denizotübüsü iskelesi yapılması kararlaştırılmıştır. Jıtomır Oblastı Jıtomır Oblastı (Ukraynaca: Житомирська область, "Jıtomırska oblast’"), Ukrayna'da yönetim birimi ("oblast"). Kiev OblastÄ± Kiev Oblastı (Ukraynaca: Київська область, "Kyivska oblast’"), Ukrayna'da yönetim birimi ("oblast"). Orta Dinyeper Nehrinin iki yakasında 28.900 km²'lik bir alana yayılır; büyük bölümü nehrin batı kesiminde kalır. 1986'da büyük bir nükleer kazaya sahne olan Çernobil Nükleer Santralı Kiev Oblastının kuzey kesimindedir. Ä°ddo'nun soyu İddo'nun soyu, Eski Ahit'in kayıp kitaplarındandır. Rehavam zamanında yaşadığı söylenen peygamber İddo'ya atfedilir. Bu kitaptan 2 Tarihler 12:15'te bahsedilmektedir: "Rehavam'ın yaptığı işler, başından sonuna dek, Peygamber Şemaya ve Bilici İddo'nun soyla ilgili tarihinde yazılıdır. Rehavam'la Yarovam arasında sürekli savaş vardı." Bu metine bazen "Bilici İddo'nun soyu" veya "Bilici İddo'nun yaptıkları" da denir. Bu kitap Eski Ahit'te yer almamaktadır, erken metinlerden çıkarıldığı veya kaybolduğu düşünülmektedir. Mustafa KoÃ§ Mustafa Koç tam adıyla Mustafa Vehbi Koç (29 Ekim 1960, Ankara - 21 Ocak 2016, İstanbul), Türk iş insanı. 2003-2016 yılları arasında Koç Holding Yönetim Kurulu Başkanlığı görevini yürüttü. Mustafa Koç 29 Ekim 1960 yılında Rahmi Koç ve Çiğdem Simavi çiftinin ilk çocukları olarak Ankara'da dünyaya geldi. 1971-1975 yılları arasında Sankt Georg Avusturya Lisesi ve Ticaret Okulu'nda orta öğrenimini tamamladı. Lise öğrenimini 1980'de İsviçre'deki Lyceum Alpinum Zuoz'da, yüksek öğrenimini ise 1984 yılında ABD'deki George Washington Üniversitesi'nde tamamladı. Çalışma hayatına 1984'te TOFAŞ’ta müşavir olarak başladı. Ram Dış Ticaret'te satış müdürlüğü ve satış genel müdür yardımcılığı görevlerini üstlendi. 1992'den itibaren Koç Holding'de başkan yardımcılığı, başkan, yönetim kurulu üyeliği ve yönetim kurulu başkan vekilliği görevlerini yürüttü. 4 Nisan 2003'te Koç Holding Yönetim Kurulu Başkanlığı'nı babası Rahmi Koç'tan devraldı. TÜSİAD Yüksek İstişare Kurulu Onursal Başkanı olan Koç, Dış Ekonomik İlişkiler Kurulu üyesi olarak görev aldı. 2006 yılında Finlandiya'nın İstanbul Fahri Konsolosu oldu. İstanbul Golf Kulübü'nün başkanlığını yaptı. Fenerbahçe Spor Kulübü kongre üyesi oldu. Ali Koç ile beraber 1907 Fenerbahçe Derneği'nin kurucuları arasında yer aldı. 2004-2011 yıllarında Bilderberg toplantılarına katıldı. 1992'de Caroline Giraud ile evlendi. Çiftin bu evlilikten iki kız çocuğu oldu. Hobileri arasında golf, binicilik, havacılık ve dalgıçlık yer aldı. Hakkında "Hayaller Hatıralar" adlı bir belgesel bulunmaktadır. 17 Nisan 2020'de kayın validesi Marianne Giraud, Coronavirüsü sebebiyle hayatını hayatını kaybetmiştir. Forbes Türkiye'nin 2017'de hazırladığı “En Zengin 100 Türk” listesinde 950 milyon dolarlık servetiyle 32. sırada yer aldı. 21 Ocak 2016 tarihinde sabah sporu yaptığı sırada kalp krizi geçirdi. Kaldırıldığı Amerikan Hastanesi'nde 55 yaşında hayatını kaybetti. 24 Ocak 2016'da Marmara İlahiyat Camii'ndeki cenaze töreninin ardından Zincirlikuyu Mezarlığı'na defnedildi. 2017'den beri her yıl anısına, Türkiye Millî Olimpiyat Komitesi'nin işbirliğinde, Mustafa V. Koç Spor Ödülü dağıtılmaktadır. Türkiye'deki İtalyan yatırımlarının önemli ortaklarından biri olan Mustafa Koç'a, 2005 yılında İtalya ile Türkiye arasındaki kültürel ve ekonomik ilişkilerin gelişmesine olan katkıları nedeniyle İtalya Cumhuriyeti Liyakat Nişanı verildi. 2012'de İtalya'nın "Ekonomi Oscar"ı olarak bilinen Uluslararası Leonardo Ödülü'ne layık görüldü. Ayrıca, ekonomik ve sosyal kalkınma alanındaki çalışmaları nedeniyle World Monuments Fund ve Carnegie Vakfı ile BNP paribas gibi kuruluşlar tarafından ödüllendirildi. Åžehzade Cihangir Şehzade Cihangir (Osmanlı Türkçesi: شهزادة جيهانغير; d. 1531, İstanbul - ö. 1553, Halep) Osmanlı Padişahı I. Süleyman'ın Hürrem Sultan'dan olan beşinci oğlu. Fiziksel rahatsızlıkları bulunması sebebiyle sancak istememiştir. Az sayıda sefere katılmıştır. Şehzade Cihangir ruhen, duygusal bir karakter; fiziksel olarak da zayıf bir yapıya sahip idi. Doğuştan kambur olarak dünyaya gelen Cihangir için babası Sultan Süleyman, cihanı sırtında taşıyan anlamına gelen Cihangir ismini vermiştir. Şehzade Cihangir, 1531 yılında dünyaya gelmiştir. Eğitimini sarayda tamamlamıştır. Yetişkinliğe ulaşınca babası ona Amasya Valiliğ'ini vadetmiştir, ancak bir nedenden dolayı sancak istememiştir. Kambur olan genç şehzade öz kardeşleri tarafından hep alay konusu olmuş ve dışlanmıştır. Lakin, babasının ilk eşi Mahidevran Sultan'dan olan ağabeyi Şehzade Mustafa onu dışlamamış, ve ona bir arkadaş gibi davranmıştır. Bu yüzden Cihangir'de ağabeyini kendi öz kardeşlerinden daha çok sevmiştir. Şehzade Cihangir, 1553 yılında Nahçıvan Seferi'ne çıkan babası Kanuni Sultan Süleyman ile birlikte sefere gitmek istedi, zira sefer öncesinde ağabeyi Şehzade Mustafa'nın babasına karşı isyan hazırlığı içerisinde olduğu ve babasının da bunu öğrendiği, oğlunu da idam ettireceği konuşuluyordu. Ağabeyini diğer kardeşlerinden daha çok seven Şehzade Cihangir, ağabeyinin suçsuz olduğuna inandığından sefere çıkıp babasının yanında olursa ağabeyinin öldürülmesini engelleyebileceğini düşündü, uzun ısrarları sonucu babası Şehzade Cihangir'i de yanına alarak sefere çıktı. Fakat önceden yapılan plana göre, 6 Ekim 1553 günü Şehzade Mustafa, babası Kanuni Sultan Süleyman'ın çadırına geldiğinde idam edildi, bu sırada Şehzade Cihangir'de ağabeyinin idam edildiği çadırın yanındaki çadırdaydı. Ağabeyinin ölümünden çok etkilenen Şehzade Cihangir, bir süre sonra akli dengesini kaybetmeye başladı ve hastalandı, kısa bir süre sonra ise Halep'te vefat etti. İstanbul-Beyoğlu’ndaki Cihangir mahallesi, bu adını Şehzade Cihangir'den almış bulunmaktadır. Babası bu yeri onun adına kurdurmuş olup, aynı yere, cami, imaret, tekke ve türbe yaptırmıştır. Şehzade Cihangir'in mezarı İstanbul'daki Şehzadebaşı Camii'sinde ağabeyi Şehzade Mehmed'in yanı başında yer almaktadır. Kendisi hattat (yazı ustası) olup, ayrıca Zarîfî mahlasını kullanan bir şairdir. 2003 yılında yayınlanan "Hürrem Sultan" adlı Türk televizyon dizisinde Şehzade Cihangir'i Engin Hepileri canlandırdı. 2011 yılından itibaren yayınlanan "Muhteşem Yüzyıl" adlı Türk dizisinde ise Şehzade Cihangir'in çocukluğunu Aybars Kartal Özson, 4. ve son sezonda ise Tolga Sarıtaş canlandırılmıştır. Musa KuÅŸ Musa Kuş, (d. 20 Şubat 1978, Kars) Türk futbolcudur. Futbola Bigaspor başlayan Musa KUŞ, 1998 yılında profesyonelliğe geçiş mukavelesi imzalayarak as takıma alındı. Bigaspor için ilk resmî karşılaşmasına 30 Ağustos 1998 tarihinde Eyüpspor'a karşı oynanan 3. Lig karşılaşmasında çıktı. Bigaspor'da genç yaşına rağmen uyum sorunu yaşamadan ilk onbirde devamlı oynama fırsatı buldu. Sezon sonu takım ayrılarak sırasıyla birer sezon 3. Lig ekiplerinden Keçiörengücü ve Yeni Afyonspor'da oynadı. 2001-02 sezonunda 1. Lig ekiplerinden Nazillispor'a transfer oldu. Burada segilediği performansla birçok Süper Lig ekibinin dikkatini çekmeye başladı ve neticesinde sezon sonu Süper Lig ekiplerinden İstanbulspor'a transfer oldu. Burada üç sezon görev aldı ve 2005-06 sezonunda Sivasspor'a transfer oldu. Daha sonra birçok Süper Lig ve 1. Lig ekibinde görev aldıktan sonra 2010-11 sezonunda 1. Lig ekiplerinden Mersin İdman Yurdu'na transfer oldu. 1964 Brinks Oteli bombal覺 sald覺r覺s覺 1964 Brinks Oteli bombalı saldırısı; Güney Vietnam'ın başkenti Saygon'daki Brinks Oteli’ne, Vietnam Savaşı sırasında, 24 Aralık 1964 akşamında Vietkong tarafından gerçekleştirilen bombalı saldırıdır. İki Vietkong casusunun, ABD Ordusu'na ev sahipliği yapan otelin altındaki bir arabaya koydukları bombanın patlaması sonucunda biri subay, biri ise astsubay olmak üzere iki Amerikalı hayatını kaybetti. Askeri personel ile Vietnamlı sivillerden oluşan yaklaşık altmış kişi ise saldırıyı yaralı olarak atlattı. Vietnam komutanları saldırıyı iki amaçla planlamışlardı. Bunlardan ilki; iyi korunan başkentteki bir Amerikan kurumuna saldırarak, ABD'nin Kuzey Vietnam'a hava saldırısı başlatması durumunda Güney Vietnam'daki saldırı kabiliyetlerini göstermekti. İkincisi ise; Güney Vietnamlılara, Amerikalıların zayıf olduğunu ve korunma amaçlı olarak onlara güvenemeyeceklerini göstermekti. Saldırı, ABD Başkanı Lyndon B. Johnson'ın yönetimi içinde tartışmalara neden oldu. Pek çok danışmanı Kuzey Vietnam'ın misilleme olarak bombalanmasını ve ABD Ordusu'nun savaşa sokulmasını savunurken Johnson, yürürlükte olan Vietnam Cumhuriyeti Ordusu'nun Vietkong'a karşı Güney Vietnam'ı koruması için eğitilmesi stratejisini tercih etti. Tartışmadan Johnson galip çıktı ve herhangi bir harekette bulunulmadı. II. Dünya Savaşı'nın ardından komünist oluşum olan Viet Minh, Vietnam'ın bağımsızlığını kazanması için Fransız kolonici güçlere karşı mücadele etmekteydi. 1954'teki Dien Bien Phu Muharebesi'ndeki Fransız yenilgisinin ardından Vietnam, 17. paralelden ikiye bölünmüştü. 1956 yılında bir yeniden birleşme referandumu beklenmekteydi. Referandumun iptal edilmesi, komünist Kuzey Vietnam ve anti-komünist Güney Vietnam'ın iki ayrı devlet olarak varlıklarını sürdürmesine sebep oldu. 1950'lerin sonlarında, Kuzey Vietnam destekli gerilla grubu Vietkong; ülkeyi komünist hakimiyeti altında yeniden birleştirmek için bir direnişe başladı. Bu dönemde Soğuk Savaş da zirve noktasındaydı. Güney Vietnam'ın ana destekçisi olan Amerika Birleşik Devletleri; ülkeye, Vietkong'a karşı savaşmaları için Vietnam Cumhuriyeti Ordusu'nu (VCO) eğitmek ve orduya rehberlik etmek amacıyla askeri danışmanlar gönderdi. 1964 yılında, ülkede 23 bin Amerikan askerî personeli vardı. Komünistler ise Amerikalıları koloniciler, Güney Vietnam'ı da ABD'nin kuklası olarak gördü ve her ikisine de saldırmaya başladı. Bombalı saldırı, yaralanmayan ve hiçbir zaman yakalanamamış olan iki Vietkong casusu tarafından gerçekleştirildi. Nguyen Thanh Xuan, savaş bittikten sonra tarihçi Stanley Karnow'a saldırıdaki rolünü anlattı. Kasım ayının sonlarında, Xuan ile yoldaşı bir Vietkong aracısından Brinks Oteli’ni bombalamak üzere emir aldı. Binada içerinde yarbay ve binbaşılar da bulunan ABD Ordusu subayları kalmaktaydı, bunun yanı sıra görev dışındaki personeli de saygın yemekleri, çatı katındadaki oturma alanı ve film gösterimleriyle çekmekteydi. Altı katlı bir binaydı ve 193 yatak odasına sahipti. Vietkong ikilisi, hedeflerini dışarıdaki kalabalığa karışarak bir ay boyunca gözetledi. Güney Vietnamlı subayların Amerikalılarla kaynaştığını gören ikili, Saygon'un kara pazarından daha yakınlaşmalarını sağlayacak VCO üniformalarını temin etti. Xuan kendini bir şoför olarak gizledi, arkadaşı ise bir Güney Vietnamlı binbaşı kılığına girdi. Subayların arasına karıştı, böylece onların davranışlarını, konuşma stillerini, hatta sigara içme tarzlarına alıştı ve bunları uyguladı. Daha sonra ikili saldırı için gerekli olan iki araba ve patlayıcıları temin etti. Vietnam komutanları saldırıyı iki amaçla planlamışlardı. Bunlardan ilki, iyi korunan başkentteki bir Amerikan kurumuna saldırarak, ABD'nin Kuzey Vietnam'a hava saldırısı başlatması durumunda Güney Vietnam'daki saldırı kabiliyetlerini göstermekti. İkincisi ise, Güney Vietnamlılara Amerikalıların zayıf olduğunu ve korunma amaçlı olarak onlara güvenemeyeceklerini göstermekti. Xuan ayrıca "Amerikalılar tarafından işlenen tüm suçların bu sinir merkezinden yönetildiğini" de ekledi. Xuan Noel akşamı kutlamalar nedeniyle binadaki Amerikalı subay sayısının daha fazla olacağını ve bu nedenle ölü ve yaralı sayısının sıradan bir gündekine göre daha yüksek olacağını da düşündü. Bombacılar arabalardan birinin bagajına 90 kg ağırlığındaki bombayı gizledi ve saatini 17:45'te, askerlerin içki içip eğlendikleri saatte patlaması için ayarladı. İkili aracı otele düzeyinde park etti. Aldıkları istihbaratlardan belli bir Amerikan albayının ABD'ye döndüğü bilgisiyle, ikiliden binbaşı kılığında olanı, otel görevlisine Da Lat'tan geleceğini iddia ettiği albayla randevusu olduğunu söyledi. Görevli doğru bir şekilde albayın ülkeden ayrıldığını söyledi; fakat "binbaşı" ona yanıldığını söyleyerek ısrar etti. "Binbaşı" daha sonra arabasını otelin altına park ettirip "şoförü"ne albayı başka bir arabayla gidip almasını söyledi. Daha sonra oteli terk eden "binbaşı", güvenlik görevlilerine albay geldiğinde onu beklemesini söylemelerini istedi ve bütün gündür hiçbir şey yemediğini, bu nedenle yakınlardaki bir kafeye gidip yemek yiyeceğini belirtti. "Binbaşı" yemekteyken, bomba patladı ve iki Amerikan subayını öldürdü. Saldırı sonucu ilk ölen ve en yüksek rütbeli olan kişi, yirmi yıldır orduda çalışmakta olan Yarbay James Robert Hagen idi. İkinci kurban ise 23 Ocak 1965 günü yaraları nedeniyle ölen ve astsubay çavuş rütbesinde olup 20 yıldır orduda çalışmakta olan Benjamin Beltra Castaneda'ydı. Çeşitli kaynaklardaki yaralı kayıtları birbirini tutmamaktadır. Karnow 58 kişinin (asker ve sivil) yaralandığı belirtirken, Mark Moyar 38 Amerikalı askeri personel ile 25 Vietnamlı sivilin, gazeteci A. J. Langguth ise 10 Amerikalı ile 43 Vietnamlının yaralandığını belirtmektedir. Binayı destekleyen çelik kirişler dışında zemin kat tamamen yerle bir oldu. En alttaki diğer dört katta da küçük delikler oluştu ve önemli zararla ayakta kaldılar. Patlama yeraltı otoparkında içinde gaz dolu tüpler bulunan kamyoların varlığı nedeniyle daha da önemli zarara yol açtı. Patlama gazı patlattı ve bu da bir ateş topunun oluşmasına neden oldu. O sıralarda, Amerikan personelini eğlendirmek için içlerinde Bob Hope'un da bulunduğu göstericiler Saygon'daydı. Hope'un bir hedef olup olmadığı belli değildir; Moyar Hope'un bir hedef olduğunu; fakat bir bagaj sorunu yüzünden havalimanından gelmekte geciktiğini belirtir; Lawrence J. Quirk ise Hope ve grubunun sokaktaki başka bir otelde kalmakta olduklarını ve patlamadan zarar gören bölge içinde olmadıklarını söylemektedir. Saldırı, Saygon'un Güney Vietnam hükümeti kontrolü altında olduğunu ve Vietkong'un sadece kırsal alanlarda bir tehdit olduğunu düşünen Amerikalı yetkililer ve politika yapanları şaşırttı. Devrilmeden önce kısa