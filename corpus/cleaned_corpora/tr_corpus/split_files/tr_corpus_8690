sınırlarına bakıldığında kuzeyinde Binbirdirek; batısında Küçükayasofya; doğusunda Cankurtaran mahalleleri; doğusunda ise İstanbul Boğazı bulunmaktadır. Kuzguncuk Ä°skelesi Kuzguncuk İskelesi, İstanbul’un Üsküdar ilçesindeki Kuzguncuk semtinde yer alan bir iskeledir. 19. yüzyıl sonlarında veya 20. yüzyıl başlarında ilk iskele Şirket-i Hayriye tarafından inşa ettirilmiştir. 1865 veya 1866 yılında bir yangın sırasında hasar görmüştür. Günümüzde hâlen Türkiye Denizcilik İşletmeleri tarafından kullanımda olan iskele ise mimar Ali Talat Bey tarafından tasarlanmıştır. İki katlı ve kâgir olan iskelenin yanaşma mahalli ise ahşaptır. US Orléans Union Sportive Orléanaise Loiret Football (US Orléans ya da kısacası Orléans), 1976 yılında Orléans şehrinde kuruldu. Renkleri; Sarı - Kırmızı'dır. Maçlarını 5,000 kişilik Stade de la Source'da oynamaktadır. Pacy Vallée-d'Eure Pacy Vallée-d'Eure Football (Pacy Vallée-d'Eure ya da kısacası Pacy), 1932 yılında Pacy-sur-Eure şehrinde kurulmuştur. Renkleri; Beyaz - Turkuaz'dır. Maçlarını 2.000 kişilik Stade Pacy-Ménilles'de oynamaktadırlar. ResmÃ® Site Ferhat Odabaşı Ferhat Odabaşı, (d. 15 Temmuz 1983, Divriği, Sivas) Türk eski futbolcudur. Futbola Gençlerbirliği altyapısında başlayan Ferhat, 2001 yılında Gençlerbirliği'nın ara takımı olan Hacettepe'yle profesyonelliğe geçiş mukavelesi imzalayarak as takıma alındı. Hacettepe ilk resmî karşılaşmasını 9 Eylül 2001 tarihinde Eski Spor'a karşı oynanan 3. Lig karşılaşmasında çıktı. Genç yaşına ve bir kaleci olarak kısa boyuna rağmen ilk onbirde düzenli olarak oynamaya başladı. 2005 yılında evrak üzerinde Gençlerbirliği'ne transfer olsa da, futbol hayatına Hacettepe'de kiralık futbolcu statüsünde devam etti. Hacettepe'de yedi sezon forma giyen Ferhat, 2003-04 sezonunda takımıyla 3. Lig'i lider tamamlayıp 2. Lig'e yükselmeyi başardı. 2005-06 2. Futbol sezonunda'da takımıyla ligi ikinci sırada tamamlayıp 1. Lig'e yükseldi. Bir sezon sonra da takımıyla 2006-07 1. Lig sezonunu lider tamamlayıp Süper Lig'e yükselmeyi başardı ve dört sezon içerisinde üç lig kademesinde yükselerek az görülür bir başarı elde etti. 2007-08 Süper Lig sezonunun ilk yarısında 5 lig karşılaşmasında görev alsa da sezonun ara transfer döneminde 1. Lig ekiplerinden Eskişehirspor'a kiralandı. Eskişehirspor'la 1. ligin Play-off maçlarının şampiyonu olarak ikinci bir ekiple Süper Lig'e yükselmeyi başardı. Eskişehirspor'da 18 Mayıs 2008 tarihinde Boluspor'a karşı oynanan oynanan 1. Lig play-off finali karşılaşmasının 83. dakikasında sakatlanarak 7 dakika yerde yatmasi ve bitiş düdüğüyle beraber bir şey olmamışçasına ayağa kalkması özellikle Boluspor taraftarının büyük tepkisini çekti ve futbol kamuoyu tarafından centilmenlik dışı olarak yorumlandı. Sezon bitiminde Hacettepe'ye geri döndü ve yeni sezon için Çaykur Rizespor'a transfer oldu. Burada bir sezon kaldıktan sonra başka bir 1. Lig ekibi olan Kardemir Karabükspor'la anlaştı. Karabükspor'la sezonu lider tamamlayıp Süper Lig'e yükselmeyi tekrar başardı fakat sezon sonu takımdan ayrıldı. 2010-11 sezonunda 1. Lig ekiplerinden Boluspor'da oynadı. 2011-12 sezonunun yaz transfer döneminde 1. Lig ekiplerinden Kayseri Erciyesspor'a transfer oldu. Daha sonra sırasıyla Göztepe, Orduspor ve Elazığspor formaları giydi. Deneyimli Kaleci Ferhat Odabaşı, 2015-2016 sezonu öncesinde Ankaragücü ile 2 yıllık sözleşme imzaladı. 32 yaşındaki kaleci, Ankaragücü formasıyla sezonun ilk yarısında 13 maçta kaledeki yerini korudu. 11 kez millî takımlara çağrılan Ferhat Odabaşı, 1 kez Türkiye U-17, 1 kez Türkiye U-18, 1 kez de Türkiye U-19 forması olmak üzere toplam 3 kez millî formayı giymiştir. Andrea Gritti Andrea Gritti (1455; Bardolino, Verona - 28 Aralık 1538, Venedik), 1523-1538 arasında Venedik Cumhuriyeti "Doçe" (Venedik Dükü) unvanlı hayat boyu hüküm etmek üzere seçilmiş devlet başkanı. Verona yakınlarında Bardolino kentinde yak.1455'te dünyaya geldi. Babası Francis Triadano Gritti ve annesi Vienna Paul Zane idi. Babası Andrea daha küçük yaşta iken öldü ve annesi James Dario Malipiero ile yeni bir evlilik yaptı. Paulo ve Michele adlı bu evlilikten olan baba ayri anne bir iki yarı kardeşi ile Andrea'nın birlikte öz kardeşlermiş gibi gayet iyi geçindikleri belirtilir. Andrea ilk eğitimini ve tüccarlık bilgilerini baba tarafından dedesi olan kişinin sağladığı okul dışı eğitim şeklinde aldı. Sonra yine dedesinin mali desteği ile Padova ya ileri eğitim için gönderildi. Bu eğitiminden sonra Andrea Gritti, Venedik Cumhuriyeti diplomatlarından olan dedesine onun gönderildiği İngiltere, Fransa ve İspanya'da diplomatik misyonlar için refakat etti. Tam yirmi bir yaşında iken 1476'da Benedetta Luca Vendramın ile bir evlilik yaptı. O yıl karısı Andrea'nın tek meşru oğlu olan Francis'in doğumunu yaptıktan sonra vefat etti. Bu olaydan sonra Andrea Gritti Venedik'ten ayrıldı. İstanbul'da ticaret yapmaya başladı. Bu dönemde özellikle Karadeniz üzerinden buğday ve zahire dış ticareti ile uğraştı.. İstanbul'da Galata'nın üstünde Pera semtinde bir büyük bir ev satın aldı ve lüks bir hayat sürmeye başladı. İstanbul Rum asıllı bir kadınla nikahsız evlilik hayatı yaşamaya başladı. Bu ilişkisinden Alvise, Giorgio, Lorenzo ve Pietro adlarını taşıyan dört tane gayrimeşru erkek çocuğu oldu. Bunlardan Alvise sonradan İstanbul babasının evinde yerleşip bu evi konak şekline sokup büyüttü 1492'de Koca Davut Paşa sadrazam iken Osmanlı-Venedik ilişkileri bozuldu ve "balyoz" adıyla anılan Venedik'in elçisi olan "Girolamo Marcello" istenmeyen kişi olarak İstanbul'dan Venedik'e geri gönderildi. Venedik Cumhuriyeti'nin ve Osmanlı devleti içindeki tüccarların Osmanlı devleti ile olan ilişkilileri kendilerinin lideri olduğu kabul edilen Andrea Gritti'ye kaldı. Andrea Gritti Venedik Cumhuriyeti'ne İstanbul'la ve Osmanlı devleti ile ilgili gizli bilgileri şifreli olarak bildirme görevini üslendi. 1499'da çıkan Osmanlı-Venedik Savaşı sırasında Andrea Gritti'nin Osmanlı devleti (özellikle donanma ve deniz nakliyatı) ile ilgili gizli bilgileri Venedikli komutanlara sızdırdı açığa çıktı ve Gritti casusluk şüphesiyle Yedikule zindanlarında tutuklanmaya alındı. Sadrazam ile ve sarayla ilişkileri sayesinde idamdan kurtuldu. Fakat, yaklaşık 32 ay kadar Yedikule'de hapis yattı. Bu savaşta guya doğu Akdeniz sahibi olan Venedik donanması Sapienza Deniz Muharebesi (1499) ve Modon Deniz Muharebesi (1500)'nde büyük mağlubiyetlere uğradı. Sonunnda Venedik, Mora ve Arnavutluk'taki büyük liman üslerini ve denizlerdeki üstünlüğünü kaybetti ve barıştan başka çözüm yolu kalmamıştı. 27 Eylül 1502'de kalabalık bir ekiple Venedik barış heyeti İstanbul'a geldi ve 4 Aralık 1502'de 31 maddelik Osmanlı - Venedik Barış Antlaşması (İstanbul Muahedesi) imzalandı. Bu barış üzerinde Yedikule'de tutuklanmakta olan Andrea Gritti ve diğer Venedikli tüccarlara serbest bırakıldılar. Gritti Venedik'e geri döndü. Venedik'e geri döndüğünde Gritti 50 yaşını bulmuştu. Bu dönüş kariyerinde bir dönüm noktası oldu. Bundan sonra ticaretten ayrıldı. Diplomatik tecrübelerini ve liderlik yeteneklerini kullanarak diplomasi, politika, idarecilik ve hatta askeri komutanlık alanlarında uğraşa girdi. Önce İstanbul'da savaştan zarar gören Venedikli tacirlerinin gördükleri parasal zararların karşılanması için Venedik'te kurulan siyasal komitede gayet aktif olarak üyelik yaptı. 1503'te resmi olağanüstü Venedik Elçisi olarak İstanbul'a geldi ve Mayıs 1503'te yürürlüğe giren barış hakkındaki Osmanlı devlet idarecilerinin hazırladığı raporu Venedik'e geri getirerek bunu Venedik Senatosu'na şahsen tanıttı. Bu katkısı sayesinde Osmanlı-Venedik barışının tutarlı ve devamlı olmasını sağladı. Bu nedenle ölümüne kadar Osmanlı Sarayında özel bir öneme sahip oldu. Sonra Venedik şehrinin önemli bir semti olan Castello semti idarecisi olarak Düklük komiserliğine atandı. Daha sonra Venedik Cumhuriyeti'nin en önemli ama çok kere gizli olarak kararlar alıp uygulatan yüksek idari kurumu olan "Onlar Konseyi"'ne finansal bilgiler ve tavsiyeler sağlamak için kurulan mali komite üyeliğine atandı. Takiben 1505-1506da Papa II. Julius'un bir diplomatı olarak görev yaptı. Sonunda Venedik "Onlar Konseyi" başkanlığı görevini yüklendi. 1508'de Venedik Devleti'nin İtalya anakarası üzerinde eline geçirmiş olduğu topraklarının ("Terra Firma"'nın) kuzey hududunda olan Cadore adlı sınır bölgesinde sorunlar ortaya çıktı. Şubat-Temmuz 1508'de bu bölge Avusturya Arşidüklüğü (ve onun idarecisi olduğu Kutsal Roma-Germen İmparatorluğu ile Venedik Cumhuriyeti arasında ( Cadore İstilası adı verilen) ciddi anlaşmazlıklara ve küçük çatışmalara sahne olmaya başladı. Bu savaşın başında Andrea Gritti Venedik Cumhuriyeti tarafından "Terra Firma" üzerindeki (özellikle Trentino bölgesindeki) savunma hazırlıklarını (mevzileri, müstahkem mevkileri ve kaleleri) teftiş etmek görevi ile Georgia Corner tarafından "Genel Vali (Proveditore Generale)" olarak tayin edildi. 12 Nisan 1509'da ise Gritti Venedik Cumhuriyeti devlet yönetmenliği içinde dükten sonra ikinci önemi olan "Procurator San Marco de supra (Dük Naibi)" olarak atandı ve böylece yetkileri ve unvanının önemi artırıldı. Bunun yanında Gritti paralı asker komutanı olan Bartolomeo d'Alviano'nun yardımcı komutanı oldu ve yeniden toplanan 1500 askeri birliği ona yetiştirdi. Sonra Cremona kuşatmasını kırmak için gönderilen 2000 kişilik birliğe komuta etti. Böylece at üstünde savaş sahasında bile bir askeri komutan olma yeteneği olduğunu gösterdi. 14 Mayıs 1509'da Venedik için bir felaket yenilgi olan Agnadello Savaşı'na katıldı. Bu yenilgi de bile Venedik'in San Marco bayrağını Orzinuovi şehri üzerine çekmeyi başardı. Bu yırtılmış bayrak sonra Venedik'te Santi Giovanni e Paolo Kilisesi'e duvarına konulmuştur. Bu yenilgi sonucu olarak Venedik bir ōnceki yüzyılda İtalya anakarasında elegeçirdiği arazilerin hemen hepsini (özellikle Padova, Verona, Vicenza, Revanna şehirlerini) kaybetti. Gritti Venedik ordusunun süvari birliklerini komutası altına alarak Venedik'in kaybettigi Padova'da yeni yönetim askeri valisine isyan eden şehir halkına destek sağlayıp bu şehri geri almak için bir karşı taarruza geçti. 17 Temmuz'da]Padova şehri ve 19 Temmuz bu şehrin kalesi Venedikliler eline geçti. Gritti, şehir Venediklilerce alındıktan sonra bu şehirde Venedik aleytharları olanları bulmak, onaları tutuklamak, mallarına ve gayrimenkullerine el koymak ve onları sürgüne göndermek işleri ile uğraştı. Ayrıca Venedik ordusuna destek veren köylü gönüllülerin, ele geçirilen şehri yağma etmelerini önlemek için onları ödüllendirmeye karar verdi ve 23 Temmuz'da Venedik hükümetine bir muhtıra göndererek hükümetin bu gönüllülere 5 yıllık vergi muaflığı hakkı vermesine ve bunların devlete olan eski vergi borçlarının sıfırlanmasına neden oldu. Fakat imparatorluk orduları Padova'yı geri almak için hazırlıklara başlamıştı. Gritti, bunların şehri kuşatmasına karşı direnmek için 20 Ağustos'ta tedbirler almaya başladı. Direniş mevzileri kurmak için kullanılacak işçilere destek sağlamak için halktan para topladı. Fakat Avusturya ordusu komutanı imparator I. Maksimilian Habsburg'un Padova'ya hücum etmek için büyük bir ordu ile yürüyüşe başladığı; ama at bulma sıkıntısı nedeni ile gayet yavaş ilerlediği ancak Eylül'de Padova surlarına yetişip Paduva Kuşatması'na başlayacağı anlaşıldı. Bunun üzerine Padova savunmasınıVenedik komutanı Pitigliano'ye bırakan Gritti komutası altındaki birlikler başında Suave'yi istala etmeye başlayan Fransa Krallığı ordusuna karşı durmak için Padova'dan ayrıldı. Venedik komutanı Pitigliano İmparatorluk ordularının Paduva Kusatmasi'na dayandı. Kusatma ordusu Eylül sonunda geri çekilince karşıi taaruuza geçip Kasım ortasında geride kalan imparatorluk ordularını yenip Vicenza, Este, Feltre ve Belluno'yu ele gecirdi; bir Papalik devleti ordusunu yendi; ama Venedik donanması Po Nehri üzerinde Polesela Muharebesi'nde yenik düştü. Lakin bu sırada ilerlemeye başlayan bir Fransa Krallığı ordusu karşısında savaştan kaçınarak bu kazançların hemen hepsini arkada bırakıp Padova'ya geri çekildi. Gritti, gayet başarılı ve askerleri ve halk tarafından tutulan askeri faaliyetlerinden sonra, bu askeri hayattan ayrılmayı istemekteydi. Komutanlık ve diğer idari görevleri bırakarak Venedik'e geri dönmek istediğini hükümete bir mektupla bildirdi. Fakat 14 Ocak 1510'da yazılan bir mektupla Venedik hükûmeti onun bu isteklerini kabul etmediğini ve geri dönerse askeri görev kaçaklığı olarak kabul edilip türtuklanıp yargılanacağını belirtti. Ocak 1510'da Padova'da Venedik orduları komutanı Pitiglione ölmüştü ve yerine yardımcısı olan Andrea Gritti atandı. 1510 başında Venedik Cumhuriyeti Papa II. Julius ile müzakerelere geçip bir ittifak için onun gayet ağır şartlarını kabul etti. 25 Şubat 1510'da Papalık ile Venedik Cumhuriyeti bir ittifak anlaşması yaptılar. İmparatorluk ordularının desteği olmamakla beraber Fransız Krallığı orduları ve Venedik ordusu arasındaki savaş devam etti. Mayıs'ta Fransızlar Vicenza'yı ele geçirdiler. Gritti ordusu ile Padova'ya çekildi. Fakat Fransa kralı Xİİ. Louis bu kuşatmay yapmaktan kaçındı. Papalık kiralanan İsvireli askerlerden oluşan ordusuyla Fransa ordularına hücuma başladı ve Venedikliler destek sağladılar. Aralık 1511 sonlarından Gritti ve emerindeki birlikler İsonzo Nehri kenarlarında çatışmalara giriştiler. Şubat 1512'da Brescia kalesinin kuşatılmasına Venedik ordusu destek sağladı. Bu kuşatmayı yaparken Venedik güçleri komutanı olan Giampaolo Baglioni hastalandı. Onun yerine Venedik ordusuna komutanlık yapan Gritti şehrin teslim olması dolayısı ile şehrin fatihi olarak Venedik askerlerinin başında girdi. Bunu hemen takiben gayrimeşru oğullarından Lorenzo'yu geri alınan Brescia'nın valisi olarak tayin etti, Fakat Brescia tümüyle Venedik güçleri eline geçmemişti. Bazı Fransa Krallığı birlikleri iç kalede direnişe devam etmekte idiler. 19 Şubat'ta Fransa Krallığı ordusu tekrar bu stratejik şehri almaya karar verdi. Fransa ordusu yeni güçlerle şehir dışından ve şehir iç kalesinde bulunan Fransız birlikleri içeriden bir koordineli taarruza geçtiler. Brescıa yine Fransa Krallığı ordusu eline geçti. Fransız ordusu sivil şehir halkından çok kişiyi öldürüp şehri sistematik olarak yağma etti. Bu hücumda Venedik ordusu komutanı olan Andrea Gritti Fransızlara esir düştü. 1510 başında Venedik Cumhuriyeti Papa II. Julius ile müzakerelere geçip bir ittifak için onun gayet ağır şartlarını kabul etti. 25 Şubat 1510'da Papalık ile Venedik Cumhuriyeti bir ittifak anlaşması yaptılar. İmparatorluk ordularının desteği olmamakla beraber Fransız Krallığı orduları ve Venedik ordusu arasındaki savaş devam etti. Mayıs'ta Fransızlar Vicenza'yı ele geçirdiler. Gritti ordusu ile Padova'ya çekildi. Fakat Fransa kralı Xİİ. Louis bu kuşatmay yapmaktan kaçındı. Papalık kiralanan İsviçreli askerlerden oluşan ordusuyla Fransa ordularına hücuma başladı ve Venedikliler destek sağladılar. Aralık 1511 sonlarından Gritti ve emrindeki birlikler İsonzao Nehri kenarlarında çatışmalara giriştiler. Şubat 1512'da Brescia kalesinin kuşatılmasına Venedik ordusu destek sağladı. Bu kuşatmayı yaparken Venedik güçleri komutanı olan Giampaolo Baglioni hastalandı. Onun yerine Venedik ordusuna komutanlık yapan Gritti şehrin teslim olması dolayısı ile şehrin fatihi olarak Venedik askerlerinin başında girdi. Bunu hemen takiben gayrimeşru oğullarından Lorenzo'yu geri alınan Brescia'nın valisi olarak tayin etti, Fakat Brescia tümüyle Venedik güçleri eline geçmemişti. Bazı Fransa Krallığı birlikleri iç kalede direnişe devam etmekte idiler. 19 Şubattta Fransa Krallığı ordusu tekrar bu stratejik şehri almaya karar verdi. Fransa ordusu yeni güçlerle şehir dışından ve şehir iç kalesinde bulunan Fransız birlikleri içeriden bir koordineli taarruza geçtiler. Brescıa yine Fransa Krallığı ordusu eline geçti. Fransız ordusu sivil şehir halkından çok kişiyi öldürüp şehri sistematik olarak yağma etti. Bu hücumda Venedik ordusu komutanı olan Andrea Gritti Fransızlara esir düştü. Gritti İtalya'ya ordusu başında İtalya'ya gelmiş olan Fransa Kralı XII. Louis yanında tutuklu olarak tutulmakta idi. Böylece esirliği daha rahat şartlar altında geçmeye başladı. Gritti'ye Fransa Kralı XII. Louis ile konuşup görüşme izini verilmişti ve kral Gritti'nin İstanbul hatıralarını merakla dinlemeye hazırdı. Sonunda 26 Kasım 1512'de bir Papalık kararı verildi. Buna göre Kutsal Germen-Roma İmparatoru ile Venedik Cumhuriyeti ile birlikte Fransa Krallığı ile bir müttefiklik anlaşması imzalayabilecekti. 23 Mart tarinde Andrea Gritti Venedik Cumhuriyeti adına bu müttefiklik anlaşmasını imazaladı. Venedik Cumhuriyeti 23 Mart'ta Andrea Gritti'ye Fransa ordusuna katılma izini verdi. Fransa ordusuna katılan Gritti bu ordunun Navara kuşatmasını izledi. Bundan sonra Gritti Venedik'e dönmeye karar verdi. Dönüşünü Alba ve Savona üzerinden yapmaya karar aldı. Önce Genova'ya geçti. Fakat "Fregosa Sülalesi" mensupları tarafından aranmakta olduğu haberi gelince dönüş güzergahni değiştirdi. Önce Fransa-İspanya sınırı üzerinde olan Torrıglia'ya ve oradan Sarzana'ya geçti. Buradan Pietrasanta, Lucca, Pistoia ve Bolognaüzerinden Ferrara'ya yetişti. Buradan Po Nehri üzerinden 10 Temmuz'da Venedik körfezi üzerinde Venedik ada toprağına geçti. Hemen Venedik Cumhuriyeti'nin bir yönetim organı olan "Collegio dei Savı" toplantısına katıldı ve burada kendisine birçok şeref payeleri bahşedildi. Bunların başında "Savio Konseyi" üyeliği gelmekteydi. O günlerde Venedik Doçesi Antonio Grimaldi idi. Bu doçe Venedik halkı arasında özelikle 1499 olayları dolayısıyla popular değildi ve hatta tahttan feragat etmeyi düşünmekteydi. Fakat 5 Mayıs 1523'te bir yeğeninin düğün törenine iştirak ettikten sonra şehir merkezindeki Dükalık Sarayı'na geldiği zaman kendini gayet kötü hissetmeye başladı ve yatağa düştü Zaten yaşlılık nedeni ile sıhhatı fena idi. Bu düğünde yediği zengin yemekler dolayısıyla ortaya çıkan mide bozukluğuna zayıf vücudu dayanamadı ve 7 Mayıs 1523'te hayata gözlerini kapadı. Andrea Griiti Venedik devlet başkanlığına en uygun aday olarak görülmekte idi. Buna rağmen Doçe seçilmesi için kulislerde çetin mücadeleler yapması gerekti. Bunların sonucu olarak 20 Mayıs'ta Venedik Cumhuriyeti "doçesi" olarak seçildi.. Gritti'nin devlet başkanlığı Osmanlı-Venedik ilişkilerinin en parlak dönemi olmuştur.. Andrea Gritti'nin devlet başkanlığının son yıllarında 1537-1540 Osmanlı-Venedik Savaşı çıkmıştır. Şahsi girişimlerine rağmen engel olamadığı bu savaşta bu kez ordunun başına geçmek istemiş, ilerlemiş yaşı ve gelenek olmadığı gibi gerekçeler yüzünden bunu gerçekleştirememiştir. Andrea Gritti 28 Aralık 1538'te Venedik'te ölmüştür. Mezarı Venedik'te 1534 yılında inşa edilen San Francesco della Vigna kilisesindedir. Genbox Family History Genbox Family History, Thoughtful Creations tarafından geliştirilmiş bir soybilim yazılımı. Veritabanı, görev yöneticisi, veri çözümleyicisi, örüntü üreticisi ve raporlama aracı olarak kullanılmaktadır. Yazılımın Microsoft Jet Database Engine'la geliştirilmiş olan veritabanı Microsoft Access'le görüntülenebilmektedir. Genbox 1993 yılında yayımlanan DOS sürümünden bu yana büyük çaplı bir değişim geçirmiştir. Veri saklama, kaynak gösterme, karmaşık ve özelleştirilebilir örüntüler oluşturma gibi yetenekleri olan program bütüncül bir yazılım paketi olarak değerlendirilmektedir. Yazılımın bazı özellikleri şöyle özetlenebilir: Genbox'un 1.0 sürümü 1992 yılında piyasaya çıkmıştır. Yazılımın 2.0 sürümü ise 1994'te yayımlanmıştır. Genbox'un Windows'a taşınması için çalışmalar Ağustos 1998'de başlamıştır. Küçükayasofya Küçükayasofya, İstanbul'un Avrupa Yakası'nda bulunan Fatih ilçesine bağlı 57 mahalleden biridir. Adını sınırları içinde barındırdığı Küçük Ayasofya Camii'nden almaktadır. İdari sınırlarına bakıldığında kuzeyinde Binbirdirek; batısında Şehsuvarbey; doğusunda Sultanahmet mahalleleri; güneyinde ise Marmara Denizi bulunmaktadır. Mercan, Fatih Mercan, İstanbul'un Avrupa Yakası'nda bulunan Fatih ilçesine bağlı 57 mahalleden biridir. İdari sınırlarına bakıldığında kuzeyinde Tahtakale; batısında Süleymaniye; doğusunda Tayahatun; kuzeybatısında Sururi; güneyinde ise Beyazıt mahalleleri bulunmaktadır. MevlanakapÄ± Mevlanakapı, İstanbul'un Avrupa Yakası'nda bulunan Fatih ilçesine bağlı 57 mahalleden biridir. İdari sınırlarına bakıldığında kuzeyinde Topkapı; güneyinde Silivrikapı; doğusunda Şehremini ve Seyyid Ömer; batısında ise Zeytinburnu ilçesine bağlı Maltepe mahalleleri bulunmaktadır. Silivrikapı Silivrikapı, İstanbul'un Avrupa Yakası'nda bulunan Fatih ilçesine bağlı 57 mahalleden biridir. İdari sınırlarına bakıldığında kuzeyinde Seyyid Ömer; kuzeybatısında Mevlanakapı; güneyinde Sümbülefendi; güneydoğusunda Kocamustafapaşa; doğusunda Cerrahpaşa batısında ise Zeytinburnu ilçesine bağlı Kazlıçeşme mahalleleri bulunmaktadır. NR-413 mayını NR-413 Belçika yapımı fünyesi tuzaklama teli ile çalışan bir tür anti personel kızak mayınıdır. Mayının ana gözdesi şarap şişesine benzemektedir. NR 410 model tuzaklama telli fünye ise mayının üst kısmına monte edilmiştir. Fünyeni altında sırasıyla patlatıcı ve saçma taneleri bulunur. Ana patlayıcı mayının gücünü arttırmak amacıyla saçma taneleri ile sarılmıştır. Mayın dakikada 1660 metre hıza ulaşabilen 600 adet parçaya bölünübilir. Etkili menzili 15 metredir. Çelikten gövdeli farklı varyasyonları üretilmiştir. Mayın genellikle metal kazık üzerine montelidir. NR 410 fünyesi üzerinde dört tel çıkıntı bulunur. Bu çıkıntılara tuzaklama teli takılır. Emniyet pimi mayının kurulması sırasında patlamasını önler. Mayın kurulduktan sonra tuzaklama telinin gerilmesi durulumdan fünye içerisindeki küçük top yerinden oynar ve patlatıcı kimyasalı harekete geçirir. Mayın Çat, Lübnan, Ruanda, Somali, Uganda, ve Batı Sahrada bulunmaktadır. Mayının bir kopyası Portekiz tarafından M421 adıyla üretilmiştir. Sururi (anlam ayrımı) Sururi Sururi, İstanbul'un Avrupa Yakası'nda bulunan Fatih ilçesine bağlı 57 mahalleden biridir. İlçenin en küçük mahallesi olma özelliğini taşıyan Sururi mahallesinin idari sınırlarına bakıldığında kuzeyinde Rüstempaşa; batısında Tahtakale; güneybatısında Mercan; güneyinde Tayahatun; doğusunda Hobyar mahalleleri bulunmaktadır. Sümbül Efendi (anlam ayrımı) Sümbülefendi Sümbülefendi, İstanbul'un Avrupa Yakası'nda bulunan Fatih ilçesine bağlı 57 mahalleden biridir. İdari sınırlarına bakıldığında kuzeyinde Silivrikapı; güneyinde Yedikule; doğusunda Kocamustafapaşa; batısında ise Zeytinburnu ilçesine bağlı Kazlıçeşme mahalleleri bulunmaktadır. Katip Kasım, Fatih Katip Kasım, İstanbul'un Avrupa Yakası'nda bulunan Fatih ilçesine bağlı 57 mahalleden biridir. İdari sınırlarına bakıldığında kuzeyinde Mesihpaşa; batısında Aksaray; doğusunda Nişanca; kuzeydoğusunda Mimar Kemalettin mahalleleri; güneyinde ise Marmara Denizi bulunmaktadır. Muhsinehatun Muhsinehatun, İstanbul'un Avrupa Yakası'nda bulunan Fatih ilçesine bağlı 57 mahalleden biridir. Kuzeyinde Saraçishak; batısında Nişanca; doğusunda Şehsuvarbey; kuzeydoğusunda Mimar Hayrettin mahalleleri; güneyinde ise Marmara Denizi bulunmaktadır. Åžehsuvarbey Şehsuvarbey, İstanbul'un Avrupa Yakası'nda bulunan Fatih ilçesine bağlı 57 mahalleden biridir. İdari sınırlarına bakıldığında kuzeyinde Mimar Hayrettin; batısında Muhsinehatun; doğusunda Küçükayasofya; kuzeydoğusunda Eminsinan mahalleleri; güneyinde ise Marmara Denizi bulunmaktadır. SaraÃ§ishak Saraçishak, İstanbul'un Avrupa Yakası'nda bulunan Fatih ilçesine bağlı 57 mahalleden biridir. İdari sınırlarına bakıldığında kuzeyinde Mimar Kemalettin; batısında Nişanca; doğusunda Mimar Hayrettin; güneyinde ise Muhsinehatun mahalleleri bulunmaktadır. Mesihpaşa, Fatih Mesihpaşa, İstanbul'un Avrupa Yakası'nda bulunan Fatih ilçesine bağlı 57 mahalleden biridir. İdari sınırlarına bakıldığında kuzeyinde Kemalpaşa; batısında Aksaray; doğusunda Mimar Kemalettin; güneyinde ise Katip Kasım mahalleleri bulunmaktadır. Ahmet Gökhan Güney Ahmet Gökhan Güney (d. 22 Kasım 1981, Kadıköy, İstanbul), Türk futbolcudur. 2. Lig ekiplerinden Maltepespor'da oynamaktadır. Futbola "Yeşilbağlar SK başlayan" Ahmet Gökhan Güney, 1999 yılında Eyüpspor'la profesyonelliğe geçiş mukavelesi imzalayarak buraya transfer oldu. Eyüpspor için ilk resmî karşılaşmasına 3 Ekim 1999 tarihinde İzmitspor'a karşı oynanan 3. Lig karşılaşmasında çıktı. Burada bir sezon oynadıktan sonra yeni sezona Fatih Karagümrük'e transfer oldu. Burada üç sezonun düzenli olarak oynadı ve takımıyla 2001-02 sezonunda 3. Lig'i lider tamamlayıp 2. Lig'e yükselmeyi başardı. 2003-04 sezonunda başka bir İstanbul takımı olan ve 2. Lig'de mücadele eden Kartalspor'a transfer oldu. Burada bir buçuk sezon ikamet ettikten sonra 2005-06 sezonun ara transfer döneminden sezon sonuna kadar Alibeyköyspor'da kiralık futbolcu statüsünde görev aldı. Yeni sezon Kartalspor'a geri döndü ve üç sezon düzenli olarak ilk onbirde görev aldı. Kartalspor ile 2006-07 2. Lig sezonunda ligi ikinci sırada tamamlayıp 1. Lig'e yükselmeyi başardı. 2008-09 sezonunun ara transfer döneminde Kardemir Karabükspor'a transfer oldu ve buradaki ikinci sezonunda takımıyla ligi lider tamamlayıp Süper Lig'e yükselmeyi başardı fakat sezon sonu takımdayn ayrıldı. 2010-11 sezonunda 1. Lig ekiplerinden Boluspor'da futbol oynadÄ±. 2011-12 sezonunun yaz transfer döneminde daha önce de oynadığı 1. Lig ekiplerinden Kartalspor'a transfer oldu 2012-2013 sezonunun yaz transfer dÃ¶neminde 1 Lig ekiplerinden Konyaspor'a transfer oldu. Press (film) Press, yönetmen Sedat Yılmaz'ın ilk sinema filmidir. Film, 1992 yılında "Özgür Gündem" gazetesinin Diyarbakır bürosunda çalışan gazetecilerin bölgede mesleklerini icra etme koşullarını konu almaktadır. Galası 12 Ekim 2010 tarihinde 47. Antalya Altın Portakal Film Festivali'nde gerçekleşmiştir. Özgür Gündem Özgür Gündem, Türkiye'de günlük olarak yayınlanmış, Türkçe ve Kürtçe dillerinde faaliyet göstermiş bir gazete. Gazetenin ilk yayın döneminde, aralarında yazar, muhabir ve dağıtımcıların da bulunduğu 27 çalışanının çoğu faili meçhul bir şekilde öldürüldü. Ayrıca birçok ofisi ve bürosuna saldırı düzenlendi. Yayınlanan toplam 580 sayının 486'sı hakkında dava açıldı ve gazete çalışanları toplam 147 yıl hapis cezasına mahkûm oldu. PKK ve KCK propagandası suçlamaları nedeniyle birçok kez toplatılmasına karar verildi. Öncülü, 1990 ve 1992 yılları arasında haftalık yayınlanan "Yeni Ülke" gazetesi olan "Özgür Gündem", 30 Mayıs 1992'de yayına başlamış ve 14 Nisan 1994'te mahkeme kararıyla kapatılmıştır. Gazete, 17 yıl aradan sonra 4 Nisan 2011 tarihinde yeniden yayına başladı. Gazete, 16 Ağustos 2016'da "terör örgütü PKK'nın propagandasını yaparak, örgütün yayın organı gibi hareket ettiği" gerekçesi ile geçici olarak kapatıldı. 29 Ekim 2016'da çıkarılan kanun hükmünde kararname ile kapatılmasına karar verildi. "Özgür Gündem" gazetesi 30 Mayıs 1992'de yayına başladı. Öncülleri, 1990 ve 1992 yılları arasında haftalık yayınlanan "Yeni Ülke" gazetesi ve "Özgür Ülke"'dir. Gazetenin ilk genel yayın yönetmeni Ragıp Duran iki hafta sonra bu görevden ayrıldı, yerine Haluk Gerger ve Hasan Bildirici geldi. Gazetenin sahibi Yaşar Kaya idi. Yayın Kurulu ise Haluk Gerger, Arslan Başer Kafaoğlu, Taner Kutlay, Yavuz Şimşek, Hasan Bildirici ve Veli Özdemir'den oluşuyordu. Yazarlar arasında, Mehmed Uzun, Ali Fırat, Zafer Üskül, Ercan Kanar, Ertuğrul Kürkçü, Yalçın Küçük, Fikret Başkaya, Sedat Yurtdaş, Cemil Gündoğan, Mehmet Yılmazer, Mustafa Erdoğan, Nihat Behram, Hüseyin Ergün, Mete Tunçay, Server Tanilli, Faik Bulut, Arslan Başer Kafaoğlu, Ayşenur Arslan, İsmail Beşikçi, Veli Yılmaz, İbrahim Gürbüz, Sezai Sarıoğlu, Suat Bozkuş, Mihri Belli, Temel Demirer, Engin Erkiner ve M. Can Yüce bulunuyordu. Merkez ofisi İstanbul'da olan gazetenin bu dönemdeki ulusal tirajının 45.000 civarında olduğu tahmin edilmektedir. Gazetenin ilk yayın döneminde, aralarında yazar, muhabir ve dağıtımcıların da bulunduğu 27 çalışanı çoğu faili meçhul bir şekilde öldürüldü. Yayınlanan toplam 580 sayının 486'sı hakkında dava açıldı ve gazete çalışanları toplam 147 yıl hapis cezasına mahkûm oldu. Gazete, 683 günlük yayını süresince; üç kez 30 gün, on beş kez 15 gün, iki kez 10 gün olmak üzere toplam 335 gün kapatıldı. Gazete yetkilileri toplam 147 yıl hapis ve 21 milyar lira para cezasına çarptırıldı. Yayımlandığı dönemde "Özgür Gündem" ile bağlantılı gazetecilere, dağıtımcılara ve diğer kişilere yönelik çeşitli saldırılar düzenlenmiştir. Bu olaylarda gazetenin 8 muhabir ve yazarı ile 19 dağıtımcısı, çoğu faili meçhul bir şekilde öldürülmüştür. Gazeteci Hafız Akdemir 8 Haziran 1992 tarihinde Diyarbakır'da, Yahya Orhan 31 Temmuz 1992 tarihinde Gercüş'te, gazeteci Hüseyin Deniz 10 Ağustos 1992 tarihinde Ceylanpınar'da, köşe yazarı Musa Anter 20 Eylül 1992 tarihinde Diyarbakır'da, gazetenin Şanlıurfa temsilcisi Kemal Kılıç 18 Şubat 1993 tarihinde Akçakale'de ve "Yeni Ülke" muhabiri Cengiz Altun 24 Şubat 1992 tarihinde vurularak öldürülmüştür. "Özgür Gündem" muhabiri Burhan Karadeniz, 5 Ağustos 1992 tarihinde Diyarbakır'da uğradığı silahlı saldırı sonucu 19 yaşında felç olmuştur. "Yeni Ülke" muhabiri Mecit Akgün 2 Haziran 1992'de Nusaybin'de bir telefon direğinde asılı olarak bulunmuştur. Üzerinde "ihanet ettiği için cezalandırıldığını" yazan ve PKK adına imzalanmış bir not bulunmuştur. "Özgür Gündem" Bitlis muhabiri Ferhat Tepe 28 Temmuz 1993 tarihinde kaçırılmış ve 4 Ağustos 1993 tarihinde ölü olarak bulunmuştur. Gazeteci Salih Tekin'in gözaltında iken insanlık dışı ve aşağılayıcı muameleye maruz kaldığı, Avrupa İnsan Hakları Mahkemesi'ne yapılan başvuru sonucunda belirlenmiştir. Gazetenin 17 yaşındaki muhabiri Nazım Babaoğlu, 12 Mart 1994 tarihinde bir haber için Siverek'e gitmiş, kendisinden bir daha haber alınamamıştır. Diyarbakır'da 16 Kasım 1992'de gazeteyi dağıtan bir stand kundaklanmış, 15 Ocak 1993'te ve 15 Haziran 1993'te de iki gazete bayii silahlı saldırıya uğramıştır. Aynı yıl gazeteyi dağıtan çocuklara yönelik bıçaklı saldırılar düzenlenmiştir. 17 Kasım 1992'de Bingöl'de bir bayii işletmecisinin arabası kundaklanarak tahrip edilmiştir. Ekim 1993'te Yüksekova'da gerçekleşen bir bombalama eyleminde, bir gazete bayii hasar görmüştür. Ardılı "Özgür Ülke"nin İstanbul ofisinde 2 Aralık 1994'te meydana gelen bombalı saldırıda bir gazete çalışanı ölmüş, on sekiz kişi de yaralanmıştır. Gazetecilerinden Gurbetelli Ersöz, Mehmet Şenol ve Behzat Eraslan PKK'nın dağ kadrosuna katılıp yaşamlarını yitirdiler. Gazetenin İstanbul Kadırga'daki teknik binası, Cağaloğlu'ndaki Merkez Bürosu ve Ankara Bürosu, 3 Aralık 1994'te bombalı saldırıya uğradı. Kadırga bürosundaki ulaştırma görevlisi 32 yaşındaki Ersin Yıldız öldü, 23 çalışan yaralandı. "Tempo" dergisi yıllar sonra bombalama emrini dönemin Başbakanı Tansu Çiller'in verdiğine ilişkin belgeler yayınladı.. TBMM Darbe ve Muhtıraları Araştırma Komisyonu'nun tutanaklarına göre, Çiller “Başta "Özgür Ülke" olmak üzere bölücü örgütlere destek verici yayın yapanlarla etkin mücadele yöntemlerinin derhal uygulanması” için 30 Kasım 1994'te gizli bir yazı ile talimat verdi ve bu yazıdan birkaç gün sonra, "Özgür Ülke" bombalandı. Susurluk Raporu'nda da bu yönde ifadeler yer aldı. Avrupa İnsan Hakları Mahkemesi, 2000 yılında verdiği bir kararda, gazetenin ifade özgürlüğünü müspeten korumayla yükümlü olan Türkiye Cumhuriyeti Hükümeti'nin bu yükümlülüğü yerine getiremediği ve Avrupa İnsan Hakları Sözleşmesi'nin 10. maddesini ihlal ettiği sonucuna varmıştır (§46). Mahkeme, Hükümet'in gazete ve çalışanlarının PKK'yı desteklediklerine dair güçlü bir kanaate sahip olmasının, araştırmaların yürütülmemesine ve gerektiğinde şiddet içeren yasa dışı eylemlere karşı korunmaları için etkili adımların atılmamasına gerekçe sağlamadığını belirtmiştir (§45). "Özgür Gündem", 17 yıl aradan sonra 4 Nisan 2011 tarihinde yayına yeniden başladı. Gazetenin 4-10 Temmuz 2016 tarihleri arasındaki toplam tirajı 6.891 adettir. Gazetenin PKK yanlısı yayın yaptığına dair çok sayıda iddia, suçlama ve yargı kararı bulunmaktadır. PKK propagandası ve KCK üyeliği suçlamaları nedeniyle birçok gazeteci, köşe yazarı ve çalışanları tutuklandı ve yargılandı. 2008 yılında Wikileaks belgelerinde, ABD'nin Türkiye Büyükelçisi Ross L. Wilson'in "Özgür Gündem" gazetesinin PKK yanlısı yayın yaptığına dair iddiaları yer aldı. Gazetede PKK ve KCK yöneticisi birçok militan köşe yazıları yayımlamaktadır. PKK'nın yönetim kadrosunda yer alan ve KCK Yürütme Konseyi Üyesi Mustafa Karasu, "Hüseyin Ali" takma adıyla "Özgür Gündem" gazetesinde köşe yazarlığı yapmaktadır. PKK kurucularından Muzaffer Ayata, yazar kadrosunda bulunmaktadır. KCK Yürütme Konseyi Eş Başkanı "Bese Hozat" kod adlı Hülya Oran, hâlen "Özgür Gündem" gazetesinin editör kadrosunda yer almaktadır. Ayrıca, PKK'nın kurucu liderlerinden Abdullah Öcalan, 2012-2014 yılları arasında gazetede yazılar yayımladı. PKK yöneticilerinden Duran Kalkan, "Adil Bayram" müstear ismi ile gazetede editörlük yaptı. 9 Eylül 2015'te ""Özgür Gündem"'in haber kaynağının gizli tutulmasında titiz davranmadığı" ve "yazdıklarının içeriğinden çok yazanın kim olduğu konusunun tartışıldığı" gerekçeleri ile gazetede artık yazmayacağını açıkladı. 20 Haziran 2016'da; Sınır Tanımayan Gazeteciler Örgütü Türkiye Temsilcisi Erol Önderoğlu, Türkiye İnsan Hakları Vakfı Başkanı Şebnem Korur Fincancı ve yazar Ahmet Nesin, "Özgür Gündem" gazetesi ile dayanışma için başlatılan "bir günlük nöbetçi genel yayın yönetmenliği" kampanyasına katılmaları nedeniyle "terör örgütü propagandası yapmak" suçlaması ile tutuklanmalarına karar verildi. Mahkeme gerekçe olarak, "üç kişinin gazetenin genel yayın yönetmenliğini üstlendikleri tarihlerde yayımlanan haber içerikleri ve görsellerde silahlı terör örgütü PKK/KCK veya bu örgüte bağlı alt yapılanmaların propagandası mahiyetinde yazılar yazıldığı, örgüt adına suç işleyen, güvenlik güçleriyle çatışan kişilerin övüldüğünün anlaşıldığı" belirtildi. 30 Haziran 2016'da Şebnem Korur Fincancı ve Erol Önderoğlu, 1 Temmuz 2016'da ise Ahmet Nesin cezaevinden tahliye edildi. 16 Ağustos 2016'da; İstanbul Cumhuriyet Başsavcılığı "Özgür Gündem" gazetesinin yetkilileri hakkında "gazetede sürekli PKK terör örgütü propagandası yapıldığı ve bu örgütün yayın organı gibi hareket edildiği"nin anlaşılması nedeniyle, "devletin birliğini ve bütünlüğünü bozmak, silahlı terör örgütü üyeliği, örgüt kurmak, yönetmek, üye olmak, yardım etmek ve terör örgütü propagandası yapmak" suçlarından soruşturma başlatıldığını belirterek, İstanbul 8. Sulh Ceza Hakimliği'nden gazetenin geçici olarak kapatılması talebinde bulundu. Talebi değerlendiren Hakimlik, yetkilileri hakkında soruşturma başlatıldığı anlaşılan gazetenin, Türkiye Cumhuriyeti Anayasası'nın, 28. maddesi uyarınca geçici olarak kapatılmasına karar verdi. 29 Ekim 2016 tarihinde çıkarılan 675 ve 676 sayılı kanun hükmünde kararnameler ile aralarında Dicle Haber Ajansı, "Tîroj" ve "Azadiya Welat" gibi birçok gazete, dergi ve haber ajansı ile birlikte kapatılmasına karar verildi. Gazete hakkında birçok defa toplatma kararı verildi. 24 Mart 2012'de İstanbul 14. Ağır Ceza Mahkemesi'nin aldığı kararla, gazetenin 24 Mart 2012 tarihli sayısının 1, 8, 9, 10 ve 11. sayfalarında "örgüt propagandası" yapıldığı iddiasıyla 1 aylık kapatma cezası verdi. Bianet'in haberine göre "Özgür Gündem"'in 24 ve 25 Mart 2012 tarihli sayılarına da el konuldu. 14 Mart 2016'da, Ankara Cumhuriyet Başsavcılığı, gazete hakkında “terör örgütü propagandası” yaptığı iddiasıyla soruşturma başlattı ve 14 Mart tarihli nüshasının toplanması için Sulh Ceza Hakimliği’nden talepte bulundu. Soruşturmaya gerekçe olarak, gazetenin birinci sayfasında 13 Mart'ta gerçekleşen Ankara saldırısının fotoğrafı ile verilen "Newroz'un ayak sesleri" sürmanşeti ve "Baharı erteleyemezsin" manşetlerini, içeriği ve fotoğrafları ile birlikte değerlendiren Başsavcılık, Kızılay'da düzenlenen bombalı intihar saldırısına atıf yapılarak, terör eylemini övücü nitelikte yayın yapıldığını belirtti. Talebi değerlendiren Ankara 1. Sulh Ceza Hakimliği, gazetenin toplatılması yönünde karar verdi. Halkların Demokratik Partisi Iğdır Milletvekili ve Grup Başkanvekili Pervin Buldan Haziran 2014'te TBMM'ye verdiği Meclis araştırma önergesinde; 1992'den itibaren gazete çalışanlarının uğradığı saldırıları söz konusu etti. Gazetenin internet sitesine Türkiye'den erişim Temmuz 2015'te yasaklanmıştır. 9 Ağustos 2016'da Dicle Haber Ajansı (DİHA) ve Fırat Haber Ajansı (ANF) ile birlikte gazetenin resmî Twitter hesabına erişim, Telekomünikasyon İletişim Başkanlığı tarafından engellendi. 10 Mart 2016 tarihli baskısında Halil İncesu imzalı, bir kadının bir erkeğin ayakları altında resmedildiği ve üstünde "Cennet kadının ayakları altındadır!.." ifadesi ile bir karikatür yayımlandı. Karikatürde İslam peygamberi Muhammed'e ait "Cennet annelerin ayakları altındadır" hadisine atıf yapılarak hakaret edildiği iddia edildi. Gelen tepkiler ve eleştiriler üzerine gazete şu açıklamayı yaptı: "Karikatür son derece açık bir biçimde erkeklerin kadınları ezmesiyle ilgilidir ve buradan Hz. Muhammed'e yönelik bir hakaret anlamı çıkarılması da mümkün değildir. İnsaf ve vicdan sahibi her insan, karikatürde Hz. Muhammed'in sözü hatırlatılarak, erkeklerin kadın üzerindeki baskısının eleştiri konusu yapıldığını, Hz. Muhammed'in hadisinin yüceltildiğini anlar. Ancak, hiç istemediğimiz halde, duyarlı müslüman okurlarımızı da üzdüysek eğer, özür dileriz." Gazete 15 Mart 2016 tarihli baskısında, 2016 Ankara saldırısı'nda hayatını kaybeden Destina Peri Parlak’ın yakınının hastanede söylediği “İktidarınız batsın” sözlerini "Başkanlığın Batsın" şeklinde manşetine taşıdı. Türkiye Cumhurbaşkanı Recep Tayyip Erdoğan "Özgür Gündem" ve "Sözcü"’nün bu manşetlerine tepki göstererek isim vermeden "paçavra" olarak tanımladı. "Hürriyet" gazetesi yazarı Ahmet Hakan, 21 Mart 2016 tarihli "Alışmayacağız" başlıklı bir yazısında, "Özgür Gündem"'in 2016 İstanbul saldırısı sonrasında attığı "DAİŞ Yılanı Halkları Vurdu" manşeti ve haberin devamında yer alan "Sivilleri Barbarca Katlettiler" başlığına atıfta bulunarak; 13 Mart 2016'da gerçekleştirilen ve TAK tarafından üstlenilen Ankara saldırısına tepkisiz kalmakla eleştirdi. Hakan yazısında, "DAİŞ'in yaptığı barbarlık da, TAK'ın yaptığı barbarlık değil mi? DAİŞ vurunca yılan oluyorda, TAK vurunca kahraman mı oluyor?" sorularını yöneltti. Robbie Williams (anlam ayrımı) Robbie Williams aşağıdaki anlamlara gelebilir: 2011 Avustralya Grand Prix 2011 Avustralya Grand Prix (resmi adıyla 2011 Formula 1 Qantas Avustralya Grand Prix) 27 Mart 2011 tarihinde Melbourne'deki Albert Park Pisti'nde yapılan Formula 1 yarışıdır. Başlangıçta 2011 Formula 1 sezonu'nun ikinci yarışı olarak planlanan Avustralya, 2011 Bahreyn Grand Prix'in ülkedeki iç karışıklıklar sebebiyle iptal edilmesiyle, sezonun açılış yarışı haline geldi. Mücadele 1928'deki 100 Mil Yol Yarışı ile başlayan Avustralya Grand Prix tarihindeki 76. yarışı oldu. Sıralama turlarında pol pozisyonunu kazanan Red Bull takımı sürücüsü, son Dünya Şampiyonu Sebastian Vettel yarışı da ilk sırada tamamlarken, onu McLaren'den Lewis Hamilton ve Renault'dan Vitaly Petrov takip etti. Paris FC Paris Football Club ya da kısacası Paris FC, 1969 yılında Paris şehrinde kurulmuştur. Renkleri; Mavi - Siyah'dır. Maçlarını 20,000 kişilik Stade Charléty'de oynamaktadırlar. Kulüp, ezeli rakibi Paris Saint-Germain FC'den önce kurulmuştur. "12 Şubat 2016 itibarıyla" Erman Ergin Erman Ergin (d. 23 Ocak 1981, İstanbul), Türk eski futbolcudur. Futbola Beşiktaş başlayan Erman, 2001 yılında profesyonelliğe geçiş mukavelesi imzalayarak as takıma alındı. As takım için henüz hazır bulunmadı ve oyun tecrübesi edinebilmesi için Kayseri Erciyesspor'a bir sezonluğuna kiralandı. Kayseri Erciyesspor için ilk resmî karşılaşmasına 10 Ekim 2001 tarihinde İzmitspor'a karşı oynanan Türkiye Kupası karşılaşmasında çıktı. Burada bir sezon oynadıktan sonra yeni sezona Akçaabat Sebatspor'da kiralık olara kgeçirdi ve bu takımla 2002-03 1. Lig sezonu üçüncü sırada tamamlayıp Süper Lig'e yükselmeyi başardı. Bunun üzerine 2003-04 sezonunun başında Beşiktaş'tan Sebatspor'a transfer oldu. Daha sonra Konyaspor, Sakaryaspor ve Çaykur Rizespor için forma giydi. 2009-10 sezonun başından beri 1. Lig ekiplerinden Boluspor'da futbol oynamaktadır. 8 kez millî takımlara çağrılan Erman Ergin, 2 kez Türkiye U-15, 1 kez de Türkiye U-16 forması olmak üzere toplam 3 kez millî formayı giymiştir. Daryuş İkbali Daryuş İkbali (Fars: داریوش اقبالی; d. 4 Şubat 1951; Miyane), İranlı şarkıcı. Ayios Nikolaos Ä°stasyonu Ayios Nikolaos İstasyonu ya da Agios Nikolaos İstasyonu "(İngilizce: Ayios Nikolaos Station, Yunanca: Άγιος Νικόλαος)" Kıbrıs'taki Büyük Britanya egemenliğindeki Dikelya askeri üssünde bulunan bir ordu istasyonu. Ninja Kaplumbağalar (dizi, 2003) (1. sezon) Ninja Kaplumbağalar" ' ilk sezon"' aslında 8 Şubat 2003 ve 1 Kasım 2003 tarihleri arasında yayınlanmış, "Things Change" bölümüyle başlamıştır. Bölümlerin ilk satışa çıkımı sekiz volümde yapıldı, TMNT volümü biri aracılığıyla sekiz volümdededir. Volümler 2 Eylül 2003 ile 16 Mart 2004 tarihleri arasında satışa sunuldu. Bölümlerin sonraki satışı 2 DVDlik sezon setinde oldu, DVD 1 ilk 12 bölümü içererek 22 Mayıs 2007 tarihinde satışa sunuldu, ve DVD 2 sezonun son 14 bölümünü içererek 18 Eylül 2007 tarihinde satışa sunuldu. "Ninja Kaplumbağalar", Mirage Studios, 4 Kids Entertainment, 4Kids Productions, ve Dong Woo Animation tarafından yapıldı ve 4 Kids Entertainment tarafından dağıtıldı ve Fox'un ABD'deki Cumartesi sabahı çocukları bloğunda yayınlandı. Amerikan takımı için yapımcılar Gary Richardson, Frederick U. Fierst, ve Joellyn Marlow oldu; Kore takımı için yapımcı Tae Ho Han oldu. Tüm sezon Chuck Patton tarafından yönetildi. Sezon bir için senaristler Michael Ryan, Marty Isenberg, Eric Luke, ve Greg Johnson oldu. Neden (İbrahim Tatlıses albümü) Neden, İbrahim Tatlıses'in 2008 yılında piyasaya çıkmış olan albümüdür. Tatlıses albümüne ilk klip çalışmasını söz ve müziği Yıldız Tilbe'ye ait "Kop Gel Günahlarından" şarkısıyla yapmış hareketli yorumuyla yeniden seslendiren sanatçı ikinci klip çalışmasını "Tosuno" şarkısına çekmiştir. Albümde Tatlıses tarafından yeniden yorumlanan şarkıya ismini veren nakaratı anonim olan "Gelmezsen Gelme" dikkat çekmiştir. Tatlıses albümünde farklı olarak müziği Aslı Zen'e ait "Hadi Hadi" şarkısına remiks versiyonunda yer vermiştir. Mersin Kültür Merkezi Mersin Kültür Merkezi veya eski ismiyle Mersin Halkevi Binası , Mersin'de yer alan bir opera ve kültür merkezi. Yapımına Şubat 1944 tarihinde başlanıp 29 Ekim 1946 yılında tamamlanarak dönemin Mersin Valisi Tevfik Sırrı GÜR tarafından Halkevi olarak hizmete açılmıştır. Mimar Ertuğrul Menteşe tarafından inşa edilmiştir. 1991 yılında binanın restorasyonu yapılarak Kültür Merkezi olarak hizmete yeniden açılmıştır. Halkevi binasının açılışından sonra etkinliklere başlanmış, 1 Mart ve 4 Mart 1947 tarihlerinde Madama Butterfly operası temsil edilmiştir. O tarihte halkevi binasında 1300 kişilik tiyatro ve sinema salonu , toplantı ve kütüphane odaları, Halkevi dershaneleri ve spor teşekküllerince kullanımına mahsus Türkiye'nin en büyük ve en modern Spor Salonu yer almaktaydı. Açılış tarihinden sonraki yıllarda da kültür. sanat ve spor faaliyetleri yoğun şekilde sürdürülmüş ve Halkevi binası kentin önemli bir kültür merkezi haline gelmiştir. 1946-1951 yılları arasında yürütülen faaliyetler Halkevi Başkanlığı'na bağlı olarak yürütülmüştür. 1951 yılında halkevleri kapatılmıştır. Bu tarihten itibaren de faaliyetlerini sürdüren halkevi binası , içinde kütüphanenin yanı sıra 1952 yılında Kız Enstitüsünün taşınmasıyla Millî Eğitim Bakanlığına bağlanmış , Millî Eğitim Müdürlüğü, Kız Sanat Enstitüsü, Akşam Sanat Okulu, Halk Kütüphanesi, İlçe Seçim Kurulu Başkanlığı, Dumlupınar Orta Okulu, Mersin Güzel Sanatlar Galerisi olarak hizmet vermiştir. Mülkiyeti hazineye bağlı olan halkevi binası 04.01.1977 tarihinde Kültür Bakanlığı’na devir edilmiştir. Daha sonra binada İl Halk Kütüphanesi , Devlet Güzel Sanatlar Galerisi hizmetini sürdürmüştür. Binanın Kültür Bakanlığı’na devir edilmesinden sonra binanın restorasyon gündeme getirilmiştir. 1991 yılında binanın restorasyonu tamamlanarak Kültür Merkezi olarak hizmete açılmıştır. 1990 yılında kurulan Mersin Opera ve Balesi Müdürlüğü ile Müze Müdürlüğü Kültür Merkezinde hizmet vermektedirler. Kültür Merkezi 1992 yılında faaliyetlerine ağırlık kazandırmıştır. O tarihten bu yana Çocuk Korosu ve Çocuk Balesi kursları verilmektedir. Ayrıca Kültür Merkezinde Mersin Polofonik Korolar Derneği Minikler, Gençler ve Büyükler Korosu çalışmaları yapılmaktadır. Yine Türk Sanat Müziği , Halk Eğitim Merkezi Öğretmenler Korosu Kültür Merkezi prova salonunda çalışmalarını sürdürmektedirler. Çok amaçlı salonda çeşitli etkinlikler yoğun bir şekilde yürütülmektedir. Bunların arasında çeşitli toplantılar , konferans , panel, seminer, opera ve bale , sempozyum, tiyatro ve çeşitli konserler bulunmaktadır. Sonuç olarak o yıllarda başlayan kültür ve sanat etkinlikleri aradan yarım asır geçmesine rağmen yine aynı binada çok daha kapsamlı ve görkemli bir şekilde faaliyetlerini yürütmektedir. Bina günümüzde Valilik tarafından resmi törenlerde ve çeşitli resepsiyonlarda kullanılmakta ayrıca Mersin Devlet Opera ve Balesi olarak opera ve bale temsilleri için kullanılmaktadır. Burada gerçekleşen en büyük organizasyon Mersin Uluslararası Müzik Festivali olmuştur. Bina bazen konferans ve diğer aktiviteler için de kullanılmaktadır. Mersin Müzesi de bu yapının yanında bulunmaktadır. 638 kişilik büyük salonuyla çeşitli temsil ve konserlere ev sahipliği yapmaktadır. Büyük Salonda Opera ve Orkestra genel çalışmaları yapılmaktadır. Aynı zamanda diğer günlerde günlerde Sivil Sanat ve Müzik Kuruluşları prova yapmaktadır. Küçük Prova Salonunda daha küçük ölçekteki grupların çalışma yapmalarına uygundur. İnşaat Mühendisleri Odası odanın kuruluşundan itibaren 50 yıl içerisinde ülkede gerçekleştirilmiş 50 büyük inşaat projesini bir juri tarafından saptayarak bu projeleri 50 Yılda 50 Eser adı altında ilan etmiştir. Liste bölgesel kalkınma, binalar, ulaşım, hidroloji ve endüstri alt başlıklarını taşımaktadır. Bu proje de o liste içerisinde yer almaktadır. Radyo FenerbahÃ§e Radyo Fenerbahçe 1 Aralık 2010 tarihinde yayına başlayan ilk spor kulübü radyosudur. Fenerbahçe'yle ilgili haberleri ve programlarını yapmaktadır. Ayrıca Fenerbahçe TV'nin programlarını ortak olarak yayınlanmaktadır. "Milyonlarca Fenerbahçe taraftarı Radyo Fenerbahçe dinliyor" Fenerbahçe'nin sesi "Radyo Fenerbahçe!" Radyo Fenerbahçe, Fenerbahçe Spor Kulübünün resmi yayın organı ve Türkiye’ nin ilk spor kulübü radyosudur. Radyo Fenerbahçe’de, Fenerbahçe profesyonel futbol takımı ve Fenerbahçe Spor Kulübü’nün bünyesinde bulunan tüm spor branşlarının ilk elden haberlerini ve gelişmelerini kapsayan bir yayın içeriği bulunmaktadır. Radyo Fenerbahçe’nin yayın akışında spor dışında, yerli ve yabancı müzik, çeşitli kültür-sanat programları, Fenerbahçe camiası ve spor dünyasının önemli isimleriyle yapılan röportajlar gibi farklı formatlarda programlarda yer almaktadır. Radyo Fenerbahçe, Fenerbahçe Spor Kulübü’nün futbol, futbol altyapı, basketbol, voleybol, boks, yüzme, kürek, atletizm, masa tenisi ve yelken yarış müsabakalarının yayınlarını ve ilk elden en doğru haberlerini dinleyicisine ulaştırmaktadır. Radyo Fenerbahçe, Fenerbahçe TV ortak yayınları ve kendi canlı yayın sistemleri sayesinde birçok spor müsabakasını, yerel ve uluslararası organizasyonu canlı olarak yayınlama şansına sahiptir. Radyo Fenerbahçe, Türkiye’de sadece birkaç radyoda bulunan en son teknoloji “IP” tabanlı yayın sistemlerini kullanan ve 3G yayın sistemi ile dünyanın her yerinden canlı yayın yapabilen bir spor kulübü radyosudur. Fenerbahçe Spor Kulübü'nün stadı olan Şükrü Saracoğlu Stadı'nda yerini almış olup, canlı yayın stüdyosuyla kurulduğu günden beri 24 saat kesintisiz yayın yapmaktadır. Şükrü Saraçoğlu Stadı'nda bulunan canlı yayın stüdyosu sayesinde maç günlerinde yaşanan atmosferi ve Fenerbahçe’ lilik ruhunu dinleyicisine en iyi şekilde yansıtmaktadır. Radyo Fenerbahçe’de, radyomuzun prodüksiyonu olan programlar haricinde, Fenerbahçe TV ile ortak yayınlanan haber bültenleri ve bu bültenlerde Fenerbahçe’nin sporcuları, teknik direktörleri ve yöneticileriyle özel röportajlar da yer almaktadır. Radyo Fenerbahçe dijital platformlarda Turksat 3A uydusu ve Fenerbahce.org internet sitemiz üzerinden yaptığı 24 saat kesintisiz yayın sayesinde geniş bir dinleyici kitlesine ulaşmaktadır. Bunun yanı sıra Radyo Fenerbahçe'nin karasal olarak yayınlarına İstanbul 97.0, İzmit 97.0, Bursa 97.0, Balıkesir 101.0, Çanakkale 102.0, Tekirdağ 99.2 'de devam etmekle beraber ayrıca Düzce Topuk Yaylası Tesisleri'nde de dinlenebilmektedir. Karolína Kurková Karolína Isela Kurková (d. 28 Şubat 1984), Victoria's Secret Meleği olarak bilinen Çek model. Kurkova 2007 yılında kazandığı yaklaşık 5.000.000 $ ile dünyanın en çok kazanan modelleri arasında yer alıyor. Karolína Kurková en çok kazanan modeller arasında Forbes'ın yıllık listesinde 6. sıraya yerleşti. Josef Kurka adlı Çek bir basketbol oyuncusu ve Slovak bir anne'nin bir kızı olarak Děčín'de, Çek Cumhuriyeti'nde doğdu. 15 yaşındayken bir arkadaşı fotoğraflarını Prag'da bir ajans'a gönderdi ve ajans tarafından beğenildi. Daha sonra daha fazla deneyim kazanmak için Milano'ya gitti ve model olma yolunda Miuccia Prada ile sözleşme imzaladı. Eylül 1999'da Kurkova'nın fotoğrafları moda ve yaşam dergisi Vogue'da piyasaya çıktı ve 17 yaşında New York'a taşındıktan sonra, Şubat 2001'de şimdiye kadar en genç modellerden biri olarak fotoğrafları derginin kapağını süsledi. 2005 yılında Victoria's Secret Meleği olarak sözleşmeli olduktan sonra giydiği 6.500.000 $ değerinde fantezi sutyen 800 karat ağırlığında yaklaşık 2000 elmaslı (160 g) ve 10 karat ağırlığında centerpiece elmas broş (2.0 ile süslü vitrine, 2006 Victoria's Secret Fashion Show'unda yer aldı Karolína Kurková New York'un TriBeCa semtinde yaşıyor ve Madison Square Garden courtside'da basketbol oyunlarını sevmektedir. Kurkovanın kilo almaya neden olan hipotiroidi'ye muzdarip olduğu ortaya çıkmıştır. 2006 yılı Mart ayında insani yardım çalışmalarından ötürü kar amacı gütmeyen bir ödül aldı aldı. "Beautiful Life Fonu", "Özgür Sanat" ve "Küresel Gençlik Eylem Ağı" gibi kuruluşlar aracılığıyla çocukların refahı için çalışması için onurlandırıldı. 18 Aralık 2003 tarihinde Madrid'de "Planet Hollywood Atmosfer Magazine" ödülünü aldı. Muncuk Han Muncuk Han veya Boncuk Han, Hun İmparatorluğu'nda bir soylu. Hükümdarlar Rua ve Optar'ın kardeşi, Atilla ile Bleda'nın babasıdır. Hakkında pek bir şey bilinmemektedir. Muncuk adının kökeni Türkçe "Munčuq, Munʒuq, Minʒaq, Bunčuq, Bonʒuq, Mončuq" sözcüklerine dayanır. Muncuk'un günümüz Türkiye Türkçesi'ndeki kullanılan biçimi "Boncuk"tur. Ad, Jordanes tarafından "Mundzucus", Kassiodor tarafından "Mundiucus", Priskos tarafından "Μουνδίουχος (Moundioukhos)" ve Theophanes tarafından "Μουνδίου (Moundiou)" olarak kaydedilmiştir. İniş disiplini İniş disiplini, bir Alp disiplini çeşidi. Sir Arnold Lunn tarafından 1921 Britanya Ulusal Kayak Şampiyonası için oluşturuldu. Bu disiplin, diğer Alp disiplinlerine göre en hızlı yapılan disiplin olduğundan sporcular için büyük risk taşır. Parkurların uzunluğu genellikle 2.5–5 km. arasındadır ve parkuru tamamlamak 1 dakikadan uzun sürmelidir. Diklik için de belli sınırlamalar vardır; erkeklerin parkuru en fazla 1000 m. iken kadınlar parkuru 700 metreyi geçemez. Diğer Alp disiplinlerde de olduğu gibi, iniş disiplini yarışçıları sürtünmeyi en aza indirmek amacıyla ciltlerini sıkı tutan giysilerle korumak ve kask takmak zorundadırlar. "Avusturya iniş disiplini", diğer iniş disiplinlerinden biraz farklıdır. Kayış sırasında yakalanan yüksek hızı daha uzun süre koruyabilmek için kayak boyları %30 daha uzun yapılır. Nihat Doğan Nihat Doğan (d. 13 Şubat 1976, İstanbul), Kürt asıllı Türk halk müziği şarkıcısıdır. 1994'te yayımlanan "Kırdın Kalbimi" ile profesyonel müzik kariyerine başladı. 2011'deki Survivor Ünlüler - Gönüllüler yarışmasına katıldı. Nihat Doğan, 13 Şubat 1976'da İstanbul'da doğdu. On bir yaşındayken babasını kaybetti. Ailesinin büyükleri tarafından Muş'a götürülmek istendi fakat gitmek istemediğinden İstanbul'da kaldı. Avcılar'daki bir çay bahçesinde istek üzerine bir şarkı söylemesiyle orada bulunan fakat Almanya'da ikâmet eden bir çiftin önerisiyle Almanya'ya gitti. Bir sene orada kaldı fakat star olamayacağını düşünüp Türkiye'ye geri döndü. Müzik kariyerine 1994 yılında "Kırdın Kalbimi" adlı albümüyle başladı. Doğu ve Güneydoğunun en köklü aşiretlerinden biri olan Badıkan Aşireti’ne Mensubdur. Bu Aşiret’in kökleri Mervaniler’in Kurucusu olan (Bad)’a dayanmaktadır. Ayrıca Nihat Doğan, kendini muhafazakâr demokrat olarak tanımlamaktadır. 2011 yılında Acun Ilıcalı'nın sunduğu "Survivor Ünlüler-Gönüllüler" yarışmasına katılmış ve 2. olmuştur. 2015 yılında Survivor All-Star'a katılacaktı fakat Özgecan Aslan hakkında Twitter'da, "Siz de mini eteği giyip soyunup laik sistemin ahlaksızlaştırdığı sapıklar tarafından tacize uğrayınca da bas bas bağırmayacaksınız." dedi ve halktan büyük tepki aldı. Bunun üzerine Acun Ilıcalı, Nihat Doğan'ı Survivor All-Star 2015'ten men etti diye iddia edildi ama kendisi "Gitmedim." dedi. 22 Ekim 2012 tarihinde Nihat Doğan, Twitter hesabında İstanbul 1. Amatör Lig 3. Grup’ta yer alan Büyükderespor'un teknik direktörü olduğunu açıkladı. Fakat Doğan, antrenör diplomasına sahip olmadığı için resmi olarak Büyükderespor'un teknik direktörü değil. Türkiye Futbol Federasyonu'nun "Sözleşmeli bir antrenöre sahip bir kulüpte, gerekirse bir yönetici, antrenör kulübede olmasa bile takımın başında yer alabilir." kuralına dayanarak Doğan, yönetici kartıyla sahaya çıktı. Galatasaray SK eski yöneticilerinden Adnan Öztürk'ün kendisi hakkındaki ihraç talebi Yönetim Kurulunca oy birliğiyle olumlu bulundu. Böylece 2015 yılının Mart ayında yapılacak olan Mali Genel Kurulda ihraç istemiyle oylama yapılmasının yolu açılmış oldu. Büyük slalom Büyük slalom, kayak sporunda Alp disiplini yarışlardan biridir. Büyük slalomda, iniş güzergâhındaki bayrakların aralıkları slalom parkurundakilerden büyük olmalıdır. Büyük slalom yarışçılarının kayakları "süper büyük slalom" ile " kayaklarından biraz daha kısayken, slalom kayaklarından uzundur. En uzun teknik etkinlik olan büyük slalom disiplininin parkuru, kıvrım ve dönüşlerle doludur. Ancak, slalom yarışı parkurunun aksine büyük slalom yarışı parkurundaki her geçit yön değişikliğini gerektirmez. Dönüşlerin sayısı, parkur-kot farkının %11 ile %15'i kadarıdır. Bu disiplin, Oslo, Norveç'te düzenenlenen 1952 Kış Olimpiyatları'nda ilk kez resmi bir kayak kategorisi olarak yer aldı. Scott Chipperfield Scott Kenneth Chipperfield (d. 30 Aralık 1975 Sidney, Yeni Güney Galler) şu an İsviçre ekiplerinden Aesch'te forma giyen Avustralyalı Millî orta saha oyuncusudur. Chipperfield Kenneth ve Dale Chipperfield'in çocuğu olarak Yeni Güney Galler eyaletine bağlı Sidney'de dünyaya geldi. İngiliz kökenli olan ve Avustralya-İsveç pasaportlarına sahip oyuncu, 2001 yılında Basel ile anlaştıktan sonra İsviçre'de yaşamaya başladı. Gençliğinde Liverpool taraftarı olan futbolcu, bir röportajında Wollongong merkezli bir kulübün A-League'de başarılı olması için ülkesine geri dönmeyi isteyebileceğini söyledi. Chipperfield profesyonel kariyerine 1996 yılında Wollongong Wolves takımında başladı. Takımı National Soccer League'i 2000 ve 2001'de üst üste şampiyon tamamlarken ve ayrıca 2000-01 Okyanusya Kulüpler Şampiyonası'nı kazanırken önemli isimlerden biriydi. Wollongong Wolves'in Vanuatu takımlarından Tafea FC'yi 1-0 yendiği OFC Şampiyonlar Ligi final maçındaki tek golü atarak, kupayı getiren isim oldu. İki kez Avustralya'da sezonun en iyi oyuncusu seçilerek Johnny Warren Madalayası kazanadı ve Avrupa takımlarının ilgisini çekti. 2000 yılının kış aylarında Premier League takımı Bolton Wanderers'ta bir deneme süreci geçiren Chipperfield burdan bir sonuç alamadı; daha sonra ise 2001 yazında Super League'de Basel'e transfer oldu. İsviçre'deki ilk sezonunda, takımı Basel tam 22 yıl aradan sonra lig şampiyonluğunu kazanıp, ayrıca Schweizer Cup'ı da müzesine götürdü. Bir sonraki sezon Şampiyonlar Ligi'nde ikinci grup aşamasına kadar gelmeyi başaran, MŠK Žilina, Celtic, Spartak Moscow, RC Deportivo de La Coruña ve Juventus gibi ciddi rakipler karşısında galibiyetler alan takımın önemli bir parçasıydı. 2006 yılının temmuz ayında Charlton Athletic'in ilgisine rağmen, Basel oyuncunun sözleşmesinin üç yıl daha uzatıldığını açıkladı. Chipperfield Ivan Ergić ve Benjamin Huggel'le birlikte, 2008'de Şampiyonlar Ligi'ne altı sene aradan sonra tekrar katılmayı başaran Basel takımının, burada son mücadele ettiği 2003'ten beri kadrosunda olan üç oyuncudan biriydi. 13 Eylül 2008'de St. Jakob-Park'ta FC Luzern karşısında Orhan Mustafi'in yerine oyuna girerek, Basel'deki 200. maçına ulaştı. Onun için anlamlı bu maçta bir de gol kaydetti. Chipperfield 2009'un başlarında Almanya Bundesliga ekiplerinden Hertha Berlin'e transferi konusunda anlaşsa da, kulübün sağlık personelinin görüşleri bu transfere engel oldu. Chipperfield Avustralya'da en çok Yeni Zelanda'da düzenlenen 2002 Okyanusya Şampiyonası'nda Avustralya Futbol Federasyonu'nun yaşadığı ekonomik bunalıma rağmen katılarak gösterdiği, pek beklenmeyen sadakati ile bilinir. O dönemde federasyonun içinde bulunduğu ekonomik durum, kupaya katılmak için Yeni Zelanda'ya gidecek olan Avustralyalı futbolculara mali destek sağlanamamasına yol açmıştı. Oyunculardan masraflarını kendi karşılaması istendi ve Chipperfield, ülkesinin ihtiyaç duyduğu bu zamanda, Avrupa'daki çok sayıda Avustralyalı futbolcudan millî takım çağrısına cevap veren tek isim oldu. Chipperfield Avustralya'nın 11 Nisan 2001'de FIFA Dünya Kupası Okyanusya elemelerinde Amerikan Samoası'nı 31-0 yenerek uluslararası maçlardaki en farklı skor rekorunu kırdığı maçta yedekler arasında yer aldı. Chipperfield millî takımının 2005 kasımında Uruguay'ı yenerek FIFA Dünya Kupası vizesi aldığı playoff karşılaşmasında forma giydi. Oyuncu daha sonra Almanya'daki 2006 FIFA Dünya Kupası'nda da Avustralya kadrosunda yer aldı. 12 Ekim 2009'da Chipperfield 2010 FIFA Dünya Kupası'nın ardından millî takım kariyerini noktalayacağını açıkladı. Avustralya'nın 2010 finallerinde Sırbistan'la oynadığı ve 2-1 kazandığı son grup maçının ardından da bu kararını hayata geçirdi. !Toplam||68||12 Örümcek kamera Spidercam (Örümcek kamera), film veya televizyon kameralarını önceden belirlenmiş bir alanda yatay ve dikey olarak hareket etmesini sağlayan bir kamera sistemidir. Genellikle bir futbol maçında veya tenis kortu gibi alanlarda kullanılır. Spidercam, çekim yapılacak alanın dört bir köşesine bağlanmış, her biri Kevlar kablo ile cayro dengeli kamera taşıyıcısına bağlanmış motorlu vinçler yardımıyla kontrol edilir. Spidercam, özel bir ekip ve yazılım ile kontrol edilir. Spidercam'e verilen komutlar fiber optik kablolar üzerinden aktarılır. Ayrıca Kevlar kablolarının ikisinde kamera'yı, remote head'ı ve kameranın sinyallerini kontrol masasına gönderen fiber optik kablo vardır. Kamerayı üzerinde bulunduran Remote head, sağa-sola yukarı-aşağı hareketleri sağlar ve odaklamayı, yakınlaştırmayı ve irisi kontrol eden lens kumandasını içerir. Jens C. Peters, Spidercam sistemini geliştiren CCSystems Inc. firmasının kurucusudur. Spidercam UEFA Şampiyonlar Ligi, Eurovision Şarkı Yarışması, 2010 FIFA Dünya Kupası, 2010 Avrupa Yüzme Şampiyonası ve daha birçok program için kullanılmaktadır. Türkiye'de Spidercam'ile ilk futbol maçı çekimi 24 Ekim 2010 tarihinde Fenerbahçe - Galatasaray derbisinde Lig TV tarafından yapılmıştır. Ayrıca Skycam adında Spidercam benzeri bir sistem daha bulunmaktadır. Süper büyük slalom Süper büyük slalom, Super G olarak da bilinen, bir Alp disiplini çeşidi. Slalom disiplini ile büyük slalom disiplini gibi tekniğe dayalı olmayan bu disiplin, iniş disiplini kadar hıza dayanan bir Alp disiplini çeşididir. Bir başka deyişle, iniş disipliniyle büyük slalomun bir araya gelmiş hâlidir. Süper büyük slalom için bir iniş disiplini parkuru, büyük slalom direkleriyle işaretlenir. Böylece, bu direklerin geniş aralıklarla yerleştirilmesi yarışlarda neredeyse iniş yarışı hızına ulaşılmasına zemin hazırlar. Süper büyük slalom, ilk kez 1982'de Val-d'Isère, Fransa'daki bir şampiyonada düzenlenmiştir. Kış Olimpiyatlarında ilk kez Calgary 1988'de bir yarış kategorisi olarak kayıtlara geçen bu disiplinin ilk altın olimpiyat madalyasını erkeklerde Fransız kayakçı Franck Piccard, kadınlarda ise Avusturyalı Sigrid Wolf kazanmıştır. Asya'daki en yüksek binaların listesi Bu liste Asya'daki gökdelenlerin listesidir. Binalar en az 240 m uzunluğundadır. En yüksek bina Burj Khalifa'dır ve 828 m uzunluğundadır. Bu binada 160 kat bulunmaktadır. Asya'nın ilk gökdeleni 1990 yılında yapılan Çin Bankası Kulesi binasıydı. Bu bina 367 m uzunluğundaydı ve 74 kat bulunmaktaydı. Kuzey Amerika'nın dışında yapılan tek gökdelen idi. Şimdi ise Asya genelinde 50'den fazla gökdelen mevcuttur. Avrupa'daki en yüksek binaların listesi Avrupa'nın en yüksek binaları listesi Avrupa'daki gökdelenleri yüksekliklerine göre sıralar. Önceleri Frankfurt, Londra, Paris, Varşova ve Moskova gibi az sayıdaki finansal merkezde gökdelenler bulunurken; son yıllarda gökdelen inşası aralarında Amsterdam, Bakü, Barselona, Brüksel, İstanbul, Katowice, Lizbon, Lyon, Madrid, Manchester, Milano, Napoli, Rotterdam, Valensiya'nın da bulunduğu pek çok şehre yayılmıştır. Hâlen birkaç Avrupa şehri, 100 metreden yüksek 10'dan fazla gökdelene sahiptir. İstanbul (>100), Paris (72), Moskova (>50), Londra (52), Frankfurt (30), Varşova (21), Rotterdam (17), Madrid (15), Barselona (14), Berlin (13), Milano (13), Kiev (11), Napoli (10). Bu liste Avrupa'da bulunan, standart ölçü birimine göre en az 140 metre yüksekliğe sahip binaları sıralar. Ölçüm, kuleler ve mimari detayları kapsar ancak anten direklerini kapsamaz. Mevcut inşaatlar şimdiki yüksekliğine göre listede yer alır. Liste zirveye ulaşmış ancak inşası devam eden binaları da kapsar. Bu tablo yıllarına göre şimdiye kadar Avrupa'nın en yüksek binalarını listelemektedir. Güney Amerika'daki en yüksek binalar listesi Bu liste, Güney Amerika'daki en yüksek binaların listesidir. Lindsay Wilson (futbolcu) Lindsay Wilson (d. 5 Nisan 1979; Sidney), AvustralyalÄ± eski futbolcudur. Profesyonel futbol kariyerine 1996 yılında, ülkesinin Canberra Cosmos takımında başladı. 1999'da Sydney Olympic'e transfer oldu. 2002'de Hollanda'ya gitti ve PSV ile anlaştı. Burada sırasıyla Volendam, Helmond Sport ve İskoçya ekibi Kilmarnock'a kiralandı. PSV'den ayrıldıktan sonra Derby County ve Dundee United tarafından denense de her iki kulübe transfer olmadı ve futbol kariyerini sonlandırdı. Avustralya millî takımı formasıyla Tonga ve Fiji karşısında olmak üzere iki maça çıktı. Azerbaycan Kara Kuvvetleri Azerbaycan Kara Kuvvetleri (), Azerbaycan'ı karadan gelebilecek her türlü saldırıya karşı korumakla görevlidir. Bu kuvvet 1992 yılında kurulmuştur. Azerbaycan Silahlı Kuvvetleri komutası altındaki en büyük kuvvettir. Toplam:1400 Tank. Lindsay Wilson Lindsay Wilson aşağıdaki anlamlara gelebilir: Rivne Oblastı Rivne Oblastı (Ukraynaca: Рівненська область, "Rivnenska oblast"), Ukrayna'da yönetim birimi (oblast). Aklın Yolu Bir Aklın Yolu Bir, TNT'de yayınlanan bir televizyon programı. 1913-14 Ä°stanbul Futbol Ligi 1913-14 İstanbul Futbol Ligi, İstanbul Futbol Ligi'nin 9. sezonudur. Altı takımın mücadele ettiği ve her birinin, diğerleriyle ikişer maç yaptığı sezonun şampiyonluğunu Fenerbahçe elde etti. Strugglers, mavi-beyaz çizgili formasını değiştirmesi konusundaki uyarılara karşı geldi ve 6. maçın ardından ligden çekildi. Telefoncular ise beşinci maçlarından sonra sahaya çıkmadı. Bu sebepten bu iki takım geri kalan maçlarında 3-0 hükmen mağlup kabul edildi. Öte yandan Progres, Ocak 1914'te yapılan kongre ile isimlerini Altınordu olarak değiştirdi. CS Link CS Link, Çek Cumhuriyeti'nde hizmet veren, Çek ve Slovak televizyon ve radyo yayınlarını veren bir uydu televizyon servisidir. Kanalların bir kısmı abone olmadan, bir kısmı da abonelik ile izlenmektedir. 500,000'e yakın abonesi vardır. CS Link yayınları 23.5° doğu yörüngesinde bulunan Astra 3A uydusu üzerinden verilir. Bölgesel ısıtma sistemi Bölgesel ısıtma sistemi, bir veya birçok enerji kaynağında üretilen ısının önyalıtımlı boru () sistemleri vasıtası ile ısı kullanıcılarına (endüstri tesisleri, toplu konut uygulamaları, mahalle ve şehir vb.) taşınarak ısınma ve sıcak su ihtiyaçlarının karşılandığı büyük ölçekli ısıtma sistemleridir. Bölgesel Isıtma Sistemine ısı, genellikle birleşik ısı ve güç (diğer adı kojenerasyon) sistemi, katı atık (çöp) yakma tesislerinin () atık ısısı, endüstriyel atık ısı (), jeotermal enerji, güneş enerjisi vb. ısı kaynaklarından sağlanır. Özellikle İskandinav ülkelerinin yoğunlukta olduğu pek çok ülkede elde edilen deneyimlere bağlı olarak bölgesel ısıtma sistemlerinin ekonomik, güvenilir ve diğer ısıtma sistemlerine göre çevreye daha çok duyarlı olduğu ispatlanmıştır. Bölgesel ısıtma sisteminin kullanılması 14. yüzyıla kadar dayanmaktadır. Bir Fransız kasabası olan Chaudes-Aigues'ta jeotermal kaynaklı bölgesel ısıtma sistemi 1332 yılında kurulmuştur ve günümüze kadar hâlâ ısı dağıtım işlemini gerçekleştirmektedir. Bölgesel ısıtma sistemlerinin Türkiye'de ve dünyadaki örneklerinde, ısı kaynağı olarak birleşik ısı ve güç santralı ve jeotermal enerji yaygın olarak kullanılmaktadır. Birleşik ısı ve güç santrallarında elektrik üretimi sırasında meydana gelen atık ısı, bölgesel ısıtma sisteminde değerlendirildiği için santralın enerji verimliliği sadece elektrik üretimi gerçekleştirilen termik santrallara göre daha yüksek olmaktadır. Ayrıca endüstriyel işlem, süpermarket soğutma sistemleri vb. birçok sistemlerin sürecinde meydana çıkan atık ısı, günümüzde yapıldığı gibi çevreye atılmak yerine, bölgesel ısıtma sistemleri vasıtası ile konut ısıtmacılığında kullanılabilir. Çoğu bölgesel ısıtma sistemi uygulamalarında, ısı ihtiyacının çok arttığı sabah ve akşam saatlerinde artan ısı talebi yedek ısı kazanları ve ısı depolama tankları ile sağlanmaktadır. Konutlara ve/veya endüstriyel tesislere dağıtılacak olan ısı, ısı kaynağında buhar, kızgın su veya sıcak su olarak üretilmektedir. Mevcut bölgesel ısıtma sistemlerindeki ısıl taşıyıcı vasıta (su) genellikle 80 °C besleme ve 40 °C dönüş sıcaklığına göre tasarlanmıştır. Bu konudaki son gelişmeler bölgesel ısıtma sistemi çalışma sıcaklıklarını 55 °C besleme ve 25 °C dönüş sıcaklığına düşürmeyi hedef kılmıştır. Mia Hamm Mariel Margaret Hamm (d. 17 Mart 1972, Selma, Alabama), eski Amerikalı millî futbolcudur. Modern zamanların en iyi kadın futbolcularından biri olarak gösterilen Mia Hamm, uluslararası arenada kaydettiği 158 golle rekor kırarak dünya futbol tarihinde en çok gol atan millî futbolcu olmuştur. Kendisi aynı zamanda futbol tarihinin en çok millî olan ikinci futbolcudur. 2001 ve 2002 yıllarında kadın futbolcular arasında FIFA Dünyada Yılın Futbolcusu seçilen Hamm, Pelé tarafından oluşturulan ve FIFA 100 listesine alındı. 2004'te aktif futbol kariyerine nokta koyan Hamm'ın adı Beaverton'da bulunan Nike Genel Merkezi'ndeki binalardan birisine ismi verildi. ABD'nın en başarılı bayan oyuncusu olan Hamm, futbol kariyerine Kuzey Karolina Üniversitesi, Chapel Hill'e girerek başladı. North Carolina Tar Heels kulübü onun oynadığı 95 maçın sadece birini kaybetti. 2001 ve 2002 yıllarında FIFA tarafından Dünya'da Yılın Kadın Futbolcusu ödülünü kazandı 15 yaşında millî olarak Amerika Birleşik Devletleri kadın millî futbol takımının en genç oyuncusu olma unvanını kazandı. 1991 FIFA Kadınlar Dünya Kupası'nda millî formayı giyen Hamm, 19 yaşında, turnuvanın en genç futbolcusu olarak şampiyonluğa ulaşan takımın bir parçası olarak toplamda 2 gol kaydetti. 1993 Yaz Üniversite Oyunları'nda da ABD Üniversite millî takımının bir parçası olarak mücadele etti. Çin'e kaybettikleri final sonrasında gümüş madalya kazandı. 22 Mayıs 1999 tarihinde Orlando, Florida'da Brezilya karşısında oynanan maçta 108. Millî golünü kaydederek tüm zamanların en çok gol atan futbolcusu rekorunu kırdı. 1995 FIFA Kadınlar Dünya Kupası'nda bronz madalya sahibi takımın bir parçası olarak 2 gol kaydeden Hamm, aynı zamanda turnuvanın en değerli futbolcusu seçildi. 1997 yılında "Kadın Spor Vakfı" tarafından "yılın kadın sporcusu" seçildi. 1999 FIFA Kadınlar Dünya Kupası'nda şampiyonluğa ulaşan takımın bir üyesi olarak toplamda 2 gol kaydetti. Yine 2 gol kaydettiği 2003 FIFA Kadınlar Dünya Kupası'nda da bronz madalya kazanan takımın bir parçasıydı. 2004 Yaz Olimpiyatları'nda altın madalyayı kazandıktan sonra futbol kariyerine eşi Nomar Garciaparra ile daha çok ilgilenebilmek için veda ettiğini açıkladı. 21 Temmuz 2004'te Avustralya'ya karşı son golü olan 151. golünü kaydederek rekorunu geliştirdi. İlk evliliğini 17 Aralık 1994'te bir helikopter pilotuyla yapan Hamm, 2001'de boşandı. Daha sonra, 22 Kasım 2003'te Boston Red Sox'lu beyzolcu Nomar Garciaparra ile dünya evine girdi. 27 Mart 2007'de ikiz kız çocuklarını doğuran Hamm, onlara Grace Isabella ve Ava Caroline adlarını verdi. ErtuÄŸrul Karsak Eyüp Ertuğrul Karsak (d. 28 Şubat 1968, İstanbul), Türk akademisyen, mühendis. 1985 yılında Robert Koleji'ni, 1989 yılında İTÜ'yü bitirdi; 1991 yılında University of Southern California (USC) ve 1994 yılında da İTÜ'de lisansüstü eğitimlerini tamamladı. 1990 yılında University of Southern California'da asistan olarak görev yaptı. 1992-1993 yılları arasında Yapı Kredi Bankası'nda çalıştı. 1994-1996 yılında Galatasaray Üniversitesi Endüstri Mühendisliği'nde yardımcı doçent olarak görev yaptı. 1996-1997 yıllarında Université Paris-Dauphine'de konuk öğretim üyesi olarak görev yaptı. 1996-2001 yılları arasında Galatasaray Üniversitesi Endüstri Mühendisliği Bölümü'nde doçent olarak bulundu. Haziran 1997-Nisan 2008 tarihleri arasında Fen Bilimleri Enstitüsü Müdürlüğü yaptı. 2001 yılından bu yana aynı üniversitede profesördür. Ocak 2008 - Şubat 2015 tarihleri arasında Galatasaray Üniversitesi rektör yardımcılığı görevinde bulunmuştur. Nisan 2008 - Nisan 2014 tarihleri arasında Galatasaray Üniversitesi Mühendislik Fakültesi dekanı olarak görev yapmıştır. 2 Nisan 2015 tarihinde Cumhurbaşkanı Recep Tayyip Erdoğan tarafından Galatasaray Üniversitesi rektörlüğüne atanmıştır. â€Ž Behram paÅŸa Hayrettin KaraoÄŸuz Hayrettin Onur Karaoğuz (d. 1 Ocak 1984, Bakırköy), Türk oyuncu, sunucu ve komedyen. Eğitim hayatına Ahmet Hamdi Tanpınar İlköğretim Okulu’nda başladı. Sonrasında Yahya Kemal Beyatlı Lisesi’ni bitirdi. 2004 yılında Kadir Has Üniversitesi reklamcılık bölümünü kazanarak eğitim hayatını sürdürdü. Üniversite hayatına başlamasıyla üniversitenin tiyatro kulübünde arkadaşlarıyla beraber tiyatro çalışmalarında bulunmuştur. 2004-2009 yılllarında Dario Fo'nun Klakson Borazan ve Bırtlar adlı oyununda "komiser" karakterini canlandırdı. Ardından Alfred Jerry'nin "Kral Übü" adlı oyununda başrol oynadı 2009 senesinde arkadaşlarıyla sahneye koydukları absurd-komedi tarzı "Kral Übü" oyunu ile "en iyi reji", "en iyi kadın oyuncu" ve "en iyi erkek oyuncu" ödülünü almışlardır. Hayrettin Karaoğuz bu oyunda "Kral Übü" karakteri ile İstanbul Belediyesi Kültür A.Ş tarafından "en iyi erkek oyuncu" ödülüne layık görülmüştür. Ardından Jean Paul Sarter'ın doğal oyunculuk tarzı olan "İş İşten Geçti" oyununda Dixon rolünü sergilemiştir. Tiyatro hayatına Yakovos Kambanellis'in Savaş Baba oyunundaki "Fileksenos" ve Sermet Çağlayan'ın "Ayak Bacak Fabrikası" oyununda "Öküz" karakteri ile devam etmiştir. Bu oyunlarla Türkiye'de turneye çıkarak birçok yerde sahne almıştır. Ayrıca tiyatrodaki arkadaşlarıyla beraber "Yaratık" adında bir oyun yazıp birçok yerde sahnelemişlerdir. Üniversitede arkadaş grubuyla bir ekip oluşturdu ve videolar çekip sosyal medyada yayınlamaya başladılar. Okul hayatının son 2 yılı Beyoğlu’nda stand-up gösterileri yaptı. Üniversitenin son senesinde dönemin favori filmi "Issız Adam"'a (Çağan Irmak) karşı çektikleri "Kızsız Adam" videosu medyada büyük ses getirdi. Ardından reklam kampanyalarında yer almaya başladı. Turkcell "Nar Reklam Kampanyası"'nda yer aldı. Bu sırada Rasim Öztekin, Işın Karaca, Neco ve Hande Subaşı gibi isimlerinde yer aldığı "Gelecekten Bir Gün" adlı sinema filminde başrol oyuncusu olarak yer aldı. Filmin ardından "Doritos Hisseli Tatlar Kampanyası" nın reklam yüzü oldu. 2011 yılında Star TV’de 2 sezon izleyiciyle buluşan "Hayrettin" adlı komedi programını hazırlayıp sundu. Ayrıca 2010 yılından bugüne 100’ü aşkın üniversitede öğrencilerle buluşmuş tek kişilik gösterisini sunmuştur. Birçok global firmanın bayi toplantılarında sahne alarak izleyenlerine keyifli anlar yaşatmıştır. 2013 yılında Atv'nin ramazan için hazırladığı 30 bölümlük yarışma programı "Harry" ile ekrana gelmiştir. Son 2 yıldır Fanta markasının reklam yüzüdür ve her yıl düzenlenen Fanta Gençlik Festivalinde sahne alıp, izleyicilere eğlence dolu bir şov sunmaktadır. Fanta tarafından hazırlanan ve kendisinin yer aldığı "sokak oyunlarının kahramanları" viral reklam filmi "Kristal Elma" ödülüne layık görüldü. Eylül 2013 yılında, hem Los Angeles YouTube stüdyolarında çalışmalar yapmak ve oradaki meslektaşlarını incelemek hem de kendisini geliştirip sevenlerine daha fazlasını sunabilmek üzere Amerika’nın Los Angeles şehrinde yaşamıştır. Matt Damon, Keanu Reeves, Cuba Gooding Jr., Jennifer Garner gibi isimlerle görüşmelerde bulunmuştur. İngiliz asıllı youtuber Sam Pepper ile başarılı videolara imza atmıştır. Dream Works Stüdyoları’nda ziyaretler gerçekleştirmiştir. YouTube’un Los Angeles şehrinde düzenlenen workshop’larına katılmış, mesleği ve kariyeri anlamında olumlu katkılar sağlayacak eğitimler almıştır. 2014 Mayıs ayında Türkiye’ye dönmüştür. Amerika'daki süre zarfında birçok başarılı videoya imza atmış, sosyal mecralarda oldukça ses getirmiştir. Bez bebek Bez bebek, insan figüründe yapılan bir çeşit oyuncak. En eski oyuncaklar arasında yer alan bez bebeğe, 5. yüzyılın ilk yarısında Antik Roma'da bir çocuk mezarında da rastlanmıştır. Oklokrasi Oklokrasi (, "okhlokratía"; ), ayak takımı yönetimi anlamına gelen tabir. İlk çağlarda demokrasiye yönelik eleştirel olarak kullanılırdı. Çoğunluk diktası ve mobokrasi ile de paralel olarak kullanılır. Bilgi işlem Bilgi işlem, bir kurumun verilerini ve bilgisini saklayan, işleyen ve ayrıştıran bölümüne denir. Günümüzde bilgi işlem daha çok bir kurumun teknik altyapısını sağlayan bölüm olarak düşünülse de, genel olarak bilgi işlemin üstlendiği roller bunun ötesindedir. Bilgi işlem, sağladığı teknik altyapı ile tüm verilerin saklanmasında ve bunlardan istatistik ve raporların çıkarılmasında görev alır. İnsanda bilgi işlem motor kontrol tarafından gerçekleştirilir. Bilgi işlemin üstlendiği roller bilgi sistemlerinin inceleme alanına girer. Ali BeratlÄ±gil Ali Beratlıgil (1931 -1 Şubat 2016), Türk futbolcu ve teknik direktör. Türkiye'nin 1954 FIFA Dünya Kupası finallerine katılan kadrosunda yer aldı. Futbol kariyerine 15 yaşında, doğduğu şehir olan İzmit'in yerel takımlarından İzmit Kâğıtspor'un altyapısında başladı. 17 yaşında as takıma yükseldi. 1951'de Galatasaray'a transfer oldu. En başlarda Sağ bekte forma giyse de 1953-54 sezonundan itibaren teknik direktör Gündüz Kılıç tarafından forvette görev verilmeye başlandı. İstanbul Profesyonel Ligi'nin 1954-55 sezonunda attığı 14 golle ligde gol kralı oldu. 1956-57 sezonunda Dinamo București ile oynanan Şampiyon Kulüpler Kupası maçlarında oynayarak kariyerinin iki Avrupa kupası maçına çıktı. Aynı dönemde takım kadrosunda yer alan Ali Soydan ile karıştırılmaması için kendisine "Büyük Ali" ismi takıldı. 1954-55 ve 1955-56 sezonlarında lig şampiyonluğu yaşadı. 1959'da Galatasaray'dan ayrıldı ve Adalet'e transfer oldu. 7 Temmuz 1959'da ise 25.000 lira bonservis bedeliyle İstanbulspor ile iki yıllık sözleşme imzaladı. 1962-63 sezonunda Feriköy formasını giyen Beratlıgil, sezon sonunda futbolculuk kariyerini sonlandırdı. 11 Aralık 1953'te İtalya ile oynanan Akdeniz Kupası maçında ilk ve tek Türkiye B millî takımı formasını giydi. İsviçre'de düzenlenen 1954 FIFA Dünya Kupası kadrosuna dahil edilse de forma şansı bulamadı. Türkiye A millî takımı ile ilk maçına ise 19 Şubat 1956'da, Macaristan ile oynanan karşılaşmada çıktı. Toplamda altı kez A millî formayı giyerken gol atmayı başaramadı. Futbolculuğu bırakmasının ardından antrenörlüğe başlayan Beratlıgil, 24 Temmuz 1967'de Samsunspor ile menajer olarak anlaştı. Ertesi yıl Mersin takımı Tarsus İdman Yurdu'nun başına geçti. Bundan sonra ise çeşitli takımlarda görev aldı. Futbolculuğu bıraktıktan sonra, 1967'deki teknik direktörlüğüne kadar bir süreliğine Ali Sami Yen Stadyumu müdürlüğü görevini yürüttü. Ali Beratlıgil'in 15 Eylül 1957'den beri 53 yıldır evli olduğu eşi Şükran Beratlıgil, 2010 yılında yaşamını yitirdi. Çiftin evliliğinin ardından dünyaya gelen oğulları Sinan Beratlıgil, spor yazarlığı yapmaktadır. 1 Şubat 2016'da, tedavi gördüğü Bursa'da hayatını kaybetti. Sophus Nielsen Sophus Erhard "Krølben" Nielsen (d. 15 Mart 1888; ö. 6 Ağustos 1963) Danimarkalı eski amatör futbolcu ve teknik direktördür. "Krølben" (Çarpık bacak) lakaplı Nielsen tarihte bir Millî maçta on gol birden kaydeden ilk futbolcu olmuştu. Oyuncu Danimarka ile çıktığı 20 maçta toplam 16 gol kaydetti ve 1908 ile 1912 Yaz Olimpiyatları'nda gümüş madalya kazandı. Nielsen ayrıca 1940 yılında iki maçlığına Danimarka millî takımı teknik direktörlüğü yaptı. Kopenhag doğumlu Nielsen kariyerine yerel Boldklubben Frem takımında başladı ve kulüp kariyerinin büyük bölümünü burada geçirdi. Nielsen Danimarka millî takımının resmi olarak ilk kez oluştuğu 1908 Yaz Olimpiyatları için kadroya çağrıldı. Futbolcu Danimarka'nın tarihindeki ilk resmi maçı olan Fransa B karşılaşmasında