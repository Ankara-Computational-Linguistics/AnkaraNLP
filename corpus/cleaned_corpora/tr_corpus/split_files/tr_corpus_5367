aynı sezon Bundesliga şampiyonu oldular ve UEFA Kupası finalinde Hollanda temsilcisi Feyenoord Rotterdam'a elenerek finalist oldular. Aynı sezon Lehmann'da disiplin sorunları vardı. SC Freiburg maçında, Lehmann Soumaila Coulibaly pozisyona girerken onunla çarpıştı ve onu tekmeledi, penaltı oldu. Daha sonra Lehmann'ın sözleşmesi bir süre askıya alındı. Hâlâ Borussia Dortmund tarihinde ligde en çok kırmızı kart alan kalecidir. 2003 y覺l覺nda Borussia Dortmund'dan ayr覺lmak zorunda kald覺. Lehmann 25 Temmuz 2003'te David Seaman'ın yedeği olarak Arsenal'e transfer oldu. 2003-04 sezonunda her maçta oynadı. Ancak, Lehmann, oyun tarzı ve sık sık açılması yüzünden bazen hatalı goller yedi. Arsenal 24 Ekim 2004'e kadar yenilmedi. Arsenal'deki ilk sezonunda 54 maçta oynadı. 2004-05 sezonu ortasında, Lehmann istenileni veremedi ve formayı Manuel Almunia'ya kaptırdı. Ancak, Almunia hatalı goller yedi ve Lehmann tekrar formasına kavuştu. Sezon sonunda ayrılacağı spekülasyonları ortaya yayıldı, ancak ayrılmadı. Lehmann 2005 FA Cup finalinde Manchester United maçındaki performansıyla maçın adamı oldu. Önemli kurtarışları ve iyi pozisyon tutmasıyla ilk 90 dakika 0-0 bitti. Uzatmalarda da gol olmayınca maç penaltılara gitti. Penaltılarda Paul Scholes'un şutunu kurtararak Arsenal'in 5-4 kazanmasını sağladı. Lehmann 2005-06 sezonunda Arsenal formasıyla 15 Nisan 2006'daki West Bromwich Albion ile yapılan 100. Premier League maçında oynadı. Arsenal'in UEFA Şampiyonlar Ligi finaline ilk kez gelmesinde büyük katkısı oldu. On maçta bir gol yiyerek rekor kırdı. 853 dakika boyunca kalesinde sadece bir gol gördu. O tek golü de Lehmann'a Bayern Münih'teki Hasan Salihamidžić 2. tur ilk maçında 64. dakikada attı. Lehmann rövanş maçında gol yemedi. Yarı finaldeki Villarreal maçında, Lehmann 89. dakikada Juan Román Riquelme'nin penaltısını kurtardı. 2006 UEFA Şampiyonlar Ligi finalindeki FC Barcelona maçında skor 0-0'ken 18. dakikada Samuel Eto'o'ya yaptığı sert faulle oyun dışı kaldı ve bir Şampiyonlar Ligi finalinde oyuncu dışı kalan ilk kaleci oldu, ama bu Şampiyonlar Ligi'nde yılın kalecisi ödülünü almaya engel olamadı ve sezon sonunda sözleşme yeniledi. Lehmann'ın sözleşmesi 2007 yazında sona eriyordu ve hakkında birçok spekülasyon vardı. Ancak, 26 Nisan 2007'de sözleşmesini 2008'e kadar uzatarak bu spekülasyonlara cevap vermiş oldu. 2007-08 sezonunun ilk lig maçında, Lehmann daha 52. saniyede büyük bir hata yaptı ve David Healy, Fulham adına bir gol attı. Ancak Arsenal maçı 2-1 kazandı. İkinci lig maçı ise Blackburn Rovers maçıydı, yine bir hata yaptı ve Blackburn David Dunn'ın ayağından beraberliği buldu, maç 1-1 sonuçlandı. 24 Ağustos'ta, İngiltere maçındaki aşil tendonu sakatlığı yüzünden tedavi için Almanya'ya döndü. Bu yüzden, ligin üçüncü maçında Manuel Almunia kaleye geçti. Lehmann daha sonra formasını geri almak için dört ay daha beklemek zorunda kaldı ve Şampiyonlar Ligi grup maçı olan Steaua Bükreş maçında forma giydi. Yaklaşık bir ay sonra, Arsenal formasıyla FA Cup üçüncü tur rakibi Burnley karşısında beşinci maçına çıktı. Bu arada Lig Kupasında ise üçüncü kaleci Łukasz Fabiański oynuyordu. Lehmann, Manuel Almunia'nın ardından ikinci kaleci olduğu için hayal kırıklığına uğradı. Arsène Wenger daha sonra Lehmann'a söz verdi, eğer Arsenal'de kalırsa FA Kupasındaki her maçta oynayabilecekti. 29 Ocak 2008'de, Lehmann sözleşmesinin sonuna kadar takımdan ayrılmamaya karar verdi. Lehmann taraftarlar, oyuncular ve ailesi için takımda kaldı. 2 Şubat 2008'de, Almunia'nın sakatlığıyla beş ay sonra Manchester City maçıyla formasına kavuşmuş oldu. Arsenal maçı 3-1 kazandı. Almunia sakatlığı geçtikten sonra grip olmasıyla, Lehmann Şubat ayında üç maçta daha oynadı. UEFA Şampiyonlar Ligi 2. tur ilk ayak maçında AC Milan'a 4-0 yenildi. Almunia Nisan ayı başlarında başka bir sakatlık daha geçirdi, Lehmann 13 Nisan 2008'de Manchester United maçıyla geri döndü. Arsenal bu maçta 2-1 yenildi. Lehmann'ın son maçı olacağı ile ilgili spekülasyonlar vardı, ama Lehmann 19 Nisan'daki Reading maçında oynadı ve Arsenal maçı 2-0 kazandı. Sonraki hafta, Łukasz Fabiański Derby County maçında kaleye geçti ve ilk lig maçında oynamış oldu. Almunia daha sonra iyileşti. Ancak, 4 Mayıs 2008'de Everton maçında Lehmann son kez oynadı ve son 20 dakika Fabianski kaleye geçti. Lehmann oyundan çıkarken taraftarlar onu alkışladı. Daha sonra, Wenger o maçın Lehmann'ın veda maçı olduğunu doğruladı. Haziran 2008 başlarında, Lehmann VfB Stuttgart ile bir yıllık sözleşme imzaladı. 24 Temmuz 2008 tarihinde sezon öncesi antrenmanlara katıldı ve kulüpteki ilk maçına 30 Temmuz 2008'de eski takımı Arsenal ile yapılan hazırlık maçına çıktı. Kulüpteki ilk resmi maçına ise 10 Ağustos'ta DFB-Pokal'de FC Hansa Lüneburg'u 5-0 yendikleri maçta çıktı ve bir hafta sonra Bundesliga'daki ilk maçında Borussia Mönchengladbach'ı 3-1 yendiler. 3 Nisan 2009'da sözleşmesini 2010 yazına kadar uzattı. 30 Haziran 2010'da futbolu bıraktığını açıkladı. 14 Mart 2011'de, Alman gazetesi "Bild" Lehmann'ın emeklilikten vazgeçip Arsenal ile görüştüğünü bildirdi. 17 Mart 2011 tarihinde Arsenal'de Wojciech Szczęsny, Lukasz Fabianski ve Vito Mannone sakatlandığı için Lehmann ile sezon sonuna kadar sözleşme imzaladı. Lehmann 19 Mart 2011'de West Bromwich Albion maçında oynadı, ama gezeteler yaşı nedeniyle Lehmann'ın formda olmadığını yazdı. Arsène Wenger Lehmann'ın formda olmadığını itiraf etti. Lehmann 29 Mart 2011'de Arsenal'in yedeklerinin Wigan ile yaptığı maçta oynadı. Arsenal 2-1 yenildi. 10 Nisan 2011'de, Manuel Almunia ısınırken sakatlandığı için Jens Lehmann Blackpool maçında oynadı. Arsenal'deki 200. maçında 3-1 kazandılar. Lehmann böylece Premier Lig'de Arsenal adına oynayan en yaşlı oyuncu oldu. Bu rekor daha önce Jock Rutherford'a aitti. Lehmann'ın Arsenal ile olan sözleşmesi sona erince tekrar emekli oldu. Lehmann millî takımdaki ilk maçına Şubat 1998'de Umman karşısında çıktı. Bugüne kadar 61 millî maçta forma giydi. Uzun bir süre Bayern Münih kalecisi Oliver Kahn'ın ardından ikinci kaleci olarak görev yaptı. FIFA Dünya Kupası 2002 kadrosuna alındı, ama turnuva boyunca Oliver Kahn bir numara olarak görev yaptı. 7 Nisan 2006'da, however, Almanya teknik direktörü Jürgen Klinsmann Lehmann'ı FIFA Dünya Kupası kadrosuna birinci olarak aldı. Lehmann FIFA Dünya Kupası'ndaki ilk maçında Kosta Rika'dan iki gol yedi. O golleri Paulo Wanchope attı. Ama Almanya maçı 4-2 kazandı. Lehmann sonraki üç maçta hiç gol yemedi ve o zamana kadar yenilmeyen Almanya son 16'da kendisi gibi nağmalup İsveç ile karşılaştı ve İsveç'i 2-0 yendiler. Lehmann'ın en önemli millî maçı Arjantin ile yapılan çeyrek final maçı oldu (30 Haziran 2006, Olympiastadion, Berlin). Maçın 90 dakikası 1-1 berabere bitti ve uzaltmalarda gol olmadı. Penaltılara gelen karşılaşmayı Lehmann'ın kurtarışlarıyla Almanya kazandı. Penaltılarda iki kritik kurtarış yapan Lehmann, Roberto Ayala ve Esteban Cambiasso'nun gollerine izin vermedi. Aynı zamanda Almanya 4 penaltıyı gole çevirdi ve toplam 5-3 kazandılar. Lehmann bu maçtan sonra kahraman olarak görüldü ve Oliver Kahn'dan övgü aldı. Almanya yarı finalde İtalya ile karşılaştı. Lehmann kayda değer kurtarışlarına rağmen uzaltmalarda yediği 2 golle İtalya kazandı. İtalya finale yükseldi. Üçünücülük için yarışan Almanya'da emekli olan Oliver Kahn Lehmann'ın isteğiyle üçüncülük maçında oynadı. Kahn o maçta kaptanlık pazubandını taktı. Ağustos 2006'da Lehmann FIFA Dünya Kupası sırasında farklı bir krampon giydiği için ayağından yaralandı. Almanya Futbol Birliği'nun sponsoru Adidas olduğu için, Lehmann da Adidas giymek zorunda kaldı. Lehmann'ın sponsoru Nike'tı. Ağustos 2006'da, Lehmann Euro2008'den sonra millî takımı bırakacağını açıkladı. Ancak, Ocak 2007'de öyle bir kararı olmadığını açıkladı. Lehmann 26 Mart 2008'deki İsveç maçına kadar toplam 681 dakika gol yemeyerek rekor kırdı. 8 Ağustos 2008'de, Lehmann millî takımı bıraktığını açıkladı. Jens Lehmann Essen'de büyüdü. 1998 yılında liseden A ile mezun olduktan sonra, 1992 ve 1998 yılları arasında futbol oynarken Münster Üniversitesi'nde Ekonomi çalıştı. 1999'da, bir ilköğretim öğretmeni olan Conny ile evlendi. Lehmann daha sonra Conny'nin futbolcu olan oğlu Knut Reinhardt ile Lasse'yi kabul etti. Çiftin ayrıca iki çocuğu daha var Mats (d. 2000) ve Lieselotta (d. 2006). Lehmann ilk kez Alman/Güney Afrikalı yapıtı "Themba"da oynadı. Big John Jacobs rolünde oynadı. Bir futbol antrenörü ve yetenek avcısı olan Jacobs, Themba'yı keşfeder, genç ve hırslı bir oyuncudur. yoksulluk AIDS ve şiddetle karşı karşıyadır, ama sonunda Güney Afrika millî takımında oynar. Film Lutz van Dijk'in bir romanına dayanmaktadır. !264!!2!!1!!0!!0!!0!!19!!0!!284!!2 !5!!0!!1!!0!!0!!0!!0!!0!!6!!0 !129!!0!!7!!0!!0!!0!!41!!0!!177!!0 !147!!0!!13!!0!!2!!0!!36!!0!!198!!0 !65!!0!!5!!0!!0!!0!!20!!0!!90!!0 !1!!0!!0!!0!!0!!0!!0!!0!!1!!0 !621||2||27||0||5||0||116||0||769||2 !Toplam||61||0 Philipp Lahm Philipp Lahm (d. 11 Kasım 1983, Münih), Bayern Münih formasını giymiş Alman eski futbolcudur. Lahm sağ bek, ön libero ve orta saha gibi mevkilerde forma giymektedir. Bayern Münih'in kaptanlığını yapmaktadır. Kaptanı olduğu Almanya millî futbol takımı ile 2014 Dünya Kupası'nı kazanmıştır. Dünya Kupası kazandıktan sonra millî takımı bıraktığını açıklamıştır. Philipp Lahm, 2010 FIFA Dünya Kupası'ndan hemen sonra nikâh masasına oturarak, hayatını kız arkadaşı Claudia Schattenberg ile birleştirdi. Philipp Lahm, 2011 yılında 27 yaşında, "İnce Fark - Nasıl En İyi Futbolcu Olunur" adını verdiği, kendi hayat hikâyesini anlatan bir kitap çıkardı.Kitap içerik olarak Lamn'ın futbol kariyeri, genel futbol çevresine dair edindiği gözlemler ve teknik direktörü hakkındaki ağır eleştirileri ile oldukça ses getirmiştir. Bayern MÃ¼nih Millî takım Kod Sayfası 437 IBM PC ya da MS-DOS kod sayfası 437, 1981 yılı civarındaki IBM kişisel bilgisayarlarının orijinal karakter setiydi. Genellikle "CP437" olarak kısaltılır ve DOS-US ya da OEM-US olarak da bilinir. Franck Ribéry Franck Pierre Ribéry (d. 7 Nisan 1983, Boulogne-sur-Mer, Fransa), Fransız Millî futbolcudur. Serie A takımlarından Fiorentina'da forma giymektedir. 1 Temmuz 2004 tarihinde, Ligue 1 ekiplerinden Metz'e bedelsiz olarak transfer oldu. Ribéry, 2004-05 sezonunda 20 maça çıktı ve 2 gol kaydetti. Metz forması ile ilk maçına 7 Ağustos 2004 tarihinde, Nantes maçında giydi. Maç 1-0 galibiyet ile sonuçlandı. Metz adına ilk golü ise 22 Ağustos 2004 tarihinde, Lyon karşısında gol atarak kaydetti. Maç 1-1 berabere sonuçlandı. Bu sezon Toulouse maçında da gol kaydetti. 1 Ocak 2005 tarihinde, Süper Lig ekiplerinden Galatasaray'a 2.5 Milyon Euro karşılığında transfer oldu. Ribéry, 2004-05 sezonunda 2 maça çıktı ve hiç gol kaydedemedi. Galatasaray forması ile ilk maçına 10 Nisan 2005 tarihinde, Trabzonspor maçında giydi. Maç 2-0 yenilgi ile sonuçlandı. 11 Mayıs 2005 tarihinde, Fenerbahçe ile oynanan Türkiye Kupası final maçında 1 gol ve 1 asist ile 5-1'lik galibiyete katkı yapmıştır. Bu maçta 52 dakika görev aldı. 22 Mayıs 2005 tarihinde, Fenerbahçe ile oynanan maçta da 81 dakika görev aldı. 1 Temmuz 2005 tarihinde, Ligue 1 ekiplerinden Marseille bedelsiz olarak transfer oldu. Ribéry, 2005-06 sezonunda 35 maça çıktı ve 6 gol kaydetti. Marseille forması ile ilk maçına 30 Temmuz 2005 tarihinde, Bordeaux maçında giydi. Maç 2-0 yenilgi ile sonuçlandı. Marseille adına ilk golü ise 18 Eylül 2005 tarihinde, Troyes karşısında gol atarak kaydetti. Maç 2-1 galibiyet ile sonuçlandı. Avrupa Ligi'nde Ribéry ilk maçına 20 Ekim 2005 tarihinde, CSKA Moskova karşısında çıktı. Maç 2-1 galibiyet ile sonuçlandı. Avrupa Ligi'nde ilk golü ise 23 Şubat 2006 tarihinde, Bolton karşısında gol atarak kaydetti. Maç 2-1 galibiyet ile sonuçlandı. UEFA Intertoto Kupası'nda Ribéry ilk maçına 3 Ağustos 2005 tarihinde, Lazio karşısında çıktı. Maç 3-0 galibiyet ile sonuçlandı. UEFA Intertoto Kupası'nda ilk golünü de bu maçta kaydetti. Ribéry, 2006-07 sezonunda 25 maça çıktı ve 5 gol kaydetti. 24 Ocak 2007 tarihinde, Auxerre ile yapılan maçta Ribéry 2 gol kaydederek başarılı performansını sürdürdü. Ribéry bu sezonda Sochaux ve Monaco takımlarına gol atmayı başardı. 1 Temmuz 2007 tarihinde, Bundesliga ekiplerinden Bayern Münih'e 25 Milyon Euro karşılığında transfer oldu. Ribéry, 2007-08 sezonunda 28 maça çıktı ve 11 gol kaydetti. Bayern Münih forması ilk kez 11 Ağustos 2007 tarihinde, Hansa Rostock maçında giydi. Maç 3-0 galibiyet ile sonuçlandı. Bayern Münih adına ilk golünü ise 18 Ağustos 2007 tarihinde, SV Werder Bremen ile yapılan maçta kaydetti. Maç 4-0 galibiyet ile sonuçlandı. 27 Nisan 2008 tarihinde, Stuttgart ile yapılan maçta Ribéry 2 gol kaydederek başarılı performansını sürdürdü. DFB-Pokal'da Ribéry ilk maçına 6 Ağustos 2007 tarihinde, Burghausen karşısında çıktı. Maç 5-4 galibiyet ile sonuçlandı. DFB-Pokal'daki ilk golünü de 27 Şubat 2008 tarihinde, TSV 1860 München ile yapılan maçta kaydetti. Maç 1-0 galibiyet ile sonuçlandı. UEFA Avrupa Ligi'nde Ribéry ilk maçına 20 Eylül 2007 tarihinde, Belenenses karşısında çıktı. Maç 1-0 galibiyet ile sonuçlandı. UEFA Avrupa Ligi'ndeki ilk golünü de 6 Mart 2008 tarihinde, Anderlecht ile yapılan maçta kaydetti. Maç 5-0 galibiyet ile sonuçlandı. UEFA Avrupa Ligi'ndeki diğer golleri ise Getafe ve Zenit maçlarında kaydetti. DFL-Ligapokal'da Ribéry ilk maçına 21 Temmuz 2007 tarihinde, SV Werder Bremen karşısında çıktı. Maç 4-1 galibiyet ile sonuçlandı. DFL-Ligapokal'daki ilk golünü de bu maçta 2 gol atarak kaydetti. 19 Nisan 2008 tarihinde, Bayern Münih DFB-Pokal'da Dortmund ile finale kaldı. Ribéry bu maçta 120 dakika görev aldı. Maç 2-1 galibiyet ile sonuçlandı ve DFB-Pokal'ı Bayern Münih kazanmış oldu. 28 Temmuz 2007 tarihinde, Bayern Münih DFL-Ligapokal'da Schalke 04 ile finale kaldı. Ribéry bu maçta sakatlığından dolayı görev alamadı. Maç 1-0 Bayern Münih galibiyeti ile bitti ve DFL-Ligapokal'ı Bayern Münih kazanmış oldu. Ribéry, 2008-09 sezonunda 25 maça çıktı ve 9 gol kaydetti. UEFA Şampiyonlar Ligi'nde Ribéry ilk maçına 30 Eylül 2008 tarihinde, Lyon karşısında çıktı. Maç 1-1 beraberlik ile sonuçlandı. UEFA Şampiyonlar Ligi'ndeki ilk golünü de 10 Aralık 2008 tarihinde, Lyon ile yapılan maçta kaydetti. Maç 3-2 galibiyet ile sonuçlandı. UEFA Şampiyonlar Ligi'ndeki diğer golleri ise Sporting ve Barcelona maçlarında kaydetti. Ribéry, 2009-10 sezonunda 19 maça çıktı ve 4 gol kaydetti. Bu sezonda Dortmund, Wolfsburg, Hamburg ve Schalke 04 takımlarına gol atarak başarılı performansını sürdürdü. 22 Mayıs 2010 tarihinde, Bayern Münih UEFA Şampiyonlar Ligi'nde Inter ile finale kaldı. Ribéry bu maçta kırmızı kart cezalısı olduğu için görev alamadı. Maç 2-0 Inter galibiyeti ile bitti ve UEFA Şampiyonlar Ligi'ni Inter kazanmış oldu. 15 Mayıs 2010 tarihinde, Bayern Münih DFB-Pokal'da SV Werder Bremen ile finale kaldı. Ribéry bu maçta 90 dakika görev altı ve 1 gol kaydetti. Maç 4-0 Bayern Münih galibiyeti ile bitti ve DFB-Pokal'ı Bayern Münih kazanmış oldu. Ribéry, 2010-11 sezonunda 25 maça çıktı ve 7 gol kaydetti. 7 Mayıs 2011 tarihinde, St. Pauli ile yapılan maçta Ribéry 2 gol kaydederek başarılı performansını sürdürdü. 7 Ağustos 2010 tarihinde, Bayern Münih DFL-Supercup'ta Schalke 04 ile finale kaldı. Ribéry bu maç için 18 kişilik kadroda yer almadı. Maç 2-0 Bayern Münih galibiyeti ile bitti ve DFL-SuperCup'ı Bayern Münih kazanmış oldu. Ribéry, 2010-11 sezonunda 32 maça çıktı ve 12 gol kaydetti. Freiburg, SV Werder Bremen ve Schalke 04 ile yapılan maçlarda Ribéry 2 gol kaydederek başarılı performansını sürdürdü. 19 Mayıs 2012 tarihinde, Bayern Münih UEFA Şampiyonlar Ligi'nde Chelsea ile finale kaldı. Ribéry bu maçta 96 dakika görev aldı. Maç 5-4 Chelsea galibiyeti ile bitti ve UEFA Şampiyonlar Ligi'ni Chelsea kazanmış oldu. 12 Mayıs 2012 tarihinde, Bayern Münih DFB-Pokal'da Dortmund ile finale kaldı. Ribéry bu maçta 90 dakika görev aldı ve 1 gol kaydetti. Maç 5-2 Dortmund galibiyeti ile bitti ve DFB-Pokal'ı Dortmund kazanmış oldu. Ribéry, 2010-11 sezonunda 27 maça çıktı ve 10 gol kaydetti. Hoffenheim ve Mönchengladbach ile yapılan maçlarda Ribéry 2 gol kaydederek başarılı performansını sürdürdü. 25 Mayıs 2013 tarihinde, Bayern Münih UEFA Şampiyonlar Ligi'nde Dortmund ile finale kaldı. Ribéry bu maçta 90 dakika göre aldı. Maç 2-1 Bayern Münih galibiyeti ile bitti ve UEFA Şampiyonlar Ligi'ni Bayern Münih kazanmış oldu. 1 Haziran 2013 tarihinde, Bayern Münih DFB-Pokal'da Stuttgart ile finale kaldı. Ribéry bu maçta 90 dakika görev aldı. Maç 3-2 Bayern Münih galibiyeti ile bitti ve DFB-Pokal'ı Bayern Münih kazanmış oldu. 12 Ağustos 2012 tarihinde, Bayern Münih DFL-Supercup'ta Dortmund ile finale kaldı. Ribéry bu maçta 80 dakika görev aldı. Maç 2-1 Bayern Münih galibiyeti ile bitti ve DFL-SuperCup'ı Bayern Münih kazanmış oldu. Ağustos 2019'da Ribéry, İtalyan takımı Fiorentina'ya bedelsiz transfer olarak sözleşme imzaladı. 24 Ağustos'ta ilk karşılaşmaya çıktı. 2019-20 Serie A sezonunun açılış maçında Napoli'ye 4-3 ev kaybettiler ve maça sonradan oyuna girerek yedek olarak çıktı. Fransa ile ilk maçına 13 Haziran 2006 tarihinde, İsviçre maçına çıktı. Maç 0-0 beraberlik ile sonuçlandı. Fransa adına ilk golünü ise 27 Haziran 2006 tarihinde, İspanya ile yapılan maçta kaydetti. Maç 3-1 galibiyet ile sonuçlandı. 9 Temmuz 2006 tarihinde, Fransa 2006 FIFA Dünya Kupası'nda İtalya ile finale kaldı. Ribéry bu maçta 100 dakika görev aldı. Maçı penaltı vuruşları sonrasında 6-4 İtalya kazandı ve 2006 FIFA Dünya Kupası'nın sahibi oldu. 2008 Avrupa Futbol Şampiyonası, 2010 FIFA Dünya Kupası ve 2012 Avrupa Futbol Şampiyonası'nda Fransa formasını terleten Ribéry 2014 FIFA Dünya Kupası'nda sakatlığı nedeni ile forma giyememiştir. 13 Ağustos 2014 salı günü millî takım kariyerini noktaladığını açıklamıştır. Ribery 7 Nisan 1983 Fransa-Boulugne doğumludur. Ribery iki yaşında iken ailesi onun da arabada olduğu bir trafik kazası geçirmiş ve Ribery'nin kaza sonrası yüzüne yaklaşık yüz dikiş atılmıştır. Ribéry'nin yüzündeki yara izinin sebebi budur. Bu yara izinden dolayı da lakabı ""Scarface (Yaralı Yüz)""dür. Türkiye'de oynadığı sıralarda ise sağ kanattaki tutulmaz sürati nedeniyle daha çok ""Ferraribery"" olarak anılmaktaydı. Lille kulübünün 13 yaşında alt yapısına girerek futbol hayatı tam anlamı ile başlamış oldu. Cezayir asıllı olan eşi Wahiba Belhami için 2006 yılında İslam dinini seçen ve Bilal Yusuf Muhammed ismini alan Ribery, "Dinim, benim özelimdir. İnançlı biriyim ve İslam dinini tercih ettiğim günden beri kendimi zihinsel açıdan gelişmiş ve güçlenmiş hissediyorum. Din, benim karakterimi ve dünya görüşümü değiştirmedi" diye konuştu. 2009 yılında "reşit olmayan biri ile para karşılığı seks" yaptığı iddiası ile Karim Benzema ile birlikte karıştığı skandal nedeni ile soruşturma geçirdi. 2010 Dünya Kupası öncesi patlak veren olaylar sonucu, 2014 yılında sonlanan davada mahkeme zanlıların, Zahia Dehar'ın reşit olmadığını bilmediklerine hükmetti ve dava kapandı. Ricardo Carvalho Ricardo Alberto Silveira de Carvalho (d. 18 Mayıs 1978), Portekizli eski millî futbolcudur. 2006 FIFA Dünya Kupası'nda yarı finale çıkan Portekiz millî futbol takımında yer alan Carvalho, 2004 Avrupa Futbol Şampiyonası'nda finale çıkan Portekiz'in kadrosunda bulunuyordu. Ricardo Carvalho 1996-1997 sezonunda FC Porto takımına katıldı. Gelecek sezon Leça takımına kiralandı ve profesyonel kariyerinde ki ilk çıkışı burada yaptı. 1999-2001 yılları arasında Vitória de Setúbal ve FC Alverca takımlarına kiralandı. 2001-02 sezonunda Jorge Costa ve Jorge Andrade'dan sonra üçüncü seçenek olarak Porto'ya geri döndü, ancak ilk 11 başlangıcında hızla bir yer kazandı ve savunma merkezinde Andrade ile müthiş bir ortaklık kurdu. Bu da Jorge'nin kaptanlığına zarar verdi. Jorge, Nisan 2002'de beş aylığına Charlton Athletic'e kiralandı. Carvalho o sezon Portekiz liginde 25 maçta forma şansı buldu. Sonraki sezonda Jorge Costa Porto'ya döndü ve Jorge Andrade İspanya takımı Deportivo de La Coruña'ya kiralandı. José Mourinho'nun takımın başında olduğu için Carvalho, Costa ve Pedro Emanuel'in arkasındaki üçüncü seçenek olarak maçlara çıktı, ancak daha sonra mükemmel formu onu ilk 11'e yükseltti. UEFA Kupası yarı finalleri, SS Lazio ile UEFA Kupası finali de dahil olmak üzere Porto'nun uzatmalarda Celtic'i 3-2'yi yendiği maçta oynadı. Carvalho bu sezon sonunda Portekiz Yılın Futbolcusu ve Porto Yılın Futbolcusu seçildi. Portekiz millî takımı adına 2004 Avrupa Futbol Şampiyonası kadrosu için seçildi ve turnuvada UEFA Euro Turnuva Takımı'na da aday gösterildi. Sezonun sonunda Carvalho, Internazionale, FC Barcelona, Real Madrid ve Manchester United gibi en iyi Avrupa kulüpleri tarafından izlendi. Real Madrid, Carvalho için 8.2 (7 £) milyon € teklif etti, ancak Porto, İspanyol ekibinin çok düşük bir teklif yaptığını, savunmacı için 23.5 milyon €'dan daha düşük bir fiyatı kabul etmeyeceklerini bildirdi. Birkaç gün sonra, İngiliz kulübü Chelsea, Portekiz takımının kabul ettiği teklife binaen 30 € (25.5 £) milyon teklif etti. O dönem 2004 Avrupa Futbol Şampiyonası'ün en iyi merkezi defans oyuncularından biri olarak kabul edilen Carvalho, Stamford Bridge'de eski koçu José Mourinho ve eski takım arkadaşı Paulo Ferreira'nın bulunduğu İngiliz kulübü ile üç yıllık bir sözleşme imzaladı. Carvalho, 30 milyon € (o sırada 20 milyon £) bir ücretle imzaladı ve Chelsea ile ilk sezonunda 50 yıl sonra ilk kez Premier League şampiyonluğunu ve Lig Kupasını kazanmasında önemli rol oynayarak son derece iyi performans gösterdi. Chelsea formasıyla ilk golünü Norwich City FC karşısında 3-1 galibiyet alınan maçta attı. Merkezi savunmada kaptan John Terry ile olan uyumu, Chelsea'nin iki Premier Lig şampiyonluğunun ardında önemli bir faktör olarak tanımlandı. Carvalho, 2005-06 sezonunun başında, seçim politikası hakkında yorum yaptıktan sonra Mourinho ile açıkça tartıştığı için kadro dışı bırakıldı. Carvalho, Chelsea teknik direktörünün sezonun ilk oyunu için onu kadro dışı bırakma kararının "anlaşılmaz" olduğunu söyledi, ancak Mourinho, "Carvalho, bazı şeyleri anlamakta sorun yaşıyor gibi görünüyor, belki bir IQ testi yaptırmalı" diye cevap verdi. Daha sonra yine de kararlar lehine döndü ve Eylül ayından itibaren neredeyse düzenli forma şansı buldu. 19 Ekim 2005'te sezonun ilk golünü UEFA Şampiyonlar Ligi grup aşamasında Real Betis'e karşı 4-0 iç galibiyet aldıkları maçta attı. Carvalho, 23 Kasım'da Chelsea'nin RSC Anderlecht karşısında deplasmanda oynadığı 2-0 deplasman galibiyetiyle sezonun ikinci golünü atarak Avrupa'daki gollerine devam etti. Ocak ayında, Charlton Athletic'e karşı 1-1 berabere kalınan Premier League maçında Carvalho, Chelsea kariyerinde ki ilk kırmızı kartını aldı. 10 Ağustos 2010'da Real Madrid, Carvalho'yı iki yıllık bir sözleşme için 7.9 € (6.7 £) milyonluk bir ücret karşılığında kadrosuna kattı. İlk maçına 13 Ağustos 2010'da Real Madrid'in 0-0 berabere bitmesi üzerine penaltılarla 4-2 kazanılan Bayern Münih maçında çıktı. 19 Ekim 2010'da AC Milan'a karşı bir UEFA Şampiyonlar Ligi zaferinde Carvalho, İspanyol gazetesi "Marca" tarafından maçın adamı seçildi. Carvalho, 19 Şubat 2011'de Levante UD'ye karşı üçüncü ve son sezon golünü 2-0 ligde kazandıkları maçta attı. 2012-13 sezonunda Real Madrid ile geleceği hakkında önemli gelişmeler vardı, yönetici José Mourinho 29 Ağustos 2012'de kulübün "onun hizmetlerine artık ihtiyaç duyulmadığını" açıkça belirtti. Ancak Carvalho, sözleşmesinin sonuna kadar kulüpte kalmayı seçti. 28 Mayıs 2013'te AS Monaco, web sitelerinde Portekizli savunucuyu Real Madrid'den istediklerini doğruladı. Real Madrid sözleşmesi 1 Temmuz'da sona erdiğinde Ligue 1 kulübüne ücretsiz olarak transfer oldu. Carvalho, Monako ile bir yıllık sözleşme imzaladı. 10 Ağustos 2014 tarihinde Monako sezona kendi sahasında FC Lorient karşısında 2-1 mağlubiyetle başladı, Carvalho bu maçta sarı kart gördü. 14 Nisan 2015'te Monako'nun Şampiyonlar Ligi'nin çeyrek finallerinin ilk ayağında Juventus'a 1-0 kaybettiği maçta Álvaro Morata'ya faul yaptı. Temmuz 2015'te, Temmuz 2016'ya kadar uzatılan yeni bir yıllık anlaşma imzaladı. 10 Ağustos 2016 tarihinde Ligue 1 kulübü Monako ile üç yıllık bir sezondan sonra sözleşmesini yenilemeyeceğini açıklandı. 9 Ocak 2017'de Carvalho, Çin Süper Ligi'nde André Villas-Boas yönetimindeki Şangay SIPG'siyle anlaştığını duyurdu. 15 Şubat 2017'de resmen Shanghai SIPG'ye katıldı. Carvalho, 6 Ekim 2017'de İspanya'da vergi kaçakçılığı nedeniyle yedi ay hapis cezasına çarptırıldı. Teosofi Derneği Teosofi Derneği, Teosofi ile ilgili olarak "Helena Petrovna Blavatsky" tarafından kurulan derneğin adı. Teosofi Derneği (Theosophical Society) 1875 yılında Amerika Birleşik Devletleri'nin New York kentinde H.P. Blavatsky, Henry Steel Olcott, William Quan Judge tarafından kurulmuştur. Derneğin ilk amacı medyum fenomenini araştırma ve açıklamaktı. Olcott ve Blavatsky'nin Hindistan'a gitmesinden sonra derneğin çalışmaları Doğu dinlerine kaydı ve Derneğin gündemine alındı. Blavatsky, Key to Theosophy adlı yazısında derneğin amacını ırk, din veya itikat farkı olmaksızın Dünya dinleri ve bilimlerini, Aryan ve diğer kutsal metinleri, Doğanın gizemlerini ve insanda potansiyel psişik ve spiritüel güçleri her bakımdan araştırmak şeklinde ortaya koymuştur. Blavatski'nin ölümünden kısa bir süre sonra Olcott ve Annie Besant ile Judge arasında çıkan anlaşmazlık 1895'te Judge'un onlardan ayrılıp derneğin Amerika şubesinin çoğu üyesiyle California Pasadena'da Theosophical Society'yi kurmasına Olcott ve Besant'ın da Hindistan'da Theosophical Society - Adyar'ı kurmasına yol açmıştır. Üçüncü bir grup da Pasadena grubundan 1909'da ayrılıp United Lodge of Theosophists or ULT'yi kurmuştur. Helena Petrovna Blavatsky Helena Petrovna Blavatsky (Rusça: Еле́на Петро́вна Блава́тская, Ukraynaca: Олена Петрівна Блаватська) ya da Helena von Hahn (Rusça: Елена Петровна Ган, Ukraynaca: Олена Петрівна Ган) (d. 12 Ağustos 1831 Yakaterinoslav, Rus İmparatorluğu (Şimdiki Dnipro, Ukrayna) - ö. 8 Mayıs 1891, Londra), Alman asıllı Rus okültist, Teosofi Derneği'nin kurucusu ve teozofinin batıda yaygınlaşmasını sağlayan kişidir. Madam Blavatsky diye de bilinir. 31 Temmuz 1831'de Ukrayna'da doğmuş ve 8 Mayıs 1891'de Londra'da ölmüştür. 1848'den 1858'e kadar dünyayı dolaşmış, 1873'te New York'a göç etmiştir. 1878'te de Amerikan vatandaşı olmuştur. Ricardo Pereira Ricardo Alexandre Martins Soares Pereira kullandığı adıyla Ricardo (d. 11 Şubat 1976), emekli Portekiz'li kaleci 2003 yılında Boavista'nın UEFA Kupası'nda yarı final oynamasında baş rol oynayan Ricardo, sezon bitiminde Sporting Lizbon'a geçti. Luis Felipe Scolari sayesinde 2004 Avrupa Şampiyonası'nda Portekiz millî futbol takımının as kalecisi durumuna gelen Ricardo, çeyrek final maçında İngiltere millî futbol takımı karşısında kurtardığı ve attığı penaltı ile maçın yıldızı oldu. 2006 FIFA Dünya Kupası'nda da çeyrek finalde İngiltere millî futbol takımı karşısında Steven Gerrard, Frank Lampard ve Jamie Carragher'ın penaltılarını kurtaran Ricardo takımını yarı finale taşıdı. 2014 yılında emekli oldu. 279||1|||||||||||||||| 48||0|||||||||||||||| 327||1|||||||||||||||| 57 (sigara) 57, İran'da üretilen küçük boyutlardaki sigara markasıdır. İsmini Şemsi 1357 tarihinde meydana gelen İran İslâm Devrimi'nden alır. İran'da daha çok maden ocaklarında çalışan işçiler tarafından tüketilen 57, Ürdün'den Türkiye'ye kadar pek çok Orta Doğu ülkesinde satılmaktadır. Yapılan bir araştırmada, İran'da satılan sigaralar arasında en az nikotin içeren marka olduğu tespit edilmiştir. Kültür endüstrisi Frankfurt Okulu'nun, özellikle Max Horkheimer ve Theodor W. Adorno tarafından geliştirilen ve kullanılan ve Okul'un genel yaklaşımını ifade ana kavramlardan birisi kültür endüstrisi. Okul’un özgül Marksizm anlayışlarını açıkça gösterir bu kavramlaştırma, çünkü geleneksel Marksizm düşüncesindeki altyapı-üstyapı ya da ekonomi-kültür gibi temel ayrımları dışta bırakır. Geleneksel Marksizm altyapı-üstyapı kavramlarıyla ve özellikle de "altyapıya" verilen ağırlıklı rol ile ilgilenir. Frankfurt Okulu'nda ise bu anlayış, yerini yeni bir durum olarak tespit ettikleri "altyapı-üstyapı kaynaşması" fikrine bırakır. Kültürün kendisinin bir "endüstri" ve kültür ürünlerinin de metalar haline geldiği iddiası kültür endüstrisi kavramının ortaya çıkışına kaynaklık eder. Bu kavramlaştırma, bir anlamda sistemin (kapitalizmin ve endüstri toplumunun) kendini her düzeyde, altyapıda ya da üst yapıda nasıl "yeniden" ürettiği ve meşrulaştırdığını açıklayan bir yön izler. Kültürel ürünler standartlaştırılarak ve buna karşı farklılıklar marjinalleştirilerek bu ürünlerin tanıtılma ve dağıtım tekniklerinin "rasyonelleştirilmesidir" Kültür endüstri’sinde anlatılan. Böylece, Kültür ile Endüstri'nin bileşiminden doğan yeni bir ekonomik-toplumsal-siyasal gerçekliğin eleştirel değerlendirilmesi hedeflenmektedir. Bu endüstri, sanatsal biçimin "bütünselliğine" önem vermez, "etkinin" öncelikli hakimiyetini düşünür. Öncelikli amacı gündelik yaşamın sıkıcılığına karşı "geçici bir kaçış olanağı" sunması, bu şekilde oyalanma ve zihinsel uzaklaşma sağlayarak tam da "bu zeminde" sistemin sürekliliğini sağlamasıdır. Ancak, elbette "kaçış" geçicidir ve "gerçek" değildir, insanların yaşamlarındaki temel gerçeklikleri, yani baskıları ve yoksunluklarını unutmaları ve çalışma azimlerini yeniden bulmaları amaçlanır. Üretim ve tüketim bu noktadan itibaren sistemin, kendini yeniden ürettiği araçlarıdır artık. Adorno, özellikle endüstri ürünlerinin insanları kaçındıkları dünyaya nasıl yeniden eklemlediğini ve böylece sistemi güçlendirdiğini göstermeye çalışmıştır. Burada söz konusu olan ikili bir süreçtir, bir yanda endüstri kültürelleşmekte ve öte yandan kültür de endüstrileşmektedir. Kültür endüstrisi, ürünleriyle, yaşamdaki olumsuz faktörlerin doğal nedenlere ya da tesadüflere bağlı olduğunu düşündürür. Böylece bağımlılık ve yükümlülük bilinci genelleşir. Kültür endüstrisi bu anlamda, ideolojinin (Endüstri ideolojisinin) kültürel metalar aracılığıyla yayılmasını ve içselleştirilmesini hedeflemektedir denebilir. Mevcut düzen içinde "ideoloji bir tür toplumsal harç" olarak anlaşılabilirse, kültür endüstrisinin bu harcı yeniden üretip görünmez kılarak dolaşıma soktuğu ve böylelikle mevcut toplumsal-siyasal yapıyı sıvadığı söylenebilir. Boş zamanın, yani iş dışındaki zamanların nasıl denetlendiğini,kontrol edildiğini ve yönlendirildiğini anlamak "da" kültür endüstrisi anlayışının araştırma konusudur.Birey, hem üretim hem de tüketim alanlarında belirlenmiş ve yönlendirilmiştir. Kültür endüstrisi, bu anlamda sistemin yeniden ve yeniden üretiminin hem maddi hem de düşünsel gerçekliğidir. Yine de, tüm bu kuşatıcı durumla birlikte ve bu durumun içinde eleştirel teoriye bir "alan" ve "imkân" kalmaktadır. Eleştirel teori, "bu özgül alanda" kurulup kültür endüstrisine karşı deşifre edici/aydınlatıcı etkinliğini sürdürebilecektir. Bunun nasıl mümkün olabildiği, bu mümkünlüğün kuramsal düzlemde nasıl temellendirileceği elbette çeşitli itirazlara ve eleştirilere maruz kalmıştır, ancak "kültür endüstrisi" kavramlaştırması bu sorunlara rağmen 20.yüzyıldaki kültür kuramının gelişimine ve dolayısıyla da kapitalist toplum yapısındaki yeni durumlara/ olgulara açıklık getirmekte önemli başarılar göstermiştir. Popüler kültür, kitle kültürü, egemen kültür, yüksek kültür, pop kültürü vb. türde eski-yeni kavramlar ve bunlar etrafında dönen politik-teorik tartışmalar birçok bakımdan ve özellikle de köken itibarıyla Frankfurt okulu kaynaklıdır ve Kültür Endüstrisi kavramından gelmektedir. Kültür endüstrisi kavramlaştırması, sonuç olarak, hem derin yapısı hem de gündelik yaşamdaki mekanizmaları itibarıyla yabancılaşmanın nasıl meydana geldiğini, üretim ve tüketim süreçlerinin bütünlüğünde anlama ve değerlendirme imkânı sunmaktadır, diyebiliriz. Satanizm Satanizm, Şeytan'ı veya şeytan simgesini yücelten, ve bazı mezheplerinde şeytana tapmayı emreden öğreti. Satanizm, teistik satanizm ve ateistik satanizm (Laveyan satanizm) olmak üzere ikiye ayrılır. "Teistik satanizm" Şeytan'ın ruhani varlığına tapınılan, orta çağ kökenli satanizm türüyken; "ateistik satanizm" şeytan'ın sembol veya felsefi bir simge olarak kabul edildiği, ve bu simgenin dini inançlar başta olmak üzere; ortak değerlere karşı yüceltildiği satanizm türüdür. Ateistik satanizm, Amerikalı Macar asıllı Anton Szandor Lavey tarafından kurulan Şeytan Kilisesi ile ortaya çıkıp şekillenmiştir. Teistik satanizm, Şeytan'ın ruhani varlığına ve gücüne tapınılan satanizm türüdür. Teizm'den yola çıkılarak, kutsal kitaplarda anlatılan veya ruhani boyuttaki bir Şeytan'a inanılır Kendilerini, şeytanın en seçkin topluluğu olarak gören ve gizliliğe önem vermeleri nedeniyle günümüzde de ne tür törenler ve etkinlikler yaptıklarına dair çok fazla bilgi bulunmayan bir teistik satanizm mezhebidir. Teistik Satanizm, ruhani bir boyutta yaşadığına inanılan şeytan ile iletişim kurma, ondan yardım isteme veya şeytana tapınma gibi eylemleri de barındırır. Teistik Satanistlerin çoğunluk bir kısmı; Şeytan'ı bilge, insanlara yol gösterici ve dost bir varlık olarak görmektedir. Teistik Satanizm, Laveyan (Ateistik/Felsefik) Satanizmin aksine çok tanrılı bir inanış biçimine sahiptir. Ateistik Satanizm, Teistik Satanizmden felsefesini alıntı yapmıştır fakat insanlar bu Modern Satanizmi günümüzde insanlar arasında yaygın olmasıyla birlikte Teistik Satanizmin hiç var olmadığını ve Satanizm kavramının ilk Anton Sandor Lavey tarafından olduğu iddia edilir. Satanizm kelime anlamı Fransa'dan gelmektedir. Şeytana tapınım için yaratılan bir isimdir. Normal şartlar altında sadece Satanizm demek yeterlidir. Modern Satanizm yaygınlaştığından dolayı Teistik yani inançlı Satanizm diye belirtmek zorunda bırakılır. Teistik Satanizm altında birçok gruplaşma vardır, Satanistler arasında mezhep yerine ekol kavramı bulunmaktadır. Ekoller konusu kişiye göre yorumlamasına kalmıştır. Teistik Satanizm dindir. Felsefesi ve din kavramına bakış açısı ve yorumlaması farklı olmasından dolayı insanların kafa karışıklığına kolay yol açmaktadır ve bu yüzden insanların Satanizmi öğrenmesi ive temeli oturtması hayli zordur. Enginizasyon mahkemeleri ve Cadı Avı var olduğu ve uygulandığı tarihlerinden beri bilgilere ulaşmak zorlaşmıştır ve Satanizm yani Şeytan tapınımına karşıtlık hâliyle fazla olduğundan ötürü bireysel gelişim ve araştırma odaklı bir inanç olmuştur. Bu sebepten dolayı da Satanizm adı altında birçok gruplaşma görülebilir . Ateistik satanizm kavramı ilk olarak 1966 yılında Anton Szandor LaVey ile ortaya çıkmıştır. Ateistik satanizm, Şeytan'ın yüceltildiği, ancak Şeytan'ın sembol veya bir öğreti olarak kabul edildiği satanizm türüdür. Şeytan'ın ruhani varlığına inanılmaz. LaVeyan satanizm, ateizm ve materyalizm temelli bir inanıştır. Felsefi yönden: bireycilik, egoizm, kısasa kısas ve belirli sınırlar dahilinde hazcılığı savunmaktadır. LaVeyan satanistler birer ateisttir, ve Şeytan'ın varlığına inanmazlar. Şeytan'ın varlığına inanmadıkları gibi, "Tanrı, Ruh, Büyü, Cennet, Cehennem" gibi doğaüstü kavramların hiçbirine inanmazlar. LaVeyan satanistler materyalisttir. Metafizik kavramların hepsini reddederler. LaVeyan satanizm, Şeytan kavramını doğaüstü bir varlık olarak kabul etmez. Şeytan'ı felsefi bir öğretmen, bir figür veya bir sembol olarak kabul eder. LaVeyan satanistlere göre, Şeytan; insanın vahşi doğasını temsil etmektedir. Şeytan, insanın içindeki hayvani duyguları, içgüdüleri ve dürtüleri temsil eder. İnsanlar içlerindeki bu içgüdüleri temel alarak yaşamalıdır. LaVey'e göre: İnsanlar tarafından uydurulan "Tanrı" kavramı bunları yasaklamıştır, ve günah olarak kabul etmiştir. Şeytan simgesi bunun tam zıttını oluşturmaktadır. Satanist bir birey, Şeytan'ın temsil ettiği bu kavramlara göre yaşamalıdır. LaVeyan satanizm'de yer alan "Şeytan = Sembol/Öğreti" kavramını ilham alan satanizm türüdür. Şeytan'a sadece sembolik olarak inanılır. Bu akımın temsilcileri, egemen ahlak sisteminden bağımsızlaşmak için şeytanî semboller kullanırlar. Temsilcileri için şeytan sembolü, insanlığın kurtuluşu ve güçlenişi yolundaki en ilham verici örneklerden biri olarak algılanır. Şeytan Kilisesi, Anton Szandor LaVey'in 1969'da yazdığı Şeytani İncil'de ifade edilen satanizmi uygulayan dinî organizasyon. LaVey'in ölümünden sonra Şeytan Kilisesi'nin başına Peter Howard Gilmore "baş rahip" olarak geçmiştir. Şeytan Kilisesi'nin baş rahibi Peter Gilmore'un düşünceleri ve faaliyetlerine karşı çıkan, Anton LaVey'in kızı Karla LaVey; "First Satanic Church" oluşumunu kurmuştur. 1975 yılında Amerika'da, eski bir rahip olan "Michael Aquino" tarafından kurulan; Mısır tanrısı Set'e tapınma amaçlı okült organizasyon. Kimi çevreler tarafından teistik satanist bir organizasyon olarak tanımlanmıştır. Daha çok küçük gruplar halinde Avrupa'da görülürler ve bazıları satanist olarak tanımlanır. Bünyesindeki iki ana grup dikkat çeker. Bu gruplar gelenekçidirler ve antik kaynaklara saygı gösterirler, daha keskin ve katı yaklaşımları vardır. Şeytan Kilisesi, Anton Szandor LaVey'in 1969'da yazdığı Şeytani İncil ("The Satanic Bible")'de ifade edilen satanizmi uygulayan dini organizasyon. LaVey'in ölümünden sonra, Şeytan Kilisesi'nin başına Peter Howard Gilmore "baş rahip" olarak geçmiştir. Şeytan Kilisesi tanrıya ya da şeytana dua etmez. LaVey satanizmi herkesin kendi kendisinin tanrısı olduğuna inanır. İnsan tutkularının ve doğasının bastırılmasına inanmaz. David Shankbone'un yüksek rahip Peter Gilmore ile yaptığı bir röportajda, "Benim kendi gerçek inancım, doğaüstü güçlere inanan herhangi biri bir derece çıldırmıştır. İster Şeytana ister Tanrıya inansınlar onlar kendilerini geri çekme nedenleridir." Gilmore'un tanımına göre şeytan "bir davranma biçimidir". Şeytan İbranicede 'düşman' veya 'karşı çıkan', soru soran biri anlamındadır. Gilmore şöyle der: " Satanizm ateizmle başlar. Kainata bakarız, ilgisizdir. Tanrı yok, Şeytan da yok. Hiç kimsenin umurunda değil!" Ricardo Antalya AtatÃ¼rk Stadyumu Antalya Atatürk Stadı Antalya'da 12 bin 453 koltuk kapasiteli olan ve bir dönem Antalyaspor'un maçlarını oynadığı stadyum. 1965'te açılan stadyum 2010 yılında çürük raporu alarak resmi maçlara kapatıldı. 2016 yılı Şubat ayında yıkılmıştır. Fransız mimar Furet Turn tarafından tasarlanan Antalya Şehir Stadyumu'nun temeli 1964’te atıldı ve ertesi yıl hizmete açıldı. Zaman içinde kısım kısım eklemelerle stadyumun kapasitesi 12 bin 453'e kadar çıkartıldı. 1998 yılında Antalyaspor'un maçlarını kentin kuzeyindeki Varsak Stadyumu'nda oynaması gündeme gelince kullanılmaması düşünüldü. Ancak Varsak Stadyumu'nun altyapı eksiklerinin tamamlanamaması sağlam raporu alınamaması sonucu Antalya Atatürk Stadı'nın genişletilmesine karar verildi. Antalya Büyükşehir Belediyesi'nin yaptığı çalışmayla çevresi SİT alanı olan stadyumda çalışma yapılabilmesi izni çıktı ve stadyuma kale arkası tribünleri eklendi. Antalya Atatürk Stadyumu uzun yıllar Türkiye'deki milli bayramların kentte kutlandığı yer olarak kullanıldı. Antalya Atatürk Stadyumu 23 Nisan 2003 tarihinde oynanan Türkiye Kupası finaline ev sahipliği yaptı. Finalde Trabzonspor, Gençlerbirliği'ni 3-1 yenip kupayı müzesine götürdü. Stadyumda 2007'de çim yenileme çalışması yapıldı. 2010 yılında ise stadyumun taşıyıcı kolonlarında görülen çürüme nedeniyle Türkiye Futbol Federasyonu'ndan izin alınmadı ve Antalya Atatürk Stadyumu için 'maç oynanamaz' raporu verildi. Maçlarını oynamak için yeni stadyum arayışına giren Antalyaspor, 2012 yılına kadar Antalya Mardan Stadyumu'nu 2015 yılına kadar da Akdeniz Üniversitesi Stadyumu'nu kullandı. Antalyaspor Onursal Başkanı Menderes Türel, Antalya Büyükşehir Belediyesi başkanı olarak 2014 yılında yaptığı açıklamada Antalya Atatürk Stadı'nın yıkılarak içinde bulunduğu Karaalioğlu Parkı'na dahil olacağını söyledi. Antalya Atatürk Stadyumu, 2016 yılı Şubat ayında yıkılmıştır. Yıkımın ardından stadın olduğu bölge, Büyükşehir Belediyesi’nce ‘Karaalioğlu Parkı ve Çevresi Kent Tasarım Projesi’ kapsamında gösteri alanı olarak düzenlenecek. 11 bin 548 kapasiteli stadyumun sahası 105 metre uzunluğunda ve 68 metre genişliğindedir. Tümü koltuklu olan tribünlerde engelliler için ayrılan bir kısım bulunmaktadır. Stadyumun 170 kişilik protokol tribünü, 150 kişilik basın tribünü ve yayın odası bulunmaktadır. Stadyum içinde boks, judo ve havalı silahlar atış salonu ile masa tenisi çalışma alanlarına da sahip. Cezayir millî futbol takımı Cezayir millî futbol takımı, Cezayir'i uluslararası arenada temsil eden futbol takımıdır. 1930-1962 yılları arasında düzenlenen kupalara katılmayan Cezayir, 1966'daki kupaya katılmak istedi. Buna karşın FIFA'nın o dönem Afrika şampiyonu olan ülkenin Asya ya da Okyanusya şampiyonlarından biri ile eleme oynamaları gerektiğini belirten kuraldan ötürü Afrika ülkeleri şampiyonaya katılmama kararı aldı. Sonraki şampiyonalar olan 1970, 1974 ve 1978′de elemeleri geçemeyen Cezayir, Dünya Kupası'na ilk kez katıldığı 1982'de Batı Almanya karşısında elde ettiği 2-1'lik galibiyetle büyük yankı uyandıran Cezayir, grubunda elde ettiği 2 galibiyet ve 1 mağlubiyete rağmen Gijón Saldırmazlık Paktı olarak adlandırılan maçtan ötürü elenmekten kurtulamadı. 1986 FIFA Dünya Kupası'na da katılan Cezayir, Brezilya, İspanya ve Kuzey İrlanda ile aynı grupta mücadele etti. Ancak bu sefer sadece Kuzey İrlanda karşısında 1 beraberlik elde ederek elendi. 1990 FIFA Dünya Kupası'na gitme fırsatını Mısır'a karşı alınan 1-0'lık yenilgiyle kaçıran Cezayir, 1990'da kazanılan Afrika Uluslar Kupası'nın ardından düşüşe geçti. 2010 FIFA Dünya Kupası elemelerinde grubunda ilk 5 maçında 13 puan toplayan Cezayir, son maçında Mısır ile karşılaştı. İlk maçta 3-1 mağlup ettiği Mısır'a bu kez 2-0 yenilen Cezayir, bu sonucun ardından play-off maçı oynamak durumunda kaldı. Mısır'ın 90+5'te bulduğu 2. gol grupta iki takım arasındaki bütün hesapları dengelemişti. Sudan'da oynanan baraj maçında ezeli rakibi Mısır'ı 40. dakikada Antar Yahia'nın attığı golle 1-0 yenen Cezayir, 24 yıl aradan sonra tekrar Dünya Kupası'na katılma hakkını elde etti. 2010 FIFA Dünya Kupası'nda Slovenya ile ABD'ye kaybeden Cezayir, tek beraberliğini İngiltere karşısında alarak bir kez daha ilk turda elendi. Cezayir en iyi Dünya Kupası derecesini 2014 FIFA Dünya Kupası'nda elde etti. 1 galibiyet, 1 beraberlik ve 1 mağlubiyet ile grubunda 2. oldu ve son 16 turuna kaldı. Son 16 turunda Almanya'ya uzatma dakikalarında (92. ve 119.) yediği gollerle yenildi ve elendi. İlk onbirde 2019 Afrika Uluslar Kupası eleme grubu C için çağrıldı. Xmgrace Grace "GRaphing, Advanced Computation and Exploration of data." cümlesinin kısaltılmasıdır. Bu yazılım, X Pencere Sistemi ve Motif için bir WYSIWYG 2B (iki boyutlu) çizim aracıdır. Grace Unix-benzeri İşletim Sistemleri'nin hepsinde çalışabilir, bunlara ek olarak, VMS, OS/2 ve Win9*/NT/2000/XP (Cygwin kullanılarak) İşletim Sistemleri'nde çalışabilir. Kayseri AtatÃ¼rk Stadyumu Kayseri Atatürk Stadyumu , Kayseri'de 1956 yılında temelleri atılmış ve 1960 yılında hizmete açılmış olan stadyumdur. Kayserispor ve Kayseri Erciyesspor'un maçlarına ev sahipliği yapmıştır. Kayseri Olayı olarak bilinen 1967 yılında 43 kişinin ölümüyle neticelenen Kayserispor-Sivasspor maçı bu stadta oynanmıştır. Stadyumun kale arkası tribünü yapıldıktan sonra koltuksuz kapasitesi yaklaşık 32000 iken koltuklu toplam kapasitesi 25.918 dir ve Kayseri Kadir Has Şehir Stadyumu'nun tamamlanması ile 2009 yılının Ocak ayında yıkılmıştır. Bulunduğu konum Kayseri Büyükşehir Belediyesi tarafından satılarak,farklı bir konuma yapılan Kayseri Kadir Has Şehir Stadyumu'nun arsasının ve maliyetinin çoğu karşılanmıştır. Manisa 19 MayÄ±s Stadyumu Manisa 19 Mayıs Stadyumu, Manisa'da Manisaspor'un ve 2017-18 Süper Lig sezonunun ikinci yarısına kadar Akhisar Belediyespor'un maçlarına ev sahipliği yapan stadyum. Kapasitesi yeni yapılan modern ve UEFA standartlarına uygun kapalı tribünüyle 16 bin 597 kişiye ulaşmıştır. 2012 sezonu sonu itibarı ile tüm tribünlerin üzeri kapatılacaktır. 6 Şubat 2013 tarihinde Türkiye ile Çek Cumhuriyeti arasında oynanan hazırlık karşılaşması bu stadyumda oynanan ilk millî karşılaşma olarak tarihe geçmiştir. Zico Zico olarak tanınan Arthur Antunes Coimbra (d. 3 Mart 1953, Rio de Janeiro), Brezilya'nın ve dünya futbolunun 80'lerdeki en iyi futbolcularından biri olarak kabul edilmektedir. 1978, 1982 ve 1986 FIFA Dünya Kupası finallerinde Brezilya millî takımının formasını giydi. 88 kez Brezilya millî takımının formasi giymiştir. 1983 yılında World Soccer dergisi tarafından "Yılın Futbolcusu" seçilen Zico, 1982 FIFA Dünya Kupası'nda ise Brezilya'nın en golcü ismi olmuştur. 1991 yılında Fernando Collor de Mello tarafından Brezilya'nın ilk spordan sorumlu ulusal sekreterliği (Spor Bakanlığı) görevine getirilmiştir. Bir yıl süren görevi sırasında sonradan "Zico kanunu" olarak anılan yeni düzenlemeleri yürürlüğe koymuştur. Brezilya’da hâlen geçerli olan Zico yasası, futbolcuların bonservis sahipliğini futbolcular lehine güncelleyen, ayrıca özel kulüpler kurulmasına olanak veren bir içeriğe sahiptir. Teknik direktörlük kariyerine daha önce oynadığı Kashima Antlers'de teknik menajer ve koordinatör (1995, 1996-2002) olarak başladı. 1998 FIFA Dünya Kupası'nda Brezilya millî takımının teknik koordinatörlüğünü yaptı. Brezilya 2006 Organizasyon Komitesi Başkanı (2000) oldu. 2002-2006 yılları arasında Japonya millî takımı teknik direktörlüğünü yaptı. Kimi çevrelerce "Beyaz Pelé" olarak adlandırılmaktadır. Ülkesinde buna ek olarak "Galinho" olarak da bilinir. Zico'ya Japon hayranları tarafından ise "Futbolun Tanrısı" (サッカーの神様, Sakkā no kamisama) lakabı yakıştırılmıştır. Zico, Fenerbahçe'nin kulüp tarihinde, Avrupa kupalarındaki en başarılı teknik direktörüdür. UEFA Şampiyonlar Ligi gruplarında bir Türk takımına en fazla puan kazandıran, Şampiyonlar Ligi'nde Fenerbahçe'yi çeyrek finale yükselten ilk teknik direktördür. Kısa bir süreliğine Olimpiakos takımını çalıştırdıktan sonra bu takımdan kovulmuştur. 15 Ağustos 2011 tarihinde Irak Futbol Federasyonu ile bir anlaşma imzalamış ve 19 Ağustos 2011 tarihinde Katar'a karşı oynanan maç ile Irak millî futbol takımında teknik direktörlük görevine başlamıştır. 28 Kasım 2012 tarihinde sözleşme şartlarının yerine getirilmediğini söyleyerek istifasını açıkladı. "Mezopotamya'nın Aslanları" lakablı takımda, 2011 Eylül'ünde takımın başına geçerken, çıktığı 21 karşılaşmada 10 galibiyet, 6 beraberlik ve 5 yenilgi aldı. Arthur Zico, 2013-2014 sezonunda Katar'ın Al-Gharafa takımı ile 2 yıllığına anlaşmıştır. 2014 yılında ise Arthur Zico, o sezon Robert Pires, Elano Blumer ve David Trezeguet gibi yıldız oyuncuların yanı sıra Marco Materazzi gibi ünlü futbol adamlarının katıldığı Indian Super League takımlarından FC Goa'nın başına getirildi. Sakarya AtatÃ¼rk Stadyumu Sakarya Atatürk Stadyumu, Sakarya'daki 13.216 kişilik eski stadyumdur. Stadyum Sakaryaspor'un iç saha maçlarına ev sahipliği yapmaktayken, 8 Ekim 2017 tarihinden itibaren yerini Yeni Sakarya Atatürk Stadyumu'na bırakmıştır. 4 EylÃ¼l Stadyumu 4 Eylül Stadyumu, Sivas'ta bulunan 15.060 kapasiteli stadyumdur. Sivasspor'un iç saha maçlarına ev sahipliği yapar. Stadyumdaki son maç 19 Mayıs 2016'da Sivasspor ile Fenerbahçe arasında oynandı. 2005 yılında Sivasspor'un Süper Lig'e çıkmasıyla kapasitesi artırıldı ve UEFA kriterlerine göre düzenlendi. Gece aydınlatma sistemi kuruldu. Kırmızı ve beyaz renklerdeki koltuklarla döşendi. Stadyum; Kapalı, Maraton, Kapalı yanı ve Kale arkaları olmak üzere 4 bölümden oluşmaktadır. 'Maraton' tribünü kendi arasında A, B, C ve D olmak üzere 4 bloğa ayrılır. 'Kapalı yanı' tribünleri ise "Havuz Tarafı A" ve "Gar Tarafı B" olarak adlandırılır. Misafir takım seyircilerine 1.200 kapasiteli havuz tarafındaki kale arkası verilmektedir. Sivasspor, 2008-09 sezonu'nda ligi 2. bitirerek Şampiyonlar Ligi ön eleme turlarına katılmaya hak kazanmıştır. Bu yüzden Haziran 2009'da stadyumda yenileme çalışmaları başlatılmıştır. Kale arkaları dışındaki Maraton, Kapalı yanı ve VIP bölümlerinin üzeri kapalıdır. Ayrıca Sivas, doğuda yer aldığı için kışları derece eksinin altlarına düşmektedir. Bu yüzden çim, alttan ısıtmalıdır. Atılan İlk Gol: Hücum Aksu (DK. 1) (Akçaabat Sebatspor) Atılan Son Gol: Raul Meireles (DK. 67) (Fenerbahçe) Sivasspor'un İlk Golü: Cem Çıtak (DK. 36) (Rizespor: 21 Ekim 1984) Sivasspor'un Son Golü: Joan Oumari (DK. 22) Sivasspor'un İlk Teknik Direktörü: Mümtaz Sümer Sivasspor'un Son Teknik Direktörü: Mesut Bakkal İlk Maçı Yöneten Hakem: Altan Öncül Son Maçı Yöneten Hakem: Cüneyt Çakır Sivasspor'un İlk Galibiyeti: (4-1) (Şanlıurfaspor - 4 Kasım 1984) Sivasspor'un Son Galibiyeti: (2-1) (Gençlerbirliği - 7 Mayıs 2016) İlk Sarı Kart Gören Futbolcu: Tamer Elik (DK:9) (Şanlıurfaspor - 4 Kasım 1984) Son Sarı Kart Gören Futbolcu: Mehdi Taouil (DK:88) (Fenerbahçe - 19 Mayıs 2016) İlk Kırmızı Kart Gören Futbolcu: Son Kırmızı Kart Gören Futbolcu: Gökhan Süzen (DK:71) (Gençlerbirliği - 7 Mayıs 2016) Umut Sanat 1974 yılında telif hakları ve film dağıtım şirketi olarak kurulan Umut Sanat, Türkiye'de film, sanat ürünleri prodüksiyonu ve animasyon konusunda faaliyet gösteren bir şirketler grubudur. UMUT SANAT geçmişten gelen tecrübesi ile eğlence sektöründe büyüme potansiyeli olan alanlarda yatırımlar gerçekleştirmiştir : Umut Sanat'ın faaliyet gösterdiği belli başlı alanlardır. Umut Sanat, bu faaliyetlerini 5 şirketin çatısı altında sürdürmektedir... » Umut Sanat Ürünleri Â» Umut Sanat Filmcilik » Umut Sanat Kültür » Kenet Turizm A.Ş. » Kenet Uluslararası A.Ş. https://web.archive.org/web/20060703024807/http://www.umutsanat.com.tr/ Oliver Neuville Oliver Neuville (d. 1 Mayıs 1973 Locarno, İsviçre), İsviçre asıllı Alman eski futbolcudur. 2006 FIFA Dünya Kupası'nda Almanya millî futbol takımı kadrosunda bulunan Neuville, Polonya millî futbol takımına 90. dakikada attığı golle takımını galibiyete taşımıştır. Ã–zen Film Özen Film T.A.Ş, 1941 yılında, Osman Sirman, Mediha Soyarslan, Mehmet Rauf ve Cemal Pekin ortaklığında anonim şirket olarak, film ithal etmek, yerli film üretmek, film dağıtımcılığı yapmak ve sinema salonu işletmek üzere kurulmuştur. Hâlen şirketin yönetim kurulu başkanı Mehmet E. Soyarslan'dır. Özen Film Castle Rock International, Corolco, Summit Entertainment ve 20th Century Fox Türkiye distribütörlüğünü yapmıştır. Ağır Roman, Asansör, Kahpe Bizans, Büyü, Eve Giden Yol, Son Osmanlı-Yandım Ali, Recep İvedik, Recep İvedik 2, Recep İvedik 3. Özen Film, ayrıca 50’li ve 60’lı yıllarda aralarında Babaların Günahı, Mavi Boncuk, Çakırcalı’nın Hazinesi ve Şanlı Maraş gibi birçok yerli filmin yapımcılığını veya yapım ortaklığını yapmıştır. Oral seks Oral seks ya da ağızdan ilişki, bir cinsel ilişki türüdür. Oral yoldan yapılan cinsel ilişkiyi tanımlamak için kullanılır. Erekt haldeki penis, uyarılmış bir vajina ya da anüsün; ağızla birleşmesi eylemi için kullanılır. Tarih boyunca hemen her toplumda heteroseksüel ve eşcinsel insanlar tarafından uygulanmıştır. Oral seks günümüzde normal cinselliğin sınırları içinde kabul edilmektedir. Hem cinsel ilişki öncesi aşk oyunlarının bir parçası olarak, hem de kendisi başlı başına bir cinsel etkinlik olarak uygulanabilen oral seks, insanların en çok zevk aldıkları cinsel etkinlikler içinde üst sıralarda yer almaktadır. Bulaşıcı hastalıklar ve gebeliğin son dönemi gibi istisnai durumlar hariç tutulacak olursa, oral seks yapmak için hiçbir engel ve sakınca yoktur. Genellikle partnere oral seks yapmak yerine, partner tarafından kendisine oral seks yapılması daha çok talep edilmektedir. Cinsel organları ağızla uyarılan kişi direkt cinsel bir haz alırken, ağzını kullanan kişi ise partnerine verdiği zevkten etkilenerek dolaylı yoldan bir doyum elde etmektedir. Bunun yanında bazı insanlar için partnerin cinsel organlarının tat ve kokusundan alınan haz da oral seks yapmanın verdiği doyumu arttırabilmektedir. Fellatio (Latince fellare: emmek) erkek cinsel organlarının ağızla uyarılması ve erkeğin boşalmasıdır. Ağız uyarısı yeterince etkili ve uzun yapılırsa orgazm kaçınılmazdır. Erkekte bulaşıcı bir hastalık olmamak kaydıyla, ağza boşalmanın bilinen bir zararı yoktur. Cunnilingus (Latince cunny: vulva, lingere: yalamak) kadın cinsel organlarının ağızla uyarılmasıdır. Kadınların büyük birçoğu özellikle klitoris ve çevresinin ağızla uyarılmasından büyük haz duyarlar ve bu yolla kolayca uyarılabilirler. Ağız uyarısıyla kolayca orgazma ulaşabilecekleri halde birçok kadın, cinsel bölgelerinin kokusu ve tadının partnerinin hoşuna gitmeyebileceğini düşünebilir. İki tarafın da aynı anda zevk alması için geliştirilmiş olan cinsel ilişki pozisyonu olan 69 ise partnerlerin birbirlerine aynı anda oral seks yapması demektir. Birinin düz olarak yatıp diğerinin onun tam tersi yönünde üzerine uzanmasıyla mümkün olabilen bu pozisyon zor fakat zevk vericidir. Bu üç oral seks pozisyonu dışında yaygın olan bazı pozisyonlar da mevcuttur. Örneğin erkeğin ayakta durup, oral seks uyguladığı kişinin yerde oturması, erkeğin diz çöküp oral seks uyguladığı kişinin başını eliyle tutup penisinin uyarılması vb. Oral seks üç İbrahimî dinin de tartışmalı konularından biri olmuştur. İslamiyete Göre: Mezhepler arasında çeşitli görüş farklılıkları olsa da baskın olan görüş bunda bir beis olmayacağı ve evlilik içi cinsel ilişkide bunun serbest olduğudur. Hanefi mezhebine göre çiftlerin birbirlerinden faydalanmaları müşterektir. Dolayısıyla birbirlerinin cinsel uzuvlarına dokunmaları tabiidir. Ancak birtakım Hanefi alimlere göre de bir erkeğin penisini kadının ağzına sokması mekruh kabul edilmiştir. Din bilginleri bu yorumu yaparken, ağzın, İslam'ın kutsal kitabı Kur'an'ın okuma mahalli olduğunu ve oraya erkeklik uzvunun girmesinin hoş olmadığını ileri sürerler. Kur'an'da oral seks konusunda herhangi bir ifade yer almazken, mezhepler hadis ve sünnetler ışığında bu konuda hüküm verirler. Şafii mezhebi ise oral seks konusunda Hanefi mezhebine göre daha geniş bir yorum getirip bunda hiçbir sakınca görmemiştir. Anal ilişki dışında her türlü cinsel yol caiz görülmüştür. Hristiyanlığa Göre: Katoliklere göre oral seks hoş olmayan bir davranıştır. Doğaya aykırı olduğu için kınanır. Diğer Hristiyan mezhepler net bir vurgu yapmamakla birlikte bireyleri kendi vicdanlarına bırakmıştır. Eşler kendileri arasında anlaşma yolunu seçtiği takdirde oral seks gayet normal bir davranıştır ve İncil buna yasak getirmez. Reformcular oral seksin homoseksüel açıdan yasak olduğunu düşünür, eşler arasında serbestiyete vurgu yapar. Yahudiliğe Göre: Yahudiliğe göre tohumun yani spermin boşa akıtılması yasaktır. Cinsellik sadece üreme amaçlıdır. Karanlıklar Ülkesi Karanlıklar Ülkesi veya orijinal ismiyle Underworld, 2003 tarihli bir korku/aksiyon filmidir. Filmin konusu vampir ve kurtadamların gizli tarihidir; hikâyede kurtadamlara "Lycan" denir, bu "lycanthrope" yani "likantrof", likantrofi hastası, kurt veya başka bir vahşi hayvan olduğuna dair delüzyonlar sahibi kişi". Her ne kadar filme karşı çok çeşitli tepkiler oluşmuş olsa da (çok kötüden çok iyiye kadar) film bir nevi "kült" yaratmıştır. Ana hikâye "Death Dealer" ("Ölüm Taciri") yani "Lycan avcısı" olan kadın vampir Selene (Beckinsale) dolayında gelişir. Selene stajyer hekim Michael Corvin'i (Speedman) lycan lideri Lucian'dan kurtardıktan sonra ona karşı ilgi duymaya başlar. Ancak Lucian Michael'i ısırmış böylece Michael'i de bir kurtadam yapmıştır. Selene "görevini" yapıp onu öldürmesi mi yoksa hayatını riske ederek onu kurtarması mı gerektiğine karar vermek zorundadır. Nevin Selen Nevin Selen "(d. 1925, Antalya - ö. Haziran 2005, İstanbul)", Anadolu Üniversitesi Eğitim Fakültesi, Yabancı Diller Eğitimi Bölümü Bölüm Başkanı (1984-1990). Ankara Kız Lisesini 1944'te “pekiyi” derece ile bitirdi ve Ankara Üniversitesi Dil ve Tarih Coğrafya Fakültesi Alman Dili ve Edebiyatı Bölümü’ne 3. dönemden başlayıp 1946-1947 öğretim yılında “iyi” derece ile bitirdi. 1947 yılında aynı bölüme “fahri asistan”, 1951 yılında da “asli asistan” oldu. 1953-54 öğretim yılında Bonn Üniversitesi Fonetik Enstitüsünde Prof. Dr. Menzerath yanında 9 ay kalarak doktora çalışmalarında bulundu; 1956 yılında “Alman ve Türk dillerindeki sesler ve bu seslerin kelime anlamı ve yapısındaki rolü üzerine mukayeseli bir araştırma” başlıklı doktora tezini tamamlamış; 1958 Haziran ayında başarı ile verdiği doktora sınavını ile doktor olmuştur. Nevin Selen, doçentlik tezini hazırlamak amacıyla 1959 yazında bir aylık süreyle Tübingen Üniversitesi'nde Fonetik kurslarına katıldı; 1962 yılında da 10 ay süreyle Köln Üniversitesi Karşılaştırmalı Dilbilim Enstitüsünde (Institut für Vergleichende Sprachwissenschaft); 1963 yılında 3 ay süreyle Hamburg Üniversitesi Fonetik Enstitüsü’nde inceleme ve araştırma çalışmalarında bulundu. “Die Phoneme und Phonemkombinationen in An- und Auslaut der deutschen Einsilbler” başlıklı doçentlik tezi 23 Ekim 1967'de jüri tarafından kabul edildi; 20 Kasım 1967’de doçentlik sözlü sınavını; 24 Kasım 1967 günü de “Über die Bedeutung und Auswertung der Satzmelodie” konulu doçentlik dersini başarıyla verdikten sonra kendisine doçentlik unvanı verildi. 23 Ocak 1968'de ise Ankara Üniversitesi Dil ve Tarih Coğrafya Fakültesi Alman Dili ve Edebiyatı kürsüsüne doçent (o dönemde “eylemli doçet”) olarak atandı. 1975 yılında DTCF Alman Dili ve Edebiyatı Anabilim Dalına profesörlüğe yükseltilerek ataması yapıldı. Ankara Üniversitesi DTCF’ndeki görevi yanında Konya Selçuk Üniversitesi Edebiyat Fakültesi Alman Dili ve Edebiyatı kürsüsünün kuruluşunda görev aldı ve 5 yıl süreyle başkanlığını yaparak bu bölümün gelişmesine katkıda bulundu. 1983-1984 yılında 2547 sayılı Yükseköğretim Kanununun 40b maddesi uyarınca Anadolu Üniversitesi Eğitim Fakültesi Alman Dili Eğitimi Anabilim Dalı’nda görev yaptı. 1985 yılından emekli olduğu 1991 yılına kadar Anadolu Üniversitesi Eğitim Fakültesi Yabancı Diller Eğitimi Bölümü Bölüm Başkanlığı görevinde bulundu. 2005 yılında İstanbul'da ölen Prof. Dr. Selen, Türkiye'de "Alman Dilbilimi", "Karşılaştırmalı Dilbilgisi", "Uygulamalı Dilbilim" alanlarında yaptığı özgün çalışmalarla değerli katkılar sağlarken; derleme ve ders kitabı niteliğindeki eserleriyle de Üniversitelerimizdeki öğretim elemanlarının ve öğrencilerin son derece yararlandığı temel kaynakları ortaya koymuş; özellikle genç araştırmacılara öncülük etmiştir. Akademik yaşamı boyunca çok sayıdaki lisans, yükseklisans ve doktora tezlerinin yöneticiliğini yaparak başarı ile sonuçlandırılmasını sağlamıştır. Tezini yönettiği Ankara Üniversitesi, Selçuk Üniversitesi, Uludağ Üniversitesi ve Anadolu Üniversitesi’ndeki öğrencilerine, bilimsel özelliklerinin yanı sıra yönetici ve geliştirici özelliklerini de aktarmasıyla bu öğrencilerinin alanlarında öğretim üyesi olarak görev almalarına öncülük etmiştir. Uzay Åžehri (film) Uzay Şehri (Rusça - Аэроград); Air City - Frontier) Ukraynalı yönetmen Aleksandr Dovjenko Petroviç tarafından yönetilen 1935 Sovyet yapımı bilimkurgu film. Film Mosfilm ve Aleksandr Dovjenko Film Stüdyoları ortak yapımıdır. Sovyet futirist macera filmidir. Trireme Trireme; (Yunanca Τριήρεις çğl. (Τριήρης tekil)) eski bir savaş gemisi çeşididir. Korintli Ameinocles tarafından icat edildiği öne sürülür. Akdeniz havzasında bulunan eski medeniyetlerce, özellikle Fenikeliler, Yunanlar, Kartacalılar ve Romalılar, tarafından kullanılmıştır. Bu gemi antik çağlarda ve mitolojide önemli bir yer tutar. Bu gemi öncelikli olarak kürekle ilerlemek için tasarlanmıştır. Ancak yardımcı olması için yelken donanımına da sahiptir. İçine asker bindirilip savaş ya da çıkartma yapılabilir.Geminin önünde ise savaşta diğer gemileri korkutup kaçırmak için biri sağda diğeri solda 2 adet göz bulunurdu Etkin biçimde kullanılmış olup daha sonra yerini ağır savaş gemilerine bırakmıştır. Saldırı stratejisi sürat üzerine kuruludur. Pruvada yer alan mahmuzu iyi ayarlanmış bir hızla düşman gemisine vurarak onu kullanılmaz hale getirebildiği için tıpkı denizde ilerleyen bir mermi gibi olması gerekir. Mahmuz girdiği geminin içine takılıp kalabilir ve bu durumda saldıran, avcı olma konumunu kaybederek bir ava dönüşebilir. Bu mahmuzlar genellikle tunç gibi ağır malzemeden yapılmıştır. Trireme ilk ortaya çıktığında asıl amaç düşman gemisini borda edip ele geçirmek değil, vurup batırmaktı. Güverte 3 katlıdır ve her katta kürekçiler dizilidir. Her kürekçiye 1 kürek düşer. Trireme ismi (üçlü) buradan gelmektedir. Özellikle Yunan şehir devletlerinde kürekçiler köle değil maaşlı vatandaşlardır. Atina şehir devletinin sahip olduğu triremeler (MÖ 4. yüzyıl) güverte üzerinde ancak 15-20 piyade taşırken, sonraki dönemlerde Roma triremeleri, Pön Savaşları sırasında bu sayıyı 120'ye kadar çıkartmıştır. TavÅŸan Tavşan, tavşangiller (Leporidae) familyasını oluşturan memeli türlerin ortak adıdır. Doğurarak çoğalırlar. Yavru bakımları çok azdır. 7 gün baktıktan sonra anne tavşan yavru tavşanı bırakır. Tavşangiller familyası yaklaşık 50 türü içine alır. Kuyrukları uzun kıllarla örtülüdür. Kulaklar ve arka bacaklar uzamıştır. Bir kısmı toprak altında oyuklarda yaşar. Familya üyelerine tavşan veya ada tavşanı adı verilir. Tavşangiller, Ochotonidae familyasını oluşturan Pikalardan tüylü küçük kuyrukları, uzun kulakları ve arka ayakları ile ayrılır. "Lepus" harici cinslerin tüm üyeleri genel olarak ada tavşanı olarak adlandırılır. Ada tavşanları başka hayvanların yuvalarında veya kendi kazdıkları yuvalarda barınırken, tavşanlar uzun ot ve çalıklarda yaşar. Tavşanlar arasında en çarpıcı özelliklere sahip olan beyaz tüylü sera tavşanı 21. yüzyıla damgasını vurmuştur. Ayrıca, bazı türlerin kulakları oldukça iyi duymaktadır. Her türlü sese şaşkınlıkla tepki vermektedirler. Bu yüzden kendi türünden ya da başka canlıların yaklaşması durumunda yabanî tavşanlar irkilirler. Okyanusya hariç tüm yeryüzünde yerlidir. Okyanusya'ya gelişleri yerli memeliler için büyük bir tehdit oluşturur. Tavşanlar otçullardır. Bitkisel besinlerle beslenen hayvanlardır. Genelde Lahana, taze çimenler, havuç, turp, dereotu, marul, salata, enginar ve karnabahar yaprakları, brüksel lahanası, yeşil fasulye gibi besinlerle beslenirler. Ancak içinde şeker olan besinleri (mesela havuç) çok fazla vermemek gerekir. Fenerbahçe (futbol takımı) 1960-61 sezonu Fenerbahçe (futbol takımı) 1960-61 sezonu, Fenerbahçe'nin kuruluşundan itibaren 54. ve ulusal ligdeki 3. sezonudur. Özcan Arkoç, Şükrü Ersoy, Atillâ Altaş, Nedim Günar, İsmail Kurt, Özcan Köksoy, Basri Dirimlili, Naci Erdem, Osman Göktan, Kadri Aytaç, Avni Kalkavan, Akgün Kaçmaz, Necdet Çoruh, Mustafa Güven, Lefter Küçükandonyadis, Yüksel Gündüz, Şeref Has, Can Bartu, Ergun Öztuna, Selçuk Hergül, Hilmi Kiremitçi, Bülent Tanyeri, Hüseyin Yazıcı, Cahit Zeren, Burhan Sargın, Selâhattin Torkal. Antrenör: Laszlo Szekelly Islıklı tavşangiller Islıklı tavşangiller veya cüce tavşangiller (Ochotonidae), tavşanımsılar (Lagomorpha) takımı içinde sınıflanan bir memeli familyasıdır. İçerdiği 30 türün hepsi, bünyesindeki tek cins olan Ochotona´da toplanmıştır ve pika olarak da adlandırılırlar. Dış kuyrukları olmayan, ön ve arka uzuvları kısa ve kulakları yuvarlak olan bu küçük hayvanların "ıslıklı" olarak adlandırılmaları, yuvalarına girerken alarm sinyali olarak kullandıkları tiz sesler nedeniyledir. "Pika" adı ise, olasılıkla Tunguzca´daki "piika" sözcüğünden türemiştir. 30 tür pikanın sınıflandırılması şöyledir: Yaratıcılık Yaratıcılık, yeni ve bir şekilde değerli bir şey oluşturma olgusudur. Kişinin kendini anlatmasının değişik yollarından biridir. Yaratıcılığı arttırmak için çeşitli yöntemler önerilmiştir ve yaratıcılığın müzikte, tiyatroda, yazarlıkta farklı görünümleri bulunmaktadır. Bu nedenle örneğin yaratıcı yazma artık farklı bir disiplin olarak kabul edilmektedir. Aşlama, Niğde Aşlama, Niğde ilinin Merkez ilçesine bağlı bir köydür. Köy, 1512 yılından beri aynı adı taşımaktadır. Köy, Niğde il merkezine 45 km uzaklıktadır. Hacıbeyli, Niğde Hacıbeyli, Niğde ilinin Merkez ilçesine bağlı bir köydür. Köy, 1928'den beri aynı adı taşımaktadır. 1990'lı yılların sonlarında belediye statüsü alarak beldeye dönüşen kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Niğde il merkezine 56 km uzaklıktadır. İçmeli, Niğde İçmeli, Niğde ilinin Merkez ilçesine bağlı bir köydür. Köyün adı 1909 yılındaki kayıtlarda Rumcada "boğaz" anlamına gelen Fáranga olarak, 1928 yılındaki kayıtlarda ise Ferheng olarak geçmektedir. 1990'lı yılların başlarında belediye statüsü alarak beldeye dönüşen kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Niğde il merkezine 47 km uzaklıktadır. Ã–geday Ögeday Han (d. 7 Kasım 1186 - ö. 11 Aralık 1241), Cengiz Han'ın oğullarından biri ve mirasçısı. Cengiz Han'dan sonra Moğol İmparatoru olmuş ve babasının yarım bıraktığı istilaları ve devlet düzenlemesini tamamlamıştır. Nefhatü'l-Ezhâr Nefhatü'l-Ezhâr, Atâî'nin hamsesini oluşturan mesnevilerden ikincisidir. Nizâmî’nin Mahzenü’l-Esrâr adlı mesnevisine nazire olarak 1624 / 1034 yılında Tırnova’da yazılan Nefhatü’l-Ezhâr; müfte’ilün /müfte’ilün /fâ’ilün veznindedir. Nefhatü’l-Ezhâr, yirmi bölümden (nefhadan) oluşur. Asıl konuya girmeden önce besmelenin fazileti, tevhid, münâcât, na’t, zamandan şikayet, mesnevinin yazılış sebebi gibi bölümler vardır. Asıl bölüm, yirmi konudan oluşur. Her konuda bir hikâye anlatılır. Muhammet KUZUBAŞ, Nefhatü'l-Ezhâr Mesnevisi, Deniz Kültür, Samsun 2005. Kaşıçalık, Ağaçören Kaşıçalık, Aksaray ilinin Ağaçören ilçesine bağlı bir köydür. Geniş çayırları ve ağaçlık alanı nüfusuna göre yüksektir. Nüfusunun geneli Avrupa'da ve Türkiye'nin diğer illerinde yaşamaktadırlar. Köyün geçmişi hakkında kesin bir bilgi yoktur; ama köyün adı Türk Kurtuluş Savaşında savaşan bir köylünün düşman tarafından kılıçla kaşının yaralamnası sonucu 'kaşı çalıklar' olarak isim almasına sebep olmuştur. Aksaray iline 70 km, Ağaçören ilçesine 11 km uzaklıktadır. Komşu köylere göre en geniş alanlara sahiptir. Komşuları Abdiuşağı, Yağmurhüyüğü, Hüsrev, Hacıismailli köyleridir. Ağaçören civarının en az nüfuslu köydür. Tupolev Tu-160 Tupolev Tu-160 Nato kod adıyla Blackjack, süpersonik ve değişken geometrik yapıya sahip, Sovyetler Birliği tarafından imal edilen en son stratejik ağır bombardıman uçağıdır. Yapı olarak Amerikan yapımı B-1 Lancer'e benzemekle birlikte ondan daha büyük, daha fazla taşıma kapasiteli ve hızlıdır. üretilmiş en büyük savaş uçağıdır. Tu-160 pilotları uçaklarını manevra kabiliyeti ve yansıtmayan beyaz boyası dolayısı ile "Beyaz Kuğu" olarak adlandırmışlarıdır. Sovyetler Birliği 184 no'lu Muhafız Bombardıman Alayına 1987'de servise alınmış ve şu an itibarıyla Rus Hava Kuvvetlerinde en az 16 adedi de hizmet vermektedir. Rusya 2016 yılında Tu-160 imalatına yeniden başlamayı düşünmektedir. 30 tane daha uçak üretmeyi planlamaktadır. Lagaş Lagaş, Fırat ve Dicle nehirlerinin birleşme yerinin kuzeybatısında Uruk’un doğusunda yer alır. Lagaş hem Sümerlilerin hem de daha sonraları Babillilerin en eski şehirlerinden biridir. Yakınındaki Girsu şehri, Lagaş’ın dini merkeziydi. Lagaş harabeleri 1877 yılında o tarihte Basra’da Fransız konsolosu olan Ernest de Sarzec tarafından keşfedildi. Sarzec kazılarına 1901 yılında ölünceye dek devam etti. Başlıca kazılar iki büyük höyükte yapılmıştır. Bunlardan biri Lagaş’ın efendi tanrısı Ningirsu ya da Ninib adına yapılmış olan E-Ninnu tapınağını ortaya çıkarmıştır. Daha sonraki Fransız arkeoloji kazıları 1929-1931 yıllarına Henri de Genouillac ve 1931-1933 yılları arasında Andre Parrot tarafından yönetilmiştir. Lagaş alçakça, uzun sıralar oluşturan mezar höyükleri bulunan Irak’ta "Tell al-Hiba" olarak bilinen bir bölgedir. Tarihi bir kanalın kurumuş yatağında, Shatt-el-Haj’ın 5 km doğusunda ve Katar’ın modern şehri Shatra’nın 15 km doğusunda bulunmaktadır. Girsu ise Al-Hiba’nın 25 km kuzeybatısında bulunmaktadır. Yunan ya da Selçuklular döneminde E-Ninnu tapınağı yıkılmış ve üzerine kale inşa edilmiştir. Bazı briketlerin üzerinde küçük Babil krallığının kralı olan Hada-nadin-akhe hakkında Aramca ve Yunanca yazıtlar bulunmaktadır. Bu kalenin altında Gudea’ya ait pek çok heykel bulunmuştur. Bu eserler Louvre müzesinin Babil kolleksiyonunun nadide parçaları olarak sergilenmektedir. Bu heykellerin kafaları ya da organlarından bir koparılarak inşa edilen kalenin temeline atılmışlardır. Bu tabakadan aynı zamanda yüksek sanatsal mükemmeliğin pek çok örneği çıkarılmıştır. Diğer bir geniş höyükte yapılan kazılar ilk Sümer dönemini çok daha gerilere tarihlememize sebep olan bronz ve taş objeler içeren bina kalıntılarının keşfi ile sonuçlanmıştır. Böylece Babil sanat tarihinin Gudea’nın zamanından yüzlerce yıl daha önceye tarihlenebilmesine olanak sağlayan kanıtlar bulunmuştur. Görünüşte bu höyük depolarla kaplanmış gibi görünse de bu depolarda sadece tahıl ürünü, incir gibi şeyler değil şehrin ve tapınağın kullanımı ve idaresi ile ilgili olan araçlar, heykeller, silahlar gibi tüm objeler bulunmaktaydı. Şehrin dışındaki küçük bir höyükte, Sarzec tapınağın arşivlerini buldu – yaklaşık 30.000 kil tablete kaydedilmiş çalışma kayıtları, antik Babil tapınağının yönetimi, mülkiyet yapısı, tarım metotları, hayvan sürülerini gütme yöntemleri, ticari ve endüstriyel anlaşmaları ve girişimleri ile ilgili belgeler bulunmaktaydı; antik bir Babil tapınağı için muhteşem bir endüstriyel, ticari, tarımsal kuruluş. Ne yazık ki, bu arşiv çıkarılmadan önce, dehlizler yağmacılar tarafından soyuldu ve çok sayıda tablet antika tüccarlarına satıldı, bu tüccarlar tarafından da tüm Avrupa ve Amerika’ya dağıtıldı. Telloh’da bulunan yazıtlara göre, özellikle MÖ 3. milenyumda Lagaş, Sümerliler için en önemli şehir durumundaydı. Bu dönemde MÖ 24. yüzyılda kral Ur-Nina ve onun selefleri tarafından bağımsız krallık olarak yönetiliyordu. Lagaş kralları Elam ve Kiş kralları ile çatışma içindeydiler. Semitik fetihler ile bağımsızlığını kaybetti. Yöneticileri Akkad kralı Sargon’un ve ondan sonra gelen kralların tebası haline geldiler; fakat Sümer şehri olarak kaldı ve sanatsal gelişimin merkezi olarak diğer tüm şehirlerden daha önemli bir şehir olmayı sürdürdü. Guti kabilelerinin baskısı altında Sargon İmparatorluğunun yıkılışından sonra, Lagaş Ur-baba ve Gudea yönetiminde yeniden zenginleşti ve uzak ülkeler ile ticari ilişkilere sahip oldu. Şehrin kendi kayıtlarına göre, Gudea zamanında Suriye’deki Amanus ve Lübnan dağlarından sedir, doğu Arabistan’dan diorit taşı, güney Arabistan ve Sina yarımadasından bakır ve altın getirilmekteydi. Onun zamanı sanatsal gelişme çağıydı. Gudea kendini tanrı ilan eden ilk yöneticiydi; ve Gudea’nın nasıl göründüğü ile ilgili bilgiye sahibiz, çünkü Sümer tapınaklarında kendini resmeden pek çok heykel yaptırmıştır. Gudea kendisini binlerce yıl sonraki insanlara tanıtacak heykeller yapılmasını istediği için sanatsal gelişmede avantaj sağlamıştır ve bunu da başarmıştır. Ur-Nina, En-anna-tum, Entemena ve diğerlerinin Semitik istiladan önce erken dönemdeki bazı çalışmaları da oldukça ilginçtir, özellikle Akbaba Dikilitaşı ve Lagaş’ın kolları, her iki pençesinde birer aslan tutan kanatları açılmış aslan başlı bir kartal, ile süslenmiş olan gümüş vazo önemlidir. Gudea’nın zamanında, Lagaş’ın başkenti Girsu idi. Krallık yaklaşık 1.600 km²’lik bir alanı kaplıyordu. 17 büyük şehir, sekiz bölgesel başkent, ve pek çok köyü (40 tanesinin adları bilinmektedir) kapsıyordu. Bir tahmine göre, Lagaş MÖ. 2075 den MÖ. 2030 a kadar dünyanın en büyük şehriydi. Gudea’dan sonra, Lagaş önemini kaybetmiştir; en sonunda Selçuklu kalesi inşa edilene kadar burası ile ilgili hiçbir bilgiye ulaşılamamaktadır. Telloh’da bulunan objeler Babillilerden bugüne kalan en değerli sanat hazineleridir. Bu hanedanlık Sümerlilerden kalma fazlası eksik ve parçalanmış “Lagaş Kraliyet Kayıtları”nda geçse de, Sümer kral listesinde bulunmamaktadır, (English translation). Nasıl hesaplandığı bilinmese de, tufandan iki yüzyıl sonra, insanlık kendisi için yiyecek yetiştirmekte zorlanıyordu, tamami ile yağmura bağımlı haldeydi; sulama ve tarla sürme yöntemleri böylece tanrılar tarafından bildirildi. Aşağıda Lagaş’ın yöneticilerinin listesi bulunmaktadır. Mat boyama Mat boyama (Matte Painting), sanatsal anlamda "fotoğraf gibi" boyama sanatıdır. Hayal gücünün "inandırıcılık" kaygısıyla oluşturduğu, aslında gerçekte olmayan bir yerin, çevrenin, ortamın gerçekmiş gibi çizilip, renklendirilmesi ve boyut katılarak yansıtılmasıdır. Temel amacı çizgilerle "ortam" yaratmak ve gerçekmiş gibi yansıtmak olan mat boyama, bu özelliği ile karakter çizimlerinin şekillendirdiği ilistrasyon, animasyon-çizgi film çalışmalarından ve figür ve desenlerden oluşan resim sanatlarından ayrılır.(Önder Karakadılar, Boyut değiştiren çizgiler: Matte Painting, Digital Arts Dergisi) Sinemada, ilk dijital örneği Zor Ölüm 2 (Die Hard 2-Harder) olan mat boyama, her ne kadar yeni gelişen ve ünlenen bir teknik olarak bilinse de, ilk örnekleri 1900'lerin başlarında oluşturulmuştur. Bu yöndeki ilk çalışma Norman Dawn'ın eski spirit fotoğrafçılık yöntemini kullanarak kamera ile fotoğrafını çekmek istediği ev manzarası arasına, el boyamasıyla yapılmış ağaç resimi bulunan cam bir levha yerleştirip, görüntüyü bozan elektrik direklerini rötuşlamasıyla başlar. Her ne kadar, bu tam anlamıyla bir mat boyama olmasa da, bu teknik, Dawn'a daha sonraki sinema çalışmalarında ilham kaynağı olacaktır. En başarılı Mat boyama çalışması, çizim olduğu dikkat çekmeyen, gerçekliği şüphe bırakmayan çalışmadır. Özellikle sinema sektöründe kulanılan bir tekniktir ama reklamcılık başta olmak üzere bütün özgün sanatlarda kullanılmaktadır. Özellikle bilgisayar dünyasındaki gelişimle günümüzün en gözde tekniği haline gelmiştir. Sinema sektöründe Lord of The Rings- Yüzüklerin Efendisi, Türkiye'de ise G.O.R.A'yı örnek verebiliriz. Ashley Cole Ashley Cole (d. 20 Aralık 1980 Stepney, İngiltere ), sol bek mevkisinde oynayan İngiliz eski futbolcudur. Daha önceleri Arsenal forması giymekte olan Cole, Arsenal'den Chelsea'ye transfer olmuştur. Bu takasta Chelsea'li William Gallas'da Arsenal'e transfer olmuştur. İngiltere millî takımında da oynayan Cole, 2002, 2006 ve 2010 FIFA Dünya Kupası'nda İngiltere kadrosunda yer almıştır. 2014 yazında Chelsea'dan İtalyan ekibi Roma'ya transfer olarak 2 yıllık sözleşme imzalamıştır. Isı Kalkanı Kayası Heat Shield Rock yani "Isı Kalkanı Kayası" "Opportunity" tarafından Mars'ta, Ocak 2005'te keşfedilmiş, basketbol topu büyüklüğündeki bir demir-nikel alaşımından meydana gelen meteorittir. Meteoritin resmî ismi Meridiani Planumdur (meteoritler her zaman bulundukları yerle anılırlar) ki bu isim Ekim 2005'te Meteoritical Society tarafından verilmiştir. Bununla birlikte literatürde ve konuşmada halen Heat Shield Rock olarak anılır. "Opportunity" meteoritle tamamen şans eseri karşılaşmıştır; meteorit gezginin çıkarmış olduğu ısı kalkanının hemen yakınındaydı. Opportunity "Endurance crater" yani "Tahammül krateri"nden çıktıktan sonra ısı kalkanını incelemeye gönderilmiştir. Isı Kalkanı Kayası Dünya dışındaki bir Güneş Sistemi cisminde bulunan ilk meteorittir (Ay'da meteoritlere rastlanmamıştır). Gezginin spektrometreleri kayanın bileşimini teşhis edebilmek için kullanılmış ve bir meteorit olduğu doğrulanmıştır. Dünya'daki demir meteoritleri üzerinde yapılan delme denemelerinin, gezginin sıradan kayaları delmek için tasarlanmış delgi araçlarının, demir-nikel alaşımından oluşan meteoriti delmeye çalışırsa zarar görebileceğini göstermesi üzerine delme işleminden vazgeçilmiştir. Meteorun Mars'ta bulunduğu bölge olan Meridiani Planum'un daha önce, yakın zamanda erozyona uğramış 1 km civarında bir kalınlığı bulunan bir malzemeyle örtülü olduğu düşünülüyor. Bu sebeple meteorit bir krater yarattıysa bile bu krater milyonlarca ya da milyarlarca yıl süren erozyon sürecinde yok olmuş olabilir. Mars'ın hızla paslanmaya yolaçan atmosferine rağmen meteoritin üzerinde pek pas izine rastlanmamaktadır. Bu yüzden ya çok yakın zamanda düşmüş