olayıdır. Yayla merası yüzünden birbirine giren köy halkı çatışmayı ayırmaya gelen Çorum ve Amasya Jandarmasınında bu çatışmanın tarafı olmasıyla tam bir felakete sebeb olmuş insanlar ölmüş olay TRT haberlerine yansımıştır. Köyde bir kısım gençlerin yoğun gayretleriyle kütüphane kurulmuş kuruluş kararı muhtarlık defterine işlenmiştir. Amasya iline 98 km, Gümüşhacıköy ilçesine 28 km uzaklıktadır.Köyün bir tarafında Çorum diğer tarafında Samsun sınırı bulunmaktadır. Yüksek bir platoda kurulmuş köyün çok vermli bir arazisi vardır. Köyde tarım yapılan arazi dışındaki alanlar ormanlarla kaplıdır. İçme suları boldur. Yakınlarında küçük sulama barajı bulunmaktadır. Köyün ekonomisi tarım ve hayvancılığa dayalıdır. Eskiden keçi ve koyun sürüleri neredeyse her hanenin sürüsü olurdu son yıllarda büyükbaş hayvancılığa yönlendirilmişlerdir. Köyde sırasıyla, buyday, nohut, kuru fasulye, arpa, bakla, yulaf ve hayvan yemi olarak kullanılan fiğ ekilmektedir. Yaylacılık eski önemisini kaybetsede köyün yeni orta sınıf gençleri tarafından tekrar canlandırılmaya çalışılmaktadır. Tarlalar miras mevzuatı gereği sürekli bölünerek küçük parçalara bölünmüş tarımın verimliliği düşmüştür. Köyde, ilköğretim okulu vardır ancak kullanılamamasının yanı sıra taşımalı eğitimden yararlanılmaktadır. Köyün hem içme suyu şebekesi hem kanalizasyon şebekesi vardır. PTT şubesi yoktur ancak PTT acentesi vardır. Sağlık ocağı ve sağlık evi yoktur. Köye ulaşımı sağlayan yol asfalt olup köyde elektrik ve sabit telefon vardır. Kuzalan, Gümüşhacıköy Kuzalan, Amasya ilinin Gümüşhacıköy ilçesine bağlı bir köydür. Amasya iline 80 km, Gümüşhacıköy ilçesine 10 km uzaklıktadır. Ovabaşı, Gümüşhacıköy Ovabaşı, Amasya ilinin Gümüşhacıköy ilçesine bağlı bir köydür. Amasya iline 87 km, Gümüşhacıköy ilçesine 17 km uzaklıktadır. Pusacak, Gümüşhacıköy Pusacık, Amasya ilinin Gümüşhacıköy ilçesine bağlı bir köydür. Amasya iline 95 km, Gümüşhacıköy ilçesine 25 km uzaklıktadır. Köyün iklimi, Karadeniz iklimi etki alanı içerisindedir. Köyün ekonomisi tarım ve hayvancılığa dayalıdır. Yerleşim yerinin köy tüzel kişiliği alması ile birlikte köyün tüzel kişiliğini temsil etmesi için köy muhtarlık seçimleri de yapılmaktadır. Köyde ilkokul vardır ama faal değildir. Köyün hem içme suyu şebekesi hem kanalizasyon şebekesi vardır. PTT şubesi yoktur ancak PTT acentesi vardır. Sağlık ocağı ve sağlık evi vardır . Köye ulaşımı sağlayan yol asfalt olup köyde elektrik ve sabit telefon vardır. Köyün düğün salonu ve yemekhanesi mevcuttur. Sallar, Gümüşhacıköy Sallar, Amasya ilinin Gümüşhacıköy ilçesine bağlı bir köydür. Amasya iline 78 km, Gümüşhacıköy ilçesine 8 km uzaklıktadır. Saraycık, Gümüşhacıköy Saraycık, Amasya ilinin Gümüşhacıköy ilçesine bağlı bir köydür. Amasya iline 87 km, Gümüşhacıköy ilçesine 17 km uzaklıktadır. Sarayözü, Gümüşhacıköy Sarayözü, Amasya ilinin Gümüşhacıköy ilçesine bağlı bir köydür. Amasya iline 78 km, Gümüşhacıköy ilçesine 8 km uzaklıktadır. Sekü, Gümüşhacıköy Sekü, Amasya ilinin Gümüşhacıköy ilçesine bağlı bir köydür. Amasya iline 82 km., Gümüşhacıköy ilçesine 12 km. uzaklıktadır. Yazıyeri, Gümüşhacıköy Yazıyeri, Amasya ilinin Gümüşhacıköy ilçesine bağlı bir köydür. Amasya iline 63 km, Gümüşhacıköy ilçesine 10 km uzaklıktadır. Türkiye Cumhuriyeti Çevre ve Şehircilik Bakanlığı Türkiye Cumhuriyeti Çevre ve Şehircilik Bakanlığı, Türkiye Cumhuriyeti Cumhurbaşkanlığına bağlı olarak çalışan, çevre ve şehircilik işlerinden sorumlu olan bakanlıktır. 3 Mayıs 1920'de kurulan Bayındırlık Bakanlığı ile 13 Ekim 1923'te kurulan İmar ve İskân Bakanlığının 1983 yılında Bayındırlık ve İskan Bakanlığı adı altında birleştirilmesi ile kurulmuştur. 1991 yılında Çevre Bakanlığının kurulması; 6/6/1991 tarihli ve 3755 sayılı Kanunun verdiği yetkiye dayanılarak Bakanlar Kurulu'nca 9/8/1991 tarihinde kararlaştırılmıştır. Çevre Bakanlığı ile 29 Haziran 2011'de birleştirilip günümüzdeki ismini almıştır. Çevre ve Şehircilik Bakanlığının görev ve yetkileri şunlardır: Welcome to the Hellmouth "Welcome to the Hellmouth" (ya da Türkçe adıyla "Cehennem Ağzına Hoş Geldiniz"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ilk sezonunun ilk bölümü. Buffy, Sunnydale'e gelir ve yeni gözetmeni Rupert Giles'la, ayrıca Cordelia, Willow, Xander ve Jesse ile tanışır. Willow ve Jesse kaçırılmışlardır ve Buffy, Luke ile yüzleşip onları kurtarabilecek tek kişidir. The Harvest "The Harvest" (ya da Türkçe adıyla "Hasat"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ilk sezonunun ikinci bölümü. Buffy, Luke'un elinden kurtulur. Ama Xander'la beraber Jesse'i bulduklarında, onun bir vampire dönüştüğünü görürler. Aynı zamanda Efendi'nin Cehennem Ağzı'ndan kaçmaya çalıştığını öğrenirler ve planını önlerler. Witch "Witch" (ya da Türkçe adıyla "Cadı"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ilk sezonunun üçüncü bölümü. Buffy, Sunnydale Lisesi'nin ponpon kızlarına katılmak ister, ama seçmeler, kızlardan biri kendi kendine bütünüyle yanınca ertelenir. Scooby Gang de Amy'nin bir cadı olduğundan ve bu kazaya neden olduğundan şüphelenir. Ancak, o birden, yanında cesetlerle, cadı annesine dönüşür. Scooby Gang Amy'yi kurtarır ve annesini hapsederler. Teacher's Pet "Teacher's Pet" (ya da Türkçe adıyla "Öğretmenin Evcil Hayvanı"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ilk sezonunun dördüncü bölümü. Xander yeni öğretmeni Bayan French'e fena hâlde aşık olmuştur. Ama çok geçmeden yeni öğretmen kötü yüzünü gösterir. Bayan French, erkek kurbanlar arayıp öldüren, ve vampirleri korkutan biridir. Buffy erkek öğrencileri ondan kurtarır. Never Kill a Boy on the First Date "Never Kill a Boy on the First Date" ("İlk Randevunda Asla Erkek Arkadaşını Öldürme"), The WB kanalında yayınlanan Buffy the Vampire Slayer adlı fantastik televizyon dizisinin ilk sezonunun beşinci bölümü. Buffy'nin aşk hayatı Owen Thurman ile çıkmaya başlayınca biraz hareketlenmeye başlar. Buffy Giles'ı kurtarmak için vampirlerle dövüşürken Owen ölme tehlikesi atlatır. Buffy de bu kadar stresli bir işi varken birileriyle çıkmanın tehlikeli olabileceğine karar verir. The Pack "The Pack" (ya da Türkçe adıyla "Sürü"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin ilk sezonunun altıncı bölümü. Xander gizlice karantinaya alınmış bir sırtlan kafesine sokulur ve hem o hem de diğer dört çocuk bir şeylerden etkilenirler. Anîden hepsi sırtlan gibi davranmaya başlarlar. Sırtlana dönüşen öğrencilerden birkaçı okul müdürünü yer. Xander Buffy'ye saldırdıktan sonra, Buffy onları kafese geri kapatır ve tedavi eder. Dayılar, Hizan Dayılar, Bitlis ilinin Hizan ilçesine bağlı bir köydür. Bitlis il merkezine 103 km, Hizan ilçesine 489 km uzaklıktadır. Derince, Hizan Derince, Bitlis ilinin Hizan ilçesine bağlı bir köydür. Köyün eski adı Püns ve halk arasında Püns olarak bilinir 1970 lerden sonra Derince olarak değiştirilmiştir .Köyün geçmişi çok eskilere dayanır; aslında bu köy bir Yezidi köyüdür ,daha sonraları Ermeniler ve Kürtler yerleştiler .Köyün yerleşik alanı zamanla değişmiştir; yol yapımı sırasında küpler içinde kemiklere, toprak altında duvar kalıntılarına rastlanmıştır şu ana kadar herhangi bir arkeolojik kazı yapılmamıştır. Bitlis il merkezine yaklaşık 100–120 km, Hizan ilçesine ise yaklaşık 45 km uzaklıktadır. Doğancı, Hizan Doğancı, Bitlis ilinin Hizan ilçesine bağlı bir köydür. Bitlis il merkezine 93 km, Hizan ilçesine 42 km uzaklıktadır. Capcom Capcom Co., Ltd. ( "Kabushiki-gaisha Kapukon"), Japonya merkezli bir çok uluslu video oyunu geliştirme ve yayımlama şirketidir. Şirket, 30 Mayıs 1979 tarihinde kurulmuş olup özellikle "Street Fighter", "Mega Man", "Resident Evil", "Devil May Cry", "Onimusha", "Dino Crisis", "Dead Rising", "Sengoku Basara", "Monster Hunter", "Breath of Fire" ve "Ace Attorney" gibi video oyunu serileri ile tanınmaktadır. Şirketin merkezi Osaka'nın Chūō semtinde yer almaktadır. Capcom, Japonya'nın 5. büyük oyun şirketi ve Japonya'daki en büyük 318. şirkettir. Capcom'un öncülü olan I.R.M. Corporation, 30 Mayıs 1979 tarihinde Kenzo Tsujimoto tarafından elektronik oyun makineleri üreticisi ve dağıtıcısı olarak kuruldu. Eylül 1981 tarihinde şirket Sambi Co., Ltd. adını alırken yan kuruluşu olan Japan Capsule Computers Co., Ltd. 11 Haziran 1983 tarihinde Capcom Co., Ltd. adını aldı. Ocak 1989 tarihinde de her iki şirket birleşerek günümüz şirketi oluşturdu. Şirket günümüzdeki adını "Capsule" ve "Computer" kelimelerinin birleşiminden almaktadır. Capcom'un ilk ürünü Temmuz 1983 tarihinde tanıtılan "Little League" adlı arcade oyunu olup Mayıs 1984 tarihinde tanıtılan "Vulgus" şirketin ilk gerçek video oyunu oldu. Aralık 1985 yılında "1942" oyununu Nintendo Entertainment System'a taşıyarak konsollar için de oyun üretmeye başladı. 1987'de en çok satan oyunları arasında yer alan "Street Fighter" isimli oyunu üretti. Aynı yılda firma "Megaman" isimli oyunu daha piyasaya sürdü. 1989'da "Final Fight", 1991'de "Street Fighter II", 1993'te de "Breath of Fire" isimli oyunlar pazarda yerini aldı. "Resident Evil", Capcom'un en ünlü ve başarılı oyunlarından biri olarak 1996 yılında ilk kez PlayStation oyun konsolunda satışa çıkarıldı. 1999'da tanıtılan "Dino Crisis" ve 2001'de tanıtılan "Devil May Cry" serileri de ciddi başarılar elde etti. Amazonas (Brezilya) Amazonas, Brezilya'nın en büyük eyaleti. Adını Amazon Nehri'nden alır. Kuzeybatıda Kolombiya, kuzeyde Venezuela ve Brezilya'nın Roraima bölgesi, doğuda ve güneydoğuda Pará ve Mato Grosso eyaletleri, güneyde Rondônia eyaleti, güneybatıda Acre eyaleti ve batıda Peru ile komşudur. İspanyol kâşif Francisco de Orellana, 1541-1542'de Amazon Nehri'nin And Dağlarındaki kaynaklarından biri olan Coca'dan yola çıkıp Atlas Okyanusundaki ağzına kadar yaptığı yolculuk sırasında bu bölgeden geçti. 1669'da Portekizli kaptan Francisco da Mota Falcao, bugünkü Manaus'un yerinde Sao Jose do Rio Negrinho adlı kaleyi kurdu. 1775'te, merkezi Negro Irmağının yukarısındaki Mariua'da (bugün Barcelos) bulunan Sao Jose do Rio Negrinho yönetim birimi oluşturuldu. Brezilya'nın bağımsızlığını elde etmesinden sonra, 1850'de özerkliğini kazanıncaya değin Rio Negro, Para eyaletine bağlı kaldı. 1852'de ise Amazonas ili haline geldi. 1889'da imparatorluk yönetimi devrilince, Amazonas eyalet oldu ve 1891'de kendi anayasasına kavuştu. Kauçuk ticareti 1880'den 1910'a değin Amazonas'a zenginlik getirdikten sonra geriledi. Bu amaçla 1900'de Manaus'ta modern bir liman kurulmuştu. 1946'da Brezilya hükûmeti Amazon Havzasının ekonomik kalkınması için, bugün de yürürlükte olan bir planı uygulamaya koydu. Brezilya'nın en yüksek noktası olan Neblina Doruğunun (2,994 m) bulunduğu kuzey kenarı dışında, eyaletin deniz düzeyinden ortalama yüksekliği 100 metre'yi geçmez. Bölgenin büyük bir kısmı Amazon ormanlarıyla kaplıdır. Büyük ölçüde tarım üretimine dayanan Amazonas ekonomisinde kauçuk, manyok ve portakal üretimi öne çıkar. Gölge hükûmet Gölge Hükûmet veya "Gölge Kabine", İngiliz Westminster yönetim sisteminde Ana Muhalefet partisinin Liderinin önderliğinde söz konusu partinin üst düzey sözcülerinden oluşan (veya diğer muhalefet partileri için de kullanılır) ve her biri iktidar partisinin yönetimdeki bakanlarının birine alternatif (gölge) oluşturan, kendileri iktidar olursa iktidar partisinin belli bir konuda yaptığı uygulamadan farklı olarak ne şekilde davranacaklarını belirten üyeler topluluğudur. Gölge Hükûmetin üyeleri genellikle partileri iktidar olduğunda daha önce gölgesi oldukları bakanın işgal ettiği makamı alırlar. (Fakat her zaman böyle olması şart değildir.) Mevcut Hükûmetin yürütme ile ilgili uygulamalarına yönelik eleştiri ve bunlara alternatif politika önerileri üretmek Gölge Kabinelerin sorumluluğundadır. Birleşik Krallık ve Kanada'da Ana Muhalefet Partisi ve bunun gölge kabinesi genellikle Majestelerinin Sadık Muhalefeti olarak adlandırılır. "Sadık" sıfatı bilinçli olarak kullanılmaktadır, zira söz konusu parti muhalefet görevini Majestelerinin Hükûmetine Karşı yürütürken, Majestelerinin Hükümdarlık hakkını veya söz konusu hükûmetin meşruiyetini sorgulamaz. Fakat Westminster sisteminin uygulandığı diğer ülkelerde (örneğin Avustralya ve Yeni Zelanda'da), Muhalefet basitçe "Parlamenter Muhalefet" olarak adlandırılmaktadır. Bazı Parlamenter Partiler, örneğin İngiliz ve Avustralya İşçi Partileri, Gölge Kabinelerinin üyelerini ve liderini parti içi bir seçim ile belirler, ve Gölge Bakanlara ilgilenecekleri konuları içeren dosyalar tahsis eder. Diğer bazı parlamenter partilerde, liderlik ve Gölge Kabine basitçe parti liderince belirlenir. Gölge Kabine'nin en önemli yararları; Hükûmet Politikalarına karşı tıpkı futbolda olduğu gibi adam adama markaj yapılması, her bir politikanın ciddi bir eleştiri ve geliştirme sürecine tabi tutulması, muhalefet partisi iktidar olunca kimin bakan olacağının belli olması nedeniyle Bakan belirleme mesaisine gerek bulunmaması ve belki de en önemlisi, Bakan olan kişinin Bakanlığının ne olduğunu, ne iş yaptığını, önceki dönem politikalarının neler olduğunu, kendisinin neler yapacağını aşağı yukarı daha ilk günden biliyor olmasıdır. Güney Çin Denizi Güney Çin Denizi. Çin'in güneyinde bir kapalı deniz. Büyük Okyanus'a bağlıdır. Sınırlarını batıdan Malakka Boğazı, doğudan Tayvan Boğazı çizer. Malakka Boğazı ile Hint Okyanusu'ndan ayrılır. Ricky Martin Ricky Martin (d. Enrique Martín Morales, 24 Aralık 1971, San Juan), dünyaca ünlü Porto Rikolu şarkıcı-şarkı yazarıdır. 1991 yılından beri solo kariyerine devam eden Martin, Grammy ve Latin Grammy ödülleri başta olmak üzere birçok ödüle layık görülmüştür. Dünya çapında 55 milyon albüm satışı ABD ve Latin müzik listelerinde 21 kez en iyi 10 şarkı içerisinde başarılı bir şekilde yer aldı, sekiz kere birinciliği elde etti. Sanatçı 1990'lı yılların en başarılı erkek pop şarkıcılarından biridir. Ayrıca En İyi Erkek Pop Şarkıcı Ödülü de aldı. Taşıyıcı anne vasıtasıyla iki oğula sahip olan Ricky Martin, Mart 2010'da gey olduğunu açıklamıştır. Samuel Barber Samuel Barber (d. 9 Mart 1910 West Chester, Pensilvanya, ABD - ö.23 Ocak 1981 New York) Amerikalı besteci. Samuel Barber müzikte yeni romantizm akımının önemli bir öncüsüdür. Hislerle örülmüş müziği gücünü 19. yüzyıl müzik geleneğinin büyük gücünden alır. Bazı çalışmaları anormal ölçüde fazla popülarite kazanmış olup bunlardan en önemli ikisi kaygısız bir Uvertür olan "The School for Scandal" ("Skandal Okulu") (1932) ve ağıtsal yapıtı "Adagio for Strings" ("Yaylı çalgılar için Adagio") (1936)'dir. 1940 yılı sonrası çalışmaları daha çok modern armoni ve puantaja dayalı olsa da, başarılı opera çalışması "Vanessa" (1952) yüksek derecede duygusal anlamla yüklü olmasıyla anılmaktadır. "Adagio for Strings", Bernand Pomerance'ın insanlık onuru temalı The Elephant Man adlı oyununun David Lynch sinema uyarlamasında etkileyici finalin müziği olarak da kullanılmıştır. "Adagio for Strings"'in dijital bir versiyonu 1986 Akademi Ödülü sahibi Oliver Stone filmi Platoon'da da ana tema olarak kullanılmıştır. Ünlüler Sirki Ünlüler Sirki, Star TV'de yayımlanmış bir yarışma programıdır. Sunuculuğunu Süheyl Uygur'un üstlendiği programda çeşitli dallarda tanınmış kişiler akrobatik hareketlerden oluşan gösteriler sergileyerek yarışma jürisi ve halktan puan almaya çalışırlar. 2007 yılı içinde düzenlenen yarışma cumartesi akşamları canlı olarak, Nautilus Carrefour'un karşısında bulunan sirk alanından yayımlandı. Ünlüler Sirki’nin yarışmacıları; oyuncu Furkan Kızılay (Havuç), Cengiz Küçükayvaz, şarkıcı Tarık Mengüç, oyuncu ve sunucu Jess Molho, manken ve sunucu Buket Saygı, oyuncu Arzu Yanardağ, manken Noella, dansçı Zümre, şarkıcı Seda Üren ve manken Tuğba Özay'dır. Jüri üyeleri ise Avrasya Sirki kurucusu Servet Yalçın, Yönetmen Ezel Akay, Pakize Suda, Neco ve Levent Kırca'dır. Istavroz Istavroz, kökü Yunanca'dan gelen ve haç anlamında kullanılan kelimedir. Hristiyanlar`ın elleriyle haç işareti yapmalarına da istavroz çıkartma denir. İstavroz; Baba, Oğul ve Kutsal Ruh'u temsil etmektedir. Anthony Parker Anthony Michael Parker (d. 9 Temmuz 1975), Amerikalı basketbolcu. 1997'de New Jersey Nets tarafından, ilk tur 21. sıradan seçilmiş çok kısa bir NBA macerasından sonra, kariyerindeki en önemli adımı atmış ve Avrupa'ya gelmiştir. 2001 ve 2002 sezonlarında, Makkabi Tel Aviv'de mücadele etmiş, bu süre içinde takımı ile beraber, 2 lig şampiyonluğu, 2 İsrail Kupası şampiyonluğu, 1 Suproleague şampiyonluğu kazanmış, 1 kez de Euroleague'de Final Four'u oynamıştır. Daha sonra yarım sezonluk bir Virtus Bologna kariyerinden sonra, tekrar Maccabi'ye geri dönmüş, 2004'te tekrar yaşadığı lig ve kupa şampiyonluklarının yanına bir de Euroleague şampiyonluğu eklemiştir. Kendisi maccabi de oynanan final four'unda MVP'si seçilmiştir. 2005 sezonunda ise aynı başarıları tekrarlamış ve Euroleague'de en büyük ödül olan ligin MVP'si ödülüne de ulaşmıştır. Bu sezon ise takımını tekrar finale taşırken, bir kez daha Euroleague MVP'si seçilmiştir. Kendisi 2000'li yıllarda oynamış Avrupa'daki en büyük basketbolcu olarak kabul edilmektedir. Kendisine başarılarına ithafen Avrupa'nın Jordan'ı lakabı verilmiştir. 2007/2008 sezonunda ve 2008/2009 sezonunda Toronto Raptors forması giyen Parker 2009 yazında Cleveland Cavaliers Parker'ı kadrosuna eklemiştir Hem şutör guard hem de kısa forvet mevkiilerinde oynayabilmektedir. Karayip flamingosu Karayip flamingosu ("Phoenicopterus ruber ruber"), flamingogiller (Phoenicopteridae) familyasına ait bir flamingo türü. Yaşam alanı lagünler ve tuz gölleridir. Sürekli bir evililik bağı ile yaşayıp kuluçka kolonileri kurar ve başlıca olarak küçük yengeçlerle beslenirler. Ağırlığı dişilerde 2 ile 2.5 kg, erkeklerde 2.5 ile 3 kg kadar tutar. Her iki ebevyn de kuluçka ile ilgilenir. Kuluçka süresi 28 ile 32 gün kadar sürer ve Mayıs ile Ağustos arasında gerçekleşir. Büyük flamingo 6 yaşında cinsel olgunluğuna ulaşır ve 40 yaşının üstüne kadar yaşar. Bu hayvanların cinsiyetlerini ayırt etmek zordur. III. Makarios (Başpiskopos) III. Makarios (Yunanca: Μακάριος Γ') asıl adı Mihail Hristodulu Muskos (Yunanca: Μιχαήλ Χριστοδούλου Μούσκος) veya III. Makaryos(d. 13 Ağustos 1913, Panagia - ö. 3 Ağustos 1977, Lefkoşa), Kıbrıs Ortodoks Kilisesi başpiskoposu ve bağımsız Kıbrıs Cumhuriyeti'nin ilk cumhurbaşkanı. II. Dünya Savaşı'ndan sonra Kıbrıs'ın Yunanistan ile birleşmesi amacıyla başlatılan Enosis hareketinin önderleri arasında yer almıştır. Yoksul bir çobanın oğluydu. Kıbrıs'ta, Atina Üniversitesi'nde, sonra da Boston Üniversitesi İlahiyat Okulu'nda öğrenim gördü. 1946'da papazlığa atandı. 1948'de Kition (Larnaka) piskoposu, 18 Ekim 1950'de başpiskopos oldu. Osmanlı egemenliği döneminde Rum Ortodoks topluluğunun yöneticisi sıfatını taşıyan Kıbrıs başpiskoposları, düzenin sağlanmasından ve halkın sorunlarının giderilmesinden sorumlu kişiler olarak önemli siyasi roller üstlenmişlerdi. Başpiskopos olduktan sonra Enosis hareketiyle özdeşleşmeye başladı. İngiliz hükümetinin Kıbrıs'a özerklik ya da Uluslar Topluluğu üyesi statüsü verilmesi yolundaki önerilerine olduğu kadar, Türkiye'nin adayı taksim etme yolundaki isteklerine de karşı çıktı. Şubat 1954'te Yunan başbakanı Aleksandros Papagos ile görüşerek Enosis için Yunanistan'ın desteğini sağladı. Kısa bir süre sonra Albay Yeoryos Grivas'ın EOKA'yı kurarak başlattığı silahlı eylemleri perde arkasından yönetmekle suçlanırken, siyasi pazarlığı da sürdürerek 1955-56 yıllarında İngiliz valiyle bir dizi görüşmeler yaptı. Bu görüşmelerden sonuç alınamaması üzerine Mart 1956'da ayaklanma kışkırtıcılığıyla suçlanarak tutuklandı ve Seyşel Adaları'na sürgüne gönderildi. Ardından EOKA'nın silahlı eylemleri hızla tırmandı. Adaya dönmesine izin verildi. Şubat 1959'da Enosis isteğinden vazgeçerek uzlaşmaya yanaştı. Sonuçta 13 Aralık 1959'da bağımsız Kıbrıs Cumhuriyeti'nin cumhurbaşkanlığına seçildi. Yardımcılığına ise Türk toplumundan Fazıl Küçük getirildi. Kısa bir süre sonra anayasanın değiştirilmesi yolundaki isteklerini gündeme getirdi. Aralık 1963'te başlayan Türklere yönelik saldırılar, iki toplum arasındaki çatışmalar ve Yunanistan ile Türkiye'nin sürekli müdahaleleri, yönetimini büyük güçlüklerle karşı karşıya getirdi. Önceleri yalnızca Rum çıkarlarını savunduysa da daha sonra amacının iki toplumu bütünleştirmek olduğunu ileri sürdü. Aralık 1967'de Türk toplumunun merkezi yönetimin yetkisi dışında kalan işleri yürütmek için oluşturduğu Kıbrıs Türk Geçici Yönetimi'yle görüşmek zorunda kaldı. Toplumlar arası anlaşmazlıklar sürerken, Şubat 1968'de ikinci bir dönem için yeniden cumhurbaşkanı seçildi. Anlaşmazlıklara son vermek için başlayan toplumlar arası görüşmeler iki toplumun ayrı yetkileri konusunda çıkmaza girdi. 1972 ve 1973'te Kıbrıs'taki piskoposlar tarafından istifaya çağrıldı. Ama 1973 yılında tek aday olarak girdiği seçimlerde üçüncü kez cumhurbaşkanlığına seçildi. Temmuz 1974'te Kıbrıs Rum Milli Muhafız Birliği'ne bağlı birlikler, Enosis'i gerçekleştirmek amacıyla Yunanistan'daki cunta yönetiminin planladığı bir darbe düzenledi. Önce Malta'ya, ardından Londra'ya kaçtı. Darbeden birkaç gün sonra, Birleşmiş Milletler genel kurulunda yaptığı konuşmada, Kıbrıs'taki darbeyi Yunan cuntasının yaptığını, garantör ülkeler olan Türkiye ve İngiltere'nin adaya müdahale etmesi gerektiğini söyledi. Türkiye Kıbrıs'a askeri bir müdahalede bulunarak adanın kuzeyinde ayrı bir Türk devletinin kurulmasını sağladı. Yunanistan'daki askeri cuntanın düşmesinden sonra Aralık 1974'te Kıbrıs'a döndü. Adanın bölünmemesine yönelik çabalarından bir sonuç alamadan öldü. Hümâyun Şah Hümayun Şah tam adıyla "Nasireddin Muhammed Hümayun Şah" (Urduca: نصیر الدین محمد ھمایون ), (d. 6 Mart 1508, Kabil - o. 27 Ocak 1556, Delhi), günümüzde Pakistan, Afganistan ve Kuzey Hindistan'ı kapsayan, Babür İmparatorluğu'nu 1530 - 1540 yılları ve 1555 - 1556 arasında yönetmiş ikinci hükümdardır. Babası Babür Şah gibi önce 10 yıl süren hükümdarlığını Peştun Suri hanlardan Şir Şah'a kaybetti. Ama sonra Safevi İran Şahı I. Tahmasp desteğiyle ülkesini tekrar geri aldı ve arazisini daha da genişletti. Hümayun Şah 1556'da olduğu zaman Babür İmparatorluğu 1 milyon kilometre kare alanı kapsamaktaydı. Amerika antilobu Amerika antilobu ("Antilocapra americana"), Kuzey Amerika'da yaşayan bir gevişgetiren çift toynaklı türü. Çatalboynuzlu antilop ya da Çatalboynuzlu hayvan olarak da bilinir. Dış görünüşü ile bir antilobu andırmasına rağmen Asya'da ve Afrika'da yaşayan antiloplar ile akrabalığı yoktur. Bu yüzden yalnız başına Antilocapridae adlı ayrı bir familyaya konulur. Amerika antilobu bu eski familyanın günümüzde yaşayan son temsilcisi olarak kalmıştır. Amerika antilobu bir ceylan büyüklüğündedir. 150 cm uzunluğa (artı 8–15 cm kuyruk), 90 cm boya ve 50–70 kg ağırlığa ulaşır. Üst kısımları sarı ile kızıl kahverengi arası değişir, karın kısımları beyaz olur. Beyaz tüylerini dikerek, bu şekilde birbirlerini tehlikeye karşı uyarmak için işaret verebilirler. Erkeklerin boynuzları kulaklarının iki katına, 25 cm uzunluğa varır. Dişilerin neredeyse hiç boynuzları olmaz. Eğer boynuzları olursa da asla kulakların uzunluğunu aşmaz. Her boynuzun ucu çatallanır, bir ucu köküne yakın bir yerden dışarıya doğru ve diğeri daha yukarıda içeriye yönelir. Boynuzlar her sene yenilenir. Amerika antilopları çok uzun atlayabilmeleri ile de dikkati çekerler. Tek bir sıçrama ile 6 metre ilerleyebilirler. Amerika antilobu bir zamanlar bütün Kuzey Amerika'da, hatta çöl ve yarı çöllerinde ve Meksika'nın kuzeybatısına kadar uzanan geniş bir coğrafyaya yaygındı. Kayalık Dağları'nda bazen hatta 3500 m yüksekliğe kadar çıkarlar, ama genelde düz bölgelerde yaşarlar. Amerika antilobunun sınıflandırılması uzun süre tam olarak aydınlatılamamıştır. Daha en başlardan ayrı bir familyaya konulmuş olsa da, 1960'lara kadar hala sırf boynuzlugillerin bir alt familyası olduğunu savunan zoologlar olmuştur. Sonunda DNA analizleri sayesinde geyikgillerin bir kardeş grubu oldukları kanıtlanmıştır. Geçmişte Amerika antilobugiller familyasının Kuzey Amerika'da birçok türleri olmuştur. Familyanın tanılan en eski üyesi erken Miyosen çağında ortaya çıkan, uzun çatallı boynuzlu "Paracosoryx" cinsi olmuştur. Sonradan ortaya çıkan "Ramoceros" cinsinde boynuzlar çengel olmuş ve çatallıdır. Daha geç zamanlarda ortaya çıkan "Meryceros" ve "Cosoryx" cinsleri bugünkü Amerika antilobuna daha çok benzemişlerdir. Pliyosen çağında birçok "Plioceros" cinsine ait kısa boyunlu, kısa ve kalın boynuzlu türler ortaya çıkmıştır. Pleistosen çağında daha çevik yapılı, buzul çağına ayak uydurmuş "Tetrameryx" ve "Capromeryx" cinsleri ortaya çıkmıştır. Bu iki cins familyanın ("Stockoceratini") adlı ayrı bir kolunu oluşturur. Buzul çağının sonunda bütün bu türlerin soyu tükenmiş, ve Pleistosen çağında da çoktan var olmuş olan Amerika antilobu familyanın tek temsilci olarak hayatta kalmıştır. Bilimcilerin farklı görüşlerine göre 4 ya da 6 alt türü kabul edilir. Bu 4 türün statüleri hala tartışılmaktadır: Bazı kaynaklarda "Antilocapra americana anteflexa" ve "Antilocapra americana oregona" alt türleri isimlerine rastlanılır. Ancak bu isimler sırf "Antilocapra americana americana" alt türü için kullanılan diğer isimlerdir. Thomas Savery Thomas Savery (1650-1715) İngiliz mühendis 1698 yılında buharla çalışan, madendeki suyu dışarı atmak için kullanılan bir tulumba yaptı. Tulumba yüksek basınçla çalıştığından o günün teknolojisine göre bu tip bir buharı güvenli biçimde kullanacak düzeyde değildi. Ayrıca gerekli buharı oluşturmak için suyu ısıtmada çok fazla yakıt kullanılıyordu. Bu tip makinaların öncülü olan Savery’nin buhar makinası verimsiz olduğundan fazla kullanılmadı fakat kendinden sonra gelen makinalar için temel teşkil etti. Gerald Fitch Gerald Fitch, Amerikalı basketbolcudur. Kepez Belediyespor tarafından transfer edilmiştir. 2006-2007 yılında Galatasaray Cafe Crown forması altında sayı kralı olmuştur.Şu anda Kepez Belediyesi'nde mükemmel bir performans sergilemektir.TBL sayı ortalaması 28,21'dır.En son oynanan Oyak RENAULT maçında 42 sayı kaydetmiştir.Lig bitince Tau Ceramica ile play-off için 4 haftalığına anlaşmış .Anlaşması bitince tekrar Kepez Belediye Spor 'a geri dönmüştür... Çizgi romanın bronz çağı Çizgiroman'ın bronz çağı, Amerikan çizgiromancılığında 1970'lerin ilk yıllarından ile 1980'lerin ortalarına kadar sürdüğü kabul edilen döneme verilen resmi olmayan isimdir. Bronz Çağ, Gümüş Çağ'da ilk örnekleri görülen pek çok öğeyi barındırsa da daha renkli seriler ve kahramanlar ile öne çıkmıştır. Ancak Comics Code 'un değişmesi ile karanlık temalar da tekrar anlatılmaya başlamış ve uyuşturucu kullanımı gibi gerçek hayatta görülen sorunların ilk işlendiği çağ olmuştur. Bronz Çağ'ı başlatan tek bir olay yoktur. Ancak 1970'lerin ilk yıllarındaki çeşitli olaylar birlikte gözden geçirildiğinde, çizgiroman'ın önceki onyıldan farklı bir konuma geldiği görülebilir. Bu olaylardan bir tanesi Stan Lee ile en yaratıcı ortaklıklardan birini kuran Jack Kirby'nin Marvel Comics'ten 1970 yılında ayrılmasıdır. Marvel'dan ayrılan Kirby DC Comics'e geçerek "The Fourth World" isimli serilere 1970 Aralığında Jimmy Olsen #134 ile başlamıştır. Ayrıca yine 1970 yılında pek çok Superman serisinin editörü Mort Weisinger emekli olmuş ve görevi Julius Schwartz'a devretmiştir. Schwartz, kendi döneminde Weisinger dönemindeki pek çok öğeyi değiştirmiştir. Örneğin Kriptonit'i süreklilikten çıkartmıştır, Superman ise neredeyse sınırsız güçlere sahiptir. Spider-Man'in uzun süreden beri sevgilisi olan Gwen Stacy'nin 1973'teki Amazin Spider-Man #121-122 'de Green Goblin tarafından öldürülmesi ise pek çoklarınca bir Brozn Çağ olayıdır. Ancak bu olayın öncesindeki yıllarda da süperkahraman çizgiromanlarında gitgide daha karanlık bir ton kendini göstermektedir. Konu hakkında "The Night Gwen Stacy Died" maddesine bakınız. 1971 yılında Marvel Comics'in Şef Editörü Stan Lee, Amerika Birleşik Devletleri'nin Sağlık, Eğitim ve Sosyal Güvenlik konularında ilgili bakanlıkları ile irtibata geçerek uyuşturucu bağımlılığı konusunda bir çizgiroman yapmak istediğini söylemiştir. Lee'nin bu talebi kabul edilmiş ve üç bölümden ibaret olan bir Spider-Man hikâyesi, Amazing Spider-Man #96-98, 'de çizilecek olan uyuşturucu kullanımının tehlikelerini ve kötülüğünü anlatan hikâye yazmıştır. Çizgiromanlardaki uyuşturucu kullanımına dair hikâyeler veya anlatımlar, içeriğine bakılmaksızın CCA tarafından kabul edilmemektedir. Dolayısı ile CCA Lee 'nin bu hikâyesini onaylamayı reddetmesine rağmen, Lee hikâyeyi yayınlamıştır. Hikâyenin aldığı olumlu görüşler, yıl içinde ilerleyen zamanlarda CCA'nın kurallarını olumsuz yaklaşımlar yapılabileceği takdirde uyuşturucu kullanımına onay verileceği yönünde değiştirmesine vesile olmuştur. Takip eden yıllarda, DC Comics Green Lantern/Green Arrow #85-86 'da Green Arrow'un yardımcısı Speedy'nin eroin bağlımlısı olduğunun anlaşılmasının anlatıldığı hikâye ile, kendi grubu içerisinde konuyu işlemeye başlamıştır. Korku temalı çizgiroman sayısındaki artma, Comics Code'un 1971 yılındaki revizyonunda vampirler, kötü ruhlar ve kurtadamlar'a dair kuralları esnetmesi ile başlamış ve Swamp Thing, Ghost Rider ve Tomb of Dracula gibi seriler yayınlanmaya başlamıştır. Spider-Man 'de işlenen uyuşturucu problemi, gelecek zamanlarda çok gözde olacak olan gerçek hayattaki sorunların çizgiromanlara yansıtılması temasına öncü olmuştur. Yukarıda bahsedilen Green Lantern/Green Arrow serilerinde sadece uyuşturucu değil, ırkçılığa dair ön yargılar ve sosyal adaletsizlik konuları da işlenmiştir. X-Men çizgiromanlarında ise, mutantların gerçek dünyadaki azınlıklar gibi değişik, farklı ve hatta aykırı konumda olmaları bu serilerin toplumun pek çok kesiminde popüler olmasını sağlamıştır. Diğer çok bilinen örnekler de Lois Lane 'in "I Am Curious: Black", hikâyesinde (isim bir pornografik filmden esinlenmiştir) zenci oluşu, Steve Gerber 'in Howard the Duck gibi toplumsal hiciv içeren hikâyeleri ve Omega the Unknown serileri olarak sayılabilir. Eskisi kadar olmasa da, bu temayı işleyen hikâyeler günümüzde de zaman zaman ele alınmaktadır. Dönem içinde en belirgin gelişmelerden biri zenci ve diğer etnik kökenli süperkahramanların yükselişidir. 1970'lerden önce beyaz olmayan sadece birkaç süperkahraman varken, 1970'lerin ilk yıllarından itibaren Luke Cage (kendi çizgiromanı olan ilk zenci süperkahramandır), Storm, Blade, Shang-Chi, Misty Knight, Bronze Tiger, Black Lightning, Sunfire, Karma ve Warpaththere gibi pek çok beyaz olmayan kahraman yaratılmıştır. Bunlardan bir Amerikan yerlisi olan Thunderbird, X-Men # 95 'deki ölümünden bu yana, çizgiroman dünyasında nadir olarak hala ölü kalmıştır. Bu karakterlerden pek çoğu, o günlerde medyalarda popüler olan karakterlere dayanır. Luke Cage, Misty Knight ve Shang-Chi gibi karakterler 1970'lerdedeki Kung-Fu filmlerinden esinlenilerek Marvel tarafından yaratılmıştır. Luke Cage, "Sweet Christmas!" söylemi ile tepki toplamıştır; ancak Storm, John Stewart (Green Lantern) ve Cyborg ise herhangi olumsuz yorum almadıkları gibi, tam tersine popülerlikleri artmış ve hikâyelerde de daha önemli roller almışlardır. Örneğin, 1980'ler ile Storm X-Men'in, Cyborg ise The Teen Titans 'ın lideri konumuna yükselmiştir. Benzer şekilde John Stewart da Hal Jordan'ın yerine geçerek uzayda dünya sektöründeki Green Lantern olmuştur. X-Men Stan Lee ve Jack Kirby tarafından 1963'te yaratılmıştı. Ancak Lee/Kirby 'nin diğer ürünlerinin ulaştığı popülariteye ulaşamade ve 1969 yılında Marvel yeni maceralarının yazılmasınını durdurarak sadece yeniden basımlara devam etti. 1975 yılında ise Len Wein ve Dave Cockrum, Giant-Size X-Men #1 serisi ile "tamamen yeni tamamen değişik" fikri ile yenilenmiş versiyona başladı (Chris Claremont 'da co-plotter unvanı ile katkı sağlıyordu). Claremont Modern Çağ'a kadar görevine yazar olarak devam etti ve X-Men serilerine Fabian Nicieza ve Scott Lobdell gibi yazarların katılımından sonra görevi bıraktı. X-Men 'in bu revizyonunun başarısının en büyük göstergelerinden biri de DC Comics 'in X-Men tarzına cevaben Marv Wolfman ve George Perez ile çıkarttığı The New Teen Titans serisidir. Bu seri de yenilenmiş X-Men gibi başarılı olmuştur. Wolfman 'in Perez ile olan işbirliği on altı yıl sürece devam etti ve bu süre zarfında Perez de çizim tekniği ile okurlar arasında büyük bir hayran kitlesine ulaştı. Bronz Çağ'daki Titans serisine dayanan bir çizgifilm de 2003 yılında başlatıldı ve üç yıl boyunca sürdü. Bu dönemde, biraz da Comics Code reziyonu nedeni ile pek çok süper olmayan kahramanlar popüler oldu. En bilineni ise Conan 'dır. Savage Sword of Conan serisi daha sonra magazin olarak devam etti ve Comics Code 'un kapsamından çıktı. Diğerlerinin içinde ise Tomb of Dracula, Master of Kung-Fu, the Star Wars çizgiromanları, Howard the Duck, Swamp Thing ve Jonah Hex sayılabilir. Doctor Strange ve Beast ise sonradan korku temasına yönelmiştir. Bronz Çağ'ın sona erip ermediği bugün hala tartışılan bir konudur, hala bitmediği konusunda argümanlar vardır. Bittiğini savunan kişiler içinde de tıpkı diğer çağlarda olduğu gibi kesin bir tarih veya özel bir çizgiroman sayısı yoktur. En çok kabul gören tarih aralığı ise 1985 - 1986 'dır. Gümüş Çağ'da da olduğu gibi, Bronz Çağ'ın sonu da birbirlerine yakın tarihlerde olan birden fazla olaya dayandırılır. DC Comics, çağı kendi tarihindeki en büyük olay ile kapatır; Crisis on Infinite Earths serisi ile markanın kuruluşundan bu yana, yaklaşık 50 yıldır süregelen sürekliliğine son verilir; bu büyük revizyonun asıl amacı Marvel'in karşısına daha ciddi bir rakip olarak durabilmektir. DC Comics bu zaman aralığında birbirinden değerli iki seri de yayınlar; Watchmen (Alan Moore ve David Gibbons) ve Batman: The Dark Knight Returns (Frank Miller) amerikan çizgiromanının tanımını ve tarihini değiştirerek "sert ve maceracı" olarak tanımlanan tarzın yeniden keşfedilmesine önayak olur. Marvel Comics tarafında ise, çağın sonunda Secret Wars II , New Universe ve X-Men 'in yeniden canlandırılması vardır. Tüm liste aşağıdaki ile sınırlı değildir. Bu özet liste, dönemde önde gelen sanatçıların bir özetidir. Writers Artists DC Comics Marvel Comics 1969-1979 1980-1985 Francisco Solano LÃ³pez Francisco Solano López (24 Temmuz 1827 - 1 Mart 1870),Carlos Antonio Lopez'in büyük oğluydu. Babasının ölümü (10 Eylül 1862) üzerine yönetimi eline geçirdi ve ordunun yardımıyla kısa bir sürede iktidarını sağlamlaştırdı. 19. yüzyılda Paraguay, kıtanın güneyinde kendi silahlarını üreten tek ülkeydi ve ülkede hemen hemen herkes okuma yazma biliyordu. Francisco Solano Lopez, daha önce de babası, ülkeyi dışarı açmaya çalışmışlardır. Yeni yollar yapılmış, önemli bir ticaret filosu oluşturulmuş, ticaret desteklenmişti. Londra ithalat-ihracatçıları duruma ilgisiz kalmadılar. İngiltere'nin kışkırtmasıyla, Brezilya, Uruguay ve Arjantin hükümetleri bu -kötü örneği- ortadan kaldırmaya karar verdiler. -üçlü ittifak adı verilen savaş korkunç bir soykırım niteliği taşıyordu. Solano Lopez, 1870'te, Cerro Cora'da elinde sılahı can verdi. Çocuklardan oluşan birlikler ülkelerini savunmaya çalıştılar, kadınlar cephede yaralılarla ilgilendiler. İttifak orduları yaylayı ateşe verdi, sonunda geriye hiçbir şey kalmasın diye. Savaştan önce 525.000 olan Paraguay nüfusu savaşın sonunda 221.000'e düşmüştü, bunların ancak 28.000'i erkekti. Nüfusu yeniden arttırabilmek için tek yol poligamiydi. Sekiz yıl boyunca işgal altında kalan ülke tamamiyle yıkıldı ve toprakların büyük kısmı elden gitti. Paraguay,yüz yıldan beri bu felaketin izlerini silmeye çalışıyor. Bu çaba, 1930'da bir kez daha Bolivya'yla yapılan kanlı savaşta kırıldı. Avrupa basınının bir gösteri gibi izlediği bu uzun savaş aslında iki ulusrarası petrol şirketinin savaşıydı.Bu kez paraguay -galip- ilan edildi. Temelde tarıma dayalı dayalı bir ülke olan Paraguay çok küçük bir askerler ve toprak sahipler sınıfınca yönetilmekte. Bunların çoğu, 1870 felaketinden sonra ülkeye yerleşen Orta Avrupalı göçmenlerin torunları. Paraguay 1954'ten 1990 dönemine kadar,General Stroessner'in koyu dikta yönetiminde kaldı. Bölücekova, Göynük Bölücekova, Bolu ilinin Göynük ilçesine bağlı bir köydür. Köy 40 hanedir ve Çatak adında bir mahallesi vardır. Bolu iline 110 km, Göynük ilçesine 22 km uzaklıktadır. Köye 2 km. mesafede halk dilinde Şarlahan adı ile anılan bir Şelale vardır. Bu şelalenin yüksekliği 6-7 metredir. Şelale ile birlikte Kanyon başlamaktadır. Kanyonun uzunluğu ortalama 250 metre kadardır. Kanyonun zaman zaman yüksekliği 15 metreye ulaşmaktadır. Genişliği ise; ortalama 3 ile 5 metre arasında değişmektedir. İlçe merkezine 22 km. mesafe uzaklıkta olan bu şelale ve kanyona kolaylıkla ulaşılabilir. Şelalenin 100 metre yakınına kadar asfalt yol mevcuttur. Ayrıca köy merkezine 500 metre mesafede bulunan Kaya Boğazı denilen yerde 150-200 metre uzunluğunda Dik Kesit Kayalar vardır. Bu kayaların olduğu yerde bir de Mağara mevcuttur. İkarus (anlam ayrımı) Ikarus (taşıt) Ikarus, merkezi Budapeşte, Macaristan olan bir otobüs üreticisi. 1895 yılında Uhri Imre Kovács-és Kocsigyártó Üzeme adıyla kurulmuştur. Ankara, İstanbul, Bursa ve İzmir gibi Türkiye'nin birçok büyük şehrinde Ikarus marka otobüsler kullanılmıştır. Türkiye'de en sık rastlanan modeller Ikarus 260 ve Ikarus 280 serisidir. Bu otobüsler belediyelerin olup sadece şehir içi çalışmaktadır. 2005-2010 yılları arasında İstanbul'da kullanılan pek çok Ikarus bakımdan geçirilerek yenilenmiştir. 2013 Ağustos ayı itibarıyla tamamına yakını hurdaya ayrılmıştır. Ferhat TunÃ§ Ferhat Tunç Yoslun (d. 1964, Tunceli), Zaza asıllı şarkıcı. 1979 yılında liseyi bitirerek Almanya'ya taşındı. Ardından Mainz Üniversitesi'ne bağlı bir müzik okulunda kısa bir eğitim almış ve Kızılırmak adlı ilk albümünü çıkarmıştır. Ferhat Tunç, elde ettiği müzik birikimini, 1984'te Türkiye'den Almanya'ya giden müzisyen Orhan Temur'la başladığı çalışmaya aktardı ve ortaya Bu Yürek Bu Sevda Var İken albümü çıkardı. Almanya'da olmasına rağmen ülkesinde yaşananlara kayıtsız kalmayan Ferhat Tunç'un bu albümü, 12 Eylül Darbesi'ne itirazın izlerini taşıyordu. 1985'te, 12 Eylül'ün rüzgarlarının henüz sert estiği bir dönemde Türkiye'ye döndü ve yeni bir başlangıç yaparak aynı yıl Vurgunum Hasretine adında Türkiye'deki ilk albümünü çıkardı. Albüm kısa sürede büyük yankı yarattı ve Ferhat Tunç artık Türkiye'de, toplumsal muhalefetin içindeydi. Miting havasında geçen konserler, çok satan albümler ve toplumsal muhalafetin gözdesi olan bir sanatçının ödeyeceği bedel gözaltılar, davalar, mahkemeler ve yıllar süren konser yasakları olacaktı. Bu konuda diyor Ferhat Tunç: Kızılırmak Boylarında Bir Şehir türküsünü Sivas Katliamı'nda yaşamını yitirenlere ithaf etmiştir. 11 Temmuz 2005 tarihinde Tunceli’de PKK tarafından alıkonulan er Coşkun Kırandi’nin ailesine kavuşmasına yardımcı oldu. 2012'de Tunceli'de düzenlenen Munzur Kültür ve Doğa Festivali'nde yaptığı konuşma nedeniyle, Ferhat Tunç'a hapis istemiyle dava açıldı. "Terör Örgütü Propagandası" yaptığı iddiasıyla yargılandı ve 2 yıllık hapis cezası, 3 yıl ertelendi. En son 2016 yılında çıkardığı Albüm "Kobani" adını taşımaktadır. "Zor Zamanlar İnce Şarkılar" kitabı sanatçının bir zamanlar düzenli olarak yazdığı "Gündem" gazetesinde "Vaveyla" adını verdiği köşesindeki özellikle son üç yıldaki yazılarının derlenip kitaplaştırılmasıyla oluşturulmuş bir eserdir. Her yazısının bir hikâyesi olduğunu söyleyen Ferhat Tunç genellikle hikâyelerinde ;savaş, barış, Kürt sorunu, Alevilerin demokratik istemleri, vb konuları işlemiştir. Çiviyazıları yayınevinde basılmıştır Tunç, ödülü nasıl karşıladığı sorusuna şu yanıtı verdi: “Yoğun bir baskı altında tutulan, yasaklanan, tehdit edilen, halen zamanının önemli bir bölümünü mahkeme koridorlarında geçiren bir sanatçı olarak, Türkiye’nin dışında, uluslararası boyutlu bir ödüle layık görülmüş olmayı son derece anlamlı buluyorum. Bu ödül bana müziğimden, şarkılarımdan çok, kendi kimliğiyle müzik yapmaya çalışırken baskılarla karşılaşmamdan ve bu baskılara karşı mücadelemden ötürüdür. Artık siz ne kadar kendi ülkenizde baskılarla karşılaşsanız da yalnız olmadığınızı hissediyorsunuz, çünkü dünyanın bir başka yerinde insanlar size destek ve değer veriyor. Sanırım bu ödülün de anlamı bu.” 2011 yılında BDP'nin desteklediği Bağımsız adaylardan Bağımsız Milletvekili Aday adayı olmuş ancak seçilememiştir. 7 Haziran 2015 seçimleri öncesi bu kez HDP'den Tunceli Milletvekili Aday Adayı olmuştur ancak partisi tarafından aday gösterilmemiştir. Ikarus 260 Ikarus 260, Macar otobüs üreticisi Ikarus'un şehiriçi taşımacılık için ürettiği otobüs modelidir. Türkiye'deki birçok şehirde kullanılmakta olan 260 modeli, 21 koltuk kapasitelidir. Yıllardır Türkiye'nin şehir içi taşımacılığında hizmet vermektedir. İlk kez 1979 yılında İstanbul Belediyesi tarafından; 260 ve 280 modeller satın alınmış, 1991 yılında ise o dönemin SHP'li büyükşehir belediye başkanlarınca tercih edilerek, sayıları binlerle ifade edilen miktarlarda alım yapılmıştır. 1991 yılında İstanbul ve İzmir, 1992 yılında Ankara, İstanbul, Bursa, Eskişehir, 1993 yılında İstanbul, İzmir, 1994 yılında ise sadece İstanbul Büyükşehir Belediyesi'nce toplu alım yapılmıştır. O dönemde iktidardaki DYP-SHP koalisyon hükümetinin teşviki ile, gümrük işlemi yapılmadan çekilen otobüsler, trafik tescili alınamadığından; özellikle İstanbul ve Ankara'da plakasız olarak trafiğe çıkarılmıştır. Bugün dahi, o dönemde alınan araçlardan kullanılanlar plakasız olarak çalıştırılmaktadır. Bu otobüslerin ihale sürecinde yolsuzluk iddiaları dile getirilmiş, Alman yapımı Mercedes-Benz otobüsler ile aşağı yukarı aynı fiyata satın alındığı iddiaları günlerce kamuoyunu meşgul etmiştir. Türkiye'de halen kullanılan 1991-1992-1993-1994 model Ikarus260 otobüsler, MAN dizel motorlu, RABA marka yürüyen aksama sahip, Macaristan menşeli ve SAE-ECE-R49 emisyon özelliklidir. Ankara'daki modeller hariç, tamamı düz-6 vites RABA marka şanzımanla techiz edilmiştir. Motor Ã¶zellikleri: 10350 cm³ ,sıralı 6 silindir MAN marka Dizel motor 240 Ps / 2100 f/p 697 Nm / 1300 f/p + Egzoz freni İstanbul Büyükşehir Belediyesi İETT (İstanbul Elektrik Tramvay ve Tünel İşletmeleri) Genel Müdürlüğü Marka Ve Tiplere Göre Otobüs Filosu Ankara Büyükşehir Belediyesi EGO Genel Müdürlüğü Otobüs Hizmetleri, Marka ve Model Yıllarına Göre Araç sayısı Dökümü Bozoğlu, Çerkeş Bozoğlu, Çankırı ilinin Çerkeş ilçesine bağlı bir köydür. Çankırı iline 115 km, Çerkeş ilçesine 4 km uzaklıktadır. Elizabeth Mitchell Elizabeth Mitchell (d. 27 Mart 1970; Los Angeles, Kaliforniya), Amerikalı oyuncu. Onu üne kavuşturan rolü, Lost dizisindeki Dr. Juliet Burke isimli karakterdir. Elizabeth Mitchell, 27 Mart 1970’te emlak ve vergi avukatlığı yapan ailesinin 3 kızından ilki olarak Los Angeles’da dünyaya geldi. Dallas, Texas’ta büyüyen Mitchell, küçük yaştan itibaren sahneye ait olduğunu düşündü. Kolejlerin gelip gençlerin performanslarını izlediği Booker T. Washington High School for The Performing and Visual Arts isimli sanat lisesine girdi. Bu sayede Stephens Koleji’ne (Stephens College) girmeye hak kazanan güzel sanatlar bölümünden derece alan Mitchell, 1991’de mezun olduktan sonra Londra’ya gitti. İngiliz Amerikan Drama Akademisi’nde (British American Drama Academy) de eğitim gören Mitchell, birçok sahne oyununda yer aldı. Uzun yıllar boyunca sadece tiyatroya ve sahne oyunculuğuna odaklanmıştı ama Amerika’ya döndüğünde hem televizyon hem de sinema yapımlarında yer almaya başladı. Dallas Tiyatro Merkezi’nde (Dallas Theater Center) 6 yıl çalışan Mitchell, Theater’s Encore Company’de bir yıl çalıştı. 1998’de Angelina Jolie’nin başrolünde olduğu televizyon filmi Gia’da canlandırdığı ‘Linda’ rolüyle tanınan Mitchell, aynı yıl 1998’de Significant Others adlı dizide 'Jane Chasen'ı canlandırdı. 2000’de Nurse Betty (Chloe Jensen) ve Frequency (Julia 'Jules' Sullivan), 2002’de The Santa Clause 2’de (Principal Carol Newman) oynadı. Significant Others’ın ardından Mitchell, Time of Your Life (2000/ Ashley Holloway), The Linda McCartney Story (2000/ Linda McCartney), Erin Brockovich (2000-2001/ Dr. Kim Legaspi), The Beast (2001/ Alice Allenby), Spin City (2001/ Nancy Wheeler), Law & Order: Special Victims Unit (2003/ Andrea Brown), The Lyon's Den (2003/ Ariel Saxon), CSI: Crime Scene Investigation (2003/ Melissa Winters), Boston Legal (2004/ Christine Pauley), Everwood (2004/ Sara Beck) ve House, M.D. (2004/ Sister Mary Augustine) adlı dizilerde de oynadı. 2004'te yayınlanmaya başlayan Lost adlı dizinin 3. sezonunda (2006-2007) doktor olan ‘Juliet’ karakterini canlandırmaya başladı. 2006’da Paul Walker’ın başrolünde olduğu Running Scared’de ‘Edele’ karakterini canlandıran Mitchell, aynı yıl The Santa Clause 3'te (Mrs. Claus/Carol Calvin) ve Haskett's Chance’de (Ann Haskett) rol aldı.2014'te Once Upon A Time adlı dizide "Karlar Kraliçesi"'ni canlandırarak rol aldı. Pita Pita veya pitta ayrıca Arap ekmeği, Lübnan ekmeği veya Suriye ekmeği olarak da bilinir. Aynı zamanda "Hindu" yemek kültürünün vazgeçilmez besinlerinden biridir. Türkiye'de bazı dönercilerde döner servisi için kullanılan bu ekmeğe gobit denir. Boşnakça'da börek anlamına gelir. Çizgi romanın modern çağı Çizgi roman'da modern çağ, genellikle 1980'lerin sonlarından günümüze kadar sürmüş Amerikan çizgi romanları kültürüne verilen gayriresmî isimdir. Bu dönemde, çizgi roman karakterleri daha karanlık ve zihinsel olarak daha karmaşık, yaratıcıları daha tanınmış ve endüstriye yön verir durumda olmuşlar, çizgilerin gösterişinden bağımsızdırlar ve baskılar için daha büyük mekanlar seçilmesiyle sektör daha fazla ticarileştirilmiştir. Bu periyodun isimlendirilmesinde kullanılan diğer bir isim Çizgi Romanda Karanlık Çağ idi; "" ve "Watchmen" gibi popüler ve artistik çizgiler bunda etkili olmuştur; diğer bir isim de diğer zamanlara göre birçok farklılık bulunmasıyla Scott McCloud'un önerdiği Çizgi Romanda Elmas Çağdır. Modern çağın tam olarak tarih dilimi bulunmamasına rağmen, 1970'lerin başları ve 80'ler arasındaki dönem Bronz Çağ (çizgi roman) olarak anılmıştır. Modern Çağ'ın tam olarak hangi tarihleri kapsadığı belirlenmediğinden dolayı, bazı durumlarda hem hayranlar hem profesyoneller yeni kapsamlı bir tarih açmak üzerine tartışırlar. Modern Çağ'ın başlamasıyla Bronz Çağın etkileri aşıldı. John Byrne (Alpha Flight, Fantastic Four), Chris Claremont (Iron Fist, Uncanny X-Men) ve Frank Miller (Daredevil) gibi sanatçıların çalışmaları Bronz Çağ'da gerçekleşmiştir fakat etkileri Modern Çağ'da da hissedilmiştir. X-Men, bu etkinin en açık örneğidir; Bronz Çağ karakterlerinden olan Wolverine ve Sabretooth, Marvel Evreni üzerinde 1980 ve sonrasında oldukça büyük bir etki bırakmıştır. Crisis on Infinite Earths iki dönemi birleştiren bir köprü vazifesindeydi. The Flash (350 yayın), Superman (423 yayın), ve Wonder Woman (329 yayın) romanlarının basımı durdurulmuştur. Crisis sonrası dünya Yeni Flash olarak Wally West ile tanışmıştır, John Byrne bir marka olarak yeni Superman serilerini ve George Perez de yeni Wonder Woman serilerini yaratmışlardır. Batman'de ayrıca Year One hikâyesiyle bir geri dönüş yaşamıştır ve bu hikâye Batman hikâyelerinin en popüler olanlarından bir tanesidir. Eğilimin başından itibaren kronolojik sıra yapıldığında, Modern Çağ'da yaşanan önemli gelişmeler şu şekildedir: Korku ve bilimkurgu başlıkları 1950'lerdeki sınırlayıcı Comics Code kurumunun kurulmasından beri çizgiroman pazarında yer almamaktaydı. 1970'lerin ortalarında (Bronz Çağ boyunca), Marvel bu türleri Roy Thomas'ın "Conan the Barbarian" ve "Tomb of Dracula" gibi yeni fantezi ve korku çizgiromanlarıyla yeniden canlandırdı. Steve Gerber’ın Man-Thing ve Howard the Duck üzerine çalışması bu dönemde toplumun kendi felsefesini sorgulaması adına oldukça etkili olmuştur. Bu konular 1980'lerin ortalarında nelerin geleceğine dair temel oluşturmuştur. (Modern Çağ'ın başlangıcı). 1980'lerin başında DC Comics'in "Swamp Thing"i hakkında Alan Moore’un çığır açan çalışmalarıyla başlanarak, korku çizgiromanları bilimkurgu/fantastik türün temel öğeleri oluştu ve yeni bir sanatsal standart için uğraşıya girildi. Bu türün diğer örneği Neil Gaiman’ın "The Sandman"idir (followed a couple of years later by Garth Ennis ve Steve Dillon’un "Preacher"ından birkaç yıl sonra). Bu yeni çizgiler kolayca tanımlanabilir türler olmuşlardır. Bu konulara bir takım etiket kondurma çabalarında, birçok insan "sofistik şüphe" kalıbını kullanmaya başladı. Karen Berger'in editölüğünde DC’nin Vertigo hattı, 1993 yılında bu türü özelleştirme amacıyla kuruldu. Yeni doğan konular olan Animal Man, Doom Patrol, Hellblazer (John Constantine) ve Shade the Changing Man bu yeni hatta dahil oldu. Sonraki onyılda Books of Magic, The Dreaming, The Invisibles, Lucifer and Sandman Mystery Theatre gibi ünlü başlıklar da Vertigo’nun etkisini kullanmaya devam ettiler. Vertigo 21.yüzyılda dahi hala basımlarına devam etmesiyle, çizgiroman piyasasında oldukça etki sahibi olduğunu kanıtlamış olmuştu. 100 Bullets, American Virgin, Fables, , ve Harvey Pekar’ın American Splendor adlı yapıtlarının basımı süperkahraman türüne bir alternatif olarak görülmesiyle Vertigo’nun ününü sağlamlaştırdı. 1970'lerin ortalarında Marvel anti kahramanları olan X-Men’in Wolverine'i, Punisher ve yazar/artist Frank Miller’ın Daredevil'in karanlık versiyonu, neşeli ve insancıl olan önceki süperkahraman modellerine meydan okumuşlardır. Miller ayrıca aşksal ilgi ve kötü adam arasındaki geleneksel sınırı işleyerek Elektrayı yarattı. DC Comics'in iki sanatsal etkili dizisi bu trende katkıda bulundu: her ikisi de etkili psikolojik derinliğe sahip sıkıntılı kahramanlar olan Frank Miller imzalı "" ve Alan Moore ve Dave Gibbons yapımlı "Watchmen". 1990'ların başlarında, anti-kahramanlar istisnaklıktan ziyade kural haline gelmişlerdi ve bunların da en fazla ün yapanları Marvel comics'in Cable ve Venom'u ve Dosya Comics'in Spawn'ıydı fakat birçok hayran bu yeni karakterlerin orijinallikten yoksun ve sevimsiz psikopatlar olduklarını belirtmişlerdir. Bazı eleştirmenlere göre bu trend 1980'lerin kinikliğinden etkilenmiştir ve bir insanın kendi başına olağanüstü yeteneklerini kullanarak iyiliği savunmasının yerini, derin zihinsel etkilere sahip insanların suçluları yok etmeleri almıştır. Daha fazla psikoljik derinliği olan karakter yaratma eğilimi, üstün yetenekli kötü adam karakterlerini de etkilemiştir. Örneğin Batman'in güçlü rakibi Joker, azılı bir katilden çok hareketlerini kontrol edemeyen akıl hastası bir psikopatı resmetmektedir, Marvel Comics'in galaktik gezegen yiyen Galactusü beslenme amaçlı, kişisel kötü amaçlar içermeyen doğa karşısında bir güç haline gelmiştir ve X-Men'in rakibi Magneto da mazlum insanlar için savaşan daha yararlı ve sempatik bir karakter olmakla birlikte kabul edilemez davranışlarda da bulunmaktadır. 80'lerin ortalarında X-Men çizgiromanlar arasında en ünlü başlıklardan biri haline gelmiştir. Marvel, ortaya çıkan bu başarıdan sonra X-Books gibi birçok yan ürün oluşturma çabasında olmuştur. X-Books serileri New Mutants (sonradan X-Force olmuştur), X-Factor, Ekskalibur ve Wolverine tekli kitaplarından oluşmaktadır. 90'ların başlarında X-Men çizgiroman pazarında en büyük paya sahip oldu ve dönemin ortalarında X-Men ile alakalı devamlı veya sınırlı seri halinde bir düzinenin üzerinde çizgiroman kitabı her ay basıldı. 1986'dan 1999 yılına kadar neredeyse her yıl, X-Book'ların hikâyeleri iki üç ayda bir değişime uğramışlardır. Bu "X-Overs"lar satışlarda büyük artışlara yol açmışlardır. Bu satış patlaması action figureler, video oyunları ve trading cardlarda büyük anlaşmalar yapılmasına yol açmıştır. Bu başarıda en büyük pay 1992 yılında ortaya çıkan ve birçok genç hayrana sahip Fox Network'ün animasyonlu X-Men serilerine aittir. Spekülatörlerin pazar üzerindeki söylemleri ve bunların endüstri üzerindeki etkilerinden dolayı satış patlaması 90'ların ortasından sonuna kadar azalma gösterdi. Marvel iflasını açıkladı ve sonuç olarak X-Men de dahil olmak üzere tüm satış ürünlerini geri çekmek zorunda kaldı. Birçok "X-books"un basımı iptal edildi ve sınırlı serilerin basımı da azaltıldı. 2000'lerin başlarında büyük etki uyandıran X-Men filmleri X-Men markasını ayakta tutma konusunda başarılı oldu ve çizgiroman dışında bir üründe de büyük bir pazar oluşumuna neden oldu. İlk X-Men temalı filmin başarısından sonra oyuncakları geliştirilen ve satışları hızlanan X-Men'in, 1999-2000 yılında yeni bir animasyon serisi olan, "" piyasaya sürüldü. Çizgiroman kitapları, Marvel'ın diğer "Ultimate" serileri gibi alternatif bir hikâye olan Grant Morrison'un "New X-Men" ve "Ultimate X-Men" ile yeniden doğdu. (Bu X-Men ve diğer kitaplar için geçerliydi çünkü Marvel mevcut başlıklardan kurulu hikâyelerin uzun ve karmaşık tarihlerinin yeni okuyucuları ürküteceğinden çekinmektedir.) X-Men'in başarısının çizgiroman endüstrisi üzerinde birçok etkisi bulunmaktadır. Özellikle kendi içlerinde sürtüşme barındıran hikâyeye sahip süperkahraman içerikli diziler daha yaygın oldu. DC Comics'in 1980'lerdeki "The New Teen Titans" dizilerinden X-Men'in gösterdiği etkiyi 90'larda Dosya Comics takımının yapmış olduğu Youngblood, WildC.A.T.s ve Gen¹³ yapımları göstermiştir. 1990'ların başlarında X-Men'in popülaritesinin tavan yapmasıyla, özellikle Cyclops karakteri (stoacı lider), Wolverine karakteri (hırçın yalnız) ve Storm karakteri (iradeli kadın) gibi takım üyeleri sıklıla taklit edilmişlerdir. Ayrıca birçok dizi, X-Men'i bir reklam veya ticari marka olarak taklit etme girişiminde bulunmuştur. Marvel ve DC 1980'lerin ortalarında yaygın hale getirdikleri Punisher, Spider-Man, Batman ve Superman kitaplarıyla popülaritelerini oldukça genişletmişlerdir. X-Bookslarda olduğu gibi, bu yan ürünler bir fikri veya ana seride yer alan bir yardımcı karakteri vurgularken, diğerleri popüler karakterlerin yer aldıkları aylık yayınlanan dizilerdi. X-Bookslar ile diğer bir benzerlik, bu marka ürünleri birkaç aylığına "aile"deki başlıklarla örtüşen değişik karakterleri konu edinirler. Örtüşen hikâyelere göz attığımızda, Süperman hikâyelerinin 1991-2000 yılları arasında haftalık olarak yazıldıkları görülmektedir. Süperman hikâyelerine bir bütün olarak baktığımızda Süperman, Süperman'in Maceraları, Action Comics ve Superman: The Man of Steel baskıları bulunmaktadır. Eğer ki bir kolleksiyoncu sadece Action Comics serisini alırsa, hikâyenin yalnızca yüzde yirmi beşine sahip olmuş olmaktadır. Süperman serilerinin kapakları üzerinde içinde numara yer alan bir üçgen bulunmaktadır. Bu numara o Süperman dizisinin yılın hangi haftasında yayınlandığını göstermektedir. Karakterleri yeniden tasarlama kavramı, bu markaların yaratımındaki tamamlayıcılıktır. Çizgi romanda Modern Çağ değişim çağını açmıştır. Crisis on Infinite Earths'ün etkisine ilk örnek, uzun zamanlı karakter Flash Barry Allen'ın Crisis'in 8. baskısında ölmesidir. Barry Allen Çizgiroman'da Gümüş Çağ'ın başlangıcına işaret etmişti ve onun ölümü o zamanda tam bir şok etkisi yarattı. Marvel Comics'in Secret Wars'u bir yenilik olarak Örümcek Adam'a siyah bir kostüm giydirmiştir. Alaylı olacak şekilde, bu aynı zamanda Secret Wars'un 8. baskısında da yer almıştır. Spekülatörlerin Örümcek Adam'ın yeni kostümü ile ilgili yarattıkları ilgi, 80'lerin Marvel karakterlerinin de değişimine yol açtı. Iron Man, 200. baskıda gümüş ve kızıl renkte bir zırha sahip olmuştur. Captain America, serinin 337. bölümünde siyah teçhizatlarla yeniden Kaptan olarak doğacaktır. The Incredible Hulk, 325. bölümünde kendi orijinal Gri deri renginde bir geri dönüş yaşamıştır. Avengers serilerinin 300. bölümünde dizi yeni bir kimlik kazanarak Fantastik Dörtlüden Mr. Fantastic ve Invisible Woman'ı bünyesine katmıştır. 90’lar benzer değişiklikleri DC Evrenine de yaşattı. DC'nin öncü karakterleri olan Superman ve Batman, devasa değişikliklere uğramışlardır. 1992 yılında Süperman'in ölümü, dört yeni Süperman'in doğuşuna neden olurken (Superman 500'ün Maceraları), Azrael altın zırhla donanmış yeni Batman halini almıştır (Batman 500). Bu değişikliklerin hiçbiri uzun sürmeyecektir ve bu diğer iki yeniliğe bağlı bir eğilim oluşturacaktır. Wonder Woman bir düelloyu kaybetti ve Diana, 100. böümde ölene kadar yeni Wonder Woman olacak şekilde Artemis ile yer değiştirdi. Guy Gardner, mağarada bir kadeh içmesiyle Green Lantern olmaktan dönmüş ve Warrior halini almıştır. Aslında o tam olarak galaksiler arası Vuldarians adı verilen bir ırktan gelmekteydi. (Bkz. Guy Gardner Warrior 22). 10 yıldan fazla sürecek olan tek değişim, Hal Jordan Parallax olup tüm Green Lanterns'leri öldürdükten sonra Kyle Rayner'ın ikinci sezonun 50. bölümünde yeni Green Lantern olarak ortaya çıkması olacaktır. 1980'lerin ortalarında artist ve Marvel'ın birçok popüler karakterinin yaratıcılarından olan Jack Kirby, kendi ünlü başlıklarının sanat çalışmaları orijinal sayfasından kaldırılması üzerine Marvel ile anlaşmazlığa düşmüştür. Alan Moore, Frank Miller ve birçok çağdaş sanatçı, Kirby'nin gönüllü savunucusu olmuşlardır. Bağımsız yayım yanlısı seslerin yükselmesinin etkisi gibi böyle olaylar, birkaç Marvel sanatçısını kendi şirketleri olan Dosya Comics'i kurmaya teşvik etti ve bu çizerinin sahibi olduğu çizgiroman baskıcılığında göze çarpan bir örnek olarak öne çıktı. 1990'ların başlarında, "X-Men"’in Jim Lee, "The New Mutants/X-Force"’un Rob Liefeld ve "Spider-Man"’in Todd McFarlane'i gibi Marvel sanatçıları oldukça popüler oldular ve genç okuyucular tarafından sporcular ve müzik sanatçılarından daha fazla örnek alınır duruma geldiler. Tanınırlıklarından aldıkları güç ve Marvel için yarattıkları popüler karakterlerin haklarına sahip olamamanın verdiği üzüntü, 1992 yılında Dosya Comics'i oluşturan grubunda yer aldığı çizerleri kendi şirketlerini kurmaya teşvik etti. "WildC.A.T.s", "Gen¹³", "Witchblade" ve özellikle McFarlane’in "Spawn"ın görüntü özellikleri uzun soluklu kahramanlar arasında heyecanlı bir rekabet oluşmasını sağladı. Fakat birçokları Image'ı gösterişli yapıtlara öncelik tanıdığı ve hikâyelerin anlatımında ve orijinalliğinde başvurulan ucuz hileleri eleştirmişlerdir. (Image özellikle hayranları tarafından spekülatör pazarının çökmesine katkısı bulunduğundan dolayı yalnız bırakılmıştır. Image, birçok alternatif kapak, folyo kapak ve diğer "toplanılabilir" çizgi romanları yayınlamasıyla bilinir.) Birçok popüler çizer, Image'in yolunu izlediler ve kendi serilerini oluşturmak için yıldızlarının güçlerini kullanma girişiminde bulundular; lisans hakları ve içerik kontrolüne sahip olanlardan biri olan Chris Claremont, "Uncanny X-Men" ile ünlü olmuş ve "Sovereign Seven," Joe Madureira, "Battle Chasers", Kurt Busiek ve Alex Ross'u yaratmıştır, "Marvels" sınırlı serilerinin arkasındaki yaratıcı takım da "Astro City"yi çıkarmıştır. 1980'lerin sonlarında, klasik bir karakterin ilk kez çıkış yaptığı veya uzun soluklu serilerin ilk baskısının yapıldığı önemli çizgi romanlar, binlerce dolar değerinde satıldılar. Etkili gazeteler, çizgi romaların iyi birer mali yatırım olduklarına dair raporlar yayınlıyor ve koleksiyoncular gelecekte değerli olabilecekleri düşüncesiyle yüksek miktarlarda çizgi romanlar alıyorlardı. Koleksiyoncuların en fazla rağbet gösterdikleri ürünler trading cardlar ve özel ve değişik kapaklara sahip olan mevcut serilerin “sınırlı sayıda basım”ları olmuştur. Marvel Comics'in ilk basımları "X-Force, X-Men," vol. 2 ve "Spider-Man" bu trendin ilk ve en önemli örnekleri olmuşlardır. Diğer ortaya çıkan eğilim de folyo kaplı kapaklar olmuştur. Folyo kaplı kapağa sahip ilk Marvel çizgi romanı Silver Surfer'ın ikinci cildinin 50. sayısıydı. Ghost Rider'ın 2. cildinin 15.sayısındaki karanlıktaki kor kapağı da buna bir örnektir. Bu gelişmeler bir pazar patlamasına neden oldu ve perakende mağazalar ve baskı şirketleri oldukça büyük karlar elde ettiler ve böylece küçük-büyük birçok şirket kendi hatlarını genişlettiler. Dosya Comics, yaygın bir şekilde kullandığı kabartmalı ve folyo olacak şekilde kendi serisinin birçok alternatif kapakları ile bu gelişimin önde gelen örneği olmuştur. Bu eğilim kitapların kendileri için sınırlı değildi, oyuncaklar, özellikle "model" figürler, trading cardlar ve diğer öğelerin de değer olarak artış yapacakları umuldu. McFarlane Toys, yüksek kalitede ve çok çeşitli ürettiği birçoğu ana karakterler ve Spawn serilerindeki konuk yıldızlar olan oyuncaklarıyla öne çıkan şirket oldu. Fakat ne yazık ki, yeni serilerin çokluğu, onların süregelen sanatsal kalitelerinin yanında tahmin edilen değeri yakalayamamalarından dolayı, yüksek miktarlarda basılan eserler sıradan hale gelmişlerdir. Bir çökme yaşanmış, satışlar düşmüş, yüzlerce perakende satış mağazası kapanmış ve birçok yayıncı küçülmüştür. 1996 yılında, piyasadaki en büyük şirket olan Marvel Comics, iflasını açıklamıştır (O zamandan sonra ufak bir iyileşme gerçekleşmiştir). Çizgiroman endüstrisi bu yıkımdan sonra hala tam anlamıyla bir toparlanma yaşayamamıştır. Bu çöküş, aynı zamanda büyük hisselerin de düşüş yaşamasına işaret etti ve bu sektörün tepe markaları dahi satış eğilimine girdi. Büyük marka sahipleri hala büyük miktarda düzenli başlıklara sahipken bile, çöküşten sonra bunların tümü gözle görülür biçimde küçüldü. "X-Men" ve "X2" filmleri sayesinde X-Men gibi birçok marka bir kez daha önem kazanmıştır ve birçok DC kahramanı da kendi karakterlerini konu alan "Justice League", "Justice League Unlimited" ve "Teen Titans" gibi başarılı animasyon yapımlarına bir teşekkür borçludur. 1990'ların sonları ve 2000'li yılların başlarında çizgiroman satışlarının düşmesine rağmen, 2. kalite baskıların satışları yükselmiştir ve birçok baskıda sırttan tutturularak bir araya getirilen kitaplar çizgiroman mağazaları gibi kitapçılarda sıklıkla satılmıştır. Bazı seriler 2. kalite kâğıtlarının satışlarından dolayı iptalden kurtulmuşlardır ve bugün dahi popüler olan hikâyelerin (DC’nin "JLA"i, çeşitli Batman serileri, Marvel’in "Ultimate Spider-Man" ve "New X-Men"i) üretimi durmasına rağmen 2. kalite basımlara yatırım yapılmaya devam edilmiştir. 2. kalite kitaplara, onları sıralamak adına cilt numaraları verilmiştir. Due to this, many writers now consider their plots with the trade paperback edition in mind, scripting stories that last four to twelve issues, which could easily be read as a “graphic novel.” 2. kalite baskıların popülaritesi, eski malzemelerin yeniden basılmasına yol açtı. Essential Marvel Comics, Spider-Man ve The Fantastic Four gibi kahramanları 2. kalite baskıda yeniden üretti ve böylece bu gümüş çağ hikâyelerinin yeni nesil çizgiroman okurları tarafından tanınması sağlandı. Bu baskılar ince olmaları bakımından tıpkı birer telefon defterine benzemekteydiler ve aynı zamanda siyah-beyazdılar (maliyeti düşürmek açısından). DC Comics de, Showcase Presents adı verdiği uygulamayla bu çizgiye ayak uydurmuştur. İlk dördünde Superman, Green Lantern, Jonah Hex, Metamorpho ve The Elemental Man. bulunmaktadır. Diğer karakterler arasında da Green Arrow, The Superman Family, The Teen Titans ve The Elongated Man vardır. Birçok çizer, sanatçı ve yazar modern çağda ünlü statüsüne ulaşırken (1960 yıllarında Marvel Comics yaratıcıları Jack Kirby ve Stan Lee belki de en bilinenleri olmuştur), 80'lerin sonları ve 90'larda bu olgu daha da yaygınlaşmıştır. Sanatçılar Rob Liefeld, Todd McFarlane ve Jim Lee, yazarlar Neil Gaiman, Alan Moore ve Grant Morrison ve yazar/sanatçı Frank Miller oldukça ünlü olup, kendi çalışmalarını yakından takip eden birçok hayrana sahip olmuşlardır. Bu durum karikatür okuyuculuğunu bir ölçüde değiştirdi. Önceden hayranlar, özel karakterler ve markalara karşı yaratıcılarından daha fazla önem vermekteydiler. 1990'larda özellikle eskiler olmak üzere birçok okuyucu, daha gayretli biçimde kendi sevdikleri sanatçı gve yazarları takip etmeye çalışmışlardır. Ünlü sanatçı ve yazarların doğması bağımsız çizgiroman patlamasını mümkün kıldı. Moore ve Miller, bağımsız olarak, Moore'un tarihsek kurgusu olan "From Hell" ve Miller'ın karanlık serisi "Sin City" gibi alışılmadık çizgiromanın basımını gerçekleştirdiler. Bu arada, Liefeld, McFarlane ve Jim Lee, diğer dört Marvel sanatçılarıyla 1992 yılında Dosya Comics'i oluşturmak üzere bir araya geldiler ve Marvel ve DC'nin en büyük rakibi olabilmek için kendileri sahip oldukları yıldızların güçlerini kullanmaya çalışmışlardır. Birçok Hollywood yönetmen ve yapımcısı Marvel ve DC Comics ile birlikte çalışmışlardır. Film yapımcısı Kevin Smith, Daredevil'in yeniden yapılmasından sorumluydu ve DC. J. Michael Straczynski için Green Arrow'u yazdı, Örümcek Adam'ı bir lise öğretmenine dönüştürerek Amazing Spider-Man'i yarattı. Sonradan, Fantastic Four'un yazarı oldu. BET'in başkanı Reginald Hudlin, Black Panther'i yazdı ve 2006 yılında Black Panther ve Storm'un evliliklerini kaleme aldı. 1970'lerde büyük etkiler uyandıran Süpermen serilerini yöneten Richard Donner, 2006 yılında Action Comics'e yazar olmuştur. 1940'lardaki dizilerden beri çizgiroman'ların sinema uyarlamaları küçük bütçeli uyarlamalardı ve genellikle de hedef kitlesi olarak çocukları seçmişlerdi. Sanatsal açıdan ciddi görülmemişlerdir. 1978 'de, "Superman: The Movie" ise bu anlayışı yıktı, zamanı için büyük bütçesi, görsel efekt kullanımı ve hedef kitlesinin çocuklar kadar büyükler olması ile gerçek anlamda bir sinema filmiydi ve Superman rolünü oynayan Cristopher Reeve 'i bir efsane yaptı. 1989 tarihli Batman filmi ise Modern Çağ çizgiromanlarının karanlık havasını beyazperdeye taşıdı. Superman 'in 80'lerde ve Batman'in 90 'larda devamı çekilen filmleri belirli bir düzeyde ticari başarıya ulaşmakla kalmadı, çizgiroman okuyucularının yeni nesline filmlerde yer alan karakterleri de yeniden tanıttı. Ancak 1960'ların Batman televizyon serilerinin kötü şöhreti hala devam ediyordu ve bu serilerin sonraki filmleri de bu kötü uyarlamadan nasibini aldı. En bariz şekilde, Batman & Robin filmi yapımcı Warner bros. için ticari anlamda başarısızlık olarak adlandırıldı. 2000 'lere gelinceye kadar, çizgiroman uyarlamaları yapımcılar için çok rağbet görmeyen tema olarak kaldı. 2000 'de çekilen X-Men ile başlayan çizgiroman uyarlamalarının rönesansı, Spider-Man (2002), Daredevil, X2: X-Men United, Hulk (2003), Hellboy and Spider-Man 2 (2004), Fantastic Four, Elektra, Batman Begins (2005) ve X-Men 3, Superman Returns (2006) ile devam etti. Bu başarılı yapımlar da önceki versiyonları gibi süperkahramanların popülaritesini arttırdılar ve ticari başarı elde ettiler. Ek olarak, süperkahraman içermeyen çizgiromanların film uyarlamaları da özellikle 2000 'li yılların başından itibaren görülmeye başlandı. Bunların içinde The Crow (1994), Ghost World (2001), Road to Perdition (2002), American Splendor (2003), Sin City (2005), A History of Violence (2005), Constantine (2005), V for Vendetta (2006) ve 300 (2007) sayılabilir. "NOT:" Bu kesin bir lise değildir. Buradaki kişiler yüksek bir kalite düzeyine sahip ve bu çağda önemli projlere imza atmış kişilerdir. Yazarlar Sanatçılar DC Comics ve Bağımsızlar Marvel Comics DC Comics Image Comics Marvel Comics DC Comics Marvel Comics Fulya, Şişli Fulya, İstanbul'un Şişli İlçesi'nde, Mecidiyeköy'den güneye doğru dik bir eğimle inen eski dere yatağı bugün bir yerleşim bölgesi olarak derenin adıyla, Fulya diye anılır. Teşvikiye, Meşrutiyet (Nişantaşı), 19 Mayıs, Şişli Merkez, Mecidiyeköy, Gülbahar ve Dikilitaş mahalleleri ile çevrilidir. Sıradan bir hayat hüküm sürer. Fakat Mecidiyeköy'e yakınlığı nedeniyle de Fulya, Şişli'nin en büyük yerleşim merkezlerinden biri hale gelmiştir. Fulya sınırları içinde bazı "residence"ler bulunur. (Örneğin; Şişli Plaza ve Polat Tower) 1967-1974 Yunanistan askerÃ® cuntasÄ± 1967-1974 Yunanistan Askeri Cuntası, 1967 ile 1974 yılları arasında Yunanistan'da iktidarı ellerinde bulunduran bir dizi sağ-kanat askeri hükûmete verilen isimdir. Aynı zamanda "Albaylar Rejimi" (το καθεστώς των Συνταγματαρχών), "Albaylar Cuntası" ya da sadece Cunta (η Χούντα) olarak da bilinir. Askeri yönetim, 21 Nisan 1967 sabahı yapılan darbeyle başladı. Darbe Yunan Ordusu'ndan bir grup albay tarafından yapılmıştı. Askeri yönetim 1974 yılının temmuz ayında Kıbrıs'ta organize ettikleri darbenin ters teperek, Türk birliklerinin Kıbrıs'a çıkmasıyla doğan bunalım sonunda hızla çöktü. Haziran 1963'te Kral Paulos'la çeşitli konularda anlaşmazlığa düşen Konstantinos Karamanlis'in istifa ederek ülkeden ayrılmasından sonra Yunanistan'da yeni bir siyasi dönem başladı. Kasım 1963'teki seçimlerin ardından kurduğu hükûmetle güvenoyu alamayan Yorgo Papandreu, Şubat 1964'te yeterli çoğunluk elde ederek hükûmetin başına geçti. Yeni hükûmetin giriştiği reformlar çok geçmeden tutucu çevrelerin tepkisine yol açtı. Paulos'un ölümüyle Mart 1964'te tahta çıkmış olan oğlu II. Konstantinos, orduya solcuların sızmasına göz yumduğu gerekçesiyle Temmuz 1965'te Yorgo Papandreu'yu görevden aldı. Kralın bu tutumu büyük ölçüde Merkez Birliği'nin sol kanadına dayanarak önemli görevlere yükselen Yorgo Papandreu'nun oğlu Andreas Papandreu'nun girişimlerinden kaynaklanıyordu. Birbirini izleyen kararsız hükûmetler dönemi ülkedeki siyasal bunalımı daha da derinleştirdi. Sonunda seçime gitmek üzere oluşturulan geçici hükûmet Nisan 1967'de bir askeri darbeyle devrildi. 20 Nisan'ı 21 Nisan'a bağlayan gece, seçim kampanyasının başlamasına iki gün kala, birkaç subay (General Stilyanos Pattakos, Albay Yorgo Papadopulos, Albay Makarezos) bir askeri darbe yaptılar. Darbeden sonra kralın ısrarıyla Yüksek Mahkeme başsavcısı Konstantin Kolyas'ın başbakanı olduğu yeni hükûmet (İçişleri bakanı general Pattakos, Başbakan yardımcısı ve Savunma bakanı general Spandidhakis'ti) Kral Konstantinos'un önünde ant içti. Her şeyden önce antikomünist ve "partilerüstü" olduğunu bildiren yeni hükûmette kilit mevkiler darbeci komutanların eline geçti. Hükûmet, hemen, öncelikle aşırı sola yönelik sert önlemler aldı; geniş çaplı siyasal tutuklamalara gidilerek katı bir sansür kondu ve anayasal haklar askıya alındı. Rejimi yıkmaya çalışmaktan yargılanan Andreas Papandreou 9 yıl hapis cezasına çarptırıldı. 8 ay hapis yattıktan sonra ABD yönetiminin en üst düzeyde baskısı sonucu, siyasal tutuklular için çıkarılan afla serbest bırakıldı ve ülkesini terk etmesine izin verildi. Göz hapsine alınan babası ise Kasım 1968'de öldü. 1967 sonbaharında ordu, bürokrasi ve eğitim kurumlarında büyük çaplı bir tasfiye hareketi başladı. Aralık ayında silahlı kuvvetleri ve halkı cuntayı devirmeye çağırarak bir karşı-darbe girişiminde bulunan kral, girişiminin boşa çıkması üzerine Roma'ya kaçmak zorunda kaldı. Cuntanın buna gösterdiği tepki General Georgios Zoitakis'i naipliğe, Albay Yorgo Papadopulos'u da başbakanlığa getirmek oldu. "Albaylar Rejimi" yurt dışında Kıbrıs dolayısıyla yeni bir bunalımla karşılaştı; Ankara'nın gittikçe artan baskısıyla, 1967 kasımında, Türk birlikleriyle birlikte kendi birliklerini de adadan çekmeyi ilke olarak kabul etmek zorunda kaldı. 1968 eylülünde yapılan referandum sonucu kabul edilen yeni Anayasa, yetkileri esas olarak yürütme gücünün elinde topladı, ordunun devlet içinde öncelikli bir yere sahip olduğunu vurguladı. Cunta, güdümlü bir halk oylaması sonunda yürürlüğe koyduğu göstermelik anayasayı bile uygulamadı. Cunta, özellikle Avrupa'da yaygın bir diplomatik baskıyla karşı karşıya geldi. 1968 yaz ve sonbaharında güçlü bir muhalefet ortaya çıktı; merkezci bir militan olan Aleksandros Panagulis albay Papadhopulos'a bir suikast düzenledi; 3 Kasım'da Atina'da Yorgo Papandreu'nun cenazesi dolayısıyla bir gösteri yapıldı. Ama muhalefet örgütlenmekte zorluk çekiyordu. Öte yandan yurt dışındaki siyasi sürgünlerin örgütlediği güçlü bir muhalefet ortaya çıktı. Parti liderlerinin çoğu, eski bakan Konstantin Karamanlis ve Yorgo Papandreu'nun oğlu Andreas Papandreu gibileri sürgündeydi. Andreas Papandreu 1968'de Panhelenik Kurtuluş Hareketi'nin (PAK) önderliğine getirildi. PAK, Yurtsever Cephe (aşırı sol) ve "Demokratik Savunma" hareketi (merkez sol) arasında yapılan bir anlaşma sonucu, 2 Nisan 1969'da Stockholm'de ortak direniş yapıları oluşturuldu. Ama gerçekte muhalefet bölünmüştü. 1970'ten sonra gerçek iktidar yalnız albay Papadopulos'un elinde bulunuyordu. Seçime gitmeyi reddeden albay, 1970 başlarında, üyeleri ya hükûmet tarafından atanan ya da toplumsal meslek kuruluşlarınca seçilen bir danışma organı kurdu. Mart 1972'de Naip Zoitakis'i uzaklaştırarak yerine geçen Papadopulos, devlet aygıtına el koydu. 1971'de belli bir yumuşama gerçekeştirmeye çalıştı: askeri mahkemeler yerlerini sivil mahkemelere bıraktı, tutuklu kampları kapatıldı. Ama 25 Mart 1971'de (Osmanlılar'a karşı 1821 ayaklanmasının yıldönümünde) sol ve kralcı sağ kanattan 133 kişi demokrasiye geri dönülmesini istedi. Hükûmet buna siyasal davalar açarak karşılık verdi. Albay Papadopulos, muhalefetin kralın lehine dönmesinden korkup, 1 Haziran 1973'te monarşiye son vererek cumhuriyet ilan etti. Papadopulos da cumhurbaşkanlığı görevini üstlendi ve sivil yönetime dönüş hazırlıklarını başlattı. 14 Kasım 1973'te Atina ve diğer üniversitelerden gelen öğrenciler Atina Teknik Üniversitesi'ni işgal ederek ayaklanma çağrısında bulundular. Halkın bir bölümünden de destek gören öğrenciler, 17 Kasım günü sabaha karşı silahlı kuvvetler tarafından, kanlı bir baskın sonucu üniversiteden dışarı çıkarıldılar; olaylarda öğrencilerden 34'ü hayatını kaybetti, yüzlercesi yaralandı ve bin kadarı göz altına alındı. Aynı gün sıkıyönetim ilan edildi, askeri mahkemeler oluşturuldu. Bu ayaklanma Papadopulos'un liberalleşme çabalarını sona erdirecek bir dizi gelişmeyi tetikledi. Korku duyulan askeri polis lideri olarak Papadopulos'a en yakın isimlerden biri ve cuntanın tutucularından Tuğgeneral Dimitrios Yuannides, ayaklanmayı kamu düzenini yeniden inşa etmek için bir bahane olarak kullanarak 25 Kasım'da Papadopulos'a karşı bir karşı darbe gerçekleştirerek onu devirdi. Yeni cunta yönetimi Fedon Gizikis'i cumhurbaşkanı, iktisatçı Adamantios Andruçopulos'u başbakan olarak atadı, Yuannides ise perde arkasındaki gerçek iktidar sahibi olarak kaldı. Anayasa askıya alındı, sıkıyönetim uzatıldı. Muhalefete karşı baskılar genişlerken, Yunanistan, Avrupa'nın en yüksek enflasyon düzeyine ulaştı. 1974 temmuzunda Kıbrıs ile süren anlaşmazlık, Kıbrıs Cumhurbaşkanı Makarios'un Kıbrıs Ulusal Muhafız Örgütü'nde bulunan Yunan subayları, EOKA'lı aşırılara desteklemekle suçlayarak, bunların hemen ülkeyi terk etmelerini istemesiyle su yüzüne çıktı. Halk arasında desteği zayıflamış olan rejime prestij kazandırmak isteyen cuntanın girişimleriyle, Makarios'a karşı, Kıbrıs'ta enosis'e yönelik bir darbe düzenlendi. Ama darbenin ardından Türk birliklerinin 20 Temmuz'da Kıbrıs'a çıkmasıyla doğan bunalım cuntanın hızla çökmesine yol açtı. Kendi yarattıkları duruma karşı koyamayan askerler, ordunun da çeşitli kümelere bölünmesi sonucu, 23 Temmuz'da iktidarı sivillere bıraktılar. Sürgünden çağrılan Konstantin Karamanlis özgürlükleri getirecek önlemler aldı. 29 Temmuz'da da aşırı sağdan ilerici sola kadar birçok siyasal eğilimi temsil eden geçici bir hükûmet kurdu. İki Komünist parti hükûmetin dışında bırakıldıysa da, üyeleri arasında yakınları bulunan "iç komünist parti" hükûmeti destekledi. 1 Ağustos'ta bir anayasal karar alınarak, 1952 Anayasası yeniden yürürlüğe kondu, ancak Anayasa'nın krala ilişkin tüm maddeleri, ilk seçimlere dek askıya alındı; sendikal özgürlükler geri verildi. Bir yandan da bir ekonomik atılım programı uygulamaya çalışan Karamanlis, 1974 kasımına dek Devlet başkanlığı unvanını elinde tutan Gizikis'in onayına sunduğu kararnamelerle ülkeyi yönetti. Bu anayasal karara göre, bundan böyle silahlı kuvvetler komutanları Savunma Bakanlığı'nca atanacaktı. Az sonra ordu, polis ve güvenlik örgütünde bir temizlik yapıldı. 17 Kasım 1974'te yapılan seçimleri Karamanlis'in Yeni Demokrasi'si kazandı, 300 sandalyeden 221'ini elde etti; 8 Aralık'ta yapılan halk oylaması sonucunda da oyların %69,2'siyle monarşinin kaldırılarak cumhuriyetin kurulmasına karar verildi. Seçimlerden sonra, 1975 yılında 19 cuntacı yargılandı. Darbe önderleri Papadopulos, Pattakos, Makarezos ve Dimitrios Yuannides idama mahkûm edildiler, ancak Karamanlis hükûmeti tarafından cezaları ömür boyu hapse çevrildi. Cuntacıların on beşi 1990'ların başında Yunan halkından özür dileyince sağlık nedenleriyle serbest bırakıldılar. Papadopoulos 1999'da tedavi gördüğü hastanede ölürken, 7 kez ömür boyu hapis cezasına çarptırılan Dimitrios Yuannides, 16 Ağustos 2010'da hapishanedeki koğuşundan solunum yetmezliği nedeni ile kaldırıldığı hastanede öldü. Çanlar Kimin İçin Çalıyor Çanlar Kimin İçin Çalıyor ("For Whom the Bell Tolls"), 1940 yılında Amerikalı yazar Ernest Hemingway tarafından yazılmış