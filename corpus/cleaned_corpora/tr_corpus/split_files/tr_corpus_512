geçiyordu ama hala bir şey bulamamıştı. Çaresizlikle yeniden başlangıç noktasına geri dönerek her şeye yeniden başladı. Diğerlerinden farklı bir renkte olduğunu düşündüğü dosyaları çekip çıkarıyor, paniğe kapılmamaya çalışıyordu. Yalnızca on dakikası kalmıştı ve Baiba'nın dosyasını henüz bulamamıştı. Aslında hiçbir şey bulamamıştı. Bu noktaya kadar geldikten sonra yenilgiyi kabul etmek istemiyordu. Sistematik bir şekilde araştırması için elinde yeterli zaman yoktu. Artık raflara içgüdüsel bir şekilde yaklaşmaktan ve içgüdülerinin kendisine doğru yeri göstereceğine inanmaktan başka bir şey kalmamıştı. Ama öte yarıdan da insanın içgüdülerine kulak vererek düzenlediği dünyada tek bir arşiv odası olmadığını çok iyi biliyor ve yenilgiyi kabul etmek zorunda olduğunu hissediyordu. Binbaşı zeki bir adamdı, Ystad polisinden Kurt Wallander'den çok daha zekiydi. Nerede, diye geçirdi içinden. Nerede. Bu arşiv odası bir deste iskambil kâğıdı olsaydı dosya nereye saklanırdı. Joker nerede olabilirdi. Destenin ortasında mı, yoksa başında ya da sonunda mı. Ortayı seçerek, tümü de kahverengi olan dosyaları taramaya başladı, birden kahverengi dosyaların arasında mavi bir dosya gözü ne ilişti. Kahverengi dosyaları kenara iterek mavi dosyayı aldı. Dosyanın bir kenarında Leonard Blooms diğer kenarındaysa Baiba Kalns yazıyordu. Bir an için bunun ne anlama geldiğini anlamadı, ama hemen sonra Baiba Liepa'nın kızlık soyadının Kalns olması gerektiğini düşündü. Mavi dosyayı çekip aldı, dosyanın üstünde ne bir isim ne de bir kod numarası vardı. Dosyayı açıp inceleyecek zamanı yoktu. Koşarak kapıya doğru gitti, ışığı söndürdü ve kapıyı açtı. Nöbetçi polis görünürde yoktu ama Mikelis'in programına göre her an geri dönebilirdi. Wallander koşarak koridorda ilerledi ama hemen sonra da görevinin başına dönen polisin ayak seslerini duydu. O yöne doğru ilerlemesine olanak yoktu. Wallander kendisine verilen şemayı unutup aklını kullanarak çıkış yolunu bulmaya çalışması gerektiğini biliyordu. Nöbetçi polis yan koridordan geçerken soluğunu tutup bekledi. Ayak sesleri uzaklaştığından Wallander öncelikle bodrum katından bir an önce kurtulması gerektiğine karar verdi. Zemin kata geldiğinde nerede olduğunu çıkaramadı. Karşısına çıkan ilk boş koridorda ilerledi. Wallander'i şaşırtan adam sigara içiyordu. Wallander'in ayak seslerini duyarak sigarasını yere atıp söndürdü. Gecenin bu saatinde orada dolaşanın kim olduğunu merak etmişti. Wallander köşeyi dönünce adamla burun buruna geldi. Kırk yaşlarındaydı, ceketinin önü açıktı, Wallander'i elindeki mavi dosyayla görünce onun bu binada işi olmaması gerektiğini anlayacaktı. Polis tabancasını çekerek kendi dilinde bir şeyler söyledi. Wallander'e yaklaşırken tabancasını göğsüne nişan almış ve yüksek sesle bir şeyler söylüyordu. Wallander, polisin kendisinden yere çömelmesini istediğini anlayarak çömeldi, ellerini çaresizlikle havaya kaldırdı. Artık kaçmasına olanak yoktu ve kısa bir süre sonra da albaylardan biri gelerek binbaşının mavi dosyasını elinden alacaktı. Tabancanın namlusunu kendisine doğrultmuş olan polis hala bağırarak bir şeyler sorup duruyordu. Wallander'in korkusu her an daha da artıyordu. Koridorda vurulacağını düşünüyordu. Adamın sorularına İngilizce yanıt vermekten başka çaresi olmadığına karar verdi. Bir yanlışlık olmalı, dedi. Bir yanlışlık olmalı. Ben de polisim. Ne var ki, ortada bir yanlış olmadığı kesindi. Polis, ona ayağa kalkıp ellerini başının üstüne kaldırarak yürümesini emretti. Tabancanın namlusuyla Wallander'i arkasından iteleyip duruyordu. Asansörün önüne geldiklerinde Wallander'in beklediği fırsat da kendiliğinden ortaya çıkıverdi. O ana dek tüm umutlarını yitirmiş ve gerçekten de yakalandığını düşünmüştü. Karşı koymanın bir anlamı yoktu. Adam, ona gözünü bile kırpmadan ateş ederdi. Asansörün gelmesini beklerlerken polis sigara yakmak için hafifçe arkasını döndü. Bu sırada Wallander, bunun kaçmak için karşısına çıkan ilk ve son fırsat olduğunu fark etti. Mavi dosyayı adamın ayaklarının dibine, yere attı ve aynı anda da tüm gücüyle adamın ensesine bir yumruk indirdi. İndirdiği sert yumruktan eli acımıştı ama adam yere düşmüş ve tabancası da elinden fırlamıştı. Wallander, adamın bayıldığından ya da öldüğünden emin değildi ama indirdiği yumruktan kendi eli fena halde acıyordu. Dosyayı ve tabancayı alarak asansöre binmenin yapacağı en aptalca şey olduğuna karar verdi. Avluya bakan pencereye yaklaşarak binanın neresinde olduğunu anlamaya çalıştı ve birkaç saniye sonra albayların odalarının bulunduğu koridorun ters tarafında olduğunu fark etti. Yerde yatan polis inlemeye başlamıştı, Wallander, ona ikinci bir kez daha vuramayacağını biliyordu. Asansörden uzaklaşarak koridorda sola saptı. Buradan sokak kapısına ulaşmayı ümit ediyordu. Şanslıydı. Koridor onu kafeteryalardan birinin önüne getirmişti, malların içeri alındığı kapı olduğu anlaşılan kapıyı sertçe açmayı başardı. Kilitliydi ama hemen açılmıştı. Yumruk attığı eli ağrıyordu ve hafifçe şişmeye başlamıştı. Baiba'yla anlaştıkları ilk randevu 00.30'daydı. Wallander, Esplanade Parkurun hemen yanındaki planeteryumun önünde durdu. Etrafında büyük ve görkemli ıhlamur ağaçlarından başka bir şey yoktu. Genç kadın görünürde yoktu. Elinin ağrısı dayanılır gibi değildi. Saat 01.15 olduğundaysa Wallander çok önemli bir şeyin olduğunu kabul etmek zorunda kaldı. Gelmeyecekti. Çok kaygılanmıştı. Inese'in kanlar içindeki yüzü bir türlü gözlerinin önünden gitmiyordu ve ne olduğunu anlamaya çalışıyordu. Wallander'le Baiba izlerini belli etmemek için ellerinden geleni yapmalarına karşın üniversiteden çıkarlarken köpekler ve sahipleri tarafından görülmüşler miydi. Eğer durum buysa, acaba Baiba'ya ne yapmışlardı. Bunu düşünmek bile istemiyordu. Ne yapması gerektiğini kestiremeden parktan çıktı. Elindeki yoğun acıyı unutmak için boş sokaklarda bir süre yürüdü. Sirenlerini çalarak arkasından gelen askeri bir cipin sesiyle hemen karanlık bir köşeye sığındı. Binbaşının raporunu içeren dosyayı gömleğinin içine sokmuştu, dosyanın sivri kenarı göğüs kemiğine batıyordu. Hava çok soğumuştu. Titriyordu. Bir sonraki randevularıysa ertesi sabah büyük bir mağazanın dördüncü katında saat 10.00'daydı. Önünde daha dokuz saat vardı ve bu süreyi sokaklarda aylak aylak dolaşarak geçiremeyeceğini biliyordu. Elini kırdığını hissediyor ve bir doktora gitmesi gerektiğini düşünüyordu. Ama yanındaki bu dosyayla doktora gitmesine olanak yoktu. Ne yapması gerektiğini düşündü. İsveç Elçiliği'ne sığınabilirdi ama bunu da istemiyordu. Ya yasalar yabancı bir ülkeye yasadışı girmiş bir İsveçli polisin, polis gözetiminde ülkesine geri dönmesini gerektiriyorsa. Bu tehlikeyi göze alamazdı. Sonunda kendisine hizmet eden arabaya gitmeye karar verdi ama park ettiği yere gidince arabanın orada olmadığını gördü. Bir an için elindeki yoğun sancıdan yanlış yere gittiğini düşündü. Arabasını gerçekten de oraya mı park etmişti. Evet, kesinlikle oraya park etmişti ama şimdi yerinde yeller esiyordu. Peşindeki albaylardan biri mutlaka dosyanın aracın içinde olduğunu düşünmüş olmalıydı. Geceyi nerede geçirecekti. Birden kendini alabildiğine çaresiz hissetti. Düşman topraklarında yaşamı artık bir köpek sürüsünün elindeydi. İsterlerse onu rahatlıkla öldürebilirler ve ıssız bir ormana cesedini bırakabilirlerdi. İçinde yoğun bir sıla hasreti oluştu. İçinde iki Letonyalının cesedi olan bir tahlisiye botunun İsveç kıyılarına vurmasından ötürü şimdi Letonya'da bulunuyordu. Bu gerçekse, ona sanki hiç olmamış gibi gelmeye başlamıştı. Kendine yeni bir seçenek bulma ümidiyle geceyi geçirdiği otele gitmeye karar verdi. Ama otele geldiğinde kapı kilitli ve otel karanlıktı. Yine de zili çaldı. Kapı açılmadı. Eli çok ağrıdığından doğru dürüst düşünemediğine karar vererek yandaki otele gitti. Zili çaldığında yine kimse kapıyı açmadı. Diğerleri kadar iyi görünmeyen üçüncü otelin kapısı kilitli değildi, içeriye girdiğinde danışmadaki adamın başını tezgâha dayayarak uyuduğunu gördü. Yerde yarısı boşalmış bir votka şişesi vardı. Wallander, adamı sarsarak uyandırdı ve Preuss'un verdiği pasaportu gösterdi, adam da ona bir odanın anahtarını verdi. Wallander yerdeki votka şişesini göstererek tezgâhın üstüne yüz kron bırakıp şişeyi aldı. Oda küçüktü ve içerisi duvarlara sinmiş nikotin kokuyordu. Yatağın kenarına çökercesine oturarak votkadan büyükçe bir yudum içti. Hemen sonra da bedeninin ısısının eskisi gibi olmaya başladığını fark etti. Ceketini çıkararak banyo küvetini soğuk suyla doldurdu ve şiş elini içine daldırdı. Sancısı azalmıştı, Wallander geceyi orada öylece geçirebileceğini düşünüyordu. Ara sıra votkasını yudumluyor ve Baiba'nın başına nelerin gelmiş olabileceğini anlamaya çalışıyordu. Gömleğinin içindeki mavi dosyayı çıkararak diğer eliyle açtı. Dosyanın içinde yaklâşık elli daktilo sayfasıyla, bazı soluk fotokopiler vardı ama beklediği gibi herhangi bir resim yoktu. Binbaşı belgeyi kendi dilinde yazdığından Wallander bunun tek bir sözcüğünü bile anlamıyordu. Dokuz sayfadan sonra düzenli olarak Murniers'le Putnis'in adlarının sıklıkla geçmeye başladığını, hatta bazen ikisinin adının aynı cümle içinde yer aldığını fark etti. Bunun ne anlama geldiğini anlamasına olanak yoktu, acaba binbaşı her ikisini de mi suçlamıştı yoksa yalnızca birini mi işaret ediyordu. Bu gizli belgeyi deşifre etmekten vazgeçti, dosyayı yere koydu, elini küvetin içinden çekmeden başını arkaya dayadı. Saat 04.00 olmuştu. Bir süre uyudu. Birden uyandığında aradan yalnızca on dakika geçtiğini fark etti. Eli yeniden ağrımaya başlamıştı, votkadan biraz daha içti, sonra da elini havluyla sararak yatağa uzandı. Baiba sabahki randevularına gelmezse Wallander ne yapacağını bilmiyordu. Terk edildiğine ilişkin bir duyguya kapıldı. Şafak sökene dek de gözlerini kırpmadı. 18. Saat 07.00'ye geliyordu. Karanlıkta çevresini dinleyerek kıpırdamadan yattı. Kısa bir zaman sonra da tehlikenin kapının dışında olmadığını ama içinde olduğunu fark etti. Bu, henüz her taşın altına bakmadığına ilişkin bir tür uyan niteliğindeydi. Elinin sancısı biraz azalmış gibiydi. Eline bakmaya cesaret edemeyerek parmaklarını hafifçe kıpırdatmaya çalıştı. Sancı anında geri döndü. Doktora gitmeden olmayacaktı. Wallander çok yorulmuştu. Uykuya dalmadan birkaç saat önce kendini bozguna uğramış gibi hissediyordu. Albaylar çok güçlüydü ve duruma hâkim olma yeteneğiyse sürekli olarak engelleniyordu. Şimdi, bir de aşırı yorgundu. Kendi kişisel yargılarına artık güvenemiyordu ve bunun da uykusuzluktan kaynaklandığını biliyordu. Kendisini tedirgin eden duygularını incelemeye çalıştı. Neyi gözden kaçınmıştı. Sürekli bağlantı kurmaya çalışırken yanlış sonuçlara mı ulaşmıştı yoksa olayları tam olarak gözden geçilmemiş miydi. İçgüdülerini göz ardı edemiyordu. Yarı uykulu bir halde yatakta yatarken kaçmaktan başka bir şansı olmadığını düşünüyordu. Gözden kaçırdığı neydi. Yatakta yavaşça doğruldu, sorularına hala geçerli yanıtlar bulamamıştı. İlk kez şiş eline yüzünü buruşturarak baktı, sonra da küveti soğuk suyla doldurdu. Önce suya yüzünü, sonra da yaralı elini soktu. Birkaç dakika sonra pencereye yaklaşarak perdeyi açtı. Burnuna yoğun bir kömür kokusu geldi. Kentin dört bir yanındaki kilise kuleleri şafakla birlikte belirginleşmişlerdi. Pencerenin önünde durarak hızlı adımlarla kaldırımda yürüyen yayalara baktı ama sorusuna hala bir yanıt bulamamıştı. Neyi gözden kaçırmıştı. Daha sonra da odasından çıkarak hesabını ödeyip kalabalığın arasına karıştı. Adını hatırlayamadığı parklardan birinden geçti. Bir yandan da Riga'da kaç tane köpek olabileceğini düşünüyordu. Yalnızca kendisini izleyen görünmez köpekler değil, insanların gezdirdiği köpekler de vardı. Kavga eden iki köpeği izlemek için durdu. Köpeklerden biri çoban köpeği diğeriyse kırma bir köpekti. Köpeklerin sahipleri onları ayırmak için bağırıp duruyorlardı, daha sonra da birbirlerine bağırmaya başlamışlardı. Çoban köpeğinin sahibi yaşlıca bir adamdı, diğerinin sahibiyse otuz yaşlarında bir kadındı. Wallander tanık olduğu bu kavganın Letonya'daki karşıt güçlerin bir simgesi olduğunu düşündü. Köpekler de insanlar da kavga ediyordu ve sonucun nasıl olacağını önceden tahmin etmek olanaksızdı. Büyük mağazaya açılış saati olan 10.00'da vardı. Mavi dosya gömleğinin altındaydı içgüdüleri bu dosyadan bir an önce kurtulmasını söylüyordu. O sabah Riga sokaklarında dolaşırken sürekli olarak izlenip izlenilmediğini kontrol etmişti ve şimdi de albayların çevresini sarmış olabileceklerini düşünüyordu. Kendisini eskisinden çok daha fazla kişinin izlediği duygusuna kapılmıştı. Mağazadan içeri girer girmez kapının hemen yanındaki tabelayı okur gibi yaparak durdu ama aslında müşterilerin çantalarıyla ellerindeki paketleri bıraktıkları teslimat bölümünü gözetliyordu. Teslimat bölümü L şeklindeydi. Her şeyi olduğu gibi hatırlamıştı. Döviz bozdurma bölümüne yaklaşarak görevliye bir İsveç parası uzattı, karşılığında da bir tomar kâğıt para aldı. Sonra da plak satılan kata çıktı. Verdi'nin iki uzun, çalarını aldı ve plakların dosyayla aynı boyutta olduğunu fark etti. Kasada parasını ödedikten ve plaklar naylon bir torbaya konulduktan hemen sonra kendisini izleyen gölgelerden birinin caz plaklarının bulunduğu bölümü inceler gibi yaptığını gördü. Daha sonra da teslimat bölümüne giderek oraya birkaç kişi gelinceye değin bekledi. Hemen sonra da tezgâhın en ucuna giderek dosyayı gömleğinin altından çıkarıp plak torbasına yerleştirdi. Tek elini kullanmasına karşın yine de bunu büyük bir hızla yapmıştı. Naylon torbayı görevliye uzattı, görevli de ona bir numara verdi ve sonra oradan uzaklaştı. Gölgeler giriş kapısını tutmuşlardı ama buna karşın Wallander onların dosyayı plak torbasına koyduğunu görmediklerinden emindi. Elbette torbanın araştırılma riski vardı ama bu söz konusu gölgeler onu plak alırken gördüklerinden torbayı açmayı düşünmeyeceklerdi. Saatine baktı Baiba'nın buluşma yerine gelmesine daha on dakika vardı. Kendini hala tedirgin hissediyordu ama dosyayı plak torbasına koyduğu için de içi rahattı. Mobilya bölümüne gitmek için yukarıya çıktı. Saat daha erken olmasına karşın bu bölüm oldukça kalabalıktı. Müşteriler hayranlıkla sergilenen mobilyalara bakıyorlardı. Wallander mutfak eşyalarının satıldığı yere yaklaştı. Vaktinden önce buluşma yerine gitmek istemiyordu ama yine de tam vaktinde buluşma yerinde olmak istediğinden aydınlatma bölümünde bir süre dolaştı. Rus malı fırınlarla buzdolaplarının bulunduğu yerde buluşmayı kararlaştırmışlardı. Wallander, onu hemen gördü. Genç kadın fırınlardan birini inceliyordu, Wallander fırının yalnızca üç yemek pişirme yeri olduğunu gördü. Anında bir şeylerin yolunda gitmediğini fark etti. Baiba'nın başına bir şey gelmişti, o sabah iç sıkıntısıyla uyandığında bir şeyler olmuş olmalıydı. Yüreğini dağlayan bu sıkıntı duyularını daha da keskinleştirmişti. Baiba da onu aynı anda görmüştü. Gülümsedi ama Wallander gözlerindeki korku dolu ifadeyi gördü. Wallander köpeklerin nerede olduğunu saptama zahmetine katlanmadan genç kadına yaklaştı. O anda yalnızca nelerin olduğunu öğrenmek istiyordu. Genç kadının yanında durdu ve birlikte karşılarında duran beyaz buzdolabını incelemeye koyuldular. Ne oldu. diye sordu Wallander. Bana yalnızca özet ver, fazla zamanımız yok. Hiçbir şey olmadı, diye karşılık verdi Baiba. Üniversiteyi gözetim altında tuttuklarından oradan hemen ayrılamadım. Neden yalan söylüyor, diye geçirdi içinden kaygıyla. Neden bu denli ikna edici bir şekilde yalan söylüyor. Dosyayı aldın mı. Ona doğruyu söyleyip söylememe konusunda bir an duraksadı ama hemen sonra artık bu yalanlardan bıktığını ve doğruyu söylemeye karar verdi. Evet, dosyayı aldım, dedi. Mikelis gerçekten de güvenilir biriymiş. Dosyayı bana ver, dedi. Onu nereye saklayacağımızı biliyorum. Wallander bu konuşanın Baiba olmadığını fark etmişti. Korkusundan dosyayı istiyordu. Ne oldu. diye sordu bir kez daha. Bu kez öfkesi belirgindi. Hiçbir şey. Yalan söyleme, dedi elinde olmadan sesini yükselterek. Dosyayı vereceğim. Ama alamasaydım ne olurdu. Bu sözlerin Baiba'nın direncini yıktığını gördü. Lütfen kendini toparla, diye geçirdi içinden. Binbaşının belgelerini alıp almadığımdan emin olmadıkları için hala onlardan bir adım daha ilerideyiz. Upitis'i öldürecekler, diye fısıldadı Baiba. Kim sana bu tehdidi yaptı. Genç kadın perişan bir şekilde başını iki yana salladı. Bunu öğrenmem gerekiyor, dedi Wallander. Bana söylemekle Upitis'in başına kötü bir şey gelemez. Baiba, ona korku dolu gözlerle baktı. Wallander, onun koluna girerek onu hafifçe sarstı. Kim. diye sordu. Kim bu tehdidi yaptı. Çavuş Zids. Wallander, genç kadının kolunu bıraktı. Bu yanıt çok öfkelenmesine neden olmuştu. Bu komplonun arkasında hangi albayın olduğunu öğrenemeyecek miydi. Görünmez köpeklerin etraflarını sardığını fark etti. Şimdi binbaşının raporunun yanlarında olup olmadığını düşünüyorlar gibiydiler. Bir an bile duraksamadan hemen Baiba'nın koluna yapışarak onu merdivenlere doğru sürükledi. Öldürülen yalnızca Upitis olmayacak, eğer buradan kurtulamazsak bizler de öleceğiz. Onların aniden oradan kaçışları köpek sürüsünü şaşırtmıştı. Ama Wallander, onların yeniden peşlerine düşeceklerinden emindi. Baiba'yı sürükleyerek merdivenleri inmeye başladılar, merdivenin kenarındaki adamlardan birini dirseğiyle iterek basamakları ikişer üçer indiler. Birden kendilerini kadın giyim reyonunda buldular. Telaşla kalabalığı yararlarken satıcılarla müşteriler onlara şaşkınlıkla bakıyordu. Wallander birden sendeleyerek eşyaların üstüne düştü. Düşerken de eşyalara tutunduğundan askı yere devrildi. Yaralı elinin üstüne düştüğünden eli şimdi çok acıyordu. Bir güvenlik görevlisi koşarak yanlarına gelip Wallander'in yerden kalkmasına yardım etmek için elini uzattı. Ama Wallander bunu yanlış yorumlayarak adamın yüzüne bir yumruk indirdi, sonra da Baiba'yı arkasından sürükleyerek yangın çıkışını bulmaya çalıştı. Köpekler iyice yaklaşmıştı ve artık kendilerini gizlemiyorlardı. Wallander karşısına çıkan tüm kapıları açmaya çalıştı ama hepsi de kilitliydi, sonunda da kilitli olmayan bir kapı buldu. Arka merdivenlerden hızla yukarıya çıkmaya başladılar ama arkalarından gelen ayak seslerini de duyuyorlardı. En üst kata çıkmaktan başka çareleri kalmamıştı. Yangın kapısını hızla açtı ve kendilerini birden çakıl taşla kaplı çatıda buldular. Bir kaçış yolu bulabilmek umuduyla çevresine bakındı ama tuzağa düşürülmüşlerdi. Çatıdan aşağıya inmenin tek yolu atlamaktı. Baiba'nın elini tuttuğunu fark etti. Beklemekten başka yapacak bir şey yoktu. Binbaşıyı öldüren albayın az sonra çatıya çıkacağından emindi. Gri renkli yangın kapısı sonunda açıldı ve Wallander doğru tahmin ettiğini kabullenmeye bile çalışmadı. Kapı açıldı. Albay Putnis yanında bir grup silahlı adamla birlikte çatıya geldi. Wallander yanıldığını fark edemedi. Her şeye karşın Murniers'in canavar olduğu sonucuna ulaştığından karşısında Albay Pulnis'i görünce çok şaşırmıştı. Putnis yüzünde çok ciddi bir ifadeyle onların yanına yaklaştı. Wallander, Baiba'nın tırnaklarını av ucuna batırdığını hissediyordu. Bizi burada vurmalarını adamlarına emredemez, diye geçirdi içinden. Belki de emredebilir. Inese'le arkadaşlarının öldürülmesini hatırlayınca, korkudan titrediğini fark etti. Birden Putnis gülümsedi. Wallander şaşkınlıkla karşısında duran adamın avını yakalayan bir avcı olmadığını, gülümsediğini fark etti. Karşısındaki bu adam onlara dostça bakıyordu. Bu kadar şaşırmanıza gerek yok. Bay Wallander, dedi. Tüm bu olayların arkasında benim olduğumu düşünmüş olmalısınız. Ama sizi korumanın çok güç olduğunu da söylemeliyim. Bir an için Wallander'in kafası durdu. Neden sonra ta başından beri haklı olduğunu, her şeyin Putnis'in değil, Murniers'in başının altından çıktığını anladı. Üçüncü bir olasılık olduğunu, yani düşmanın da düşmanı olduğunu düşünmekle haklı olduğunu fark etti. Taşlar şimdi yerine oturuyordu. Yargıları onu yarı yolda bırakmamıştı ve Putnis'in elini sıkmak için elini uzattı. Garip bir buluşma yeri seçmişsiniz, dedi Putnis. Ama sizin sürprizlerle dolu biri olduğunuz da açıkça görülüyor. Sınır polisinin dikkatini çekmeden ülkemize nasıl girdiğinizi çok merak ettiğimi söylemeliyim. Doğrusunu isterseniz ben de tam olarak bilemiyorum, dedi Wallander. Ayrıca bu çok uzun bir hikaye. Putnis, onun yaralı elini fark etti. Elinize bir an önce bakılması gerek, dedi. Wallander başını evet demesine sallayıp gülümseyerek Baiba'ya döndü. Genç kadın hala gergin ve şaşkındı. Nelerin olduğunu tam olarak anlamış değildi. Murniers, dedi Wallander. Demek her şey onun başının altından çıktı. Putnis evet dercesine başını salladı. Binbaşı Liepa tüm kuşkularında haklıydı. Anlayamadığım Wallander. birçok şey var, dedi Albay Murniers çok zeki bir adamdır, dedi Putnis. Onun çok kötü biri olduğunu biliyorum ama zeki insanlarda kötülük eğilimi olduğunu da kabul etmeliyim. Bu kesin mi. diye sordu Baiba. Yani kocamı onun öldürdüğü. Beynini dağıtan kişi o değildi, dedi Putnis. Bunu sadık çavuşu yapmıştı. Şoförüm, dedi Wallander. Çavuş Zids. Depoda Inese'le diğerlerini öldüren adam. Putnis evet dercesine başını salladı. Albay Murniers hiçbir zaman Leton ulusunu sevmedi, dedi. Politika dünyasını tüm profesyonellerin yaptığı şekilde uzaktan izler gibi davrandı ama yüreğinde ve ruhunda eski rejimin fanatik bir savunucusuydu. Onun düşüncesine göre Tanrı her zaman Kremlin'i koruyacaktır. Bu da onun birçok suça doğrudan karışmadan ipleri elinde tutma hakkına sahip olduğuna inanmasına neden oldu. Binbaşı Liepa, onun gerçek yüzünü görmeye başladığında bana karşı sahte suçlamalar yaparak itibarımı zedelemeye çalıştı. Tüm bunları anlamamın zaman aldığını itiraf etmeliyim. Anladıktan sonra da hala hiçbir şeyi anlamamış gibi davranmayı sürdürmeye karar vermiştim. Ama hala anlayamadığım bir şey var, dedi Wallander. Bu olayın içinde başka şeyler de olmalı. Binbaşı Liepa komplolardan söz ettiğinde, Avrupa'nın bu ülkede olup bitenleri her şey ortaya çıktığında anlayacağını söylemişti. Putnis bilgece başını salladı. Elbette başka şeyler de var, dedi. Üst düzey bir emniyet görevlisinin ayrıcalıklarını korumak için yozlaşmasından ve acımasız davranmasından çok daha büyük şeyler söz konusu. Çok şeytanca bir plan hazırlanmıştı ve Binbaşı Liepa bunu gördü. Wallander birden ürperdi. Hala Baiba'nın elini tutuyordu. Putnis'in silahlı adamları yangın kapısının yanına çekilmişlerdi. Her şey çok zekice planlanmıştı, dedi Putnis. Murniers'in bir düşüncesi vardı ve bu düşüncesini Kremlin'le Letonya'daki önde gelen Rus çetelerine başarıyla satmıştı. Bir taşla iki kuş vurma olanağını fark etmişti. Sınırların denetimi ortadan kalktığı için yeni oluşan Avrupa'yı kullanarak uyuşturucu kaçakçılığından para kazanmayı amaçladı, dedi Wallander. İsveç de dâhildi onun listesine. Ama aynı zamanda da uyuşturucu kaçakçılığını Letonya ulusal hareketini kötülemek ve itibarını bozmak için kullandı. Haklı mıyım. Putnis evet dercesine başını salladı. Sizi ilk gördüğüm anda ne kadar başarılı ve zeki bir polis olduğunuzu hemen anlamıştım. Bay Wallander. Hem çok sabırlı, hem de en ince ayrıntılara inip bunları derinlemesine araştıran birisiniz. Evet, Murniers'in yaptığı da aynen buydu, uyuşturucu trafiğini suçlayarak Letonya'daki özgürlük hareketini zedeleyecek ve İsveç halkının görüşlerinin radikal bir şekilde değişmesini sağlayacaktı. Kim ülkesine uyuşturucu sokan bir ulusun özgürlük hareketini desteklerdi. Murniers'in bu ülkenin itibarını zedelemek için son derece tehlikeli ama o oranda da zekice bir silah oluşturduğu yadsınamaz. Wallander, düşünüyordu. Putnis'in söylediklerini Anladın mı. diye sordu Baiba'ya. Genç kadın başını yavaşça salladı. Çavuş Zids nerde. diye sordu Wallander. Gerekli delilleri ele geçirir geçirmez Murniers'le Çavuş Zids'i tutuklayacağım, dedi Putnis. Murniers'in şu anda çok kaygılı olduğundan hiç kuşkum yok. Büyük olasılıkla sizi izleyen adamlarını izlediğimizin farkında değil. Beni sizi gereksiz yere tehlikeye attığım için suçlayabilirsiniz ama ben ancak bu şekilde Binbaşı Liepa'nın arkasında bıraktığı raporun ele geçirilebileceğini biliyordum. Dün üniversiteden çıktığımda Zids, beni bekliyordu, dedi Baiba. Bana raporu vermezsem Upitis'in öleceğini söyledi. Upitis tabi ki masum, dedi Putnis. Murniers, Upitis'in kız kardeşinin iki küçük çocuğunu rehin alarak Upitis'e Binbaşı Liepa'nın katili olduğunu itiraf etmezse çocukları öldüreceğini söylemişti. Murniers'in yapabileceklerinin sınırı yoktur. Ne mene biri olduğu tüm ulusa açıklanıp Çavuş Zids'le birlikte tutuklanarak idam edildiklerinde tüm ulus rahat bir soluk alacak. Binbaşının raporunu yayınlayacağız. Bu rapor yalnızca mahkemede değil, tüm ulusa sunulacak. Sınırlarımızın dışındaki ulusların da bu rapora ilgi göstereceklerinden eminim. Wallander bedenindeki gerginliğin olduğunu hissetti. Her şey bitmişti. yok Putnis gülümsedi. Geriye bir tek Binbaşı Liepa'nın yazdığı raporu okumak kalıyor, dedi. Artık evinize gönül rahatlığıyla dönebilirsiniz. Dedektif Wallander. Yardımlarınız için size çok teşekkür ederiz. Wallander cebindeki numarayı çıkarıp uzattı. Mavi bir dosya, dedi. Teslimat bölümünde naylon bir torbanın içinde. Torbanın içindeki plakları geri isterim ama. Putnis güldü. Gerçekten de çok zeki bir insansınız. Bay Wallander. Gerekmedikçe asla yanlış bir adım atmıyorsunuz. Putnis'in sesindeki bir şey mi onu ele vermişti. Wallander bu düşünceye tam olarak nasıl kapıldığını bilmiyordu ama Putnis numaranın yazılı olduğu kâğıdı cebine atarken Wallander yaşamının en büyük hatasını yaptığını anladı. Neden anladığını anlamadan gerçeği görüverdi. Akılcı düşünceyle içgüdüler arasındaki farkı artık ayırt edemez olmuş, ağzı kurumuştu. Putnis tabancasını çıkardığında hala gülümsüyordu. Adamları yanlarına yaklaşmış, silahlarının namlularını Baiba'yla Wallander'e çevirmişlerdi. Baiba nelerin olduğunu tam olarak algılamamıştı, Wallander de korku ve aşağılanma duyguları içindeydi. Tam o sırada çatının kapısı açıldı ve Çavuş Zids içeri girdi. Wallander şaşkınlık içinde çavuşun onca zaman kapının arkasında durduğunu ve sırasının gelmesini beklediğini fark etti. Gösteri artık sona ermişti ve çavuşun gizlenmesine neden kalmamıştı. Bu sizin yaptığınız tek hata, dedi Putnis ifadesiz bir sesle. Size az önce anlattıklarımın tümü de doğruydu. Gerçek olmayan tek şey kendi hakkımda söylediklerimdi. Murniers'le ilgili söylediklerim aslında benim için geçerliydi. Hem haklı, hem de haksızdınız Bay Wallander. Eğer benim gibi bir Marksist olsaydınız insanın bu dünyada ayakta durabilmesi için başının üstünde durması gerektiğini anlardınız. Putnis bir adım geriledi. İsveç'e dönmenizin artık olanaksız olduğunu anladığınızdan eminim, dedi. Ama burda, çatıda olduğunuz için cennete çok yakın olduğunuzu da unutmamalısınız. Baiba'yı öldürmeyin, diye yalvardı Wallander. Onu öldürmeyin. Çok üzgünüm, dedi Putnis. Tabancasını doğrulttu ve Wallander, onun önce Baiba'yı öldüreceğini fark etti. Yapabileceği bir şey yoktu, burada, Riga'nın merkezindeki bir çatıda ölecekti. Tam o anda da çatının kapısı hızla açıldı. Putnis şaşırarak bu beklenmedik sesin nereden geldiğini anlamak için başını çevirdi. Silahlı bir polis ordusu Murniers'in liderliğinde çatıya gelmişti. Silahını doğrultmuş Albay Putnis'i görünce bir an bile duraksamadı. Tabancasını çoktan çekmişti ve Putnis'i üç kurşunla göğsünden vurdu. Wallander, Baiba'yı korumak amacıyla kendini onun üstüne attı. Çatıda silah sesleri birbiri arkasından patlıyordu. Murniers'le Putnis'in adamları bacaların arkasına saklanmaya çalıştı. Wallander ateş hattında kaldığını görünce Baiba'yı Putnis'in cesedinin arkasına doğru çekmeye çalıştı. Birden Çavuş Zids'in bacalardan birinin arkasından yavaşça çıktığını gördü. Bakışları karşılaştı. Zids daha sonra Baiba'yı fark etti ve Wallander oradan kaçıp kurtulabilmesi için kendisiyle Baiba'yı rehin alacağını anladı. Murniers'in adamları Putnis'inkilerden daha fazlaydı ve Putnis'in adamlarının çoğu öldürülmüştü. Wallander, Putnis'in tabancasının cesedin hemen yanında olduğunu gördü ama uzanıp tabancayı alamadan Zids aniden üstüne atladı. Wallander sakat eliyle Zids'in yüzüne bir yumruk attı ve hemen arkasından da acıyla inledi. Yumruk darbesiyle yere yuvarlanan Zids'in ağzından kan akıyordu ama yine de çok kötü bir darbe almamıştı. Hem kendisine, hem de müdürüne birçok sorun yaratmış İsveçli polise tabancasını doğrulttuğunda gözlerinde yoğun bir nefret vardı. Ama isabet ettiremedi. Wallander ölmediğini fark ettiğinde Baiba'nın yanı başında yere çömeldiğini gördü. Genç kadının elinde Putnis'in tabancası vardı ve Çavuş Zids'i alnının tam ortasından vurdu. Baiba ağlamaya başladı ama Wallander bunun hem korkudan, hem de rahatlamadan kaynaklandığını biliyordu. Çatıdaki silah sesleri başladığı gibi birden kesildi. Putnis'in iki adamı yaralanmış, diğerleri de ölmüştü. Murniers göğsünden yaralanan adamlarından birine baktıktan sonra Baiba ile Wallander'in yanına yaklaştı. Olaylar bu şekilde geliştiği için çok üzgünüm, dedi. Ama Putnis'in söylediklerini öğrenmem gerekiyordu. Binbaşının raporunu okuduktan sonra her şeyi öğreneceksiniz, dedi Wallander. Böylesi bir belgenin olduğundan nasıl emin olabilirdim. Ve belgeyi bulduğunuzdan. Sorarak, diye karşılık verdi Wallander. Murniers başını iki yana salladı. Eğer ikinizden biriyle bağlantı kursaydım Putnis'e savaş ilan etmiş olurdum o da hiç zaman yitirmeden ülkeden kaçardı ve onu bir daha asla ele geçiremezdik. Putnis'in köpeklerini adım adım izleyerek sizleri korumaktan başka çarem yoktu. Wallander birden artık bunları dinlemekten bıktığını fark etti. Eli çok ağrıyordu. Baiba'nın elini tutarak ayağa kalktı. Ama hemen sonra da düşüp bayıldı. Kendine geldiğinde hastanedeydi, eli sarılmıştı ve ağrımıyordu. Albay Murniers elinde sigarasıyla kapının eşiğinde durmuş gülümsüyordu. Şimdi kendinizi daha iyi hissediyorsunuz, değil mi. diye sordu. Doktorlarımız çok iyidir. Eliniz kırılmıştı. Çekilen röntgenleri beraberinizde götürebilirsiniz. Neler oldu. diye sordu Wallander. Bayıldınız. Sizin yerinizde olsaydım ben de bayılırdım. Wallander etrafına bakındı. Baiba nerde. Evinde. Birkaç saat önce onu bıraktığımda oldukça sakin görünüyordu. evine Wallander'in ağzı kurumuştu. Yerinde hafifçe doğruldu. Kahve, dedi. Acaba kahve içebilir miyim. Murniers kahkahalarla gülmeye başladı. Sizin kadar çok kahve içen birine hiç rastlamadım, dedi. Elbette içebilirsiniz. Kendinizi iyi hissediyorsanız ofisime gelmenizi ve her şeyi orda rahat rahat konuşmayı öneriyorum. Sonra da Baiba'nın evine gidersiniz. Konuşacak birçok şeyiniz olduğundan eminim. Eliniz yeniden ağrırsa polis doktoru size bir ağrı kesici iğne yapar. Elinizi muayene eden doktor ağrıyabileceğim söyledi. Arabaya bindiler. Hava kararmaya başlamıştı. Polis merkezine giden avludan geçerlerken Wallander içinden bunun son olmasını diledi. Karakola giderlerken Murniers mağazadan mavi dosyayı almıştı. büyük Dosyayı orda saklamam iyi oldu, dedi Wallander. Murniers, ona şaşkınlıkla baktı. İyi mi oldu. diye yineledi. Harika oldu. Bu çok gerekliydi. Dedektif Wallander. Putnis artık yolumuza çıkamayacak olsa bile bu tüm sorunlarımızın çözüldüğü anlamına gelmiyor. Bizler hala aynı dünyada yaşıyoruz. Karşıt güçler tarafından paramparça edilmiş bir ülkede yaşıyoruz ve bir polis albayının göğsüne isabet eden üç kurşun bu gerçeği ne yazık ki değiştirmez. Koridorda Murniers'in odasına giderlerken Wallander bu sözleri düşündü. Kapının önünde bir görevli elinde kahve tepsisiyle onları bekliyordu. Wallander bu odayı ilk gelişini anımsadı. Sanki her şey çok uzaklarda kalmış gibi geliyordu ona şimdi. Bu olanları tam olarak algılayabilecek miydi. Murniers çekmeceden bir şişe çıkararak masanın üstündeki bardakları doldurdu. Bu kadar çok kişi öldükten sonra kadeh kaldırmak hoş olmayabilir, dedi. Ama yine de bunu hak ettiğimizi sanıyorum. Özellikle siz Dedektif Wallander. Ben bir dizi hatanın dışında bir şey yapmadım, dedi Wallander. Yanlış iz peşindeydim ve ancak çok geç olduktan sonra gerçeği görebildim. Tam tersine, Yaptıklarınızdan ve etkilendim. dedi Murniers. yürekliliğinizden çok Wallander başını iki yana salladı. Ben yürekli biri değilim, dedi. Ölmemiş olmama çok şaşıyorum. İçkilerini bitirdikten sonra binbaşının dosyasını alarak kanepeye geçip oturdular. Size tek bir şey sormak istiyorum, dedi Wallander. Upitis'e ne oldu. Murniers düşünceli bir şekilde başını salladı. Putnis'in acımasızlığıyla gaddarlığının sınırı yoktur, önün bir günah keçisine gereksinimi vardı ve bu da Upitis oldu. Ayrıca sizi ülkenize geri göndermesi için de bir bahaneye gereksinimi vardı. Daha en başından onun sizin yetenekleriniz karşısında nasıl tedirgin olduğunu ve korktuğunu gördüm. Adamlarına o masum iki çocuğu kaçırmalarını emretti. Dedektif Wallander. Anneleri Upitis'in kız kardeşi olan iki küçük çocuğu. Upitis eğer Binbaşı Liepa'yı öldürdüğünü söylemeseydi o çocuklar ölecekti. Bu yüzden de Upitis'in başka bir seçeneği yoktu. Aynı durumda olsaydım ben de aynı şeyi yapardım diye düşünüyorum. Ama artık serbest. Baiba Liepa, onun bir hain olmadığını biliyor. Ayrıca rehin tutulan çocukları da bulduk. Her şey İsveç kıyılarına çarpan ve içinde iki ceset olan bir tahlisiye botuyla başladı, dedi Wallander kısa bir süre sonra. Albay Putnis'le arkadaşları İsveç dâhil birçok ülkeye uyuşturucu kaçakçılığıyla ilgili geniş çaplı bir operasyon başlatmışlardı, dedi Murniers. Putnis, İsveç'e bir dizi ajan yerleştirmişti. İsveç'te yaşayan bir grup Letonyalının izlerini bulmuşlardı. Letonya özgürlük hareketinin itibarını sarsacak bir şekilde uyuşturucuları dağıtmaya hazırlanıyorlardı. Ama Ventspils'den yüklenen uyuşturucuların başına hiç beklenmedik bir şey geldi. Galiba albayın adamlarından bazıları daha çok para kazanmak için kendi başlarına uyuşturucu ticaretine başladılar. Bu adamlar yakalandı, öldürüldü ve bir tahlisiye botuna atıldı. O kargaşada hiç kimse uyuşturucuların tahlisiye botuna gizlendiğini düşünemedi. Hatırladığım kadarıyla bütün bir günü botu bulmak için geçirmişlerdi ama bulamadılar. Galiba botun İsveç kıyılarına vurması konusunda kendimizi şanslı kabul etmeliyiz, eğer durum böyle olmasaydı Albay Putnis amacına ulaşacaktı. Botun içinde bir şey olmadığını öğrendiklerinde karakolunuzdan botu çalan da Putnis'in ajanlarıydı. Başka bir şey daha olmalı, dedi Wallander düşünceli bir sesle. Binbaşı Liepa ülkesine döndüğü gün Putnis neden onu öldürmeye karar verdi. Putnis kendini kaybetmişti. Binbaşı Liepa'nın İsveç'te ne yaptığını bilmiyordu ve onun yaşamasının kendisi için çok tehlikeli olacağına karar vermişti. Binbaşı Liepa, Letonya'da olduğu sürece sürekli olarak onu izleyecek ve soluk almasına izin vermeyecek ti. Albay Putnis öfkeden kendini kaybetti. Çavuş Zids'e Binbaşı Liepa'yı öldürme emri verildi ve o da bu emre uydu. Bu sözlerden sonra odada derin bir sessizlik oldu. Wallander, Murniers'in yorgun ve kaygılı olduğunu gördü. Şimdi ne olacak. diye sordu Wallander sessizliği bozarak. Binbaşı Liepa'nın dosyasını en ince ayrıntısına değin inceleyeceğim, diye karşılık verdi. Ondan sonra nelerin olacağına karar vereceğiz. Bu yanıt Wallander'i tedirgin etti. Raporun yayınlanması gerek. Murniers karşılık vermedi, Wallander, onun bu konuda kendisi kadar kararlı olmadığını fark etti. Onun düşünceleri ve çıkarları Baiba Liepa'yla arkadaşlarınınkine uymuyordu anlaşılan. Onun için Putnis'in maskesini düşürmek yeterliydi. Olanları kamuoyuna açıklama konusunda Murniers'in farklı düşünceleri olduğu ortadaydı. Wallander, Binbaşı Liepa'nın raporunun hasıraltı edilmesinden korkuyordu. Binbaşının yazdıklarının bir kopyasını rica ediyorum, dedi. Letonya dilini bildiğinizi sanmıyorum, dedi. İnsan her şeyi bilemez, diye karşılık verdi. Murniers bir süre hiç konuşmadan ona baktı. Wallander, onun gözlerinin içine bakınca hemencecik pes etmemesi gerektiğini fark etti. Murniers'i bir daha görmeyecekti ve bozguna uğramaya da hiç niyeti yoktu. Kısa boylu miyop binbaşıya bunu borçluydu. Murniers kararını verdi. Masanın altındaki zile bastı ve bir görevli elinde mavi dosyayla içeri girdi. Kısa bir süre sonra Wallander belgenin fotokopisini almıştı. Ne var ki, bu belgenin varlığından çok az kişinin haberi olacağını biliyordu. Murniers bu raporun var lığının sorumluluğunu asla üstlenmeyecekti. İsveçli Dedektif Wallander'e belgenin bir kopyasının verilmesi dost uluslar arasında var olan tüm yasalar ve kurallara aykırıydı ama o bunda bir sakınca görmemişti. Eğer biri soracak olursa, ki Wallander bunu pek olası görmüyordu, Murniers nasılsa söyleyecek bir şeyler bulurdu. Wallander onun buna neden izin verdiğini anlayamadı. Bunu binbaşının anısına mı yapmıştı. Yoksa ülkesi için mi. Ya da Wallander'in onca şeyden sonra bir yolculuk armağanı hak ettiğini mi düşünmüştü. Konuşmaları sona erdi. Artık daha fazla söyleyecek bir şey kalmamıştı. Şu anda kullandığınız pasaportun süresinin bitmek üzere olduğunu biliyorum, dedi Murniers. Ama hiçbir sorunla karşılaşmadan İsveç'e dönmenizi sağlayacağım. Ne zaman dönmeyi düşünüyorsunuz. Yarın döneceğimi sanmıyorum, diye karşılık verdi Wallander. Herhalde öbür gün dönerim. Albay Murniers avluda bekleyen arabaya kadar ona eşlik etti. Wallander birden Peugeot'sunun Polonya sınırından uzak olmayan bir yerde, Almanya'daki bir çiftlikte olduğunu hatırladı. Arabamı nasıl alacağımı bilemiyorum, dedi. Murniers, ona şaşkınlıkla baktı. Wallander, Murniers gibi insanların Letonya'da daha iyi bir gelecek sağlamaya ne denli yaklaştıklarını hiçbir zaman anlayamayacaktı. O yalnızca kendisine izin verilen bölümü anlayabilmişti. Bu, asla tersine çeviremeyeceği bir kaya gibiydi. Murniers, Wallander'in Letonya'ya nasıl girdiğini bilmiyordu. Neyse, önemli değil, dedi Wallander. Ah şu lanet olasıca, Lippman diye geçirdi içinden öfkeyle. Acaba sürgündeki Letonya grupları arabalarını kaybeden İsveçli polisler için bir fon ayırdılar mı. Böylesi bir şeyin olmayacağını biliyordu. Belki de yorgunluktan hala tam olarak düşünemiyordu. Doğru dürüst dinlenmeden önce bu tür şeyleri düşünmese iyi ederdi. Wallander'i Baiba Liepa'ya götürecek arabanın yanına geldiklerinde vedalaştılar. Havaalanına sizi geçirmeye geleceğim, dedi Murniers. İki biletiniz olacak, bunlardan biri sizi Helsinki'ye, diğeriyse Helsinki'den Stockholm'e götürecek. İskandinav ülkelerinde pasaport kontrolü yapılmadığından kimse Riga'ya geldiğinizi öğrenmeyecek. Araba hareket ederek avludan çıktı. Arka koltuğu şoförden ayıran bir cam panel vardı. Wallander arabanın içinde otururken Murniers'in söylediklerini düşündü. Kimse onun Riga'ya geldiğini öğrenmeyecekti. Bu konuyu babasıyla bile konuşamayacağını fark etti. Böylesi bir olayın gizli kalmasında sayılamayacak kadar yarar vardı. Ayrıca anlatsa bile ona kim inanırdı. Başını arkaya dayayarak gözlerini kapadı. Şu anda en önemli şey Baiba Liepa'ydı. İsveç'e döndükten sonra olacaklarıysa o zaman düşünürdü. Baiba Liepa'nın evinde iki gün kaldı. Aklına daha iyi bir tanımlama gelmediğinden doğru an ı bekleyip durmuş ama bu doğru an da hiç gelmemişti. Bu tanımlamasına en uygun ansa ikinci akşam kanepede oturup fotoğraflara baktıkları andı. Murniers'ten ayrılıp genç kadının evine geldiğinde Baiba, onu sanki bir yabancıyı karşılamasına karşılamıştı. Neden rahatsız olduğunu saptayamadan rahatsız olmuştu. Zaten ne bekliyordu ki. Genç kadın, ona tavuklu güveç pişirmişti ama tavuklar lezzetli değildi. Wallander, onun iyi bir aşçı olmadığını anladı. Onun bir entelektüel olduğunu aklımdan çıkarmamalıyım, diye geçirdi içinden. Yemek pişirmek yerine toplumu daha iyi bir yere getirmeyi düşleyen biri o. Yan yana mutlu bir şekilde her zaman yaşayamamalarına karşın dünyada her iki türe de gereksinme vardı. Wallander yoğun bir melankoliye kaptırmıştı kendini ama neyse ki, bunu belli etmedi. O bu dünyadaki iyi aşçılardan biriydi. Hayalci biri değildi. Polisin de zaten hayalci olması söz konusu değildi, onlar gözlerini gökyüzüne dikmek yerine burunlarını akla hayale gelebilecek her türlü pisliğe sokmak zorundaydılar. Ama öte yandan genç kadına âşık olmaya başladığının farkındaydı, zaten bu yüzden de yoğun bir melankoliye kaptırmıştı kendini. Dünyanın en tehlikeli ve garip görevini yerine getiren biri olarak yüreğindeki bu acıyı bir kenara atmaya çalıştı. Baiba, ona ertesi gün Stockholm'e vardığında arabasının orada kendisini bekliyor olacağını söylediğinde buna hemen hemen hiç tepki göstermedi. Kendine acımaya başlamıştı. Baiba, ona kanepede bir yatak yapmıştı. Wallander yan odadan gelen genç kadının düzenli soluklarını duyabiliyordu. Yorgun olmasına karşın uyuyamamıştı. Sürekli olarak kalkıyor, evin içinde dolaşıyor ve binbaşının öldürüldüğü sokağa bakıyordu. Köpekler artık orada değildi, onlar da Putnis'le birlikte ölmüşlerdi. Geriye yalnızca acı dolu bir boşluk kalmıştı. Ülkesine dönmeden bir gün önce Binbaşı Putnis'in Inese ve arkadaşlarını gömdükleri mezarları ziyaret ettiler. Mezarların başında ikisi de hıçkırarak ağladı. Wallander terk edilmiş bir çocuk gibi ağlıyor, bir yandan da ne mene bir dünyada yaşadığını ilk kez fark etmişçesine içini çekip duruyordu. Baiba beraberinde getirdiği gülleri mezarların üstüne serpti. Wallander, ona binbaşının belgelerinin fotokopisini vermişti ama Baiba henüz bunları okumamıştı. Riga'dan ayrıldığı sabah kar yağıyordu. Murniers, Wallander'i havaalanına götürmek üzere Baiba'nın evine gelmişti. Kapıda birbirlerine sanki batan bir gemiden kurtulan iki yolcu gibi sarılmışlar ve sonra da Wallander arabaya binmişti. Wallander uçağa binmek üzere çıkış kapısına doğru gitmeye hazırlandı. İyi yolculuklar, dedi Murniers. O da gittiğime seviniyor olmalı, diye geçirdi içinden Wallander. Beni özlemeyeceğinden eminim. Uçak rotasını Riga'nın sol tarafına çevirdi ve sonra da pilot uçağı Finlandiya Körfezi'ne yöneltti. Uçak daha tam olarak havalanmadan Wallander başını arkaya yasladı ve derin bir uykuya daldı. Akşamüstü Stockholm'e indi. Havaalanında adının anons edildiğini ve danışmada beklenildiğini duydu. Görevlilerden biri içinde pasaportu ve arabasının anahtarı olan zarfı uzattı. Arabası taksi durağının hemen arkasında duruyordu. Wallander arabasının yıkanmış ve tertemiz olduğunu gördü. Arabanın içi sıcacıktı. Biri arabada oturmuş, kendisini beklemiş olmalıydı. Hiç zaman yitirmeden arabasına atlayarak Ystad'a, oradan da Mariagatan'daki evine gitti. Eve vardığında şafak sökmek üzereydi. Hava hala soğuktu -bahar henüz Skane'e gelmemişti- ama Wallander temiz hava almak için penceresini açmıştı. Bir ağacın dallarına tünemiş ispinozların cıvıltılarını dinlerken bir yandan da hangi takımın kazanabilme olasılığının olduğunu düşünmeye çalışıyordu. Martinsson kapıda belirince Wallander kuponu bir kenara koyarak yerinden kalkıp camı kapattı. Martinsson'un nezle olmaktan çok korktuğunu biliyordu. Seni rahatsız etmiyorum ya. diye sordu Martinsson. Riga'dan döndüğünden bu yana Wallander arkadaşlarına mesafeli davranıyordu. Bazıları Alpler'de kayak yaparken nasıl düşüp de elini kırdığını kendi aralarında sorup duruyorlardı. Buna bir anlam verememişlerdi. Kimse ona bu soruyu doğrudan soramıyor ve moral bozukluğunun zaman içinde geçeceğini düşünüyorlardı. Wallander de arkadaşlarına ters davrandığının farkındaydı. Onların işlerini zorlaştırmak elbette istemiyordu ama nasıl eski Wallander olacağını da kestiremiyordu. Sanki eski Wallander artık yaşamıyor gibiydi. Ama öte yandan eski Wallander'i özleyip özlemediğinden de emin değildi. Kendi hakkında fazla bir şey bilmiyordu. Alpler'e yaptığı sözüm ona yolculuk yaşamında ne denli az gerçeklerin olduğunu ona göstermişti. Yalan dolanla yaşayabilecek türde biri olmadığını biliyordu ama bir yandan da dünyanın gerçekte ne mene bir yer olduğuna ilişkin cehaletinin bunda etkisi olup olmadığını kendisine soruyordu. Aslında bu cehaletten çok naiflikten kaynaklanıyordu. Odasına birileri geldiğinde içinde yoğun bir suçluluk duygusu duyuyor ama ortada ters bir şeylerin olmadığını varsaymaktan başka bir şey de aklına gelmiyordu. Nasıl davranacağını bilmiyordu. Hayır, beni hiç de rahatsız etmiyorsun, dedi dostça bir tavırla konuşmaya aşırı özen göstererek. Otursana. Martinsson son derece rahatsız olan koltuklardan birine geçip oturdu. Sana garip bir öykü anlatacağım, dedi. Daha doğrusu iki öykü. Sanki bir sürü hayaletin beni ziyaret ettiklerini düşünüyorum. Wallander, Martinsson'un olayları ifade ediş biçiminden hiç hoşlanmazdı. Polis oldukları için acı gerçekleri bir yana itip olayları şiirsel, ılımlı bir ifade ile anlatmalarına gerek yoktu. Ama bir şey söylemeden sözünü tamamlamasını bekledi. Tahlisiye botunun İsveç kıyılarına doğru sürüklenmekte olduğunu haber veren adamı hatırlıyor musun. diye sürdürdü konuşmasını Martinsson. Kimliğini açıklamamıştı ve bizler de onun kim olduğunu bir türlü öğrenememiştik. İki adam vardı, dedi Wallander. Martinsson evet demesine başını salladı. Önce birincisinden başlayalım, dedi. Birkaç hafta önce Anette Brolin, arkadaşına saldıran adamın sicili temiz olduğundan onu tutuklamaktan vazgeçmişti. Wallander kulaklarını dikmiş dinliyordu. Adamın adı Holmgren'miş, diye sürdürdü konuşmasını Martinsson. Svedberg'in masasının üstünde duran bir gazeteden bu saldırı olayını okudum. Byron adındaki balıkçı teknesinin sahibi olduğunu öğrenince jetonum düştü. Holmgren adındaki adamın tayfalarından biri olan ve aynı zamanda yakın arkadaşı Jakobson'u fena halde dövdüğünü öğrendiğimde de bu haber daha çok ilgimi çekti. Wallander, Brantevik limanındaki olayı hatırladı. Martinsson haklıydı. Evet, hayaletler onları ziyaret ediyordu. Martinsson'un neler anlatacağını merak etmeye başladı. İşin ilginç yanı bu olayı Jakobson'un polise haber vermemesi. Üstelik çok acımasız bir şekilde dövülmüş olmasına karşın, dedi Martinsson. Peki, kim haber vermiş. Brantevik limanında Holmgren arkadaşına krank koluyla saldırmış ve oradan geçen biri olayı görünce polisi aramış. Jakobson hastanede üç hafta yatmış. Çok kötü bir şekilde saldırıya uğramasına karşın Holmgren'i polise şikâyet etmek istememiş. Svedberg bu şiddet olayının arkasında ne olduğunu hiçbir zaman öğrenemedi ama ben daha sonra bu olayın tahlisiye botuyla ilgisi olup olmadığını düşünmeye başladım. Bizimle bağlantı kurduklarını birbirlerinin öğrenmesini istemediklerini hatırlıyor musun. Ya da biz böyle düşünmüştük. Hatırlıyorum, dedi Wallander. Bay Holmgren'le konuşmaya karar verdim, diye sürdürdü konuşmasını Martinsson. O da bir zamanlar Mariagatan'da oturuyormuş. Şimdi oturmuyor mu. Oturmuyor. Onu görmeye gittiğimde taşındığını öğrendim. Hem de çok uzaklara taşınmış. Portekiz'e. Kendisinin göçmen olarak kabul edilmesine ilişkin belgeleri doldurmuş ve yeni adresinin de Azor Adaları civarlarında bir yerde olduğunu belirtmiş. Byron adlı teknesini de Danimarkalı bir balıkçıya satmış. Martinsson durdu, Wallander, ona düşünceli bir tavırla baktı. Bunun son derece garip bir öykü olduğunu kabul etmelisin, dedi Martinsson. Bu bilgiyi Riga polisine geçelim mi, ne dersin. Hayır, dedi Wallander. Buna gerek yok. Ama bana anlattığı niçin teşekkür ederim. Dahası var, dedi Martinsson. Şimdi öykünün ikinci bölümüne geliyor sıra. Dün gazete okudun mu. Wallander basının ilgi gösterdiği polisiye olaylar olmadıkça gazete almıyordu. Başını iki yana sallayınca Martinsson konuşmasını sürdürdü. Keşke okusaydın. Daha sonra Göteborg gümrük polisi tarafından kanıtlanan Rus bandıralı bir balıkçı teknesinden geldiği anlaşılan tahlisiye botuyla ilgili bir yazı vardı. Onu Vinga açıklarında bulmuşlar. Rüzgâr olmadığından bu oldukça garip. Teknenin kaptanı pervaneleri arızalı olduğundan doka çektiklerini açıklamış. Dogger Bank'ta balık avlamak için ağlarını denize atmışlar ve ancak o zaman tahlisiye botunun kaybolduğunu fark etmişler. Bir rastlantı sonucu orada bulunan polis köpeklerinden biri botu koklamaya başlamış. Birkaç kilo kaliteli uyuşturucunun botun içinde saklandığı ortaya çıkmış ve polis Polonya'daki bir laboratuvara uyuşturucuyu göndermiş. Bu da bir türlü yanıtını bulamadığımız, karakoldan çalınan tahlisiye botu konusuna açıklık getiriyor. Bence o botla uyuşturucu olduğu için karakoldan çalındı. Wallander ölümcül hatasının bir kez daha yüzüne vurulduğunu hissetti. Martinsson, elbette haklıydı. Asla bağışlanamayacak bir hata yapmıştı. Aynı anda Martinsson'a her şeyi açıklamak, Alpler'de tatil yapmaya gitmenin yalnızca bir bahane olduğunu, gerçekte nelerin olduğunu açıklamak istediğini fark etti. Haklısın, dedi. Ama o adamların neden öldürüldüklerini öğrenebileceğimizi hiç sanmıyorum. Böyle konuşma, dedi Martinsson ayağa kalkarken. Yarın ne olacağını hiçbirimiz bilemeyiz. Her şeye karşın bu öykünün bize bazı ipuçları verdiğini düşünüyorum. Wallander başını salladı. Ama hiçbir şey söylemedi. Martinsson kapının önünde duraksayarak Wallander'e döndü. bir an Ne düşünüyorum, biliyor musun. diye sordu. Bu elbette yalnızca benim kişisel düşüncem ama ben yine de Holmgren'le Jakobson'un bir şekilde kaçakçılık işinde olduklarını ve tahlisiye botunu bir rastlantı sonucu gördüklerini. Dolayısıyla polisle doğrudan bağlantı kurmak istemediler. Ama bu saldırı olayını açıklamıyor, dedi Wallander. Belki bizimle bağlantı kurmamak konusunda anlaştılar. Haklı olabilirsin. Ama yine de emin olamayız. Martinsson odadan çıkınca Wallander yeniden pencereyi açtı. Sonra da spor toto kuponuna geri döndü. Riga'dan döndüğünde Trelleborg Lastik Firması'ndan gelen ve kendisini görüşmeye çağıran mektubu bulmuştu. Onlara şu anda işleri gereği bunu düşünemeyeceğini söylemiş ama mektubu da atmayarak çekmecesine koymuştu. O gün akşama doğru rıhtımda yeni açılan kafeye gitti. Bir kahve ısmarlayarak Baiba Liepa'ya mektup yazmaya koyuldu. Yarım saat sonra yazdıklarını okuyunca mektubu yırtıp attı. Kafeden çıkarak rıhtıma gitti. Kâğıt parçacıklarını ekmek kırımdan gibi suya attı. Ona ne yazacağına hala karar verememişti. Ama onu çok özlemişti. Mezarlik Kitabi Nobody'nin Mezarlığa Gelişi Karanlıkta bir el bir bıçak tutuyordu. Bıçağın sapı parlak, siyah kemiktendi, çeliğiyse bir usturadan daha ince ve keskindi. Sizi dilim dilim etseydi, o anda kesildiğinizi hissetmezdiniz bile. Bıçak o eve getirilme amacına neredeyse ulaşmıştı, hem çelik hem de sap sırılsıklamdı. Bıçak ve onu tutan adamın içeri süzüldüğü sokak kapısı hâlâ aralıktı ve gecenin sisi sürünüp kıvrılarak kapıdan içeri sızıyordu. Jack denenen adam sahanlıkta durdu. Sol eliyle siyah paltosunun cebinden büyük bir beyaz mendil çıkardı bıçağı ve onu tutmakla olan eldivenli sağ elini sildi, sonra da mendili yerine koydu. Av bilmek üzereydi. Kadını yatakta, adamı yatak odasının zemininde, büyük çocuğu da oyuncaklar ve yarı bitmiş maketlerle dolu rengarenk odasında bıraktı. Böylece geriye halledilmesi gereken bir tek ulaklık, yeni yeni yürümeye başlamış bir bebek, kalmıştı. Bir tane daha ve sonra görevi sona erecekti. Jack denen adam parmaklarını esnetti. O, her şeyden önce, bir profesyoneldi, ya da kendisi öyle diyordu, ve işini tamamlayana kadar güJümsemezdi. Saçlan ve gözleri siyahtı, en ince kuzu derisinden yapılmış siyah eldivenler takıyordu. Küçük çocuğun odası evin en tepesindeydi. Jack denen adam hiç ses çıkarmadan merdiveni tırmandı. Sonra çatı katının kapısını açıp içeri girdi. Siyah deri ayakkabıları vardı ve öyle bir cilalannıışlardj ki. kara aynalar gibi parlıyorlardı. Onlara baktığınızda ayın minik yanmay şeklindeki yansımasını görebilirdiniz. Asıl ay kanatlı pencereden parlıyorfi du. Işığı o kadar parlak değildi, sisle dağılıyordu, ancak Jack denen adamın bolca ışığa ihtiyacı yoktu. Ay ışığı onun için yeterliydu işini götürdü. Karyolanın içindeki çocuğun şeklini seçebiliyordu kafasını, kollarını, bacaklarını ve gövdesini. Karyolanın, çocuğun dışarı çıkmasını önlemek için, yüksek, ahşap çubuk kenarları vardı. Jack öne eğilip bıçağı tutan sağ elini kaldırdı ve çocuğun göğsünü hedef aldı ... ve elini indirdi. Karyolanın içindeki şekil bir oyuncak ayıya aitti. Çocuk yoktu. Jack denen adamın gözleri loş ay ışığına alışkındı, bu yüzden lambayı yakmaya gerek duymuyordu. Aslında, ışık o kadar da önemli değildi. Onun başka hünerleri de vardı. Havayı kokladı. Yanında getirdiği kokulara aldırmadı, göz ardı edebileceği kokuları bırakıp, bulmaya geldiği şeyin kokusuna odaklandı. Çocuğun kokusunu alabiliyordu çikolata parçalı kurabiyeler gibi sütlü bir koku ıslak, tek kullanımlık gece bezinin ekşi ve keskin kokusu. Çocuğun saçındaki şampuanın, taşıdığı küçük ve plastik -bir oyuncak- diye düşündü, ama sonra, yo, emebileceği bir şey. diye fikrini değiştirdi- şeyin kokusunu alabiliyordu. Çocuk bir süre önce buradaymış. Ama artık burada değildi. Jack denen adam burnuna gelen kokulan takip ederek merdiveni indi ve dar, yüksek evin ortasına geldi. Banyoyu, mutfağı, kurutma dolabını kontrol etti. Sonunda da, bisikletler, bir yığın boş alışveriş poşeti, yere düşmüş bir bebek bezi ve sokağa açılan kapıdan içeri sızan başıboş sis filizlerinden başka hiçbir şeyin olmadığı alt kattaki hole baktı. İşte o zaman Jack denen adam ufak bir ses çıkardı, hem hüsran hem de tatminle dolu bir homurtu. Bıçağı uzun paltosunun cebindeki kınına sokup sokağa çıktı. Ay ışığı vardı, bir de sokak lambaları, ama sis her şeyi bastırıyor, ışığı zayıflatıyor, sesleri boğuyor, geceyi gölgeli ve tehlikeli hale getiriyordu. Önce tepenin aşağısındaki kapalı dükkanların ışıklarına, ardından sokağın yukarısına, eski mezarlığın karanlığına uzanan ve tepeyi sarmalayan son yüksek evlerin bulunduğu yere baktı. Havayı kokladı. Sonra hiç acele etmeden tepeyi tırmanmaya başladı. Çocuk, yürümeye başladığından beri, anne babasının hem baş belası hem de sevinci olmuştu, çünkü bu kadar çok gezinen, tırmanan, bir yerlere girip çıkan bir çocuk daha olamazdı. O gece, odasının altındaki katta düşen bir şeyin patırtısına uyanmıştı. İyice uyandıktan kısa bir süre sonra sıkılmış ve karyolasından dışarı çıkmak için bir yol aramaya başlamıştı. Tıpkı aşağıda duran oyun parkının duvarları gibi, karyolanın da yüksek kenarları vardı, ama onlun aşabileceğine inanıyordu. Tek yapması gereken bir adım almaktı... Altın rengi büyük oyuncak ayısını karyolanın köşesine götürdü. Minik elleriyle parmaklıklara tutunup bir ayağını ayının kucağına diğerini de kafasına koydu ve kendini çekip ayağa kalktı. Sonra yan tırmanarak yarı devrilerek korkuluğu aşıp karyoladan çıktı. Bazısı daha altı ay önce birinci yaş gününde akrabalarının getirdiği, bazısıysa ablasının eskileri olan tüylü, kabarık oyuncaklardan oluşan küçük bir yığının üstüne pat diye indi. Yere düştüğünde şaşırdı, ama ağlamadı Eğer ağlarsanız, gelip sizi karyolanıza koyarlardı. Emekleyerek odadan dışarı çıktı. Merdiveni tırmanmak ince ve riskli bir işti, o konuda henüz ustalaşmam işti. Ama merdivenden aşağı inmenin basit olduğunu keşfetmişti. Oturarak, her basamağı güzelce bezienmiş poposunun üstünde hoplaya hoplaya iniyordu. Annesinin, artık büyüdüğü için bırakması gerektiğini söylediği emziğini emiyordu. Merdivenden aşağıya popo üstünde sürdürdüğü yolculuğu sırasında bezi gevşemişti ve son basamağa gelip, küçük holde ayağa kalktığında bez düştü. Bezi düştüğü yerde bıraktı. Üstünde yalnızca bir çocuk geceliği vardı. Odasına ve ailesine giden merdivenler dik ve tehditkarken, sokak kapısı açık ve davetkardı... Çocuk tereddütle evden dışarı adım attı. Sis, uzun süredir görmediği bir arkadaşıymış gibi etrafını sarmaladı. Oğlan, ilk başta kararsızca, ardından artan bir hız ve güvenle yalpalaya yalpalaya tepeyi tırmanmaya başladı. Tepenin başına yaklaştıkça sis seyreliyordu. Yanmay parlıyordu,-ama etraf gündüz gibi ışıl ışıl değildi -hem dc hiç- ancak mezarlığı görecek kadar aydınlıktı. Bakın. Terk edilmiş cenaze şapelini, şapelin asma kilitli demir kapılarını, çan kulesini saran sarmaşığı, çatı oluğundaki küçük ağacı görebiliyordunuz. Mezar taşlarım, mezarları, lahitleri ve kitabeleri görebiliyordunuz. Ara sıra, çalılıklardan sessizce çıkıp patikanın bir tarafından diğer tarafına fırlayıp kaçan bir tavşanı, bir tarla faresini ya da gelinciği görebiliyordunuz. Eğer o akşam orada olsaydınız, ay ışığında bunların hepsini görmüş olurdunuz. Giriş kapısının yanındaki patikada yürüyen solgun, tombul kadını görmemiş olabilirdiniz. Eğer görmüş olsaydınız, dönüp daha dikkatli bakınca, onun yalnızca ay ışığı, sis ve gölgeden ibaret olduğunu fark ederdiniz. Ama tombul, solgun kadın gerçekten oradaydı. Yarı yatmış bir grup mezar taşının arasından giriş kapısına giden patikada yürüyordu. Kapılar kilitliydi. Kışın öğleden sonra dörtte, yazınsa akşam sekizde mutlaka kilitlenirlerdi. Mezarlığın bir kısmını sivri uçlu demir parmaklıklar, gerisini ise yüksek bir tuğla duvar çevreliyordu. Kapılardaki demir çubukların arası dardı Yetişkin bîr adam, hattâ on yaşındaki bir çocuk bile aralarından geçemezdi... Owens. diye seslendi solgun kadın, uzun otların arasından süzülen rüzgarın hışırtısına benzeyen bir sesle. Owens. Gelip şuna bir baksana. Kadın dizlerinin üstüne çökmüş, yerdeki şeyi dikkatle incelerken, bir siluet ay ışığına doğru ilerledi ve onun kırklı yaşlarının ortasındaki kır saçlı bir adam olduğu ortaya çıktı. Karısına baktı, ardından gözlerini onun bakmakta olduğu şeye çevirerek başını kaşıdı. Bayan Owens. dedi, zira bizimkine göre daha resmi olan bir çağdandı. Bu düşündüğüm şey mi. O anda, incelediği şey Bayan Owens'ı fark etmişe benziyordu, çünkü ağzını açıp emziğini yere düşürdü ve, Bayan Owens'ın solgun parmağına tutunmaya çalışırmış gibi, minik, tombul yumruğunu uzattı. Eğer bu bir bebek değilse, ne olayım dedi Bay Owens. Elbette o bir bebek dedi karısı. Ama asıl sorun, onunla ne yapacağız. Bunun bir sorun olduğunu söyleyebilirim Bayan Owens, dedi kocası. Ancak yine de bizim sorunumuz değil. Çünkü bu bebek kesinlikle canlı bu yüzden bizi ilgilendirmez, ayrıca o bizim dünyamıza ait değil. Şunun gülüşüne bak. dedi Bayan Owens. Ne şeker gülümsüyor. deyip maddesel olmayan eliyle çocuğun sarı, seyrek saçlarını okşadı. Küçük çocuk neşeyle kıkırdadı. Mezarlık boyunca soğuk, hafif bir rüzgar esti ve aşağı yamaçlardaki sisi dağıttı (mezarlık tepenin tamamını kaplıyordu ve patikaları tepeyi baştan aşağı sarmalıyordu). Bir tangırtı duyuldu Mezarlığın girişinde birisi kapıları çekip 'sarsıyordu, kapı kanatlarını, onları tutan ağır kilidi tangırdatıyordu. İşte. dedi Bay Owens. Sonra, Bebeğin ailesi onu sevgi dolu kucaklarına almaya geldi. Minik adamı bırak diye ekledi, çünkü Bayan Owens'm maddesel olmayan kolları bebeği sarmıştı, onu sakinleştiriyor, okşuyordu. Bayan Owens, Kimsenin ailesine benzemiyor, oradaki. dedi. Siyah paltolu adam giriş kapılarını tangırdatmayı bırakmış, küçük yan kapıyı inceliyordu. O da kilitliydi. Geçen yıl serseriler mezarlığa zarar vermişlerdi, bu yüzden belediye meclisi önlemler almıştı. Bay Owens, Hadi ama Bayan Owens. Bıraksana. Bu çok... derken bir hayalet gördü, ağzı açık kaldı ve ne diyeceğini bilemez hale geldi. Bay ve Bayan Owens*ın birkaç yüz yıldır ölü oldukları ve neredeyse bütün sosyal hayatlarını diğer ölülerle geçirdikleri göz önüne alınınca. Bay Owens'm hayalet gördüğüne bu kadar şaşırmaması gerektiğini düşünmüş olabilirsiniz öyle düşündüyseniz de haklısınız. Ancak mezarlık ahalisiyle bunun arasında bir fark vardı Karıncalı televizyon ekranı grisi, ham, titrek, ürkütücü bir şekil yaydığı panik ve çıplak duygu seli Owens'lan, kendi histeriymiş gibi boğuyordu. İkisi büyük, biri küçük, üç şekil duruyordu, ama içlerinden sadece bir tanesi netti, bir siluetten ya da titrek bir ışıktan daha fazlasıydı. Şekil, Bebeğim. O adam, bebeğime zarar vermek istiyor. dedi. Bir tangırtı duyuldu. Dışarıdaki adam sokağın karşısındaki ağır çöp tenekesini mezarlığın bir kısmını çevreleyen yüksek tuğla duvara doğru sürüklüyordu. Oğlumu koruyun. dedi hayalet, ve Bayan Owens onun bir kadın olduğunu düşündü. Tabii ya, bebeğin annesiydi bu. Size ne yaptı. diye sordu Bayan Owens, ama hayaletin onun söylediklerini duyabildiğini sanmıyordu. Yeni ölmüş zuvalhm, diye geçirdi aklından. Usul usul ölmek, vakti gelince gömüldüğün yerde uyanmak, ölümü kabullenmek ve mezarlığın diğer sakinleriyle tanışmak her zaman daha kolaydır. Bu yaratıksa çocuğu için endişelenip korkmaktan başka bir şey yapamıyordu. Onun Owens'Iara pes bir çığlık gibi gelen telaşı şimdi ilgi çekmeye başlamıştı, çünkü mezarlığın her yerinden başka solgun şekiller geliyordu. Siz dc kimsiniz. diye sordu Caius Pompeius şekle. Pompeius'un mezar taşı ^ artık aşınmış bir yumruya dönüşmüştü. Kendisi iki bin yıl önce, cesedinin Roma'ya gönderilmek yerine mermer mabedin yanındaki tümseğe gömülmesini İstemişti ve mezarlığın en kıdemli vatandaşlarından biriydi. Sorumluluklarını inanılmaz derecede ciddiye alırdı. Burada mı gömülüsünüz. 'Tabii ki hayır. Görünüşüne baksana, yeni ölmüş. Bayan Owens kolunukadına doladı ve onunla sakin, duyarlı bir sesle usul usul konuşmaya başladı. Sokağın yanındaki yüksek duvarın oradan bir gümbürtü ve patırtı geldi. Çöp tenekesi düşmüştü. Bir adam duvarın tepesine çıktı sisin bulanıklaştırdığı sokak lambalarının önünde karanlık bir siluet. Bir an durdu, duvarın üst kısmına tutunup bacaklarını diğer tarafa sallandırdı ve kendini yere bıraktı. Ama canım dedi Bayan Owens şekle. Mezarlıkta orlaya çıkmış üç şekilden geriye bir o kalmıştı. O canlı. Bizse ölüyüz. Düşünsene bir... Çocuk şaşkın şaşkın onlara bakıyordu. Önce birine sonra diğerine uzandı, ama etine havadan başka bir şey gelmedi. Kadın şekli hızla solmaktaydı. Evet, diye karşılık verdi Bayan Owens başka kimsenin duymadığı sözlere cevap olarak. Eğer elimizden gelirse, yaparız. Sonra da kocasına döndü. Ya'sen Owens. Bu küçük delikanlıya babalık edecek misin. Ne edeceğim. dedi Owens alnını kırıştırarak. Hiç çocuğumuz olmadı dedi kansı. Annesi onu korumamızı istiyor. Evet diyecek misin. Siyah paltolu adam sarmaşık ve kırık mezar taşları karmaşasına takılıp düşmüştü. Ayağa kalkıp, daha dikkatli bir şekilde ilerlemeye başladığında bir baykuşun ürküp sessizce havalanmasına neden oldu. Bebeği görebiliyordu ve gözlerinde zafer parıltısı vardı. Owens, karısı o ses tonunu kullandığında aklından neler geçirdiğini bilirdi. Hem hayattayken hem de ölüyken, boşu boşuna iki yüz elli yıl evli kalmamışlardı. Gerçekten mi. diye sordu. Emin misin. Hem de hiç olmadığını kadar, dedi Bayan Owens. Madem öyle, evet. Sen annesi olursan, ben de babası olurum. Duydun mu. diye sordu Bayan Owens mezarlıktaki titrek şekle. Şimdi bir siluetten biraz daha fazlasıydı kavdın biçiminde uzak bir yaz şimşeği gibi görünüyordu. Kadın, Bayan Owens'a başka kimsenin duyamadığı bir şeyler söyledi ve sonra kayboldu. Buraya bir daha gelmeyecek dedi Bay Owens. Kendi mezarlığında ya da her nereye gidiyorsa orada uyanacak. Bayan Owens bebeğe doğru eğilip kollarını uzattı. Hadi bakalım, dedi sevgi dolu bir şekilde. Anneye gel Mezarlıktaki patikadan onlara doğru ilerleyen ve bıçağını çoktan eline almış olan Jack denen adama, ay ışığında bebeğin etrafında bir sis kıvrılmış ve çocuk ortadan kaybolmuş gibi geldi. Geriye yalnızca nemli sis, ay ışığı ve salınan çimenler kalmıştı. Gözlerini kırpıştırıp havayı kokladı. Bir şeyler olmuştu, ama ne olduğuna dair en ufak fikri yoktu. Gırtlağından yırtıcı bir hayvan gibi kızgın ve sinirli bir homurtu çıkardı. Merhaba. diye seslendi Jack denen adam, çocuğun belki de bir şeyin arkasına saklanmış olabileceğini düşünerek. Sesi karanlık ve sertti, ama yine dc tuhaf bir tınısı vardı adam kendi sesini duyunca şaşırmış, kafası karışmış gibiydi. Mezarlık sırlarım açığa vurmadı. Merhaba. diye seslendi yine. Bebeğin ağlayışını ya da yarım yamalak bir sözcük geveleyişini ya da hareket edişini duymayı umdu. Gerçekte duyduğu şeyi beklemiyordu Size nasıl yardımcı olabilirim. diyen tatlı, yumuşacık sesi. Jack denen adam uzundu. Bu adamsa daha uzundu. Jack denen adamın kıyafetleri siyahtı. Bu adamınkilerse daha siyah. Jack denen adamı iş başında görenler -ki o fark edilmekten hoşlanmazdı- tedirgin olur, rahatsız hisseder, korkarlar, ama neden korktuklarım bilemezlerdi. Jack denen adam karşısındaki yabancıya baktı ve bu sefer kendisi tedirgin oldu. Birisini arıyordum da dedi Jack denen adam sağ elini paltosunun cebine götürerek. Böylece, gerektiğinde, saklı duran bıçağı kullanabilecekti. Kapalı bir mezarlıkta, geceleyin. dedi yabancı. Sadece bir bebek dedi Jack denen adam. Yoldan geçerken bir bebek ağlaması duydum, kapıdan bakınca da onu gördüm. Eh, herkes aynısını yapardı. Yardımseverliğinizi takdir ediyorum dedi yabancı, Lâkin, bu çocuğu bulmayı başarmış olsaydınız da, nasıl dışarı çıkacaktınız. Kucağınızda bir bebekle duvardan tırmanamazsımz ki Bilileri beni dışarı çıkarana kadar bağıracaktım dedi Jack denen adam. Ağır bir anahtar şıngırtısı geldi. Sizi dışarı çıkarmak zorunda kalacaktım. Anahtarlıktan büyük bir anahtar çekip, Beni izleyin, dedi. Jack denen adam yabancının peşinden yürüdü. Cebinden bıçağını çıkardı. Siz bekçisiniz o zaman. '* Bekçi miyim. Bir anlamda, kesinlikle öyleyim dedi yabancı. Kapılara doğru ilerliyor ve bebekten uzaklaşıyorlardı Jack denen adam bundan emindi. Ancak bekçinin elinde anahtarlar vardı. Jack ise karanlıkta bir bıçak tutuyordu ihtiyaç duyduğunda onu kullanabilir, sonra da gecenin içinde çocuğu arayabilirdi. Bıçağı kaldırdı. Eğer bir bebek vardıysa bile, dedi bekçi arkasına dönmeden, mezarlıkta olamazdı. Belki de yanılmışsınızdır. Sonuçta, bir çocuğun buraya gelmesi pek olası değildir. Büyük ihtimalle bir gece kuşu duyup, bir kedi ya da belki de tilki gördünüz. Otuz yıl önce, son cenazeden sonra burayı doğal koruma alanı ilan ettiler, anlarsınız ya. Şimdi, iyice düşünün ve gördüğünüzün bir çocuk olduğundan emin olup olmadığınızı söyleyin. Jack denen adam düşündü. Yabancı yan kapının kilidini açtı. Bir tilki, dedi. Acayip sesler çıkarırlar, bir insan ağlamasından hiç farkı olnıayan sesler. Yo» mezarlığa gelişiniz bir hataydı bayım. Aradığınız çocuk dışarıda bir yerlerde sizi bekliyor, burada değil. Gösterişli bir hareketle kapıyı açmadan önce bir an dunıp bu düşüncenin Jack denen adamın aklına yerleşmesini bekledi. Tanıştığımıza memnun oldum. dedi. Eminim, ihtiyaç duyduğunuz her şeyi dışarıda bulacaksınız. Jack denen adam mezarlık kapısının dışında durdu. Onun bekçi olduğunu sandığı yabancı ise kapının Öteki tarafı nday dı ve kapıyı kilitleyip anahtarları kaldırdı. Nereye gidiyorsunuz. diye sordu Jack denen adam. Bundan başka kapılar da var dedi yabancı. Arabam tepenin diğer tarafında. Boş verin beni. Bu konuşmayı hatırlamanıza bile gerek yok Evet. dedi Jack denen adam nazikçe. Gerek yok Tepeye tırmandığını, çocuk sandığı şeyin aslında bir tilki olduğunu, yardımsever bir bekçinin kendisine caddeye kadar eşlik ettiğini hatırlıyordu. Bıçağını paltosunun içindeki kına soktu. Şey dedi, iyi geceler. Size de iyi geceler dedi Jack'in bekçi sandığı yabancı . Jack denen adam bebeği arayarak tepeden aşağı inmeye başladı. Yabancı, gölgelerin içinden Jack'i gözden kaybolana kadar izledi. Sonra gecenin içinde ilerlemeye başladı ve tırmandı, tırmandı ve zirvenin biraz aşağısındaki düzlüğe geldi. Burada, bira imalatçısı, politikacı ve sonrasının baronu olan Josiah Worthington'a adanmış bir dikilitaş ve mezar taşı bulunuyordu. Worthington yaklaşık üç yüz sene Önce eski mezarlığı ve çevresindeki araziyi satın alarak, belediyeye bağışlamıştı. Kendisine tepedeki en iyi yeri -şehri ve ötesini gören doğal bir amfitiyatro- ayırmış ve mezarlığın bir mezarlık olarak kalmasını garantiye almıştı. Mezarlık sakinleri, Baron Josiah Worthington'ın beklediği kadar olmasa da, ona minnettardı. Mezarlıkta yaklaşık on bin ruh vardı, ama çoğu ya derin derin uyuyordu ya da geceleyin mekânlarında gerçekleşen olaylarla ilgilenmiyordu. Yukarıda, amfitiyatroda bekleyenlerin sayısıysa üç yüzü bulmazdı. Yabancı, sis kadar sessizce yanlarına yaklaştı ve hiçbir şey söylemeden gölgelerin içinden toplantıyı izledi. Josiah Worthıngton konuşuyordu. Sevgili hanımefendi. İnadınız oldukça... oldukça... eh, bunun ne kadar saçma olduğunu anlayamıyor musunuz. dedi. Hayır, dedi Bayan Owens. Anlayamıyorum. O, yerde bağdaş kurmuş otururken, canlı çocuk da kucağında uyuyordu. Bayan Owens soluk elleriyle çocuğün başını tutuyordu. Affınıza sığınarak efendim, Bayan Owens'm kastettiği dedi karısının yanında duran Bay Owens, kendisi durumu o şekilde görmüyor. Bunu bir sorumluluk olarak kabul ediyor. Bay Owens, Josiah Worthington'ı gerçek hayatta da görmüş, hattâ Inglesham'ın yakınlarındaki malikanesi için birçok zarif mobilya yapmıştı ve ona karşı hâlâ saygıyla karışık bir hayranlık beslemekteydi. Sorumluluk mu. dedi Baron Josiah Worthington ve, bir örümcek ağından kurtulmaya çalışır gibi, başını iki yana salladı'. Siz mezarlığa, bedenlerinden ayrılmış ruhların, hayaletlerin ve benzeri yaratıkların oluşturduğu bu ahaliye karşı sorumlusunuz hanımefendi, dolayısıyla bu yaratığı en kısa zamanda kendi evine -ki orası burası değil- geri götürmekle sorumlusunuz Annesi oğlanı bana verdi dedi Bayan Owens, gereken tek açıklama buymuş gibi. Sevgili hanımefendiciğim... Ben senin sevgili hanımcfcndiciğin değilim, dedi Bayan Owens ayağa kalkarak. Doğrusu, neden burada durup sizin gibi sersem, yaşlı ahmaklarla konuştuğumu bile bilmiyorum özellikle de biraz sonra bu delikanlı aç aç uyanacakken. Ve bu mezarlıkta ona nereden yemek bulacağımı bilmek istiyorum. İşte dedi Caius Pompcius kesin bir şekilde, asıl konu da bu. Onu neyle besleyeceksin. Ona nasıl bakabileceksin. Bayan Owens'ın gözleri çakmak çakmak olmuştu. Ona bakabilirim dedi. Hem dc kendi annesi kadar iyi bakabilirim. Zaten onu bana verdi. Bakın, onu tutabiliyorum, değil mi. Ona dokunabiliyorum. Hadi Betsy, mantıklı ol, dedi ufak tefek, yaşlı Slaghter Ana üstünde hayattayken de, gömülürken de üzerinde olan kocaman başlığı ve pelerini vardı. Nerede yaşayacak. Burada, dedi Bayan Owens. Ona Mezarlık Özgürlüğümü verebiliriz. Slaughtcr Ana'nın ağzı küçük bir O şeklini aldı. Ama, dedikten sonra, katiyen olmaz. diye devam etti. Neden olmasın. Dışarıdan gelen birine ilk defa Mezarlık Özgürlüğü'nü vermiyoruz ki. Doğru dedi Caius Pompcius. Ancak o adam canlı değildi. Bu lafın üzerine yabancı, hoşuna gitse dc gitmese dc, konuşmanın içine çekildiğini fark etti ve istemeye istemeye gölgelerin içinden karanlık bir yama gibi sıyrıldı. Evet, diye kabul elti. Canlı değilim. Lâkin Bayan Owens'ın ne demek istediğini anlıyorum. Josiah Worthıngton, Anlıyor musun Silas. dedi. Evet. İyi ya da kötü -ki ben kesinlikle bunun iyi olduğuna inanıyorum- Bayan Owens ve kocası bu çocuğu kendi korumaları altına aldılar. Bu çocuğu büyütmek için iyi kalpli bir çift ruhtan daha fazlası gerekecek. Koca bir dedi Silas, mezarlık gerekecek. Peki ya yiyecek ve diğer ihtiyaçları ne olacak. Dışan çıkıp yeniden gelebilirim. Ona yemek getirebilirim dedi Silas. İyi hoş, ama, dedi Slaughter Ana, sen bir gelip bir gidersin, kimse nereye gittiğine dikkat etmez. Diyelim bir hafta ortadan kayboldun, o zaman çocuk ölebilir. Siz bilge bir kadınsınız dedi Silas. Sizi böylesine methetmelerinin sebebini anlıyorum. Ölülerin zihinlerini canlıîarınki gibi etkileyemiyordu, ama elindeki her tür pohpohlama ve ikna etme aracım kullanabiliyordu, çünkü ölüler ikisinden dc etkilenirdi. Sonra bir karara vardı. Pek ala. Madem Bay ve Bayan Owens onun ebeveynleri olacak, ben de koruyucusu olacağını. Burada kalacağını, eğer gitmem gerekirse dc, ona yemek getirip bakacak birinin yerimi almasını sağlayacağını. Şapelin mahzenini kullanabiliriz diye ekledi. Ama, diye itiraz etti Josiah Worthington. Ama. Bir insan evladı. Canlı bir çocuk. Yani. Demek istediğim, yani. Burası bir mezarlık, çocuk yuvası değil, lanet olsun. Kesinlikle dedi Silas başıyla onaylayarak. Çok iyi bir noktaya değindiniz Bay Josiah. Bunu daha iyi açıklayamazdım doğrusu. İşte, sırf bu nedenden Ötürü çocuğun, tabirimi bağışlarsanız, mezarlığın yaşamında mümkün olan en az aksamayı yaratacak şekilde büyütülmesi çok önemli. Sonra Bayan Owens'a yaklaşıp, kollarında yatmakta olan bebeğe baktı. Kaşlarım kaldırdı. Bir ismi var mı Bayan Owens. diye sordu. Annesi bir şey söylemedi, dedi. ‘Tamam öyleyse dedi Silas. Eski isminin ona pek yaran olmayacak zaten. Dışarıda ona zarar vermek isteyenler var. Ona bir isim bulalım, hı. Caius Pompeius öne çıkıp çocuğu inceledi. Valim Marcus'a benziyor birazcık. Ona Marcus diyebiliriz Josıah NVorthington, Baş bahçıvanım Stcbbins'i daha çok andınyor. İsim olarak Stebbins'i Önerdiğimden değil. Adam sünger gibi içki içerdi, dedi. Kuzenim Harry'ye benziyor dedi Slaughtcr Ana, ve sonra tüm mezarlık konuşmaya başlayıp da, herkes bebeği uzun zaman önce unutulmuş biriyle kıyaslamaya hazırlanırken. Bayan Owens araya girdi. Kendisinden başka kimseye benzemiyor dedi Bayan OWens kesin bir şekilde. Hiç kimseye benzemiyor. Öyleyse ismi Nobody olsun dedi Silas. Nobody Owens1 Tam o anda çocuk, sanki ismini duymuş gibi, uyanarak gözlerini kocaman açtı. Etrafına bakınıp ölülerin yüzlerini. sisi ve ayı inceledi. Sonra Silas'a baktı. Gözlerini kaçırmadı. Ciddi görünüyordu. O ne biçim İsim öyle. diye sordu Slaughter Ana gücenmiş gibi. Onun ismi. ve güzel bir isim dedi Silas. Onu tehlikelerden uzak tutacak. Sorun islemiyorum, dedi Josiah Worthington. Bebek ona baktı, ardından açlık ve yorgunluk yüzünden ya da sırf yuvasını, ailesini, kendi dünyasını Özlediği için yüzünü buruşturarak ağlamaya başladı. Bizi yalnız bırakın/' dedi Caius Pompeius Bayan Owens'a. Bu konuyla ilgili konuşmaya siz olmadan devam edeceğiz. Bayan Owens cenaze şapelinin dışında bekledi. Kulesi olan ve küçük bir kiliseye benzeyen _yapı, kırk yıldan fazla zaman Önce tarihi eser ilan edilmişti. Belediye meclisi, artık rağbet görmeyen ve ormana dönmüş mezarlıktaki küçük şapeli restore etmenin çok pahalıya patlayacağına karar vererek kapısına kilit vurmuş, onu kendiliğinden yıkılmaya bırakmıştı. Her yanını sarmaşıklar kaplamıştı, ama sağlam inşa edildiğinden bu yüzyılda da yıkılmazdı. Çocuk, Bayan Osvens'm kollarında uyuyakaldı. Çocuğu yavaşça sallayıp, bebekken -erkeklerin ilk kez peruk takmaya başladığı dönemde- kendi annesinin ona söylediği eski bir şarkı söyledi. Sözler şöylçydi Uyu benim küçük yavrum Uyanana kadar uyu Büyüdüğünde göreceksin bütün dünyayı şayet yanılmıyorsam tabii. Bir sevgiliyi öp, Biraz dans et, Keşfet ismini Ve gömülü hâzineyi... Böyiecc Bayan Owens tüm dizeleri söyledi, ta ki şarkının nasıl sona erdiğini unuttuğunu fark edene dek. Son dizenin ‘ve biraz da tüylü domuz pastırması* gibi bir şeyler olduğunu düşünüyordu, ama bu tamamıyla başka bir şarkı da olabilirdi. O yüzden duıdu ve aşağı erken inen Aydaki Adam'la alakalı bir şarkı söylemeye başladı. Ardından da taşraya özgü sıcacık sesiyle, turtanın içine haşparmağını sokup dışarı erik çıkaran ufak delikanlının öyküsünü anlatan daha yeni bir şarkıya geçti. Tam kız arkadaşı tarafından, ortada hiçbir neden yokken, benekli yılanbalığt yemeğiyle zehirlenen taşralı, genç bir beyefendinin uzun türküsünü tutturmuştu ki, Silas elinde mukaWa bir kutuyla şapelin arkasından çıktı. Hadi bakalım Bayan Owens, dedi. Bir oğlanı büyütmek için pek çok güzel şey var burada. Onu mahzende tutabiliriz, hı. Sİlas asma kilidi yere bıraktı ve demir kapıyı ittirerek açtı. Bayan Owens içeri girip kuşkuyla raflarda ve duvarın dibine yığılmış eski tahta sıralarda göz gezdirdi. Bir köşede kilise kayıtlarının olduğu küflenmiş kutular duruyordu. Diğer köşede ise, ardında Viktorya dönemine ait bir alafranga tuvalet ile yalnızca soğuk su musluğu olan bir küvetin gözüktüğü açık bir kapı vardı. Bebek gözlerini açıp bakındı. Yiyecekleri buraya koyabiliriz, dedi Silas. Soğuk olduğu için yiyecekler uzun süre dayanır. Kutuya uzanıp bir muz çıkardı. Peki geldiği yerde buna ne diyorlar.