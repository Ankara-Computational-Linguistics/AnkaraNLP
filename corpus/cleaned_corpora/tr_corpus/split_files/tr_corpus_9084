çeyrek final görseler de Töre, sadece 2 grup maçında oyuna daha sonradan dahil oldu. 11 Haziran 2013 tarihinde Beşiktaş kulübü, Gökhan Töre'yi satın alma opsiyonuyla birlikte kiraladı. 2013-14 sezonunda kiralık olarak oynayan Gökhan, 8 Ağustos 2014 tarihinde Rusya'nın Rubin Kazan takımından, 4,5 Milyon € bonservis bedeli karşılığında Beşiktaş ile 5 yıllık sözleşme imzalamıştır. Yeni sezonda, teknik direktör Slaven Bilic oldu. Kompakt oyun anlayışı içerisinde, kısa sürede ilk 11'in değişilmez oyuncularından biri haline geldi. Bu dönemde her iki kanatta forvet arkasında çeşitli pozisyonlarda görev alarak kendini geliştirdi. Süper Lig Süleyman Seba Sezonunda, süper ligin en fazla çalım deneyen, en başarılı çalım yapan oyuncusu olarak istatistiklere geçti. Süper Lig'i 4 gol 5 asist istatistiği ile beşiktaş da 3.sırada bitirdi,Ziraat Türkiye Kupasını 1 gol 2 asist ile tamamladı. UEFA Avrupa Ligi'nde çok başarılı bir turnuva geçirdi.10 maçta 4 gol 4 asist ile tüm dikkatleri üzerine çekti. Club brugge maçında attığı gol uefa'nın jeneriklerini süsledi. UEFA Avrupa Ligi de birçok kez haftanın 11'inde kendisine yer buldu. Beşiktaş dan yılın 11'ine seçilen tek oyuncu oldu. Sezonu Tüm mecralarda; 9 gol 11 asistle tamamladı. 2015-2016 Sezonunda Beşiktaş Teknik Direktörü, Slaven Bilic West Ham United'a transfer oldu.Beşiktaş yeni Teknik Direktörü Şenol Güneş oldu. İyi bir sezon başı hazırlık kampı geçirdi. 2.Hafta Beşiktaş'ın 2-1 kaybettiği Trabzonspor karşılaşmasında 56.dk'da Ricardo Quaresma'ya gol'ün pasını vererek yeni sezondaki ilk asistini yaptı. 3.hafta da oynanan Gaziantepspor karşılaşmasında Kerim Frei ve Olcay Şahan'a 3.ve 4.golün asistini yaptı.Müsabaka Beşiktaş lehine 4-0 bitti.4.Hafta Beşiktaş'ın Başakşehir FK'yı 2-0 yendiği maçta dk.62'de Mario Gomez'e 2.golün asistini yaptı. 5.Hafta Gençlerbirliği - Beşiktaş deplasmanda 1-0 yenik durumda iken. 67.dk'da Cenk Tosun'un yaptığı ortayı kafa golü ile ağlarla buluşturdu.Bu gol aynı zamanda Beşiktaş'ın 3000.golü olarak tarihe geçti. 6.Hafta Beşiktaş - Fenerbahçe derbisinde skor 2-2 berabereyken Mario Gomez'e dk.74'te yaptığı asistle maçı çözdü.Beşiktaş - Fenerbahçe'yi 3-2 mağlup etti. 9.haftadaki Antalyaspor maçında sakatlandı.15.haftadaki Beşiktaş - Galatasaray derbisinde skor 1-1 berabere devam ederken, dk.72'de Ricardo Quaresma yerine oyuna dahil oldu. 74.dk'da Beşiktaş'ın galibiyet golünü attı.Yüzünü kapatarak yaptığı gol sevinci günlerce konuşuldu.Sosyal medya da fenomen haline geldi. Toreing adını verdiği bu gol sevinci (toreing, toreface), Beşiktaş kulübü tarafından tişörtlere basıldı ve satışa sunuldu.Beşiktaş - Galatasaray derbisini 2-1 kazandı.17.Hafta da Beşiktaş'ın Torku Konyaspor'u 4-0 yendiği maçta karşılaşmanın 69. dakikasında 3.golünü kaydetti.20.hafta da Beşiktaş'ın Gaziantepspor'u 4-0 yendiği maçta karşılaşmanın 38. dakikasında ilk golü attı.42.dk'da Oğuzhan Özyakup'a 2.golün asistini yaptı.23.hafta da oynanan Fenerbahçe - Beşiktaş derbisinde ayak bileğine aldığı darbeler sonucunda sakatlandı.6 hafta sahalardan uzak kaldı.29.hafta mücadelesi Beşiktaş'ın 2-1 kazandığı sivasspor deplasmanında sahalara geri döndü. 2016-2017 Sezonunda, Beşiktaş'ta 2013-2014 ve 2014-2015 sezonlarında birlikte çalıştığı eski teknik direktörü Slaven Bilic'in çalıştırdığı premier lig ekiplerinden West Ham United takımına kiralandı.08.07.2016 tarihinde Beşiktaş resmi sitesinden: Beşiktaş Futbol Yatırımları Sanayi ve Ticaret A.Ş.’den Kamuyu Aydınlatma Platformu’na gönderilen açıklama şöyle: Gökhan Töre'nin geçici transferi ile ilgili olarak West Ham United Kulübü ile görüşmelere başlanmıştır. 2016-2017 Sezonu İngiltere Premier Lig ilk maçında 21 Ağustos 2016 tarihinde West Ham United AFC Bournemouth takımını 1-0 mağlup etti. Maçın 89.dakikasında Michail Antonio'nun attığı golün pasını veren Gökhan Töre, Premier Ligdeki ilk asistini yaptı. West Ham United taraftarları tarafından yapılan oylamada maçın adamı seçildi. Son olarak 2018-19 sezonunda Beşiktaş'ta forma giyen Gökhan Töre, 2019'da Süper Lig ekibi Yeni Malatyaspor ile 1 yıllık anlaşma sağladı. 2007'de 3 maçta Türkiye U-15 forması giydi. Yine 2007'de U-16 forması giymeye başladı. Mart 2008'e kadar giydiği tüm U-16 maçlarında ilk 11'de başlayan Töre, Easter Turnuvası'nı kazanan kadronun içinde yer alıp turnuvada bir de gol kaydetti. 2008'de U-17 forması giymeye başladı. 2008'de Türkiye'de düzenlenen Avrupa 17 Yaş Altı Futbol Şampiyonası kadrosunda yer aldı. Gruptan birinci olarak çıkan Türkiye'nin 3 grup maçında da oynadı. Yarı final maçında Fransa'ya penaltılarla elendiler. Töre de maçın ilk 41 dakikasında forma giydi. 2009'daki şampiyona için elemelerde oynadı. İlk eleme grubunda 3 maçta da oynadı. Elit tur elemelerinde de 3 maçta oynadı ve 2 gol kaydederek Türkiye'nin finallere kalmasında büyük role sahip oldu. Şampiyonada ilk maçta Türkiye, Almanya'ya 3-1 yenilirken Töre 71. dakikada ikinci sarıdan kırmızı kart gördü. Böylece Hollanda'ya 2-1 yenildikleri maçta forma giyemedi. Son maç İngiltere'yi 1-0 yenseler de gruptan çıkamadılar. Türkiye grup üçüncüsü olarak FIFA Dünya Kupası'na gitme hakkı kazandı. 9 Eylül 2009'da Gürcistan ile oynanan 2011 Avrupa 21 Yaş Altı Futbol Şampiyonası elemelerinde ilk kez Türkiye 21 yaş altı millî futbol takımına çağrıldı ve oyunun 31. dakikasında oyuna dahil olarak U-21 formasını ilk kez giydi. 6 ay sonra ümit millî formayı bir hazırlık maçı için bir daha giydi. Mart 2011'de ise ilk kez Türkiye A2 millî futbol takımı forması giydi. 3 Haziran 2011'de Belçika ile oynanan EURO 2012 eleme maçı kadrosuna Guus Hiddink tarafından dahil edilerek ilk kez Türkiye millî futbol takımına çağrıldı ancak forma şansı bulamadı. İlk millî maç performansını 10 Ağustos 2011'de Türk Telekom Stadyumu'nda Estonya maçında gösterdi. Euro 2012 elemelerinde Hiddink'in güvendiği isimlerdendi. Play-off'lar dahil olmak üzere 6 eleme maçında forma giydi ancak Hırvatistan'a elenerek şampiyonaya katılamadılar. Chelsea Bay Mackey Bay Mackey, okulda sevilmeyen bir rehberlik hocasıdır. Her konuşmasının sonuna mutlaka 'M'kay' diye ekler.South Park İlkokulu öğrencileri Bay Mackey'nin bu özelliğiyle zaman zaman dalga geçer. Çocuklara sürekli alkol, uyuşturucu ve AIDS hakkında bilgi verir. Bir bölümde uyuşturucu kullandığı iddiasıyla okuldan atılmıştır. Okuldan atıldıktan sonra işsiz, parasız ve akabinde evsiz kalan Mackey, sokakta yatmaya başlamış ve sokaktaki yaşam onu sigara, alkol ve uyuşturucu bağımlısı yapmıştır.Daha sonra bu alışkanlıklarından tedavi görerek kurtulmuştur. Ayrıca bir dönem çocukların öğretmenliğini yapmış olan Bayan Choksondik ile aşk yaşamıştır. Swindon Town FC Swindon Town Football Club Swindon, Wiltshire'da kurulan İngiliz futbol kulübü. EFL League One'da mücadele etmektedir. İç saha maçlarını 15,728 kişi kapasiteli County Ground'da oynamaktadır. 1894'te profesyonel olan kulüp, tarihi boyunca birçok başarı yaşadı. Özellikle 1968-70 yılları arasında büyük bir çıkış yakalayan kulüp, 1969 EFL Cup finalinde Wembley Stadyumu'nda Arsenal'ı yenerek tarihindeki en büyük başarısını elde etti. Bu şampiyonluk sayesinde Avrupa kupalarına katılma hakkı kazansa da 3. lig kulübü olduğundan Avrupa'da mücadele etme şansını kaybetti. Ankara Futbol Ligi Ankara Futbol Ligi, Ankara'da 1922 ile 1959 yılları arasında düzenlenen futbol ligi. Ankara ili ile Kırıkkale gibi civar illerden takımlar barındıran lig, profesyonel döneme dek bölgesel nitelikte olmuştur. 1924 ile 1935 yılları arasında ligin şampiyonu Türkiye Futbol Şampiyonası'na katılmaya hak kazanmıştır. 1937'de Türk futbol tarihinde Millî Küme adı altında ilk kez millî bir lig kurulmuştur. Bu lige Ankara Ligi'nde ilk iki sırada yer alan takımlar katılabilmiştir. Ankara'da profesyonel lig kurulması için Gençlerbirliği, Güneşspor, Ankara Demirspor, Hacettepe SK, Ankaragücü, Yolspor, Hilalspor ve Otoyıldırım kulüpleri 8 Temmuz 1954 tarihinde futbol federasyonuna müracaat etmiş ve istekleri kabul edilince lig, 1955-56 yılından itibaren Ankara Profesyonel Ligi adını almıştır. Gençlerbirliği takımı ligde toplam dokuz kez şampiyonluk elde ederek en başarılı takım olmuştur. Bu kulübü altışar şampiyonlukla Muhafızgücü ve Ankaragücü takımları takip etmiştir. Millî Lig'in 1959 yılında kurulmasıyla beraber birinci seviye olmaktan çıkmıştır. Lige en azından birkaç yıllığına düzenli olarak katılan takımlar: EskiÅŸehir Futbol Ligi Eskisehir Futbol Ligi, 1924'ten 1959'a kadar Eskişehir'de düzenlenmiş bir futbol ligidir. 24 şampiyonlukla Eskişehir Demirspor lig tarihindeki en başarılı takım konumundadır. Lige en azından birkaç yıllığına düzenli olarak katılan takımlar: Lost Verizon Lost Verizon, Amerikan animasyon televizyon dizisi "Simpsonlar"ın yirminci sezonun ikinci bölümüdür. 5 Ekim 2008 tarihinde yayınlanmıştır. Bölümün show runner'ı Al Jean'dir. Bölümün 7.43 milyon izleyicisi olmuştur. Bart arkadaşlarında cep telefonu görünce kendisi de ister. Bir golf sahasında Denis Leary sinirlenir ve telefonunu fırlatır. Bart, yıldız komedyenin telefonu alır. Marge, Leary'nin tavsiyesi üzerine telefona GPS takarak Bart'ı izlerler; fakat Bart bunu öğrenir ve bir kuşa GPS'i takar. Kuş, Machu Picchu, Peru'ya göç eder. Bölümün yönetmeni Raymond S. Persi, yazarı ise John Frink'tir. Tariş İncir, Üzüm, Pamuk ve Yağlı Tohumlar Tarım Satış Kooperatifleri Birlikleri Tariş İncir, Üzüm, Pamuk ve Yağlı Tohumlar Tarım Satış Kooperatifleri Birlikleri, (kısa adıyla Tariş), merkezi İzmir'de bulunan, bir kooperatiftir. 75000'den fazla üretici ortak ve 73 üye kuruluşuyla, Türkiye'nin en büyük üretici kooperatifi olan Tariş, Ege bölgesinde oldukça yaygın ve tanınan bir kuruluştur. Tariş'in amacı, incir, üzüm ve pamuk gibi ürünlerin ve türevlerinin, sağlığa ve hijyen işleyerek değerlendirilmesi, ortaklarının çıkarlarının gözetilmesidir. 1910'ların ilk yarısında başlayan Tariş'in oluşumu, incir üreticilerinin, tekelleşmiş tefecilere karşı örgütlenmeleriyle şekillenmeye başlamıştır. Egeli incir üreticileri 29 Ocak 1912’de Germencik’te, 4 Şubat 1912’de de Aydın’da gerçekleştirdikleri kongreler sonucunda Ege bölgesini kapsayacak bir tarım satış kooperatifinin temelini attılar. 1913 yılı sonunda Nazmi Topçuoğlu, Kazım Nuri Çörüş, Ahmet Sarı ve kendilerine destek veren arkadaşları aldıkları kararı, 21 Ağustos 1915 tarihinde hayata geçirerek, Milli Aydın Bankası'nın da desteğiyle "Kooperatif Aydın İncir Müstahsilleri Anonim Şirketi" adı altında hayata geçirdiler. 9 Ekim 1935 tarihinde çıkartılan 2834 sayılı yasa ile “Tarım Satış Kooperatifleri” ve bunların Birliklerinin kurulmasının önü açılmış oldu. 1949 yılında "İzmir, İncir, Üzüm, Pamuk ve Zeytinyağı Tarım Satış Kooperatifleri Birlikleri" adını alan birlik, 1987'de kuruluşunda destek olan Türkiye İş Bankası ve Tarım Bankası'ndan esinlenilerek, güncel adı olan Tariş, İncir, Üzüm, Pamuk, Zeytin ve Zeytinyağı Tarım Satış Kooperatifleri Birlikleri haline gelmesinin ardından 2005 yılında Pamuk Birliği'nin yapmış olduğu unvan değişikliğiyle; son hali olarak "Tariş İncir, Üzüm, Pamuk ve Yağlı Tohumlar Tarım Satış Kooperatifleri Birlikleri" unvanını kazandı. Tariş; üç ana birlikten oluşmakta olup, bunlar da kendi içlerinde farklı işletme ve kooperatiflerden meydana gelir: Bu kooperatiflere bağlı, incir, üzüm İşletmeleri, incir, üzüm ve pamuk depolar İşletmesi, sirke ve pekmez işletmesi, pamukyağı kombinası, 7 ilde toplam 73 kooperatif, 5 sawgın ve 29 rollergin tesisi vardır. Kuru incir, kolonya, ıslak mendil, kuru Üzüm, pekmez, tahin, sirke, şalgam, limon sosu, iplik, ham örgü kumaş, margarin, ayçiçek yağı, pamukyağı, deterjan, sabun. BirleÅŸik Arap Emirlikleri'nin emirlikleri Birleşik Arap Emirlikleri 7 emirlikten oluşmaktadır. Sex, Pies and Idiot Scrapes Sex, Pies and Idiot Scrapes, Amerikan animasyon televizyon dizisi "Simpsonlar"ın yirminci sezonun birinci bölümüdür. 28 Eylül 2008 tarihinde yayınlanmıştır. Homer bölümde bir kelle avcısını ikna eder ve ondan para alır. Homer parayı geri ödemeyince ya ölecektir ya da o da kelle avcısı olacaktır. Homer kelle avcısı olur ve ortağı ise Ned Flanders olur. Bölümde Lucky Jim karakterini Robert Forster seslendirdi ve Joe Mantegna ise Fat Tony karakterini seslendirdi. Bölüm 9,3 milyon gece izleyicisi oldu. Ä°zmir Futbol Ligi İzmir Futbol Ligi 1923'te Cumhuriyetin ilanından sonra Türkiye İdman Cemiyeti İttifakı'na bağlı Futbol Heyet-i Müttehidesi'nin İzmir mıntıkasının çabaları sonrasında İzmir'deki ilk resmî futbol ligi olarak kurulmuştur. 1924 ile 1935 yılları arasında ligin şampiyonu Türkiye Futbol Şampiyonası'na katılmaya hak kazanmıştır. 1937'de Türk futbol tarihinde Millî Küme adı altında ilk kez millî bir lig kurulmuştur. İzmir Ligi'nde ilk iki sırada yer alan takımlar Millî Küme'ye katılabilmiştir. 1955-56 sezonunda İzmir takımlarının profesyonelliğe geçmesiyle ligin adı İzmir Profesyonel Futbol Ligi olarak değişmiştir. Altay 14 şampiyonlukla bu kupayı en çok kazanan takım olmuştur. 1959 yılında Millî Lig kurulunca adı İzmir Mahallî Ligi olmuştur ve bir süre Millî Lig'in İzmir ayağının alt ligi işlevi görmüştür. İzmir Mahallî Ligi şampiyonu baraj maçlarına katılıp buradan Millî Lig'e yükselme mücadelesi veriyordu. 1963-64 sezonundan itibaren Türkiye 2. Ligi (günümüzde 1. Lig) kurulunca İzmir Mahallî Ligi, 2. Lig'in alt ligi işlevi görmeye başlamıştır. İzmir Mahallî Ligi şampiyonu buradan 2. Lig'e terfi ediyordu. 1967-68 sezonunda 3. Lig kurulunca mahallî ligler işlevini yitirmeye başladılar. Günümüzde mahallî lig görevini amatör ligler devralmıştır. Lige en azından birkaç yıllığına düzenli olarak katılan takımlar: MotorStorm: Pacific Rift Motorstorm: Pacific Rift, Motorstorm serisinin 2. oyunu. Evolution Studios tarafından hazırlanmış ve Sony Computer Entertainment tarafından piyasaya sürülmüştür. Oyun sadece PlayStation 3 oyun konsoluna çıkmıştır. Oyun normal kutu dışında "Best of Playstation 3" etiketli Platinum kutularda da satılmaktadır. Oyun, bir ada üzerindeki 4 elementi temsil eden topraklarda geçen off-road yarışlar üzerinedir. Oyunda araçların bitmeyen nitro özelliği olmasına rağmen nitroya fazla basıldığında araç yanmaktadır. The Festival modu oyunun temel hikâyesi olmaktadır. Dört elemente ait yarışlar yapılmaktadır. Ve her yarış için farklı araç seçenekleri vardır. Örneğin bir yarışta açık olan bir araç başka bir yarışta etken olmayabilir. Aynı pistlerde araç seçenekleri ve yarış modları farklı olmak üzere yarışlar yapılabilmektedir. Dört elemente göre yarışların özellikleri aşağıdadır: Bu bölgedeki çeşitli modlarda yarışlar tamamlanıp yeterli puan toplanarak seviye(Rank) atlanmaya çalışır. Her seviye atlandıkça yeni yarışlar, yeni arabalar ve videolar görülebilmektedir. Öncelikle tüm yarış modlarında birincilik 100, ikincilik 75, üçüncülük 50 puan vermektedir. Bu puanlar seviye atlanmada gereklidir. Playstation Network üyeliği olan ve PS3 üzerinden üyeliği açık olan oyuncular maksimum 16 oyunculu sunucularda pist, araç, yarış modu sürekli değişen oyunlar farklı sunucularda oynanabilir. Oyundaki tüm pistler, modlar ve araçlar açık olmak üzere yapacağınız yarışlar. PSN üzerinde kazanabileceğiniz ödüller dışında oyun hikâyesinin ilerleyişinde bir etken değildir. Split Screen modu, 2 ila 4 oyuncu arasında(konsol üzerinde)oynanabilecek ve konsolun yönettiği oyuncuların da oynayabileceği yarış modu. Free-Play özelliğinin çok oyunculu modudur. Araçların her yönden farklı avantaj ve dezavantaj sağlayan türleri vardır. Motosiklet ve ATV kullanıldığı zaman oyuncu en korunmasız durumdadır ve oyunun en kalıplı arabaları olan Monster Truck'ların tekerlekleri altında ezilebilirler ya da ağaca çarptıkları zaman araçtan düşebilirler. Buggy aracı iskelet tarzında bir araçtır ve yol tutuşu iyidir. Yarış arabası(Rally car)'ın tek özelliği hız yapmasıdır. Onun dışında yol tutuşu çok kötüdür. Yarış kamyoneti(Racing truck) ise yarış arabasından daha yavaş olmasına rağmen yol tutşu iyi olduğu için yarış arabasından daha iyidir. Mudplugger arabası ise 4x4 tarzı bir araçtır. Big Rig ise tankerdir. Modifiyeli olarak ise kamyon haline gelebilmektedir. Bu türleri split-screen modundaki 1. oyuncu dışındaki oyuncularda veya yarış esnasında görülebilir. Canavar kamyon(monster truck) ise yol tutuşu en iyi araba olmakla birlikte freni de iyidir. Tekerlekleri yarış kamyoneti ve aşağısındaki yarış arabası, ATV, Buggy ve motosikleti ezebilmektedir. Lastiklerine çarpıldığı zaman bazen diğer araçlar parçalanabilmektedirler. EskiÅŸehir Demirspor Eskişehirspor Demirspor, Türkiye'nin Eskişehir ilinde yer alan spor kulübü. Eskişehir'in hala var olan en eski futbol takımı olmasının yanında "Demirspor" adıyla kurulan ilk takımdır. Futbol dışında basketbol, voleybol, atletizm, yüzme, karate şubeleri de vardır. Futbol şubesi ile tanınırlar. Günümüzde TÜLOMSAŞ adıyla bilinen kuruluşun sponsorluğunda Demirspor yalnızca futbolda değil, güreşte, atletizmde, halterde, bisiklette, eskrimde ve basketbolda da onlarca millî sporcu yetiştirmiştir. 1940 yılında Fenerbahçe'yi finalde 3-1 yenerek Türkiye futbol şampiyonu olup bunu üç büyük il (İstanbul, Ankara ve İzmir) dışında başaran ilk takım olarak tarihe geçmiştir. Ayrıca Eskişehir Futbol Ligi'nde açık ara en başarılı olan takımdır. Kurulduğu yıldan 1960'lara kadar birçok başarı elde eden kulüp, 1967-1970 yılları arasında dönemin teknokratlarından Celal Taner'in çabasıyla kısa süren başarılar kazansa da onun ani ölümü kulübün yeniden duraklama dönemine girmesine neden oldu. 2010-11 sezonunda Bölgesel Amatör Lig'ini 7. Grup'ta Kilimli Belediyespor'un ardında ligi 2. ve 2011-12 sezonu 8.grupta 3. bitirerek 3. Lig'e yükselememiştir. 1973-1983 1967-1973, 1984-1988, 1991-1995, 1998-1999 2010-2016 1930-1967, 1983-1984, 1988-1991, 1995-1998, 1999-2010, 2016- Dylan Dylan Galcede bulunan, genellikle erkeklere verilen üniseks bir isimdir. Galcede bir element adı olan "dy" (Tr; muhteşem) ve "llanw" (Tr. deniz) kelimelerinden türetilmiştir. Genellikle Galler ve çevresinde yaygın olarak kullanılan bir isim olan Dylan'ın ilk hecesi İngilizcedeki "dill" kelimesine nazaran yine İngilizcedeki "dull" kelimesi şeklinde telaffuz edilir. Dylan, ön adı Dylan, soyadı Şamram Hanım Şamram Hanım (Şamran Hanım) (1870-14 Mart 1955), Ermeni asıllı Osmanlı kanto sanatçısıdır. Şamram Kelleciyan, İstanbul'da doğmuş olup Osmanlı İmparatorluğu'nun son dönemlerinde küçük yaşlardan itibaren değişik sahnelerde kanto gösterileri sergilemiş ve o dönem İstanbul seyircisinin hayran olduğu bir sanatçı olmuştur. Özellikle 1900-1920 arası yoğun şekilde faaliyet göstermiş ve 14 Mart 1955'te vefat etmiştir. Sanatçı aynı zamanda ünlü kantocu Peruz Hanım'ın teyzesinin kızıdır. Ünlü kantolarından bazıları: İris (anlam ayrımı) İris aşağıdaki anlamları taşıyabilir: Ayrıca bakınız: İridektomi, irisin cerrahi olarak kısmen çıkarılması işlemi Panorama 1453 Tarih MÃ¼zesi Panorama 1453 Tarih Müzesi olarak bilinen İstanbul-Topkapı'da bulunan bu müze, Fatih Sultan Mehmet'in İstanbul'u fethedişinin, bir odada top sesleri, Mehter Takımı'nın ve Osmanlı atlarının kişnemesinin efekt olarak verildiği panoramik bir müzedir. Topkapı Parkı içerisinde yer almaktadır. 31 Ocak 2009 tarihinde açılan müzenin tasarımı ve projelendirmesi 2003'te, uygulama çalışmaları ise 2005 yılında başlamıştır. Müze, 2008 yılında 5 milyon dolarlık bir maliyetle tamamlanmıştır ve aynı zamanda Türkiye'nin ilk panoramik müzesi olma özelliğine sahiptir. Müzenin fikir sahibi ve projenin koordinatörü ressam Haşim Vatandaş'tır. Müzenin panoramik resim çalışmalarına 8 sanatçı tarafından 2005 yılında başlanmış ve 2008 yılında bitirilmiştir. Panoramik olan bu resimde 10.000 figür çizimi yer almaktadır. Resmin surlarındaki yıkılmış kısımlar ve bu bölgelerin büyüklükleri, İstanbul'un ilk belediye başkanı Hızır Bey'e, surların tamiri ile ilgili sunulan rapora göre çizilmiştir. Panoramik resim 38 metre çaplı bir yarım küre üzerine çizilmiştir. Yarım kürenin iç yüzeyini kaplayan resim 2.350 m, resim ile ziyaretçi platformu arasındaki 3 boyutlu nesnelerin bulunduğu platform 650 mdir ve ziyaretçiyi her yönden II. Mehmed'in binlerce askerinin tekbir sesleri ve Mehter Marşı kuşatmaktadır. Ayrıca resimde 100 yılı aşkın süre hiç eskimeden kalabilen pigment mürekkep kullanılmıştır. İzleyici, müzedeki bu platforma çıktığında 10 saniye kadar sürecek bir şok yaşayabilir. Müzedeki panoramik resme ilk defa bakan kişi, optik alışkanlıkları nedeniyle eserin gerçek boyutlarını kavrayamayacaktır. Bu durum, resmin boyutlarını kavramayı sağlayacak referanslar, başlangıç ve bitiş gibi dayanak noktalarının bulunmamasından kaynaklanmaktadır. Müze, ziyaretçiye, kapalı bir mekâna girildiği halde, tekrar 3 boyutlu bir dış mekâna çıkılmış duygusunu yaşatmaktadır. Müze, kuşatmanın geçtiği Topkapı-Edirnekapı surlarının karşısında bulunmaktadır. Müze çevresinde Kostantinopolis'e ilk Türk askerinin girdiği Topkapı Surları ve Silivrikapı'daki surlar görülebilir. Banya Banya (Rusça: "Баня"), Rus dilinde "buhar banyosu" anlamındaki sözcük. Ancak bu kavram, Rus saunasını anlatmak için kullanılır. Banya, yüksek sıcaklıkta buhar banyosu barındıran bir çeşit hamamdır. Türkçede Rus hamamı dendiği de olur. Tasarım ve kullanım açısından saunaya (Fin hamamına) çok benzemektedir. Sözcük olarak banya Bulgarcada banyo ya da yıkanma, Sırpçada da içme (içmece) tesisleri anlamına gelir. Banyalar, birçok odadan oluşan oldukça geniş binalar olabileceği gibi, Fin hamamları gibi çok basitçe yalnızca birer tahta kulübe şeklinde de olabilirler. Rus hamamları çoğunlukla buhar, yıkanma ve giriş olmak üç odadan oluşur. Rus hamamlarının sıcaklığı genellikle 110 °C dereceyi aşar. Başı yoğun sıcaklığın etkilerinden korumak için Rusçada "shapka" (şapka) denilen başlıklar kullanılır. İçeride bulunanlar çoğunlukla Rusçada "podjopnik" denilen bir tür paspasın üstüne oturur ve böylece banyanın iç tasarımında yer alan kuru ve sıcak tahta oturakların doğrudan vücuda teması önlenmiş olur. Yararlanma sırasında insanlar kendi vücutlarına sık sık vururlar veya masaj yaparlar. Bu vurmaları (ya da masajları) elle yapanlar olduğu gibi, kuru dallar veya huş, meşe ya da okaliptüs ağaçlarının yapraklarını da kullananlar vardır. Vurmalarda amaç vücuttaki kan dolaşımını artırmaktır. Bunun için yazları yaş dallar kullanılır. Bu ayrıca hamama, kullananların hoşuna giden bir koku verir. Kışları, Ruslar genellikle banya sonrası yıkanmaya dışarıda devam ederler. Hamamdan yararlanmaları bittikten sonra, giyeceksiz olarak, ya karda yuvarlanırlar ya da donmuş göllerin buzlarında bulunan deliklerden soğuk suya girerler. Banya (anlam ayrımı) Banya ÅŸu anlamlara gelebilir: Kızıl Ölümün Maskesi Kızıl Ölümün Maskesi (İng. The Masque of the Red Death, 1842'deki ilk basımında The Mask of the Red Death), Edgar Allan Poe tarafından yazılmış öykü. Öyküde Prens Prospero'nun, "Kızıl Ölüm" olarak bilinen bir salgından korunmak için kendini bir manastıra kapatması anlatılır. Prens, kendisine eşlik eden birçok soyluyla birlikte, manastırın her biri farklı renkte döşenmiş yedi odasında bir maskeli balo düzenler. Eğlencenin doruk noktasına ulaşıldığında, gizemli biri ortaya çıkar ve tüm odaları dolaşmaya başlar. Prospero bu yabancıyla yüzleştiği anda düşüp ölür. Öykü Gotik edebiyatın birçok geleneksel unsurunu kullanır ve ölümün kaçınılmazlığına dair bir alegori olarak yorumlanır, ancak kimi yorumcular bu alegorik okumaya karşı çıkar. Gerek öykünün yorumlamasına, gerekse "Kızıl Ölüm" hastalığının gerçekte ne olduğuna dair birçok farklı görüş vardır. Öykü ilk defa Mayıs 1842'de "Graham's Magazine"'de yayımlandı. Birçok defa farklı biçimlerde uyarlanan öykü, Vincent Price'ın başrolünü oynadığı 1964 yapımı "The Masque of the Red Death" filminin de kaynağıydı. Çeşitli alanlardaki birçok eserde de bu öyküye göndermeler yapıldı. Öykü, "mutlu, korkusuz ve zeki" bir adam olan Prens Prospero'nun kaleye dönüştürülmüş manastırında geçer. Prospero, bin soyluyu da yanına alarak, Kızıl Ölüm olarak anılan ve tüm ülkeyi etkisi altına alan korkunç bir salgından korunmak üzere bu manastıra kapanır. Kızıl Ölüm'ün belirtileri dehşet vericidir: acı veren havaleler ve kan terleme. Hastalığın kurbanlarını yarım saatte öldürdüğü söylenmektedir. Prospero ve saray mensupları, halkın çektiği acılara karşı duyarsız kalırlar, sığındıkları manastırın koruması altında lüks içinde salgının sona ermesini beklerler. Bir gece Prospero, konuklarını eğlendirmek için manastırın yedi odasına yayılan bir maskeli balo düzenler. Balonun yapılacağı odalardan altısı farklı renklerde döşenmiştir: mavi, mor, yeşil, turuncu, beyaz ve menekşe rengi. Yedinci oda ise siyah döşenmiştir ve kan kırmızısı bir ışıkla aydınlatılmıştır. Bu iki rengin korku veren bileşimi sebebiyle bu odaya girmeye pek az konuk cesaret eder. Bu odada ayrıca, her saat başı çalan büyük abonoz bir saat bulunmaktadır. Saatin gürültüyle çaldığı saat başlarında konuklar susar ve orkestra çalmayı bırakır. Saat geceyarısını çaldığında Prospero, üzerinde kan lekeleri olan kefen benzeri bir kıyafet giymiş ve Kızıl Ölüm'ün kurbanlarını akla getiren kafatası şeklinde bir maske takmış birini fark eder. Prens, orada bulunan tüm topluluğun kaçınmaya çalıştığı hastalığı anımsatarak onları küçük düşüren bu kişinin kimliğini öğrenmek ve onu şafakta asarak idam etmek ister. Odadan odaya yürüyen bu gizemli konuğun karşısında herkesin donup kaldığını gören Prospero, elinde bir hançerle onu kovalar. Altı odadan peş peşe geçerler ve gizemli konuk siyah döşeli yedinci odada durur. Dönüp prensin yüzüne baktığı anda prens düşüp ölür. Korku ve umutsuzluk içindeki konuklar siyah odaya doluşup gizemli konuğun üzerine atılırlar, ancak maskenin ve kostümün içi boştur. Bir anda karşılarındakinin Kızıl Ölüm'ün kendisi olduğunu anlarlar ve tüm konuklar hastalığın belirtileriyle kıvranarak ölmeye başlar. Öykünün son cümlesi her şeyi özetler: "Ve Karanlığın, Çürüme'nin ve Kızıl Ölüm'ün her şey üstündeki egemenliği başladı." "Kızıl Ölümün Maskesi"'nde Poe, hikâyenin bir kalede geçmesi de dahil omak üzere birçok geleneksel Gotik kurgu unsurunu kullanır. Tek renkte döşenmiş birçok oda, farklı karakterlerdeki insanları betimlemek yoluyla insan aklını temsil ediyor olabilir. Öykü boyunca tekrarlanan kan ve zaman betimlemeleri, fiziksel varoluşu temsil eder. Salgın hastalık ise insan yaşamının ve ölümlülüğün tipik özelliği olarak öne çıkar. Bu durumda tüm hikâye, insanın ölümü önlemek için giriştiği sonuçsuz çabanın bir alegorisidir ve en fazla kabul gören yorum budur. Yine de "Kızıl Ölümün Maskesi"'nin nasıl yorumlanması gerektiğine dair tartışmalar mevcuttur. Poe'nun edebiyatta didaktik anlatımdan hoşlanmadığını öne süren araştırmacılar, öykünün bir allegori olamayacağını savunur. Öyküde verilmek istenen bir ders varsa bile, Poe bunu metin içinde doğrudan belirtmemiştir. Böylece, öyküde bir ders arayanlar bunu bulabilir, aramayanlar ise fark etmez. Öykü boyunca kanın ve kırmızı rengin vurgulanması, iki zıt anlama gelecek bir sembol olarak garip bir paradoks yaratır. Bu sembolün ilk anlamı açık biçimde ölümdür. Öte yandan yaşam da aynı biçimde simgelenir. Kızıl Ölüm'ün kendisi değil de onun kıyafetlerine bürünmüş bir konuk olan gizemli kişinin ilk defa en doğudaki odada görülmesi bunu destekler. Bu oda, genelde doğumla ilişkilendirilen mavi renkte döşenmiştir. Prospero'nun kalesi, hastalığı dışarıda tutmaya yarayacak koruyucu bir mekân olarak belirlenmiştir ancak aynı zamanda oldukça bunaltıcı bir binadır. Labirent benzeri tasarımı ile dar ve yüksek pencereleri, özellikle siyah odada neredeyse burlesk bir hava yaratır ve bundan kaynaklanan bunaltıcı etki sebebiyle konuklar bu odaya girmek istemez. Ek olarak bu kale, kapalı bir mekân olarak tasarlanmıştır, ancak yine de yabancı biri içeri girebilmiştir. Bu durum kaledeki tüm korumanın bir yanılsama olduğunu gösterir. Poe'nun birçok öyküsünde olduğu gibi, "Kızıl Ölümün Maskesi"'nin de otobiyografik unsurlar taşıdığı öne sürülür. Bu bakış açısına göre Prens Prospero, yazarın üvey ebeveynleri olan Allan'lar gibi saygın bir aileye mensup genç ve varlıklı Poe'yu temsil eder. Ardından Poe, kendini dış dünyanın tehlikelerinden korumaya çalışır. Sonuçta Prens'in tehlikeli yabancıyla kendi başına yüzleşmeye kalkışması, Poe'nun hayatında tipik olarak defalarca tehlikeli durumlara atılmasına benzer. Kızıl Ölüm, kurgusal bir hastalıktır. Poe bu hastalığı şöyle tanımlar: "korkunç bir acı ve ani baş dönmesiyle başlıyordu; sonra derideki gözeneklerden kan gelmeye başlıyor[du]..." Hastalığa yakalananlar yarım saat içinde ölmektedir. Bu hastalığın muhtemel ilham kaynağı, öykü yazıldığında Poe'nun eşi Virginia'nın da yakalanmış olduğu tüberkülozdu. Tıpkı Prens Prospero gibi Poe da bu hastalığın ölümcüllüğünü göz ardı etmekteydi. Poe'nun annesi Eliza, ağabeyi William Henry Leonard Poe ve üvey annesi Frances Allan da tüberkülozdan (verem) ölmüştü. Kızıl Ölüm'ün başka bir ilham kaynağı da kolera olabilirdi. Poe 1831'de Baltimore, Maryland'de bir kolera salgınına şahit olmuştu. Başka görüşlere göre Kızıl Ölüm, hıyarcıklı veba (bubonik veba) ya da öykünün sonundaki siyah odadan hareketle kara ölümdü. Kimi yazarlar hastalığın tanımının viral kanamalı ateşe ya da nekrotizan fasiite benzediğini ileri sürdü. Kızıl Ölüm'ün herhangi bir hastalık olmadığı, tüm insanlığın doğası gereği sahip olduğu bir olguyu temsil ettiği de öne sürüldü. Poe öyküyü ilk defa "Graham's Lady's and Gentleman's Magazine"'in Mayıs 1842 sayısında "The Mask of the Red Death" başlığı ve "A Fantasy" sloganıyla yayımladı. Bu basımdan yazar 12 dolar kazandı. Öykünün revize edilmiş bir versiyonu "Broadway Journal"'ın 19 Temmuz 1845 tarihli sayısında, şu an kullanılmakta olan "The Masque of the Red Death" başlığıyla yayımlandı. İlk başlık öykünün sonunda ortaya çıkan esrarengiz kişiye vurgu yapmaktadır, ikinci başlık ise dikkati maskeli baloya Ã§eker. "Kızıl Ölümün Maskesi" çeşitli defalar tiyatro oyunu ve sinema filmi olarak uyarlandı. Filmler arasında Roger Corman'ın 1964'te yönettiği, başrolünde Vincent Price'ın yer aldığı film de vardı. Öyküden yola çıkarak yazılan şarkılar çeşitli müzik gruplarının albümlerinde yer aldı. Öykü ayrıca radyo okuması ve radyo oyunu formatında da yayımlandı. Kıbrıs Cumhuriyeti 21 yaş altı millî futbol takımı Kıbrıs 21 yaş altı millî futbol takımı, ya da Kıbrıs Cumhuriyeti 21 yaş altı millî futbol takımı, Kıbrıs Futbol Federasyonu tarafından yönetilen Kıbrıs Cumhuriyeti'ni temsil eden 21 yaş altı millî futbol takımı. İlk resmî maçına, 1978'de 1980 UEFA Avrupa 21 Yaş Altı Futbol Şampiyonası elemelerinde oynanan ve 0-0 biten İspanya karşısında çıktı. Yannis Okkas Yannakis "Yannis" Okkas (Yunan: Γιαννάκης "Γιάννης" Οκκάς, 11 Şubat 1977, Larnaka) Kıbrıs Rumu eski futbolcudur. Forvet mevkisinde görev almış ve aynı zamanda Kıbrıs Cumhuriyeti millî futbol takımının kaptanlığını yapmıştır. 19 yaşında Okkas was Kıbrıs Cumhuriyeti millî futbol takımına çağrıldı ve düzenli olarak fikstürün her maçında forma giyerek, 2003'te 50. maçına çıktı. 2002 FIFA Dünya Kupası elemelerinde üç gol attı. 2008 Avrupa Futbol Şampiyonası elemelerinde, özellikle Kıbrıs'ın kendi sahasında oynadığı ve 1-2 kaybettği Fransa maçında çok iyi oynadı fakat Fransız kaleci Grégory Coupet'in yaptığı kurtarışlara engel olamadı. 15 Kasım 2006'da Okkas'ın gol attığı maçta takımı, Euro 2008 elemelerinde en başarılı sonuçlarından birini Almanya ile berabere kalarak elde etti. 2006 FIFA Dünya Kupası'ndan sonra takımının kaptanlığını yapmaya başladı. Okkas üst üste iki yıl boyunca Yunanistan'ın en üst kademeli ligi Alpha Ethniki'de sezonun ilk gollerini attı. 2003-04 sezonunda AEK ve 2004-05 sezonunda Olympiakos ile bu unvanı kazandı. Coronie Coronie, Surinam'ın kuzeybatısında Atlas Okyanusu'nun kıyısında yer alan bir district (Surinam'ın birinci seviye idarî birimi). Coronie'nin idarî merkezi Totness olup bölgede Corneliskondre, Friendship, Jenny gibi kasabalar da yer almaktadır. Bölge kuzeyinde Atlas Okyanus, batısında Nickerie, doğusunda Saramacca, güneyinde Sipaliwini bölgeleriyle çevirilnektedir. Bölgenin nüfusu 3.480 olup yüzölçümü 3.902 km²'dir. Coronie'nin ekonomisi, Surinam'ın diğer bölgelerinde olduğu gibi tarıma dayanır. Sahildeki çevrede hindistan cevizi ve pirinç plantasyonları mevcuttur. Coronie, Resort adlı üç alt birime ayrılır: VirusTotal VirusTotal ücretsiz dosya taratmalarına izin veren bir websitesidir. Yaklaşık 55 antivirüs yazılımı barındırır. Dosyalar hem web üzerinden hem de e-posta yoluyla gönderilebilir. Oluşabilecek hatalardan dolayı dosyanın temiz olduğunu ya da zararlı yazılım içerdiğini garanti edemez. Hizmet sadece sayfaya gönderilen küçük boyutlu dosyaları ve url adresini tarar, kullanıcı bilgisayarını taramaz. Google tarafından satın alınmıştır. VirusTotal "PC World" dergisi tarafından 2007'nin en iyi 100 ürününden biri olarak seçilmiştir. VirusTotal bağımsız bir It güvenlik laboratuvarı olan ve antivirüs programlarının birçok komut satırı versiyonlarını kullanan ve yayınlanan resmi güncelleştirmeler ile düzenli olarak güncellenen Hispasec Sistemas tarafından geliştirilmiştir. VirusTotal'e kötü niyetli yazılım karşıtı ürünleri ile katılım yapan üreticileri aşağıda bulabilirsiniz. Hera BjÃ¶rk Hera Björk "tam adıyla": Hera Björk Þórhallsdóttir (29 Mart, 1972; Reykjavik, İzlanda) İzlandalı şarkıcı. 2010 Eurovision Şarkı Yarışması'nda ülkesini Je ne sais quoi adlı şarkıyla temsil etmiştir. Hera Björk Eurovision 2010'da birinci yarı finalde yarışarak finalde yarışmaya hak kazandı ve finallerde 18. oldu Je ne sais quoi "Je ne sais quoi" (), İzlanda'yı 2010 Eurovision Şarkı Yarışması'nda temsil eden Hera Björk tarafından seslendirilen şarkı. 25 Mayıs'ta 123 puanla üçüncü olarak finale yükselen İzlanda 29 Mayıs'ta yapılan finalde ise 41 puanla 19. olmuştur. Didrik Solli-Tangen Didrik Solli-Tangen (11 Haziran 1987, Porsgrunn), Norveçli şarkıcı. 2010 Eurovision Şarkı Yarışması'nda Norveç'i "My Hearth Is Yours" adlı şarkıyla temsil etmiş ve 35 puan toplayarak yirminci sırada yarışmayı tamamlamıştır. Roma ÅŸehrindeki su kemerleri listesi Bu sayfa Roma ÅŸehrin'deki antik Roma su kemerleri'ni listeler. Büyük nüfusun su ihtiyacını karşılamak için, Roma şehrinin kendisi 11 su kemeri ile beslendi. Onların birleşik kapasiteleri, şehre bir günlük su verme kapasiteleri olarak en az 1.127.220 kübük metredir. (yaklaşık 300 milyon galon). Şehrin su kemerlerini belirten detaylı istatistikler Sextus Julius Frontinus tarafından yaklaşık 97 yıllarında kaydedildi. Frontinus'tan sonra yapılan su kemerleri hakkında daha az bilgi vardır. Barnsley FC Barnsley Football Club İngiltere'nin futbol kulüplerinden birisidir. Takma adı The Tykes'tır. Maskotları Toby Tike'tır. 1887'de Barnsley St. Peter tarafından kurulmuştur. Türkiye'deki tarihi köprüler Türkiye'deki tarihi köprüler , Karayolları Genel Müdürlüğü Tarihi Köprüler Şubesi başkanlığı verilerine göre Aralık 2009'da 1420 adettir. Bu sayı illere ait Kültür Yayınları, TBMM, Devlet Arşivleri Başkanlığı, Türk Tarih Kurumu, Vakıflar Genel Müdürlüğü ve benzeri kurumların yayınlarının taranması ile gün geçtikçe artmaktadır. Köprülerin en eskileri M.Ö. 13. yüzyıla ait Boğazköy'deki Hitit dönemine ait köprü ve Urartu döneminden kalan Muş'taki Kız Köprüsüdür. Not: Burada yer alan köprüler Türkiye'deki köprüler listesi sayfasında da yer almaktadır. In a Moment Like This "In a Moment Like This" (Türkçe: "Bunun Gibi Bir An"), Chanée & Tomas N'evergreen tarafından seslendirilen ve 2010 Eurovision Şarkı Yarışması'nda Danimarka'yı temsil eden şarkıdır. Kefçe Dede, Üsküdar Kefçe Dede, İstanbul'un tarihi eski mahallelerdendir. Tarihi 16.yüzyıla dayanır. Mahalleye adını veren kişi "Kefçe Dede" namıyla anılan Mehmet Dede'dir. Rivayete göre Kefçe Mehmet Dede, yoksullara kepçe kepçe aş dağıtırmış. Bu arada "kepçe", halk dilinde "kefçe" ismine dönüşmüş. Daha sonra Tavaşi Hasan Ağa Mahallesi ile birleşerek Ahmediye Mahallesi'ni oluşturmuştur. Christina ChanÃ©e Christina Chanée (Tay: คริสตินา ชานี, d. Christina Ratchanée Birch Wongskul, Tay:คริสตินา รัชนี เบิร์ช วงศ์สกุล; 6 Ocak, 1979; Tayland) Danimarkalı şarkıcı, söz yazarı. Danimarkalı bir anne ile Tay bir babanın kızı olarak Tayland'da doğmuştur. 2010 Eurovision Şarkı Yarışması'nda ülkesi Danimarka'yı Tomas N'evergreen ile birlikte In a Moment Like This adlı şarkıyla temsil etmiştir ve dördüncü olmuşlardır. Bradford City AFC Bradford City Association Football Club İngiltere'nin Bradford takımıdır. Maçlarını Valley stadında oynarlar. Önceden Premier Lig'in köklü kulüplerinden birisi olan Bradford City şu anda Lig 2'de bulunmaktadır. 1992'de Premier Lig'e yükselip 7 yıl aradan sonra 1999'da tekrar düşmüştür. Tomas N'evergreen Tomas N'evergreen (d. Tomas Christiansen, 12 Kasım 1969, Aarhus), Danimarkalı şarkıcı. 2010 Eurovision Şarkı Yarışması'nda Danimarka'yı Christina Chanée ile birlikte In a Moment Like This adlı şarkıyla temsil etmiştir ve dördüncü olmuşlardır. Kameniçe Kameniçe (Arnavutça: "Kamenicë / Dardanë"; Sırpça: "Kosovska Kamenica / Косовска Каменица"), Kosova'nın doğusunda bir kasaba ve belediye merkezi. De facto olarak Kosova’nın Gilan ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovopomoravski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Gilan Bölgesi’nde ("District of Gnjilane") bulunur. 2011 yılında Kosova genelinde yapılan nüfus sayımında Kameniçe nüfusu 35.600 çıkmıştır. David Louhoungou David Louhoungou (d. 28 Şubat 1989, Paris), orta saha mevkiinde oynayan Fransız-Kongo Cumhuriyeti futbolcudur. 2010'da Kocaelispor'a transfer olmuştur. 2011'e girilirken Kocaelispor'dan ayrılmıştır. Şu an US Boulogne'de oynamaktadır. Leposaviç Leposaviç (Arnavutça: "Leposaviq" veya "Albaniku"; Sırpça: "Leposavić / Лепосавић"), Kosova'nın kuzeyinde bir kasaba ve belediye merkezi. De facto olarak Kosova’nın Mitroviça ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovskomitrovački ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Mitroviça Bölgesi’nde ("District of Mitrovica") bulunur. Kosova’nın kuzeyinde, 1998-1999 Kosova Savaşı sonrasında oluşan BM yönetimi döneminde ve 17 Şubat 2008’de ilan edilen bağımsızlık döneminde Kosova Cumhuriyeti idari yapılarının tam olarak yerleşemediği bölge içindedir. Bu bölge "defakto" olarak Sırbistan’ın egemenliğindedir. Kosova ile Sırbistan arasında çözülmesi gereken konuların başında gelmektedir. Leposaviç Belediyesi dâhilinde 14.262 kişinin yaşadığı bildirilmektedir. Merkezin nüfusu 5.568’dir. Kosova Sırpları şehirde % 100’e yakın bir oranla yaşamaktadırlar. Kosova’nın diğer bölgelerinden Sırpların bazıları da Leposaviç’e yerleşmişlerdir. Kosova’nın kuzeyindeki birkaç belediye ile beraber, Leposaviç’te de 2011 Kosova Genel Nüfus sayımı boykot edilmiş, sayıma katılım yapılmamıştır. 2010 Kış Olimpiyatları'nda biatlon 2010 Kış Olimpiyatları'nda biatlon yarışmaları Whistler, British Columbia, Kanada'da Whistler Olympic Park'ta 13 - 26 Şubat 2010 tarihleri arasında yapılacaktır. Olimpiyatlarda bu dalda 220 sporcu (113 erkek, 107 kadın) yarışmaya hak kazanmıştır. Her ülke en fazla 12 sporcu (6 kadın, 6 erkek) temsil edilebilmektedir. Her kategoride bu sporculardan en fazla 4 kişi yarışabilir. Kategorilere göre yarışmalara katılacak sporcu sayıları (Takip yarışı için Sprint yarışında elde edilen dereceler kullanılacaktır); Tüm saatler Pacific Standard Time (UTC-08.00) zaman dilimine göredir. ! Gün !! Tarih !! Başlangıç !! Bitiş !! Yarışma Turku HavalimanÄ± Turku Havalimanı (IATA:TKU, ICAO:EFTU) Finlandiya'nın Turku kentindedir. Kente uzaklığı 7 km'dir. Yılda yaklaşık 320,000 yolcu bu havalimanını kullanmaktadır. Bunun sonucunda da havalimanı Finlandiya'daki beşinci büyük havalimanı olmaktadır. Ayrıca Finlandiya'nın ilk havalimanıdır. Havalimanına, taksi ve otobüs ile ulaşılabilir. Oscar Luigi Scalfaro Dr.Oscar L. Scalfaro (d. 9 Eylül 1918- ö. 29 Ocak 2012) İtalya'nın 9. cumhurbaşkanı. Novara'da doğdu. Kutsal kalp katolik üniversitesinde hukuk okudu. II. Dünya Savaşı sonrası savcılık yaptı. 1946 yılında kurucu meclise seçildi ve 1948'den itibaren 1992'de cumhurbaşkanı olana kadar Turin (Torino) bölgesi milletvekilliği yaptı. 25 Mayıs 1992 tarihinde cumhurbaşkanı seçildi ve 1999 da görev süresi sona erince anayasa uyarınca tabii senatörlük görevini üstlendi. 2006 seçimleri sonrası Rita Levi Montalcini'nin en yaşlı üye olarak geçici meclis başkanlığı vazifesini reddetmesinin ardından yeni meclisin geçici başkanlığını yürüttü. Bu görev sayesinde İtalyan cumhuriyet tarihinde hem cumhurbaşkanlığı hem senato başkanlığı hem de meclis başkanlığı görevini üstlenen üç kişiden biri oldu. Scalfaro eski bir sağ siyasetçi olmasına rağmen son yıllarda özellikle 2006 seçimlerinde sol koalisyonu desteklemiştir bu desteğin arkasında özellikle Berlusconi karşıtlığı yatmaktadır. 1944 yılında 20 yaşındaki eşi Maria Intizari'yi kaybettiğinden beri evlenmeyen Scalfaro, Marianna adında bir kız çocuğu babasıdır. 29 Ocak 2012 tarihinde hayata gözlerini yumdu. Jam Jam ÅŸu anlamlara gelebilir: Cem, Buşehr Eyaleti Cem (Farsça: جم), İran'ın Buşehr Eyaleti'nde şehir. Kendi adını taşıyan Cem şehristanı'nın merkezidir. Buşehr Eyaleti'nin güneyinde ve Buşehr'e 265 km. uzaklıktaki şehir Fars Körfezi kıyısından 25 km. içeride kurulmuştur. Kent, Buşehr'den Bandar Abbas'a uzanan otoyol üzerindedir. Şehirde petrol ve doğalgaz tesisleri vardır. Borazcan Borazcan (Farsça: برازجان, ), İran'ın güneyinde Buşehr Eyaleti'nde şehir. Eyaletin merkezi Buşehr'e 70 km. uzaklıktaki kent, 92.221 (2006) nüfusa sahiptir. Şehrin nüfusu ve gelişmesi son 20 yılda büyük bir ivme kazanmış ve ülkenin önemli kentlerinden biri haline gelmiştir. Şehrin ekonomisi tarıma dayanır. Güney İran'ın en büyük silosu buradadır. Buğday ve hurma en çok yetiştirilen ürünlerdendir. Tarım haricinde kentte mobilya üretimi de gelişmiştir. Borazcan idari olarak, eyaletin Daştestan şehristanı'na bağlıdır ve buranın idari merkezidir. Kent yakınlarında bulunan Müşirül Memalik Kervansarayı önemli tarihi yapılardan birisidir. Kervansaray 1834 yılında inşa edilmiştir. 68 odalı olan yapı kesme taştan yapılmıştır. Olga Berggolts Olga Fyodorovna Berggolts (ayrıca Berggoltz veya Bergholz) (Rusça: О́льга Фё́доровна Бергго́льц, 16 Mayıs 1910 - 13 Kasım 1975), Sovyet şair. Sanatçı özellikle Leningrad'ın II. Dünya Savaşı sırasında kuşatılığı dönemde radyoda yaptığı yayınları ile bilinmektedir. Bu yayınlar sayesinde Berggolts, kentin gücünün ve kararlılığının simgelerinden olmuştur. 1949'dan 1962'ye kadar Georgi Makogonenko ile evliydi. Berggolts, bir fabrikada çalışan doktorun kızı olarak Sankt-Peterburg'un işçi mahallelerinden birinde dünyaya geldi. İlk yazdığı şiirler 1924'te basıldı. 1925 yılında gelindiğinde 'The Shift' adlı edebiyat topluluğuna katılan sanatçı, bu dönemde Boris Kornilov ile tanıştı ve bir yıl sonra da evlendi. Bir süre sonra kızları İrina dünyaya geldi. Boris ve Olga, güzel sanatlar alanında yüksek öğrenime başlasa da, kısa süre sonra Boris bu öğrenimi bıraktı. Bir süre sonra Leningrad Üniversitesi'nde öğrenimine başlayan Olga, 1930'da filoloji alanından mezun oldu. Mezuniyetten sonra gazeteci olarak "Soviet Steppe" gazetesinde çalışmak üzere Kazakistan'a gitti. Bu süre zarfı içinde Kornilov'dan boşanan sanatçı Nikolay Molçanov ile evlendi. Leningrad'a geri döndükten sonra elektrik santralinde basılan bir gazete olan "Electric Power" için gazeteci olarak çalışmaya başladı. Bu dönemdeki duygu ve düşünceleri genel olarak "The Out-of-the-way Place" (1932), "Night" (1935), "Journalists" (1934) ve "Grains" (1935) gibi kitaplarına yansıdı. Berggolts'u "Poems" (1934) ve "Uglich" (1932) gibi birçok eseri Maksim Gorki tarafından takdir edildi. 1930'ların sonuna doğru sanatçı bazı kötü olaylar yaşamaya başladı. 1938 yılında kızları Irina ve Maya'yı kaybeden sanatçının aynı yıl, o sıralar tutuklu olan ilk eşi Boris Kornilov, Büyük Temizlik kapsamında öldürüldü. Kendisi de Kasım 1938'de tutuklanarak yedi ay hapis yattı. Bu hapis dönemindeki soruşturmalardan birinde tecavüze uğrayan yazar kısa süre sonra ölü doğum yaptı. Bu yaşadığı olaylar, sanatçının sonraki eserlerinde sıklıkla belirtildi. Özellikle "The Knot" (1965) adlı eser buna örnek olarak gösterilebilir. 1940 yılında Komünist Parti'ye katılan sanatçı, Leningrad Kuşatması'nın gerçekleştiği 900 gün boyunca kentte kaldı ve kentteki radyoda çalıştı. Bu kapsamda konuşmaları ve şiirleriyle aç ve sıkıntılı halka destek olan Berggolts'un tüm duygu ve düşünceleri "February diary" (1942), "Leningrad poem" (1942), "In memory of defenders" (1944), "Your way" (1945) gibi şiirlerinde ağırlıklı olarak yer alır. Berggolts ayrıca birçok kez, Rusya'da yaşanan önemli olayları da dile getirdi. Sanatçının anılarını içeren "The Day Stars" adlı kitap 1959'da yayımlandı ve 1968'de filme alınarak gösterime girdi. Olga Berggolts 13 Kasım 1975 tarihinde öldü ve Literatorskie Mostki'ye gömüldü. Olga Berggolts, Lenin Nişanı, Kızıl Bayrak İşçi Nişanı gibi çeşitli ödüllere layık görüldü. 1971 yılında Sovyet astronomları Tamara Mikhailovna Smirnova tafından keşfedilen bir küçük gezegene sanatçının isminden esinlenilerek 3093 Bergholz adı verildi. Sankt-Peterburg kentindeki bir sokağın adına da esin kaynağı olan sanatçının hayatı ve eserlerinin bulunduğu ve Ivan Fuller tarafından kaleme alınan "Awake in Me" kitabı 2009'da yayımlandı. Bender Deylem Bender Deylem veya Deylem (Farsça: بندر دیلم, ), İran'ın Buşehr Eyaleti'nde bir şehir. Bir liman kenti olan Bandar Deylem'de, 16 Şubat 2005 günü bir nükleer santral inşaatında büyük bir patlama olduğu bildirilmiş, İranlı yetkililer ise patlamanın kent yakınlarında bir baraj inşaatında meydana geldiğini açıklamışlardır. Wongudan Wongudan (Hangul: 환구단; Hanja: 圜丘壇; Mc-R: Wŏn'gudan; 2002: Won gudan), Güney Kore'nin başkenti Seul'da Jung-gu (Merkez semti)'nun, Sogong-dong mahallesi 87-14 adresinde bulunan tapınak. Jecheondan (제천단, 祭天壇) olarak da bilinir. Tanrının çocuğunun cennete tapma ayini için kullanılan kutsal sayılan yer idi. 15 Temmuz 1967 tarihinde 157 numarayla Güney Kore'nin Tarihî Siteleri listesine eklendi. 1897 yılında inşa edildi ve Kore Kralı (Joseon Hanedanı)'nın Gojong'un İmparator Gwangmu olarak Kore İmparatorluğu'nun tahtına çıktığında kullanıldı. 1899 yılında Hwangungu (황궁우, 皇穹宇) adlı üç katlı sekizgen tapınak inşa edildi. 1910 yılında Kore'nin Japon İmparatorluğu tarafından ilhak edilmesinden sonra Chōsen Sōtokufu Tetsudō (Chosen Genel Valiliği Demiryolu)'nun arazisi oldu. 1913 yılında Wongudan'ın bir kısımı Chōsen Sōtokufu tarafından yıkıldı ve 10 Ekim 1914 yılında Sōtokufu Testudō'ya bağlı Chosen Hotel açıldı. (1945 yılında Chosun Hotel oldu ve United States Army Military Government in Korea'nın karargâhı olarak kullanıldı. 1970 yılında eski binanın yerine 20 katlı bina inşa edildi ve 1981 yılında Westin Chosun Hotel oldu.) Günümüzde sadece Hwangungu, Daemun (대문, 大門, "büyük kapı") ve Seokgo (석고, 石鼓) denilen taş davulları durmaktadır. Westin Chosun Hotel'in avlusu gibi görünüyor olsa da giriş serbesttir. 6. Uluslararası İstanbul Sinema Günleri'nde gösterilen filmler 6. Uluslararası İstanbul Sinema Günleri'nde gösterilen filmler İstanbul Kültür ve Sanat Vakfı tarafından düzenlenen film gösterileri ilk kez 1982'de, 10. "Uluslararası İstanbul Festivali" kapsamında bir film haftası şeklinde başladı. Bu film gösterileri 1984'te İstanbul Festivali kapsamından çıkartılarak İstanbul Sinema Günleri adı altında bağımsız bir sinema etkinliği olarak 1988 yılına kadar sürdürüldü. Bu yıldan sonra uluslararası alanda da kendini kanıtlayan etkiniğin adı Uluslararası İstanbul Film Festivali olarak değiştirildi. Aşağıdaki listede 6 Nisan - 19 Nisan 1987 tarihleri arasında düzenlenen 6. Uluslararası İstanbul Sinema Günleri'nde gösterime sunulan filmlerin tamamı yer almaktadır. 6. Uluslararası İstanbul Sinema Günleri'nde gösterime sunulan filmler şu ana bölümler halinde seyirciye sunulmuştur: Kastriot Kastriot veya Obiliç (Arnavutça: "Kastrioti"; Sırpça: "Obilić / Обилић"), Kosova'nın orta kesiminde, başkent Priştine’nin kuzeybatısında bir şehir ve belediyedir. Yugoslavya dönemi ve sonrasında kullanımda kasabanın adı “Obiliç” olarak da geçer. De facto olarak Kosova’nın Priştine ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Priştine Bölgesi’nde ("District of Pristina") bulunur. Kentin Yugoslavya döneminde de kullanılmış olan Obiliç ismi, 1389 tarihindeki I. Kosova Savaşı’nda Osmanlı padişahı Sultan I. Murad’ı savaş alanında ölü taklidi yaparak yaralayan "Miloš Obilić" adlı Sırp askere istinaden verilmiştir. Kentin Arnavutlarca kullanılan ve çağdaş bazı Kosova Türkçe belgelerinde de kullanılmağa başlanan "Kastriot" ismi, Arnavut milliyetçiliği için kutsallaştırılmaya çalışılan İskender Bey’den kaynaklanmaktadır. Osmanlı yapısına katılıp İskender Bey adını alan ve sonraları Osmanlı İmparatorluğu’na karşı büyük savaşlarda Müslümanlığa karşı çarpışan bu kişinin esas adı olan "Gjergj Kastrioti" ismi, Kastriot kentinin isminin kaynağıdır. Gjergj Kastrioti, 1448 yılındaki 2. Kosova Savaşı döneminde yaşamıştır. Kastrioti, Janos Hunyadi önderliğindeki Katolik koalisyonuna katılmak istediyse de Osmanlı İmparatorluğu’nun bölgedeki görevlilerinden Đurađ Branković tarafından yakalanmıştı. Kentin Türkiye Türkçesi belgelerdeki kullanımı "Kastriot ve Obiliç" isimleri etrafında olmuştur. Son dönemde Kosova’nın resmî yazışmalarında ve yeni belgelerde Arnavutça şeklin, Türkçe için de kullanılması yönünde bir eğilim söz konusudur. Bu konu kesinleşmemiştir. 2008 verilerine göre Kastriot nüfusu 30.000 civarındadır. Bu nüfusun 25.000 kadarını Arnavutlar, 3.400 kadarını Sırplar 550 kadarını Romlar, 300 kadarını Aşkaliler, kalan kısmını Boşnaklar oluşturur. Verilere göre şehirde Türk nüfusu görülmemekle beraber, şehrin eski Türk nüfusunun Müslüman etnisite isimleri altında (Rom, Aşkali, Boşnak) görünmez bir hâl aldığı düşünülmektedir. 2011 yılında Kosova genelinde yapılan nüfus sayımında Kastriot nüfusu 21.548 çıkmıştır. Kastriot bölgesinde, Kosova’nın büyük bir elektrik santralı vardır. Yugoslavya döneminden beri var olan bu santral sebebiyle kent ve civarının havasında belli derecede bir kirlilik gözlenir. Âdem (anlam ayrımı) Âdem, Türkçede TDK "varolmak, insanoğlu, adam" anlamlarına gelir. Rahofça Rahofça (Arnavutça: "Rahovec"; Sırpça: "Orahovac / Ораховац"), Kosova’nın güneybatısında bir kasaba ve belediye merkezi. De facto olarak Kosova’nın Yakova ilinde; de jure olarak Sırbistan’a bağlı Kosova ve Metohiya Özerk Bölgesi’nin Prizrenski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Yakova Bölgesi’nde ("District of Dakovica") bulunur. Rahofça’nın ismi hakkındaki etimoloji çalışmalarında en başı çeken görüş, şehrin adının Sırpçası olan "Orahovac" ismiyle alakalı görülmektedir. Bu isimdeki "Orah" (Орах) sözü Sırpçada “ceviz” anlamındadır. Bu mantıktan hareketle kenti "Cevizlik" anlamında bir isme sahip olduğu söylenmiştir. “Rahofça” şeklinin yanında kullanımda “Rahovça” şekli de yer almaktadır. Buna karşılık söz konusu şeklin bir varyantı olan “Rahofça” şeklinin, Türkçede bulunan gerilek ünsüz benzeşmesi sebebiyle ortaya çıktığı düşünülmektedir: -vç- > -fç-. Çünkü /ç/ sesi sedasız bir sestir ve hemen yanındaki /v/ sesi ise sedalıdır. Belediye sınırları 276 km² alana sahiptir. Bu alan 35 köyü kapsar. Rahofça, tarihî dönemlerde ön plana çıkan bir yerleşke olmamıştır. 1998-1999 Kosova Savaşı'nda NATO bombardımanları sırasında, Yugoslavya Ordusu birlikleri Niş ve Leskofça üzerinden, Sırp polisi Kraljevo ve Pirot üzerinden, Rus birlikleri ve gönüllüleri de Sırbistan ve Bosna Hersek’e bağlı Sırp Cumhuriyeti üzerinden Rahofça’ya gelerek burada konumlanmışlardır. 2004’ün Mart ayında, ayın ortasına doğru, başını Kosovalı Arnavutların çektiği bir grup kasaba merkezinde protesto eylemi yapmıştır. Buradaki toplanma, kasabanın yukarı kısımlarındaki Sırp yerleşim bölgesine yönelik bir hâl almıştır. Bu yürüyüş Sırplara ait evlerin ve şahsî eşyaların ateşe verilmesi, bazı Sırplara saldırılması sonucunu doğurmuştur. 18 Mart 2004 günü Bırnyaça köyündeki Sırp Ortodoks Kilisesi ateşe verilmiştir. Bu olaylar sırasında 5 Sırp ailesi Rahofça’yı terk etmiştir. 1999’da savaşın bitmesinden sonra, bu civarda yaşayan Sırpların bir kısmı bölgeden göç etmişlerdir. 2011 yılında Kosova genelinde yapılan nüfus sayımında Rahofça’nın nüfusu 55.053 çıkmıştır. Rahofça Belediyesi sınırları dâhilindeki Büyük Hoça köyünde 400 kadar Sırp yerleşimci vardır. 19. yy.'da yaşamış araştırmacı ve yazar olan Branislav Nušić'in notlarında Sırp poturların yöredeki Arnavut ailelerin çocuklarıyla evlendiği ve bu yolla, dil ve kültür yönünden Arnavutlaşma yasadıklarını kaydetmiştir. Rahofça ekonomisi tarıma yönelik bir yapıdadır. Burada özellikle sebzecilik ve bağcılık yaygındır. Rahofça bağlarında yetişen üzümden elde edilen şarap, Kosova’nın dışına taşan bir üne sahiptir. Buğday, mısır üretiminin dışında büyükbaş hayvan besiciliği de bölgede vardır. Kum ve çakıl üretimi de, belediyenin ikincil gelir kaynaklarını oluşturur. Rahofça’da plastik üretimi, ısıtma, soğutma ve geri dönüşüm üzerine girişimci tesisler vardır. Rahofça, bağları ile Kosova çapında ün yapmış bir yerdir. Bu ünü eski Yugoslavya devrinde, ülke çapına sıçramıştı. Bugün Rahofça’da bağcılık, üzümcülük ve şarapçılık önemli geçim kaynaklarıdır. Harar Harar, Etiyopya'nın doğusunda kent. Başkent Addis Ababa'ya yaklaşık 500 kilometre mesafedeki tarihi kentin nüfusu 2005 senesi istatistiklerine göre 122 bin kişi olup , 2006 yılında UNESCO tarafından Dünya Kültür Mirası listesine alınmıştır . 7. yüzyılda kurulan kent Adal Sultanlığı'nın merkezi oldu ve 1529'da Osmanlı Devleti'nin desteğiyle Hristiyan Habeş devletine cihat ilan eden Ahmad Gran'ın başkenti oldu. Kahve ticareti, sepetçilik ve ciltçilik sektörlerinin gelişmesiyle XVI. yüzyılda altın devrini yaşayan Harar, Gran'ın yenilgisinden sonra düşüşe geçti. 1875'e dek müstakil bir şehir devleti olarak varlığını sürdüren Harar bu tarihte Osmanlı Devleti'ne bağlı Mısır Hıdivliği'nin Rauf Paşa komutasındaki birlikleri tarafından zapt edildi ve kent fiilen Türk yönetimine geçti . 1885'te Mısır birliklerinin çekilmesinden sonra iki yıllık bir bağımsızlık dönemi yaşayan Harar, 1887'de Etiyopya birliklerince ele geçirildi ve bu ülkeye ilhak edildi. Günümüzde İslam ve Hristiyanlık dinlerinin tatbik edildiği şehirde, yerli Harar kabilelerinin yanı sıra çeşitli Etyopyalı ve Somalili kabilelere mensup bir nüfus yaşamaktadır. Yasemince (dizi, 2010) Yasemince 3 Şubat 2010 tarihinde Türkiye'de Fox kanalında yayınlanmaya başlayan komedi dizisi. Başrollerde Yasemin Yalçın ve İlyas İlbey yer almaktadır. Daha önceki "Yasemince" ve "İnce İnce Yasemince" programlarının devamı niteliğindedir. Düvenlik, Pütürge Düvenlik, Malatya'nın Pütürge İlçesinin bir mahallesidir. Daha önce Ersele olarak adlandırılan bu mahallenin adı daha sonra Düvenlik olarak değiştirilmiştir. Düvenlik Köyü, Malatya Toros Dağlarının Kuzeyinde ve tepelerin arasında bir mahalledir. Karakaya Barajı'nın yakınlarındadır. Tepelik bir alan üzerine kurulu olan Düvenlik mahallesinde fındık dahil tüm meyve ve sebzelerin yetiştirilmesi için uygundur. Özellikle ceviz ağaçları, kayısı ağaçları ve elma ağaçları bolca bulur. Kayısının özellikle şekerparesi (Kırmızı benekli kayısılar) ile ünlüdür. Monomani Monomani, bir fikir, şüphe, zan veya gâyenin esiri hâline geldiği; kişinin bu fikir, şüphe, zan veya gâyeden başka bir şey düşünemez duruma geldiği, bu durumun bir sanrı hâline geldiği aşırı ve abartılı bir ruh hâli, zihinsel bir hastalık. "Monomani" kelimesi, Yunanca "tek" anlamına gelen ""monos"" ve aşırı düşkünlük, "tutku", "saplantı", "iptilâ" mânâlarına gelen ""mani"" sözcüklerinin birleştirilmesi ile türetilmiştir. Tek bir düşünce veya düşünce tipine sahip sanrısı (delüzyonu) olan monomanik kişilerin, sanrıları çeşitli tiplerde olabilir: 19'unzu yüzyılda yaşamış İngiliz yazar Edgar Allan Poe, öykülerinde sıklıkla, monomanik kişileri ele almıştır. Öykülerinde anlatıcı veya kahraman, bir fikir, bir arzu, bir cisim veya bir kişiye karşı aşırı tutkun, onu aşırı düşünen kişilerdir. Poe'nun ""Kara Kedi"", ""Berenice"", ""Kızıl Ölümün Maskesi"", ""Gammaz Yürek"", ""Oval Portre"", ""The Tell-Tale Heart"" başlıklı öykülerinin yanısıra, Fyodor Dostoyevski'nin ""Suç ve Ceza"" başlıklı romanında da monomanik karakterler görülmektedir. Liasos Luka Liasos Luka (Yunan: Λιάσος Λουκά, 1 Şubat 1980, Larnaka), orta saha mevkiinde görev yapan Kıbrıs Rumu futbolcudur. 2007'den bu yana Nea Salamina takımında oynamaktadır. Daha önceki takımları sırasıyla Nea Salamina, PAOK ve AEL'dir. 1999 yılında Limasol Teknik Okulu'ndan mezun olmuştur. Nea Salamina takımının altyapısından yetişen futbolcu 1999'dan beri profesyoneldir. Marios Ä°lia Marios Elia (Yunan: Μάριος Ηλία, 14 Nisan 1979, Lefkoşa), defans mevkiisinde görev yapan Kıbrıs Rumu futbolcudur. 2008 yılından bu yana APOEL takımında forma giymektedir. APOEL ile 4 A' Katigorias şampiyonluğu, 3 Kıbrıs Kupası ve 4 Kypriaki Aspida kazanmıştır. APOEL altyapısında yetişmiştir. İlk kez 2003 yılında Millî olan futbolcu o zamandan beri 40 maçta Kıbrıs Cumhuriyeti millî futbol takımı formasını giymiş, bu maçlarda 2 gol atmıştır. 5. Uluslararası İstanbul Sinema Günleri'nde gösterilen filmler 5. Uluslararası İstanbul Sinema Günleri'nde gösterilen filmler İstanbul Kültür ve Sanat Vakfı tarafından düzenlenen film gösterileri ilk kez 1982'de, 10. "Uluslararası İstanbul Festivali" kapsamında bir film haftası şeklinde başladı. Bu film gösterileri 1984'te İstanbul Festivali kapsamından çıkartılarak İstanbul Sinema Günleri adı altında bağımsız bir sinema etkinliği olarak 1988 yılına kadar sürdürüldü. Bu yıldan sonra uluslararası alanda da kendini kanıtlayan etkiniğin adı Uluslararası İstanbul Film Festivali olarak değiştirildi. Aşağıdaki listede 7 Nisan - 20 Nisan 1986 tarihleri arasında düzenlenen 5. Uluslararası İstanbul Sinema Günleri'nde gösterime sunulan filmlerin tamamı yer almaktadır. Mihalis Morfis Mihalis Morfis (Yunan: Μιχάλης Μορφής, 15 Ocak 1979, Lefkoşa), Kıbrıs Rumu futbolcudur. Kaleci mevkiinde görev yapan oyuncu, APOEL takımının altyapısından yetişmiştir. 1999 yılında beri APOEL takımında görev yapmaktadır. 2001 yılından beri Kıbrıs Cumhuriyeti millî futbol takımında yer alan oyuncu, 20 maçta millî formayı giymiştir. Geçici Hükûmet (Rusya) Rusya Geçici Hükûmeti (Rusçası: Временное правительство России), Rusya’da Şubat Devriminin ardından Çar II. Nikolay’ın tahttan feragat etmesi üzerine kurulan ve ülkeyi yönetmeye çalışan hükûmet. Geçici Hükûmet, öne çıkan lideri ve başbakan Aleksandr Kerenski’den dolayı "Kerenski Hükûmeti" olarak da bilinir. Ekim Devrimi ile birlikte iktidarı alan Bolşevikler, Geçici Hükûmetin ve hükûmetin kurduğu Rusya Cumhuriyeti'nin yaklaşık sekiz aylık iktidarına son vermiştir. 1917 Şubat Devrimi ile birlikte Çarlık rejimi yıkılınca birbiriyle rakip iki kurum olan Duma ve Petrograd Sovyeti iktidar için mücadeleye girişir. Çar II. Nikolay 2 Mart günü tahttan feragat ettiğini açıklar ve tahtı kardeşi Büyük Dük Mihail Aleksandroviç’e bırakır. Çarın kardeşi de tacı reddedecektir. Bu durumda ülkedeki yönetim biçimini belirleyecek olan Kurucu Meclis toplanana dek Geçici Hükûmet başa gelecekti. Ancak özellikle işçi ve askerlerin tabanda kurduğu örgütlenme olan Petrograd Sovyeti bu iktidarı tehdit etmekteydi. Geçici Hükûmetin kuruluşu 3 Mart günü ilan edilir. Geçici Hükûmetin ilk bileşimi aşağıdaki şekilde olur: 3 Mart tarihinde ilan edilen ilk Geçici Hükûmet kabinesinde, Devlet Duması Geçici Komitesi üyelerinden Aleksandr Kerenski Adalet Bakanı, Aleksandr İvanoviç Konovalov Sanayi ve Ticaret Bakanı, Nikolay Vissarionoviç Nekrasov Ulaşım Bakanı, Vladimir Lvov ise Din işleri Bakanı olmuştur. Kerenski daha sonraki kabinelerde başbakanlık görevini de üstlenmiştir. Çarlık rejiminin devrilmesinden sonra Geçici Hükûmet aşağıdaki ülkeler tarafından tanınır: 18 Nisan (1 Mayıs) günü Dışişleri Bakanı Pavel Milyukov İtilaf Devletleri hükûmetlerine gönderdiği notada Geçici Hükûmetin zafere kadar savaşa devam edeceği teminatını verir. Ancak özellikle örgütlü Rus halkındaki savaş karşıtlığı çok güçlüdür. 20 ve 21 Nisan günleri işçiler ve cephedeki askerler Petrograd’da büyük gösteriler yapar ve savaşa devam kararına karşı çıkar. Göstericiler Milyukov’un istifasını talep eder. Petrograd Garnizon komutanı General Lavr Kornilov gösterileri bastırmak isterse de Lvov buna karşı çıkacaktır. Geçici Hükûmet Dışişleri Bakanı Milyukov ile Savaş Bakanı Guçkov’un istifasını kabul eder ve işçi ile askerlerin yoğunlukla örgütlü olduğu Petrograd Sovyetine çağrıda bulunarak iş birliği yapılmasını teklif eder. Menşevik ve SR’ların yönetiminde olduğu Petrograd Sovyeti bu öneriyi kabul eder ve 5 Mayıs günü yapılan protokolle kabineye 6 sosyalist bakan katılır. İlk koalisyon hükûmeti aşağıdaki şekilde oluşur: Bu dönemde koalisyon olmasına rağmen Geçici Hükûmet aynı siyasi hatta devam edecek, buna karşılık Sovyet tabanındaki işçi ve askerler gözünde Menşevik ve SR yönetimi gözden düşecektir. Bununla birlikte sahneye çıkan Bolşevikler savaş karşıtı söylemleriyle hızla örgütlenmeye başlayacaktır. Geçici Hükûmet Petrograd Sovyetindeki Bolşevik karşıtı sağ kanat ile iş birliğine girecektir. Geçici Hükûmet parçalı yapısıyla artık karar alamaz hale gelecektir. 3-7 Temmuz 1917 günlerinde Petrograd’da düzenlenen gösterilerde askerler ve sanayi işçileri Geçici Hükûmeti protesto ederler. Bolşeviklerin sempatizanları ve Petrograd Sovyetinin tabanını oluşturan kitlelerin herhangi bir şekilde kontrolden çıkmasını engellemek isteyen Bolşevik Parti Merkezi onaylamadığı gösterilere dahil olup kontrol altına almaya çalışır. Kontrolden çıkan kitleler Sovyet yönetimindeki Menşevik ve SR’lardan iktidarı almaları için baskı yaparlar. Aynı zamanda Geçici Hükûmet üyesi de olan Menşevikler ve SR’lar iktidarı almayı reddedecek ve işçi ayaklanmasına dönüşen gösterilerin bastırılmasını savunacaktır. Gösteriler bastırılacak, Bolşevikler yasa dışı ilan edilecek ve yeraltına çekilecektir. Bu olaylar sonrasında Menşevikler büyük destek kaybına uğrayacaktır. Olayların ardından Geçici Hükûmetteki burjuva temsilcisi olan Kadetler kabineden çekilecektir. 24 Temmuz (6 Ağustos) günü kurulan yeni koalisyon kabinesi çoğunlukla Menşevik ve SR’lardan oluşmaktadır. Başbakan ise Kerenski olur. Ä°kinci koalisyon: Temmuz Günlerinden sonra yasa dışı ilan edilen Bolşevikler Ağustos ayıyla beraber özellikle Petrograd Sovyetinin tabanında çoğunluğun desteğine sahip olmaya başlarlar. Durumdan ürken Kerenski, en baştan beri sıkıyönetim ilan edilerek monarşinin geri getirilmesini savunan General Lavr Kornilov ile birlikte darbe planları yapar. Ancak Kornilov’un kendisini de tasfiye edeceğinden korkarak plandan vazgeçer. Petrograd Sovyetinden yardım talep eder ve şehirdeki işçileri silahlandırır. Demiryollarındaki Bolşevik işçiler ve Kazaklar arasındaki Bolşevik askerlerin yoğun propagandası sonucunda Kornilov’un ordusu Petrograd’a varmadan dağılır. Artık iyice gözden düşen Kerenski gerçekte hiçbir kudreti olmayan yeni bir kabine oluşturur. 8 ekim günü kurulan kabine Ekim Devrimiyle devrilecektir: 24-25 Ekim akşamı Bolşevikler Geçici Hükûmete karşı son saldırıyı başlattı. Hükûmet kurumları ele geçirildi ve Kışlık Saraydaki hükûmet üyeleri 25 Ekim günü tutuklandı. Kerenski baskından bir ABD makam aracında kaçarak Petrograd’ın hemen dışındaki Pskov’da kendisine bağlı az sayıdaki kuvvetle başkenti yeniden ele geçirmeye çalışsa da yenilecek ve ülke dışına kaçacaktır. Bolşevikler iktidarı çoğunluğa sahip oldukları ve toplantı halinde olan 2. Tüm Rusya Sovyetleri Kongresine verecekler, Kongre de ilk devrimci hükûmet olan Sovnarkom’u oluşturacaktır. Tarihçilere göre Ekim Devriminin başarısında Bolşeviklerin başarısının yanı sıra Geçici Hükûmetin de başarısızlığının payı bulunmaktadır. Bunun yanı sıra Geçici Hükûmetin, Kurucu Meclis seçimlerini sürekli erteleyerek büyük bir hata yaptığı da iddia edilir. On ikili sayÄ± sistemi Onikilik sayı sistemi (duodesimal), taban olarak 12 sayısının kullanıldığı sistemdir. Onluk (desimal) sayı sistemindeki deste teriminin karşılığı bu sistemde düzine'dir. Onluk sayma sisteminde 15 sayısının anlamı 1 deste ve 5 birim iken, onikilik sayı sisteminde anlamı 1 düzine ve 3 birimdir. Dolayısıyla 13=15 şeklinde gösterilir. Baş parmak hariç bir elin diğer 4 parmağında 12 boğum olması ve baş parmakla 12'ye kadar kolay sayma yapılabilmesi tıpkı toplamda 10 parmak sayma yöntemi gibi kullanışlıdır. Takvim ve zamanı ölçme konusunda çok ileri oldukları bilinen eski Mezopotamya'da onikilik sayı sistemi kullanıldığı bilinmektedir. 1 takvim yılında 12 ay olması, 1 saat turunda 12 saat olması ve 12 burç adı olması, bu sayı sisteminin diğer kullanım alanlarından bazılarıdır. B13A sayısını desimale çevirelim: 5796 sayısını 12 tabanlı sisteme çevirelim: 5796/12=483 (kalan=0) 483/12=40 (kalan=3) 40/12=3 (kalan=4) 3/12=0 (kalan=3) 3430=5796 Schoppernau Schoppernau, Avusturya'nın Vorarlberg Eyaleti sınırları içerisinde, Bregenz iline bağlı yerleşim birimi, köy. 15'inci yüzyıldan 17'inci yüzyıla kadar "Schapernow" ya da "Schaupernaw" şeklinde adlandırılan Schoppernau, Avusturya sınırları içerisinde Alp dağlık sisteminin özelliklerini ve kültürünü taşıyan bir köydür. Köyün bulunduğu bölge, kış sporları ve dağcılık gibi doğa sporlarına müsait nitelikte olduğundan bu yönde turizm gelişmiştir. Kayak okulları ve kış sporlarına yönelik ticari sektör turizm odaklı biçimde gelişmiştir. Yaz için ise yine kamp turizmi, doğa sporları ön plandadır. Köyün en önemli geçim kaynağı, turizme dayanmaktadır. Otelcilik ve yeme-içme sektörü, yaz ve kış mevsimlerinde açıktır. Nina Dobrev Nikolina Konstantinova Dobreva (Bulgar: Нина Константинова Добрева, 9 Ocak 1989, Sofya), Bulgar-Kanadalı oyuncu, model. ""da 6. sezondan itibaren bekar genç bir anne olan Mia Jones'u canlandırdı. "The Vampire Diaries" isimli dizide Elena Gilbert karakterini canlandırdı. Dobrev Bulgaristan'ın başkenti Sofya'da doğdu ve iki yaşında ailesiyle birlikte Kanada'ya taşındı. İş için Atlanta, Georgia'ya taşınana kadar Toronto,Ontario'da yaşadı. Babası bir bilgisayar uzmanı, annesi ise bir sanatçıdır. Alexander isminde mühendislik okuyan bir ağabeyi vardır. Dobrev, Scarborough,Ontario'da J. B. Tyrrell Sr. Public School'da okudu.Wexford Collegiate School for the Arts'tan mezun olduktan sonra Toronto'da Ryerson University 'de sosyoloji eğitimi almaya başladı ancak 2008'de oyunculuk kariyerini devam ettirme kararı dolayısıyla okulu bıraktı. Sonrasında birçok ünlü yeteneğin keşfedildiği Dean Armstrong Acting School'da eğitim aldı. Nina Dobrev çok genç yaştan itibaren dans, jimnastik, müzik, tiyatro, görsel sanatlar ve oyunculuk alanında gayret ve yetenek gösterdi. Dobrev, Aesthetic Group Gymnastics'de Kanada'yı temsil etmiştir. 2005'te Kopenhag'da gerçekleşen "Senior World Championships"e ve Plzeň'de gerçekleşen "Junior World Championships" e katılmıştır. Dobrev, akıcı bir şekilde Bulgarca, İngilizce ve Fransızca konuşabiliyor. Modellik işleri,reklamlar derken Nina Dobrev kendini oyunculuk seçmelerinin içerisinde buldu. Kısa bir süre sonra "Fugitive Pieces", "Away from Her", "Never Cry Werewolf", ve televizyon dizisi "" gibi yapımlarda rol aldı. Amerikan CTV kanalında yayınlanan The American Mall isminde bir MTV filminde yer aldı. The CW kanalında yayınlanan "The Vampire Diaries" isimli televizyon dizisinde iki karakteri birden (Damon ve Stefan Salvatore isimli iki vampir kardeşin aşkı arasında kalmış bir genç kız olan Elena Gilbert ve intikama susamış, kibirli, Elena Gilbert'ın görsel ikizi olan, Amerikan İç Savaşı zamanında Salvatore kardeşlerin aşık olduğu vampir Katherine Petrova Pierce'ı) canlandırmıştır. 26 Mart 2010'da vizyona giren "Sony Pictures Classics " yapımı, erotik-gerilim türündeki Atom Egoyan filmi "Chloe'de" de küçük bir rolü vardır. Film ABD'de 3 milyon dolar hasılat yapmıştır. Kasım 2011'de vizyona girmesi planlanan Jonah Loop'un yönettiği "Arena" isimli filmde de yer almıştır. 2012'de vizyona giren, Stephen Chbosky'nin yazdığı "The Perks of Being a Wallflower" isimli romanın uyarlaması olan, aynı isimli filmde Candace isimli karakteri canlandırmıştır. Bu filmde Nina Dobrev Logan Lerman, Emma Watson, Paul Rudd ve Ezra Miller ile birlikte rol almıştır. Yine 2012 yılında Nick Braun ve Jevel beats ile yazıp Braun ile birlikte söylediği SPF adlı şarkısının video klibinde yer aldı. Takvimler 2015'i gösterdiğinde "The Vampire Diaries" dizisinde geçen koskoca 6 yılın ardından 6. sezonun bitişi ile diziden ayrılmıştır. Yeni projelerle ilerleyeceğini diziden ayrılmanın onun için zor olduğunu vurgulayan Dobrev kariyerini ilerletme ve daha ileri gitme adına diziden ayrılma kararı almıştır. Nina Dobrev, spor giyim markası Puma'nın başlattığı Project Pink kampanyasına destek vermektedir. Gelirlerinin tamamının göğüs kanseri araştırmalarına aktarılacağı tişört, çanta, ayakkabı koleksiyonunun tanıtım yüzü olan Dobrev, "Bu sezonun Project Pink kampanyasında yer aldığım için gerçekten çok heyecanlıyım. Genç kadınların olaya dahil olması ve farklılık yaratmaları için teşvik edilmesini seviyorum." diyor. = Dış bağlantılar = Toktamış Giray Toktamış Giray (1589-1608), Kırım Hanı. 1607 ile 1608 arasında bir yıl kadar hanlık yaptı. II. Gazi Giray Han'ın vefatı üzerine tahta geçti. Ne var ki, Şeyh-ül İslam Sunullah Efendi, Toktamış Giray'ın hanlığından yana, Karamanlı Hafız Paşa ise I. Selamet Giray'ın hanlığından yana tavır aldı. İstanbul'daki iktidar ortaklarının mücadeleleri han tayinine de yansıdı. I. Selamet Giray han tayin edilerek deniz yolundan Kırım'a yollandı. Bunu öğrenen Toktamış Giray, kardeşi Sefer Giray ile kara yolundan İstanbul'a kaçtı. Bir talihsizlik eseri olarak yolda, İstanbul'da kalgay olarak Kırım'a berat alarak tayin edilen Mehmet Giray ve askerleri ile karşılaştı. Toktamış Han ve kardeşi Sefer Giray'ın arkadaşları kendilerini yalnız bırakarak kaçtılar. Mehmet Giray ve askerleri Toktamış Giray Han ve kardeşi Sefer Giray'ı katlettiler. Toktamış Giray Han öldürüldüğünde 19, kardeşi Sefer Giray ise 17 yaşındaydı. Gerhard von Schwerin Gerhard ("Gerd") Helmuth Detloff Graf von Schwerin (d. 23 Haziran 1899 - ö. 29 Ekim 1980), II. Dünya Savaşı'nda Alman general. Gerhard von Schwerin "General der Panzertruppe" olarak 16. Panzer Tümeni'nin başında Aachen şehrini savunmakla görevlendirilmişti. Mayıs 1950'de, Şansölye Konrad Adenauer'e güvenlik politikası olarak askeri baş danışman olması kararlaştırıldı. Buşehr (anlam ayrımı) 'Buşehr' ismi aşağıdaki maddelerde geçmektedir: Yeoryos Efrem Yeoryos Efrem (Yunan: Γεώργιος Εφραίμ, 5 Temmuz 1989, Limasol), Kıbrıs Rumu futbolcudur. 2009-10 sezonunda A' Katigorias'ta Omonia formasıyla mücadele etmektedir. 2004 yılında, 15 yaşındayken, Arsenal takımıyla kariyerine başladı ve Arsenal genç takımının düzenli oyuncusu haline geldi. A takımda yer bulamayan Efrem, Mayıs 2007'de Rangers takımına geçti. Burada kısa sürede yedek takımın düzenli oyuncusu oldu ve 1 Şubat 2009 tarihinde tecrübe kazanması için İskoç Birinci Ligi takımlarından Dundee'ye kiralandı. Bir hafta sonraki Livingston takımına karşı olan ilk maçında ilk golünü de attı.. 1 Hazitan 2009 tarihinde Rangers ile sözleşmesi bitip serbest kalan Efrem, Omonia takımıyla anlaştı. Genç takım seviyelerinden itibaren Kıbrıs Millî formasını giyen Efrem, Kıbrıs Cumhuriyeti 21 yaş altı millî futbol takımının kaptanlığını da yaptı. Mart 2009'da Kıbrıs Cumhuriyeti millî futbol takımına çağrıldı ve Eylül 2009'da ilk kez A takım forması giydi. Haralambos Andreu Pambis Andreou (Yunanca:Πάμπης Αντρέου) veya Charalambos Andreou (Yunanca:Χαράλαμπος Αντρέου) (d. 16 Haziran 1967, Gazimağusa), eski Kıbrıslı millî futbolcudur. Forvet veya ofansif orta saha mevkiisinde görev yapan oyuncu kariyeri boyunca kulüp maçlarında, 314 resmi maçta forma giymiş 144 gol kaydetmiştir. 23 kez de millî formayı giyen futbolcu, bu formayla da 2 gol atmıştır. Futbol kariyerine Nea Salamina takımıyla başlayan futbolcu, kariyerini de aynı takımda sonlandırmıştır. Sadece 2 sezon boyunca Anorthosis Ammohostu takımında oynamış, bunun dışında tüm kariyeri boyunca Nea Salamina formasını giymiştir. Tüm maçlarda kaydettiği 200'den fazla golle, Nea Salamina takımının tüm zamanların en golcü ismidir. Mr. Bojangles/I Will Talk and Hollywood Will Listen "Mr. Bojangles/I Will Talk And Hollywood Will Listen" İngiliz pop şarkıcısı Robbie Williams'ın çift taraflı CD olarak sadece Doğu ve Orta Avrupa'da 2002 senesinin başlarında yayınladığı tekli albümüdür. Tekli hiçbir ülkede top kırka girmeyi başaramadı, ama şarkılar, özellikle "Mr. Bojangles" 2002 senesinde Avrupa'da azımsanmayacak bir radyo liste başı(hit) oldu. Burada tekli albümün piyasaya sürüldüğü formatlar ve albümdeki teklilerin şarkı listesi bulunmaktadır. European CD Maxi İngiltere millî basketbol takımı İngiltere millî basketbol takımı, İngiltere'yi uluslararası turnuva ve maçlarda temsil eden basketbol takımıdır.Şu ana kadar uluslararası turnuvalarda üst düzey bir başarısı yoktur. 1946 Avrupa Basketbol Şampiyonası: 10 takım arasında 10. oldu Colin Hunt, Douglas Legg, John Hart, Ronald Legg, Frank Cole, Arthur Lee, Derius Hewitt, Stanley Weston, Ken Dight, Charles Watson (KoÃ§: W.Browning) 1948 Yaz Olimpiyatları: 23 takım arasında 20. oldu Colin Hunt, Douglas Legg, Ronald Legg, Frank Cole, Robert Norris, Stanley Weston, Lionel Price, Trevor Davies, Malcolm Finlay, Stanley McMeekan, Sydney McMeekan, Alexander Eke, Harry Weston 1955 Avrupa Basketbol Şampiyonası: 18 takım arasında 12. oldu Arthur Cladingboel, Reg Fearn, William James, Gordon Cook, Dennis Wilkinson, Colin Wedge, Alan Bruce, Ugo Agnelli, Wilf Byrne, Keith Ledbrook, Michael Roblou, Ronald Rix, N.Smith 1961 Avrupa Basketbol Şampiyonası: 19 takım arasında 19. oldu Raymond Kirk, Kornel Tober, Alan Wardle, Peter Creasey, Wilfred Byrne, Alan Tillot, Alan Hildyard, Ronald Hextall, Geoffrey Kaiser, Dennis Wakefield, George Whitmore, Terry Keogh (KoÃ§: Thomas Vaughan) 1981 Avrupa Basketbol Şampiyonası: 12 takım arasında 12. oldu David Lloyd, Neville Hopkins, David Berry, Martin Clark, Paul Richards, Nick Burns, Clive Hartley, Jim McCauley, Ian Day, Paul Stimpson, Dan Lloyd, Karl Tatham (KoÃ§: Victor Amber) Hrisis Mihail Hrisostomos "Hrisis" Mihail (Yunan: Χρυσοστομος "Χρύσης" Μιχαήλ, 26 Mayıs 1977, Lefkoşa), ortasaha mevkiinde görev yapan Kıbrıs Rumu futbolcudur. 2003'ten beri APOEL takımında oynamaktadır. APOEL ile 3 A' Katigorias şampiyonluğu, 2 Kıbrıs Kupası ve 3 Kypriaki Aspida kazanmıştır. Ayrıca 2000 yılından beri Kıbrıs Cumhuriyeti millî futbol takımı forması giyen futbolcu, o zamandan bu yana 59 kere millî formayı giymiş, bu maçlarda 7 gol atmıştır. Kaliforniya davarbaşı Kaliforniya davarbaşı ("Semicossyphus pulcher"), Doğu Pasifik Okyanusu'na ait bir balık türü. Monterey Körfezi ile Kortez denizi arası doğal yaşam alanlarıdır. Boyları 91 cm'ye, kiloları 16 kg'a kadar ulaşabilir. Erkekleri beyaz bir çene ile birlikte siyah bir baş ve kırmızı ağırlıklı bir gövdeye sahiptir. Dişileri ise pembe renktedir. Genç nesil genellikle parlak kırmızı bir görünüme sahiptir. Genellikle yengeçlerin, ıstakozların, yumuşakçaların, denizkestanelerinin bulunduğu Kelp ormanlarını, kayalık resifleri tercih ederler. Yasumis Yasumi Yasumis Yasumi (Yunan: Γιασουμής Γιασουμή, 31 Mayıs 1975, Larnaka), Kıbrıs Rumu profesyonel forvet futbolcusu. AEK Larnaca takımında oynamaktadır. PAOK Thessaloniki FC tarafından serbest bırakılmasından sonra yeniden adaya döndü. Yasumi 63 kez Kıbrıs Cumhuriyeti millî futbol takımının formasını giydi. Paraskevas Hristu Paraskevas Hristu (Yunan: Παρασκευάς Χρίστου, 2 Şubat 1984, Larnaka), Kıbrıs Rumu futbolcudur. Defans mevkisinde görev almaktadır. 2007'den beri Kıbrıs Cumhuriyeti millî futbol takımında 24 maça çıktı. Şu an Omonia'da oynamaktadır. Futbol kariyerine AEK'nın futbol akademisi ile başladı. Andreas Mihailidis Andreas Mihailidis (Yunan: Ανδρέας Μιχαηλίδης, 29 Aralık 1952, Limasol), Kıbrıs Rumu eski futbolcu ve teknik direktör. Kıbrıs Antrenörler Federasyonu'nun başkanlığını yapmaktadır. 1979'da antrenörlük kariyerine başladı ve birçok takımın teknik direktörlüğünü yaptı. 1999-2000 sezonunda APOEL Nicosia'nın başında yer aldı. Spiros Kastanas Spiros Kastanas () (d. 12 Aralık 1962), Kıbrıslı eski millî defans futbolcusu. Kariyerine 1987'de Ethnikos Achna'da başladı. 1989'da Anorthosis Famagusta ile anlaşarak toplam yedi yıl boyunca bu kulüp