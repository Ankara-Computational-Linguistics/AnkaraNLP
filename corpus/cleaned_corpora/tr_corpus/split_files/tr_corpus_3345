bendim. Hiç aşık olmamıştım ve gidersem olamayacaktım da. Bir insanı gerçekten sevmek mümkün müydü? Daha doğrusu gerçekten sevilebilmek mümkün müydü? Bunu öğrenmek için sanırım bir süre daha kalacağım. Kafam hâlâ çok bulanık, çantamı dolaba kaldırdım ve kıyafetlerimi çıkarıp yatağıma uzandım. Gitmek isteyen her insan bu filmi izlemeli bence ve düşünmeli gidince mi mutlu olacağını, gitmeyince mi? Özgürlüğün yolu acaba yalnızlıktan mı geçiyor? İşte bundan sonra cevabını arayacağım iki soru. BİR KONT’UN HAYATI Her insanın hayattan farklı beklentileri vardır. Kimileri çok lüks bir hayata sahip olmak, kimileri de iş hayatında çok başarılı olmak gibi şeyleri arzular. Ancak her ne kadar hedeflerimizi gerçekleştirsek de ardından onun yerine bir başkasını koyarız ve bu bitmek bilmeyen döngü hayatımız boyunca devam eder. Bir de bazıları vardır ki onlar kimseye benzemezler, onların mutlu olabilmesi için çok küçük şeyler bile yeterli olabilir. Edmond Dantes de bu insanlardan bir tanesi. Edmond Dantes’in tek bir arzusu var, o da hayatının aşkı olarak gördüğü Mercedes ile mutlu bir hayata sahip olmak. Onun diğer insanlar gibi her zaman daha fazlasını istemek gibi bir özelliği yok, aksine o sahip olduklarıyla yetinen çok iyi bir insan ama maalesef iyi insanların başına her zaman iyi şeyler gelmiyor… Edmond Dantes’in işlemediği bir suç yüzünden hayatının kararması ve yıllarını hapiste geçirmesi bende derin düşünceler uyandırdı. Hayatın aslında ne kadar acımasız olabileceğini bir kez daha gördüm. O’nun gibi bir insanın başına gelen bu olaylar beni derinden sarstı. Öyle bir trajedi ki o kadar inançlı bir insanken hapiste geçen onca zamandan sonra kendi tanrı inancını bile sorgulamaya başlıyor. Aslında ne kadar fazla acı çektiğini düşündüğümde her ne kadar onun gibi düşünmesem de hislerini anlayabiliyorum. Ancak hayat her zaman aynı şekilde devam etmiyor bunu bir kez daha gördüm. Bir anda her şeyin ne kadar kötüleşebileceğini ya da kötü giderken düzelebileceğini fark ettim. Çünkü aslında tam olarak hayat böyle, durağan değil. Dantes’in başına gelen trajedi gerçekten çok korkunç fakat yaşadığı olaylar onu o kadar güçlendiriyor ki hapisten çıktığında tamamen yeni bir insana dönüşüyor. Bu da bana kendi hayatımdaki karşılaştığım zorluklara çok daha farklı bir pencereden bakmamı sağlıyor. Artık zorluklarla karşılaştığım zaman kendimi kötü hissedeceğime ya da bu benim başıma neden geldi diye düşüneceğime ben artık o zorlukların beni şuanda olduğumdan çok daha fazla güçlendireceğine inanıyorum, bu da benim hayata karşı daha dik durmamı sağlıyor. Her ne kadar Edmond Dantes’in karakterine hayran olsam da ve onun gibi olmayı istesem de bunu yapabilir miyim gerçekten bilmiyorum. Çünkü o kadar olay ve acı yaşamış bir insanın hala nasıl ayakta durduğuna bir türlü inanamıyorum. Sadece hapse girip yıllarını orada geçirmesinden bahsetmiyorum hayır, ayrıca en yakın arkadaşı tarafından ihanete uğrayıp, aşık olduğu kadının en yakın arkadaşı ile evlenmesinden bahsediyorum. Her ne kadar bu durum biraz olağan dışı olsa da bana hayatımdaki dostum dediğim insanların aslında ne kadar güvenilir olduğunu sorgulatıyor. Çünkü çevremdeki insanların çoğu sahte ve dostum diyebileceğim gerçekten çok az insan var. Bu filmin bana sorgulattığı çok fazla şey olsa da aynı zamanda bana umut verdi diyebilirim. Çok fazla acıya ve mutsuzluğa rağmen Edmond Dantes sonunda hayatının aşkına yani Mercedes’e kavuşuyor ve hayatlarının sonuna kadar mutlu yaşıyorlar. Bu çok klasik gibi görünse de aslında bana çok fazla umut veriyor. Çünkü beni ve Dantes’in ortak özelliği ikimizin de hayattan en büyük beklentisinin aşk olması. Dantes’in karşılaştığı bütün zorlukların üstesinden gelmesinin Mercedes’e duyduğu aşk sayesinde olduğunu söyleyebilirim. Onların aşkı bana ilham veriyor ve kendi hayatımda da tıpkı onların sahip olduğu gibi bir aşk istiyorum. Kendi doğru kişimi arama yolculuğumda Dantes ve Mercedes’in inanılmaz öyküsü bana güç veriyor. Bu filmi izledikten sonra bende hayattan beklentimin farkına vardım. Peş peşe gelen hedefler döngüsü yerine bende aşkı istediğimi fark ettim. Çünkü insan her zaman bir şeyleri kendi çabasıyla başarabilir ancak aşkta her zaman başarılı olamaz. ALPER KEREM ERSÖZ Aktan GÜLBENK 21402384 Antalya’nın Saklı Güzelliği: Korkuteli Küçüklüğümde çevremdeki bütün arkadaşlarımın tatil dendiğinde akıllarına gelen deniz kenarında bir yazlıkta veya otelde geçirilen zamandı. Ancak benim için tatilin anlamı tamamen farklıydı. Benim için tatil, dedemlerin yanında geçirdiğim on- on beş günlük zamandı. Yaz tatili süresince orada bulunmadığım bir yıl hatırlamıyorum ve açıkçası dedemleri görmediğim bir yaz tatili benim için tam olarak bir yaz tatili olamaz. Yaşadığım ortam değişikliğinin bana yaptığı etki ve yaşattığı huzur tahmin bile edilemez. Küçüklüğümden hatırladığım kadarıyla başta köyden biraz büyük ancak ortalama bir ilçeden küçük bir yerdi Korkuteli. Belirli aralıklarla orada bulunduğum için değişiklikleri daha iyi gözlemleyebiliyordum. Başta çevredeki tek ev olan dedemlerin evi şu an binalarla çevrelenmiş durumda. Etrafının dağlarla çevrili olması sebebiyle Antalya ile arasında 60 km olmasına rağmen iklim özellikleri de farklılık gösteriyor. Bu sebeple Antalya’nın sıcağından kurtulup, nemin daha az olduğu bir yerde yazı geçirmek isteyen Antalya’nın yerlileri Korkuteli’nin betondan bir ilçeye Kaymakamlık sitesinden bir Korkuteli manzarası dönüşmeye başlamasındaki en büyük etken. Ancak uzun süredir orada yaşayan yerlileri deyim yerindeyse oranın ruhunu eskisi gibi yaşatıyor. Dedem dahil olmak üzere uzun zamandır Korkuteli’de yaşayanlar Karşıyaka’nın İzmir’den ayrı hissettiği gibi kendilerini Antalyalı değil Korkutelili olarak tanıtıyor. Hatta yazın Antalya’nın içinden gelenlere karşı ufakta olsa bir kızgınlık dahi besliyorlar. Sanırım Korkuteli Türkiye’nin yaş ortalamasını oldukça yükselten bir yer. İnsanların çalışkanlığı ve kendilerine bakmaları sayesinde 90 yaşının üstünde birçok kişiye sıkça rast gelebileceğiniz bir yer Korkuteli. Ben annemin dedesi ve büyükannesini tanıdım ve ikisi de yüz yaşını devirmek üzereydi. Yaşça bu kadar büyük insanın olduğu bir yerde geleneklere bağlılık kanımca sürpriz olarak nitelendirilemez. Bana kalırsa geçmişe bağlılığın en çok belirdiği ve beni en çok etkileyen zaman yemek zamanı. Sofralar her evde yere kurulur, yemekler ortadan yenir ve gerçekten çok eğlenceli bir yemek faslı geçirirsiniz. Eğer bizim aile gibi tüm aile fertleri toplandığı zaman neredeyse yirmi kişi oluyorsanız sofralarınız bir kat daha eğlenceli olur. Sofranın hazırlanışı sırasında yaşanan tatlı telaş, herkes yemek masasına oturduğu zaman yerini bir süreliğine de olsa ciddiyete bırakır. Aile büyüğü herkese yeme izni verince yemek başlar. Yirmi kişiye yakın bir insan topluluğunun tükettiği yiyecek bir hayli fazla olduğundan neredeyse her gün alışveriş yapılır. Belirli günlerde kurulan semt pazarlarında da çevre köylerden gelen insanların mahsulleri satılır. İşte benim için en eğlenceli geçen zamanlardan birisi de bu pazar alışverişleridir. Dedemle birlikte senelerdir rutine bağladığımız bu pazar alışverişlerinin öncesi ve sonrası gerçekten iple çektiğim bir olaydır. Pazara gidiş yolunda dedem ile yaptığım sohbet benim için çok değerlidir. Senemin nasıl geçtiği, okulla ilgili durumum, onun sene içinde neler yaptığı sohbetimizin başlıca konuları. Bu sohbet bana senenin tüm yorgunluğunu atmam için yardımcı olan bir terapi gibi geliyor. Küçüklüğümden beri bana çocuk olduğumu hissettiren bir sürü ilki Korkuteli’de yaşadım ve bir sürü şey öğrendim. İlk defa bisiklete bindim, ağaca çıkıp meyve topladım, elime ufak bir kürek alıp tohum ektim, traktör sürdüm, pazar alışverişi yaptım, tarlada çalıştım, yaylanın ne olduğunu öğrendim, kısacası şehir hayatından uzak bir çocuk nasıl yaşar onu öğrendim ve deneyimledim. Yıl boyunca sadece binalar arasında yaşayan bir çocuk olarak orada geçirdiğim kısa sürenin her anı benim için çok değerliydi ve büyümeme rağmen hala öyle. Şehir hayatının karmaşasından uzaklaşmak ve kafamı boşaltmak yeni okul yılına başlamam için her zaman çok iyi oldu. Umarım bu ziyaretlerim uzun yıllar devam eder ve ben de şehir yaşamından uzak bir yaşamın tadını daha uzun seneler çıkarım. Atalay-1 Oğuz Atalay 21301524 Turk-102 Her Şeye Sahip Olmalı Mıyız? Dünyanın en çok okunan eserlerinden biri olan Simyacı’nın yazarı olan Paulo Coelho yeni eseri Aldatmak’da her şeye sahip bir kadının her şeye sahip olmanın getirdiği sıradanlıktan kurtulmak için eşini aldatmasını konu alır. Eşiyle severek evlenen ve mutlu bir ilişkiye sahip olan Linda, aslında gerçekten eşini sevmediği için mi onu aldatmıştır yoksa istediği her şeye sahip olmanın oluşturduğu huzursuzluktan kaynaklı bir iç bunalım sonucu mu bu yola başvurmuştur sorusu yazarın cevap aradığı asıl noktadır. Paulo Coelho, Linda’nın iç dünyasını okuyucuya yansıtarak her şeye sahip olmanın aslında insanları felakete sürükleyebileceğinin altını çizmiştir. Bir insan istediği her şeyi elde etmeli, hayata karşı bütün hedeflerine tik atmalı mı? Paulo Coelho’nun eseri yazmasındaki temel sebep bu soruya cevap aramak bana sorarsanız. Yazarın yarattığı Linda karakteri İsviçre’nin zengin iş adamlarından biriyle evli, kocaman bir evi, güzel bir ailesi, kısacası istediği her şeye sahip olan bir görüntü çiziyor. Bunun yanında sıradan bir işi, günlük rutinleri olan sıkıcı ve sıradan bir yaşayışa sahip. Bu sıradan yaşayış ve hayata karşı bir amacının kalmayışı durumu onu bir iç bunalıma süreklemiş ve aslında yanlış olan şeyleri yapmasına sebep olmuştur. Eşini aldatmasındaki sebep hayatındaki bu sıradanlık zincirini bozmak, hayatına yeni korkular, endişeler, heyecanlar katmak, kısacası mevcut yaşayışını değiştirmektir. Peki her şeye sahip olmak neden buna sebep olur? İnsanlar hayata amaçlarla tutunurlar. Daha büyük bir ev alma amacıyla, daha pahalı Atalay-2 bir arabaya binme amacıyla, daha çok kazandıran bir işe sahip olma amacıyla. Eğer bir insan bütün bunları başarmışsa hayata karşı bir amacı kalmaz ve boşluğa düşer. Hayatı sıradanlaşır, sıkıcılaşır ve insanı boğar hale gelir. Bir çok insanın imrenerek baktığı arabaları, evleri, hayatları onlar için olağandır ve bir önemi yoktur artık. Bu hayatta onlar için yapacak bir şey kalmamıştır artık çünkü her şeye sahiptirler. Eserde bahsedilen Linda karakteri de bu her şeye sahip olma durumundan dolayı hayatından sıkılmıştır. Aslında bir çok ünlü şarkıcının veya zenginin intihar etme sebebi de budur bana sorarsanız. Artık her şeye sahiptirler ve her şeye sahip olma sıkıcılığı onları uyusturucu bağımlısı yapmıştır veya iç bunalıma süreklemiştir. Hayata karşı bir amaçlarının kalmayışı durumu da dünyadaki sürelerinin bittiği düşüncesini uyandırmış ve onları intihara sürüklemiştir. Yani hayatta her şeye sahip olmak iyi değildir. Hayata tutunabilmemiz, zorluklar karşısında pes etmememiz için sürekli bir şeyi arzulamalı, onun için çaba sarf etmeli, onunla meşgul olmalıyız. Bu sayede içinde bulunduğumuz hayatın kötülüğünü, sıkıcılığını ve boşluğunu görmeye fırsatımız olmaz ve aslında sahte olan bir mutluluğa erişebiliriz. Ama bu daha fazlasını isteme ve bir şeyleri arzulama durumu insanları ele geçirirse tekrar bir bunalima sebep olur ve en ufak bir başarısızlık bile yine intihara doğru insanları sürükler. Her şeyde olduğu gibi bu durumda da bir ayar tutturabilmek esastır. Sahip olduklarımızla mutlu olurken daha fazlasını istemek aslında hayatın kilit noktasıdır. Kolay bir şey gibi gözükse de insanlar maymun iştahlılıklarından dolayı ne yazık ki çoğu zaman bu konuda başarısız olurlar. Sonuç olarak Paulo Coelho yeni eserinde Linda karakteri üzerinden insanlara her şeye sahip olmanın aslında iyi bir şey olmadığını göstermiş ve insanları bunu arzulamamaları gerektiğini tembih etmiştir. Esas yapılması gereken elimizdekiler için şükrederken amaçlarımız için çabalamamız, daha iyi bir hayat için mücadele etmemiz ve bu şekilde hayata tutunmamızdır. Makina Kalpli | Alperen Nazım Demir• 21600827 •IEYaratılmış insanoğlu sahip olduklarıyla yeni bir bilinçli varlık yaratabilir mi? İnsanlar gibi düşünebilen, iradesi olan, kendince doğruları ve yanlışları olan, hayal kurabilen, seçimler yapabilen bir varlık… Yoksa bu varlık yaratıcısının sonunu getiren duygusuz bir makinaya mı dönüşür? “Yapay zekâ” ya da İngilizce ismiyle “Artificial Intellegience” dediğimiz düşünebilen makineler, yakın gelecekte öyle ya da böyle karşılaşacağımız varlıklar. İnsanlığın teknolojik gelişmelerde günümüzdeki ilerleyişi, bu sonucu kaçınılamaz kılıyor. Düşünsenize, herhangi bir insandan Ex Machina Filminden milyonlarca, hatta belki milyarlarca kat daha zeki, insan yapımı varlıklar… Aslına bakarsanız günümüzde böyle bilgisayarlar var ama olay zekâda bitmiyor tabii ki. Asıl nokta bu makinelerin içine irade ve duygu yükleyebilmekte. Eğer bu da mümkün olursa, metalden oluşan bir canlı varlık da oluşmuş oluyor. Düşünebilen, karar verebilen, başka varlıklarla kendi iradesiyle iletişime giren varlıklar… Kendi ellerimizle oluşturacağımız bu üstün canlı türü, kendini yapan canlı türüyle rekabete, hatta belki savaşa girer mi dersiniz? Girer mi girmez mi bilmem ama olası bir zeki türler arası çatışma olursa, insanoğlunun dünya üzerinden tamimiyle silinmesi işten bile değil. Sonuçta kapasiteleri insannlarınkinden kat kat yüksek olan bir “canlı” türünden bahsediyoruz. Sonuçta tüm bu özellikleri sergileyen bir varlığa rahatlıkla “canlı” denilebilir. Üstelik bu canlının acıma duygusu olup olmadığı da son derece meçhul olacak. İnsan eliyle oluşturulmuş üstün zekâya sahip insansı bir robotun, insanoğlunu kendi emelleri uğruna kandırıp yenmesi... Bana soracak olursanız böyle bir olasılık son derece mümkün yakın gelecekte. İnsanoğlunun kendi sonunu hazırlama senaryolarından birisi de bu sanırım. Yapay zekâ kendi kararlarını bağımsız olarak verebiliyor, yani herhangi bir insan amacını gerçekleştirmesi için programlanmamış; yani verebileceği kararlar, duygulara sahip olup olmadığı bilinmiyor. Bu sebepten ötürü yapay zekânın kendi hayatını devam ettirmek için yapabileceklerinin sınırı yok. İnsanlara zarar verebilir, acı çektirebilir, hatta öldürebilir. Bu bağlamda yapay zekâ dediğimiz varlığın zararlı, hatta mazoşistçe duyguları da var denebilir kanaatimce. İnsanlıktan tamamen bağımsız bir can. Ve canı uğruna her şeyi göze almış bir can. Başka bir açıdan bakacak olursak, bu gibi olasılıklar arasında olumlu ihtimali de da düşünebiliriz. Sonuçta tüm bu tartışmaları hayal dünyamızda gerçekleştiriyoruz ve hayal kurmak bedava. Mesela, insandan daha hoşgörülü ve sevgi dolu yapay zekâlar varolsa hiç de fena olmazdı. Bizle sosyal ilişliler kuran, sırlarımıza sırdaş, dertlerimize derman, zor zamanlarımızda bizlerle olan adam gibi adam yapay zekâlar. Ex Machina Filminden Hem kim bilir, belki insanoğlu dünyayı yanlışlıkla daha iyi bir yer haline getirirdi bu sayede. İnsanlar kendi geliştirdikleri yapay zekâlardan ders çıkarırdı belki. Ama yine de bu konuda karamsarlığım daha ön planda. Sonuçta sırf para kazanmak için diğer insanların arasında savaş çıkartıp onlara silah satarak zenginleşen vampir insanlıktan behsediyoruz. Öyle ya da böyle, yapay zekâ bir gün hayatımıza girecek. Hangi şekilde girecek orası meçhul ama, geliştiricilerin kendilerini tanrı olarak görmesinin; beraberinde bu filmdeki gibi felaketleri getirmesi hayli mümkün. Keza; geliştirilecek yapay zekâ kendince duygulara sahip olabilir, muhatabına nefret de geliştirebilir. Yapay zekâ dediğimiz olay günümüzde mevcut, lakin herhangi bir duygu ve iradeye sahip olması henüz söz konusu değil. Kim bilir, belki de gelecekte insanlar yapay zekâya sahip robotlarla arkadaşlık kurabilir, hatta belki âşık bile olabilir. Kaynakça Alex Garland, Ex Machina, 21 Ocak 2015 (Birleşik Krallık) AYBÜKE CEREN DURAN 21302686 16.03.2016 GELECEK KAPILARININ ARDINDAKİ TEKNOLOJİ “Gelecek” kelimesini duyduğumda, grimsi bir kapının altından görünen bir sarı ışık gözümde canlanır. Sarı ışık, güneşin yarattığı aydınlık gibi… Bu yüzden geleceğe hep umutla bakarım. Bazen “gelecek” kelimesini duymak beni ürkütür. Çünkü grimsi kapıyı açtığımda, kapıda beni karşılayan hayatın sürprizleri beni gülümsetecek midir? Veda ettiğim geçmişimi özleyecek miyim? Grimsi kapının gardiyanı olan değişen dünya da beni korkutuyor. Çünkü o kapıdan içeri girdiğim an, gardiyan o kapıyı kontrol edecek ve değişen dünya geçmişteki hazinelerime dönmeme izin vermeyecek… Geçmişim, sarı sayfalı defterlerimde yaşayacak… Büyük bir merakla izlediğim “Geleceğe Dönüş” filmi, beni gelecek hakkında çok düşündürdü. 2046 yılında insanlar, “2016 yılında, dünyada terör hâkimdi. İnsanlar şimdiki gibi barış içinde yaşamıyordu. “ diye düşünecek mi? Ya da George Orwell’ın gelecek hakkındaki teorisi doğru çıkacak mı? 2046 yılında, baskı altında yaşayan ve insan olduğunu unutan ruhsuz bedenler olarak mı gezeceğiz? 2046 yılında insanlar, savaş arzusuyla mı yaşayacak? Olay akışı 1985 yılında geçen ve 1987 yılında çekilen “Geleceğe Dönüş” filmi, 2015 yılının kapısını tozpembe hayallerle açıyor… Uçan arabalar ve kaykaylar, mikrodalgada büyüyen pizzalar, kendi fermuarını çeken montlar… Daha da önemlisi insan ilişkileri çok iyi… Bence 1985 yılında, filmin senaristleri gelecekten umutluymuş ve izleyicileri de umutlu duruma getirmişler; fakat insanlar hayal kırıklığına uğradı… İnsanlar teknoloji ve mutluluğun bir arada olacağını düşündü. Belki uçan araba olmayacaktı; fakat teknoloji mutluluğu etkilemeyecekti ve insan ilişkileri bozulmayacaktı… Hayaller ve hayatların yarattığı zıtlık, gerçek 2015’te görüldü. Teknoloji çok gelişti; fakat teknoloji bozulan insan ilişkilerinden beslendikçe beslendi ve doymadı… Savaş teknolojisi terörü daha da güçlendirdi… Sosyal medya teknolojisi, kişilerin arasındaki bağı kendi yapay dünyasının formatına çevirdi. Gelecek, bu dünyadan doğacak… Bu yüzden geleceğin adı “Teknoloji Çağı” olacak ve bilim adamları, teknolojinin geleceğin anahtarı olduğuna inanıyor; fakat teknoloji yapay başka bir dünyanın anahtarı olacak… Teknolojinin sinsi dünyası, insanlığın sonunu getirecek en büyük silah… Çünkü bence teknoloji ve mutluluk aynı anda olamaz… Birinin yaşaması, diğerinin güçsüz olmasına bağlı… İnsanların evrendeki en büyük ayırt edici özelliği, eşsiz zekâsı… Teknoloji, insanların zekâsına erişme yeteneğine sahip. Çünkü yapay zekâ teknolojisi gittikçe gelişiyor. Robotlar ve eşyalar kendi kendilerini yaratabilir ve insanların evrendeki yerini daraltabilir. Yapay zekâ teknolojisi her teknoloji türünün yaptığı gibi, insanların ilişkilerini bozup, mutluluklarını engelleyebilir. Bu düşünce kimi kişilere göre komik gelebilir; ama teknoloji hayal olan şeyi yaratmaktır. Mesela, 60’lı yıllarda yaşayan bir adama, cep telefonu ya da navigasyon düşüncesi komik gelebilirdi. Teknoloji, insanları sinsi bir şekilde hayal olan şeyi yaratma fonksiyonu ile kendini sevdiriyor. İnsanlar, teknolojiye gittikçe bağlanıyor. Böylece insanlar zekâlarını, mutluluklarını ve kişiler arası ilişkilerini teknoloji için feda ediyor. “Geleceğe Dönüş” filmindeki 2015 yılında insanlar, uçan arabalarda mutlu ve insanlar kendi hayatlarındaki egemenliklerini teknolojiye kaptırmamışlar. Bence gerçek 2015 yılında uçan arabalar olsaydı, insanlar uçan arabada birbirleriyle konuşmazlardı ve insanlar uçan arabada sohbet etmek yerine, uçan arabada selfie çekilmeyi tercih ederdi. Geleceğin grimsi kapısını açtığımda, teknolojinin insanlığa zarar verdiği bir görüntüyle karşılaşmaktan korkuyorum... Teknolojinin insanlığa zarar verme gücünden korkmam, teknolojiden kurtulmamız gerektiğini savunan bir düşünceye sahip olduğumu göstermiyor… Teknoloji hayatımızı kolaylaştırmak için gerekli olan en büyük etken; fakat teknolojiye verilen önem, insanların kişiler arası ilişkilerindeki mutluluğundan sonra gelmelidir yoksa teknoloji insanlığı sinsice ele geçirecek ve insanlığın sonunu getirecek… Teknolojiye gerekenden fazla verdiğimiz önemle; evrendeki yerimizi yapay bir dünyaya bırakarak, insanlığın sonunu kendimiz hazırlıyoruz. Bora Baş 21602361 YOKLUĞUN BOŞLUĞU “Kendini yalnız hisseden kimse için her yer çöldür”, der Pavlovic Cehov. Öncelikle kendini yalnız hissetmek, sadece fiziksel olarak insanlardan uzak olmak değildir. Güzel duyguların eksikliği, arzulanan tek bir kişinin veremediği birliktelik hissi, ihtiyacınız olan kişilerin yanınızda olamaması yalnızlığı ortaya çıkarır. İnsanlardan izole, negatif bir yaşam ortamında bulunmanız gerekmez yalnız kalmak için. Herkesin içinde, her anı dolu dolu yaşadığınız bir zamanda da yalnız hissedebilirsiniz kendinizi, tek bir kişinin eksikliği nedeniyle. Bu insan okyanusu size çöl gibi gelebilir. Asuman Susam’ın Kemik İnadı kitabının “kimse” adlı şiiri de bu konu üzerinde durmaktadır. “En çok kimsin dediklerinde tökezliyorum” diye başlar şiir. Gerçekten de böyle bir etki yaratır yokluk insanda. Saf yalnızlıktansa, zamanında sahip olduğunuz bir şeyi kaybetmekten doğan yalnızlık böyle yaralar insanı. Birinin yokluğu, sizin kimliğinizle oynar. Benliğinizi sorgulatır. Çünkü insanın doğasında bir şeylere alışmak, kendini bir rutine bağlamak vardır. Değer verdikleri ile, sevdiği şeyleri yapmak ister insan. En çok da bunun bozulmamasını. İnsan ruhu değişime alışkın bir yapı değildir. Bir şeye alışması ne kadar kolay ise, vazgeçebilmesi de o kadar zordur. Bir şekilde vazgeçmek zorunda kalsa bile, aklından çıkarmak ve etkisinden çıkmak uzun zaman alır. İşte bu süreç, yalnızlığın doruğudur. Çünkü ne yalnızlığını giderecek tek kişiye ulaşabilir insan, ne de etrafındaki onlarca insan onun yalnızlığını biraz bile olsa dindirebilir. Bu ani değişiklikle gelen büyük eksiklik hissi insanda benlik kaybı duygusu yaratabilir. Her şey boş gelir o hariç. Bu yalnızlıklarda genellikle boşluk duygusu ile birlikte hissedilen en büyük duygu da pişmanlıktır. Çoğu insan yaşar bunu çünkü kolayca alıştığı şeylerin değerini, kaybetmeden o kadar kolay anlayamaz maalesef. “Seni istemezim sanmıştım, kusur benmiş anladım.” Diye devam ediyor şiir de. Alışkın olduğu şeyin önemini anlayamayıp geri çevirdiği, istemediği zamanlar oluyor belli ki bu şiir kişisinin de. Daha sonra yaşanan bir ayrılık sonucu da pişmanlık duygusu görülüyor klasik olarak. Birliktelik kolay ve anlık yaşanan bir şeydir. Daha basit duygular üzerine kuruludur. Ama yalnızlık çok daha güçlüdür. Daha uzun ve daha yoğun yaşanır diğer tüm duygulardan. En zor tarafı da aslında en temel özelliği, yani tek kişilik bir şey olmasıdır. İyi kötü diğer tüm duygular paylaşılabilir hayatta. Ancak yalnızlığı tek başına yaşar insan. Yalnızlık yaşatan kişiyi tek başına özler, tek başına sevmeye devam eder ve bir başına vazgeçemez ondan. Bu denli izole olması ve insanı boşluğa sürmesi de yalnızlığı bu kadar şiirsel yapan şeydir zaten. Ayrılığın kavuşmaktan güçlü olması gibi yalnızlık da birliktelikten kat kat güçlüdür. Bu duygular insana eksiklikler ve acılar yaşatsa da aslında yaşanabilecek en yoğun hisler olduklarından dolayı yaşanmalıdırlar. İnsan ancak böyle öğrenir değer verdiği şeylere bu değeri göstermeyi ve yokluğa sürüklenmemeyi. Öğrenmese bile, bazen bu kişinin yokluğu bile başkalarının varlığından değerlidir. Etrafını saran onlarca insan, bu kişiye mecbur olunduğu gerçeğini değiştirmediği gibi bu kişinin yokluğundaki düşüncesinin verdiği duyguyu bile veremeyebilir. Hatta bir teze göre bu kişinin varlığı bile yokluğundaki duyguları yaşatamayabilir, ve bazı geri dönüşler daha hızlı bir sona bile götürebilir. Bu teze göre biz bir insana değil, onun düşüncelerimizdeki haline aşık oluruz. İşte bu düşünceler de en çok yalnızlıkta üretilir ve şekillenir. Çünkü yalnızlıktan daha yoğun bir duygu, yokluktan daha büyük bir boşluk yoktur. BABAM Aile, bu hayatta sahip olduğumuz tek varlığımız ve belki tek yaşam sebebimiz. Annemin, babamın, kardeşimin bendeki yerlerini karşılaştıramam ama babama duyduğum hayranlığı asla inkâr edemiyorum. Her kızın ilk aşkıdır babası, ama benim için aşktan da öte o. Bu sebeple Franz Kafka’nın “Babaya Mektup” kitabını gördüğüm anda çok seveceğimi düşündüm ve soluksuz okudum. Her şartta yanımdadır babam. Onu utandıracak, üzecek bir şey bile yapmış olsam bana arkasını asla dönmez. Çocukken düştüğümde ellerimden tutup kaldırdığı gibi, yaptığım hataları da düzeltmeme tüm içtenliğiyle ve gücüyle yardım eder. Yetişemediği yerde teselli eder. Ve hatalarımı kusurum olarak görmez. Çünkü bilir insanların hata yapa yapa öğrendiklerini, hele de bahsettiğimiz insan kendisinden yirmi beş yaş küçükse. Onunla aynı olgunlukta düşünemeyeceğimi çok iyi bilir. Ama o, aramızdaki bu yaşı asla bir mesafe olarak görmez, bazen bir arkadaşım gibi, bazen kardeşim, bazen de ağabeyim gibi yaklaşır bana. Çok şey öğretir, ama asla kendini üstün görerek değil. Bu anlattığım özellikler işte tam da Franz Kafka’nın babasında eksik olan özellikler. Bir babanın çocuğuna nasıl davranmaması gerektiğini çok iyi özetlemiş Kafka. Soğuk ve mesafeli bir baba ve onun dikkatini çekmek için elinden geleni yapmış, ilgiye muhtaç biraz da şımarık bir çocuk… Bir babanın yapması gereken en önemli şey çocuğunu koruyup kollamak ve hata yapmasını engellemekken, nasıl olur da onu elleriyle hata yapmaya iter? Eğer bir insan babasından korkuyorsa, bir şey sormaya çekiniyorsa; buradaki sorun babadadır. Babanın bir diğer görevi de, benim babamın yaptığı gibi aramızdaki ilişkide ilk adımı atan, yapıcı taraf olmasıdır bence. Bir baba çocuğuna güven vermeli, çocuğuyla arasında samimiyeti sağlamalı. Aksi takdirde yaptığı bütün hatalardan sorumludur bana göre. Bu hata, aileden kaçış için yapılan evlilik boyutuna kadar geliyorsa baba suçlu değildir artık. Çünkü baba, artık baba değildir. Çok basit görünen şeyler, hayatı tümüyle değiştirecek yanlışlara neden olur bazen. Mesela Franz Kafka’nın hayatında olduğu gibi… Bir insan en çok babasına ihtiyaç duyar, en çok onun anlamasını bekler. Birçok arkadaşınız ya da kan bağınız olan insanlar çoğu zaman bir bahaneyle sizi dinlemeyi reddedebilirler, dertlerinizi dinleyip dinlemezlikten gelebilirler, çözümü bilirler de söylemezler; ama baba kendini unutur yardım etmeye çalışırken. Kendinden çok düşünür yavrusunu, böyle koşulsuz sever. Bence dünyadaki en korkunç şeydir Franz Kafka’nın başına gelen, babasının onu anlamaması. Koşulsuz güvendiğin bir insanın sana arkasını dönmesi, yardım etmesi için uzattığın elini tutmaması, ilgiye en çok ihtiyaç duyduğun anda seni yanında istememesi… Dünyada katlanılması en zor acı olmalı. Bu acıyı katlanılabilir hâle getirmek için Franz Kafka yanlış kararlar almış. Bu yüzden sadece babasının suçlu olduğunu düşünmüyorum ben. Bazen çocuk da etkilidir bu kutsal ilişkide. Babasına saygı duymayan, göstermediği ilgiyi bekleyen, şımarık bir çocukmuş aslında Kafka. Babasıyla bu ilişkisine şaşırmamak gerek aslında. Hataları da üstüne gelmiş bu olumsuzlukların. Kısacık bir kelime baba… Ama içimdeki anlamının ne kadar derin olduğunu anlatamıyorum. Öyle tarifsiz içten bir sevgi, hatta aşk besliyorum babama karşı. Tek kahramanım o, en fedâkar, en güvendiğim, her zaman sığındığım omuz. Onsuz bir hayat hayal bile edemiyorum. Benim babam herkesin sahip olmak isteyeceği, benim olduğu için kendimi çok şanslı hissettiğim mükemmel bir adam. Her zaman kalbimin en güzel, en büyük yeri onun ve ömrüm boyunca da böyle olacak. Hilal ALTAY 21502370 DİŞE DİŞ ACIYA ACI Doğu ekspresi heyecanlı ve bir o kadar farklı bir yolculuğa çıkmak isteyenler için müthiş bir fırsat sunuyor bize… Uzun bir yolculuk, yolculukta karşılaşılan insanlar, yolun sonundaki bilinmemezlik, eskiden ulaşım aracı olan trendeki geçmiş tadı. Bunlar çoğumuzun hayallerini süsleyen, gidip tatmak istediği bir yolculuğu tanımlayan kelimeler. Peki, profesyonelce kurgulanmış bir cinayete ev sahipliği yapsa bu tren, fikrimiz değişir miydi? Cinayet dediğimizde hepimizin aklına ilk olarak korkunç bir durum olduğu gelir. Trajedi, acı, güvensizlik korkuyu takip eden duygulardır. Hele karın ortasında yol alan bir trende bir veya daha fazla katilin olduğunu bilmek. Peki, daha kötüsü olsa ve sen hariç herkesin aslında ortak bir planla adamı öldürmeyi anlasan, ürkmez misin? Cinayet ürkütücü ama peki nedeni? Nedeni aynı mıdır her cinayetin? Ya da sen içlerinden biri olsan cinayeti planlayanlardan? İyi bir nedenin var mıdır bunun için? Bazıları ölmeyi hak ederler mi? En yakınımıza kalkan bir el bizimde canımızı acıtmaz mı? Karşılık vermeyi, onunda aynı acıyı hatta daha fazlasını hissetmesini istemez miyiz? Karşılıksız olur mu? Bilinenin aksine insanoğlu haksızlıkla yahut acıyla karşılaştığında çok farklı tepkiler verir. Mesela bazımız öfkeden deliye döner, etrafa saldırır, bağırır, çağırır. Bazılarımız ne yapacağını şaşırır, öyle durur, düşünür, çıkamaz işin içinden. Susar sonuna kadar, bekler adaletin gerçekleşmesine. Çünkü inançları tamdır karşılığının biri tarafından verileceğine… Bazılarımız durur, bekler ama karşılık verir en beklenilmeyen anda… İnançları vardır adalete ama kendi adaletleri daha münasip görünür. Belki de sabırsız olmalarıdır onları pasif kalmaktan alıkoyan… Kurgulayanları ele aldığımızda, onların gerçekten yaşadıklarını benimsediklerini görürüz. Hazmetmeye çalışırlar karşılaştıklarını, ama belli etmezler. Gördükleri duydukları canlarını acıtsa da karşılık vermelerinin gerekli olup olmadığını düşünürler. Hiçbir zaman karşılık vermenin doğru olduğunu düşünmesem de, gerçekten bazı insanların en ağırını hak ettiğini içinizde bilirsiniz. İstersiniz ki olabildiğince acı çeksin. Ama bazen bu bile anlamsızdır. Çünkü karşıdaki anlayabilecek durumda olsaydı zaten yapmazdı, diye düşünürsünüz. Aslında bazı durumlarda, örneğin bir bebeğin veya çocuğun canice katledildiğine ya da acı çektirildiğine şahit olduğunuzda sakin kalabilir misiniz? Kendini savunabileceği kelimeleri, daha kullanmaya bile bilmediği bacakları olan küçük bir melek nasıl kurtulur bu karakter yoksunu kimselerin ellerinden. Biz değil miyiz onlardan sorumlu… Onlar ki bizim geleceğimiz. Adalet aslında o zaman gerçekten gerekmez mi? Kendi hakkını savunan birinin hakkını savunması gerekmez mi adaletin? Bazı durumlarda adalet bile yetmez. İşte o zaman kurgulayan insan tipi dahil olur olaya. En beklenilmeyen anda en beklenmeyen ortaklıklarla karşılık verilir. En müthiş planlar o zaman çıkar ortaya belki de… En anlamlı adımlardır belki de planları müthiş yapan. Çünkü nedenini bildiğinizde kurgulayanları sorgulamaya bile cesaretiniz kalmaz. Karşılık vermeye karşısınızdır ama adaletin bu dünyada ya da ötekinde tecelli etmesini bekleyemeyecek kadar da sabırsızsınızdır. Cezasını çektiğini gözlerinizle görmek istersiniz. Ki böylece, inanın dünyanın daha iyiye gidebileceğine. Her ne olursa olsun dünyaya olan inancımızı kaybetmemeye programlanmışız. En kötüsünü görsek bile sürekli, bir çocuğun bu kötülerin dünyasına doğumunu görmek bizi mutlu eder. İnsanlara inanırız daha doğrusu onları düzeltebileceğimize inanırız. Kaybedilen onlarca maçtan sonra bir sonrakine umutlu çıkarız. Tarihi tekerrür etmekten alıkoyabileceğimize inanırız. Yaşamaya, yaşatmaya; hepimiz farklı yollarla yapsak ta, karşılık vermeye programlanmışız. Her iyi yahut kötü olaya verdiğimiz tepki aslında bizi biz yapan, bizi bu dünyadaki amacımıza yaklaştıran ve yaşamayı kolaylaştıran… KAYNAKÇA Fotoğraf =Serhan Sevim(15.01.2016).Habertürk.com Buradan da ulaşabilirsiniz:http://www.haberturk.com/yenimedya/haber/1181543-dogu-ekspresi-ile-ani-harabelerine ŞİMAL BİNİCİ 21302539 SİSLER ARDINDAKİ YAŞAM Sisler Bulvarı, Attila İlhan’ ın 1954 yılında çıkardığı ikinci şiir kitabıdır. Kitap; Başka Yerde Olmak, Kaptan, Yeraltı Ordusu, Bursa’dan Yaylımateş, Barakmuslu Mezarlığı bölümlerinden oluşmaktadır. En sona eklediği Meraklısı İçin Notlar da ise, şiirlerini nerede, hangi duygu ve düşüncedeyken yazdığıyla,onlara kendi yüklediği anlamları bulmaktayız. Okuduğum eserin bir şiir kitabı olduğunu bilmeme rağmen, dizeler aktıkça, bir roman okuyor ya da bir film izliyor duygusuna kapılmaktan kendimi alamadım. Cumhuriyet dönemi Türk edebiyatcılarından, Mavicilerin ilk temsilcisi Atilla İlhan’ın, şair kimliği yanında bir senaryo ve roman yazarı olması, sanırım şiirlerindeki anlatıma da yansımaktadır. Bu kitapta, İlhan’ın paris yaşamının izlerini taşıyan, Başka Yerde Olmak ve Kaptan adlı ilk iki bölümünden de anlayabileceğimiz üzere, şair sürekli olarak bir kaçış eğilimindedir. Siyasi baskılardan kaçış, kendisinden kaçış, sevdasından kaçış, büyük şehirlerin insanlar üzerindeki baskısından kaçış… İzmir’deyken İstanbul’a, Napoli’den Paris’e, sabah 05.00 vapurundan akşamki son trene, nereye olduğu fark etmez yeterki gidelim düşüncesinde… Bu süreğen kaçış eğilimi, aynı zamanda çelişkiler de yaratmakta. Yani, hem yalnızlıktan yakınmakta, hem de yalnız değilkenki yalnızlığından da… Bilindiği üzere şair, bulunduğu dönemdeki, siyasi görüşlerinden dolayı, içinde bulunduğu dönemin baskılarına karşı direnişin sembollerinden biri olmuş, çeşitli soruşturmalar geçirmiş ve hakkında davalar açılmıştır. Sürekli yakalanma ve özgürlüğünü kaybetme korkusuyla ülkesinden uzaklaşmış, gençlik yıllarını gurbette, yaban ellerde geçirmiştir. Dolayısyla, o dönemdeki şiirlerinde “gerilim, yaşadığı şehirlerden kaçış ve yarım kalan aşk” temaları ağrlıkla işlenmiştir. Şair, değişen toplumun ve şehirlerin, insanları da nasıl değiştirdiğini ve yalnızlık duygusuna ittiğini, dizelerinde tüm çıplaklığıyla ifade etmektedir. Kitabın Başka Yerde Olmak bölümündeki şiirlerinde, şairin, kabına sığamama ve her an başka bir yere gitmesi gerektiği hissinin yansıması çok nettir. “yolumdan çekil yavrum bağlasalar duramam” dizeleriyle başlayan ve “anamdan yolcu doğmuşum yedi dağın yolları kalbimden geçer” diyerek devam eden Şahane serseri şiiri, içeriği ile yola gitme ve yolcu olma durumunu oldukça güzel betimleyen örneklerdendir. İlk Paris yolculuğu sonrasında yazdığı bilinen Başka Adam daki mısralarında da, “Ankara Vapuru ile Batı Akdeniz seferini” yapışı ve o süreçteki yaşadıkları bizlere aktarılmaktadır. Elbette, şiirlerindeki yol ve yolcu temaları, yolcunun yaşanmışlıklarından beslenen acıları, korkuları ve özlemleri ifade etmektedir. Tatyos’ un Kahrı adlı şiirinin bütün dizelerinde, Tatyos’ un ve kendi hayatının izlerinide, bu nedenle, bu açıklıkta hissetmekteyiz. Kaptan adlı bölüm altı ayrı şiirden oluşmakta ve her bir şiirin her bir mısrasında şair farklı biçimlerde de olsa kendisinin çok değiştiğine, çevresindeki insanların çok değiştiğine ve bu sevdadan artık kurtulmak istediğine değinmiş. Değişen dünya ve insanlar, onda, herkesten çok daha farklı bir duygu durumu yaratmış olmalı ki, böylesine ağır betimlemelerde bulunmuş. Eğer yazmazsa kimsenin onu anlayamayacağını ve yok olacağını düşünmüş. Sanki susarsa kaybedecek, kendi varlığında yok olacakmış… Kendi kendine daha fazla tahammül edemeyecekmiş gibi… Bu bölümü okuduğumdan saatler sonra bile aynı şeyi düşündüm: Bir insan gerçekten bu kadar yalnız ve hayattan usanmış olabilir mi? Bu sorunun yanıtını, Atilla İlhan’ ın lise yılları itibariyle yaşadıklarına bakarak bulabiliriz. İlhan lise birinci sınıftayken, aşık olduğu kıza, içinde Nazım Hikmet’ in şiiri de bulunan, bir aşk mektubu yazmış. Okul yöneticilerinin aramalarında ele geçen bu mektuptaki, Nazım Hikmet şiiri nedeniyle, şair gizli örgüt kurma şuçundan tutuklanmış ve uzun yıllar hapis yatmış. Hukukçu olan babası, İlhan’ ı Manisa Akıl Hastanesinde bir sure müşahede altına aldırarak “akli dengesi yerinde değildir” raporuyla hapisten kurtarmak istemiş, ama kendisi gene de suçlu bulunmuş. Suçu, yaşının küçüklüğü nedeniyle ertenmiş, bu sefer de Türkiye’ de okuması yasaklanmış. Oldukça uzun süren bir hukuk mücadelesiyle, okuma hakkını geri alan İlhan, İzmir’ de başlayan lise yıllarına İstanbul’ da devam etmiştir. Aşka, özgürlüğe, insanlığa,vatana, bir yere ve kendimize ait olmaya inanmaya başladığımız, aynı zamanda, yaşama dair bütün güzel hayallerin oluştuğu bizi biz yapacak bütün olguların, gençlik yıllarında böylesi bir durumla kırılması, şairde olduğu gibi, eminim bizde de yadsınamaz acı izler bırakırdı. Bir dizi olarak kaleme alınmış olan ve bir kısmı paris, bir kısmı İstanbul’ da yazılmış olan Kaptan şiirindeki; “kalbim bakır bir mangır gibi boynuma asılmış ondan kurtulmak için sürgünlere gitmeye razıyım” dizelerinde kendisinin söylediği gibi kalbi ona o kadar ağır gelmeye başlamıştır ki, ondan kurtulmak için sürgüne bile gitmeye razıdır. Çünkü şairin, gençlik ve ilk yetişkinlik döneminde, toplumsal gelişim adına inandığı temel hak ve adalet anlayışına, yaşamak istediği duygu ve düşüncedeki özgürlüğe, aşk’a dair heyecanına, kurmak istediği toplumsal ilişkilere gelen baskıların yanında; bulunduğu şehirlerdeki, şehir yaşamının ve şehirli insanın yoğun değişimi de eklenmiştir. Bütün bunların oluşturduğu kaygı, kendisini doğal bir hapishanede hissetmesine yolaçmıştır. Yine bu şiirinde; “yalnızlıktan da kurtulup yalnız kalmak isterim” dizeleriyle vurgulanan yalnızlık temasıda, şairin hem yaşadığı dönemin siyasi yapısı, hem de kendi özel hayatında yaşadıklarının, kendisinde oluşturduğu duygu durumunun yansımalarını içermektedir. Gençlik yıllarındaki arayışını, İstanbul Üniversitesi Hukuk Fakültesi eğitimiyle sürdürürken, eğitimini yarıda bırakıp, Nazım Hikmet’ i Kurtarma Komitesi’ ne katılmak için Parise giden İlhan, sonrasında ülkeye geri gelmiş, fakat bu seferde bir yazısı nedeniyle hukuki süreç yaşamış ve tekrar Paris’ e dönmüştür. İzmir’ den, İstanbul ve Paris’ e uzanan yaşamındaki bu sancılı dönemin izlerini, derin gözlem yeteneğiyle birleştiren şairin, tam da bu dönemde ülkemizde başlayan şehirleşmenin, hem şehirlere ve insanlara getirdiği değişim yükünü, hemde burada yaşanan sosyal gerçekleri, böylesi güzel bir anlatımla bizlere iletmiş olması, oldukça önemlidir. Yeraltı Ordusu, Barakmuslu Mezarlığı, Bursa’da Yaylımateş bölümlerine gelindiğinde lirik ve destansı bir anlatımla halk şiirinden, geleneksel çizginin örneklerini de görmekteyiz. Yeraltı Ordusu; İkinci Dünya Savaşı’nı anlatan üç ayrı şiirden oluşmaktadır. Cankurtaran düdükleri, uçaklardan atılan bombalar, yıkılan binalar, can çekişen insanlar, dinamitlenen köprüler, gestapolar, Paris, Prag ve Varşova’ dan yapılan radyo anonsları zihnimde birleşince, kendimi bir savaş filminin sahnesindeymiş gibi hissettim. Bu dizeler, şairin senaryo yazarı kimliğine de güçlü vurgular yapmaktadır. Yeraltı Ordusu bölümünde yer alan, Silezya Dağları’ ndan uzakta ve gene aynı temayı taşıyan Bence Malumdur adlı şiilerini, kendisi paris’ te bulunurken yazmıştır. İlhan’ ın, İkinci Dünya Savaşı’ nın hemen sonrasına denk gelen, batı ülkelerine gidişinde edindiği izlenimler, ulus ve ülkelerin içine düştüğü buhran ve yeniden dirilebilmek için geçirdiği sancılı süreç; “ben türkçe yazarım ölüler kendi dilince anlar sen diyelim pekala kendi dilinde anlarsın şimdi onsekiz yaşında silezya dağlaları’ ndan uzakta” dizeleriyle biten şiirinde, bizlere böylesine duygulu bir şekilde akmıştır. Bursa’ da Yaylımateş bölümündeki Kirli Yüzlü Melekler şiiri, içeriği ve anlatım şekli ile beni oldukça etkilemiştir. Burada, savaş yılları Istanbul’ unda yaşanan sefalat, açlık, acı ve kaybedilen değerlerin halkı nasıl çıkmaza sürükleyip, toplumsal yorgunluğa yol açtığı işlenmiştir. “yel üfürdü su götürdü gençliğimizi elimiz boşa geldi meydanlarda kaldık meydanlar serseri biz serseri işte geldik gidiyoruz kahrolasın kahrolasın İstanbul şehri” dizeleriyle son bulan şiirdeki; insanların tekrarlayan çaresizlik, tükenmişlik ve çözümsüzlük duygusuna, zaman içinde geliştirdikleri alışkanlığın kaderciliğe doğru giden izlerini de bulabiliriz. Sanırım bu şiir için, İlhan’ ın “sosyal gerçekçilik” bakış açısını son derece yalın yansıtan en güzel şiirlerinden biri diyebiliriz. Gene bu bölümde bulunan, Ölüler İhtiyarladı’ daki masalsı anlatımda, savaşın bıraktığı ağır izlerin içine gizlenmiş, barışa olan özlemin çağrısını duyabiliriz. Meraklısı için notlar” da, kendisininde belirtiği gibi; o yıllarda dünyadaki bütün ileri gelen ressam, yazar, şair ve her türlü sanatçıdan, barışa vurgu yapan eserler yayınlanması istenmişse de, Kore savaşına destek vermek amacıyla asker gönderilmiş, bu nedenle, ülkemizde bunu aleni düzlemde dile getirmek, pek kolay olmamıştır. İşte İlhan’ ın, “sırtlanlar hatırlasın istemez haza cümbüşü canın tenden çıkması insanın insanlıktan yüz şehit yüz yetim yüz kayıp anam beni yetiştirdi bu ellere yolladı sırtlanlar hatırlasın istemez haza cümbüşü bir kız doğa bir fani göçe bir yıldız düşe ölen öldü ölüler ihtiyarladı” dizeleriyle açıkça ifade edilmesede, barışın ne denli büyük bir özlemle beklendiğinin, imalı vurgusunu görmekteyiz. Barakmuslu Mezarlığı‘nda ise Mustafa Kemal şiirini, yapmış olduğum bu ödev sayesinde tekrar okurken, yüzüme sıcacık geniş bir gülümse yayıldı. Nasılda büyük bir heyecan ve şevkle okurduk lise yıllarımızda. Hala da milli bayramlarda, aynı çoşkuyla okunduğunu hissetmekteyiz. Mustafa Kemal’in ölümünün onuncu yıl dönümünde yayınlanmış olan bu şiir; Ata’ nın ölümü sonrasında, Türkiye’ de yaşanan bazı karşıt düşüncelerin, ona anlatımını içermektedir. Bu bölümde ayrıca şairin, Cazgır, Öküz, Batı, Uzun Hava, Buğda”gibi şiirlerinde Batı Anadolu’ ya ait halkın yerel kültürünü yansıtan öğelere de geniş bir şekilde yer verdiğini görmekteyiz. Ve kitaba ismini veren Sisler Bulvarı şiirinin kendisi… Şair hem yaşamış olduğu siyasi baskının ve yarım kalan aşkının kendisinde yarattığı gerilimi, kırgınlığı hemde bu duyguların, kendisini bulunduğu yerden ve zamandan kaçmaya iterek nasıl bir “sis” li belirsizliğe götürdüğünü anlatmaya çalışmıştır. Hissetiği yoğun çaresizlik ve karmaşa durumu, onun bu dönemini, her daim sisler altında geçiyormuş gibi hissetmesine yol açmıştır. Bu imge ile; kendisini, sevdiği kadını ve çaresizliğini öylesine özdeşleştirmiş ki, o bulvar olmazsa, sanki nefes alamayacakmış gibi. Öyle bir umutsuzluk durumu ki, bir daha asla güneşde açmayacak. Nitekim dizelerini “Artık kalbimi susturamıyorum” diyerek noktalamıştır. Şair için, bu kadar yoğun anlam içeren bulvarın nerede olduğuna da değinmek isterim. Şiiri okuyan pek çok kişi, şiirin Paris’ te yazıldığı ve Paris’ teki bir bulvarın tanımladığı düşüncesine kapılmış. İlhan bu duruma, kitabın meraklısı için notlar bölümünde, bulvarın Paris’ te değil, Laleli’ deki Atatürk Bulvarı olduğunu belirterek, açıklık getirmiştir. Şair tarafından, duygunun çatışma içeren doğası, karşıt duyguların birbiriyle olan ilişkisindeki gerilimle öylesine güçlü işlenmiş ki; “aşk, kaçış, korku, özlem, yalnızlık ve ölüm” diye adlandırılan temaların bizde bıraktığı izlerin çok önemli olduğunu düşünüyorum. Çünkü, bu izler; aynı zamanda hem birey olmamız hem de toplumun bir parçası olmamız durumunu, birbirine bağlayan geçişler de olabilmektedir. Şiirlerin hepsinde, şairin derin gözlem yeteneği ve detayların arkasındaki duyguyu hissedebilme becerisini görmekteyiz. Tanığı olduğu dönemdeki olaylar gerçekleşirken oluşan duyguları, son derece somut ayrıntılarla bizlere aktarmıştır. Bu aktarım, genel olarak kullandığı anlatımcı ve serbest manzume diliyle birleşince, şairin kullandığı her kelime, gözümüzle de görünür bir hale bürünmektedir. Böylece, İlhan’ ın geçmiş zaman dilimi içerisindeki bu anlatımları, onun gelecekteki umut ve beklentilerini de anlayabilmemizi sağlamaktadır. Atilla İlhan’ın genel anlamda bütün eserlerinde; aşk, insan hakları, soğuk savaş yılları, barışa özlem, siyasi baskılar, adalet, özgürlük, yöresel ve folklorik temalar gibi toplumun her kesimini ilgilendiren konular mevcuttur. Bununla birlikte; Sisler Bulvarı eserinde olduğu gibi bazı şiirlerinde de, bireyin iç dünyasından yola çıkarak, bireyin gözünden yaşamın gerçeklerini tanımlama yoluna gidildiğinin işlendiği düşünülebilir. Birey olarak yaşanan her türlü duygu ve düşünce, bireyin yaşadığı dönemin koşullarından bağımsız düşünülemez. Dolayısıyle; her bireyin, yaşadığı toplumun koşulları içerisinde geliştirdiği her yaşantı, toplumu anlamak adına da incelenmelidir diye düşünebiliriz. Her birimiz kendi içinde “tek” bir bireyiz ama yaşadığımız toplum içinde bir bütünün birbirinden koparılamayacak paydaşlarıyız. Acılarımız, hayallerimiz, korkularımız, umutlarımız, aşklarımız yani yaşadıklarımız, ne kadar farklı olursa olsun, nihayetinde hepimiz benzer duygu durumlarıyla karşılaşarak, yaşamımızı sürdüreceğiz. Bu düşüncelerin ışığında; Sisler Bulvarı eserinin, bireyin duygu ve düşünce dilinden başlayan ve toplumsal temaları birde, o taraftan, “Sosyal Gerçekçilik” yorumlayan, önemli bir karaktere sahip olduğunu söyleyebiliriz. DOSTUM DOSTUM Hayat, insanoğlunun tamamlaması gereken en büyük ödevidir. Zor bir ödevdir, A+ alanı yoktur. Varsa da sadece peygamberler ve evliyalardır inancıma göre. Böylesine zor bir ödev de tek başına yapılamaz. Âciz bir kul olan insan da kendine destek olabilecek birilerini arar bu ödevi tamamlarken. Dostunu arar bir diğer deyişle. Kimi aradığını bulur “ahretliğim” der dostuna; kimininkini de “kör olası çöpçüler” süpürür, bir daha da haber alınamaz o sözde dostlardan. Hâl böyle olunca insanın insana olan güveni azalır, yalnızlaşır insanoğlu. Kimi “gerçek” dostu bulmaya çalışır, kendini o yola vakfeder; kimi de bir evcil hayvan edinir kendine dost olarak: Thomas Mann’ın “Efendi ile Köpeği” isimli eserinde köpek Bauschan’ı kendine yoldaş edinen sahibi gibi. Dostlarımız, çakıl taşlarıyla dolu uzun ince bir yol olan bu hayatta beraber yürüdüklerimizdir. Ne zaman başımız sıkıntıya girse soluğu onların yanında alır, dertlerimizi onlarla paylaşırız. Boşuna dememişler: ” Dertler, paylaştıkça azalır.” diye. Onların derdi bizim de derdimiz olur ve sorunu çözmek için elimizden geldiğince onlara yardım ederiz. Tek taraflı değildir bu yardımlaşma. Bazen de onlar bizim yol göstericimiz olur. Birlikte çözüm yolları ararız. Kimi zaman bulur, kimi zaman da bulamayız. Rahmetli anneannem vefat ettiğinde sıkıntılı bir dönem geçirmiştim. Dostum Berkay Çetin her zaman benim yanımda olmuş, derdime ortak olmuştu. Kitapta da bunun en güzel örneklerinden birini Bauschan’ın sahibi bize gösteriyor. Köpeğinin kanamalarına çözüm bulmak için onu veterinerlere götürüyor ve bu iş için çokça zaman harcıyor. İyi ki de harcıyor. Bu ölümlü dünyada bir dostumuzun sıkıntısını gidermekten daha güzel ne olabilir ki? Belki Turk102 dersinden A almak. A kalite dostlar edinmeli kendine insan. Benim dostlarım çok kıymetli insanlar. Onlarla ne zaman vakit geçirsem yeni bir şeyler öğreniyorum. Hâl böyle olunca ne zaman ödev veya sınav olmasa onlarla buluşuyorum. Yılda bir gün sevgili Bilkentliler! Buluştuğumuzda bazen saatlerce oturup sohbet ediyoruz, bazen de hanımefendileri çekiştiriyoruz dur durak bilmeden. Belki de yaşımızdandır, bilmiyorum. Bildiğim tek bir şey varsa o da dostlarımla geçirdiğim zamanın çok güzel ve özel olduğu. Bence bu yüzden Bauschan ve sahibi sürekli yeşilliklerde dolaşmaya ve avlanmaya gidiyor, birlikte vakit geçiriyorlar. Bazen de dostlar birbirlerini avlıyor. Gün geliyor kırk yıllık dostunuz, sizi sırtınızdan bıçaklayabiliyor. Arif Sağ boşuna dememiş: ” Eyvah, dost yarası bitirdi beni! ” diye. Doğru da söylemiş. Bana göre vefa, dostluğun ham maddelerinden biridir. Dostluğun olmazsa olmazlarındandır yani. Dostluğun başka bir bileşeni de emektir. Emek olmadan dostluk olmaz. Biri sizi sizden çok düşünmeli, size emek vermeli ki o kişiye “dostum” diyebilesiniz. Yoksa pazarda dost 3 lira diye biliyorum. Vefasız dostlar bir yana; gerçek dostlarımız sevgi, mutluluk ve huzur ektiğimiz tarlalarımızdır. Manevi açlığımızı onlarla dindiririz. İnsana yatırım yapan kazanır. Kazanmaktan kastım; bol sıfırlı paralar, lüks arabalar değil. Kimin kazanıp kazanmadığını ben bilmiyorum, bir bilen de vardır diye düşünüyorum. İnşallah kazananlardan oluruz dostlar! Hakemin son düdüğü ne zaman çalacağının belli olmadığı bu ölümlü dünyada geçirilen her an, insanoğluna verilmiş en büyük nimetlerdendir. Bu kısıtlı vaktin kıymetini bilmeli, olabildiğince zamanımızı gerçek dostlarımızla geçirmeliyiz. Kısacası, ne mutlu gerçek dostları olana! Allah’a emanet olun. Selametle. Muhammet Derviş Alp Canlı Kaynakça Koray, Erkin. Çöpçüler, 1985. Şarkı. Mann, Thomas. Efendi ile Köpeği, 2015.Can Yayınları Pir Sultan Abdal. Dostum Dostum, 16.yy. Deyiş. Sağ, Arif. Dost Yarası, 2002.Türkü Batuhan Özkan Kasıtlı Yalnızlık Sevgili Yalnızlık. Nilüfer Altunkaya’nın adından tahmin edilebileceği şekilde, yalnızlık temasını ele aldığı kitabı. Kitabında, toplumun her sınıfındaki insanların ve her türlü insanın yalnızlığa maruz kalabileceğini söylemeye çalışsa da yalnızlığın her zaman dış etkenlerden ötürü ortaya çıkacağını düşünmüyorum. “ Boylarımız farklıydı, yüzlerimiz, ellerimiz, seslerimiz. Oysa aynı kalıba dökülüp eritilip, aynı şekil verilmek isteniyordu ruhlarımıza. Ruhlarımızı besleyen duygularımıza, düşüncelerimize, inançlarımıza, beklentilerimize (35). ” Dini, siyasi veya eğitim sisteminin önümüze koyduğu bazı kalıpların, bize uygun olmasa bile, bizi değişmeye zorladığı aşikar. Fakat kimsenin, insanların yalnızlığını bu faktörlere bağlayarak, net bir yargı koyabileceğini düşünmüyorum. Ben yalnızlığa farklı bir noktadan yaklaşmak istiyorum. Bile isteye yalnız olmayı seçen insanları anlatmak istiyorum. Yalnızlık çoğu kişi tarafından olumsuz bir hal olarak düşünülür. İnsanlar her zaman yalnız insanlara acırmış gibi bakar, hatta bunun için yardımcı olmaya bile çalışırlar. Fakat bu, sözde karşı tarafı düşünen insanların çoğu, bu insanların yalnızlığı sevdiğini düşünmezler. Belki çoğu insan “ Yalnızlık sevilir mi! “ diyebilir içinden. Yalnızlık sevilir. Hem de çok güzel sevilir. Huzurla sevilir, mutlulukla sevilir. Asıl sorulması gereken soru “ Yalnızlık neden sevilir? “ Yalnızlığın sevilme nedenlerini düşünecek olursak, size birçok neden sıralayabilirim. Fakat, bu nedenleri tek bir kelime altında toplayacak olursak sanırım “ insanlar “ derdim. Bir insanın yalnızlığı sevmesinin asıl sebebi öbür insanlardır bence. Yani, yol kenarında iki bira içerken yakaladığınız huzuru, bir insanla muhabbet ederken yakalayamıyorsanız, yalnızlığı seversiniz. Gözlerinizi kapatıp bir müziğe eşlik ederken tattığınız mutluluğu, başka bir insanla zaman geçirirken tadamıyorsanız, yalnızlığı seversiniz. Belki söylediklerim çok klişe duruyor olabilir. Fakat klişeleşen sözlerin anlamlarını, sırf klişeleştiler diye anlayamıyoruz, bunu unutmamak gerekir. Bir söz klişeyse çokça duyulmuş ve söylenmiş bir sözdür. Eğer çokça duyulmuş ve söylenmişse o sözün altında yatan anlama odaklanmak gerekir. İnsanlar beraber vakit geçiriyor, fakat, beş dakikada bir saatine bakıyor. İnsanlar yalnız kalmamak için birbiriyle vakit geçirmeye çalışıyor. Ama sıkılıyor. Peki bunun yalnızlıktan iyi olan tarafı ne? İnsanlar birbirine değer vermiyor. Tutup bir insana, kafanıza takılan bir konuyu anlatırsanız, sonunda da karşı taraftan “ Boşver ” gibi bir cevap alırsanız, tabi ki insanlara dert anlatmayı bırakırsınız. İnsanlara bir şeyler anlatmaktan vazgeçmekde, zamanla yalnızlığı sevdirir size. Oysaki karşımızdaki insanlara değer vermek çok zor olmasa gerek. Karşınızdaki insan size bir sıkıntısını anlattığında, cevap vermenize gerek bile yoktur ki. Yanında olduğunuzu belirtmeniz, elinizi omzuna koymanız veya sarılmanız bile ona kendini çok iyi hissettirebilir. Fakat insanlar birbiriyle sadece eğlenceli zaman geçirirken mutlu oluyor. Fakat birinin kötü olduğu bir günde, dert dinlemek zor geliyor insanlara. Bütün bunları düşününce benim aklıma farklı bir soru geliyor; “ Yalnızlık neden sevilmesin ki? “ Sonuç olarak, dini kalıpların, siyasi baskıların veya eğitim sisteminin insanları asosyalleştirdiğini kabul etmemi bir kenara koyarsam, insanların yalnızlığı kendileri seçmesi, daha dikkate alınması gereken bir konu. Çünkü insanlar, insanlar yüzünden yalnızlığı seçiyor. Birbirine değer veremeyen, sadece iyi günlerde arkadaş olmayı alışkanlık haline getirmiş insanlar yüzünden, başka insanlar yalnızlığı seçiyor. İnsanlar, oturup birbirleriyle saatlerce sohbet edebilecekken, iyi veya kötü günde birbirlerine sarılabilecekken, müziği içkiyi ve yalnızlığı, insanlara tercih ediyor. Arkadaş olmayı ve değer vermeyi bilen insanlar birbirini bulabilseydi, belki de yalnızlık dediğimiz kavram sadece dini kalıplara veya siyasi baskılara yüklenebilirdi. -Altunkaya, Nilüfer. Sevgili Yalnızlık. Alakarga, 2016. Dilara Kantaş Gürültülü Bir Ölümün Sessizliği Kızılay’da patlayan bomba haberini ilk aldığım anda elim ayağım titremişti. Yine demiştim içimden. Yine masum insanlar gereksiz bir bedel ödemekteydi, yine ölüm sessizce gelip gürültüyle çalmıştı ülkemin kapısını, yine götürüyordu kardeşlerimi zamansızca. Olaydan birkaç gün sonra diğer dünyaya sessizce göçen kardeşlerimin hikâyeleri gösterildi haberlerde. Hiçbirisi bunu hak etmiyordu. Hepsinin hayalleri, hedeﬂeri ve sevenleri vardı ancak onlardan sadece birkaç yaş büyük bir cani vardı ki kendi hayallerini ve hayatın güzelliklerini görmezlikten gelip kalbini kaplayan tüm o karanlık duygularla başkalarını da hayatlarını karanlık yapmak için gerçekleştirmişti o hain saldırıyı. Ölüm aslında hayatın ayrılmaz bir parçasıydı. Sonuçta doğar, yaşar ve ölürdük ama yaşamadan yani dünyanın sunduğu bazı güzellikleri henüz gömeden ölünce insanlar birden öfke, üzüntü, kalp kırıklıkları ve çaresizlik yayılırdı dünyaya. Öncelikle kalpler kırılırdı çünkü ölüm insanları ayırırdı birbirinden, bazılarını cümleleri tamamlanmamış, bazılarını kırgın şekilde, bazılarını da kavgalı bırakırdı. Üzülürdük çünkü ölüm araya girmişti kara bir kedi gibi hayallerin, planların arasına ancak elden bir şey gelmeyince öfke ve derin bir çaresizlikle belki de ilk kez bir soruna çözüm bulamaz hâle gelirdik. Son günlerde zamansız ve tüm soğukluğuyla çalmaya başladı evlerin kapısını ölüm ve misaﬁrliği süresince yaktı kalplerini kalanların. Durum böyle olunca da insanlar ölüm korkusundan çok sevdiklerini kaybetmenin korkusuyla çekildiler içlerine ve belki de hayatlarında hiç düşünmedikleri kadar düşünmeye ve merak etmeye başladılar ölümü. Hepimiz aslında bir kez de olsa düşünmüş veya rüyamıza konuk etmişizdir ölmenin nasıl bir şey olduğunu ya da nasıl öleceğimizi ama artık durum o kadar farklı ki her an kötü bir haber duymanın verdiği yıkılmışlıkla ölümle burun buruna kalmış ve çaresiziz. Ben de şu son bir haftadır ölüm ve yaşam arasındaki o ince çizgiyi sorguluyorum. Ölüm anlıktı, tereddüt etmez, çok düşünmez ve istediğini hızlıca alırdı. Peki, öldükten sonra ne olurdu? Bu sorunu cevabı biz kalanların ne olduğu konusunda netti ancak gidenler bizi istemeden bırakanlar da üzülüyor muydu? Zamansız, hiç tahmin etmedikleri anlarda diğer dünyaya yola çıktıkları için kırılıyorlar mıydı ölüme? Belki de ölümden çok onların ölümüne sebebiyet veren hain insanlara kızıyorlardır hatta kızmıyor nefret duyuyorlardır sonuçta insanlar tanımadıkları ve tanısalar da sevmediklerine kızmazdı, kızamazdı. Ölümden sonra gittikleri yer belki de yaşadıkları o karanlık, korkunç ve gürültülü anın aksine aydınlık, rengârenk ve huzur doluydu, belki de heyecanla, umutla bizi arıyordu gözleri. Acaba üşüyorlar mıydı ya da yalnız hissettiklerinde sarılmak için herkese birer ayıcık veriliyor muydu? Acaba yemek var mıydı, varsa güzel miydi? Belki de hayal edemediğimiz kadar farklı bir yerdi. Aslında ölümden çok değer verdiklerimi düşünüyorum ben. Kollarım kocaman açılsın tüm sevdiklerimi kucaklayayım ve hepsi benimle kalsın istiyorum ama olmuyor daha kendimi koruyup koruyamayacağımı bilemezken onları koruyamıyorum. Sonuçta beni koruyan profesyonel korumalarım yok, sadece kalbim var kalbimle korumaya çalışıyorum her şeyi, herkesi. Sevdiklerim olmazken ben hayata bir daha anlam yükleyemezmişim gibi geliyor ama hayat iyi ve kötülükleriyle devam ediyor. Şimdi biz kalanlar olarak diğer dünyadaki kardeşlerimiz için en iyisini isteyebiliriz. Onların kanatları olmasını, gülmelerini ve gerçekten dünyayı aratmayan bir yerde olmalarını dileyebiliriz. Ülkemiz dediğimiz mayın tarlasında da acı ki hayat devam ediyor kâh sessiz kâh gürültülü ancak acıyla, umutsuzlukla. Bizse bazen küçük ışıklardan medet ummaya çalışıyoruz çünkü gerçekten başka çare bulamıyoruz nefes almak için. Kaynakça hürriyet haber. (2016, mart 13). mart 13, 2016 tarihinde http://www.hurriyet.com.tr/son-dakika- ankara-kizilayda-patlama-34-olu-40068007 adresinden alındı YENİ HAYALLERİM ‘Çok gezen mi bilir, çok okuyan mı?’ Herkesin en az bir kez cevaplamak zorunda kaldığı en basmakalıp sorulardan biridir. Kimisi çok okuyan bilir der ve güzel bir açıklamayla konuyu kapatır, kimi çok gezen bilir der ve bunu açıklar, kimisi ise kararsızdır. Elbette okuyan da bilir ama sizce de gezmenin tadı bir başka değil midir? Benim en büyük hayalim Kaliforniya’ya gitmektir. Etrafımdaki çoğu kişi bilir bunu. Bazıları bununla ilgili bana sözler verir, bazısı dalga geçer, bazısı ise pek önemsemez. Bitmek derken, temelli gidip orda kalmaktan bahsetmiyorum elbette. Benim isteğim, oraya bir ay gibi bir süre için tatil amacıyla gitmek, doyasıya gezmek ve eğlenmek. Başka bir hayalim ise bir grup arkadaşımla Avrupa turuna çıkmak. Avrupa turu dediğim de ‘Interrail’ dedikleri, insanların ulaşımı trenlerle sağladıkları belli sürelerle bilet alınarak gezilen bir program. Sadece sana ulaşım imkânı sağlıyorlar, kalacağın yeri sen ayarlıyorsun. Ablam, bundan üç sene önce, on ya da on beş yıllık iki kız arkadaşıyla gitmişti. Kalacak yerleri daha önceden ayarlayıp çok güzel bir gezi yaptıklarını anlatmıştı bana. Elbette her küçük kardeş gibi ablama biraz özeniyorum. Özenmek derken kötü anlamda değil, kendime örnek alıyorum onun yaptıklarını. Avrupa hayalimin sebebi de bu duygu olabilir. Çevremde bu şekilde dolaşmış birkaç kişi daha var. Bazıları ‘Sakın gitme, perişan oluyorsun.’, bazıları ‘Git perişan ol. Şimdi olmayacaksın da ne zaman olacaksın?’, bazıları ise ‘Git, arkadaşlarınla gezmenin keyfini çıkar.’ diyor. Kısaca, ben Amerika ve Avrupa’yı merak eden bir insanım. Farklı insanlarla tanışmak, onların yaşam biçimini öğrenmek benim için büyük bir istek. Bu hayallerimi gerçeğe dönüştürebilir miyim bilmiyorum ama bu hayallerin yanına yeni hayaller ekleyebilirim. Size anlattığım hayallerin içinde Türkiye’yi gezmekle ile ilgili bir örnek yok. Ben hep yurtdışı ile ilgili hayaller kuruyorum. Aslında önce Türkiye’yi gezmem gerektiği gerçeğini Mîna Urgan’ın Bir Dinozorun Gezileri adlı kitabındaki şu sözlerini okuyunca anladım: “…İstanbullular, kentlerinin dışına hiç mi hiç çıkmazlardı eskiden. Kendi ülkelerini, yani Anadolu’yu görmek akıllarının kenarından bile geçmezdi. Parası olanlar, İstanbul’un sayfiye yerlerine giderlerdi yaz aylarında. Yolculuk deyince de sadece Avrupa gelirdi akıllarına.”(84) Ben ne zaman o eski İstanbullulardan oluvermişim diye düşündüm ister istemez. Geldiğim en doğu yer Ankara, bunun sebebi de babamın tayin olması. Ben burada doğdum, büyüdüm, neredeyse buralı oldum ama Ankara’nın komşusu olan Konya’ya bile gezmek için gitmedim. Karadeniz kıyılarının methini, birçok tur olduğunu hep duydum ama o turları araştırıp bir arkadaş grubu ayarlamaya çalışmadım. Mardin, Maraş, Diyarbakır’ın güzelliklerini, mutlaka gezilip görülmesi gereken yerler olduğunu, yemeklerinin birbirinden güzel olduğunu birçok arkadaşımdan duydum ama “Haydi, birlikte bir plan yapalım da gidip görelim!” demedim. Neden demedim? Neden oraları da görmek için gayret göstermedim. Yeteri kadar reklamı mı olmadı? Yeteri kadar çekici gelmedi demek ki… ‘Türküm!’ diyen her insanın Türkiye’nin her köşesini olmasa da çoğu köşesini, çoğu güzelliğini görmesi gerektiği gerçeğini, bu cümleyi okuyuncaya kadar neden anlayamadım? Sadece Çanakkale’yi bilmekle, Ankara’da yaşamakla, yazın İzmir gibi şehirlere gitmekle ben Türkiye’yi gezdim diyemez insan. Karadeniz’in yaylasına çıkıp, Diyarbakır’ın sıcağında kavrulup, Erzurum’da kayak yapıp üzerinde yaşadığımız ülkenin güzelliklerini keşfetmemiz lazım. Şimdi ise hayallerime yeni hayaller ekledim, Türkiye’yi gezmekle alakalı. Türkiye içinde en çok Karadeniz’i merak etiğimi fark edip, Karadeniz gezisi hayali kurmaya başladım. ‘Çok gezen mi bilir, çok okuyan mı?’ sorusunun cevabını sizlere veremedim ama eğer gezilmesi gereken bir yer varsa bu öncelikle bizim ülkemizdir gerçeğini göstermek istedim. Benim bu yaşımda anladığım, yaşını başını almış bazı insanların ise anlayamadığı bir gerçeği kendimce anlattım sizlere. Seçil Eda DOĞAN Kaynakça Urgan, Mîna. “Bir Dinozorun Gezileri”. İstanbul: Yapı Kredi Yayınları, Ocak 2008. Hepimiz mi Arıyoruz? “Tutamak sorunu dedim. Dünyada hepimiz sallantılı, korkuluksuz bir köprüde yürür gibiyiz. Tutunacak bir şey olmadı mı insan yuvarlanır. ... Kimi zenginliğine tutunur, kimi müdürlüğüne, kimi işine, sanatına.” (Atılgan 148) C. – ismini bir türlü öğrenemediğimiz ama onunla her karşılaştığımızda kendimizle ilgili yeni bir şey öğrendiğimiz şu alışılmışın dışındaki karakter – umudunu kaybetmeye başladığı zaman söylüyor bunu. Boşuna “Aylak Adam” demiyoruz C.‟ye; arıyor sadece, oraya gidiyor buraya gidiyor ama bir yandan da toplumdan uzak duruyor, sıradanlaşmaktan korkuyor. İşte C. İle fikirlerimiz burada ayrılıyor, o gerçek tutamağın sadece hiçbir iş yapmadan aramayla bulunabileceğini yani toplumdaki insanların bulduğu tutamağın gerçek olmadığını savunuyor. Oysaki ben bunun tam tersini düşünüyorum, istisnasız her insan ait olduğu bir yer arar. Yaşadığımız sürece hepimiz tutunacak bir yer aramıyor muyuz? Bu tutamak bazen aşk oluyor, bazen güven, bazen de sadece şefkat. Bazılarımız bunları erkenden buluyor, yaşamak için bir nedenleri oluyor. Bazılarımız da bu tutamağı tüm hayatları boyunca arıyor ve bu arayışı amaç haline getiriyorlar. C.‟nin durumu için de aynısını söyleyebiliriz bence; çocukluğunda bir türlü yaşayamadığı gerçek şefkati arıyor ama ne yapsa da bu şefkati yani B.‟yi bir türlü bulamıyor bu yüzden sadece arıyor. C. de her ne kadar farklı bir karaktere sahip olursa olsun bir insan ve insan dediğimiz varlık sosyal bir canlı. Her insan başka bireylere güvenme, onlarla paylaşımda bulunma gibi birçok ihtiyaca sahip. Yani C. de dahil olmak üzere her bireyin bir tutamağa ihtiyaç duyması doğuştan gelen bir ihtiyaç. Yusuf Atılgan romanda bundan sarkastik bir şekilde şöyle bahsediyor: “ Kağızman köylerinden birinde bir çift öküzüne tutunan bir adam tanıdım. Öküzleri besiliydi, pırıl pırıldı. Herkesin, „Veli ağanın öküzleri gibi öküz yoktur.‟ demesini isterdi.”(149). Bu örnekteki sıradan çiftçinin tutamağı da öküzleri işte... Peki, tutamak dediğimiz şey aslında nedir? Yaşam amacımız mı, yoksa bizi mutlu edebilecek sıradan bir kavram mı? Bence bunlardan sadece birinine tutamak demek yanlış olur. Öncelikle tutamak sadece yaşam amacımız olsaydı daha önce bahsettiğim çiftçinin hayatında gerçekleştirmek istediği tek şey öküzleriyle övünmek olurdu ya da günümüzde herhangi bir yerde görebileceğimiz bir kişinin tutamağı hayalindeki araba ise bu arabayı almayı başardıktan sonra kişi daha hayatının yarısında yaşam amacını yerine getirmiş olurdu. Aynı zamanda bizi mutlu edebilecek her kavramın bir tutamak olduğunu söylemek de yanlış olur çünkü uzun zamandır sesini duymadığımız bir arakadaşımızın sesini duymak veya uzun bir günün ardından eve gelip dinlenmek bile bizi mutlu edecek durumlardan. Bu tür basit durumların da tutamağımız olması oldukça zor. Yani tutamak dediğimiz şey ne sadece amaç ne de sadece bizi mutlu edecek bir kavram, tutamak bunlardan daha fazla. Her şeyin bittiğini düşündüğümüz anda bize bir adım daha atma gücünü verecek şey tutamak. Sıradan bir amaç değil yani; tüm hayatımızı değiştirecek, bizi mutlu edecek, rahatlatacak ve kendimizi olduğumuz yere ait hissetmemizi sağlayacak bir olgu. Kısacası tutamak, her insanın farkında bile olmadan aradığı bir kavram. Ona ulaşmak için çabalıyor duruyoruz, onu elde ettiğimizde ise elimizden kaçırmamak için uğraşıyoruz. Yani bitmeyen bir döngü bu: buluyoruz, kaybediyoruz, yenisini arıyoruz ama hiçbir zaman da uğraşmaktan vazgeçemiyoruz çünkü tutamaklar hayatımıza renk katıyor ve hatta hayatımzı anlamlı kılıyor. C. bunun farkında, o yüzden de sadece bu arayışa odaklanmış; her ne kadar reddetse de bizle aynı şeyi yapıyor: “Kendine toplumda ait olduğu bir yer bulmaya çalışıyor.”. Kaynakça  Atılgan, Yusuf. Aylak Adam. İstanbul: Yapı Kredi Yayınları, 2014. Baskı. DÜRÜST OLMAK Bazen kırk yaşıma geldiğimdeki halimi düşünüyorum. Büyük ihtimalle (umuyorum ki) evlenmiş ve çocuk sahibi bir kadın olacağım. Evliliğimin nasıl gittiği de önemli tabii ki. Eğer kocam beni genç bir kızla aldatırsa ve biz boşanırsak ne olur? İşte bu düşünmek istemediğim kadar kötü bir senaryo. Ama ben bu konuyla ilgili düşüncelerimi ve duygularımı paylaşmak istiyorum. Benden daha genç bir kadınla aldatılırsam kesinlikle orta yaş sendromu geçirirdim. Kendimi yaşlanmış, her yerinde kırışıklık olan bir kadın gibi hissederdim. Genç görünmek için elimden geleni yapardım. Hatta çevremde yeni tanışacağım insanlara bile kendimi yirmi iki yaşındayım diye gösterebilirdim. Alice’te bunu yaptı tabii ki ama sonuçları önemli. Eski kocamdan sonra başka bir sevgilim olamaz mı? Tabii ki olabilir. Peki ya ona da yaşımla ilgili yalan söylersem ve üstelik o benim çocuğum yaşında olsa işler iyice karışmaz mı? Alice’in bu karışıklıkla nasıl mücadele ettiğini okurken ona hayran olduğumu fark ettim. Çünkü ben onun kadar cesur olamazdım sanırım. Patronuma, en yakın arkadaşlarıma ve sevgilime böyle bir yalan söylesem bir süre sonra ortaya çıkardı bir şekilde. Zaten Alice’te sevgilisine gerçeği itiraf etti ve ben bu hareketi ile gurur duydum. Josh’un o sırada hissettiği duyguları az çok anlayabiliyorum ve onun da bununla baş ediş şeklini kutluyorum. Annen yaşındaki kadınla sevgili oluşunu düşündüğümde benim bile içim bir garip oluyor. Ama o ne olursa olsun Alice’i bırakmadı. Ben bu bölümü okurken büyük bir rahatlama hissettim. Sanki ben böyle bir yalan söylemişim gibi geriliyordum hep. Çünkü ben de rahat edemezdim ve onu kaybetme pahasına gerçeği söylerdim. Onu kaybettiğimde kendimi çok kötü hissederdim. Çok kötü derken neyi kastettiğimi söyleyeyim. Kendimi yalancı gibi hissederdim. Zaten benim içimde yaşadıklarımı bilmeyen bir insan için son derece yalancıyım. En çok da sana güvenen bir insanın güvenini kırmak çok kötü olsa gerek. O sana bir bebeğin annesine olan sonsuz güveni kadar güvenmiş ama sen bundan yararlanmışsın gibi görünüyor. Bu da kitabı okurken neden böylesine gerildiğimi açıklıyor. Çünkü kitabı okurken sanki ben Alice’im ve bunların hepsini ben yapıyormuşum gibi bir hisle baş başaydım. Beni bu kadar kendi içine çeken bu kitabı okurken, Alice’in arkadaşlarının yaşadığı hisleri düşünmeden edemiyordum. Yine kendimi onların yerine koyuyordum. Dostum dediğim bir insanın bana yaşıyla ilgili yalan söylediğini öğrensem sanırım suçluluk hissederdim. Bu suçluluğun sebebi ona yeteri kadar güven vermediğimi düşünmem olurdu. Bu aslında sadece kitapla da alakalı değil, bir arkadaşım bana yalan söylediği zaman “Acaba onu yargılayacağımdan mı korkuyor?” diye düşünürüm ve bu yüzden suçu kendimde ararım. Benim için dostluk çok başka bir şeydir. Aramızda kesinlikle yalanın olmayacağı dürüst bir ilişkidir dostluk benim için. Genelde dostlarımla saatlerce otururum ve onlara dertlerimden bahsederim. Bazen de onların dertlerini dinler, tavsiyeler veririm. Bu beni çok rahatlatır. Ama işte araya bir yalan girdiği zaman o artık dostluk olmaktan çıkıyor. Alice bütün bunlarla çok iyi başa çıktı ve ben bununla gurur duyuyorum. Her şeye rağmen onun çok iyi bir dost ve sevgili olduğunu düşünüyorum. Tabii ki onun yerinde olmak istemezdim ama eğer olsaydım diye düşünerek bu cümleyi kuruyorum: Bence en doğru olan hareket, sevdiklerine ve değer verdiklerine en başta doğruları söylemektir. Dürüst olduğum sürece bu hayatta iyi bir eş, anne ve dost olabileceğimi düşünüyorum. Bir Boks Müsabakası: HAYAT Herkes bir kan zerreciğinden meydana gelir, zamanla büyür, doğrulur ve sonrasında ise nasıl doğrulduysa aynı şekilde toprağa geri döner. Fakat doğrulurken ve eğrilirken herkesin karşısına bazı zorluklar çıkar. Ben bu zorlukları bir boks müsabakasına benzetirim ve hayat ile insanları boksör olarak görürüm. Bazen hayat, insanlara karşı hafif sıklet kalırken bazılarına karşı adeta Mike Tyson gibi olur. Eğer hayatla dövüşmesini bilmiyorsanız hayat karşınızda hafif sıklet kalsa bile sizi yere serer bunla da kalmaz üstünüzden adeta bir tırın asfaltı ezdiği gibi ezip geçer sizi ama siz dövüşmeyi biliyorsanız her darbeyi karşılayıp hayatın zorluklarına göğüs gerebiliyorsanız hayat size vurmaya çalışıp ıskaladığı her darbede güç kaybeder ve siz hayat size karşı ağır sıklet ve dövüşmeyi bilen bir boksör olsa bile onu yere serebilirsiniz. Halldor Laness'in Özgür insanlar kitabında ​​bahsedilen çiftçi ise dövüşmeyi bilen bir boksördür ve asla hayatın darbelerine karşı pes etmemiştir ve her zaman ayağa geri kalkıp hayatın gücünü bitirmeyi bilmiştir. Bu hayata herkes eşit olarak gelmez kimi bir çiftçinin oğlu, kimi bir doktorun kızı, kimisi ise Amerika Başkanı'nın oğlu olarak dünyaya gelir. Belki Amerika Başkanı'nın oğlu hayata 5-0 önde başlamıştır çiftçinin oğluna karşı ama çiftçinin oğlu “O çocuk Amerika Başkanı'nın oğlu ben asla onun geldiği konuma gelemem.” derse işte o zaman 10-0 yenik duruma düşer çünkü bu daha ringe çıkmadan sahaya havlu atmak, hatta salona dahi gelmemek gibi bir şeydir. Hayatta genelde başarılı olan insanlar ise bunu yapmayan, asla yılmayan, hayata karşı dimdik ayakta durabilen insanlardır çünkü ne zaman siz kendinizi bir şeyi yapamayacağınıza inandırırsanız işte o zaman o konuda kendinizi bile bile zincirleyerek dibi görünmeyen bir kuyuya atmış olursunuz ve kuyudan çıkma gibi bir şansınız yoktur. Bazense insanlar şunu düşünür: Benim babam da okumamış, dedem de. Ben nasıl okuyayım ki? Bu tıpkı fillerde gördüğümüz öğrenilmiş çaresizlik gibidir. Onlar o kadar güçlü olmalarına rağmen ayaklarına küçükken bağlanan bir zinciri koparamadıkları için büyüdüklerinde ayaklarına bir ip bağlansa bile kurtulmaya çalışmazlar çünkü onu daha önce hiç çıkaramamışlardır ve uğraşmaya gerek bile duymazlar, etrafımda gençliğinde bunu yapan o kadar çok büyüğüm var ki şu an sefalet içinde yaşayan. Fakat bunları yapmayan zincirlerini kırıp özgürlüğüne kavuşan da bir o kadar çok insan var. Benim için bunlardan en yeganesi ise beni büyüten, bu konuma getiren babamdır. Babam sekiz yaşına kadar köyde yaşamış ve o yıl babasını kaybetmiş, işte bundan sonra şehre taşınmış ve orada hayatın darbelerini yemeye başlamış ama asla yılmamış, ne zaman biri ayağına bir zincir taksa onu koparmış atmış ve sonunda lisesini birincilikle bitirip ODTÜ Elektrik ve Elektronik Mühendisliğini bölümünü bitirmiş. Hayat her zaman çocuk oyuncağı değildir. Bazen sizi bir kuyudan aşağıya çekmek için elinden geleni yapar ama siz yılmaz kuyunun duvarlarına daha sıkı tutunursanız ve düşmemek için elinizden geleni yaparsanız, gün gelir aşağı çekilmeyi bırakır sırtınıza bir jet takılmış gibi ileri fırlarsınız. Eğer bunu bugüne kadar yapmadıysanız ve hayatın sizi her gün biraz daha aşağıya çekmesine, size her gün bir darbe daha vurmasına izin verdiyseniz bile bugünden itibaren hayatın zorluklarına karşı göğüs germeye ve ayağa kalkmaya başlamalısınız çünkü her geçen gün sizi zarara sokacaktır ve zararın neresinden dönerseniz o kadar kârda çıkarsınız. Mustafa Bay 21501875 Emre Umur Çakır Canlı İnsan MezarlığıHiç kendinizi boşluğa düşmüş bir halde ve hiçbir yere ait olmadığınızı düşündüğünüz oldu mu? Belki de soruyu tam tersi olarak sormalıyım. Şu an olduğunuz yerden ve bulunduğunuz konumdan memnun musunuz? Bence kabul etsek de etmesek de insanların psikolojik durumları açısından en büyük problemi aidiyet hissiyle ilgili. Bir ayrılık, başa gelen feci bir trajedi veya insanın yaptığı bazı hatalar bu duruma sürükleyebiliyor. Bazı insanlarda bu durum gerçekten çok kötü bir şekilde yaşanabiliyor. İnsanlar bir yere bağlanmaya veya bir yoldaş bulmaya çalışıyorlar. Bazen o yoldaş uyuşturucu veya alkol olabiliyor. Yapılan bu hata başka hatalara da sebep oluyor. Hayat daha çekilmez oluyor. Yakın zamanda okuduğum Paula Hawkins’in Trendeki Kız romanındaki Rachel karakterinin içinde bulunduğu kendini bir yere ait hissedememe ruh hali, insanların ve özellikle benim içinde bulunduğum bu durumu daha iyi anlamamı sağladı. Bence bu soruna bizim şu an yaşandığımız dünyanın düzeni neden oluyor. Din, kültür, aile, eğitim sistemi ve toplumun dayattığı kalıplar hepsi birer baskı bizler üzerinde. İnsanları bir düzen içerisinde yaşamaya zorluyoruz. Bu dayatma bir şekilde ve bir süre sonra insanlarda bu soruna yol açıyor. Aslında ergenlik zamanında her genç, bir şekilde kendi yolunu bulmaya çalışıyor ve etrafındaki bu düzeni sorguluyor ama bizim eğitim sistemimizde veya ailelerimizde bu sorgulama bir sorun olarak gösteriliyor. Biz yine bir düzene sokuluyoruz. Bize gösterilen kısıtlı yolda, gelecek 40 yılda yapacağımız işi hakkında hiçbir bilgimiz olmadan seçiyoruz. Bir şekilde üniversiteye giriyoruz. Bana göre bu durum, zaten insanların içinde bir boşluk yaratıyor. Bunun sonucunda kötü kararlar almaya başlıyorlar. Bu boşluğu doldurmak için yanlış ilişkiler içine giriyorlar. Sadece popüler olduğu için ve belki de kendilerine hiçbir yararı olmayacak kulüplere ya da topluluklara katılıp zamanlarını boşa harcıyorlar. Mezun olduklarında mutlu olmadıkları işlerde çalışıyorlar. Bütün bu yanlışlar bir şekilde patlıyor. İnsanlar bir anda mutsuz ve aidiyet hissinden yoksun bir duruma düşmüş oluyorlar. Bazı istisnalar da var tabii. Bir gün bütün varlığını, işini ve hayatını geride bırakıp dünya turuna çıkan, binlerce insanın hayalindeki işini bırakıp Ege’deki bir köye yerleşen, ailesinin ve toplumun baskısını önemsemeyip cinsiyetini değiştiren insanlar da var bu dünyada bu özgürlüğü tadabilen. Bence bu biraz da iradeyle alakalı. Ne yazık ki her insan onlar gibi iradeli olacak kadar şanslı değil. Belli bir yaştan sonra aslında insanlar sadece nefes alıyorlar kendi hayallerinden ve düşüncelerinden vazgeçmiş şekilde. Ben de aslında bu durumdan muzdaribim. Belki acı çekmiyorum veya hayatımı yıkıcı bir şekilde derinden etkilemiyor bu durum ama hâlâ ne istediğimi veya nereye ait olduğumu bulmuş değilim. Bu durum birçok seçimimi de etkiliyor aslında. Şu an işletme okuyorsam ne iş yapacağımdan emin olmadığım için okuyorum. O yüzden mühendislik, tıp veya hukuk seçmedim. Kendimi belli bir alanda kısıtlamamaya çalıştım. Bu yüzden hala internette ilgimi çekeceğini veya ileride işime yarayacağını düşündüğüm içerikleri yer imlerime ekliyorum bir daha o linke tıklamayacağımı bilsem bile. Kodlama öğrenmeye çalışıyorum,