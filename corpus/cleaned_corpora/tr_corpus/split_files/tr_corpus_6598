lokavt süresince, Diaw Fransız İkinci Ligi ekibi JSA Bordeaux ile anlaştı. Fransız oyuncu 21 Mart, 2012 tarihinde Bobcats takımı tarafından sözleşmesi feshedilip takımdan ayrıldıktan sonra San Antonio Spurs ile 2 yıllığına 9.200.000 $ değerinde bir sözleşme imzalamıştır. Klaros Klaros, Kahin Tanrı Apollon'un Anadolu'daki 2 önemli kehanet merkezinden birisidir. İzmir, Menderes İlçesi'nde, Ahmetbeyli (Ales) Vadisinin taban düzlüğünde, kuzeyindeki Kolophon'a (Değirmendere) 13 km, güneyindeki Notion'a ise 2 km mesafededir. MÖ 13. yüzyıl sonu ile 12. yüzyıl başlarında bu bölgeye göç eden Akhalar Karyalıların kurmuş olduğu Kolophon kentine yerleşmişlerdir. İlk göçmen grubun oikistesi (önder, kurucu) olan Rhaikos daha sonra Thebai'den gelen bir göçmen grubundaki Manto ile evlenir. Klaros Kehanet Merkezinin Manto'nun gözyaşlarından oluştuğu anlatılır. Klaros'un ün kazanması Manto ile Rhaikos'un oğulları Mopsos zamanında olmuştur. Troia Savaşı'nın ünlü kahin'i Kalkhas, Klaros'a gelerek Mopsos ile bir yarışmada karşılaşır. Bu yarışmayı kaybeden Kalkhas kahrından ölür. Bir başka versiyona göre ise burada ölmez. Güneye doğru ilerleyerek Perge kentini kurar. Strabon'a göre de Kalkhas Pisidya Bölgesindeki Selge kantinin ktistesleri (kurucu) arasındadır. Klaros'da ilk bilicinin bir kadın olmasına rağmen daha sonraki dönemlerde biliciler her zaman için erkeklerden seçilmişlerdir. Önceleri sadece kent delegelerinin başvurusuna açık olan Klaros Büyük İskender'in (V. Alexander) Klaros'a kişisel bir başvuru yapması ile kişisel başvuruları da kabul etmeye başlamıştır. Bu olaydan sonra oldukça ünlenen Klaros, Barbarları da (Yunan olmayan halkları) kabul eden bir Apollon kehanet merkezidir. MS 4. yüzyılda Hıristiyanlğın yayılması ile birlikte Klaros terkedilmiştir. Kutsal Alanda ele geçen en eski buluntular Geometrik Döneme kadar gitmektedir. Şu anda alanda Helenistik döneme ait Apollon Tapınağı ve Sunağı, Roma Dönemine ait Artemis Tapınağı ve Sunağı, Propylon (Alana Giriş Binası) ve çeşitli onur anıtları görülebilmektedir. İkizlerin Zamanı Margaret Weis ve Tracy Hickman tarafından 1986 yılında kaleme alınmış, Zindanlar ve Ejderhalar serisindeki bir oyun mödülünden esinlenmiş, fantastik kurgu türündeki kitap. Efsaneler Üçlemesi'nin ilk kitabıdır. Kitap kahramanlarınndan Raistlin Majere, Caramon Majere ve Tasslehoff Burrfoot'un savaştan sonra başına geren olayları konu almaktadır. İlk bahar Şafağında bıraktığımız kahramanlarımız Tanis Yarı elf, dev savaşçı Caramon, hırslı ve gizemli kişiliği ile usta büyücü Raistlin, sevimli ve korkusuz kender Tas ve diğerlerine, Raistlin ile karmaşık duygu ve ilişkiler içindeki Paladine'nin kutsal rahibesi Crysania katılıyor. Zayıf ve hastalıklı Raistlin'den bütün dengeleri zamanı bile değiştire bilecek usta büyücü Raistline. Güçlü, sağlıklı ama zayıf kişilikli Caramon'dan şişmiş, alkolik Caramona. İkizlerin zıt karakterleri, ejderhaların dünyasında Crysania'nın acımasız bir savaşa doğru sürükleniyor. Yaşam ağacı Yaşam ağacı kavramın kökeni tarih-öncesi denilen devirlere kadar uzanan, başta Asya şamanist gelenekleri olmak üzere, pek çok gelenekte rastlanan bir semboldür. Yakut ve Altay Türkleri’nde yaşam ağacına Dünya Ağacı da denir. Eski Türk geleneğine göre, bu, Dünya’yı ortasından (göbeğinden) öte-âleme ve Demir-Kazık Yıldızı’na (Kutup Yıldızı) bağlayan, dalları vasıtasıyla şamanlara yeryüzünden yüksek âlemlere yolculuk yapma olanağı sağlayan bir ağaçtır. Buna Demir Ağaç da denir. Şamanist geleneğe göre, Dünya, “Göğün göbeği” ile bu ağaç sayesinde irtibat halinde olup, bu ağaç ile beslenir. Anne rahmindeki bir bebek için göbek kordonu nasıl yaşamsal bir öneme sahip bulunuyorsa yeryüzü için de bu irtibat kanalı aynı derecede öneme sahip bulunmaktadır. Dolayısıyla Türk Şamanizm’inde Dogon tradisyonunda da görüldüğü gibi, bu irtibatı ifade etmede “göbek” sözcüğü tercih edilmiştir. Gerek Dogon gerekse eski Türk geleneğine göre, göğün göbeği bir yıldızdır. (Gök sözcüğünün şamanizmde üç anlam içerecek şekilde kullanıldığı görülmektedir. Örneğin Altay şamanı Tanrı Ülgen’e seslenirken aynı cümlede bir ayrım yaparak “ulaşılmaz mavi gök”, “erişilmez ak gök” ve “dönen yıldızlı gök” der ki, bu üç ayrı terimin gökyüzünü, spiritüel göğü ve uzayı ifade etmek üzere kullanıldığı ileri sürülür.) Ural-Altay kültürlerinde gök katları, yaşam ağacı, kayın ağacından yapılma bir direk üzerine ya da bir kayın ağacının üzerine kertikler açılarak temsil edilir. Orta Asya’da kutsal kayın ağacına açılan bu kertiklerin sayısı 7,9 veya 12 olur. Sibirya’da yaşam ağacını ve yerin eksenini aynı zamanda, şamanın transa geçtiği çadırının ortasındaki kayından yapılmış direk temsil eder. Kayın ağacına verilen önem, Türkler’in akrabalık bağlarını gösteren isimlerde de “kayın” sözcüğünü kullanılmasıyla görülür (kaynata vs.). Altay şamanının uçuş denilen trans deneyiminde son gök katına varabilmesi yedi, dokuz veya on iki katla ilişkilendirilen bu yaşam ağacına tırmanmasıyla ifade edilir. Bu ağacın sekiz dallı olarak belirtildiği Yakut geleneğinde Yerin Göbeği’nden çıkan, çiçek açan bu ağacın tepe kısmının köpüklü, sarı, insanlara şifa verici bir sıvı içinde olduğu ifade edilir. Sibirya Şamanizm’inde yaşam ağacı 7’nin yanı sıra 8 ve 12 sayılarıyla da ilişkilendirilir. Abakan ve Moğol geleneğinde de görülebileceği gibi, Asya şamanist geleneklerinin birçoğunda yaşam ağacı “Dünya Dağı” kavramıyla ilişkilendirilir; ağaç dağın ya ortasında ya da tepesinde bulunur. Yine, Asya şamanist geleneklerinin birçoğunda, özellikle Orta-Asya, Sibirya, Moğol ve Endonezya mitolojilerinde, bedensiz varlıklar, yani bedenlerini ölüm olayı ile terk etmiş ruhlar ve tekrar doğmaya hazırlanan ruhlar, genellikle yaşam ağacının dallarına tünemiş, bekleşen küçük kuşlar olarak tasvir edilirler. Örneğin, Altaylılar “"Yeryüzünde tekrar doğmayı bekleyen insan ruhları göklerdeki, göksel ağacın dallarındaki küçük kuşlar gibidir"” derler. Turukhansk Yakutlar’ı geleneğine göre, Yaratıcı ya da ışığın yaratıcısı olan Yüce Varlık, ilk şamanı yarattığı zaman gökteki makamından sekiz dallı bir ağaç dikmiştir ki, dallarındaki kuşlar O’nun çocukları olan ruhları temsil ederler. Ruhların yaşam ağacı dallarına konmuş kuşlarla simgelenişi Hint metinlerinde de mevcuttur. Örneğin, ruhların bedenden bedene göçen göçmen kuşlara benzetildiği Upanişadlar’da bulunan bir sembolizmde yaşam ağacına tünemiş iki kuştan biri meyveyi yerken, öbürü bakar ki, bu iki kuştan (Atma ve Jivatma) meyveyi yiyen “reenkarne olmuş, aktif haldeki ruh”u, öteki kuş ise bedensiz ruhu simgeler. Hint geleneğindeki bir başka yaşam ağacı, yayıktaymış gibi çalkalanan süt denizinde bulunan Boddhi ağacıdır. Bir Angkor yazıtına göre, Boddhi ağacının kökleri Brahma, gövdesi Siva, dalları Vişnu’dur. (Kimi versiyonlarda ise ağaç Siva’dır, Brahma ve Vişnu dallarıdır. ) Yer, Yeraltı (öte-âlem) ve “spiritüel Gök”ten oluşan üç ortamı birbirine bağlayan ekseni temsil eden yaşam ağacı ezoterik bilgilere göre alemler-arası irtibatı simgeler; yani, yeryüzü, öte-alem denilen süptil (esîrî) plan (spatyum) ve semavi alem (tezahür etmemiş alem) arasındaki irtibatı, her bakımdan simgeler. Fiziksel alem olan yeryüzünün semavi alem tarafından yönetilmesi ve prensipten tezahüre doğru yoğunlaşma olgusu, kökleri semavi alemden çıkan ters ağaç sembolüyle belirtilmiştir. Bu yüzden birçok gelenekte yaşam ağacı kökleri yukarıda, dal ve yaprakları aşağıda olarak tasvir edilmiştir. Yaşam ağacının ters yapılışına İbranî gelenekte (Zohar’da), Türk ve İslam geleneklerinde (Tuba ağacı), Upanişadlar’da, Sabiîlik, Lapon, İzlanda, İskandinavya, Finlandiya, Avustralya ve Hint geleneklerinde rastlanır. Dante’nin İlahi Komedya eserinde değindiği cennetteki ağaç da terstir. Upanişadlar’da (Brahma’nın tezahürü olan Aswattha ağacı), Vedalar’da ve Bhagavat-gita’daki ters yaşam ağaçları daha ziyade prensipten tezahüre doğru yoğunlaşmayı simgeler. Ayrıca kimi geleneklerde, ikincil semboller olarak, yaşam ağacının dallarında kuşlar bulunduğu ve ağacın ölümsüzlük sağlayıcı meyvesi ya da sıvısı olduğu belirtilir ki, burada kuşlar doğacak ruhları, ölümsüzlük kazanma ise ruhsal gelişimin hedefi olan, doğum-ölüm çemberinden kurtuluşu simgeler. Avusturya bayrağı Avusturya bayrağı renkleri sırası ile kırmızı - beyaz - kırmızı olan eşit büyüklükte üç yatay şeritten oluşur. Danimarka bayrağı ile birlikte dünyanın en en eski bayraklarından biri olarak kabul edilir. Efsaneye göre bayrağın oluşumu şöyledir; Avusturya Arşidükü V. Leopold'un yaptığı savaş süresince giydiği beyaz savaş elbisesi kan ile tamamen kırmızı olmuştur, kazanılan zaferden sonra belini sıkı sıkya tutmakta olan kemeri çıkarmasının ardından kanın kemerin altındaki kısma hiç bulaşmadığını ve oranın bembeyaz kaldığını görür, ve altı-üstü kırmızı ortası beyaz bu savaş elbisesini milletine bayrak yapar. Ama aslında bayrak 13. yüzyılda Avusturya Arşidükü II. Frederick tarafından tasarlanmıştır. San Marino bayrağı San Marino bayrağı, üstü beyaz altı açık mavi iki eşit yatay şeritten oluşur. Her iki renkli sütunun birleştiği yerde ortalanmış olarak ülkenin millî arması bulunur. Armada üç ayrı tepenin üstünde üç ayrı kule, kraliyet tacı, Hristiyanlık Hacı, ağaç dalları ve üzerinde Liberto ("özgürlük") yazan kısım vardır. 6 Nisan 1862 yılında tasarlanmıştır. İngiltere'deki futbol stadyumları listesi İngiltere'de futbol stadyumlarının kapasitesine göre, en yüksekten aşağı doğru sıralanmış bir listesidir. İngiltere'de çok sayıda futbol stadyumu bulunmaktadır, bu nedenle bu liste kapsamlı değildir. Liste şunları içerir: Yakın bir gelecekte açılması muhtemel stadyumlar şunlardır: Caravaggio Michelangelo Merisi da Caravaggio (d. 29 Eylül 1571, Milano – ö. 18 Temmuz 1610), İtalyan ressamdır. Roma, Napoli, Malta ve Sicilya'da çalışmıştır. Barok sanat akımının ilk büyük sanatçısıdır. Caravaggio, ismini doğduğu kasabadan almıştır. "Michelangelo Merisi Caravaggio" gerçek ismidir. Caravaggio, güçlü ışık-gölge kullanımı ve resimsel düzenlemeyi dramatik bir açıdan ele alışıyla barok sanatının en özgün uygulayıcılarından biri olmuştur. 1584’te Bergamolu bir ressam olan Simone Peterzano’nun yanına 4 yıllığına çırak olarak girmiş, ilk deneyimlerini Lotto ve Giovanni Girolama Savoldo (1480-1548) gibi sanatçıların yaptılarını incelemekle kazanmış, Tiziano’nun öğrencisi iken Venedik Okulu'yla da ilişki kurmuştur. Roma’da çalıştığı dönem yapıtları dramatik bir anlatım sunmayan kendi portreleri ve ölü doğa resimleridir. Bunlarda güçlü bir ışık gölge kullanılmış ve ayrıntıları özenle betimlemiştir. Caravaggio'nun gerçekçi doğalcılığının ilk kez bütünüyle ortaya çıktığı yapıt Roma'daki S. Luigi dei Francesci Kilisesi'nin Contarelli Şapeli'ndeki Aziz Matta'nın yaşamını konu alan bir dizi resimdi. Bu, Aziz Matta ve Melek, Aziz Matta'ya Çağrı ve Aziz Matta'nın Şehit Edilmesi konulu üç resimden oluşan görkemli bir tasarıydı. Altarın üzerine yerleştirilmesi düşünülen Aziz Matta ve Melek'in ilk biçimi S. Luigi dei Francesci'nin o güne değin bir azizin böyle canlandırıldığını görmemiş rahiplerine o kadar ters geldi ki, resmin yeniden yapılmasını istediler. İncil yazarlarından biri olan Aziz Matta resimde sıradan bir işçi ya da rençber görünümündeydi.; ayağını resmin dışına çıkıp insanın yüzüne gelecekmiş gibi uzatmış, kaba bir biçimde bacak bacak üstüne atmış olarak betimlenmişti. İncelikten yoksun melek figürü ise cahil birisine yol gösterircesine azizin elini zorla kitaba doğru bastırır gibiydi. Kilise ileri gelenleri Caravaggio'nun sıradan bir kişiyi yüceltirken gerçekte Aziz Matta'yı sokaklardan kurtaran İsa'ya öykündüğünü kavrayamamışlardı. Caravaggio, Otuz Yıl Savaşları döneminde yaşamıştır. Barok önceleri, kuyumculuk dilinde düzensiz ve acayip biçimli taş ve incileri niteleyen bir kelime olarak kullanılmıştır. Önce İtalya'da doğmuş, daha sonra Avrupa’ya ve hatta, Latin Amerika’ya kadar yayılmıştır. Karşı-reform hareketini benimseyen sanatçılar eserlerinde dini coşku ve heyecanın yaratılmasına çalışmışlardır. Dini atmosfer dışındaki alanlara da yönelmişlerdir. Rönesansın denge ve uyum konusunda eriştiği ölçüden çok, maniyerizm’de beliren abartı ve hareketlilik hakimdir. Işık, gölge oyunlarına dayanarak heykel, resim ve mimarinin kaynaştırıldığı tüm sanat anlayışı getirilmiştir. Çiçek, meyve gibi nesnelerin belli bir düzende ele alındığı ölü tabiat (natürmort) türü bu dönemde ortaya çıkmıştır. Bu dönemin ünlü sanatçıları, Caracci, Caravaggio, Vermeer, Velazquez, Rubens ve Rembrandt'tır. Her ne kadar barok denilen anlayış ve stil 16. yüzyıldaki bazı sanatçılarda görülse de, esas itibarıyla kilisenin önderlik ettiği karşı-reform hareketi içerisinde ortaya çıkıp geliştiği kabul edilir. Gerçekten de, 18. yüzyılda birçok Katolik Avrupa ülkesinde mimar, heykeltıraş ve ressamları teşvik eden, onların kutsal amaca yönelik nitelikteki eserlerinin müşterisi olan; kral ya da prenslerden önce kilisedir. Cabir bin Eflah Cabir Bin Eflah ("Ebu Muhammed Cabir bin Eflah el-İşbili") (d. 1100 - ö. 1150) Batı dünyasında "Geber" adıyla bilinen ünlü müslüman astronomdur. Cabir bin Eflah'ı üne kavuşturan eseri, Batlamyus'un eseri olan El-Mescit'teki yanlışları düzeltmesi için yazdığı Kitabül-Hey'e fi ıstıhi'l Mecisti eseridir. The Replacement "The Replacement" (ya da Türkçe adıyla "Değişim"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin beşinci sezonunun üçüncü bölümü. Rutin devriyeleri sırasında karşılaştıkları İblis Toth, onların üzerinde daha önce hiç görmedikleri türden bir silah kullanır. Ancak Xander, Buffy'i korumak için, silahın önüne kendini atar ve iki tane Xander olarak ortaya çıkar. Scooby Gang'in rutin devriyesi sırasında karşılaştıkları sarı bir iblis, elindeki ilginç bir aleti Buffy'ye doğrultur. Tam amacına ulaşmak üzereyken Xander Buffy'nin önüne atlar ve onu kurtarır. Kendisi ise çöp yığınının üzerine fırlar. Kısa bir süre sonra ayılır ve hepsi evlerine dağılırlar. Fakat ortada bir problem vardır; ertesi gün, aynı yerde bir Xander daha uyanır! Doğruca Anya'yla kaldıkları bodruma koşar ve içeride tıraş olmuş, gömleğini giyen bir Xander görür. Onu takip eder, bu yeni Xander oldukça başarılıdır, şantiyede yeni bir iş alır, dün görmeye geldikleri daireyi tutar, üstelik ev sahibi kadın ona kur yapıp "Bay Xander" dahi bile der, ayrıca Anya'yı da çok mutlu etmektedir. Xander onun yanından ayrılır ve Buffy ile Giles'ın yanına koşar. Fakat diğer Xander çoktan oraya varmıştır ve onlar da çoktan ona inanmışlardır. Onları gözetlemekte olan Xander derhal Willow'un yanına gider. Onun çok tuhaf davrandığını fark eden Willow'la aralarında oldukça ilginç konuşmalar geçer. Xander (Willow'la konuşan), diğer Xander'ın Anya'yla buluşacağını öğrenir ve ona bir şey yapacağından korkarak derhal silahını da alıp yeni tuttukları eve gider. Bu sırada, Buffy, Riley, Willow, Tara ve Giles, Toth hakkında araştırma yapmaktadırlar. O sırada, Toth'un elindeki aletin işlevinin farkına varırlar. Alet, uygulandığı kişinin kişiliklerini ayırmaktadır. Yani Xander'lardan biri başarılı ve olgun Xander, diğeri de aceleci ve çocuksu Xander'dır. -Çocuksu- Xander'ın diğerine zarar vermesinden çok korkarlar; biri ölürse diğeri de ölecektir çünkü. Buffy ve Riley hemen Anya ile Xander'ın apartman dairelerine giderler ve oradaki ilginç manzarayla kaşılaşırlar. Xander, karşısındaki Xander'a silah doğrultmuş, Anya da onlara bakakalmıştır. Hemen olup biteni onlara da anlatırlar. Xander'lardan hiçbiri diğerine zarar vermeden eve geri dönerler ve onları tekrar birleştirecek büyüyü ararlar. Anya ise iki Xander olmasından yanadır, ona göre iki Xander'la aynı anda yatmak çok eğlenceli bir deneyim olacaktır. Fakat Willow tek bir cümle söyler ve iki Xander tekrar tek bir vücutta birleşirler. Bu sırada, Toth'un neden Buffy'yi ikiye ayırmak istediğini de anlarlar; Buffy'nin avcı yanıyla normal genç kız yanı birbirinden ayrılınca, daha vahşileşecek olan avcı yanının normal Buffy'yi öldürmesi, böylece Buffy'nin ortadan kalkmasını amaçlamıştır. Xander ise, hem Buffy'yi böyle bir ölümden kurtarmış, hem de çok ilginç, aynı zamanda öğretici bir tecrübe yaşamış olduğundan dolayı çok mutludur. Bu arada, ikinci Xander'ı Nicholas Brendon'ın ikiz erkek kardeşi Kelly Donnovan oynamıştır. I. Alexander (papa) Papa Aziz I. Alexander (ö. y. 115/119, Roma, Roma İmparatorluğu -günümüzde İtalya-), Aziz Petrus'tan sonra papa seçilen beşinci kişi. Yortu günü 3 Mayıs'tır. Aziz Evaristus yerine papa seçilen I. Alexander'ın 105-115 veya 109-119 yılları arasında on yıl papalık görevini sürdürdüğü sanılmaktadır. Ama papalığı ile ilgili tüm bilinenler, Papa Eusebios'un verdiği bilgilere dayanmaktadır. Bazı yazarların göre, kutsanmış su ve kutsal ayin şarabını suyla karıştırma geleneğini başlatmış, dinsel törenlerde de bazı reform uygulamalarına gitmiştir. İmparator Trajan ya da Hadrianus devrinde başı kesilerek öldürüldüğü sanılmaktadır. Hapishanede tutuklu bulunduğu sırada gardiyanı Aziz Quirinus ve onun kızı Azize Balbina'yı da Hristiyan yaptığı söylenmektedir. Bazı tarihçiler tarafından, Via Nomentana'da gömülü olan Aziz Alexander'la karıştırılmıştır. Zerkâlî Zerkali veya tam adıyla Ebu İshak İbrahim el-Zerkali, (Latince'de Arzachel) (d. 1029 - ö. 1087), Endülüs'lü Arap asıllı astronom. Toledo'da bir rasathane kurdurmuş ve 1061-1087 yılları arasında burada yaptığı çalışmaları bir kitapta toplamıştır. Bu kitap daha sonra Alfonso Tabloları adıyla anılan eserlerin yapılmasına öncülük edecekti. Zerkali, Endülüs'de yetişen ünlü astronomi alimlerinden. İsmi, İbrahim bin Yahya et-Tecibi en-Nekkaş olup, künyesi Ebu İshak"tır. Zerkali diye Ünlü oldu. 1029 senesinde Tuleytula şehrinde doğdu. Küçük yaşta ilim öğrenmeye başladı. Kısa zamanda din ve fen ilimlerini öğrenen Zerkali, astronomi ilminde söz sahibi oldu. Astronomi çalışmalarını ve rasadlarının çoğunu Tuleytula"da yaptı. Ömrünün sonuna doğru Kurtuba"ya yerleşti ve 1087 senesinde burada vefat etti. Zerkali, ilk defa Batlamyus'un aksine dünyanın gerçek yörünge noktası hareketini ve güneşin tadil merkezinin asırlık değişikliğe bağlı olduğunu keşfederek kanuna bağladı. Hâlbuki, Batlamyus, güneş sisteminin yörünge noktasını sabit ve ta'dil merkezini de değişmez kabul etmişti. Güneşin yörünge noktasını 12 saniye kadar doğru bir yön, yani doğudan batıya doğru bir değişiklik vererek güneş için yeni bir teori ortaya atıp değişim merkezindeki düzensizliği de ortadan kaldırdı. Batlamyus kuramında, Güneş"in Yer"den en uzak konumu olan günötenin durağan olduğu benimsenmiş ve gözlemlerin bildirdiği farklı veriler gözlem hatalarıyla açıklanmıştı. İslâm Dünyası"nda Sâbit ibn Kurrâ, bu görüşten kuşku duymuş ama bunun yerine daha doyurucu olan başka bir görüş koyamamıştı. Zerkâlî ise, günöte noktasının durağan olmadığını ve yılda 12 saniyelik bir açıyla Batı"dan Doğu"ya doğru yer değiştirdiğini öne sürmüştür; ona göre, bu yer değişikliğini, Güneş"in yörünge merkezinin bir çember üzerinde dolandığını varsayarak açıklamak mümkündür. Böylece Zerkâlî, Batlamyus kuramının doğruluğu konusundaki kuşkuların güçlenmesine neden olmuştur. Zerkali, Tuleytula adıyla Ünlü olan ilk astronomi cetvellerini düzenledi. Güneş, gezegenler ve diğer yıldızların hareketlerini ilgilendiren bu cetveller, kısa zamanda Avrupa"nın her tarafında kullanılmaya başlandı. Sabır ve dikkatle incelemeler yapan Zerkali dünyanın güneşe olan uzaklığını hesapladı. Ayrıca bu mesafeyi güneş yörüngesine dayanan gün dönümleri ile gece ve gündüz eşitliğinin prestesyonuna intibak ettirebilmek için Tuleytula"da 402"den fazla gözlem yaptı vepresesyon vüs"atini de aynı tarzda doğru olarak hesapladı. Zerkali"nin hazırladığı Ziyc, 1450 senesinde birçok eksikliklerle Latinceye tercüme edildi. Bu tercümenin bir nüshası Paris Kütüphanesinde bulunmaktadır. Bu Ziyc, kendisinden sonra yapılan bütün ziyclere esas oldu. Tercümenin önsözünde trigonometri cetvellerinin nasıl çıkarıldığı konusunda bilgi verilmiş ve buna bir de sinüs cetveli ilave edilmiştir. Eserde ayrıca 35 sabit yıldızın kataloğu ile beraber meyil cetvellerine yer verilmiş ve Safiha Usturlabı hakkında açıklamalar yapılmıştır. Zerkali çalışmalarında usturlab kullanmıştır. Batıda Zerkali Safihası adıyla Ünlü olan alet Afaki bir şekilde, her yerin ufkunu temsil edecek surette ufuk dairesi hareketli yapılmış, menazıri usul ile ayın tutuluş durumu resimlenmiş, dairevi ve safihadan ibarettir. Bu aletin özelliklerinden bahseden Zerkali"nin risalesi, Kitab-ül Amel Bis-safiha ez-Ziciya, Latince, İbranice ve diğer dillere tercüme edilmiştir. Bir örneği Paris Kütüphanesinde mevcut olan alet hakkında Mirim Çelebi, Sultan İkinci Bayezid Hanın emriyle Farsça mükemmel bir eser yazmıştır. I. Sixtus Papa Aziz I. Sixtus (d.??, Roma Roma İmparatorluğu (günümüzde İtalya - ö. y. 125, Roma Roma İmparatorluğu (günümüzde İtalya)); yortu günü 3 Nisan), y. 115 ile y. 125 yılları arasında papa olmuş olan Din adamı Önceki Papa I. Alexander'ın ardından papa olmuş, Roma İmparatoru Hadrianus döneminde hüküm sürmüştür. Libya bayrağı Libya bayrağı, Afrika ülkesi Libya'nın ilk defa 24 Aralık 1951 tarihinde kullandığı bayrağın, rejim değişikliği sonrası Libya'nın resmî hükûmeti olan Ulusal Geçiş Konseyi tarafından 27 Şubat 2011 tarihinde yeniden kullanılmaya başlanan bayraktır. Libya bayrağı yatay olarak konumlandırılan kırmızı, siyah ve yeşil şeritlerden oluşmaktadır. Siyah şerit bayrağın orta kısmında bütününde yarısını kaplayacak şekilde konumlandırılmış olup, dörtte bir oranda yer kaplayan kırmızı renk bayrağın üst bölümünde, yeşil renk ise alt bölümünde bulunmaktadır. Bayrağın orta bölümünde siyah şeritin üzerine gelecek şekilde konumlandırılmış olan beyaz ay-yıldız bulunmaktadır. Bayrak 1951-1969 yılları arasında kullanılan Libya Krallığı bayrağıyla aynıdır. İç savaş öncesi kullanılan düz yeşil bir zeminden oluşan bayrak ise Muammer Kaddafi rejiminin sona erdirilmesi ile kullanımdan kaldırılmıştır. Libya'nın ilk ulusal bayrağı 1951 yılında İtalya'dan bağımsızlığın alınmasının ardından Libya Krallığı'nın bağımsızlık simgesi olarak tasarlanmıştır. Yerel geleneklerden ve Libya'da etkili olan dini Senusiye hareketinden izler taşıyan bu bayrak ortada üzerinde beyaz ay ve yıldız olan siyah yatay bir şerit ve bu şeritin alt ve üstünde ölçülerinin yarısı olacak şekilde (üstteki) kırmızı ve (alttaki) yeşil üç ana renkten oluşan bir bayraktı. 2011 Libya İç Savaşı sonucunda Muammer Kaddafi'nin devrilmesi sonucu bu bayrak yeniden kullanıma girdi. Muammer Kaddafi'nin 1969 yılındaki darbeden sonra ülkenin ismini "El-Cumhuriye el-Arabiye el-Libiya" ("Libya Arap Cumhuriyeti") olarak değiştirmesiyle ve bayrak da bunu müteakiben yeniden tasarlandı. Arap milliyetçilerinin ve Baas Partisi'nin millî renkleri olan kırmızı - siyah ve beyaz şeritlerden oluşan üç renkli bir bayrak kabul edildi. Libya 1972 yılında "Arap Cumhuriyetleri Federasyonu"'na (İttihad el-Cumhuriyet el-Arabiya) üye olunca bayrağı yine değiştirildi. O dönemde Suriye ve Mısır'ın kullandığı ortak bayrağa geçildi. Daha sonra 8 Mart 1977'de ülkenin adı tekrar değiştirilerek "Libya Arap Sosyalist Halk Cumhuriyeti" yapıldı. ("El-Camahiriya el-Arabiya el-Libiya eş-sabıya el-İştrakiye") Enver Sedat'ın İsrail ile 11 Kasım 1977'de masaya oturmasına tepki gösteren Kaddafi, bayrağı değiştirerek tepkisini ortaya koymuştur. 1977'den 2011 Libya İç Savaşı sonucu Muammer Kaddafi'nin devrilmesine kadar yeşil düz bir zeminden oluşan Libya bayrağı kullanıldı. Üzerinde herhangi bir arma, simge ya da yazı bulunmayan bayrak, kullanıldığı dönemde dünyada bir ülkeyi temsil eden bayraklar arasında tek renkten oluşan ve üzerinde herhangi bir simge bulunmayan tek bayraktı. Bayrak, Muammer Kaddafi rejiminin sona ermesi ile kaldırılmıştır. Dünya ağacı Dünya ağacı, birçok din ve mitolojide, yeryüzündeki hayatı sembolize eden dalları ve kôkleri farklı diyarları birleştiren hayal bile edilemeyecek büyüklükteki mitolojik ağacın adı olup, Bilgi ağacı ve Yaşam ağacı adlarıyla da anılmaktadır . özellikle İskandinavya, Orta Asya ve Kızılderili inançlarında yer alan kozmik düzeni gösteren bir motifdir. Dünyanın merkezinde Yer'in ekseni olarak durur. Kökleri yerin derinliklerine inerken, dalları gökyüzüne ulaşır ya da onu taşır. Böylelikle yeri, göğü ve yeraltını birbirine bağlar. Kaç katlı ya da kaç dünyalı olduğuna bağlı olarak değişen dünya ağacı kurgularından sözedilebilir. Yer, gök ve yeraltı olmak üzere üç dünyadan ya da üç kattan oluşan dünyalardan, Germenlerdeki yedi katlı dünyaya kadar değişik kurgular görülür. Bazı halklar ağacın tepesinin kutup yıldızına ulaştığını kabul ederler. Değişik kültürlerde farklı cinste ağaçlar dünya ağacı ile ilişkilendirilmiştir. Kuzey Avrupa'da meşe, Anadolu'da kayın, Orta Doğu'da palmiye, incir ve hurma, Hindistanda bodhi ve aşvattha (incir) gibi. Dünya ağaçlarında genellikle mitolojik hayvanlar yaşarlar.Germen Mitolojisinde bu ağaca İrminsul ve Yggdrasill adları verilir. Indo-German halklarda genellikle ağacın tepesinde bir kartal ve altında bir yılan bulunur. Hint, Germen ve Slav mitolojilerinde bu hayvanlar birbirleriyle kavga ederler. Birçok mitoloji ve dinde, ağaçlar aynı zamanda tanrıların ya da doğaüstü yaratıkların ikamet ettikleri yerlerdir. Ortadoğu mitolojisinde yaşam ağacı, Mısır mitolojisinde Sykomore (bir incir türü) yaşam veren ağaçlardır. Çindeki şeftali ağacı ölümsüzlük sağlarken, Hindistan'da Bodhi ağacı aydınlanmanın sembolüdür. Yahudi mitolojisinde Sephiroth ağacı adıyla anılmakta ve yer ile göğü birleştiren dev bir palmiye olarak tasvir edilmektedir. Maya Mitolojisinde dünya ağacı samanyolu ile özdeşleştirilmektedir. Türk mitolojisinde ise kökleri arasından abı-ı hayat suyu fışkıran bir çam ağacı olarak düşünülmüş olup, şamanlar kam sırasında gerçekleştirdikleri ruhani yolculuklarında bu ağacın gövdesini merdiven gibi kullanarak gökyüzüne ulaşmaktadır. Nankin Nankin (; "Güneyin Başkenti") Çin'in Jiangsu eyaletinin başkenti ve Çin kültüründe önemli bir yer tutan şehirdir. Nankin, tarih boyunca çeşitli zamanlarda Çin'in başkenti olmuştur ve Çin'in dört büyük başkentlerinden biri olarak kabul edilmektedir. Nankin aynı zamanda göreceli olarak yasal ve ekonomik bir otonomiye sahip on beş şehirden biridir. Bütün bunlara ek olarak Tayvan'ı ve onu çevreleyen adaları kontrol eden Çin Cumhuriyeti Nankin'i başkenti olarak kabul etmektedir. Yangtze Nehri yatağında olmasının avantajıyla Nankin her zaman Çin'in en önemli şehirlerinden biri olagelmiştir. Altı hanedanlık boyunca başkent ve hâlen Çin Cumhuriyeti'nin başkenti olması dışında Nankin aynı zamanda tarih boyunca Çin'in eğitim, araştırma, ulaşım ve turizm merkezi olmuştur. Nankin aynı zamanda Şangay'ın ardından Doğu Çin'deki ikinci en büyük ticaret merkezidir. Şehir, 11 semte ayrılmaktadır. Ocak 1912'deki Çin Devrimi Çin Cumhuriyeti'nin kurulmasına, Sun Yat-sen'in ilk başkanı olması ve Nankin'in de başkent seçilmesine neden oldu. Ama, Qing Hanedanlığı hâlen kuzeydeki birçok bölgeyi kontrol altında tutuyordu, bu yüzden devrimciler Yuan Shikai'den Sun'un yerine geçmesini İmparatorun tahttan çekilmesine karşılık istediler. Yuan başkentin güçlerine daha yakın olan Pekin'in başkent olmasını emretti. Chiang Kai-Shek komutasındaki Kuomintag ordusu 1927'de Nankin'i tekrar Çin Cumhuriyeti'nin başkenti ilan etti. KMT güçleri Pekin'i 1928 yılında ele geçirince Nankin uluslararası kabul gördü. 1937 yılında Japon ordusu o zamanlar Çin'in başkenti olan Nankin'i işgal etti. İşgal sırasında Nankin Katliamının Japon ordusu tarafından yapıldığı bugün kabul edilmektedir. Tam ölü sayısı resmî kayıtlar tutulmadığı için bilinmemektedir ama çoğu araştırmacı ölü sayısını 300.000 civarında tahmin etmektedir. Yahudi soykırımından farklı olarak bu olay dünyanın diğer bölgelerinde fazla bilinmemektedir. 1985'te Nankin Anıtı inşa edilmiştir. Chiang hükümetine karşı Japon işbirlikçisi Wang Jingwei tarafından Nankin'de yeni bir yönetim kuruldu ve II. Dünya Savaşından sonra KMT merkezi hükûmeti Nankin'e taşıdı. 23 Nisan 1949'da Çin Halk Cumhuriyeti ordusu Nankin'i işgal etti ve anakıtadaki Çin Cumhuriyeti yönetimi fiilen sona erdi. 2002 yılına kadar Çin Cumhuriyeti İç İşleri Bakanlığı ve Tayvan'da basılan ders kitapları Nankin'i Çin Cumhuriyeti başkenti olarak göstermekteydi. Nankin toplam 6598 km² alanı ile Çin'in en büyük ekonomi bölgesinde, Yangtze Nehri vadisinde yer alır. Yangtze Nehri, şehrin batısında yer alırken Ningzheng Tepeleri şehrin doğu, kuzey ve güneyini çevreler. Şehir, Şangay'dan 300 km, Pekin'den 1200 km ve Chongqing'den 1400 km uzaklıktadır. Nankin doğal kaynaklar bakımından oldukça zengin sayılmaktadır, şehirde 40'tan fazla çeşitte maden bulunmaktadır. Bunlar arasında demir ve kükürt Jiangsu bölgesinde bulunanın %40'ını karşılık gelmektedir. Şehrin Strontium kaynakları Doğu Asya'da birinci sıradadır. Nankin aynı zamanda oldukça iyi su kaynaklarında sahiptir. Yangtse nehri ve çeşitli yeraltı suyu kaynakları bu durumu sağlamıştır. Yangtse nehri ile ve dağlarla çevrili olması sayesinde Nankin şehri aynı zamanda harika doğal güzelliklere de sahiptir. Xuanwu Gölü ve Mochou Gölü gibi doğal göller insanların rahatlıkla ulaşabilecekleri şehir merkezindeyken çeşitli tepeler ve dağlar da yeşil alanlara sahiptirler ve tarihi ve kültürel alanlar içermektedirler. Nankin kenti ılıman bir iklime sahiptir ve Doğu Asya Muson rüzgârları etkisi altındadır. Nankin'de dört mevsim de yaşanmaktadır; yazları genelde oldukça sıcak ve tüm yıl yağışlıdır. Yıllık ortalama sıcaklık 15.7 °C'dir, bugüne kadar kaydedilen en yüksek sıcaklık 13 Temmuz 1934'te kaydedilen 43 °C ve en düşük sıcaklık ise 6 Ocak 1955'te kaydedilen -16.9 °C'dir. Yılın ortalama 117 günü yağışlı geçmektedir ve yıllık ortalama yağış miktarı 1106.5mm'dir. Haziranın ortalarından Temmuzun sonuna kadar "Meiyu" mevsimidir, bu dönemde şehir yağışlı ve oldukça nemlidir. Şehrin resmî ağ sayfasına göre en iyi hava Eylül ile Aralık ayları arasındadır. Üç Krallık döneminden beri Nankin avantajlı yeri ve ulaşım olanakları sayesinde tekstil ve darphane merkezi olagelmiştir. Ming hanedanlığı döneminde Nankin sanayisi daha da gelişti ve Çin'in hatta dünyanın en gelişmiş şehirlerinden biri haline geldi. Tekstil, para basımı, matbaacılık, gemi üretimi ve başka pek çok sektörde Nankin lider oldu ve Uzak Doğu'nun en işlek merkezi haline geldi. 20. yüzyılın ilk yarısında Nankin üretim merkezi olma durumundan giderek tüketim merkezi olmaya doğru yol aldı. Bunun nedeni Nankin'in tekrar Çin'in gündemine gelmesi ile birlikte Nankin'de yaşayan zengin kesimin hızlı artışıdır. Birçok mağaza Nankin'de ürünlerini satmaya başladılar. 1933'te Nankin'deki gıda ve eğlence sektörünün cirosu üretim ve tarım sektörünün cirosunu çoktan geçmişti. Şehir nüfusunun üçte biri hizmet sektöründe çalışıyordu ve aynı zamanda fuhuş, uyuşturucu ve kumar da yaygınlaşmıştı. 1950'lerde ÇKP ulusal hızlı sanayileşme planına uygun olarak Nankin'de bir seri devlet yatırımında bulundu. Elektrik, mekanik, kimya ve çelik fabrikaları ardı ardına kuruldu ve Nankin'i Doğu Çin'in ağır sanayi şehrine çevirdi. Nankin'i "dünya sınıfı" bir sanayi kentine dönüştürmeye fazlasıyla hevesli liderler birçok hatalar da yaptılar, örneğin kömürün olmamasına rağmen yüz milyonlarca Yuan'ın kömür bulunması için harcanması 1960'larda ekonomik gelişime kötü etki yaptı. Şehirdeki şu anki sanayi temel olarak geçen yüzyılın 60'larının özelliklerini gösterir; elektronik, otomotiv sanayi, petrokimyasallar, çelik ve enerji sektörü "beş temel sanayi" olarak bilinmektedir. Devletin sahip olduğu bazı büyük firmalara örnek olarak Panda Elektronik, Jincheng Otomotiv ve Nankin Çelik verilebilir. Birçok uluslararası firma da Nankin'e doğrudan yabancı yatırım yapmıştır, örneğin Fiat, A. O. Smith, Sharp gibi. Nankin'in DTÖ'ye girişinin ardından şehre yabancı yatırımcı ilgisi artmıştır ve günde ortalama iki firma şehirde bürolarını açmaktadırlar. Şehir yönetimi büyük sanayi merkezleri kurarak yatırım ortamını iyileştirmeyi amaçlamaktadırlar. Şehirde şu anda beş tane sanayi merkezi bulunmaktadır. Bütün bu yapılanlara rağmen Nankin komşu şehirlere göre daha az yabancı yatırımcı çekebilmektedir. Bununla birlikte birçok devletin sahip olduğu sanayi kuruluşu uluslararası firmalarla rekabet edememekte, ve sonuç olarak özelleştirilmekte veya iflas etmekte, borca batmaktadırlar. Son yıllarda, Nankin'in ekonomisi ticaret ve sanayinin yanı sıra şehir inşaatı ile de gelişmektedir. 2013 yılı itibarı ile kentin GSYİH'i 801 milyar RMB olup kişi başına düşen GSYİH'i ise 98,174 RMB olmuştur. Nankin, doğu Çin'in ve aşağı Yangtse Nehri alanının ulaşım merkezi konumundadır. Şehir çeşitli ulaşım olanaklarıyla kara, hava ve su yollarını kullanan üç boyutlu bir ulaşım ağına sahiptir. Diğer Çin şehirlerinde olduğu gibi toplu taşıma halkın çoğunluğunun kullandığı ulaşım seçeneğidir. Nankin Metrosu, 2005 yılında açılmış olup 225 km uzunluğa ve 6 hata sahiptir. Nankin Lukou Uluslararası Havalimanı, hem ulusal ve hem de uluslararası uçuş hizmeti vermektedir. Cezayir bayrağı Cezayir bayrağı (Arapça: علم الجزائر), günümüzde de kullanılan hali ile 3 Temmuz 1962 tarihinde göndere çekilerek kullanılmaya başlanmıştır. Bayrak, dikey olarak bayrağı iki eşit parçaya bölen şeritlerden oluşmaktadır. Göndere çekilen tarafta bulunan şerit yeşil renk iken, dalgalanan tarafta bulunan şerit beyaz renktedir. Bayrağın tam ortasına konumlandırılmış hilal ve hilalin içerisinde bir ucu hilalin açık tarafına bakacak şekilde konumlandırılmış beş köşeli yıldız bulunmaktadır. Hilal ve yıldız kırmızı renktedir. Bayrakta bulunan beyaz renk ruhsal saflığı, yeşil renk ile birlikte hilal ve yıldız ise İslamiyeti simgelemektedir. Hilal ve yıldızda bulunan kırmızı renk ise Cezayir askerlerinin Cezayir Bağımsızlık Savaşı esnasında döktükleri şehit kanlarını temsil eder. Windows NT 3.1 Windows NT 3.1, Microsoft'un ürettiği işletim sistemi ailesi Windows'un NT çekirdeği üzerinde yükselen ilk sürümüdür. NT ailesinin amacı, sunucu sistemleri ve kurumsal bilgisayarlar için üst düzey bir kullanım sunmaktır. İlk kez 23 Temmuz 1993 tarihinde piyasaya sürülmüştür. Sürüm numarası Windows 3.1'e vurgu yapmak için 3.1 olarak konulmuştur. NT 3.1'in arayüzü Windows 3.1'e oldukça benzemektedir. NT projesi, ilk kez 1988 yılında Microsoft'un Digital Equipment Corporation adlı bir şirketten transfer ettiği bir grup geliştirici ile başladı. Windows NT, ilk başta OS/2'nin yeni sürümü olmak üzere tasarlanmıştır.Windows Advanced Server for Lan Manager "Lan yöneticisi için geliştirilmiş Windows sunucusu" adıyla lanse edilmiş, sonra ismi NT OS olmuş, sonra ise NT 3.1 olmuştur. NT 3.1'in Windows 3.1 ile olan benzerliği, daha önce Windows 3.1 kullanan kullanıcılar için büyük kolaylık oluşturmuştur. Bu sayede NT daha fazla kişi tarafından kullanılmıştır. Byrd Buzulu Byrd Buzulu, Antarktika'da 136 km uzunluğunda ve 24 km genişliğinde bir buzul. Kutup Platosu'nun geniş bir alanına akarak, Britannia Sıradağları ve Churchill Dağları arasından doğuya doğru ilerler. Barne Inlet'de Ross Buz Sahanlığı'na tahliye olur. Buzul adını, Amerika Birleşik Devletleri Deniz Kuvvetleri'nin amirali, Antarktika araştırmacısı Richard E. Byrd'den alır. Burgaz (anlam ayrımı) Burgaz ÅŸu anlamlara gelebilir; Kırkışık, Çine Kırkışık, Aydın'ın Çine ilçesine bağlı bir mahalle. SÃ©bastien Squillaci Sébastien Squillaci (; d. 11 Ağustos 1980), Fransız millî futbolcudur. Şu an Ligue 1 takımlarından Bastia formasını giymektedir. Defans pozisyonunda oynamaktadır. Fransa'da "Toto" lakabıyla bilinmektedir ve soyadı, İtalyan eski millî futbolcu Salvatore Schillaci'ye benzetilmektedir. Squillaci, futbol kariyerinde La Seyne-sur-Mer'deki FC Seynois takımında başladı. 1996 yılında Sporting Toulon takımına transfer oldu ve 1997-98 sezonunda profesyonelliğe ilk adımını attı. 1998 yılında Ligue 1 takımlarından Monaco'ya transfer oldu ve iki sezon boyunca Ajaccio'da kiralık olarak oynadı. 2002 yılında Monaco'ya geri dönen Squillaci, orada sürekli ilk 11'de kendine yer bulmaya başladı. 2003 yılında Coupe de la Ligue'i kazandı. Sonraki sezon Şampiyonlar Ligi turnuvasında mücadele etmeye başladı ve Monaco, turnuvada finale kadar gelmeyi başardı. Squillaci, 2006 yılında Olympique Lyonnais'e transfer oldu ve iki yıl üst üste Ligue 1 şampiyonluğu yaşadı. 2008 yılında ise Coupe de France şampiyonluğunu yaşadı. 2008 yılında İspanya La Liga takımlarından Sevilla'ya transfer oldu ve 2010 yılında, Copa del Rey'de şampiyonluk yaşadı. 2010 yılında ise İngiltere Premier League takımlarından Arsenal'e transfer oldu. Fakat, orada fazla forma giyme şansı bulamadı ve 2013 yılında Korsika takımlarından Bastia'ya transfer oldu. Squillaci, Fransa formasını ilk kez; 2004 yılında Bosna Hersek karşısında giydi. Millî formayla 2008 Avrupa Futbol Şampiyonası ile 2010 FIFA Dünya Kupası turnuvalarında mücadele etti. Fransa formasını şu ana kadar 21 kez giyme başarısını gösterdi. Ayrıca, FIFA'ya üye olmayan Korsika'nın da formasını giymektedir. O formayı ilk kez; 2009 yılında hazırlık maçında Kongo karşısında giydi. 2011 yılında yine hazırlık maçında Bulgaristan ve son olarak; 2012 yılında, Gérard Houllier'in kurduğu "Squadra Internazionale" karşısında forma giydi.. "18 Nisan 2015 itibarÄ±yla" "22 Haziran 2010 itibarÄ±yla" Sakarya, PolatlÄ± Sakarya, eski ismi Tırnaksız,Ankara ilinin Polatlı ilçesine bağlı bir mahalledir. Polatlıya Konya yönünde, 10 km uzaklıktadır. Ankara il merkezine 84 km, Polatlı ilçesine 10 km uzaklıktadır. 1980 lere kadar 500 e yakın olan mahalle nüfusu, bu tarihten sonra Ankara, Polatlı ve Eskişehir' e göçlerin artmasıyla yüzün altına inmiştir. Xander Harris Alexander Lavelle "Xander" Harris, aksiyon-korku/fantezi televizyon dizisi "Buffy the Vampire Slayer" (1997–2003) için yaratılan bir kurgusal karakterdir. Karakter Joss Whedon tarafından geliştirildi ve bütün dizi boyunca Nicholas Brendon tarafından canlandırıldı, ama iki tane bölümde ikiz kardeşi Kelly Donovan yerine geçti. Sıradan birisi ve dizinin kahramanı Buffy Summers'ın (Sarah Michelle Gellar) etkileşime geçeceği bir karakter olarak tasarlandı, ayrıca diziye komedi de katması hedeflendi. Xander, sayısız doğaüstü olayın cehenneme açılan bir kapının üzerine kurulan Sunnydale, Kaliforniya isimli kasabasına getirdiği vebalara karşı dünyayı kurtarmasında yardımcı olan Buffy'nin birkaç arkadaşından birisidir. Xander çoğunlukla Whedon'un lise yıllarındaki halini örnek alınarak yaratılan bir karakterdir; mesela, "Buffy" karakterleri arasında en çok alaylı olmasının yanında esprili ve en çok konuşanıdır. Karakterin gelişimi dizi boyunca ilerledi ve diğerlerine saygı duymayı öğrendi. Dizi bittikten sonra, devam serisi olarak yayınlanan "Buffy the Vampire Slayer Sezon Sekiz" (2007–2011) çizgi romanlarında Xander artık yeteneklerini tam anlamıyla geliştirir ve bir lider ruhu kazanır. Buffy'nin yanında koca bir, dünyanın her tarafından gelen Vampir Avcıları ordusuna liderlik yapmaktadır. Karaktere olan akademik ilgi, cinsiyet çalışmaları biçiminde veya Xander'ın işçi sınıfı ev hayatı yetersizlikten duyduğu korkuları yansıtan toplumsal sınıfa odaklanma şeklinde oldu. Ama, Xander'ın ana grubun hem içerisinde hem de dışında bulunan eşsiz konumu diğer karakterlerin onun hakkındaki görüşlerini geliştirir, özellikle seri devam ederken; "Sezon Sekiz"de kendisi, Buffy'nin resmi olmayan Gözetmenidir. Sonuç olarak, bu karakter her şeyi doğru bir şekilde gören ve gözlemleyen tek kişi olarak tanınır. Eleştirmenler, Xander'ın sık sık kas gücüyle olan mücadelelerini sergilemesine rağmen onun hikâye örgülerinin genelde romantik görevlere odaklandığını söyledi. Buffy'e olan karşılıksız aşkından sonra, bunlar arasına zengin kız Cordelia Chase (Charisma Carpenter) ile olan kargaşalı ilişkisi, en yakın arkadaşı Willow (Alyson Hannigan) ile kısa bir kaçamağın ardından arkadaşının açılması ve eski iblis Anya (Emma Caulfield) ile olan uzun süreli ilişkisi dahildir. "Sezon Sekiz"de, karakterin Buffy'nin kız kardeşi Dawn (Michelle Trachtenberg) ile olan abi-kardeş ilişkisi de zamanla romantik bir ilişkiye dönüşür, tam da Buffy kendisi ile Xander'ın uyumluluğunu keşfetmişken. Xander Harris karakteri genişletilen evrende bulunan birçok üründe de belirir, örnek olarak çizgi romanlar, bağlantı kuran romanlar ve video oyunları. Xander Harris, ilk defa "Buffy" dizisinin birinci sezonunun (1997) "Welcome to the Hellmouth"/"The Harvest" isimli ilk bölümlerinde tanıtıldı. Sunnydale Lisesi'ndeki ilk gününde Buffy ve onun gözetmeni Rupert Giles (Anthony Head) ile tanışır. En iyi arkadaşı Jesse McNally (Eric Balfour) vampire dönüştükten sonra, Xander kazara onu öldürür. Ve daha sonra Xander ile Willow, Buffy'nin güvenilir yandaşları olurlar. Willow'un kendisine olan hislerinden bihaber, Buffy'e karşı romantik hisler beslerken Buffy'nin erkek arkadaşı ruhu olan vampir Angel'a (David Boreanaz) hiç güvenmemektedir. Birinci sezon finali "Prophecy Girl" bölümünde boğulan Buffy'yi kalp masajı yaparak dirilip, Efendi'yi (Mark Metcalf) yenmesine fırsat sağlar. İkinci sezonda (1997-8), Xander birlikte birkaç hayat memat meselesine atıldığı popüler kız Cordelia ile birlikte garip bir ilişkiye başlar. "Halloween" bölümünde bir askere dönüşür, ama büyü bozulduğunda askeri bilgileri zihninde kalmıştır; daha sonra "Innocence" bölümünde bu bilgileri kullanarak Buffy'nin Yargıç ismindeki iblisi yenmesine yardım eder. Cordelia, ikilinin ilişkisine son verdiğinde, Xander, "Bewitched, Bothered and Bewildered" bölümünde Amy Madison'dan (Elizabeth Anne Allen) ona bir aşk büyüsü yapması konusunda baskı yapar. Bu büyünün ekisiyle Cordelia hariç her genç kız, kadın, kadın vampir onun peşinde koşar. Bu da müthiş bir kıskançlık krizine sebep olur ve tekrar birleşirler. "Go Fish" bölümü, Xander'ın yüzme takımına katıldıktan sonra onun yüzücüleri Sunnydale'deki kaybolmalar hakkında sorgulamasına odaklanır. Xander, "Becoming, Kısım İki" bölümünde Buffy'e, Willow'un ruhunu kaybeder ve dünyaya kıyameti getirecek olan Angel'ın ruhunu kurtarma planını anlatmamaya karar verir çünkü dünyayı kurtarmak için Angel'ı öldürmeme konusunda tereddüt etmesini istemez. Üçüncü sezonda (1998-9), Xander ve arkadaşları, Buffy Los Angeles'a kaçtığından dolayı iblisleri avlamaya başlar. "Lovers Walk" adlı bölümde Cordelia'yla Oz, Willow ve Xander'ı öpüşürken yakalarlar ve Cordelia, Xander'ı terk eder. Daha sonra Anyanka'nın oluşturduğu alternatif bir evrenin konu alındığı "The Wish" adlı bölümde de vampir Xander ile vampir Willow beraberdirler üstelik Cordelia'yı ısırırlar. "The Zeppo" adlı bölümde Faith'e (Eliza Dushku) bir iblisle olan dövüşü sırasında yardım eder. Aynı geceyi Faith'le geçirir ve bekaretini kaybeder, ayrıca sadece tek başına bir grup zombinin Sunnydale Lisesi'ni yok etmesini engeller. "The Prom" bölümünde eski bir intikam iblisi olan Anyanka'yı baloya davet eder ve "Graduation Day" isimli sezon finalinde, Sunnydale Lisesi'ndeki arkadaşlarıyla birlikte Belediye Başkanı Wilkins'in yükselmesi sırasında insanüstü bir çaba gösterir. Dördüncü sezonda (1999–2000), arkadaşları ile birlikte üniversiteye devam edememesi dolayısıyla Xander'ın aşağılık ve yalnızlık hissi artar. "Primeval" adlı bölümde, ekibin tek bir bedende toplandıkları Sümerce büyüde Xander, Buffy'nin "kalbi" olur ve birlikte yarı iblis, yarı insan ve yarı siborg Adam'ı (George Hertzberg) yenerler. "Restless" bölümünde, bütün ekip rüya büyüsü etkisinde kalırlar, Xander'ın rüyasında; Buffy'nin annesi (Kristine Sutherland) ile erotik bir etkileşim, Willow ve sevgilisi Tara (Amber Benson), ağzı bozuk babasına karşı olan korkusu ve 1979 filmi "Kıyamet"in yeniden canlandırılması bulunur. Beşinci sezonda (2000-1), Xander olgunlaşır; bir marangoz olur ve inşaat işçisi olur, ayrıca Anya ile birlikte kendi dairelerini tutarlar. "Buffy vs. Dracula" isimli bölümde Drakula'nın kölesi olarak onun Renfield'ı haline gelir. "The Replacement" bölümü Xander'ın iki farklı yönüne odaklanır: duygusal açıdan hassas, kontrol edilebilen adam ve komik soytarı. Xander-merkezli olan "Triangle" bölümünde, Anya'nın eski erkek arkadaşı Olaf (Abraham Benrubi) ondan Willow ve Anya arasında seçim yapmasını istediğinde ikisini de eşit bir şekilde savunur. Sezon finalinde, Anya'ya evlenme teklifi eder; ayrıca sezonun düşmanı cehennem tanrıçası Glory (Clare Kramer) ile olan savaşta bir yıkım topu kullanarak Buffy'e yardımcı olur. Altıncı sezonda (2001-2), Xander ve arkadaşları, Buffy'i hayata geri döndürür; ama bu durumun bazı sonuçları vardır ve Buffy depresyona girer. "Once More, with Feeling" isimli müzikal bölümde sürekli şarkı söyleyen Sweet (Hinton Battle) ismindeki iblis ortaya çıkar ve Xander'ın Anya ile sahip olacakları gelecek ile ilgili endişelerini ortaya çıkarır. Başka bir iblis bu endişeleri, "Hell's Bells" bölümünde patlatır; Xander sonuç olarak Anya'yı düğünde terk eder, bu olaydan sonra ise Anya intikam iblisi olmaya geri döner. Sezon finalinde, kara büyüyle dolan Willow dünyayı yok etmeye karar verdiğinde, sadece Xander'ın ona olan tutkusu ve sevgisi onu durdurabilmiştir. Yedinci sezonun (2002-3) "Potential" bölümünde, Buffy'nin kız kardeşi Dawn (Michelle Trachtenberg) yanlışlıkla kendisini bir Potansiyel Avcı zannettiğinde, Xander dikkatleri üzerine çeken kişi olmama konusunda onunla duygularını paylaşır. Yedinci sezonun "Conversations with Dead People" isimli bölümü, Xander'ın görünmediği tek "Buffy" bölümüdür. "Dirty Girls" bölümünde, Xander'ın sol gözü şeytani rahip Caleb (Nathan Fillion) tarafından oyulur ve bu olaydan sonra göz bandı takmaya başlar. Anya ile tekrar bir araya gelmelerine rağmen, dizinin "Chosen" isimli final bölümünde Anya, Haber Getirenler'in kılıcı tarafından öldürülür. Ölümüne tanık olan tek kişi Andrew (Tom Lenk), Xander'a Anya'nın kendi hayatını kurtarırken öldüğünü söyler. Xander şu şekilde karşılık verir, "İşte benim kızım. Daima aptalca şeyleri yapar." Brendon'ın "Chosen" bölümüne kadar Xander'ı canlandırmasına rağmen, "Angel" dizisinin "Damage" (2004) bölümünde Xander'ın Afrika'da olduğundan ve Buffy'nin ekibine yeni aktifleşmiş Avcıları toplamakta olduğundan bahsedilir. 2001 ve 2004 yılları arasında Joss Whedon ile Jeph Loeb, "Buffy Animasyon Serisi" için 4 dakikalık bir pilot bölüm üretti. Konusu dizinin ilk sezonunda geçen bu seri eğer bir kanal tarafından alınırsa, Xander'ın (Nicholas Brendon tarafından seslendirilen) daha çok lise macerasını anlatacağı belirlendi. 2008'de pilot, YouTube'a sızdırılınca, Loeb belki serinin bir şekilde tekrar hayata döndürülebileceğini söyledi. Televizyon dizisine eşzamanlı olarak, Xander televizyon dizisinin tamamlayıcı ve resmi evrene dahil edilen eserlerinde de bulunur. Xander çoğu "Buffy" çizgi romanı ve romanında bulunur (Buffy'nin Sunnydale'de geçirdiği zamanda geçenlerde) ve birkaçının da ana karakterlerinden birisidir. Örnek olarak, "The Xander Years, Cilt 1" ve "Cilt 2" romanları dizinin ilk üç sezonundan Xander'ın anahtar karakter olduğu üç bölümün romanlaştırılan versiyonlarıdır, "Teacher's Pet" ile "The Zeppo" bölümü arası. 2004 çizgi romanı "Antique", Xander'ın birkaç ay boyunca Drakula'nın sadık hizmetkarı pozisyonuna, vampirin Transilvanya kalesinde devam etmesini konu edinir, ama Buffy ve iki yeni Avcı onu kurtarır. Daha sonra, üç yıl sonra karakter "Buffy the Vampire Slayer Sezon Sekiz" çizgi roman serisinde ortaya çıkar. Xander ilk görünümünü, Joss Whedon'un yazdığı "Evden Uzakta" (2007) isimli birinci hikâye örgüsünde yapar. "Sezon Sekiz" serisinde, Xander Avcılara liderlik yapar ve İskoçya'daki komuta merkezini yönetir; Buffy onu gönülsüz "Gözetmen" olarak tanımlar. Xander kendisine Marvel Comics karakteri Nick Fury diye hitab eder. Xander'ın Avcı Renée ile olan yeni ilişkisi kısa sürer, çünkü kız, Drew Goddard'ın "Kapıdaki Kurtlar" (2008) hikâyesinde ölür. Goddard'ın hikâyesi ayrıca "Antique" çizgi romanının devamıdır; Xander Drakula ile olan ilişkisini keser. Jane Espenson'ın "Geri Çekilme" (2009) isimli hikâye örgüsünde, Buffy farkına varır ki Xander'a karşı romantik hisler beslemektedir, ama ayrıca Xander'ın "Sezon Sekiz" boyunca Dawn'ın sırdaşı olması dolayısıyla ikilinin yeni bir romantik ilişki geliştirdiklerini de öğrenir. Buffy, Joss Whedon'un "Türbülans" (2010) hikâyesinde hislerini Xander'a açıklamaya çalışır, ama bu hisleri görmezden gelen Xander ona, gerçekte Dawn'ı sevdiğini açıklar. "Son Parıltı" (2011) isimli son hikâye örgüsünde, Xander, hem etki altına alınmış Angel'ın Sunnydale kalıntıları arasında Giles'ı öldürüşüne hem de Buffy'nin bütün büyünün kaynağını yok edişine tanıklık eder. Ardından, Dawn ile birlikte San Francisco'ya taşınıp oraya yerleşirler, yanlarına gelen Buffy'i de evlerine kabul ederler ki Buffy de garson olarak çalışıp geceleri vampir avlamaya devam eder. Bir sonraki çizgi roman serisi olan, "Buffy the Vampire Slayer Sezon Dokuz"da (2011–2013), Buffy artık Xander ile Dawn'ın evinden taşınır ve aralarındaki irtibat eskiye göre azalır. "Sezon Sekiz"de olan olayların ardından, Xander öfkesini kontrol etmekle başa çıkmaktadır. "Welcome to the Team" (2012–13) hikâyesinde, Dawn hasta olur ve büyünün yok olması sebebiyle varlığı yok olmaya başlar. Bütün dünya ise, Buffy ve Xander da dahil olmak üzere onun anılarını unutmaya başlar. "The Watcher" (2013) hikâyesinde, sezonun düşmanları mistik 'Siphon' Severin ve asi Avcı Simone birlikte, Xander'ı zamanı geri döndürüp Twilight'ı tekrar diriltmek konusunda ikna ederler. "The Core" isimli son hikâye örgüsünde, Xander, onlara Buffy'nin sahip olduğu vampirler hakkındaki antik bir kitabın içindeki bilgileri verir. Aynı bilgileri takip etmekte olan Buffy ve Willow, İngiltere'de bulunan Derin Kuyu'nun—antik iblisler için yapılan bir hapishane— Dawn'ı kurtaracak kadar büyü barındırdığına karar verirler ve Xander da onlarla birlikte gider. Kuyu'ya girerlerken Xander, Buffy'e yaptığı ihaneti itiraf eder ve ona Severin'in Kuyu'daki büyüyü zamanı geri çevirmek için kullanacağını anlatır, ki bu da evreni yok edebilecek bir büyüdür. Xander, Buffy'nin tarafında yer alırken Simone'nin Kuyu'ya girebilmesini sağlayan nihai gücü öğrenirler; ilk vampiri yaratan iblisin kendisini dönüştürmesine izin verir, böylelikle güçlü bir vampir/Avcı melez olur. Kuyu'daki savaş esnasında Severin ölür ve güç ile parçalara ayrılır. Dağılan enerji Willow'un yeni oluşturduğu tohum tarafından emilir, böylelikle dünyaya büyü geri gelir. Buffy, Simone'yi toza çevirir ve Willow ise herkesi San Francisco'ya götürür. Dawn'ı büyü ve Buffy'nin kanı ile kurtarırlar. Xander, Dawn'ın farklı hissettiğini düşünür ve bir şekilde ihanetini öğrendiğini düşünerek kendisini suçlu hissede, halbuki Buffy onu affeder ve kendisine fazla yüklenmemesini söyler. "Buffy the Vampire Slayer Sezon On" (2014–2016) serisinde Xander, karakteri önceden canlandıran Nicholas Brendon tarafından yazılan "New Rules" bölümünde daha büyük bir role sahip olur. "Sezon Dokuz"un ardından, Xander ve Dawn'ın ilişkisi çalkalanır. Suçluluk duygusuyla harap olan Xander, Dawn hakkında bir şeulerin ters gittiği konusunda emindir ve eski sevgilisi Anya'nın muhtemelen halüsinasyonu ile konuşmaya başlar. Dawn sonunda Willow'un kendisini geri getirdiği anda bütün hayatını tekrar yaşadığı andan itibaren yoğun bir duygusal ızdırap hissettiğini Buffy'e itiraf eder. Drakula, kendisi gibi değişik güçlere sahip olan vampirlerle Avcı'nın savaşmasına yardımcı olmak için kasabaya gelir, Xander ise hemen hizmetkarlık görevine geri döner ve Dawn'a onun gerçekten kendisini sevmediğini bildiğini söyler, ki Dawn da gözyaşlarına boğularak bunun doğru olduğunu kabul eder. Xander, Drakula'nın etkisinden kurtulduktan sonra Dawn ona karşı dürüst olur ve ikili ilişkilerini bitirir. Ama, Xander, Dawn'a onu kendisine bir kez daha aşık edeceğini temin eder. Xander karakteri "Buffy" video oyunlarında görünür. Brendon, Xbox için yapılan 2002 "Buffy" oyununda ve Xander'ın oynanabilir bir karakter olduğu "" isimli 2003 çoklu konsol oyununda Xander için seslendirme yaptı. 2002 oyununda, Xander oynanabilir bir karakter değildir, ama Buffy oyunun ilerleyişi boyunca ondan silahlar alabilmektedir. "Chaos Bleeds" oyununun konusu ise televizyon dizisinin beşinci sezonunda geçmektedir; Xander'ın bölümlerinde, kendisi alternatif bir evrene gönderilir. Sunnydale Lisesi'nde geçen bir seviyeden sonra, seviyenin büyük kötüsü olan alternatif evrendeki Anyanka ile savaşmak zorundadır. "The Pack" bölümündeki hayvanat bahçesinde geçen bir seviyemin ardından, Buffy ismi "Ripper" olan şeytani bir Giles'ın alternatif versiyonu ile savaşır. "Chaos Bleeds", Dark Horse tarafından çizgi roman önbölümü olarak ve bir de ormanlaştırma olarak yayınlandı, eserlerde bu bölümün beşinci sezonun "kayıp" bölümü olduğu söylenir. Nicholas Brendon'ın ikiz kardeşi Kelly Donovan dizide ara sıra Xander karakterini canlandırdı, en çok anlaşıldığı bölüm ise "The Replacement" bölümündeki iki Xander'ın da aynı sahnede göründüğü kısımdır. İkisi de sahne isimlerini kullanmaktadır; gerçek soyisimleri Shultz'dır; birbirlerine çocukluktan beri fark yokmuş gibi benzemektedirler. Xander rolünü almadan önce, Brendon tamamen "dibe" vurdu: sevgilisi onu terk etti, bir garson olarak çalışıyordu ve kirasını zar zor karşılayabiliyordu, ayrıca iyi bir iş bulabilmekten neredeyse vazgeçti. İş arkadaşlarını aldığı yanlış türdeki bisküvilerden sonra, patronu onu kovdu ve ona "Senin oyunculuk yapman gerek" dedi. Brendon liseden çok fazla nefret ettiğinden dolayı "Buffy" pilotunun ana konusunu oldukça ilgi çekici buldu. Brendon, Xander karakterinin Joss Whedon'un liseye giderkenki hali olduğunu anladı, çünkü Xander "bütün güzel replikleri söylemektedir". Brendon "Buffy" bittikten sonra çok fazla oyunculuk yapmadı ve 2004 yılında alkolizm rehabilitasyon merkezine yattı. 2007'den beri, Niki Stafford'ın da "Unofficial Guide" isimli eserinde bahsettiği gibi, karşılaştırma yapıldığında oyuncu daha çok sahne yapımlarında çalıştı. Beşinci sezonun "The Replacement" bölümünde, bir iblis Xander'ın çocuksu ve daha olgun yanlarını ayırarak ikiye böler ve ikisi de aynı anda ekranda göründüğü sahnelerde "diğer" Xander'ı Donovan oynadı. İki oyuncu da bu karakteri oynamanın eğlenceli bir deneyim olduğunu söyledi. Dizinin bir akademik incelemesinde, Xander'ın "Harry Potter" karakteri Ron Weasley ile birçok ortak yanı olduğundan bahsedilir. Yazar, ana karaktere olan yakınlığından, en yakın arkadaşı Willow (Weasley ile ise bu kişi Hermione) ile karşılaştırmalı işçi sınıfı durumundan, okuldaki eğlendirici, güldürücü kişi olma durumundan bahseder kitapta. Hem Xander hem de Ron, ikisinin de özel yeteneklerinin olmaması "[ikisi de] arkadaşları için... onları sadık ve cesur olmaya itmektedir", karakterlerin sürekli kendilerine hayati tehlikeye attığı düşünüldüğünde. Cordelia'nın Xander'a Zeppo bölümünde söylediği ifade karakteri "Superman" karakteri Jimmy Olsen ile kıyaslamaktadır ki bu da Xander'ın sıradan adam durumunu betimleyen önemli bir başka örnektir. Genellikle Xander'ın, Scooby Çetesinin "kalbi" olmasına rağmen, "The Zeppo" bölümünde kendisi çetenin çok başlı yılan benzeri bir iblisle olan savaşından dışlandı. Buffy ile birlikte olan melodram tarzında sahneler arasında sıçramalı kesme kullanımı vardır ve örnek olarak, ekranın muhbir Barmen Willy'den (Saverio Guerra) Xander ve bir grup zombinin araba yolculuğuna geçişinde, iki öykünün birbirinden ayrılması yerine, Xander'ın (dizinin mizah kaynağı olarak) senaryonun ana kahramanı yapılması ile Xander, "Buffy" dizisindeki yolların her zaman "aşırı fantastik" olmadığını göstermek için bir araç olarak kullanıldı. Faith'e bekaretini kaybetmesi ise, for example, Xander'ın tanık olduğu Buffy ve Angel arasında geçen şehvetli, uyumlu romantik sahneye paralel olarak tatmin edici oldu onun için; birlikte oldukları yataktan kalktığı anda, tatminliği tekrar yaşadı. Bölümde Xander tek başına bütün okulu ve hatta büyük ihtimalle bütün dünyayı (Cehennem Ağzı'nın üzerinde olduğu her şey düşünüldüğünde) patlamaktan kurtarırken Scooby'ler de çok başlı yılan iblisiyle uğraşmaktadır. Bölüm son dakikalarına ulaştıkça, iki ayrı hikâye birleşip tek olmaya başlar, iblis duvarları kırıp geçerek bodruma ulaşır ve bölümün Xander sahnelerinin içerisine girer. Stevenson dördüncü sezonda karakterin ailesi ile yaşamaya reddetmesi ele alındığında onun en kahramanca sahnelerini okulun bodrumunda yaşamasının uyumlu olduğunu söyler; Xander'ın "Restless" bölümündeki o bodrumda "hapsolma" korkusundan dolayı. Wilcox ise Xander'ın genç zombi Jack O'Toole (Channon Roe) ile olan karşılaşması sırasında Xander'ın kimliğini, iç arzularını tanımlamasında bodrumun, bilinçaltının fiziksel hayata uyarlaması olarak kullanıldığını tartışır. Bölüm bilinçaltında kahramanlık temelinin nasıl yattığına ve ayrıca iki savaşın da inanılmaz bir şekilde nasıl birleştiğine ışık tutmaktadır, Xander'ın savaşı da kazanmayla bitmezse arkadaşları hem diğerlerini hem de dünyayı kurtarmayı ümit edemezler. Hem Jack hem de altıncı sezonun "Grave" bölümündeki Şeytani Willow ile olan karşılaşmasında, Xander sözleriyle dünyayı kurtarır. Wilcox'ın düşüncesine göre "Sözlerin savaşçısı" olarak Xander'ın en çok dizinin proje tasarımcısı Joss Whedon'u tanımladığını belirtir. Dizi boyunca, Xander'ın ailesi hep aşırı disfonksiyonel olarak ve alkoliklerden oluştuğu görülür. Xander, "Amends" bölümünde ailesinde olan kavga ve anlaşmazlıklardan kaçınmak için Noel'de dışarıda uyuduğunu söyler. Bu sorunlar dolayısıyla kendi ailesi yerine arkadaşları Buffy, Willow ve Giles'ı koyar. Xander, Giles ile Willow'un akademik zekasından ve Buffy'nin fiziksel gücünden yoksundur. Cordelia başlarda Xander'ın kız arkadaşı olmasından utanmaktadır. Dizi ilerledikçe, Xander grup dinamiğine katılmak için kendisini paralar. Onun yetersizliği dördüncü sezonda en dibe vurur: Xander'ın arkadaşlarıyla birlikte üniversitede olamaması kendisini işe yaramaz hissetmesine sebep olur. "Restless" bölümünde, girdiği kalfalık işleri ve küçük düşürücü yaşam yeri rüya aleminin yüzeyine yükselmesine sebep olur. Uykuya dalmadan önce Willow, Buffy ve Giles ile birlikte "Apocalypse Now" filmini izlemektedir. Xander'ın rüyası kendisini keşfettiği türden bir şeydir. Rüyasında, Xander banyoyu kullanmaya gider ve Buffy'nin ona yardıma ihtiyacı olup olmadığını sormasıyla zayıfladı ve ergenleşti: bu sahne Xander'ın "güvensizliğini ve güçsüzlüğünü göstermektedir". Daha sonra, kaybolur ve kendisini ebeveynlerinin bodrumunda bulur. Oradan sonra da dondurma kamyonunun içerisinde belirir, orada Anya yolculuğunun hedefsizliğini vurgulayarak ona ne yaptığını bilip bilmediğini sorar; tekrar bodruma döner. Birdenbire orduya katıldığı ve Müdür Snyder ("Apocalypse Now" filminden bir karakter olarak) ona nereden geldiğini sorduğu anda, "Genellikle bodrum" der. Ordu sorgucusu söylediği gibi "kırbaçlayan çocuk" ve "kurban edilen taş üzerinde duran" olmasının doğruluğundan korkmaktadır. (Sosyal açıdan daha az "seçilmiş" olması ve arkadaşları gibi muhteşem şeyler yapamıyor olması yedinci sezonun "Potential" bölümünde Dawn'ı rahatlatmasında yardımcı oldu). Genel kaynaklar Aslanağzı Aslanağzı, Plantaginaceae familyasına ait, "Antirrhinum" cinsinden tek yıllık otsu bitki türlerinin ortak adı. Yakın zamana kadar, geniş çaplı DNA araştırmalarının sonuçları alınana değin, grubun Scrophulariaceae familyasına ait olduğu sanılmaktaydı. Boyu 40–80 cm'e kadar çıkabilir. Lavanta, portakal, pembe, sarı, kırmızı, beyaz gibi farklı renklerde, salkım biçiminde çiçekleri vardır. Yaprakları oval ya da mızrağımsı biçimdedir. Güneş alan yerlerde yetişir. Gevşek, geçirgen, besin maddelerince zengin, iyi gübrelenmiş, kireçli topraklarda iyi gelişir. Yaz başından sonbahara kadar çiçeklidir. Doğal olarak kuzey yarımkürede, özellikle de Akdeniz çevresinde yetişir. "Liste tamamını içermemektedir." Seksiyon: "Orontium" Seksiyon: "Saerorhinum" Neşet Ömer İrdelp Neşet Ömer İrdelp (1882 - 3 Haziran 1948), Türkiye'ye modern kardiyolojiyi getiren iç hastalıkları hekimidir. İlk ve orta öğrenimini İstanbul'da Numune-i Terakki Mektebi'nde gördü. 1902'de Mekteb-i Tıbbiye-i Mülkiye'yi bitirdi. Zorunlu hizmetini Ankara'da tamamladıktan sonra 1908'de iç hastalıkları uzmanlık öğrenimi için Paris'e gitti. 1910'da Türkiye'ye döndü ve İstanbul Tıp Fakültesi'nde göreve başladı. Bu yıllarda verdiği seri konferanslarda Türk hekimlerine kalp hastalıklarındaki yeni gelişmeleri anlattı. Bunları "Emraz-ı Kalbiye Konferansları" (1911) adıyla yayımladı. I. Dünya Savaşı'nda Filistin'e gönderilen yardım heyetine başkanlık etti. Savaşın son iki yılında 4. Ordu'da yedek tabip binbaşı rütbesiyle ordu sağlık başkanlığı yaptı. Suriye, Filistin, Hicaz ve Sina çöllerinde görülen hastalıkları inceledi. 1921'de iç hastalıkları kliniği müderrisliğine getirildi. Türk Kurtuluş Savaşı sırasında Mustafa Kemal Atatürk'ün hekimliğini üstlendi ve bu görevini O'nun ölümüne değin sürdürdü. 1925'te Cerrahpaşa Hastanesi'nde açılan II. Dahiliye Seririyatı'nda görevlendirildi, bu bölüme kısa sürede bir kardiyoloji merkezi niteliği kazandırdı. Aynı yıl Tıp Fakültesi reisi (dekan), 1927'de de İstanbul Darülfünun (İstanbul Üniversitesi) emini (rektörü) seçildi. Antropoloji Enstitüsü'nü ve Antropoloji Dergisi'ni kurdu. 1933 Üniversite Reformu'nda ordinaryüs profesörlüğe yükseldi. İstanbul Üniversitesi'nin rektörü olduysa da sık sık görevine müdahale edildiği gerekçesiyle görevinden istifa etti. Cerrahpaşa Hastanesi I. Dahiliye Kliniği'ndeki görevini ölünceye değin sürdürdü. 1934'te İstanbul milletvekili seçilmesine karşın ikinci dönemde siyasetten vazgeçerek üniversiteye geri döndü. Su sediri Su sediri, servigiller (cupressaceae) familyasından "Calocedrus" cinsinden iğne yapraklı, 40-50 metreye kadar boylanabilen ağaç türlerinin ortak adı. 2–3 m uzunluğunda, sivri uçlu yaprakları vardır. Kırmızımsı kahverengi kozalakları açıldığında biçimi ördek gagası şeklini alır. Gövde rengi, kırmızı kahverengi ya da tarçın renginde olur. Yaz kış yeşil kalır. Kuraklığı sevmeyen, soğuklara dayanıklı olan, nemli ortamlarda iyi gelişebilen bir ağaçlardır. Besin maddelerince zengin toprakları sever. Hamid el-Münteşeri Hamid el-Münteşeri (d. 22 Haziran 1982), Suudi millî futbolcudur. Defans mevkiinde görev yapan el-Münteşeri, 2005'te FK Dinamo Kyiv'de forma giyen Özbek forvet Maksim Şatskih'i geçerek Yılın Asyalı Futbolcusu ödülünü kazandı. Al-Ittihad kulübüyle 2004 ve 2005 yıllarında AFC Şampiyonlar Ligi'ni kazandı. Hamid el-Münteşeri, Suudi Arabistan millî futbol takımına da çağrılmaktadır ve 2006 FIFA Dünya Kupası'nda Suudi Arabistan millî futbol takımının kadrosunda yer almıştır. Leonor Varela Leonor Varela (d. 29 Aralık 1972, Santiago), Şilili oyuncu ve model. Babası Franscisco Varela Şilili bir biyolog, annesi Leonor Palma Fransız-Macar bir dansçıydı. Alejandra adında bir kız kardeşi ve adları Javier ve Gabriel olan iki erkek kardeşi vardır. Varela'nın ailesi daha o 1 yaşındayken ülkesindeki askerî darbe yüzünden Kosta Rika'ya kaçmak zorunda kalmıştı. Sonradan Almanya, ABD ve Fransa'da oturmaya başladı. 1990'ların başında Fransa'da Neils Arestrup's School, The Ecole de Passage ve Conservatoire Superieur de Paris'te oyunculuk eğitimi görürken ailesi tekrar Şili'ye döndü. Nazi toplama kampları Nazi toplama kampları (Almanca Konzentrationslager, kısaca KZ) Nazi Almanyası tarafından II. Dünya Savaşı döneminde Almanya'da ve işgal edilen bölgelerde, topluma faydasız kişileri zorunlu çalıştırmak üzere kurulmuşlardı. Aynı zamanda terim Yahudiler başta olmak üzere Nazilerin siyasi ya da ideolojik düşmanlarını kitlesel olarak imha etmek amacıyla kurulmuş olan imha kamplarını (Almanca: Vernichtungslager) da ifade etmek için kullanılır. Buralara daha çok Yahudilerin getirilmesiyle birlikte, Romanlar, bazı Slav ırklarından olanlar ve akıl hastası olduğu düşünülenler de kurbanlar arasındadır. Eş cinsel insanlar da burada öldürüldüler. Öldürülme sebepleri ise üremeye bir katkıları olmamalarıydı. Büyük bir kısmı Polonya'da bulunmaktaydı. Tarihçileri Nazi toplama kamplarını amaçları, idari yapıları ve mahkum profillerine göre çeşitli kategorilere ayırmaktadır. Kamp sistemi II. Dünya Savaşı başlamadan bir süre önce başlamış ve yıllar içinde geliştirilmiştir. Abelya Abelya ("Abelia"), hanımeligiller (Caprifoliaceae) familyasına ait, çalıları kapsayan bitki cinslerine verilen genel bir ad. Dalları tüylü, yaprakları ılıman bölgelerde hep yeşil kalır, soğuk yerlerde ise kış geldiğinde dökülür. Temmuz ayının ortasından başlayarak dallarının ucunda 15–25 cm uzunluğunda, salkım biçiminde çiçekler açar. Kelebekler bu çiçekleri çok severler. Güneşli ya da yarı gölge yerlerde ve nemli, besin maddelerince zengin topraklarda iyi gelişir. Bahçeye gruplar halinde dikilebilir. Anavatanı Çin'dir. Suhoy Su-27 Suhoy Su-27 (Kiril alfabesinde Су-27) (NATO rapor ismi 'Flanker') Suhoy Tasarım Bürosu (SDB) tarafından tasarlanmış 4.nesil üstün manevra yeteneğine sahip Sovyetler Birliği avcı uçağıdır. Olağanüstü menzili, ağır silah yükü, ve çok yüksek irtifada çalışma yeteneği ile Birleşik Devletlerin yeni nesil avcılarına ( F-14 Tomcat, F-15 Eagle, F-16 Fighting Falcon, ve F/A-18 Hornet olmak üzere) birebir rakip olarak düşünülmüştür. Su-27 genellikle hava üstünlüğü gerektiren operasyonlarda uçar fakat bütün çatışma durumlarında görev alabilecek durumdadır. Bazıları MiG-29 "Fulcrum" ile arasındaki benzerlikten dolayı, Su-27'nin Suhoy ile Mikoyan-Gureviç arasındaki rekabetten doğduğunu düşünse de Su-27 uzun menzilli hava üstünlük av-önleme uçağı olarak tasarlanmışken, MiG-29 kısa menzilli taktik destek avcı uçağı olarak tasarlanmıştır. Su-33 'Flanker-D' Filo Savunma Av-Önleme uçağı Su-27 tasarımından uçak gemisinde kullanım amacıyla geliştirilmiştir. Başlıca farkları kuyruk kancası ve kanartlarıdır. Bu Av önleme avcısının kullanım amacına göre en yakın muadili, MiG-29K 'Fulcrum-D'un muadili F/A-18 Hornet iken, Su-27'nin muadili F-15 Eagledır. Su-30 iki koltuklı, çift rollü, bütün hava şartlarına uygun havadan havaya ve derin yasak görevler için uyarlanmış avcı uçağıdır. Daha ileri versiyonları, Su-34 'Fullback' vurucu avcısı ve Su-35 'Flanker-E' geliştirlmiş hava savunma avcısıdır. 1969 yılında Sovyetler Birliği, Birleşik Devletler Hava Kuvvetlerinin McDonnell Douglas şirketini "Deneysel Avcı" (daha sonra F-15 Eagle oldu) tasarlaması için seçtiğini öğrendi. Yaklaşan tehdite karşı Sovyetler, yeni Amerikan avcılarına karşı eşleşebilecek ve kendi koşullarına uygun PFI("perspektivnyi frontovoy istrebitel",Modern Cephe Avcısı) programını başlattı. Bir uçağa daha fazla miktarda ihtiyaç olduğunu meydan okumanın ve masrafların da kanıtlamasıyla PFI özellikleri ikiye bölündü: LPFI("Lyogkyi PFI", Hafif PFI) ve TPFI("Tyajolyi PFI",Ağır PFI), böylece F-16 ve YF-17 Cobra'yı üreten F-15 programı Hafif Avcı programını meydana getirdi. Suhoy OKB, TPFI programını üstlendi. Suhoy tasarımı,Sovyetlerin F-15'lerin özelliklerinin derece derece farkında olmasını sağlayarak T-10 (Suhoy'un 10. delta kanatlı tasarımı) tasarımını ortaya çıkarttı ve ilk uçuşunu 20 Mayıs 1977 tarihinde yaptı. Uçak geniş bir delta kanata, iki poda ayrılmış motora ve ikiz dik kuyruk kanatlarına sahipti. Motorlar arasındaki tünel, F-14 Tomcatdeki gibi, ekstra taşıma yüzeyine ve donanımın radardan saklanmasına yarıyordu. Geliştirilirken, Ramenskoye yakınlarındaki Jukovskiy uçuş testi merkezinde casus uydu tarafından tespit edildi ve geçici olarak Ram-K kodadını aldı. Ram-K'nin iki versiyon olarak geliştirildiğine inanılıyordu: ok açılı kanatlı Grumman F-14 'e benzer fonksiyonlardaki avcı uçağı ve aslında konuyla alakasız olarak gözüken Mikoyan MiG-31 gibi iki koltuklu av-önleme uçağı. T-10 batılı gözlemciler tarafından tespit edildi ve 'Flanker-A' Nato rapor ismi verildi. T-10'un geliştirmeleri 7 Mayıs 1978 tarihindeki kazaya da neden olan ciddi problemler yaşadı. Kapsamlı tekrar tasarım takip etti ve ağır revizyonlardan sonra T-10S ilk uçuşunu 20 Nisan 1981 tarihinde gerçekleştirdi. Bu da ciddi problemlere sahipti ve 23 Aralık 1981 de ciddi bir kaza geçirdi. Su-27 (bazen S27S, NATO tanımlaması ile Flanker-B) üretimi, üretim zorluklarından kaçınılmasına rağmen 1984 yılında başladı ve Sovyet Hava Kuvvetlerinde hizmete girdi. Su-27 hem Sovyet Hava Savunma Kuvvetleri (PVO) hem de Sovyet Hava Kuvvetlerinde hizmet verdi. V-PVO'daki görevi eskimiş Suhoy Su-15 ve Tupolev Tu-28in yerini alarak öncelikli olarak önleme göreviydi. 'Flanker' havadan karaya silahlarla yüklenebilmesi yeteneğine rağmen başlıca görevi ne hava desteği ne de savaş alanı üzerinde hava üstünlüğü sağlamaktı—aslında düşmanının (muhtemel olarak NATO) hatlarını geçip tanker uçaklarını ve AWACS uçaklarını vurmak niyetlenmişti. Sovyet stratejicileri NATO'nun bu birimlerle büyük bir avantaja sahip olduklarını biliyorlardı ve bu birimleri vurmak cephede NATO'ya büyük bir sınırlama getireceğine inanıyorlardı. Su-27 bu görevi Bağımsız Devletler Topluluğunda da sürdürdü ve daha sonra uzun menzilli anti-AWACS füzeleri Novator KS-172 AAM-L'ler ile donatıldı. 1986 yılında özel bir Su-27 tasarlandı: P-42, T-10S-3 prototipinden minimum ağırlığa çekilerek türetilmişti ve tırmanma ve yükseklik derecelerinde birinciliğe oturdu. Uçak 1986 ve 1988 yılları arasında 27 yeni rekor kırdı. Su-27'nin basitçe tasarımı aerodinamik olarak MiG-29'a benzemekteyse de oldukça daha geniş bir uçaktır. Ağırlığı minimize etmek için yapısında yüksek oranda titanyum kullanılmıştır (yaklaşık %30 ve rakiplerinde daha yüksek oranlısı yoktur) ve kompozit materyale yer verilmemiştir. Ok kanat kenarları gövdenin ön kenarlarında daralmaktadır, uç kısımlar kanat tipi füzeler ve ECM podları için kırpılmış olsa da görünüş olarak delta kanat'a benzemektedir. Su 27 gerçek bir delta değildir, çünkü sahip olduğu geleneksel dikey kuyrukları, motorların her iki dış yanına, uçağa ek yatay denge sağlamak amacıyla yerleştirilmiş olan yatay ve merkezden aşağı yönlü hareketli kanatçıklarla desteklenmiştir. Su-27'nin Lyulka AL-31F turbofan motorları hem güvenlik nedeniyle hem kesintisiz hava akımı sübaplarını garantiye almak nedeniyle geniş boşluğa sahiptir. Motorlar arasındaki boşluk, kanat yükünü azaltarak ek kaldırma sağlamaktadır. Giriş sübaplarındaki çıkartılabilir kılavuz pervane kanatları "Mach 2" hıza izin verir ve yüksek hücum acısında ana motora hava akımında yardımcı olur. Her motorun üzerinde bulunan ağ perdeleri kalkış sırasında motorların bitkin hale gelip çökmelerini engeller. Su-27, Sovyetler Birliğinde Sukhoi OKB tarafından Sukhoi T-4 bombardıman uçağı projesinden sağlanan deneyimle geliştirilmiş ilk kullanılan "elektronik uçuş" kontrol sistemine sahiptir. Göreceli olarak düşük kanat yükü ve güçlü basit uçuş kontrollerinin birleştirilmesi istisnai çeviklikte bir uçak oluşturmuş düşük hızlarda ve yüksek hücum açılarında bile kontrol edilmeyi sağlamıştır. Hava gösterilerinde manevra kabiliyeti "Kobra" (Pugaçev Kobra manevrası) ile veya dinamik hız kesme (kısaca 120 derece hücum açısında normal uçuşu muhafaza etmesi) ile gösterilmiştir. Avcıya neredeyse yarı çapsız dönüşler sağlayan ve kademeli hareket ve sınırlı kaldırılmış burunla hareket ederek dikey taklalarla uyumlu taşıyıcı iticiler ayrıca test edilmiş (daha sonra Su-30MKI ve Su-35 modellerine dahil edilmiştir). Su-27, MiG-29,F-15 ve F-16'nın yanında dünyanın en çevik avcılarından birisidir. "Flanker" 'ın donanma versiyonu Su-27K (Su-33), kalkış uzunluğunu kısaltan ek kaldırma için kanardlar içermektedir (Amiral Kuznetsov gibi bazı sovyet uçak gemilerinde katapult olmadığı için bu önemliydi). Bu kanardlar ayrıca Su-30, Su-35 ve Su-37lerde de kullanılmaktadır. Hatırı sayılır çevikliğine ek olarak, dahili yakıt kapasitesi için kullanılan hatırı sayılır iç hacme sahiptir. en uzak menzilde bir tam yük köfigirasyonunda bu yükün manevra kabiliyetini sınırlamasında rağmen ve normal yükü 5.270 kg (11.620 lb) iken 9.400 kg (20.700 lb) yakıtla yüklenebilir. Su-27 tekli Gryazev-Şipunov GSh-30-1 30 mmlik topla kanat kökünden silahlanmıştır ve 10 bağlantı noktasına kadar füze ve diğer silahlarla donatılabilir. Havadan havaya çatışmalar için standart füzeleri Vympel R-73 (AA-11 Archer), Vympel R-27 (AA-10 'Alamo') karışımı olup sonradan uzatılmış menzile sahip güdümlü IR modelleri dahil edilmiştir. Su-30,-35,-37 gibi daha ileri Flanker modelleri ayrıca Vympel R-77 (AA-12 Adder) füzeleri taşıyabilir. Su-27 yüksek kontrastlı ayarlanabilir başüstü görüntüleme sistemine sahiptir ve pilot kaskına monte edilmiş görüş kapasitesi ve R-73 füzelerine eşlenebilmesi ile birlikte uçağın süper çevikliği onu dünyanın en iyi it dalaşı avcısı yapar. Orijinal radarı Phazotron N-001 (NATO ismi 'slot Back') tararken izleme yeteneği olan titreşimli doplerdir, fakat kullanılması zor olduğu gibi işlemcisinin nispeten eski olması nedeniyle yanlış alarmlar ve kör noktalar yaratabilmektedir. Su-30 ve Su-35 menzili geliştirilmiş, elektronik kumandalı antene sahip çoklu hedef yetenekli ve duyarlı olan çok daha iyi Phazotron 'Bars' N-011M radarına sahiptir. Su-27 burnunda hemen kokpitin önünde lazer mesafe bulucu özelliğine sahip kızılötesi izleme ve arama IRST sistemine sahiptir. Bu sistem radara bağlanabilir veya saklanma gerektiren saldırılarda bağımsız olarak kızılötesi füzelerle beraber (R-73 ve R27T/ET gibi) kullanılabilir. Ayrıca radar görüşlü moddan daha etkili bir şekilde gelişmiş olarak topları da kontrol edebilir. Sovyetler Birliği tarafından 680 Su-27 üretildi, bunlardan 400 tanesi Rusya Taktik Hava Kuvvetlerinde kullanılmakta. Bağımsız Devletler Topluluğu üyelerinden, Ukrayna 60 kadar, Beyaz Rusya muhtemelen 25 adet, Kazakistan yaklaşık 30 (ve gelecek için 12 tane anlaşılmış durumda) ve Özbekistan 25 adet Su-27 ye sahiptir. Rusya şu anda uçaklarını, cam kokpit içeren ve dijital FBW ye değiştirilmiş Su-27SM modeline yükseltmeyi planlamakta. Radar, yükseltilmiş menzilli, aşamalı düzene (tıpku "Pero" gibi) sahip olacak şekilde geliştirilecek. Savunma ve seyrüsefer takımları da tıpkı saldırı takımları gibi geliştirilecek ve bunun 2008 yılında bitmesi umuluyor. Çin 1998 yılında 200 uçağı Shengyang J-11 adı altında üretim lisansını imzalamadan önce 1991 de 26 tane ve sonrasında 1995 yılında 22 adet Su-27 aldı ve 2004 yılı itibarı ile J-11'lerin 90~100 tanesi üretildi. Vietnam on iki Su-27SK aldı ve 24 tanesi içinde sipariş verdi. Etiyopya sekiz Su-27A ve iki Su-27U alımı yaptı. Malezya Kraliyet Hava Kuvvetleri on sekiz Su-30MKM uçağını 900milyon dolar karşılığında 2003 yılında sipariş verdi ve 2006 yılında teslimatı bekliyordu. Su-30MKM, güdümlü ve güdümsüz füze ve bombalar içeren havadan yere silahlarla beraber AA-10, AA-12 ve AA-11 füzeleri gibi en yeni füzelerle donatılmıştır. Malezya'nın uçakları kanardlar ve taşıyıcı itici motorlarla donatılmış olarak yüksek çevikliktedir. Endonezya iki Su-27SK ve iki Su-30KI uçağına sahip. Yaklaşık sekiz Su-27/27UB Angola'ya gitti. Yıllar süren anlaşmazlıktan sonra Hindistan sonunda 50 adet daha güçlü AL-31FP motoruna geliştirilmiş aviyoniklere, kanardlara ve taşıyıcı iticilere sahip Su-30MKI siparişi verdi. Hindistan Aeronautic 2020 yılına kadar 140 ek uçak üretimi lisansına da sahip. Meksika Donanması sekiz tek kişilik Su-27 ve iki çift koltuklu eğitim uçağı Su-27UB almayı planlıyor. Ayrıca Venezuela bu uçağı kazanmak için zaten yeni müşteriler listesinde ve Rus yetkililerle bir milyar dolar ücretindeki 24 adet Su-30MK alımı için anlaşmayı tamamlamak üzere(Bu uçağın en son versiyonu ve ekipmanı hala bilinmiyor) Su-27 uçakları ilk hizmete başladığından beri sınırlı savaş hizmet geçmişi vardır. Bu uçaklar ilk olarak Rus Hava Kuvvetleri tarafından 1992-1993 Abhazya Savaşında kullanılmıştır. Bir tanesinin Gürcü S-75 Dvina füzesiyle vurup düşürldüğü haberi gelmiştir. 2008 Güney Osetya savaşında Rusya Su-27 uçaklarını Güney Osetya'nın başkenti Tşkinvali havasahasında mutlak hakimiyet kurmak için kullanmıştır. Su-27 uçakları MiG-29'larla birlikte Suhoy beşinci nesil, çift motorlu PAK FA uçağının tasarımı tamamlanıp üretime geçmesiyle, yerini PAK FA uçaklarına bırakacaktır. Su-27 etkileyici itdalaşı manevra kapasitesine rağmen kayda değer tek harekatı Eritre-Etiyopya Savaşı (1998-2000) sırasındadır. Savaşın ikinci yarısı için Etiyopya kuvvetleri için Su-27A'lar MiG-21 ve MiG-23 bombardıman uçaklarına eskortluk ve CAP(Combat Air Patrol-Hava Savaş Devriyesi) görevlerini gerçekleştirdiler. Savaş boyunca Etiyopya Su-27'leri dört Eritre Mig-29'unu düşürdüler, Flankerlardan bazıları Etiyopyalı öğrenciler tarafından kullanılırken bazıları Rus ve Ukraynalı eğitimenler tarafından uçuruldu(bu eğitmenlerin bazıları paralı askerlerdi). Bu başarılardan biri bir kadın Etiyopya pilotu Aster Tolossa tarafından kazanıldı ve ilk zafer kazanan Afrikalı kadın avcı uçağı pilotu oldu. Angola'nın ilk Su-27 uçakları hizmetine 2000 yılının ortasında başlamıştır. Bir tanesi iniş sırasında UNITA kuvvetleri tarafından ateşlenen 9K34 Strela-3 MANPAD füzesiyle düşürldüğü haberi gelmiştir. Battlefield 2'de bir bölümde de F15 uçağına karşı kullanılmaktadır. Ayrıca Lock-On adlı simülatördede 2 versiyonu kullanılabilmektedir. Eurofighter Typhoon adlı oyunda düşman uçağı olarak yer alır. Benzer uÃ§aklar Ateş dikeni Ateş dikeni ("Pyracantha"),