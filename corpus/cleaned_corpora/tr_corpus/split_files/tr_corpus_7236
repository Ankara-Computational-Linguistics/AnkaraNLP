Daze" ve "Do the Right Thing" eserlerinde oyuncu olarak da yer aldı. Spike Lee, uzun metraj filmlerinin yanı sıra, Prince, Michael Jackson, ve Anita Baker gibi sanatçıların müzik kliplerini de çekmiştir. Sadece yapımcı olarak; Sadece yürütücü yapımcı olarak; AVN Adult Entertainment Expo AVN Adult Entertainment Expo (Türkçe: AVN Yetişkin Eğlencesi Fuarı), her yılın ocak ayında Las Vegas, Nevada'da düzenlenen canlı eşeysel gösterilerin yapıldığı ve AVN Yapılanması'nın desteklediği fuar. AVN Ödülleri'de bu fuar sırasında "The Venetian Resort Hotel Casino"da sahibini bulmaktadır. YEF Amerika Birleşik Devletleri'nin en büyük canlı eşeysel gösteri fuarıdır. 2007'de yapılan fuara 30,000 kişi katılmıcı ve 355 de sergileyici şirket katılmıştır. 2008 YEF 9-12 Ocak arasında yapılmıştır.. YEF'in yapıldığı "Sands Fuar ve Kongre Alanı"nda Elektrikli Tüketim Gereçleri Fuarı'da yapılmasına rağmen bu iki fuar arasında hiçbir bağlantı yoktur. YEF Fuarı'na her yıl yüzlerce katılımcı ve yetişkin film sektörü içinde olan fotoğrafçılar, eşyıldızları ve film yapımcıları katılıyor. One of the major aspects of the AEE is that most of the major adult entertainment stars make appearances. Fuarın ilk ilk günü yalnızca "canlı gösteri"ler yapılır. Bu zaman diliminde eşyıldızlarla buluşmak isteyenler onlarla görebilir ve fotoğraf çektirebilir. Ayrıca arzu eden yıldızlar imza dağıtır. AVN Ödülleri ikinci günün akşamı açıklanır. AVN Ödülleri, yılda bir kez çeşitli dallarda o senenin porno dalındaki en başarılı kişilerine verilen; ""yetişkin film sektörü""nün en prestijli ödüllerindendir. Bu ödüllere ""Pornonun Oskar'ları (oscar)"" da denmektedir. AVN Ödülleri yaklaşık 100 kadar kategoride sahibini bulmaktadır. Tüm ödüller pornografik yapımlara ve bu yapımlarda oynayan eşyıldızlara verilmektedir. İki Kız Kardeş İki Kız Kardeş, 1992-1993 sezonunda Show TV'de yayınlanmıştır. Osman Seden'in yönetmenliğindeki dizide anneleri bir, babaları ayrı olan ve Aydan Şener ile Gülben Ergen'in canlandırdığı kız kardeşlerin öyküsü anlatılmıştır. Dizide ayrıca Atilla Saral, Gülay Pınarbaşı, Sibel Tan, Tomris Oğuzalp, Sezer Güvenirgil, Cem Kurtoğlu, Haluk Kurtoğlu, Yusuf Azuz da rol almıştır. Dizinin beğenilen müzikleri ise Esin Engin'in imzasını taşımaktadır. Yves Saint Laurent (marka) Zenciler Birbirine Benzemez Zenciler Birbirine Benzemez, Attila İlhan'ın yazdığı Paris'te geçen romandır. Romanda 'hazırlık ve arayış dönemi' diye nitelendirilebilecek dönemde, yazarın Paris'te yaşadığı yıllara ait deneyimlerinin ve gözlemlerinin karakterlere yansıdığı görülür. Roman Avrupa'da komünist ve antikomünist mültecilerle karşılaşan, hayal kırıklığına uğramış bir devrimciyi anlatır. Yazarın diğer romanlarında da görüleceği gibi, diyalektik bir yaklaşımla işlenen olaylarda kahramanlar güçlü ve zayıf yanlarıyla okura ulaşır; birbirlerini suçlamaz ve okuyucuda önyargı oluşturmazlar. Attilâ İlhan, Zenciler Birbirine Benzemez için "Kitap 'soğuk savaş'ın en belalı döneminde yazıldı, yayımlandı. Çok ikircikli bir sorunu tartışıyordum. Romanın kahramanı, İstanbul'daki ve Paris'teki 'solcu' çevrelerle düşüp kalkıyor, bunlarla ilişkilerini ve tartışmalarını anlatıyordu, her şeyi olduğu gibi yazmak, romanın yayımlanmasından vazgeçmekle eşitti. Bu bakımdan, içeriğine hafif flu bir hava verdim." demiştir. Romanda Türkiye koşullarında bir doğu—batı çatışmasından yararlanılmıştır. Başkahramanı Mehmed Ali'dir. Maximum the Hormone , Hachiōji, Tokyo'da kurulmuş Japon nu metal grubudur. Joe's Bed-Stuy Barbershop: We Cut Heads Joe's Bed-Stuy Barbershop: We Cut Heads, 1983 yapımı bir Spike Lee filmidir. Film 27 Mart 1983 yılında yayınlanmıştır. II. Kambises II. Kambises (Antik Farsça: Kambūjia, Farsça: کمبوجیه, ölümü MÖ 522) Ahameniş Hanedanı'ndan Pers imparatoru. Büyük Kiros'un oğlu ve halefidir. Şehzadeliği sırasında Babil kralı ilan edildi. MÖ 530'da babasının doğu seferinde öldürülmesi üzerine şah oldu. Babasının yarım kalan Orta Doğu istilasını tamamladı, Mısır'ı işgal etti. Ancak daha öteye gidecek iradeden yoksundu; Afrika içlerine düzenlediği sefer fiyaskoyla sonuçlandı, Libya'ya doğru yolladığı keşif birlikleri başarısız oldu ve Kartaca'yı işgal planları Fenikeli denizciler tarafından engellendi. Mısır'da kutsal sayılan Apis boğasını öldürtmesi yerli halkı öfkelendirdi. Rivayete göre bu saygısızlığı yüzünden delilikle cezalandırıldı. Cinnet geçiren Kambises, kardeşlerini öldürttü. Mısır'da çakılıp kalması muhalefeti harekete geçirdi, İran'da ortaya çıkan biri kendini şah ilan etti. Bu kişi Kambises'in öldürülmekten kurtulan kardeşi Smerdis olduğunu iddia ediyordu, sonraları ise Gaumata adında bir Mecusi büyücüsü olduğu söylenecekti. Kambises bu rakibiyle savaşmak için İran'a dönmeye yeltendiyse de cinnet anında intihar etti. Kambises'in Libya tarafına yolladığı fakat çölde kum fırtınasına kapılıp kaybolan ordusu hakkındaki rivayetler, bazı araştırmacıların ilgisini çekmektedir. 2009 yılında Angelo ve Alfredo Castiglioni kardeşler çölde kaybolan ordusunun kalıntılarını bulduklarını açıkladılar. TVWeek TVWeek, Canada Wide Media Limited'ın sahibi olduğu ve haftalık olarak yayımlanan televizyon eğlence haberleri ve listeleri dergisidir. Genellikle Metro Vancouver bölgesinde satılmaktadır ve bölgeye uygun televizyon ve eğlence haberleri içeriklidir. "TVWeek" dergisi, "TV Guide" dergisi yayında olduğu yıllarda bu dergiyle rekabet hâlindeydi. BuddyTV BuddyTV, Seattle, Washington'da kurulan eğlence temelli bir web sitesidir. Genellikle televizyon programları ve spor olayları ile ilgili içerik yer alır. Sitede ünlülerle ilgili bilgiler ve ünlüler hakkında haberlerin yanı sıra; oyuncu biyografileri ve forumlar da yer almaktadır. BuddyTV, TMZ.com ve Starpulse siteleriyle ortaktır ve Internet Movie Database ve çok sayıda benzeri web sitelerinden bilgiler almaktadır. Mustafa Yemlihalıoğlu Mustafa Yemlihalıoğlu, (d. 20 Mart 1970, Kayseri), Türk bürokrat. Ankara Üniversitesi Siyasal Bilgiler Fakültesi'ni bitirdi. Sulakyurt, Beşiri, Kuyucak, Ayaş Kaymakamlıkları, Mülkiye Müfettişliği yaptı. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Artvin Valiliği görevine atanmıştır. Evli ve iki çocuk babasıdır. Hopa' da yaşanan olaylardan dolayı 17 Ağustos 2011 tarihinde Resmî Gazetede yayımlanan bakanlar kurulu kararıyla merkeze çekildi. Gatsbys American Dream Gatsbys American Dream [-sic-] Seattle temelli indie rock grubu. 2002'de kurulan grup, günümüze dek dört tam uzunluklu albüm ve bir EP yayımladı. Ayrıca orijinal şarkı ya da cover içeren çok sayıda toplama albümün de içinde yer aldı. Gatsbys American Dream adı F. Scott Fitzgerald'ın "The Great Gatsby" romanından gelmektedir. Grubun müziğini tek bir alt tür ile sınıflandırma yapılamasa da; müziğinde alternatif, pop rock, hardcore punk, indie pop, indie rock, post-hardcore ve hatta metal etkileri görülmektedir. Liebe ist fÃ¼r alle da Liebe Ist Für Alle Da (Türkçe: "Aşk Herkes İçin"), Rammstein'ın 16 Ekim 2009'da çıkardığı altıncı stüdyo albümü. Albüm çıktığından yaklaşık 1 hafta sonra 1.5 milyon satmıştır. Mary Decker Mary Teresa Decker, (4 Ağustos 1958), Amerikalı bayan eski orta mesafe koşucusu. Uluslararası alanda ilk başarısını 1973'te daha 15 yaşındayken katıldığı ve Minsk'te düzenlenen ABD-Sovyetler Birliği yarışlarında kazandığı 800 metre yarışıyla kazandı. 1974 yılında 1000 metre, 880 yarda (~805 m) ve 800 metre mesafelerindeki dünya rekorlarını kırarak eline geçirdi. 1976 Yaz Olimpiyatları öncesi yaşadığı sakatlığın tedirginliği, 1980 Yaz Olimpiyatları'nda da ABD'nin Moskova'da yapılan oyunları boykot etmesi nedeniyle iki olimpiyata da katılamadı. 1983 yılında Helsinki'de yapılan Dünya Atletizm Şampiyonası'nda hem 1500 metrede, hem de 3000 metrede şampiyon oldu. Bu başarıları nedeniyle 1984 Los Angeles Olimpiyatları'nın favorisi olarak gösterildi. Ancak Los Angeles'taki 3000 metre finalinde çıplak ayakla koşan Güney Afrika asıllı Büyük Britanyalı atlet Zola Budd'a takılıp düştü ve sakatlanarak yarışı terk etmek zorunda kaldı. Böylece ertesi gün koşulan 1500 metre finalinde koşma şansını da yitiren Decker olimpiyatları madalyasız kapattı. Sonraki günlerde Zola ölüm tehditleri dahi aldı. Bu olay modern olimpiyat oyunları tarihindeki trajik olaylar arasında yerini aldı. 1985 başlarında atletizme geri döndü; temmuz 1985'te Londra'da düzenlenen 3000 metre yarışında Budd'la tekrar yarıştı, Decker'in birinci olduğu yarışta Budd da dördüncü oldu. 1985 yılı Decker kariyeri içinde zirve oldu, pek çok ümlü 1 mil ve 3000 metre yarışı kazandı. 1986 sezonunda doğum yaptığı için, 1987 sezonunu da geçirdiği sakatlık yüzünden pas geçti. Açılış töreninde ABD Bayrağını taşıdığı Seul'de düzenlenen 1988 Yaz Olimpiyatları'nda başarılı olamadı, 1992 Yaz Olimpiyatlarına da katılamadı. Atlanta'da yapılan 1996 Yaz Olimpiyatları için düzenlenen 5000 metre ulusal elemelerini geçmeyi başararak 37 yaşındayken olimpiyatlara katılmaya hak kazandı. Olimpiyatlardan önce yapılan idrar testinde testosteronun epitestosterona oranının kabul edilebilir oranının çok üstünde olduğu sonucu çıktı. Testin sonuçları uzun yıllar sürecek bir tartışmayı başlattı. Decker test sonucunun 30'lu yaşlarının sonunda olan ve doğum kontrol hapı kullanan bir kadın için güvenilmez olduğunu iddia ederek kendini savundu. Böyle bir ortamda olimpiyatlara katılan Decker 5000 metre elemelerinde elendi. Uluslararası Atletizm Federasyonları Birliği (IAAF) tahkim kurulu Decker'in yasaklı madde kullandığı için test sonucunun kabul edilebilir seviyenin üstünde olduğu yönünde karar verdi. Haziran 1997'de IAAF Decker'i yarışmalardan men etti. Aynı yılın eylül ayında ABD Atletizm kurumu Decker'in yarışabileceğini açıkladı. Bu karar üzerine IAAF de men kararını kaldırdı, ancak Decker'in durumunu tahkime götürdü. Nisan 1999'da tahkim heyeti aleyhinde karar verdi. Bu karar üzerine IAAF Decker'in 1997 Dünya Salon Atletizm Şampiyonası'nda kazandığı 1500 yarışmasındaki gümüş madalyayı geri aldı. Moneen Moneen (bazen .moneen. olarak stilize edilir), Brampton, Ontario'da kurulmuş Kanadalı bir indie rock grubudur. Grup, 1999'da Perfectly Normal adlı bir grubun dağılması sonrasında kuruldu. "The Theory of Harmonial Value" albümünün çıkmasının ardından gruptan ayrılan basçı Mark Bowser'ın yerine Chris Slorach getirildi. Daha sonra grubun ilk Kanada turnesinde gruba katılan Erik Hughes, grubun kalıcı basçısı oldu. Grup, ilk iki stüdyo albümünü Smallman Records etiketiyle yayımladı ve sonrasında Vagrant Records ile sözleşme imzaladı. Smallman Records, hâlen Kanada'da grubun albümlerinin dağıtımını üstlenmektedir. 2005'te Alexisonfire ile hazırladıkları EP'yi Dine Alone Records etiketiyle yayımladılar. İki grup da bir diğerinin iki şarkısının cover'ını yaptı ve EP'ye bir orijinal şarkının yanı sıra bunlar da konuldu. 2005'te yönetmen Alex Liu, grubu "The Red Tree" albümünün kayıtları sırasında izledi ve "The Start to This May Be the End to Another" adında bir belgesel çekti. "The Red Tree", 11 Nisan 2006'da piyasaya sürdüldü. Belgesel ise "The Moneen DVD: It All Started with a Red Stripe" DVD'sinin bir parçası olarak 13 Mayıs 2008'de yayımlandı. Bu DVD, Yılın Müzik DVD'si kategorisinde Juno Ödülü'ne aday gösterildi. Mart 2008'de Moneen, baterist Peter Krpan'ın One Grand Canyon adında bir solo projeye başlama kararı alması nedeniyle Krpan ile yollarını ayırdı. Yerine kalıcı olarak Steve Nunnaro getirildi. Aynı duyuruda grup, gelecek albümde dokuz parça olacağını da ifade etti. Moneen, "The World I Want to Leave Behind" adlı dördüncü stüdyo albümünün kayıtlarına Aralık 2008'de başladı. Albümün 15 Eylül 2009'da yayımlanması beklenmektedir. She's Gotta Have It She's Gotta Have It 1986 yapımı senaristi ve yönetmeni Spike Lee olan komedi-dram türündeki film. Bu film Lee'nin ilk uzun filmidir. Filmin oyuncuları, Tracy Camilla Johns, Tommy Redmond Hicks ve John Canada Terrell'den oluşmaktadır. School Daze School Daze 1988 yapımı Spike Lee tarafından yazılan ve yönetilen, Laurence Fishburne, Giancarlo Esposito, ve Tisha Campbell-Martin'nin oynadığı müzikal-drama filmi. "School Daze"'nin ikinci filminide Spike Lee yönetti, film 12 Şubat 1988 tarihinde Columbia Pictures tarafından yayınlandı. Versace Versace ya da şirket ismi ile Gianni Versace S.p.A. (), Gianni Versace tarafından İtalya Milano'da 1978 yılında kurulan lüks butik mağazası. Bugün itibarıyla dünyada mağazalar zinciri olan ve parfümden saate (ilk saat üretimi 1994 yılında Gianni Versace ve Frank Muller imzası ile İsviçre'de üretilmiştir) kadar hemen her türlü lüks aksesuar dizayn ve üretimine girmiştir. Versace Lamborghini Murcielago Versace ve Ford Motor Company'nin üretimi Lincoln Mark VII'ye de dizaynı ile imza atmıştır. Versace'nin meşhur fanatik takipçileri arasında Elton John, Axl Rose ve Elizabeth Hurley'in isimleri gündemde en sık rastlananlardandır. Abdullah Åžaik Abdullah Mustafa oğlu Talibzade ya da bilinen adıyla Abdullah Şaik (Azerice: Abdulla Şaiq, Abdulla Mustafa oğlu Talıbzadə), Azeri yazarı, şair, öğretmen. Azerbaycan çocuk edebiyatı'nın seçkin temsilcilerinden biridir. Babası Ahund Molla Mustafa din adamıydı. Tahsilini Tiflis'te ve Horasan'da aldı. Rus ve Fars dillerini mükemmel öğrendi. 1901'de Bakü'ye döndü ve 1934'tek öğretmenlik yaptı. Emekliğe ayrıldıktan sonra da sosyal hayata aktif şekilde yer aldı ve hayatının kalan kısmını tamamen sanat faaliyetine hasretti. Yeni Azerbaycan aydınlarının yetişmesinde bir öğretmen gibi Abdullah Şaik önemli yere sahiptir. Eserleri yanı sıra yeni neslin eğitilmesi için birçok ders kitapları yazdı, Rusça ve Farsça çeviriler yaptı, gazete ve dergi sayfalarında makaleler yayımladı. Döneminde Azerbaycan kültürünü açıklarken anti-Stalinci görüşler ifade etmiş olmasına rağmen, devletten herhangi bir tepki, zulüm vb. gördüğü düşünülmemektedir. 1959'da BakÃ¼'de vefat etti. Lillian Moller Gilbreth Lillian Moller Gilbreth, doktora (d. 24 Mayıs 1878 - ö. 2 Şubat 1972), ilk kadın endüstri mühendislerinden biridir. Doktora yapmıştır. Oakland, Kaliforniya'da doğdu William ve Anne (Delger) Moller çiftinin çocuğudur. Muhtemelen ilk gerçek Endüstriyel/Örgütsel Psikolog. O ve kocası Frank Bunker Gilbreth endüstri mühendisliği alanının öncülerindendir. Zaman ve Hareket Etüdü ile ilgilenmişlerdir. Bunda büyük bir aileye sahip olmaları etkili olabilir. Kendi çocukları tarafından yazılan "Cheaper by the Dozen" ve "Belles on Their Toes" yapıtları on iki çocuklu aile hayatlarının hikâyesinden oluşur. Lillian Moller Gilbreth sivil savunma, savaş üretimi ve bedensel engelli rehabilitasyonu konularında ABD başkanları Hoover,Roosevelt, Eisenhower, Kennedy ve Johnson'a danışmanlık yapmıştır. O ve kocası Frank'ın Smithsonian Ulusal Amerikan Tarihi Müzesi'nde ("Smithsonian National Museum of American History") kalıcı sergileri vardır ve onun portresi Ulusal Portre Galerisi'nde ("National Portrait Gallery") korunmaktadır. 1900 yılında University of California, Berkeley'den mezun oldu. 1902'de aynı üniversitede yüksek lisansını tamamladı. University of California'da doktora derecesi almak için tezini tamamladı. Ancak gereksinimleri tamamlayamadığı için derecesini alamadı. Tezi Yönetim Psikolojisi başlıklıydı. Daha sonra 1915 yılında Brown Üniversitesi'nden doktora derecesi almıştır. Bu Endsütriyel Psikoloji için verilen ilk dereceydi. Ayrıca Princeton Üniversitesi, Brown Üniversitesi ve Michigan Üniversitesi'nden 22 fahri derece almıştır. İş hayatına bir mühendis, psikolog, eş ve anne perspektiflerinin kombinesinden bakmıştır. Endüstri Mühendislerine işin psikolojik yükü konusunda yardımcı olmuştur. Psikoloji ve bilimsel yönetimi sentezleyen ilk Amerika'lı mühendistir. O ve kocası Frederick Winslow Taylor'un devrimci fikirlerini, Taylor Formülü, ne uygulaması kolay ne de yeterliydi; bu uygulamaların başarılı olabilmesi için mühendislerin ve psikologların sıkı çalışmaları gerekliydi. İkisi de, konu üretim alanındaki insan unsurunun yönetimi olduğunda, Taylor'un tanımladığı şekliyle bilimsel yönetimin yetersiz kaldığına inanıyorlardı. Gilbrethler çeşitli başarılı yöneticilerin desteğiyle, Taylorizm'e yapıcı bir eleştiri ortaya koydular. The Gilbreths helped formulate a constructive critique of Taylorism; this critique had the support of other successful managers. Lillian Gilbreth on iki çocuk sahibi olmanın, yazarlığın, yönetim şekilleri konusunda şirketlere yardım etmenin, kadın müşterilerin yönetiminin de üstüne bir masa tasarımında rol almış; bu tasarım 1933 yılında IBM ile işbirliği içerisinde Chicago Dünya Fuarı'nda sergilenmek üzere hazırlanmıştır. Lillian Gilbreth'in çalışması verimsizlik ve israf, sadece zamanın ya da hareketin değil ayrıca potansiyel memnuniyetin ve çalışarak kazanılacak performansın israfı, üzerine odaklanmıştır. Ona göre kötü planlanmış iş tanımları çalışmayı sıkıcı hale getirir ve içindeki keyfi yok eder. Gilbret'in teorisinde sermaye sahibi ve yöneticilerin işyerlerinde otorite kurmasının gerekliliği ve her çalışanın temel olan insana saygıyı hak ettiği belirtilmiştir. Lillian Yönetim Psikolojisi ("The Psychology of Management") adlı kitabında, psikolojinin bilimsel yönetimin bir parçası haline gelebileceğini, hatta bunun zorunlu olduğunu söylemiştir. Çalışmalarından biri görünmeyeni görünür hale getirebilen harekettir. Gilbrethler'e göre iş sonsuz sayıda döngünün, moleküller, bir araya gelmesiyle oluşur ve bu döngülerin her biri kendi içinde zamanında yapılan therblig olarak isimlendirdikleri birim beden hareketlerinden, atomlar, oluşmalıdır. Aksi takdirde hareket kaybı veya israf vardır. Lillian Gilbreth Taylor'dan farklı olarak endüstri mühendisliğine insan unsurunu getirmiştir. Tatmin duygusunun insanın yeteneklerini kullanmasıyla ortaya çıktığına ve bu durumun yapılan işi kalifiye hale getirebileceğine inanmıştır. En bilinen çalışması 1926 yılında Jhonson & Jhonson için hazırladığı Büyük Bunalım'ın ilk yıllarında kadın müşterilerin harcamalarını artırmak amacıyla yaptığı pazar araştırmasıdır. Bunun yanında Jhonson & Jhonson ve Macys gibi birçok ünlü şirkete yönetim departmanlarında destek vermiştir. 1926'da Jhonson & Jhonson kendisini danışman olarak görevlendirdi ve üç ayrı fayda sağladı. İlk olarak şirket onun psikolog olması yönüyle fikir ve davranışların izlenmesini ve analizlerinin yapılabilmesini sağladı. Şirket ayrıca materyaller ile insan bedeni arasındaki ilişki üzerine uzmanlaşmış bir mühendisin tecrübesinden yararlanabildi. Üçüncü avantaj ise, 12 çocuk annesi, modern kariyerli bir kadın olarak toplumda sahip olduğu yerin, müşterilerin şirkete karşı güven duymasını sağlayabilmesiydi. Gilbreth, Jhonson & Jhonson'da çalıştığı süre içinde hijyenik pedlerin ambalajlarının oluşturduğu psikolojik etkileri incelemiştir. Lillian Gilbreth yönetim teorisine en doğrudan etkisini yazıları ve konuşmalarıyla yapmıştır. Daha önce yayınlanmamış olan doktora tezi Yönetim Psikolojisi (1914) ve Yorgunluk Çalışması ("Fatigue Study") (1916) adlı kitapları yazdı. Field System kitabının indeksini yazmış, ayrıca kocasının tek yazar olarak göründüğü Concrete System ve Bricklaying System adlı kitapları çocukları uyuduğu zamanlarda birlikte yazmışlardır (Gilbreth 1998). Bunların dışında makaleler yazmış; Hareket Etüdü, Primer Bilimsel Yönetim, Uygulamalı Hareket Etüdü ve Engelliler İçin Hareket Etüdü adlı çalışmalarda %50 ve üzerinde katkı yapmıştır. Lillian 19 Ekim 1904'te Frank Bunker Gilbreth ile Oakland, Kaliforniya da evlendi. Planladıkları şekilde 12 çocuk sahibi oldular ve bunlardan 11'i yaşamını sürdürdü. Lillian Moller Gilbreth ve Frank Bunker Gilbreth'in çocukları: Lillian Gilbreth ve kocası zaman ve hareket etütleri yapan yönetim danışmanlık firması Gilbreth, Inc.'nin ortaklarıydı. Çocukları genellikle çalışmalarda yer aldı ve bütün aile birlikte çalıştı. 2 Ocak 1972 tarihinde Phoenix, Arizona'da hayatını kaybetti. Lillian Gilbreth Amerikan Ulusal Mühendislik Akademisi'ne ("National Academy of Engineering") seçilmiş ilk kadındır ve bazı yerlerde Mühendisliğin First Lady'si olarak anılır. Ayrıca Purdue Üniversitesi, şu an New Jersey Teknoloji Enstitüsü olarak bilinen Newark Mühendislik Koleji ve Wisconsin-Madison Üniversitesi'nde profesörlük unvanına sahipti. 1984 yılında Amerikan Posta Servisi Gilbreth'in anısına Büyük Amerikalılar serisi'ne dahil 40 sent'lik bir posta pulu bastırmış; ayrıca Amerikan Psikoloji Briliği tarafından anısı yaşatmak için övülen ilk psikolog oldu. Daha sonra psikologlar Gary Brucato Jr. and John D. Hogan tarafından John Dewey'in 17 yıl önce Amerikan pullarında yer aldığı şeklinde eleştiri yapılsa da, Lillian Gilbreth'in bunu gerçekleştiren ilk kadın psikolog olduğunu onlar da vurguladı. Başka bir çalışmada psikoloji tarihçisi Ludy T. Benjamin pulları çıkarılmış psikologların eksiksiz, uluslararası bir listesini hazırlamış ve Gilbreth'in bütün dünyada 1970'te Hindistan'daki Maria Montessori örneğinden sonra anısına pul basılan ikinci kadın psikolog olduğunu ortaya koymuştur. Ã‡amuka Çamuka ("Atherina hepsetus"), gümüş balığıgiller (Atherinidae) familyasından bir balık türü. Fazla derin olmayan kıyıların sıcak ve ılıman bölgelerinde yaşarlar. Kumlu ya da çakıllı bölgelerde sürü halinde dolaşırlar. Yavru balıklar, kabuklular ve yumuşakçalarla beslenirler. Suyun oksijen değeri ile tuzluluk oranına adapte olabilen bir türdür. Uzunluğu 10-12, en fazla 16–18 cm kadardır. Bulundukları suların sıcaklıklarına göre Nisan ile Eylül ayları arasında ürerler. Lezzetli beyaz eti nedeniyle ekonomik değeri yüksek bir balıktır. Pittsburgh Tribune-Review Pittsburgh Tribune-Review, diğer adıyla "The Trib", Amerika Birleşik Devletleri'nin Pittsburgh, Pensilvanya metropolitan bölgesinde yayımlanan en büyük ikinci günlük gazetedir. 1889'da kurulmuş olmasına rağmen; 1992 yılına dek yalnızca Westmoreland County'de varlığını sürdürdü. 1992'de Pittsburgh'un iki egemen günlük gazetesi "Pittsburgh Post-Gazette" ve "Pittsburgh Press"in grev yapması ve sonrasında birkaç ay şehrin gazeteden yoksun kalması sonucunda tüm Pittsburgh'da dağıtılmaya başladı. The Tribune-Review Publishing Company'nin sahibi, bankacılık, petrol ve alüminyum serveti sahibi Mellon'un varisi Richard Mellon Scaife'dır. Şirket, yedi günlük gazete, bir öğleden sonrası gazetesi, on haftalık gazete, beş dergi ve çok sayıda web sitesi yayınlamaktadır. The Trib'in, rakibi olan orta seviye liberal "Pittsburgh Post-Gazette" gazetesiyle çeliştiği muhafazakâr içerikli bir sayfası da mevcuttur. The Boston Globe The Boston Globe, Boston, Massachusetts merkezli günlük gazete. Sahibi 1993'ten bu yana The New York Times Company'dir. En büyük rakibi "Boston Herald"dır. 2008'de ortalama iş günü tirajı 382.503'ten 350.605'e (% 8 oranında) düştü. Pazar tirajı ise % 6 düşüşle 525.959'a geriledi. (Pazar günleri "Boston Sunday Globe" adıyla çıkar.) Meme otu Meme otu ("Lapsana communis"), papatyagiller (Asteraceae) familyasından yaygın görülen bir bitki türü. Anavatanı Avrupa ve Kuzey Asya'dır. 1-1.2 m uzunluğa çıkabilen, gövdesi tüylü, bir yıllık veya çok yıllık otsu bitkilerdir. Sarmal dizili yapraklardan çiçek sapının tabanında yer alan büyük yapraklar çoğu kez tüysü yapraklıdır. Uçtaki büyük yapraklar ile dört küçük yaprakçık yumurtamsıdır. Bütün yaprakların kenarı dişlidir. Sarı renkli çiçek başı (kömeç) 1–2 cm çapında olup gövdenin üstünde kümelenmiş bir vaziyette bulunur. Altı alt türü vardır: Yenebilen genç yaprakları salatalarda kullanılır veya ıspanak yemeği gibi değerlendirilir. Latince ismi eski Roma'da yaşayan Marcus Terentius Varro tarafından verilmiştir. Meme otu teriminide kapalı çiçek tomurcuklarının memeye benzetilmesinden almıştır. Meme otu anavatanı dışında doğallaşmıştır ve Avustralya, Şili, Yeni Zelanda ve Kuzey Amerika dahil olmak üzere dünyanın birçok yerine yayıldığından istilacı tür olduğu kabul edilir. Be "Be", aşağıdaki anlamlara gelebilir: Ve "Ve", Türkçede bir bağlaç. Ayrıca aşağıdaki anlamlara gelebilir: Yusuf TavaslÄ± Yusuf Tavaslı (d. 1935, Tavas, Denizli), Türk yazar ve din adamı. Tavaslı Yayınları kendisine ait bir yayınevidir. Yusuf Tavaslı 1935 senesinde Denizli'nin Tavas ilçesine bağlı Gümüşdere köyünde doğmuştur. 15 yaşında, İstanbul'a gelmiş, hafızlık icazeti almış, Eminönü müftüsü Yekta Efendi'nin delaletiyle son devrin mühim hattatlarından Mustafa Halim Özyazıcı'dan nesih meşketmiş, 1962 senesinde icazet almıştır. Talik hattı Uğur Derman'dan meşketmeye başlamışsa da, uzak oluşu sebebi ile devam edememiş, talik icazetini hafız Kemal Batanay'dan almış, ayrıca Hamid Aytaç'tan divani meşketmiştir. Tavaslı Yayınları'nın kurmuş, aynı kapak modelini farklı renklerde tasarlayarak Tam Namaz Hocası, Tam Dua Kitabı, Mealli Yasin-i Şerif ve benzeri dini kitaplarla, Pamuk Yayınevi'nden çıkan kitaplar ile beraber 10 milyon adet kitap basmıştır ve Türkiye'nin satış rekorlarını kırmıştır. De "De", aşağıdaki anlamlara gelebilir: Ze "Ze", aşağıdaki anlamlara gelebilir: Kemer Köprüsü Kemer Köprüsü, Roman segmental ark şeklinde, Likya, Ksantos'a - modern Türkiye, Muğla- yakın bir yerdedir. Koca Çayı'na doğru Kemer Köyü'nden 4 km yukarıda, nehir yatağının 500 m'ye ulaştığı bir yerdedir. Şu anda sadece 29 m uzunluğunda, 4.5 m genişliğinde bir kısmı kalmıştır. Neredeyse yıkılmış olmasına rağmen geçmişte köprü yapımını çok iyi temsil etmektedir. Şu anda görülebilen kısmı hala o zamana göre alışılmadık yapım tekniklerini göstermektedir. Hala mevcut olan rampa 3 arklık 4-4.45 m'lik açık kemer içermektedir. Bunların ikisi yaklaşık 1m.lik yükseklikleriyle düz bir yapıya işaret eder. Segmental arklar az örnekleri olan Roman köprüleri ve Orta çağın sonralına kadar kullanılmamalarıyla bilinirler. Üçüncü ark yarı-dairesel ve 2'ye 1 bir tükselme oranıyla tipik Roman bir yapı gösterir. Arkların yeraltı odaları harçla kaplı yöreye özel bir kireçtaşı olan karo taşından yapılmıştır. Köprünün iç tarafı çok sert bir sıvı harç-moloz karışımından yapılmıştır. Bu yapı dökülmüş kaplamanın arasından kendini hemen belli eder. Harç, yapı malzemesi kirece ilave olarak çakıldan yapılmıştır. Yolun kaplaması tamamen gitmiş olmasına rağmen rampanın sabit malzemesi antik kaplama malzemesinin şimdiki yüzeyin hemen üzerinde bulunduğunu gösterir. Kemer Köprüsü'nün başka bir deikkat çeken özelliği ise 3. arkın altındaki deliktir. Burada ark ve yol arası harç ile doldurulmamış 2 metrelik bir bölüm vardır. Amacı yükü arka aktarmak ve malzemeyi az kullanmaktır. Daha küçük, benzer bir yapı 2. arkta da bulunmuştur. Buna benzer yapılar en az üç yerde daha fark edilmektedir. Bunun örnekleri Aespus Köprüsü, Makestos Köprüsü ve Beyzaz Köprüdür. Segmental ark köprülerinin iyi korunmuş bir örneği de Lymira'da bulunan yirmi-sekiz arktlık Lymira Köprüsü'dür. Bu köprü de Alman arkeolog Wolfgang W. Wurster ve Joachim Ganzert tarafından bulunmuştur. Kemer köprüsünün yapım tarihini belirtebilecek bir şey olarak yakınlarda bir Roman yolu M.S. 3. yüzyılde yapılmıştır. Bu bilgiye göre köprü Üzümlü'den Ksantos vadisine doğru giden bir yolun bir parçası olabilir. Ayrıca Oineanda'ya giden bir yolun da parçası olabilir. Bayıralan, Çal Bayıralan, Denizli ilinin Çal ilçesine bağlı bir mahalledir. Erkan Sekman Erkan Sekman, (d. 17 Nisan 1984 Pütürge) Defans mevkiinde görev yapan Türk futbolcudur. 2. Lig takımlarından Kastamonuspor 1966'da forma giymektedir. Erkan Sekman, futbol altyapısını İstanbul'da geçirdi. 3 değişik kulüpte oynadı. İlk profesyonel sözleşmesini Beşiktaş kulübüyle yapsa da bu takımın formasını hiç giymedi. 2 sezon Fatih Karagümrük takımında oynadı. Daha sonra Konyaspor'da oynadı. 2008-2009 sezonunda Konyaspor kulübüne Erdal Kılıçarslan verilerek takas edilmiştir. Gaziantepspor ile 3 yıllığına anlaşmaya varmıştır. 2009-2010 sezonunun ikinci devresinde sezon sonuna kadar kiralık olarak Denizlispor ile anlaşmıştır. 2009-2010 sezonunun ikinci devresinin sonunda Denizlispor'la olan kira süresi dolduğu için Gaziantepspor'a geri dönmüştür. 2010-2011 sezonda Antalyaspor ile mukavele imzalamıştır. 2010-2011 sezonunda 30 maçta forma giyen Erkan bu maçların hepsinde ilk 11 başlamış ve 1 gol atmıştır. Erkan 2011-2012 sezonunda ise 6 maçta forma giymiş ve takımın kötü performansından dolayı kadro dışı bırakılmıştır. 2011-2012 sezonunun ardından Mersin İdman Yurdu ile 1 yıllık sözleşme imzaladığı açıklanmıştır.Sekman 2012-2013 sezonunda Konyaspor ile anlaşmıştır. 2013-2014 sezonunda Orduspor forması giyen Sekman, 2015 ile 2017 yılları arasında Göztepe'de forma giydikten sonra 2016-2017 sezonu devre arasında Kastamonuspor 1966 ile anlaşmıştır. Müdür Müdür (Arapça: مدير "[mudîr]"), İdareci ya da yönetici anlamında kullanılır. Profesyonel Futbolcular Derneği Profesyonel Futbolcular Derneği (İngilizce:The Professional Footballers' Association, PFA) Birleşik Krallık'taki profesyonel futbolcu sendikasıdır. Dünyanın en eski sporcu derneklerinden olan kurumun 4.000 üyesi vardır. Mustafa Edige Kırımal Mustafa Edige Kırımal (d. 1911 Bahçesaray, Kırım - ö. 1980 Münih, Almanya) Kırım Tatarlarının diasporada yaşayan liderlerindendi. Babası Mustafa Şinkieviç Polonya Tatarlarındandır. Aile I. Dünya Savaşı öncesinde Kırım'a yerleşmiştir. İlk öğrenimine Yalta yakınlarındaki Dereköy'de başlamış, daha sonra Yalta'daki Rus Lisesi'ne devam etmiştir. Yüksek öğrenimini Akmescit (Simferepol) Pedagoji Enstitüsü'nde tamamlamıştır. Sovyet baskısının artması üzerine önce Azerbaycan'a kaçmış daha sonra da İran'a geçmiştir. İran üzerinden 1932 yılında İstanbul'a gelen Kırımal, iki yıl sonra Litvanya Müslümanlarının lideri amcası Müftü Yakup Sinkievic'in yanına gitmiştir. 1939 yılında Vilnius Üniversitesi'nde siyasal bilimler öğrenimini tamamlayan Mustafa Edige Kırımal, Almanya'nın 1939 yılında Polonya'ya saldırması üzerine Berlin üzerinden yeniden İstanbul'a dönmüştür. Ukrayna ve Kırım'da (1941-1944) yılları arasında yaşanan Alman işgali döneminde Kırımal Almanya'da bulunmuş ve Kırımlı savaş esirleri ile ilgilenmiştir. II. Dünya Savaşını sonra ermesinin ardından Almanya'da kalır ve Münster Üniversitesi'nde 'Kırım Türklerinin Milli Mücadelesi' isimli tezi ile doktor unvanı alır. Aymelek Hanım ile evlenen Edige Bey 1980 yılında Münih'te hayata gözlerini yumar ve ülkesinin Sovyet işgalinde olması nedeni ile Almanya'da defnedilir. 2007 yılına kadar Münih'te bulunan naaşı Kanada'da yaşayan erkek kardeşi Aslan Bey'in verdiği vekaletle, merkezi Giessen'de bulunan 'Batı Avrupa Kırım Kültür Merkezi Genel Başkanı Rafet Karanlık, Kırım Tatar Milli Meclisi Almanya Temsilcisi Ahmet Özay ve 'Batı Avrupa Kırım Kültür Merkezi Kırım Temsilcisi Kürşad ÖRNEK tarafından gerekli evraklar ve hazırlıklar tamamlanmasıyla 'Batı Avrupa Kırım Kültür Merkezi' tarafından İstanbul üzerinden Kırım'a götürülmüştür. Kırım Tatarlarının sürgün edildiği 18 Mayıs günü, sürgünün 62. yıldönümünde Bahçesaray'da yapılan bir tören ile ölümünden 27 yıl sonra vatanında Kırım Tatarlarının lideri Mustafa Abdülcemil Kırımoğlu tarafından toprağa verilmiştir. Mezarı Bahçesaray'da Zincirli Medrese bahçesinde İsmail Gaspıralı ve Ahmet Özenbaşlı gibi milli hareket önderlerinin ve Kırım hanlarının türbelerininin bulunduğu devlet mezarlığındadır. Sieg Heil Sieg Heil, bir Almanca sözcük grubu olmakla birlikte nasyonal sosyalist literatürde "Yaşasın zafer!" anlamına eşdeğerdir. Nazi Almanyası'nda, siyasal toplanmalarda ortak bir çağrıydı. Birisini karşılamak için Hitler selamını vererek "Heil Hitler" demek Nazi Almanyası'nda gelenekseldi. Savaşa ait propaganda film ve posterlerinde bolca kullanılmıştır. Nürnberg'de olanlar gibi mitingler için "Sieg Heil" "Sieg Heil" diye binlerce kişi coşkuyla bağırırdı. Çoğunlukla bir Nazi subayı bir mikrofona "Sieg" diye bağırır ve kalabalık "Heil" ile cevaplardı ve bunun birkaç tekrarı olabilirdi. Böyle toplanmalarda çoğunlukla "Sieg Heil" gamalı haç ile beraber sloganı taşıyan pankartlarla bir gösterisi vardı. NSDAP (Nazi Partisi), "Sieg Heil" 1933 yılında bir toplu iğne rozetini bir zafer çelengi, gamalı haç ve sözcüklere yaptı. "Sieg Heil" sloganı genelde Joseph Goebbels'in icadı olduğu düşünülmektedir. Ancak Harvard Üniversitesi'nin Amerikan futbolu takımının şarkısı olan "Harvard Fight Song"'u besteleyen ve daha sonra 1933'e kadar Hitler'e yardım eden "Putzi" lakaplı Ernst Hanfstaengl, SA ve Hitler Gençliği'nin marşlarının "patern"lerinin "Harvard Fitht Song"dan alındığını ve "Sieg Heil" sloganının kendisi tarafından icat edildiğini iddia etmiştir. Günümüzde Almanya'da bu sloganın kullanılması ve yazılı olarak dağıtımı yasaktır ve 3 yıla kadar hapis cezası vardır. Center for Global Studies at Brien McMahon High School The Center for Global Studies (CGS) Norwalk, Connecticut'taki Brien McMahon High School'da bulunan bir "magnet school"dur. Okulda öncelikle öğrencilere dil, tarih ve Japon ve Çin edebiyatı öğretilmesi amaçlanmaktadır. 2006-2007 döneminden itibaren müfredata Arapça ve Orta Doğu dersleri eklendi. Her yıl öğrenciler Japonya (Kojo ve Bunkyo High School), Çin ve Mısır'ın dahil olduğu bir öğrenci değişim programına katılmaktadır. Aymaklar Aymak (Moğolca: Аймаг, []), Türkçe ve Moğolca dillerinde kullanılan bölge ve toplumu ifade eder terim. Aymak sözü, ayırmak, ayrı bölmeler, grup, kabile, toplum anlamlarına gelir. Günümüz Moğol coğrafyasında ve Türk coğrafyalarından Kazakistan, Kırgızistan, Altay, Hakasya, Şorya ve Türklerin yaşadığı Çin'in batı ve kuzey kesiminde gibi yerlerde aymak kelimesi bölge, ilçe, yöre için idari anlamda kullanılmaktadır. Türk kültürü etkisinde kalmış Fin kökenli Ural toplumları (mesela Mariler), Farslar, Buryatlar, bazı Kafkas halkları bu terimi kullanmaktadırlar. Hakasya'da Şira aymağı örnek olarak verilebilir. Aymak (zona; region, zone) — bölüm, bölge, ilçe, toplum, sayfa, siyasi birlik manalarına gelir. Aymaklar (Farsça: ایماق), Afganistan'da farklı kökene sahip göçebe kabilelerden oluşan bir topluluk olmasına rağmen, topluluğu oluşturan neredeyse tüm kabileler günümüzde artık anadili olarak Farsçayı konuşmaktadır. Yaşadıkları bölgeler Afganistan'ın orta bölgeleridir. Yaklaşık olarak Afganistan nüfusunun %2'sini teşkil etmektedirler. Aymak kelimesi Türkçe Oymak veya Moğolca Aimag kelimelerinden gelir ve boy demektir. Afganistan'da daha ziyade "dört oymak" anlamına gelen Çohar-Aymaq (Farsça: چهار ایماق ) olarak bilinmektedir. Bu dört kabilenin adları şöyledir: Aymak-ı Hazara, Afganistan'da yaşayan diğer bir etnik grup olan Hazara'lar değildir. İslam'ın Şiî itikadına mensup olan Hazara milletinden farklı olarak Aymak-ı Hazara milleti Sünnî Müslümanlardır. Hangi Parti Kazanacak? Hangi Parti Kazanacak?, Aziz Nesin'in gülmece romanıdır. Kitabın adı kitabın başındaki aynı adlı gülmeceden gelmektedir. Kitap Toplam 19 adet gülmece öyküsünden oluşmaktadır. Baideng Muharebesi Baideng Muharebesi, MÖ 200 yılında, Hunlarla Çinliler arasındaki en ünlü çarpışmalardan biridir. Bozkırdan Çin'e doğru daha önce de akınlar olmakta ve küçük çatışmalar yaşanmaktaydı. MÖ 221'de Çin'de siyasi birlik sağlandı ve MÖ 206'da Han Hanedanı iktidara geldi. Bozkırda ise MÖ 209'da Hun yabgusu olan Mete birkaç yıl içinde bozkır birliğini kurmuştu. MÖ 200'e gelindiğinde Çin ve bozkır kendi içinde siyasi örgütlenmeyi tamamlamıştı ve o güne kadarki küçük çaplı çatışmaların yerini büyük bir savaşın alması kaçınılmazdı. İç savaşı bitiren İmparator Liu-pang/Gao-zu daha önce General Meng-tien tarafından inşa edilen kuzey savunmasını tahkim etmeye kalkıştı. Öte yandan Hunlar, iç savaştan yararlanarak aşılması zor Gobi Çölü'nün güneyinde üsler ele geçirmişti ve burayı kaybetmek istemiyorlardı. Mete henüz kurduğu göçebe koalisyonundan bir ordu oluşturarak Çin sınırını geçti. Operasyon basit bir yağma gibi görünüyordu, ancak gerçek bir taktik ustası olan Mete'nin asıl amacı her yöne (kendi halkına, boyun eğdirdiği göçebelere ve Çinlilere) göz dağı vermekti. Elde edilecek ganimetle hem koalisyondaki diğer boy beylerinin sadakatini temin edecek, hem onları gücüyle korkutacak ve hem de kuzeyde (Hunlara göre güneyde) hareketlenmeye başlayan Çinlilere aba altından sopa göstermiş olacaktı. Gözüpek imparator, Liu-pang/Gao-zu, Mete'nin hareketine karşılık vermeyi kararlaştırdı. Mete maceraperest görünümünün altında temkinli bir stratejistti, Çin içlerine dek girip tuzağa düşmemeye dikkat ediyordu. Çin'in kuzey savunmasındaki en önemli nokta olan Mai Kalesi'ni kuşattı. Kaleyi savunan kişi imparatorun akrabası Han Hsin'di (Aynı dönemde yaşayan ünlü general Han Hsin değil). Prens yardımdan ümidi kesince teslim oldu ve Mete'nin hizmetine girdi. Mete amacına ulaşmış ve İmparator Liu-pang/Gao-zu'yu kışkırtmayı başarmıştı. İmparator Hun tehditini def etmek üzere dev bir ordu kurarak kuzeye hareket etti. Mete ordusunu dağlara çekti, bir yandan da sağa sola saldırarak Çinlilere ait her şeyi yağmalıyordu. Düzensiz bir yağmacı izlenimi oluşturarak İmparator'un kendisini takip etmesini sağladı, aslında başından beri yaptığı şey Çin ordusunu tuzağa çekmekti. Hun ordusunun tamamı süvarilerden oluşuyordu ve kuzeydeki kara ikliminden geldikleri için soğuğa hazırlıklıydılar. Eldivenleri ve kış şartlarına uygun vardı. Çin askerleriyse halktan devşirilmiş piyadelerdi ve yüksek dağlarda Hunları kovalarken soğuğun pençesine düştüler. Binlerce Çinli okçunun parmakları dondu ve Çin'in askeri gücünün önemli bir kısmı savaşamaz hale geldi. Bu Mete'nin kurduğu tuzağın ilk parçasıydı. Mete, süvarilerini hızla geri çekerek "Çinlilerin elinden kaçtığı" izlenimini uyandırdı. İmparator telaşlandı, zira önünde iki seçenek vardı. Ya Hunların elini kolunu sallayarak gitmesine göz yumacaktı ya da yalnızca hızlı birlikleri yanına alıp Hunların peşine düşecekti. Liu-pang/Gao-zu riskli olan ikinci yolu seçti. Çin ordusu ikiye bölündü, İmparator küçük ama hızlı bir birliğin başında Hunların peşine düştü. Geri çekilmekte olan Mete, aniden durup Çinlilerin üstüne saldırdı. Çinliler bu beklenmedik hamle karşısında afallamıştı, Baideng Kalesi önünde Hunlarla karşılaştılar ve ağır bir yenilgiye uğradılar. Baideng Muharebesi, göçebeler tarafından tarih boyunca kullanılacak olan "sahte geri çekilme" taktiğinin ilk örneğidir. İmparator panik içinde kaleye çekildi. Birliklerini toparlayıp durumu değerlendirmeyi umuyordu ancak Hunlar fırsatı kaçırmayarak kalenin etrafını sardı. Mete ordusunu dört tümene ayırıp kalenin tüm çıkışlarını tuttu. Orduların mevcutları belirsizdir. Çin ordusunun tümünün mevcudu 300.000'in üstündeydi, ancak İmparatorla beraber kaleye sıkışan öncü kuvvetin ne kadar olduğu bilinmiyor. Çin tarihçileri Hun ordusunun mevcudunun 400.000 olduğunu yazsa da bu sayı fazlasıyla abartılıdır, zira göçebelerin toplam nüfusu böyle bir ordu çıkarmaya yetmeyeceği gibi her askerin yanında en az iki at olduğuna ve bu atlar kuşatma sırasında kalenin çevresine dağılıp otla besleneceğine göre Hun ordusunun mevcudu, kabaca çayır miktarına göre sınırlanmalıydı. Buna göre Hun ordusunun mevcudunun da 20.000 ile 40.000 arasında olması gerekir. Kuşatma yedi gün sürdü. İmparator köşeye sıkışmıştı ve barış için tüm şartları kabule razıydı. Buradan kurtulsa bile düşmanının taktik ve manevra kabiliyetine bizzat tanık olduğu için savaşı sürdüremeyeceğini biliyordu. İmparator, Hunlara barış önerdi. Çinli tarihçilere göre yabgunun karısı "yenge" ile temas kurularak hediyelerle gözü boyandı. Ve karısının etkisinde kalan yabgu barışı kabul etti. Ancak Mete'nin dehasını düşünürsek durumun başka bir açıklaması olabilir. Mete Çinlilerin yüreğine korku salmıştı, fakat kendi gücünün sınırlı olduğunun farkındaydı. Kuşatmayı uzun süre devam ettiremezdi ve Çin ordusunun geriden gelen asıl kısmıyla karşılaşması halinde iki ateş arasında kalabilir, kendisi tuzağa düşebilirdi. Ayrıca barış teklifi oldukça makuldü ve Mete, bir avuç süvariyle Çin'i işgal etmeye kalkışmayacak kadar gerçekçi bir liderdi. Sonuç olarak Çinlilerin şartlarını kabul etti ve belki de güç gösterisini zedelememek için barışa karısının ricasıyla razı olduğu izlenimini oluşturdu. Mete psikolojik yıpratma taktiğini sonuna kadar uyguladı. Antlaşmadan sonra İmparator'un kaleden çıkmasına izin verdi ancak Çinlilerin geçeceği yolun iki yakasına askerlerini yerleştirip okları İmparator'a çevirtti. Liu-pang/Gao-zu bu korkuyu hayatı boyunca unutmayacak ve Mete'nin tüm tehditlerine boyun eğecekti. Mete daha sonra da Çin'e keyfi akınlar düzenleyip düşmanın yüreğine bıraktığı korkuyu tazelemeyi ihmal etmedi. Ancak Çinliler, Mete hayatta olduğu sürece antlaşmaya uydular. Buna göre Hunlara "hediye" adı altında yıllık vergi veriyor, kuzeydeki ticaret ve savunma bölgesini Hunlara bırakıyor ve yabguya bir prenses armağan ediyorlardı. Sieg Heil Viktoria 1941'de müziği Nazi Almanyası'nın önde gelen marş bestecilerinden ve Reichsarbeitsdienst önderlerinden Herms Niel (d. 1888 - ö. 1954) tarafından bestelendi ve şarkı sözü de aynı kişi tarafından yazıldı. Şarkı sözünde "Auf Stalin, Churchill, Roosevelt, Ade, ade, ade," (Stalin, Churchill, Roosevelt'e, elveda. elveda. elveda) cümlesinin yer almasından 11 Aralık 1941'de Nazi Almanyası'nın ABD'ye savaş ilan etmesinden sonra yapıldığı anlaşılır. Ade, mein liebes Schätzelein,/Ade, ade, ade,/Es muß, es muß geschieden sein/Ade, ade, ade,/Es geht um Deutschlands Gloria,/Gloria, Gloria,/Sieg Heil! Sieg Heil! Viktoria/Sieg Heil! Viktoria! Visier und Ziel sind eingestellt/Ade, ade, ade,/Auf Stalin, Churchill, Roosevelt,/Ade, ade, ade,/Es geht um Deutschlands Gloria,/Gloria, Gloria,/Sieg Heil! Sieg Heil! Viktoria/Sieg Heil! Viktoria! Wir ruhen und wir rasten nicht/Ade, ade, ade,/Bis daÃŸ die Satansbrut zerbricht,/Ade, ade, ade,/Es geht um Deutschlands Gloria,/Gloria, Gloria,/Sieg Heil! Sieg Heil! Viktoria/Sieg Heil! Viktoria! Reich mir die Hand zum Scheidegruß/Ade, ade, ade,/Und deinen Mund zum Abschiedskuß/Ade, ade, ade,/Es geht um Deutschlands Gloria, Gloria, Gloria,/Sieg Heil! Sieg Heil! Viktoria!/Sieg Heil! Viktoria! Propranolol Propranolol, selektif olmayan ve genellikle hipertansiyon hastalığının tedavisinde kullanılan beta blokörler grubuna dahil bir ilacın tıbbi adıdır. Başarılı bir şekilde geliştirilen ilk beta blokördür. Ayrıca, çocuklarda migren gelişiminin önüne geçilmesinde etkili olduğu kanıtlanmış tek ilaç olma özelliğini korumaktadır. Propranolol, propranolol hidroklorid formunda jenerik ilaç olarak eczanelerde satılmaktadır. Türkiye'deki ticari ismi Dideral'dir. ECW Press ECW Press, Toronto, Ontario'da bulunan Kuzey Amerikalı bir kitap yayıncısıdır. 1974 yılında Jack David ve Robert Lecker tarafından "Essays on Canadian Writing" adında bir edebiyat dergisi olarak yayına başladı. Beş yıl sonra ECW, bilimsel ve ticarî başlıklı ilk kitaplarını yayımlamaya başladı. "Annotated Bibliography of Canada's Major Authors" (ABCMA) ve "Canadian Writers and Their Works" (CWTW) adlarında ilk temel serinin de yayınlarına başlandı. 1980'lerde ECW, dizgi tesislerini iyi leştirdi ve referans başlıkları yayımladı. Üçüncü parti müşterilere hizmet vermeye başlayan ECW, şirketlere promosyon amaçlı veya yıldönümlerinde kullanılacak kitaplar oluşturmaya başladı. 1990'larda şirket, ticarî yayına yeniden başladı ve liseler ve halk kütüphaneleri için bilimsel ve referans kaynaklar yayımlamaya başladı. Şirket büyürken "Publishers Weekly", ECW Press'i Kuzey Amerika'nın en hızlı büyüyen bağımsız yayımcılarından biri olarak kabul etti. ECW günümüzde edebî kurgu, şiir, gizem kitaplarının yanı sıra; kurgusal olmayan, profesyonel güreş, televizyon ve film, anı, iş, kişisel finans, spor, suç, mizah ve gezi kitapları yayımlamaktadır. ECW'nin açılımı Entertainment. Culture. Writing. olarak değiştirildi. ECW kitapları Governor General's Ödülü, Arthur Ellis Ödülü, Archibald Lampman Ödülü, Heritage Toronto Ödülü ve Independent Publisher Book Ödülü kazandı. Ayrıca bir kez de Trillium Book Ödülü'ne aday gösterildi. ECW yılda elli yeni kitap yayımlamakta ve İngilizce konuşan dünyaya binlerce kitap dağıtmaktadır. Bu kitaplar dünyada birçok dile tercüme edilmektedir. Åžefika Ahundova Ahundova Şefika Kulam kızı (Azerice: Axundova Şəfiqə Qulam qızı; 21 Ocak 1924, Şeki - 26 Temmuz 2013, Bakü), Azeri bestecisi, doğuda ilk opera yazan bestekâr kadın. 1924'te Şeki'de aydın bir ailede doğdu. Ailesinin Bakü'ye göçtü ve ilk musiki eğitimini 1943-1944 yıllarında Azeri bestekâr Üzeyir Hacıbeyovun da öğretmenlik yaptığı Asef Zeynallı adındaki Bakü Musiki Lisesinde tar sınıfında aldı. Azerbaycan Devlet Konservatuvarına kabul oldu, Üzeyir Hacıbeyovun başkanlığında halk musikisinin esaslarını öğrendi, B. Zeydmanın sınıfında besteci ihtisası yaptı. 1956'da Konservatuvarı bitirdi ve çok sayda popüler olacak şarkılar besteledi. Bununla yetinmeyip, Şark’ta ilk opera yazan kadın olarak tarihe geçti (Gelin Kayası, 1972). Azerbaycan'da Emektar sanatçı, Halk sanatçısı fahri adlarına sahiptir. Besteci, 2013 yılında öldü. Rastgele Balthazar Rastgele Balthazar, 1966 Fransa - İsveç ortak yapımı dramatik filmdir. Özgün adı Au Hasard Balthazar olan film Mayıs 1971'de Türk Sinematek Derneği'nde özgün adıyla gösterildi. 1990'da 9. ,2000 yılında da 19. Uluslararası İstanbul Film Festivali'nde, son olarak da Mart 2009'da Ankara Uluslararası Film Festivali'nde "Rastgele Balthazar" adıyla gösterildi. Sıklıkla bir "film ressamı" olarak tarif edilen ve sinema tarihinin en ayrıksı ve kişisel yönetmenlerinden biri olan Robert Bresson'un 50 yıllık kariyeri boyunca çevirdiği her biri ayrı bir kategoriye sokulabilecek 14 filminden 8. sidir. Filmin senaryosunu da Bresson yazmış ve her zaman olduğu gibi bu filminde de amatör oyuncularla (Bresson onlara "model" demeyi tercih ediyordu) çalışmıştır. Oyunculardan Anne Wiazemsky (Marie rolünde) ve François Lafarge bu filmden sonra profesyonel olmuşlardır. Kendine özgü deneyüstücü ("transcendental ") ve ruhani ("spiritual") sade bir üslup geliştirmiş olan Bresson koyu bir Katolikti ve bu filmi de birçok filmi gibi dinsel alegoriler içeren bir mesel olarak kabul edilebilir. Filmin baş kahramanı bir eşektir ve doğduğunda ilk sahipleri olan çocuklar tarafından bir oyun olarak vaftiz edilirken "Balthazar" ismi verilmiştir. Filmde Balthazar'ın doğumundan ölümüne kadar olan çileli öyküsü ve ona paralel olarak olayın geçtiği köyün ve oradaki yaşamın öyküsü 'resmedilir'. Eşek kimisi şefkatli kimisi zalim çeşitli sahipler arasında el değiştirdikçe ve onlardan eziyet gördükçe bir anlamda yüklerini çektiği bu insanların günahlarını da çeker. Bresson'un bir hayranı olan Jean-Luc Godard'a göre "Rastgele Balthazar" bir buçuk saate sığdırılmış yaşamın ta kendisidir. Film Bresson'a aynı yıl Venedik Film Festivali'nde OCIC ödülü kazandırmıştı. 1967'de ise kendi ülkesinde, "Fransız Sinema Eleştirmenleri Sendikası En İyi Film Ödülü" nü aldı. Bu en kişisel yönetmenin en mükemmel filminin dinsel betimlemeleri, manevi alegorileri ve doğacı minimalist estetik tarzı eleştirmenlerce göklere çıkartılmıştı. Bresson "Rastgele Balthazar" da, doğumundan ölümüne kadar bir eşeğin yaşam döngüsü içinde sahip değiştirdikçe şahit oldukları olaylar çerçevesinde insanlığa ait olan bütün duyguları,iyilik ve kötülük kavramlarını Katolik bir dünya görüşüyle 'resmeder'. Resmeder demek gerekir, zira sinemaya "sinematograf" adını veren Bresson'un sineması fotoğraftan çok resim sanatına yakın durur. Koyu bir Katolik olan Bresson bir kefaret öyküsü anlatmaz, çile çekene bir methiye yazarak ruhani inayete giden yolu işaret eder. Çilekeş eşek Balthazar, sadece kendisi olmanın (yani ağzı dili olmayan basit bir yük hayvanı olmanın) ağırbaşlılığıyla, üzerinde hiçbir kontrolü olmadığı kendi zorlu yaşamını muhteşem bir asaletle kabullenmiştir. Kendisine yapılan eziyetlere hiçbir tepki vermez. Filmin birtakım dinsel altmetinler içereceğinin işaretleri, ilk sahneden itibaren görülür. Eşeğin ilk sahibi küçük kız Marie ve arkadaşı yeni doğmuş olan Balthazar'ı vaftiz ederler. Filmde müzikten ziyade doğal sesler ön plandadır. Filmin tema müziği Franz Schubert'in "20 No'lu Piyano Sonatı"dır. Marie rolünde ilk filminde oynayan Anne Wiazemsky, ünlü Fransız romancı François Mauriac'ın torunudur. Wiazemsky, filmlerinde her zaman amatör oyunculara yer vermeyi yeğleyen yönetmen Bresson'un "Au Hasard Balthazar" filminde oynadıktan sonra profesyonel olmuş ve diğer entelektüel yönetmenlerin filmlerinde de rol almıştı. Bu filmlerden en önemlileri Pier Paolo Pasolini'nin Teorema (1968) ve Porcile (Domuz Ağılı) (1969) filmleriyle Jean-Luc Godard'ın La Chinoise (1967)'ıdır. Wiazemsky 1967 yılında yönetmen Jean-Luc Godard'la evlenmiş ve yazarlığa da başlamıştı. Taşçılı, Tarsus Mersin merkezine 25 km uzaklıktadır. Mahallenin nüfusu yaklaşık 750 kişiden oluşmaktadır. Krum Krum Han (Bulgarca: Крум) (ö. 13 Nisan 814), 803 öncesi - 13 Nisan 814 tarihleri arasında hüküm süren Tuna Bulgar Devleti hanı. Krum Tuna Bulgarları'nın Orta Asya uygarlığından çıkıp Slavlaşmaya başladığı bir yerde doğdu. Babası Toktu, Asya kökenli bir göçebe beyiyken annesi Slav'dı. Krum da açık renk saçları ve açık renk gözleriyle Bulgarların Slavlaşması sürecinin örneklerindendir. Krum Han Şarlman'ın zayıflattığı Avarlar'a ölümcül darbeyi vurdu ve 805'te Doğu Avrupa bozkırlarındaki en büyük güç haline geldi, bu sayede hem Asyalıların, hem Slavların dikkatini çekti. Batıda Karpatlar'ı ve güneyde Tuna Nehri'ni aştı, hem batının hem doğunun imparatorlarını tehdit ediyordu. 802'de tahta geçen Bizans İmparatoru I. Nikiforos hızla büyüyen Bulgar gücüne karşı harekete geçti. Bulgar topraklarına giren Bizanslılar katliama giriştiler, buna karşın Krum kadınları bile silahlandırarak direnişi örgütledi. Tuzağa düşürülen İmparator I. Nikeforos öldürüldü ve Krum, imparatorun kafatasını gümüşle kaplı bir şarap kadehi hâline getirterek zaferinin simgesi olarak kullandı. I. Nikephoros'un yerine oğlu Stavrakios geçti. Ancak o da Krum'a karşı savaşırken boynuna aldığı yara yüzünden tahttan çekildi ve ardından öldü. Trakya'yı istila eden Krum, Konstantinopolis'i bile tehdit edecek duruma gelmişti. Yeni imparator I. Mihail Bulgarlarla Edirne yakınlarında karşılaştı. Ağır bir yenilgiye uğrayan Mikhael canını zor kurtardı ve bu olaydan sonra tahtı bırakıp kendini dine verdi. Bir sonraki imparator V. Leon, Krum'u barış görüşmesine davet etti. Ancak bu bir tuzaktı ve Krum yaralı olarak kaçmayı başardı. Öfkelenen Krum Bizans'ı yerle bir etmeye karar verdi, Trakya'yı yağmalayarak ülkesine döndü ve ertesi yıl saldırmak üzere dev bir ordu hazırladı. Ancak sefere çıkamadan öldü. Böylece Bizans İmparatorluğu, büyük bir tehlikeden kurtulmuştur. Powell's Books Powell's Books, Portland, Oregon metropolitan bölgesindeki bir kitabevi zinciridir. Powell'ın Powell's City of Books adlı merkezi, şirketin dünyadaki en yeni ve kullanılan kitabevi olduğunu iddia etmektedir. Powell's City of Books, şehir merkezindeki Pearl District'te yer almaktadır. NW 10th ve 11th Avenue ile W Burnside ve NW Couch Streets arasındaki bir bloğu kaplamaktadır. 6.300 m² perakende kat alanına sahiptir. Perakende ve online satış envanteri dört milyon yeni, kullanılan, nadir ve baskı dışı kitaptan ibarettir. 2005 yılından bu yana, şirketin web sitesi, ücretsiz sipariş ve 40.000'i aşkın sayıda envanter ile DVD satışı da yapmaktadır. Powell's günde 3000 kitap satmaktadır. Chanel Chanel S.A., bilinen adı ile Chanel Fransız moda tasarımcısı Gabrielle Bonheur "Coco" Chanel tarafından 1909-1910 yıllarında Paris'te kurulmuş moda evidir. Yıllar içinde haute couture, parfüm, saat, hazır giyim, çanta ve kozmetik gibi alanlarda uzmanlaşmış ve dünyaca ünlenmiş lüks bir markaya dönüşmüştür. Firmanın kurucusu ve baş desinatörü Coco Chanel 19 Ağustos 1883'te doğmuştur. 20. yüzyılın önemli moda tasarımcılarından olan Coco Chanel'in 2011 yılında Alman Nazi istihbarat örgütü Abwehr'de "Westminster" kod adlı "Ajan 7124" olarak kayıtlı olduğu ortaya çıkarılmıştır. 10 Ocak 1971'de 30 yıldır yaşadığı Paris Ritz'deki odasında yatağında ölmüştür. 1983 yılından beri baş desinatörlüğü Karl Lagerfeld tarafından yapılan Chanel, dünya üzerinde 200'den fazla yerde hizmet vermektedir. Ansambl oyuncu kadrosu Ansambl oyuncu kadrosu, bir dramatik yapımdaki başlıca oyuncuların aşağı yukarı eşit öneme sahip olduğu durumdaki oyuncu kadrosudur. Bu tür bir kadro, yazarlara farklı bölümlerde farklı karakterlere odaklanma imkânı vererek esneklik sağladığı için özellikle televizyon dizilerinde tercih edilmiş ve böylece popüler olmuştur. Buna ek olarak, bu tür kadroya dayanan yapımlarda oyuncuların ayrılması da diziye, yıldız oyunculara dayanan yapımlarda olduğundan daha az zarar vermektedir. "Yüzüklerin Efendisi üçlemesi" ve "Yıldız Savaşları" gibi bir büyük tema etrafında dönen ya da "The High and the Mighty," "Aşk Her Yerde" ve "Çarpışma" gibi karakterlerin birbirinden bağımsız hikâyelerini birbiriyle ilişkili temalar üzerinden ele alan filmler de ansambl oyuncu kadrolarına sahiptir. Lostpedia Lostpedia, wiki teknolojisiyle çalışan bir çevrim içi ansiklopedidir. Amerikan televizyon dizisi "Lost" hakkında bilgiler içermektedir. 22 Eylül 2005'te Kevin Croy tarafından başlatılan Lostpedia, bilgilerin kullanıcı tarafından yazıldığı bir veri tabanı oluşturmak adına MediaWiki yazılımı kullanmaktadır. Sitenin içeriği Creative Commons lisansı altındadır ve bu sayede bilgiler halka ücretsiz olarak sunulmaktadır. Ancak ticarî amaçla kullanılması ya da sitenin topluluğundan olmayan kişilerce değiştirilmesi mümkün değildir. Lostpedia, reklam gelirleriyle desteklenmektedir, ancak kamuya mali detayları konusunda bilgi vermemektedir. 14 Haziran 2009 itibarıyla sitede tahmini olarak 5.687 madde bulunmaktadır. Lostpedia, 18 Aralık 2008'de Wikia'nın bir parçası oldu. Mıgırdiç Portakalyan Mıgırdiç Portakalyan (21 Ekim 1848 - 1921), 1885 yılında Van merkezli Armenekan Partisi'ni kuran Osmanlı Ermenisi bir eğitimcidir. İlk olarak Tokat'ta öğretime başlayan Portakalyan, Batı Anadolu ve Balkanlara yaptığı bir yolculuğun ardından geri döndüğü Van'da 1878 yılında bir okul açtı. Okul, üyeler arasındaki görüş ayrılıkları nedeniyle kurulduğu yıl içinde dağılmak durumunda kaldı. Portakalyan'ın 1881'de açtığı bir diğer okul ise 1885 yılında Osmanlı yetkilileri tarafından kapatıldı ve Mıgırdiç Portakalyan Marsilya'ya sürgüne yollandı. Kurmuş olduğu gizli Ermeni derneği Ermeni Yurttaşlar Birliği'nin çalışmalarını daha sonra buradan yönetti. Kendisinin ve öğrencilerinin çıkardığı dergilerle Ermeni diasporasının ve batılı ülkelerin dikkati Ermeni bağımsızlık mücadelesine çekilmeye çalışıldı. My Wife and Kids My Wife and Kids, ABC'de 28 Mart 2001'den 17 Mayıs 2005'e dek gösterilmiş olan sitcomdur. Yapımcılığını Touchstone Television'ın üstlendiği dizinin başrollerini Damon Wayans ve Tisha Campbell-Martin paylaştı. Yaratıcıları Wayans ve Don Reo'dur. Aile babası ve sevecen bir eş olan Michael Kyle'ı merkez alır. Kyle üç çocuğuna hayatı öğretirken, bunu kendi disiplin anlayışı ve mizah tarzıyla yapar. Dizide kendi kendini yetiştirmiş bir tüccar olan ve Stamford, Connecticut'ta bir banliyöde karısı ve çocuklarıyla birlikte yaşadığı evde Michael Kyle'ın (Damon Wayans) çocuklarının yetiştirmesi anlatılmaktadır. Ailesi eşi Janet "Jay" Kyle (Tisha Campbell-Martin) ve üç çocuğundan oluşmaktadır: Michael Kyle, Jr. (George O. Gore II), Claire Kyle (Jazz Raycole, sonradan Jennifer Freeman) ve Kady Kyle (Parker McKenna Posey). Program Don Reo, Chris Scantelli ve Damon Wayans tarafından yaratıldı. Tekrar bölümleri ABD'nin çeşitli yerel kanallarında ve İngiltere'de Living ve Virgin 1 kanallarında yayınlandı. Eylül 2008'de ise ABC Family yüksek çözünürlükte tekrar yayınlanmaya başladı. Ayrıca dünyanın birçok ülkesinde de tekrar bölümleri gösterildi: Avustralya, Kanada, Brezilya, Samoa, Güney Afrika, Kenya, Singapur, Tanzanya, Hindistan, Pakistan, Filipinler, Bangladeş, Birleşik Arap Emirlikleri, Katar, İtalya, Hollanda, Kıbrıs, Yeni Zelanda, Fransa, Almanya, Polonya, Macaristan ve Türkiye. Jazz Raycole (ilk Claire), birinci sezon sonunda diziden ayrıldı. Dizinin ikinci sezon başlangıcında Claire karakteri, arkadaşı Charmaine (Raven-Symoné'un canlandırdığı)'in hamile olduğunu öğrenir. Kamuoyu açıklamasında, bu senaryodan endişe duyan annesinin Raycole'ü diziden çıkardığı açıkladı. Oyuncu Jennifer Freeman bu role getirildi ve aynı senaryo ile dizi devam etti. Freeman'ın Claire'i ilk sezonda canlandıran Raycole ile benzerlik taşımaması, ikinci sezonun ilk bölümünde de dile getirildi. Claire, merdivenlerden iner ve Michael farklılığı görerek şöyle der: "Kendine ne yaptın bilmiyorum ama bambaşka biri olmuşsun!" Üçüncü sezonda piyano virtüözü Noah Gray-Cabey, Kady'nin arkadaşı Franklin olarak kadroya katıldı. Oyun arkadaşı olmalarına rağmen; Franklin ve Kady açıkça "erkek ve kız arkadaştırlar." Ayrıca, üçüncü sezonun başlangıcında Junior'ın yeni kız arkadaşını Meagan Good canlandırdı. Bilinmeyen nedenlerle beş bölüm sonra yerine Brooklyn Sudano (Donna Summer'ın kızı) getirildi. Claire karakterinin değişikliğinin aksine; bu değişiklik senaryoda dile getirilmedi. Sezon boyunca ilişkileri devam etti ve Vanessa karakteri, sezon sonunda hamile kaldı. Dördüncü sezonun sonunda Junior ve Vanessa anne-baba oldular. İkinci sezon ortalarında, Claire dindar bir genç olan Tony (Andrew McFarlane'in canlandırdığı) ile ilişkiye başladı. İkilinin ilişkisi dizinin sonuna dek devam etti. "Breaking Up and Breaking It" bölümünde McFarlane, Claire'in ilk aşkı Roger karakterini de canlandırmıştı. Mayıs 2005'te Damon Wayans, reytinglerin düştüğü gerekçesiyle diziyi bitirme kararı aldı. Hikâyenin noktalandığı bir final yapılmadı. Bazı kaynaklara göre, devam etseydi Jay aslında hamile olmadığını öğrenecekti. Bu teori ABC ya da Wayans tarafından hiçbir zaman doğrulanmadı. 24 Şubat 2009 tarihinde, "My Wife and Kids" dizisinin 1. sezon DVD'leri 1. Bölge'de Lionsgate Home Entertainment tarafından piyasaya sürülmüştür. ABC Family 1 Eylül 2008 tarihinde "My Wife and Kids" dizisini HD kalitesi ile yayınlamaya başladı. Ayrıca The CW şirketide HD yayınlamaktadır. 7 Eylül 2009 tarihininden itibaren WCIU-TV şirketi de HD kalitesi ile yayınlamaktadır. Tarımsal ve Kırsal Kalkınma İçin Özel Eylem Programı Tarımsal ve Kırsal Kalkınma İçin Özel Eylem Programı. (İngilizce: "Special Accession Programme for Agriculture and Rural Development" - SAPARD) Haziran 1999'da Avrupa Birliği Konseyi tarafından birliğe katılmaya aday Orta ve Doğu Avrupa ülkelerinin tarım sektörlerini ve kırsal kesimlerini desteklemek ve Tek Pazar ile Ortak Tarım Politikası'na hazırlık süreçlerini hızlandırmak için hazırlanmıştır. SAPARD, Phare ve ISPA ile birlikte, Avrupa Birliği'nin aday ülkelere katılım öncesi yaptığı üç finansal yardım ögesinden biridir. Bu yardımlar birliğe katılmaya aday Doğu ve Orta Avrupa ülkelerinin katılım süreçlerine katkı olarak verilen hibe yardımlarıdır. SAPARD programının 2000-2006 dönemindeki yıllık bütçesi 540 milyon avrodur. Romanya ve Bulgaristan'ın 2007'de birliğe katılmalarının ardından, SAPARD programı da sona ermiştir. 2007 yılından sonra Avrupa Birliği'nin finansal yardım programları Katılım Öncesi Yardım Aracı (IPA) (İngilizce: "Instrument for Pre-accession Assistance" ) olarak tek çatı altında birleştirilmiştir. Musa Yabgu Musa İnanç Bey (ö. 1047) Selçuklu ailesinden Türk beyi. Selçuk Bey'in dört oğlundan biriydi. Ağabeyi Arslan Yabgu Gazneliler'e esir düştüğünde ailenin başına geçmek istedi, ancak yeğenleri Tuğrul ve Çağrı'nın gölgesinde kaldı. Dandanakan Savaşı'ndan sonra toplanan aile meclisinde doğu işlerinin sorumluluğunu aldı. Oğlu Hasan (Ebu Ali Ḥasan) Bey 1047'de Doğu Anadolu'ya düzenlenen bir harekatta Gürcüler tarafından öldürüldü. Geven (anlam ayrımı) İbrahim Yınal İbrahim Yınal Selçuklu ailesinden Türk beyi. Babası Yusuf Yınal, Selçuk Bey'in dört oğlundan biriydi. Selçuk Bey'in büyük oğlu Mikail Bey ölünce, Orta Asya'da yaygın olan leviratus geleneği uyarınca dul karısı, kardeşi Yusuf'la evlendirildi ve bu evlilikten İbrahim Yınal dünyaya geldi. Dolayısıyla İbrahim Yınal, Tuğrul ve Çağrı Beylerin anne tarafından kardeşi, baba tarafından kuzenidir. Dandanakan Savaşı'ndan sonra İbrahim Yınal batı ucuna gönderildi. Kuzeni Hasan Bey'in Gürcüler tarafından pusuya düşürülüp öldürülmesi üzerine, diğer kuzeni Kutalmış Bey'le beraber Bizans topraklarına girdi. Gürcü Dükü IV. Liparit'in komuta ettiği Bizans-Gürcü ordusunu Pasinler'de bozguna uğrattı (1048). Çok sayıda esir ve ganimet ele geçirdi. (Arap tarihçi Ali ibn el-Esir, esir sayısını abartarak 100.000 olarak aktarır.) Batı sınırındaki akınları yöneten İbrahim Yınal, ateş hattında olup askeri yükü taşıdığını düşünerek iktidar merkezini dinlememeye başladı. 1058'de yönünü doğuya çevirip Tuğrul'un üzerine yürüdü. Diğer Selçuklu beylerinden beklediği desteği göremeyen İbrahim bozguna uğradı. Bizzat kardeşi/kuzeni Tuğrul tarafından yay kirişiyle boğularak öldürüldü. İbrahim Yınal'ın isyanı ve öldürülüş şekli bizzat Garsuni'me tarafından yazılmıştır. Ancak bu kitap zamanımıza ulaşmamış olup, Sıbt İbnul Cevzi tarafından yazılan Miratüz-Zaman Fi Tarihil Ayan'da Selçuklular kitabın özetlerinden günümüze gelmiştir. Bney Brak Bney Brak (Bnei Brak veya Bene Beraq) (İbranice:בני ברק), İsrail'in Tel Aviv kentinin doğusunda bulunan, Tel Aviv Bölgesi'nde bulunan bir şehirdir. Yüzölçümü 7.088 km²'dir. Nüfusun büyük çoğunluğunu Haredi Yahudileri oluşturur. Bney Brak İsrail'in en fakir şehirlerinden birisidir ve ayrıca İsrail'de nüfus yoğunluğu en yüksek olan şehirdir. Yusuf YÄ±nal Yusuf Yınal, Selçuklu ailesinden Türk beyi. Selçuk Bey'in dört oğlundan biri olan Yusuf Yınal, ağabeyi Mikail Bey'in ölümü üzerine dul kalan yengesi ile evlendi. Bu evlilikten İbrahim Yınal dünyaya geldi. Katılım Öncesi Yapısal Politikalar Aracı Katılım Öncesi Yapısal Politikalar Aracı (İngilizce: "Instrument for Structural Policies for Pre-Accession" - ISPA) Avrupa Birliği'nin aday ülkelere, SAPARD ve Phare ile birlikte, katılım öncesi yaptığı üç finansal yardım ögesinden biridir. Bu yardımlar birliğe katılmaya aday Doğu ve Orta Avrupa ülkelerinin katılım süreçlerine katkı olarak verilen hibe yardımlarıdır. Avrupa Birliği'nin öncelikli alanlarından olan çevre ve ulaşım konuları uyarınca, altyapı projelerine yardım ve destek sağlamıştır. Proje 1999 yılında hazırlanmış ve 2000 yılında yürürlüğe girmiştir. Dönemin Avrupa Birliği'ne katılmaya aday Orta ve Doğu Avrupa ülkelerine (Polonya, Macaristan, Çek Cumhuriyeti, Slovakya, Slovenya, Estonya, Litvanya, Letonya, Romanya, Bulgaristan) -1999 yılı değerlerinde- her yıl 1.04 milyar avro hibe yardımı yapılması öngörülmüştür. Bu yardım planıyla, aday olan on ülkede geniş çapta 300 altyapı projesi desteklendi. Toplamda hibe edilen yardım 7 milyar avroyu aştı ve yatırım giderleriyle birlikte yaklaşık 11.6 m,lyar avro harcandı. 2004 yılında, Romanya ve Bulgaristan dışındaki aday ülkelerin birliğe resmen katılmasıyla bu yardımı yalnızca bu ikş ülke almayı sürdürdü. Birlk adayı olan ülkeler Yapısal Fonlar ve Uyum Fonu'ndan yararlanmaya başladı. 1 Ocak 2005 tarihinden, bu yardım planının uygulanmasının kaldırıldığı 2007 yılına dek Hırvatistan da bu yardımı aldı. 2007 yılından sonra Avrupa Birliği'nin finansal yardım programları Katılım Öncesi Yardım Aracı (IPA) (İngilizce: "Instrument for Pre-accession Assistance" ) olarak tek çatı altında birleştirildi. Semih Aydilek Semih Aydilek (d. 16 Ocak 1989, Köln), Alman-Türk futbolcu. Forvet pozisyonunda görev almakta olup, Almanya'nın Hanauer SC 1960 takımında forma giymektedir. Köln'de doğan futbolcu, profesyonel futbol hayatına 2008-2009 yılında Birmingham City FC'de başlamıştır. Daha sonra Motherwell FC'nin dikkatini çekmiştir. Buradan tekrar eski kulübü olan Birmingham City FC'ye dönmüştür. Tolunay Kafkas'ın dikkatini çekmiş ve 16 Ağustos 2009'da Kayserispor'a katılmştır. Önceki Ülkesi Almanya U-20 Futbol takımında da oynamıştır. Daha sonra Türk vatandaşlığına geçmeye karar vermiştir. Sandro da Silva MendonÃ§a Sandro da Silva Mendonça d. (1 Ekim 1983, Paraná) Brezilyalı futbolcudur. Sandro adıyla da bilinen futbolcu. Aktif futbol hayatına Paraná Clube'de başlamış dönemin Gençlerbirliği'nde Teknik direktör olan kişi trafından transfer edilmiştir. İlk sezon fazla forma şansı bulamayınca kardeş kulüp olan Hacettepe SK'ye transfer olmuştur. Hacettepe küme düşünce Gençlerbirliği yeniden transfer etmiştir. Sözleşmesi 30 Haziran 2010'da sona erdi. 2010-2011 sezonunda Brezilya'daki Coritiba FC'ye transfer olmuştur ve yarım sezon sonra Avaí FC'ye geçti. Daha sonra 2010-2011 sezonu ikinci yarısında Sivasspor'a transfer oldu. BamsÄ± Beyrek Bamsı Beyrek Dede Korkut hikâyelerinde, Türk, Azerbaycan ve bazı Altay efsaneleri ile masallarında bahsedilen Türk kahraman. Bey Böyrek, Bay Bura, Bey Birye, Beğ Beyreg, Bey Beyrek, Bay Börek, Bağ Böğrek gibi adlarla da bilinmektedir. Atının adı "Dengiboz" veya "Bengiboz"dur. Bamsı Beyrek, hikâyelerdeki ana karakter olan Salur Kazan'ın en yakın arkadaşıdır. Ayrıca tüm Oğuz beyleri içinde en yakışıklı dört kişiden biridir. Bamsı Beyrek'in adına Dede Korkut hikâyeleri dışında da rastlanır. Oğuzlar arasındaki iç savaşın anlatıldığı hikâyede, Bamsı Beyrek'in kaçırılmasından da bahsedilir. İç Oğuz ve Dış Oğuz arasında düşmanlık başlamıştır. Bamsı Beyrek'in kendisi İç Oğuz'dan olup karısı Dış Oğuz'dandır. Dış Oğuz beyleri Beyrek'i yanlarına çağırıp kendilerini desteklemesini isterler. Beyrek ise İç Oğuz'un başındaki Salur Kazan'ın en yakın dostudur ve ona ihanet etmez. O zaman Aruz Koca sinirlenir ve Beyrek'i yaralar. Burak Aksak, Oğuz Türklerinde yaşanan bir aşkı konu alan son filmine ‘Bamsı Beyrek’ adını verdi. Kuruluş Osman ve dizisinde Bamsı Beyrek karakteri de yer alır(Nurettin Sönmez canlandırmıştır). Phare Phare programı, SAPARD ve ISPA ile birlikte, Avrupa Birliği'nin aday ülkelere katılım öncesi yaptığı üç finansal yardım ögesinden biridir. Bu yardım programı, birliğe katılmaya aday Batı ve Orta Avrupa ülkelerinde komünist rejimlerin yıkılmasının ardından, bu ülkelerin ekonomilerini yeniden yapılandırma çabalarını desteklemek amacıyla oluşturulmuştur. İlk olarak 1989 yılında "Polonya ve Macaristan: Ekonomilerini Yapılandırmak için Yardım" (İngilizce: "Poland and Hungary: Assistance for Restructuring their Economies" - PHARE) adıyla başlatılan yardım programı daha sonraki dönemlere genişletilmiş ve toplamda on ülkeyi kapsar hâle getirilmiştir. 2004 yılında birliğe yeni üyeler kabul edilene dek Bulgaristan, Çek Cumhuriyeti, Estonya, Letonya, Litvanya, Macaristan, Polonya, Romanya, Slovakya ve Slovenya; bu ülkelerden sekizinin bu tarihte birliğe katılmasının ardından ise yalnızca Bulgaristan ve Romanya bu yardımı almışlardır. 2000 yılına dek Batı Balkan ülkelerinden Arnavutluk, Makedonya ve Bosna-Hersek de bu yardım planından yararlanmış ancak 2001 yılında "Batı Balkanlarda Yeniden Yapılanma, Kalkınma ve İstikrara Yönelik Topluluk Yardımı" (İngilizce "Community Assistance for Reconstruction, Development and Stability in the Balkans" - CARDS) programının eyleme girmesinin ardından bu ülkelere yapılan yardım için ayrı bir ödenek ayrılmıştır. Phare programının 2000-2006 dönemindeki toplam bütçesi 10 milyar avro olarak belirlenmiş ve her yıl söz konusu ülkelere toplamda 1 milyar 577 milyon avro hibe yardımı yapılması öngörülmüştür. Ödenekler, komünist rejimin uygulandığı bü ülkelerde şirket özelleştirmelerinin desteklenmesi, Trans-Avrupa Ağları'nın geliştirilmesi ve demokrasinin yerleştirilmesi gibi konularda kullanılmıştır. Romanya ve Bulgaristan'ın 2007'de birliğe katılmalarının ardından, Phare programı da sona ermiştir. 2007 yılından sonra Avrupa Birliği'nin finansal yardım programları Katılım Öncesi Yardım Aracı (IPA) (İngilizce: "Instrument for Pre-accession Assistance" ) olarak tek çatı altında birleştirilmiştir. Polis Akademisi (TÃ¼rkiye) Polis Akademisi, Emniyet Genel Müdürlüğü için orta ve üst kademe yöneticiler yetiştiren, Ankara'da üniversite eşdeğerinde bir öğretim kuruluşudur. Akademi, ilk derece amirlik, ön lisans ve lisans üstü eğitim verir, öğretim üyeleri eğitimin yanı sıra bilimsel araştırma ve yayın yapar, danışmanlık hizmeti verir. İdarî bünyesinde Polis Amirleri Eğitimi Merkezi (PAEM), Polis Meslek Yüksekokulu (PMYO), Polis Meslek Eğitim Merkezi (POMEM), Polis Eğitim Merkezi (PEM) Güvenlik Bilimleri Enstitüsü, Adli Bilimler Enstitüsü adlı eğitim merkezleri bulunur. Akademi'nin lisans eğitimi veren Güvenlik Bilimleri Fakültesi -resmi gazetede 04/04/2015 tarihinde yayınlanan-6638 sayılı İç Güvenlik Paketi kapsamında kapatılarak Polis Amirleri Eğitimi Merkezi Müdürlüğüne dönüştürülmüştür. Kapatılan fakültede eğitim gören öğrenciler çeşitli üniversitelerin idari ve iktisadi bilimler fakültesine yerleştirilmiştir. Lisans üstü eğitim verip araştırma yapan Güvenlik Bilimleri Enstitüsü, Araştırma enstitüleri ve idarî merkez ise Ankara'nın Anıttepe mahallesindeki kampüstedir. Polis Akademisi 1937'de Polis Enstitüsü adıyla kurulduğunda amacı polislere bir yıllık meslek içi eğitim vermekti. 1940'tan itibaren iki yıllık yüksekokul olmuş, 1962'den sonra 3 yıllık genel yüksekokul statüsüne geçmiçtir. 1984'ten beri lisans eğitimi veren okulun adı da Polis Akademisi'ne dönüştürülmüştür. 1991'de Polis Akademisi'nin bünyesinde Fakülte ve Yüksek Okullar (FYO) adlı bir yapılaşma olmuş, öğrenciler resmen FYO'ya alınmaya başlanmıştır. 2001'deki yeni bir yapılanmanın ardından Polis Akademisi'nin 4 yıllık lisans eğitimi işlevi, Güvenlik Bilimleri Fakültesi'ne devredildi. Akademi, bünyesindeki Güvenlik Bilimleri Enstitüsü, Güvenlik Bilimleri Fakültesi, çeşitli illlerdeki 24 Polis Meslek Yüksek Okulu ve, Fakülte ve Yüksek Okullar bölümü ile üniversite statüsünü kazanmıştır. 2006'da doktora eğitimine başlanmıştır. 2015 tarihinde tekrar yapılandırılan Polis Akademisinin kapsam ve yetki alanı genişletilerek Emniyet Teşkilatının insan kaynaklarını ve eğitimini tek elden yöneten bir birim haline getirilmiştir. Bu değişikliklerle Güvenlik Bilimleri Fakültesi kapatılarak Polis Amirleri Eğitimi Merkezine dönüştürülmüştür. Fakülte öğrencileri çeşitli üniversitelerin idari ve iktisadi bilimler fakültelerine gönderilerek eğitim gören tüm öğrencilerin Emniyet Genel Müdürlüğü ile ilişiği kesilmiştir. Eğitim Dairesi Başkanlığının yetkileri Akademiye devredilmiştir. Öğrenci kaynağını üniversitelerin ihtiyaç duyulan bölümlerinde eğitim gören öğrencilerin oluşturduğu Fakülte ve Yüksekokulları (FYO)'da 2015 yılındaki iç güvenlik reformu kapsamında kapatılmıştır. Bu değişikler neticesinde Polis Akademisi şu eğitim birimlerinden oluşmaktadır: Polis Amirleri Eğitimi Merkezi (PAEM), Polis Meslek Yüksekokulu (PMYO), Polis Meslek Eğitim Merkezi (POMEM), Polis Eğitim Merkezi (PEM) Güvenlik Bilimleri Enstitüsü, Adli Bilimler Enstitüsü. Polis Akademisi'nin alt birimleri Polis Akademisi Başkanlığı altında örgütlenmiştir. Başkan, üçlü kararname (İçişleri Bakanı, Başbakan, Cumhurbaşkanı) ile atanır. Polis Akademisi Başkanlığı'na bağlı olan akademik birimler şunlardır: Polis Amirleri Eğitimi Merkezi 2015 yılında Güvenlik Bilimleri Fakültesinin dönüştürülmesi suretiyle kurulmuştur. Emniyet Genel Müdürlüğü'nün ilk derece amir ihtiyacını karşılamak için kurulmuş Polis Akademisi Başkanlığına bağlı eğitim birimidir. PAEM'e öğrenci alımı meslek içi ve sivil olmak üzere olmak üzere iki şekilde yapılmaktadır. İki yılını doldurmuş 45 yaşından gün almamış lisans mezunu Polis memurları, Başpolis memurları ve Kıdemli başpolis memurları arasında yapılacak olan yazılı ve sözlü sınavdan başarılı olanlar meslek içi öğrenci alımını oluştururken, 1/1/2020 tarihine kadar KPSS'den belirlenen taban puanını almış lisans mezunları ise sivil öğrenci alımını oluşturmaktadır. Alımlarla ilgili esasları düzenleyen yönetmelikler İçişleri Bakanlığınca hazırlanacaktır. Polis Teşkilatının ilk kademe amir ihtiyacının bir an önce karşılanması amacıyla 1/1/2020 tarihine kadar sivil öğrenci alımı yapılacak olsa da bu tarihten sonra Polis Teşkilatının amir ihtiyacı tamamen meslek içinden karşılanacaktır. Polis Amirleri Eğitimi Merkezinden mezun olan öğrenciler Emniyet Teşkilatının çeşitli kadrolarına Komiser Yardımcısı rütbesiyle atanırlar. PAEM, ayrıca Emniyet Teşkilatındaki emniyet amirliği rütbesinden emniyet müdürlüğü rütbesine terfi sınavlarını ve bu çerçevede yönetici eğitimlerini de yapmaktadır. Polis Meslek Yüksekokulları, 2001 yılında polis okullarının dönüştürülmesiyle kurulan, öğrenci kaynağını lise ve dengi okul mezunlarının oluşturduğu, 2 yıllık ön lisans eğitimi veren, Polis Akademisine bağlı bir eğitim kurumudur. Polis Meslek Yüksekokullarından mezun olan öğrenciler Emniyet Teşkilatının çeşitli kadrolarına Polis Memuru rütbesiyle aday polis olarak atanırlar. Türkiye'nin değişik ilerinde olmak üzere yaklaşık 5 tane Polis Meslek Yüksekokulu bulunmaktadır. Öğrenci kaynağını lisans mezunlarının oluşturduğu, kurs nevinden yaklaşık 8 aylık eğitim veren, Polis Akademisine bağlı bir eğitim kurumudur. Polis Meslek Eğitim Merkezinden mezun olan öğrenciler Emniyet Teşkilatının çeşitli kadrolarına Polis memuru rütbesiyle aday polis olarak atanırlar. Emniyet Teşkilatının hizmet içi eğitim ihtiyacını karşılayan, Polis Akademisine bağlı bir eğitim kurumudur. Güvenlik Bilimleri Enstitüsü, Polis Akademisi Başkanlığının eğitim birimlerindeki öğretim üyesi ihtiyacını karşılamayı ve Güvenlik Bilimleri alanında uzman personel yetiştirmeyi amaçlamaktadır. İlgili bilim dallarında lisansüstü eğitim öğretim yapmak, Emniyet Teşkilatı için öğretim elemanı yetiştirmek, bilimsel araştırma, inceleme ve yayın faaliyetlerinde bulunmak, akademik danışmanlık hizmetleri yapmak, bilimsel toplantı, sempozyum, konferans, seminer düzenlemek, Güvenlik personeline, ihtiyaç duyduğu alanlarda uzmanlık ve yönetim nosyonu kazandırmak amacı ile eğitim-öğretim vermek, kurs ve sertifika programları düzenlemek gibi faaliyetler Enstitü'nün ana faaliyet alanları arasında bulunmaktadır. Adli Bilimler Enstitüsü Müdürlüğü, Emniyet Genel Müdürlüğü ve Polis Akademisi Başkanlığının ihtiyaç duyduğu alanlarda öğretim elemanı ve uzman personel yetiştirmek amacıyla, kuruluş çalışmalarını tamamlayarak 06 Mart 2012 tarihli Bakanlar Kurulu kararına istinaden faaliyetlerine başlamıştır. Lisansüstü programlarda, Emniyet Genel Müdürlüğünün çeşitli birimlerinde görevli olan Emniyet Hizmetleri Sınıfı personelinin yanı sıra; Adalet Bakanlığı, Türk Silahlı Kuvvetleri, İçişleri Bakanlığı ve diğer bakanlıklar ile özel sektörden ilgili personele yönelik genel anlamda adli bilimlerin bütün alanlarını kapsayacak biçimde eğitim verilmesi planlanmaktadır. Skate Skate (skate. olarak pazarlandı), EA Black Box tarafından Xbox 360 ve PlayStation 3 için geliştirilen bir kayak video oyunudur. Kuzey Amerika'da Xbox 360 için 17 Eylül 2007'de ve PlayStation 3 için 24 Eylül 2007'de yayımlandı. Avrupa'da ise Xbox 360 için 28 Eylül 2007'de ve PlayStation 3 için 5 Ekim 2007'de piyasaya çıktı. 1 Şubat 2008 itibarıyla "Skate", 2007 kayak oyunu "Tony Hawk's Proving Ground"dan yaklaşık ikiye bir oranında daha fazla sattı. "Skate"in devamı "Skate 2", Xbox 360 ve PlayStation 3 için yayımlandı. Bunun yanı sıra Wii ve Nintendo DS için de "Skate It" oyunu piyasaya çıktı. The Wire The Wire, Baltimore, Maryland'de geçen bir drama dizisidir. ABD'de HBO'da yayınlanan dizinin yapımcısı ve yazarı, eski polis muhabiri David Simon'dır. Yayınına 2 Haziran 2002'de başlanan dizi beş sezonun ardından, 9 Mart 2008'de sona erdi. Dizinin her bir sezonu Baltimore şehrinin ayrı bir yüzüne odaklanmıştır. Bunlar sırasıyla, uyuşturucu trafiği, liman, şehir yönetimi ve bürokrasi, eğitim sistemi ve yazılı basındır. Geniş oyuncu kadrosu, genellikle diğer rolleriyle fazla ünlü olmamış karakter oyuncularından oluşur. Simon dizinin bir suç draması olarak sunulmasına rağmen, "gerçekten Amerikan şehriyle, bir arada nasıl yaşadığımızla ilgili. Kurumların bizi bağımsız bireyler olarak nasıl etkilediğiyle ilgili ve ister polis, ister yükleme işçisi, ister uyuşturucu satıcısı, ister politikacı, yargıç ya da avukat, en sonunda riske girerek bağlı olduğunuz kurumla mücadele etmeniz gerektiğine ilişkin" olduğu yorumunu yaptı. Büyük bir ticari başarı ya da önemli bir televizyon ödülü kazanamamış olsa da, "The Wire" genellikle eleştirmenler tarafından gelmiş geçmiş en büyük televizyon dizilerinden biri olarak tanımlanır. Dizi, şehir hayatını, sanatsal hırsları gerçekçi yansıtması ve sosyopolitik temaları alışılagelmişin aksine derinlemesine incelemesiyle dikkat çeker. Samnitler Samnitler, Orta İtalya'da Campania ve Adriyatik Denizi arasındaki dağlık Samnium bölgesinde yerleşmiş eski halk. Şahinlerin soyundan geldikleri sanılan, Osk dili konuşan Samnit­ler, Roma'ya karşı, Hirpini, Caudini, Caraceni, ve Pentri adında 4 kabileden oluşan bir konfederas­yon oluşturup, MÖ 343-MÖ 290 arasındaki Samnit Savaşlarında Romalılara şiddetle direndiler. MÖ 290'da ağır bir yenilgiye uğramaları üstüne, topraklarında bir­çok Roma kolonisi kuruldu. Toplumsal Savaş (MÖ 91- MÖ 87) sırasında Gaius Marius'un yanında yer aldılar ve MÖ 82'de Lucius Sulla komutasındaki birlikler karşısın­da bozguna uğrayıp, daha sonra Romalılarla karıştılar. The Strangerhood The Strangerhood, Rooster Teeth Productions tarafından yaratılan bir komedi dizisidir. Bilgisayar ve video oyunlarındaki video görüntülerine, daha önceden kaydedilmiş diyalogların ve diğer seslerin senkronize edilmesiyle hazırlanmaktadır. Animasyon, "The Sims 2" oyunu kullanılarak, sitcomlar ve reality show'ların parodisi olarak oluşturulmaktadır. "The Strangerhood", Rooster Teeth Productions'ın dört machinima serisinden ikincisidir. "Red vs. Blue: The Blood Gulch Chronicles"dan önce ve "PANICS"ten sonra piyasaya çıktı. Seride "Desperate Housewives", "Lost", "24" ve "American Idol" gibi programların parodileri yer almaktadır. Bölümler Rooster Teeth ve "The Sims 2" resmî web sitelerinde yayınlanmaktadır. Ayrıca, ilk sezon bölümleri DVD olarak 5 Mayıs 2006'da dünya çapındaki GameStop'larda satışa sunuldu. Lost'un kazandığı ve aday gösterildiği ödüller listesi "Lost", Amerikan yapımı drama televizyon dizisidir. İlk kez 22 Eylül 2004'te yayınlandı ve altı sezon yayınlandıktan sonra 121. bölümü ile dizi, 23 Mayıs 2010 tarihinde sona erdi. 54 Primetime Emmy Ödülü (on bir kere kazandı), 32 Teen