nihade-i zanu-yı taleb etmekle arzu-yı kesb-i edeb kılıp gerçi irre-i ahen-i berd-i gûşiş-i bî-müzd zerre-i fulad-ı fu'ad-ı infihamı hıred edemeyip şecere bî-semere-i isti'daddan yek-bar-ı imkân intişar-ı nüşare-i asar-ı hayr-ül me'ad as'ab-ı min-hart-ül katad olup ancak piş-nigâh-ı ihvan ve hullanda hem-ayar-ı nühas-ı hassas olan hey'et-i danişveriyi zaharif-i tafazzul ile temviye ve tezyin edip bezm-gâh-ı sühan-gûyanda iksar-ı sersere ile ser-halka-i ihvab-ı hava-ayin olmuş idim." 1790 dolayında yazılan bir yemek kitabından alınan aşağıdaki bölüm, Osmanlı Türkçesinin nispeten sade bir örneğidir: "Türkîde turunc dediğimiz mîveye Farisî'de narenc denir. Portakal derler, İstanbul'da şekerden leziz zuhur etmeye başladı. Hatta nev-zuhur Frenk hekimleri 'Asitane sahil-i bahr ve ahalisi et'ime-i mütenevvia ile aluf ve fesad-ı dem hasebiyle iskorpit illetine mübtelalardır. Elbet beher yevm bir dane portakal ekli lazımdır ve vacibdir.' Maa-haza kendüleri illet-i müstekreh-i frengîden muallel olup bahusus oldukları arzda portakalı ancak kibarı görebildiğinden Asitane'de kesreti kendülerini hayran eylediğinden hezeyan-ı gûna-gûn ederler. Maa-haza alil-ül mizac olan ihvana muzır olmak melhuzdur." Dönemin konuşma Türkçesinin sesini, klasik Osmanlı eğitimi almış yazarların metinlerinde tanımak çok güçtür. Buna karşılık Osmanlı eğitimi almamış bir İstanbullu Ermeniye ait olan aşağıdaki metinde, günümüz Türkçesinden hemen hemen farksız bir sokak diliyle karşılaşırız. 1736 yılında İran sefaret heyetine müzisyen olarak katılan Tamburi Artin Efendi'nin seyahatnamesi, Ermeni harfleriyle Türkçe olarak kaleme alınmıştır. "Yezd ile Kerman arasında kum deryası dedikleri vardır ki inceliği ve beyazlığı saat kumu gibidir ve bir köyleri vardır ki yolcular konar. Damlara ve sokaklara bir adam nazar etse gûya kar yağmış sanır. Yol üzerinde bir buçuk, iki saat çekecek kadar yerde kule gibi miller yapılıdır ki karşına tutar da öyle gidersin. Eğer o milleri sağına veya soluna alır isen, yolu şaşırırsın ve birer ikişer minare derinliğinde kum ile dolmuş hendekler vardır ki hiç belli değil. Atın ayağı eğer oralara basacak olursa kurtulmak muhaldır. Çabalandıkça batar gider." Helen Slater Helen Rachel Slater (d. 15 Aralık 1963, Massapequa, New York, ABD), Yahudi asıllı Amerikalı oyuncu ve şarkı yazarı. 1984 yılı yapımı Supergirl (film)'inde "Supergirl" ü canlandırdı ve Saturn Ödülüne aday gösterildi. Mehmet BekaroÄŸlu Mehmet Bekaroğlu (d. 5 Haziran 1954, Fındıklı, Rize), Türk tıp profesörü, psikiyatrist, akademisyen, siyasetçi ve insan hakları savunucusu. 14 Eylül 2014 tarihinden beri Cumhuriyet Halk Partisi (CHP) Genel başkan Yardımcılığı görevini sürdüren Bekaroğlu, 2010 ve 2012 yılları arasında Halkın Sesi Partisi (HAS Parti) Genel Başkan yardımcılığı görevini üstlenmiştir. Yüksek öğrenimini Ankara Üniversitesi Tıp Fakültesi’nde gördü. Ardından Erzurum Atatürk Üniversitesi Tıp Fakültesi’nde psikiyatri uzmanlığı yaptı. İngiltere’deki Aston Üniversitesi’nde misafir araştırmacı olarak çalıştı. Bekaroğlu, 12 Eylül sonrasında yedek subaylığını yaparken Gaziantep ve Metris cezaevlerinde psikiyatrist olarak görevlendirildi. 1987-1999 yılları arasında Karadeniz Teknik Üniversitesi Tıp Fakültesi’nde öğretim üyeliği görevinde bulundu. Akademik kariyerini psikiyatri anabilim dalı başkanıyken sonlandırdı. Fazilet Partisi'nden XXI. Dönem Rize Milletvekili seçilerek siyasete atıldı. TBMM'de İnsan Hakları İnceleme Komisyonu üyeliğinde bulundu. Mehmet Bekaroğlu, 2000'li yılların başlarında Hikmet Sami Türk'ün Adalet Bakanı olduğu dönemde, F Tipi Cezaevlerinde siyasi tutuklulara yönelik insanlık dışı uygulamalara ve Hayata Dönüş Operasyonu'na karşı verilen insan hakları mücadelesinde aktif olarak yer almış, cezaevlerinde yaşanan ölümlerin durdurulması için yoğun çaba sarf etmiştir. FP’nin kapatılması sonrasında, politikaya FP'nin devamı olarak kurulan Saadet Partisi’nde devam etti. SP’den genel başkan yardımcılığı görevinde iken istifa etti. CHP'den ayrılan sosyal demokrat Ertuğrul Günay ile birlikte, "Yeni bir siyaset" adını verdikleri, Kamuoyunda "Müslüman sol" olarak adlandırılan hareketi kurdu. Bekaroğlu'nun, bu hareketi Günay'ın AK Parti'ye katılması nedeniyle destek bulamadı. 2009 yerel seçimlerinde SP'den İstanbul Büyükşehir Belediye başkanı adayı olarak aktif siyasete dönüş yaptı. Fakat belediye başkanı seçilemedi. Ekim 2010'da Saadet Partisi'nden istifa ettikten sonra Numan Kurtulmuş başkanlığında kurulan Halkın Sesi Partisi'nin kurucularından biri olarak HAS Parti Genel Başkan Yardımcısı oldu. 2 Temmuz 2012'de AK Parti Genel Başkanı ve Başbakan Recep Tayyip Erdoğan, Kurtulmuş'a AK Parti ile HAS Parti'nin bütünleşmesini teklif etti. İki partinin yetkili organlarınca alınan karara göre bir bütünleşme süreci başladı. Delegelerine genel kurul çağrısında bulunan HAS Parti, 19 Eylül 2012 günü gerçekleştirdiği olağanüstü kongrede, geçerli 177 oyun 165'i gereğince 'bütünleşme sebebiyle fesih' kararı alarak kapandı. Bu dönemde Ak Parti'ye geçmeyen Mehmet Bekaroğlu bir süre siyasi faaliyetlerine ara verdikten sonra 2014 yılında yapılacak olan yerel seçimler için Saadet Partisi'nden Rize belediye başkanlığına aday olduysa da seçilemedi. CHP Genel Başkanı Kemal Kılıçdaroğlu tarafından Parti Meclisi üyeliğine davet edilmesi üzerine CHP'ye üye oldu. Cumhuriyet Halk Partisi'nin 5-6 Eylül 2014 tarihleri arası Ankara'da yapılan 18. Olağanüstü Kurultayı'nda Parti Meclisi'ne seçildi. 14 Eylül 2014 tarihinde CHP Genel Başkanı Kemal Kılıçdaroğlu tarafından Tanıtım ve Halkla İlişkilerden Sorumlu Genel Başkan Yardımcılığı görevine getirildi. TBMM XXV. Dönem İstanbul milletvekilidir. Şu an Doğu Konferansı adlı hareketin başkanlığında bulunup "Doğudan" adlı derginin sahibi ve yazı işleri sorumlusu ve "Fikir Zamanı" adlı haber sitesinin yayın danışma kurulu üyesidir. Her ay Yeniharman dergisinde yazmaktadır. Zeki CoÅŸkun Zeki Coşkun, (d. 1960, Sivas) Türk gazeteci ve yazar. Mimar Sinan Güzel Sanatlar Üniversitesi Sanat Tarihi Bölümü öğretim üyesi. 2011 yılında fen edebiyat fakültesi genel sekreterliğine getirildi. Nisan 2001 yılından 29 Haziran 2007 tarihine kadar Radikal'de kültür ve sanat üzerine köşe yazarlığı yaptı. Taraf gazetesinde "İşaret Fişeği" adlı köşede 2009 yılına kadar köşe yazarlığını sürdürdü. Çakıllar Orta DÃ¼nya'da ikincil yerler J. R. R. Tolkien'in kurgusal Orta Dünya evreniyle ilgili yazmış olduğu hikâyelerde birçok yer ismi geçmektedir. Bu hayalî mekanlardan bazıları, olayların merkezinde yer alırken, yine bazı mekanlar vardır ki bunlara ayrıntılı olarak değinilmemiştir. Orta Dünya kıtasında yer alan, görece ikinci planda kalan bu yerlerden bazıları aşağıda listelenmektedir. Max Amann Max Amann (24 Kasım 1891, Münih - 30 Mart 1957, Münih), Nazi Almanyası'nın siyasetçi ve gazetecisi. Onursal SS-Obergruppenführer rutbesine sahipti. Münih'te doğmuş ve I. Dünya Savaşı'nda Batı Cephesinde Albay Julius List komutasındaki Bavyera 16. Redif Piyade Alayı ("List Alayı")'nda Adolf Hitler'nin bağlı olduğu bölüğün çavuşu idi. 1 Ekim 1921'de NSDAP'ye kaydolmuş ve 1921 - 1923 yılları arasında "Völkischer Beobachter" gazetesinin satışıyla ilgilenmiştir. Birahane Darbesi'ne katılmış ve dört buçuk ay hapis cezasına çarptırılmıştır. 1933'te Reichspressekammer (Reich Medya Kurulu)'nun başkanı olmuştur. Aynı zamanda Eher-Verlag adlı yayınevinin genel müdürü olup among SS dergilerinden "Das Schwarze Korps"i de basmıştır. III. Reich döneminde Almanya'nın en büyük gazete yayımcısı olmuş ve nazizmden muazzam kâr elde etmiştir. Ancak parti görevlisi olarak konuşma ve tartışma yeteneklerine sahip değildi. II. Dünya Savaşı'ndan sonra Müttefikler tarafından tutuklanmış ve Entnazifizierung (Gayri-Nazileştirme) sürecinde "Hauptschuldiger" olarak 8 Eylül 1948'de 10 yıllık zorunlu çalışma cezasına çarptırılmış ve çalışma kampına gönderilmiştir. 1953'te tahliye edildiyse de bütün mal varlığını ve emeklilik maaşı haklarına el konulmasından dolayı fakirlik içinde 30 Mart 1957'de ölmüştür. GAL GAL, Grupos Antiterroristas de Liberación (Antiterörist Özgürlük Grupları) İspanyol hükûmetince "Euskadi Ta Askatasuna" (Bask Ülkesi ve Özgürlük) "ETA" örgütüne karşı savaşmak için yasa dışı olarak kurulmuş ölüm timleridir. GAL, İspanyol Sosyalist İşçi Partisi hükûmeti dönemi olan 1983-87 yılları arasında aktif olmuştur. Mahkemelerde açılan dava sonuçlarına göre GAL örgütünün İspanya İçişleri Bakanlığınca finansmanının sağlandığı ve desteklendiği ispat edilmiştir. İspanyol günlük gazetesi El Mundo’nun GAL örgütünün bağlarının açığa çıkartılmasında büyük payı olmuştur. GAL çoğunlukla Bask Bölgesinde ve özellikle Fransa’da aktif olmuş, buna rağmen adam kaçırma, işkence, ekonomik zarar verme gibi suçları tüm İspanya’da işlemiştir. Kurbanlar arasında ETA üyeleri ve sempatizanları olmakla beraber çoğunlukla suçsuz insanlar da öldürülmüş, işkenceye uğramış veya maddi hasara uğramıştır. GAL 1983-87 yılları arasında 27 cinayetten sorumludur. Bu dönem İspanya tarihinde "La guerra sucia" (kirli savaş) dönemi olarak bilinir. GAL örgütünün tutarlı veya belli bir ideolojisi bulunmamaktadır. Tek amaç ETA üyelerine saldırmak veya ETA ile ilgili hedeflerin vurulmasıdır. Bu açıdan bakıldığında GAL üyeleri siyasi anlamda militan değil birer paralı askerlerdir, ayrıca bazı olaylara polis memurları da dahil olmuştur. Lasa-Zabala ve Larraetxea duruşmasında Guardia Civil üyeleri suçlanmış ve hüküm giymişlerdir. Ekim 1983'te Joxe Antonio Lasa ve Joxe Ignacio Zabala’nın önce kaçırılıp sonradan öldürülmesi, yılın sonuna doğru Segunda Marey’in kaçırılması GAL’in faaliyetlerinin başlangıcı sayılır. İspanya İç Savaşından sonraki dönemde uzun yıllar boyunca Franco faşizminin yönetimi altında yönetilen ülke Franco’nun ölümünden sonra özellikle kral I. Juan Carlos’un önderliğinde demokrasiye dönmeye çalışmıştır. Bu sancılı süreç sırasında sayısız askeri darbe girişimi olmasına rağmen Franco döneminde hapse atılan siyasi suçlular affedilmiş, özellikle siyasi yaşamdan uzak tutulan sol partilere ve özellikle yasa dışı konumda olan İspanyol Komünist Partisine alan açılmıştır. Yapılan ilk demokratik seçimlerde sola olan özleme yaslanarak başa gelen İspanya Sosyalist İşçi Partisi PSOE büyük umutlarla başa gelecektir. Partinin başkanı ve başbakan olan Felipe González ise ETA örgütünü bahane ederek kurduğu kontrgerilla örgütlenmesiyle tüm ülkedeki sol grup ve aydınlar üzerinde baskı kuracaktır. Hükûmetle yasa dışı kontrgerilla örgüt arasındaki organik bağ, İspanyol basın kuruluşlarının, özellikle El Mundo gazetesinin yoğun ve ısrarlı çalışmaları sonucu ortaya çıkarılmıştır. Buna rağmen Gonzalez İspanyol siyasi kurumlarına olan güvenin sarsılmaması adına hakim karşısına çıkartılmayacaktır. Aynı zamanda dava süreçlerinde ortaya çıkan gerçeklere göre örgüte paralı asker sağlayan polis memurları ve hükûmet yetkilileri kirli savaşın yanı sıra kara para aklama işine girerek halka ait kaynakları da yağmalamışlardır. Aynı zamanda iktidardaki PSOE, yasa dışı kontrgerilla terörü mağdurlarını önce hapse atmış daha sonra da şikâyetçi olmamaları için büyük meblağlar ödemiştir. 1996 yılındaki seçimlerini PSOE’nin kaybetmesindeki etkenlerden bir tanesi de yasa dışı kontrgerilla örgütlenmesidir. Muhafazakâr Partido Popular (Halk Partisi) partisinin lideri José María Aznar seçimlerden sonra başbakan olacak ve 2004 yılına kadar iktidarda kalacaktır. Seçimde başarısız olan Gonzalez parti liderliğinden ayrılsa da Ricardo Garcia hariç parti liderliği GAL ile parti arasında kurulan bağlantıları sürekli yalanlamıştır. Gonzalez, GAL örgütü kapsamında hiçbir suçtan dolayı suçlanmazken, kendisi konuyla ilgili olarak altında çalışanlar adına kamuoyundan özür dileyecektir. Başa geçen Aznar hükûmeti de GAL ile ilişkili suçlardan hüküm giyenlere kolaylık sağlamış ve bazılarını affetmiştir. 1987 yılında GAL lağvedildiğinde Fransız hükûmeti Bask bölgesinden ülkesine gelen mültecilere daha kötü muamele etmeye başlamış, çoğunu İspanyol makamlarına teslim etmeye başlamıştır. Bu politika değişikliği ETA’nın üyelerini kötü yönde etkileyecektir. Kuruluş yıllarından itibaren sol eğilimli bir ulusal kurtuluş örgütü olan ETA, Franco yıllarında faşizme karşı savaştıktan sonra GAL örgütü sayesinde hâlâ despotik devlete karşı halk için savaşan örgüt görüntüsünü korumuş ve Bask halkı arasında örgütlülüğünü güçlendirmiştir. Saldırılar çoğunlukla İspanyol polisince gerçekleştiriliyor, sıklıkla da Portekizli ve Fransız paralı askerler kullanılmaktaydı. GAL örgütünün hüküm giyen liderleri aşağıdadır: Sapma (astronomi) Astronomide yıldızlardan gelen ışığın Dünya’nın Güneş çevresindeki hareketi sebebiyle sapmasına verilen isimdir. Işık kırılması konusuyla karıştırılmamalıdır. 1996'da yıldız uzaklığı ölçümü için en güvenilir yöntem paralaks (ıraklık açısı) yöntemiydi. Bu yöntemde yıldızın açısal konumu yani gerideki fona göre açısı altı ay ara ile kaydedilir ve açı farkından hareketle trigonometrik yöntemlerle yıldız uzaklığı hesaplanır. Nitekim 19. yüzyılın ilk yarısında Alpha Centauri ve 61 Cygni gibi yıldızların uzaklığı bu yöntemle ölçülmüştür. Yöntem, basit bir yöntem olduğu için daha 18. yüzyılda bile bu yöntemle uzaklık hesaplamak isteyenler vardı. Fakat o zamanki teleskopların çözünürlüğü yetersizdi. Ne var ki İngiliz astronom James Bradley (1693-1762), bu amaçla Gamma Draconis yıldızını gözlemlerken yıldız açısal konumunun yıl boyunca sürekli olarak değiştiğini buldu. Ancak bunun paralaks yöntemi ile ilgisi olmadığı ortadaydı. Çünkü belli bir yönde olan bütün yıldızların konumları hep aynı ölçüde değişiyordu. Bradley, bu değişikliğin çok farklı bir sebebi olduğunu buldu ve bulgularını 1725 yılında yayınladı. Bradley’ın ortaya çıkardığı bu olguya sapma veya sapınç (") denilir. Dünya, Güneş çevresinde yaklaşık olarak 30 km/s süratle döner. Bu sebepten yıldız gözlemi yapılırken gözlemci, gözlediği yıldıza göre hareket hâlindedir. Dünya’dan bakılınca yıldızdan Dünya’ya ulaşan ışık da Dünya’nın hareket ettiği yönden geliyormuş gibi sapar. Bu olgu, genellikle yağmur anolojisiyle açıklanır. Dik yağan yağmur altında ayakta duran bir kişi, şemsiyesini dik olarak başının üstünde tutar. Oysa aynı kişi yürüdüğü zaman ıslanmamak için şemsiyesini gidiş yönüne doğru hafifçe eğmek zorundadır. Dünya’daki gözlem aracı yürüyen kişiye, yıldızdan Dünya’ya ulaşan ışık da yağmura benzetilebilir. Nasıl yağmur altında yürüyen kişi şemsiyesini gidiş yönüne eğmek zorundaysa, yıldız gözleyen astronom da teleskopunu Dünya’nın gidiş yönüne doğru eğmek zorundadır. Çok duyarlı hesaplar için yüksek süratlerde relativistik etkiler hesaba katılmalıdır. Ancak Dünya’nın Güneş çevresindeki sürati ışık hızının sadece 10.000'de biri olduğu için buna gerek yoktur. Şayet c ışık hızı, v Dünya’nın Güneş çevresindeki hızı, formula_1 yıldızın gerçek açısal konumu ve formula_2 yıldızın gözlenen açısal konumu ise Karekök işareti altındaki değer bire yakın olduğundan belli bir hata toleransı göze alınarak, seri açılım ile Işığı Dünya hareket yönüne göre 90º ile gelen bir yıldızın gerçek konumu hesaplanırsa, 0,0057 derecelik bir sapma 20,5 açı saniyesine denktir. Altı ay ara ile yapılan iki ölçüm arasında bu yıldızın konumu 41 açı saniyesi kadar sapmıştır. (41 saniyelik fark Dünya için maksimum sapmadır.) Hayat Bilgisi Hayat Bilgisi, senaryosunu Gani Müjde'nin yazdığı, yönetmenliğini Tarkan Karlıdağ'ın yaptığı dizi. İlk bölümü 13 Şubat 2003 tarihinde Kanal D'de yayımlandı. 19 Haziran 2003'e kadar Kanal D'de 19 bölüm sürmüştür ve sezon finali yapmıştır. Daha sonra transfer olduğu Show TV'de 19 Eylül 2003 günü yayına girdi. 16 Haziran 2006 tarihinde yayımlanan 137.bölümde final yaparak yayın hayatı sona erdi. Anne ve babasını bir trafik kazasında kaybeden idealist Afet Öğretmen, küçük kardeşi Kerem ile birlikte Anadolu'yu karış karış dolaşmıştır. Ezberci eğitimden değil, yaratıcı eğitimden yana olan Afet Güçverir buralarda türlü tayinler, atılmalar görmüş ve kardeşine tokat attığı için ayrılmak zorunda kaldığı eski meslektaşı, aşkı Tekin Bey'i ise asla unutmamıştır. Kardeşi ile birlikte yıllar sonra son sürgünleri olan İstanbul Rıdvan Kanat Lisesi'ne gelirler. Bu tayin Afet Güçverir için yeni bir yaşam, öğrenciler içinse uzun soluklu bir hayat eğitiminin başlangıcı olacaktır. Farmakodinami Farmakodinamik veya farmakodinami, farmakoloji biliminin ilaçların vücutta yaptıkları etkileri inceleyen alt dalıdır. İlacın vücutta bir etki gösterebilmesi için ilacın vücuda herhangi bir yolla uygulanmış olması gerekir. Uygulanmasının ardından ilaç, farmakokinetik süreçler içinde kan dolaşımı ile etki göstereceği dokuya taşınır. Kapiller (kılcal) damardan dokuya çıkan ilaç, hedef hücrelerinde hücre membranı (zarı) veya hücre içinde bulunan reseptörlerine bağlanarak etkisini gösterir. İlacın ortaya çıkan bu etkisinin büyüklüğü ilacın o dokuda bulunan miktarına bağlıdır. Dokudaki ilaç konsantrasyonu ilacın reseptörler üzerindeki etkisini belirler. Dolayısıyla ilaç konsantrasyonunun artması etkisini artırır. Bu da alınan ilaç miktarına (doz) bağlıdır. İlacın dozu veya konsantrasyonu arttıkça oluşturduğu etki de artar. Ancak belirli bir düzeyden sonra ilaç konsantrasyonu arttığı halde etki daha fazla artmaz. Artık ilacın etkisini gösterebileceği boşta kalan reseptör yoktur, yani tüm reseptörler ilaç molekülleri tarafından etkilenmektedir. Dolayısıyla da ilacın dozunun veya konsantrasyonunun artırılmasına rağmen artık daha fazla biyolojik yanıt oluşturamaz olur. İnsanda kullanılan ilaçlar genellikle bu kadar yüksek dozda verilmez. İlacın dozu belirlenirken toplumun genelinde bakılarak, toplumun % 50'sinde etki oluşturan dozu (medyan etkin doz - ED) dikkate alınır. İlaç dozu yerine, ilacın etkisini gösterdiği dokudaki konsantrasyonuna bakılarak da medyan etkin konsantrasyon (EC) hesaplanır. Kemalettin Göktaş Kemalettin Göktaş, (d. 4 Ocak 1950, Of, Türkiye), Türk siyasetçi. Ankara İktisadi ve Ticari İlimler Akademisi Eczacılık Yüksek Okulu'nu bitirdi. Serbest Eczacılık, Adalet ve Kalkınma Partisi Kurucu Üyeliği, 19., 20., 22. ve 23. Dönem Trabzon Milletvekilliği, 20. Dönem TBMM Başkanlık Divanı Kâtip Üyeliği ve İdare Amirliği, 22. Dönem TBMM Başkanlık Divanı İdare Amirliği ve 22. ve 23. Dönem Karadeniz Ekonomik İşbirliği Parlamenter Asamblesi (KEİPA) Türk Grubu Üyeliği yaptı. Evli ve beş çocuk babasıdır. Oskar Dirlewanger Oskar Dirlewanger (Tam adı: Oskar Paul Dirlewanger, 26 Eylül 1895, Würzburg, Bavyera - 7 Haziran 1945, Altshausen, Tübingen, Württemberg), Alman İmparatorluğu'nun piyade subayı, Nazi döneminde Waffen-SS'nın komutanı (SS-Oberführer). I. Dünya Savaşı'na piyade subayı olarak katılmış ve İkinci ve Birinci Sınıf Demir Haç madalyasını almıştır. Savaştan sonra Freikorps'a katılarak Ruhr bölgesi ve Yukarı Silezya'da mücadele etmiştir. Bu arada 1922'de Frankfurt am Mein Üniversitesi'nde siyaset bilimi doktorasını almıştır. 1923'te NSDAP'a kaydolmuş ancak parti tarafından ihraç edilmiştir. Ancak 1924'te tekrar partiye girmiş ve bankacılık ve öğretmenliği yapmıştır. 1934'te Bund Deutscher Mädel üyesi olan 13 yaşındaki bir kıza tecavüz ettiği için iki yıl hapis cezasına çarptırılmıştır. Ayrıca işi, doktorası ve ordudaki onurlarını da kaybetmiştir. Ludwigsburg Hapishanesi'nden tahliye edildikten sonra Welzheim Toplama Kampında (KZ Welzheim) çalışmaya başlamış ve kampta SS-Hauptamt Başkanı Gottlob Berger ile tanışmıştır. 1936 - 1939 yılları arasında Kondor Lejyonuna gönüllü olarak katılmış ve doktorası ve ordudaki onurlarını tekrar elde etmiştir. II. Dünya Savaşında SS-Sondereinheit "Dirlewanger"'in kumandanı olarak Varşova Ayaklanmasını bastırmakla görevi almıştır. Ancak bu birlik Varşova'da savaşmaktan ziyade yağma ve tecavüz ile meşgul oldukları için SS arasında da sevilmeyen birlik haline gelmiştir. Birlik, Şubat 1945'te 36. SS Waffen Grenadier Tümeni "Dirlewanger" olmuş ve Dirlewanger [[15 Şubat'ta [[Oder Nehri|Oder]] Cephesinde ağır yaralanarak Bavyera'ya gönderilmiştir. Savaşın sona ermesi ile sivil kıyafetler giyen Dirlewanger, Fransız işgal bölgesi yetkilileri tarafından Üst Swabia Altshausen kenti yakınlarında, 1 Haziran 1945'te tutuklanıp, [[Altshausen]]'deki tutsak kampına konuşmuştur. Orada, Özgür Fransa Ordusu'na hizmet eden [[Polonyalılar]] tarafından muhtemelen dövülüp işkence edilmiş ve 7 Haziran 1945'te ölü olarak bulunmuştur. Dirlewanger'in kesin ölüm nedeni zamanla spekülasyonlara yol açtığı için tan olarak bilinmemektedir. Fransız yetkililer tarafından verilen ölüm belgesi, Dirlewanger'in doğal nedenlerle 7 Haziran 1945 tarihinde öldüğünü belirtti. Ancak bu sertifika, özellikle Alman tarihçileri tarafından sorgulanmıştır. Rolf Michaelis'e göre, Dirlewanger'in arkadaşı olduğunu iddia eden Luftwaffe teğmeni Anton Fussinger, Dirlewanger'in 4-5 Haziran gecesi Fransız hizmetindeki Polonyalı gardiyanlar tarafından dövüldüğüne şahit olduğunu söyledi. Ancak, hiç kimse, Ulusal Polonya Enstitüsü tarafından yapılan ileri araştırmalara rağmen, yaptığı açıklamalarda herhangi bir şekilde ölüm nedeni doğrulanmıştır. Günümüz Polonya kaynakları Altshausen Nazi kampından kurtulanın bir Polonyalı, eski Polonyalı mahkûmların Dirlewanger'in ölümü hakkında hiçbir şey bilmediğini belirtti. Savaş sona erdikten sonra eldeki kanıtların olmaması daha söylentilere yol açtı. Dirlewanger, dünya çapında, çoğu yerde görüldüğü iddia edilmiştir. Fransızlar, Dirlewanger'in 19 Haziran 1945 gömüldüğünü belirtmesine rağmen, hala hakkında söylentiler ve düşündüren magazin hikâyeleri vardı. Kendisinin tutsaklıktan kaçtığı ve [[Birinci Çinhindi Savaşı]] sırasında Vietnam Fransız Yabancı Lejyonu ile hizmet verdiği popüler hikâyeler bulunmaktaydı ve daha sonra [[Cemal Abdünnasır]]'ın ordusuna katılmak için [[Mısır]]'a iltica ettiği söylendi. Hatta hala resmen Polonya'da 30.000'den fazla kişiyi öldürmekten Polonya hükûmeti tarafından arananlar listesindedir. Buna karşılık, Ravensburg savcılığı, Kasım 1960 yılında kimliğini doğrulamak için Dirlewanger cesedinin gösterilmesini istedi. Daha sonra defin yeri teyit edilmiştir. [[Kategori:1895 doğumlular]] [[Kategori:1945 yılında ölenler]] [[Kategori:Waffen SS generalleri]] [[Kategori:II. Dünya Savaşı'nda Nazi Almanyası'nın askerleri]] [[Kategori:Tecavüzcüler]] [[Kategori:Kondor Lejyonu kişileri]] [[Kategori:Varşova ayaklanması]] [[Kategori:İşkence kurbanları]] [[Kategori:Dayaktan Ã¶lenler]] [[Kategori:Cezaevinde Ã¶len Almanlar]] Power Rangers Operation Overdrive Power Rangers: Operation Overdrive Power Rangers serisinin 15. sezonudur. Power Rangers: Operation Overdrive'da takımdaki herkesin özel bir gücü vardır. Sahip oldukları güçleri dünyayı kötülüklerden korumak için kullanırlar. Türkiye'de Jetix'de Yayınlanmış daha sonra da kanal Disney XD olunca orada devam etmiştir. Çok uzun zaman önce, Corana Aurora denen ve sahibine karşı konulmaz güçler veren bir taç vardı. Şu anda kayıp olan bu tacın üzerinde 5 ihtişamlı taş vardı. Şimdi ise kötü güçler, bu kayıp tacı ve tacın üzerindeki değerli taşları bulup, o sınırsız güce sahip olmak için evreni karış karış arıyorlar. Onları durdurabilecek tek şey 5 yetenekli genç insandan oluşan takım: Power Rangers Operation Overdrive. Karanlık güçlerden önce değerli hazineyi bulmak için hazırlar. Galaksinin kaderi onların elinde. Oban Star racers Eskiden, on bin yılda bir, evrendeki büyük yıldız pilotları efsanevi gezegen OBAN'da mükemmel ödül için yarışırlar. Dünya takımı için Büyük yarış, insan yarışçıları yok etmek için şeytani bir planları olan öldürücü komşu gezegen Kroglar'ı yenmek için bir şanstır. Tek zorluk, ana pilotun zararından sonra Dünya Takımı'nın kazanması Molly adlı 15 yaşındaki kızın ellerindedir. Molly zafere giden yolda başarabilecek mi? Hikâye 2082 yılında başlar. O dönemde Dünya, savaşçı yapılı bir ırk olan Kroglar tarafından saldırı altında ve yok olma tehlikesi içindedir. Her şey "Avatar" olarak adlandırılan gizemli varlığın, Dünya Koalisyonu'nun liderlerine görünmesi ve onları OBAN adlı Samanyolu'nun tam merkezinde yer alan bir gezegendeki büyük yarışa davet etmesiyle daha da karışacaktır. Her 10.000 yılda bir düzenlenen OBAN yarışının galibi inanılmaz bir ödülün sahibi olacaktır. Dilediği herhangi bir dilek, Avatar tarafından gerçekleştirilecektir. Ya da en azından yarışmacılara bu izlenim verilmiştir. Onlarca gezegenden, her gezegenin en iyi yarışçı ve takımları bu mitik mücadelede karşı karşıya gelecektir. Ancak önce herkes, OBAN'a eşit uzaklıktaki üç gezegendeki eleme yarışlarını geçmek zorundadır. Bu yarışların galipleri, OBAN'daki büyük yarışta, inanılmaz ödül için yarışacaktır. Yarışa galaksinin her yanından gelen, seçkin bir yarışçı topluluğu gelecektir. Bunların arasında "Flint" gibi gezegeninin en başarılı ve desteklenen pilotlarından, avcılar tarafından öldürülen eşini hayata döndürmek için ödülü isteyen "Muir" gibi yaratık bazlı gizemli karakterlerde vardır. Ancak bazı yarışçılar diğerlerine göre daha farklı ve iddialıdır. Örneğin Krog İmparatorluğundan gelen ilk pilot Toros'un başarısızlığı üzerine Krog takımının pilotluğunu devralan "General Kross" gibi. Kross üstün teknoloji ile donatılmış ve daha çok bir yıldız savaşçısını anımsatan gemisiyle aşırı hız ile birlikte inanılmaz bir ateş gücü taşımaktadır. Ayrıca Kross büyük ödülü galaksiye hakimiyet kuracak ordusunu yönetmek için istemektedir. Ayrıca yarışta "O" ve "Sul" gibi çok daha mistik pilotlarda var. Ters dönmüş bir su damlasına benzeyen ve tek, kırmızı büyük bir gözü olan "O"'nun hikâye ilerledikçe 10.000 yaşından daha yaşlı olduğunu ve bir "Avatar" ile çarpışabilecek güçlere sahip olduğunu öğreniyoruz. Organik yapılı bir gemiyle yarışan "O", hiç konuşmamasına rağmen serinin sonunda onurunu ve gücünü ispat ediyor. Ayrıca en ilginç yarışçılardan biri de galaksi boyunca tanınan bir sihirbaz olan "Sul". Uzay ve zamanın efendisi olarak ün yapmış olan "Sul"'un güçlerinin Avatar'ınkilere eş olduğu bile söyleniyor. Bir gemi yerine psişik güçleriyle oluşturduğu elmas şeklindeki enerji alanlarıyla yarışıyor ve zaten istediği her şeyi elde edebileceği için büyük ödülü istemiyor. Tabii ki ayrıca Dünya Takımı var. Dünya Koalisyonu başkanı tarafından, Dünya'nın en iyi yarış menajeri olduğu için seçilen Don Wei, takımında eskiden yarışmış olan ve bir Ulusal Lig Şampiyonu olan Rick Thunderbolt'u pilotu olarak seçiyor ve OBAN'a doğru yola çıkıyor. Ama işin düşündüğünde çok daha karmaşık olacağını sonradan öğreniyor. Urban Vermin Urban Vermin Kanadalı dir. Yapımcıları YTV ve Decode Entertainment Inc.'dir. Türkiye'de, seri Jetix, [Jetix Play], TV8 ve JOJO yayınlanacak. Rakun kardeşler Ken ve Abe'nin sürükleyici maceraları için ekran başına! Bir zamanlar çok iyi arkadaş olan bu iki rakun, artık birbirlerinin en büyük düşmanı. İnsanlar nasıl kahveye ya da çaya düşkünse, onlar da çerçöpü o derece seviyor. Rakun için çöp demek güç demek; Ken'in bakış açısı bu. Bu yüzden sıçanlardan oluşan bir ordu bile kurdu. Bakalım iki kardeşten hangisi kontrolü ele geçirip bu kirli işten galip çıkacak? Fars alfabesi Fars alfabesi, Farsçanın İran ve Afganistan'da kullanılan yazı sistemidir. Kökeni Arap alfabesine dayanır, bu alfabeye Arapçada bulunmayıp Farsçada bulunan ژ ,چ ,پ ve گ harflerinin eklenmesiyle oluşturulmuştur. Osmanlı alfabesi büyük ölçüde bu alfabeden uyarlanmıştır. Fetret Devri Fetret Devri, Bunalım Devri veya Fasıla-i Saltanat, Osmanlı hükümdarı Yıldırım Bayezid'in beş oğlundan dördü arasındaki taht kavgaları nedeniyle 1402'den 1413'e kadar süren kargaşa dönemidir. Bu süreç Yıldırım Bayezid'in 1402'de Ankara Savaşı'nda, Timur İmparatorluğu'nun kurucusu Timur'a yenilip esir düşmesi sonucu ortaya çıktı. Fetret Devri'nde birbirleriyle taht mücadelesine giren Yıldırım Bayezid'in oğulları Emir Süleyman, İsa Çelebi, Musa Çelebi ve Çelebi Mehmed'dir. Dağılan Osmanlı birliği, 1413 yılında, I. Mehmed (Çelebi Mehmet) tarafından yeniden sağlandı. "Fetret", "iki olay arasında geçen süre" anlamına gelen Arapça kökenli bir sözcüktür. Benzer şekilde "fasıla" da "aralık" anlamına gelen Arapça kökenli bir sözcüktür. İsa Çelebi önce Balıkesir (Karesi) civarında yerleşti. Timur ordusunun şehri ele geçirip talanından sonra Bursa'da Timur'un beratı ile emir olarak hükûmet süren kardeşi Musa Çelebi ile mücadeleye başladı. Önceki çatışmalarda Musa Çelebi üstün geldi ise de sonra Balıkesir civarında yapılan bir çarpışmada İsa Çelebi galip geldi ve Musa Çelebi Germiyan (Kütahya)'ya kaçtı. İsa Çelebi Bursa'da Timur'dan beratlı emir olarak hüküm sürmeye başladı. 1403'te Amasya'da bulunan kardeşi Mehmet Çelebi, Yıldırım Beyazid'in meşhur komutanlarından olan Subaşı Eyne Bey'in tavsiyesi ile, İsa Çelebi'ye bir mektup göndererek Anadolu topraklarının ikisi arasında bölüşülmesini önerdi. Bu öneri İsa Çelebi tarafından kendisinin "ulu karındaş" olduğu ve bu nedenle hükümdarın kendisi olması gerektiği gerekçesiyle reddedildi. Mehmet Çelebi bunun üzerine Amasya'dan askeri ile Bursa üzerine yürüdü. İki kardeş orduları Ulubat'ta savaşa giriştiler ve bu muharebeyi İsa Çelebi kaybetti. Ulubat Savaşı'ndan sonra İsa Çelebi önce Yalova'ya, oradan da İstanbul'a gitti. İmparator II. Manuil Avrupa'da bulunmaktaydı ve onun taht naibi olan VII. İoannis Emir Süleyman ile 1403 başında Bizans için çok elverişli yeni bir anlaşmayı imzalamıştı. Edirne'de bulunan Emir Süleyman'ın, İmparator'dan İsa'yı istemesi üzerine, bu antlaşma gereği olarak İsa Çelebi Edirne'ye gönderildi. Kendisine en büyük rakip olarak Mehmet Çelebi'yi gören Emir Süleyman kardeşi İsa Çelebi'ye bir kuvvetli ordu vererek Anadolu'ya geçirtti. İsa Bey bu ordu ile Çelebi Mehmet idaresinde bulunan Bursa önlerine geldi. Bursa halkı Mehmet Çelebi'nin idaresinden hoşnuttular ve İsa Çelebi'nin şehirlerini eline geçirmesini önlemek için şehirde yangın çıkarttılar. Diğer kaynaklar ise yangının Bursa'yı ele geçirmeyi başaramayacağını anlayan İsa Çelebi taraftarları tarafından çıkarıldığını yazarlar. İsa Çelebi güçleri ile Mehmet Çelebi güçleri arasındaki Bursa önündeki savaşta İsa Çelebi tekrar yenildi ve kaçmaya mecbur kaldı. İsa Çelebi bu sefer Candar oğlu İsfandiyar Bey'e sığındı. Beyliklerini Timur yolu ile tekrar eline geçiren Aydınoğlu Cüneyt Bey, Saruhan Beyi Hızırşah Bey ve Menteşe Beyi İlyas Bey'in ve Candar oğlunun sağladığı askerlerle İsa Çelebi 1404-1405 arasında üç kez daha Bursa'da bulunan kardeşi Mehmet Çelebi'ye hücuma geçti ve her seferinde yenilip geri çekildi. En son denemesinde Karamanoğlu'na iltica etti. Karamanoğlu Anadolu'da çok güçlenmiş olan Mehmet Çelebi aleyhtarı harekete geçmemeyi tercih etti ve Mehmet Çelebi ile anlaşıp İsa Çelebi'yi ülkesinin sınırları dışına attı. İsa Çelebi bir süre atalarının yurdu olan Sultanönü'ne gelip burada saklandı. 1406'da İsa Çelebi Eskişehir'de bir hamamda iken Mehmet Çelebi adamlarının bir baskınına uğradı. Bunlar tarafından yakalanıp boğularak öldürüldü. Cesedi, Bursa'da Murad Hüdavendigâr türbesi yanına gömüldü. Böylece 1406'da Osmanlı Devleti Mehmet Çelebi Anadolu'da ve Emir Süleyman Avrupa'da hükümdarlar olarak fiilen ikiye bölünmüş oldu. 1402'de Ankara Savaşı'nda Osmanlı ordusunun sol kanadı komutanı olan Süleyman Çelebi yenilgiden sonra Yıldırım Beyazid'in veziriazamı olan Çandarlı Ali Paşa ile birlikte Timur birliklerinin yakın kovalaması altında Rumeli'ye doğru kaçmaya başladılar. Timur birlikleri Bursa'ya Süleyman Çelebi oradan ayrıldıktan hemen sonra girip şehri yakıp yıkıp talan ettiler. Süleyman Çelebi Ağustos 1402'de Gelibolu'ya geldi. Venedik ve Geneviz gemileri onu ve askerlerini Rumeli yakasına taşıdılar. Hristiyanların bu sadakatsizliği Timur'un çok kızmasına neden oldu ve belki de Timur'un başlarında Tatar ordularının ta İzmir'e gidip Anadolu da önemli bir Hristiyan kalesi ve deniz üssü olan İzmir'i kuşatıp bütün Hristiyan savunucularının öldürülüp kesik başlarından piramitler yapılmasına bir neden oldu. Süleyman Çelebi Rumeli'deki Osmanlı bölgelerine hakim olmak için Bizans desteğini almak üzere o zaman Avrupa'da bulunan Bizans İmparatoru II. Manuil yerine taht naipliği yapan VII. İoannis ile müzakerelere girişti. Yıl sonunda müzakereler sona erip 1403 başında şahsen Emir Süleyman ile Bizans taht naibi, Venedik, Genova, Rodos San Jean Şövalyeleri, Sırp Despotu Stefan Lazeraviç ve Latin Naksos Dükü arasında bir barış anlaşması imzalandı. Bu anlaşmaya göre Bizans Osmanlılara vasal olmaktan çıkacak ve yıllık tazminat ödemeyi dururacak ve buna karşılık Süleyman Çelebi hükümdarlığı Bizans'ın üst egemenliğini kabul edecekti. İyi niyetini göstermek için Süleyman Çelebi Bizans'a Ege kıyılarında Selanik ve civarını, Aynaroz (Athos) yarımadasını, bazı Ege adalarını ve Karadeniz kıyılarında Boğaz'a girişten ta Nişabur'a kadar (hatta Varna'ya) araziyi geri verecekti. İtalyan denizci şehirlerine Osmanlı ülkelerinde daha fazla ticari imtiyazlar sağlanacaktı. Osmanlılar ellerindeki bütün Bizans ve diğer imzalayıcı ülke esirlerini geri teslim edilecekti. Osmanlı gemileri Çanakkale ve İstanbul boğazlarına Bizans'tan izin almadan girmeyeceklerdi. Buna karşılık anlaşmayı imzalayan bütün ülkeler Süleyman Çelebi'yi başkenti Edirne'de bulunan Osmanlı Devletinin hükümdarı olarak kabul edeceklerdi. Bu haberi Avrupa'da Venedik'te alan II. Manuel Palaiologos hemen İstanbul'a geri döndü ve kendi imzasını atarak bu anlaşmayı kabul etti. 1402'de Edirne'de tahta oturan Süleyman Çelebi başveziri Çandarlı Ali Paşa aracılığı ile sivil ve asker kadroların ve 1403 başındaki barış anlaşmasından sonra komşu ülkelerin desteğini almış meşru hükümdar olmuştu. Süleyman Çelebi bundan sonra Edirne'de sarayda içki alemleri ile iyi vakit geçirmeye kendini terk etti. Bu sırada Sırp despotluğunda Stefan Lazaroviç ile Jorg Brankoviç arasında çıkan mücadeleden faydalanarak Sırbistan üzerindeki gücünü artırdı. Fakat Anadolu'yu alıp eski Osmanlı Devletini yenileme idealinden hiç vazgeçmedi. Bu nedenle 1403'te kendine sığınan kardeşi İsa Çelebi'ye büyük bir ordu vererek onu Anadolu'ya gönderdi. Ama ve lakin öyle değildi. İsa Çelebi başarılı olamadı. 1406'da Mehmet Çelebi İsa Çelebi'yi elimine edince, Süleyman Çelebi Anadolu'yu ele geçirme emeline daha kuvvetle sarıldı ve kuvvetlerini toplayıp Anadolu yakasına geçti. Mehmet Çelebi orada bulunmazken Bursa'ya hücum edip şehri eline geçirdi. Kardeşine karşı koyamayacağını anlayan Mehmet Çelebi Amasya'ya çekildi. Başvezir Çandarlı Ali Paşa'nin başarılıi bir manevrasıyla Ankara'yı aldı ve kardeşinin geride bıraktığı yerleşkeleri talan etti. Bu sefer de Rumeli ve Anadolu'nun hükümdarı olarak Bursa'da "iyş-ü-nuş"a kendini verdi. Bunu fırsat bilen Mehmet Çelebi yeniden Bursa üzerine yürüdü. İki ordu Yenişehir ovasında karşı karşıya geldiler. Fakat Süleyman Çelebi'nin başveziri Çandarlı Ali Paşa çeşitli manevralarla Mehmet Çelebi ordusunun danışmanlarını kandırıp ordunun savaşa girmeden dağılmasına neden oldu. Mehmet Çelebi bu sefer ordusuz olarak tekrar Amasya'ya kaçmak zorunda kaldı. Süleyman Çelebi Bursa'da içki ve eğlenceye devama başladı. 1406'da tekrar başını kaldırıp Timur'un Karamanoğlulara vermiş olduğu Sivrihisar kalesini eline geçirdi. Akıncıları Karaman ülkesine hücuma geçtiler. Aydınoğlu Cüneyd Bey ve Menteşeoğlu İlyas Bey Süleyman Çelebi'nin üst egemenliğini tanımak zorunda kaldılar. 1406'da Süleyman Çelebi'nin bu başarısının mimarı olan ve I. Murad dönemi sonundan beri 20 yıldır başvezirlik yapmış olan Çandarlı Ali Paşa öldü. Bu deneyimli devlet adamının ölümü Süleyman Çelebi için bir güç doruğu oldu ve bundan sonra Emir Süleyman gücünün çöküşü başladı. Buna bir neden Süleyman Çelebi'nin Anadolu'ya önem verip Rumeli'de bulunan gazi akıncı ve göçmen Türkmenlerin taht üzerindeki etkili güclerini azaltması olmuştu. 1409'da Mehmet Çelebi yeni bir strateji uygulamaya koyuldu. Buna göre kardeşi Musa Çelebi ile anlaşarak onu Rumeli'ye Eflak üzerinden gönderecekti ve o Süleyman Çelebi'yi Rumeli'de oyalayıp hatta mağlup ederken Mehmet Çelebi Anadolu'yu ve Bursa'yı ele geçirecekti. Süleyman Çelebi, kardeşi Musa Çelebi'nin Eflak'a gidip orada bir ordu toplama haberini Ayasoluk'ta bulunmakta iken öğrendi. Yanına İzmiroğlu Cüneyd Bey'i alıp Bizans desteğini sağlayıp hemen hızla Rumeli'ye geçti ve Edirne'ye gitti. Musa Çelebi'nin hücumlarına karşı durabilmek için, olabilecek anlaşmazlıklar, Trakya'nın emniyeti Boğazlardan rahat geçişi sağlamak amacıyla o sonbahar Emir Süleyman İstanbul'a gitti. Görüşmelerde Bizans İmparatoru II. Manuel'e "sevgili baba" diyerek hitap ederek Musa'nın hücumlarına Bizans desteği olmadan karşı koyamayacağını bildirdi. Musa Çelebi'nin Bizans'a karşı çok daha sert bir politika güdeceğini bilen ve Yıldırım'ın İstanbul kuşatmaları hâlâ aklında olan İmparator II. Manuel ile Süleyman Çelebi bir destekleme anlaşması imzaladılar. Bizans'a iyi niyetini açığa koymak için Emir Süleyman genç erkek kardeşi Kasım'ı ve kız kardeşi Fatıma'yı Bizans'a rehin olarak verdi ve Epir Despotu Teodor'un gayri-meşru kızı ve İmparator'un yeğeni olan bir genç kızı da kendi karısı olarak aldı. Hemen ardından Karamanoğulları ile de barış anlaşması yaptı. Bu stratejisinin birinci aşamasında başarılı olan Mehmet Çelebi ise hemen Bursa'ya girip Anadolu yönetimini eline aldı. 1410'ta Musa Çelebi Eflak Voyvodası'nın kızı ile evlenip Eflak, Bulgar ve Sırp desteği ile Rumeli sınır boylarında yerleşmiş Türkmenlerden bir ordu toplamayı başardı. O yıl Edirne ile Eyüp (Kosmidion) arasındaki arazide Süleyman Çelebi ile Musa Çelebi orduları arasında arka arkaya bir sıra çarpışmalar ve baskınlar ile savaş başladı. Haziran ve Temmuz 1410'daki ilk çatışmalarda Süleyman Çelebi üstün gelmekle beraber, kendisi pek o kadar savaşçı bir kişi değil Süleyman Çelebi Edirne sarayına çekilip tekrar içki ve eğlenceye daldı. Etrafındakiler bu durumdan, özellikle Hristiyanlara karşı çok iyi davranması ve vaktini içki ve eğlenceye vermesinden, hoşnut değillerdi ve önemli önemsiz birçok taraftarı Süleyman Çelebi yanından ayrıldı. En sonunda 17 Şubat 1411'de bir kış havası altında Musa Çelebi Edirne'yi bastı ve demoralize olmuş olan Süleyman Çelebi taraftarları buna karşı koyamadı. Süleyman Çelebi o sırada sarhoş ve bir hamam aleminde bulunmaktaydı. Kendisine kardeşinin baskınından haber getiren yandaşlarını çok sinirli bir şekilde kovmaktaydı ve hatta ceza olarak bazılarının sakal ve bıyıklarını tıraş ettirdi. Sonunda aklı başına gelip gece karanlığında yanında çok az sayıda adamıyla İstanbul'a doğru kaçmaya koyuldu. Döğenciler köyüne geldiği zaman kılavuzu ihanet edip köylülere onun kimliğini bildirip onları kışkırttı ve köylüler de sırf Musa Çelebi'den bahşiş alabilmek gayesiyle Süleyman Çelebi'yi öldürdükleri rivayet edilir. "Ana madde:Musa Ã‡elebi" Musa Çelebi Ankara Muharebesi'nde Timur'a tutsak düşen babasının yanında esir olarak kaldı. Bazı kaynaklara göre, Yıldırım esarette 1403'te ölünce cenazesi Timur'un emri ile Musa Çelebi eşliğiyle Bursa'ya gönderildi. Bursa, Timur ve ordusunun işgaline uğramış ve talan edilmişti. Musa Çelebi Timur'dan beratlı olan bir emir olarak Bursa'da hükûmet etmeye başladı. Aynı yıl İsa Çelebi Karesi civarlarına gelip Musa'yı tehdide başlayınca, Musa Çelebi ona karşı bir sıra başarılı hücumda bulundu ama onu ortadan kaldıramadı. Balıkesir civarındaki en son çarpışmada Musa Çelebi yenildi. Önce Germiyan'a kaçtı ve oradan da Karamanoğlu Mehmet Bey'e sığındı. Musa Çelebi 1409'da sonradan Bursa'yı eline geçirmiş ama bu şehri Süleyman Çelebi'ye kaptırıp Amasya'ya çekilmiş olan kardeşi Mehmet Çelebi'den bir mektup aldı. Süleyman Çelebi'yi ortadan kaldırmak üzere bir strateji bulup üzerinde anlaşmak üzere iki kardeş Kırşehir civarındaki Cemele Kalesinde buluştular. Kabul ettikleri plana göre Musa Çelebi Rumeli'den Eflak'a geçecek ve civardan topladığı askerlerle Edirne üzerine yürüyecekti. Mehmet Çelebi ise, bunu önlemek için Süleyman Çelebi'ce boş bırakılan Bursa'ya hücum edecekti. Yani Mehmet Çelebi ve Musa Çelebi Osmanlı devletini ikiye bölmeyi, Musa Çelebi'nin Edirne'de Osmanlı Rumeli toprakları sultanı olmasını, Mehmet Çelebi'nin ise Bursa'da Osmanlı Anadolu toprakları Sultanı olmasını kabul ettiler. Musa Çelebi bir gemi ile Sinop'tan Eflak'a geçti. Eflak voyvodası olan Mirce'nin kızı ile evlendi. Mirce'nin sağladığı çok sayıda Eflak askerleri ile Türkmenlerden oluşan yeni bir ordu kurdu. Bunu haber alan Süleyman Çelebi Bursa'dan hemen Bizans desteği için Konstantinopolis'e ve oradan da Edirne'ye geçti. Amasya'dan yürüyen Çelebi Mehmet de Bursa'yı eline geçirdi. Musa Çelebi yeni topladığı ordusu ile 1410'da Balkanlardan güneye indi; Bizans'tan askerî destekli Süleyman Çelebi ordusuna karşı Edirne ile Kosmidion (Eyüp) arasındaki bölgede bir dizi baskın ve ufak çarpışmalar başlattı. Musa Çelebi ordusuyla en son olarak 17 Şubat 1411'de bir soğuk kış gecesi, Süleyman bir hamamda içki alemindeyken Edirne'yi bastı. Süleyman Çelebi taraftarları ve ordusu moral yitirmiş ve bir kısmı ayrılmıştı. Diğerleri ise onu savunmaktan kaçındılar. Süleyman durumu bildirenlere önce inanmayıp onlara hakaret etti; ama sonunda durumunun vahametini anlayınca geceleyin yanında çok az sayıda adamıyla Edirne'den kaçtı. Ama Döğenciler köyüne gelince tanındı ve köylüler Süleyman'ı öldürüp kesik başını Edirne'ye, Musa Çelebi'ye gönderdiler. Böylece Musa Çelebi 1410'da Edirne'de tahta geçti. Osmanlı Devleti Çelebi Mehmet Anadolu'da ve Musa Çelebi Avrupa'da hükümdar olarak ikiye bölünmüş oldu. Rumeli yakasında Edirne'de hükûmet sürmeye başlayan Musa Çelebi, Süleyman Çelebi'den daha etkin politikalar uygulamaya başladı. Önce sınır gazilerinin isteklerini karşılayarak Köprülü ve Pravadı kalelerini Nobirda gümüş madenleri merkezini eline geçirdi. Mihaloğlu ve akıncıları Makedonya'nın içlerine akınlar yaptı. Bizans İmparatoru ile Süleyman Çelebi'nin yaptığı anlaşma feshedildi. Bununla birlikte Süleyman Çelebi'nin Bizans'a terk etmiş olduğu arazileri geri istedi ve bu isteğinin reddedilmesi ve gerçekte Süleyman Çelebi'ye verdiği destek dolayısıyla II. Manuel'i cezalandırmak gerektiğini düşündü. Bizans'ın eline geçmiş olan bölgeleri Musa Çelebi tekrar aldı. Ama Musa Çelebi'nin uyguladığı esas 1412'de yeni bir Konstantinopolis kuşatması başlatması oldu. Musa Çelebi'nin ufak deniz gücünün yenilgiye uğratılması ve Konstantinopolis kara surlarının aşılmaz olarak görülmesine rağmen Musa Çelebi karadan kuşatmaya devamda ısrar etti. 1411'de Bizans İmparatoru İstanbul'da rehin olarak tutulan Süleyman Çelebi'nin oğlu Orhan Çelebi'yi serbest bıraktı. Orhan Çelebi kendine asker toplayarak Selanik'te isyan çıkarttı. Fakat Musa Konstantinopolis kuşatmasını bırakmadan bu isyan bastırıldı. Bu birlikler sonra da Bizans'a ait olan Teselya bölgesine akınlar yaptılar. Musa Çelebi'nin haşin tabiatı ve kendini taraftarlarından ayrı tutması onların gücenmelerine yol açtı. Örneğin Eski Saray etrafına yaptırdığı yüksek surlar kendi şahsi güvenliği için uygun gelmekle beraber; kendini halktan ve taraftarlarından ayırmasını sembolize etmekteydi. Balkanlarda bulunan Gazi akıncıların kazanmış oldukları güç, ganimet ve onlara verilen tımarları imtiyazlar olarak görerek onları azaltmaya koyulup sınırlardaki gazi emirleri gücendirdi. Şeyhülislam olarak atadığı Şeyh Bedreddin'in fikirleri ile, hem medreseli Sûnnileri hem de ülkenin zengin ileri gelenlerini kızdırdı. Devletinin idaresini elinde tutan Çandarlı vezirleri Bizans'la ve Anadolu'da bulan Mehmet Çelebi ile gizli müzakerelere giriştiler. Bizans İmparatoru 1412 başlarında Bursa'ya bir gizli elçi gönderdi ve Mehmet Çelebi'yi İstanbul'a davet etti. Onu 3 gün süren şaşaalı bir ağırlama töreni ile Musa Çelebi'ye karşı savaşa ikna etti. Bizanslılar Mehmet Çelebi ordusunu Boğaz üzerinden Rumeli'ye geçirdiler ve Ekim 1412'de iki kardeş İnceğiz Muharebesi'ne giriştiler. Bu muharebede Musa Çelebi galip geldi. Mehmet Çelebi yaralandı. İstanbul'a, sonra da Bursa'ya çekildi. Mehmet Çelebi bundan yılmadı. O yılın sonlarında yeni bir ordu ile gelip Boğazı geçti ve Bizans ve Sırp askeri takviyeleriyle Musa Çelebi üzerine yürüdü. Bir seri çatışmalar yapıldı ve bu ikinci seferki çatışmalarda da Musa Çelebi galip gelip kardeşini Bursa'ya geri püskürttü. 15 Haziran 1413'te Mehmet Çelebi yeni bir orduyla Karadeniz üzerinden Trakya'ya asker çıkardı. Musa Çelebi'nin askerleri bu sıralarda iyice moral yitirmiş ve ümera da Musa Çelebi'ye yüz çevirmişti. Bu sefer iki kardeş ordusu Vize Muharebesi'ne giriştiler. Bu sefer Musa Çelebi mağlup oldu ve muharebe meydanından kaçtı. Ama Edirne'ye gitmedi. Mehmet Çelebi bir süre, Musa Çelebi'yi yakalamak için Trakya'da uğraşı verdi. 5 Temmuz 1413'te Musa Çelebi küçük bir ordusu ile Sofya yakınlarında, Samkov civarında bulunan Çamurlu Derbendi'nde kıstırıldı; büyük bir direniş gösterdi; ağır yaralandı; kaçmaya çalışırken bir çeltik arığına düştü. Mehmet Çelebi askerleri Musa Çelebi'yi burada yakalayıp, hemen boğup öldürdüler. Musa Çelebi'nin cenazesi Bursa'ya gönderilerek kardeşleri İsa Çelebi ve Emir Süleyman yanında Yıldırım'ın türbesine gömüldü. Böylece Osmanlı Devleti'nin ikiye bölünüp, tek devlet olarak ileride yaşamasını tehdit eden, çok büyük tehlikeli bir dönem olan Fetret Devri'nin son safhası sona ermiş oldu. Mehmet Çelebi Ankara Savaşı'nda Osmanlı ordusunun ihtiyat ve artçı birlikleri komutanlığı yapmaktaydı. Bu savaşın ön saflarında yer almadığı için yenilgiden ve bozgundan sonra savaş alanından kolayca ayrılabilmişti. Kendine bağlı askerleri ile sancak beyi olduğu Amasya'ya doğru çekilmeye başladı. Candaroğullarına bağlı olan bir müfreze yolunu kestiği için bir çatışmaya girişmek zorunda kaldı ve bu çatışmadan galip olarak ayrıldı. Önce Tosya'ya gitti. Sonra Bursa'ya gitmek amacıyla Bolu'ya geçti. Fakat danışmanları Hacı İvaz Paşa, Amasyalı Beyazıd Paşa ve diğer deneyimli beyler bu kararına itiraz edip onu Bursa'ya gitmekten caydırdılar. Savaşın hemen sonunda ortaya çıkan gelişmeleri, özellikle Timur'un Bursa ve İzmir seferlerini ve babasının esirlik haberlerini, Bolu'dan casus haberciler vasıtası ile izledi. Bilindiği üzere devletleri ellerinden alınan anadolu Hükümdarı Beyler Timur Han'a ülkelerini ele geçirip kendilerini tahttan indiren Yıldırım Bayezıd'ı şikâyet etmişler ve bunun sonunda da Timur Han defalarca mektuplaşarak uyardığı Osmanlı Hükümdarıyla kaçınılmaz bir savaş karar almıştır. Savaş için Ankara'da karşılaşan Timurlu ve Osmanlı Ordusu çetin bir muharebeden sonra Timur Han savaşı kazanmıştır. Timur Han'ın yanında tahtların ellerinden alınan Anadolunun Türk Hükümdarları askeri güçleri ile bulunuyorlardı. Yıldırım Bayezıd'ın yanında yani Osmanlı Devleti'nin yanında ise sadece Dulkadiroğlu Devleti bulunuyordu. Timur Anadoluya girdiğinde, Osmanlıya destek vermek için Timur'un ordusuna akınlar düzenleyen Dulkadir akıncıları, atlarını ve adamlarını ele geçirerek Timur'un gücünü azaltmaya çalışıyorlardı. Ciddi manada Osmanlıya destek veren Dulkadiroğulları, Ankara Muharebesi'nde de Yıldırım Bayezıd'a destek için Dulkadiroğlu Devleti ordusundan birlikler göndermiş ve savaşmışlardır. Amasya ve yöresine Timur idareci emir olarak Kara Devletşah'ı atamıştı. Amasyalılar bu idareciden hiç hoşnut olmayıp Mehmet Çelebi'yi çağırdılar. O da 1403'te Bolu'dan gizlice 1000 kişilik bir kuvvetle ayrıldı. Amasya yöresinde kasaba ve köylere hücum ederek yağma toplamakla uğraşan Kara Devletşah üzerine ani bir baskın yapıp onu öldürdükten sonra Amasya'ya girdi. Timur, Anadolu beylerine eski beyliklerini geri vermiş olduğu ve Osmanlı idaresindeki araziler çok daralmış olduğu için Amasya Osmanlı arazilerinden ayrılmış bulunuyordu. Böylece Mehmet Çelebi'nin bu yörede hüküm sürmesi Osmanlı Devleti'ne bağlı yöresel bir idareci olarak değil de, Timur'un üst egemenliğini tanıyan, ondan emirlik için berat alıp ona yıllık tazminat veren, yarı-özerk Amasya Emirliği idaresinin bir Osmanlı şehzadesi tarafından üstlenilmesi şeklinde idi. Mehmet Çelebi hükmü altında bulunan bu küçük ülkeyi korumak ve yeni topraklar edinip geliştirmek için bazı askerî harekata geçti. Niksar babası tarafından kendine dirlik olarak verilmişti; ama Kubadoğlu Ali Bey tarafından kuşatılmakta idi. Mehmet Çelebi ordusuyla Ali Bey üzerine gidip, onu bir çatışmada yenip Niksar'ı tekrar kendine bağladı. Canik bölgesinde bulunan Kubadoğulları, İnaloğulları, Taşanoğulları, Kadı Burhaneddin Ahmed'in damadı Mezid Bey adlı Türkmen beylikleri ve Köpekoğlu ve Gözleroğlu adlı eşkıya çeteleri ile çatışmalara girişip onları ortadan kaldırdı. Böylece emirlik alanını Tokat ve Sivas'a yörelerine genişletti. 1403'te Timur hâlâ Anadolu'da iken Amasya emirliği Orta Karadeniz-Orta Anadolu'da güçlü bir yarı-egemen ülke konumunu kazandı. Başarılarını öğrenen Timur tarafından huzuruna çağrıldı. Kendisine Timur tarafından Osmanlı padişahlığı verilecek umudu ile onu görmek için Amasya'dan yola çıktı. Fakat Osmancık ve Mürted'de Türkmen beyleri yolunu iki defa kestiler ve bu yüzden Amasya'ya geri dönmek zorunda kaldı. Durumu Timur'a haberci ile bildirdi. Timur bu özrünü kabul etti ve Amasya-Tokat-Sivas yörelerinden oluşan "Rumiye-i Sugra" bölgesi emri olmasını onayladığına dair ona bir al damgalı bir berat, taç, kemer ve hırka gönderdi. Bu beratlı emaret olarak 1403'te Amasya'da üzerinde hem Timur hem kendi adı yazılı akçe darp ettirdi. Danışmanı olan Subaşı Eyne Bey'in teklifi üzerine Bursa taraflarında bulunan kardeşi İsa Çelebi'ye bir mektup yazıp Anadolu'nun aralarında bölünmesini önerdi ise de İsa Çelebi kendisinin "ulu karındaş" olduğu nedeni ile bu teklifi kabul etmedi. Bunun üzerine Çelebi Mehmet 1404'te Bursa üzerine yürüdü. Kardeşi İsa Çelebi ile Ulubat Savaşı'na girişip galip çıktı. Bursa'ya girip Anadolu'da Osmanlı hükümdarı olduğunu duyurdu. O zaman Semerkant'a dönmüş bulunan Timur'un öfkesini üzerine çekmemek için de kurnaz bir siyasetle Bursa'da Hicrî 806 tarihinde "Sikke-i müştereke" adı ile hem kendinin hem Timur'un adını taşıyan yeni gümüş sikkeler bastırdı. Bazı kaynaklara göre, Çelebi Mehmet, bu sıralarda Germiyanoğlu Yakup Bey'in yanında bulunan babasının cesedini Bursa'ya getirterek babasının yaptırmış olduğu cami yanına gömdürmüştür. Çelebi Mehmet'i Bursa'dan çıkartmak için, kardeşi İsa Çelebi 1404-1405 yılları arasında bir sıra girişimde bulundu. Bursa'da bulunan Çelebi Mehmet üzerine, İsa Çelebi (önce Edirne'deki kardeşi Süleyman Çelebi'den aldığı ordu ile sonra Candaroğlu, Aydınoğlu, Saruhan ve Menteşe beylerinin vermiş oldukları askerler ile) üç defa yürüdü ise de, her seferinde Çelebi Mehmet onu yenilgiye uğratıp geri püskürttü. Sonunda İsa Çelebi Karamanoğulları'na kaçtı; ama Anadolu'da güçlü bir kuvvet hâline gelmiş olan Çelebi Mehmet, Karamanoğlu beyi ile anlaşıp İsa Çelebi'yi Karamanoğlu ülkesinden attırdı. İsa Bey Sultanönü'nde bir müddet saklandı. 1406'da Eskişehir'de bir hamamda yıkanırken Çelebi Mehmet'nin adamları tarafından bir baskınla yakalanarak boğuldu. Böylece Osmanlı Anadolu topraklarının tek hükümdarı olan Çelebi Mehmet bu sefer 1402'den beri Edirne'de bir meşru Osmanlı hükümdarı olarak tahtta oturan ve Osmanlı Rumeli topraklarını idare eden Süleyman Çelebi'nin tek rakibi oldu. 1406'da Emir Süleyman Rumeli'den topladığı askerle Bizans'ın desteği ile Anadolu'ya geçti. Bursa'da bulunan Çelebi Mehmet eli altında bulunan askerle bu hücuma karşı koyamayacağını anladı ve Bursa'yi bırakıp Amasya'ya çekilmek zorunda kaldı. Süleyman Çelebi Ankara'ya yürüyüp bu şehri de aldı ve Çelebi Mehmet'in eski idaresi altında bulunup fakat geri çekilmesi ile bıraktığı alanları talan etti. Süleyman Çelebi Bursa'da kalıp içki ve alemlerine burada da başlayınca 1406'da Çelebi Mehmet hemen bundan faydalanarak tekrar ordusuyla Bursa önüne geldi. Çelebi Mehmet ve Süleyman Çelebi orduları Yenişehir'de karşı karşıya geldiler. Bu sefer Çelebi Mehmet'in savaşı kazanma olasılığı bulunmaktaydı. Fakat Süleyman Çelebi'nin çok deneyimli başveziri Çandarlı Ali Paşa türlü manevralarla Çelebi Mehmet'in danışmanlarına etki yaparak ve onları kandırarak Çelebi Mehmet ordusunun dağılmasına neden oldu. Bunun üzerine, bu sefer ordusuz, Çelebi Mehmet Amasya'ya döndü. Çelebi Mehmet Amasya'da üç yıl kalıp tekrar Osmanlı tahtına geçmek için planlar ve hazırlıklar yaptı. Bu sırada Süleyman Çelebi Bursa'da meşru Osmanlı hükümdarı olarak bulunmakta, bazı Anadolu beyliklerine üst egemenliğini kabul ettirmekten başka etkili siyaset gütmemekte ve zevk ve eğlence ile vaktini geçirmekte idi. Çelebi Mehmet 1409'da yeni bir strateji uygulama planına girişti. Bu plana göre kardeşi Musa Çelebi Rumeli'ye gidip asker toplayıp batıdan Balkanlardan Süleyman Çelebi üzerine hücum edecek ve Süleyman Çelebi bu gaile ile uğraşmak için Rumeli'ye geçince Çelebi Mehmet Anadolu'da harekete geçip Bursa'yı geri alacaktı. Eğer Musa Çelebi başarılı olursa Süleyman Çelebi yerine Rumeli'de hükümdar olacaktı. 1409'da bu planı uygulamak için Çelebi Mehmet kuzeni olan Karamanoğlu Mehmet Bey ile temasa geçti. Musa Çelebi Karamanoğlu'na sığınmıştı. İki kardeş Kırşehir civarında bulunan Cemele kalesinde buluştular ve bu plan üzerine anlaştılar. Musa Çelebi Candaroğulları yardımı ile Sinop üzerinden bir gemi ile Eflak'a gitti ve Eflak Voyvodası Mircea tarafından iyi karşılandı. Bu gelişmeyi Süleyman Çelebi Ayasoluğ'da iken öğrendi ve Süleyman Çelebi Aydınoğlu Cüneyd Bey'i yanına alarak Rumeli'ye geçti. Süleyman Çelebi çok geçmeden İstanbul'a gidip Bizans İmparatoru'yla müzakereler yaptı ve yapılan anlaşmaya göre Bizans'tan destek görmek için, olabilecek anlaşmazlıklar, Trakya'nın emniyeti ve Boğazlardan rahat geçişi sağlamak amacıyla erkek kardeşi Kasım'ı ve kız kardeşi Fatıma'yı Bizans'a rehin olarak verdi. Hemen ardından Karamanoğulları ile barış anlaşması yaptı. Ama Süleyman Çelebi'nin Bursa'dan ayrılması fırsatını iyi değerlendiren Çelebi Mehmet hemen ordusuyla Bursa'ya geldi ve Anadolu'daki Osmanlı hükûmetine el koydu. Planın ikinci aşaması Çelebi Mehmet'in hiçbir müdahalesi gerekmeden Musa Çelebi'nin Balkanlarda kurduğu ordu ile Süleyman Çelebi'yle mücadele etmesi ve sonunda 13 Şubat 1411'de Edirne'ye bir baskınla Süleyman Çelebi'yi kıstırıp onun kaçarken öldürülmesi ile sonuç buldu. Musa Çelebi Edirne'de Osmanlı Rumeli hükümdarı olarak tahta geçti ve böylece yapılan stratejik plan başarı ile uygulanmış oldu. Ancak her iki taraf da Osmanlı devletinin yeniden tek devlet olması idealinden vazgeçmiş değildi. Edirne'de hüküm sürmeye başlayan Musa Çelebi Bizans'in yerine geçtiği kardeşi Süleyman Çelebi'ye verdiği yakın desteği cezalandırmak için Konstantinopolis'i kuşatmaya başlamıştı. Bizans İmparatoru II. Manuel bu kuşatmayı ortadan kaldırmak için en iyi çare olarak Musa Çelebi'nin siyasal gücünün kardeşi Mehmet Çelebi'nin çabaları ile tümüyle elimine edilmesinde buldu. Bu nedenle 1412 başlarında Bursa'da sarayda hüküm süren Çelebi Mehmet'e gizli bir elçi gönderdi. Bu gizli elçinin görevi Bizans İmparatoru II. Manuel'in kendisiyle ittifak yapmak istediğini ve bu ittifak yoluyla Çelebi Mehmet'in Edirne'yi ve Rumeli'yi eline geçirmesine destek sağlamak istediğini ve böylece tekrar Osmanlı İmparatorluğu'nun Çelebi Mehmet sultanlığı altında tek bir devlet olmasını arzu ettiğini bildirmek idi. Bu tek Osmanlı Devleti'nin padişahı olma imkânı Çelebi Mehmet için Bizans'la ittifakın istenmezliğinden çok daha önemli geldi ve Çelebi Mehmet bu ittifak teklifini kabul etti. Çelebi Mehmet çok geçmeden Hrisopolis'e (Moren Üsküdar) gitti. Orada II. Manuil tarafından karşılandı ve birlikte bir Bizans gemisiyle Konstantinopolis'e gidip Çelebi Mehmet imparatorluk sarayında misafir edildi. II. Manuil misafirini çok şaşaalı şekilde ağırlandı. Bu devam etmekte iken Mehmet Çelebi'nin Osmanlı ordusu Boğaz'daki Bizans gemileri ile Rumeli yakasına nakil edilmekteydi. Dört gün içinde 15.000 kişilik Anadolu Osmanlı ordusu Rumeli yakasına taşındı. Bu ordunun başına geçen Mehmet Çelebi Konstantinopolis'i kuşatan Musa Çelebi'nin Rumeli ordusu üzerine yürüdü. İki ordu Ekim 1412'de Çatalca yakınlarında İnceğiz'de çarpışmaya başladılar. İnceğiz Muharebesi Çelebi Mehmet ordusu için başarılı olmadı ve Musa Çelebi ordusu üstün duruma geçti. Mehmet Çelebi bu savaşta yaralandı; önce İstanbul'a ve oradan da Bursa'ya geri çekildi. Fakat bu yenilgi Çelebi Mehmet'i yıldırmadı. Anadolu'ya dönüp yeni asker topladı. Sırp Despotundan da asker takviyesi sağladı. Bu sefer yeni Anadolu Osmanlı ordusu yine Rumeli yakasına geçirildikten sonra II. Manuil'in sağladığı Bizans güçleri ve Sırp Despotu Stefan Lazaroviç'in gönderdiği küçük bir Sırp ordusu ile takviyeli olarak, birlikte Konstantinopolis yakınlarında olan Musa Çelebi ordusuyla ikinci bir muharebeye başladı. Bu muharebe de Musa Çelebi'nin ordusunun üstün gelmesi ile sonuçlandı. Fakat Mehmet Çelebi hâlâ tek padişah olmaya azimliydi ve Musa Çelebi'ye hücumdan caymadı. Mehmet Çelebi en büyük ve en son kozunu devreye soktu. Mehmet Çelebi Dulkadiroğlu Devleti Sultanı Nasıreddin Mehmed Han'ın kızı Emine Sultan ile evliydi. Dulkadiroğlu Devleti o dönemin önemli ve güçlü İslam Türk Devletlerinden biriydi. Mehmet Çelebi mektup yazarak kayınpederi Sultan Nasıreddin Mehmed Han'dan "Pederim, taht mücadelemde sizden yardım dilerim, dileriz ki bize bu ilahi görevde yardım edesiniz" diyerek yardım talebinde bulunur. Dulkadiroğlu Devleti Sultanı Nasıreddin Mehmed Han da kendisine; "Taht mücadeleniz hayırlı olsun, yüce Allah zafer nasip etsin. Biz isteğinize olumlu bakarız, ama ben ama oğlum Şehzade Süleyman Bey size Dulkadir Ordusu ile yardıma gelecektir. Allah sizinle olsun" şeklinde yanıt vermiştir. Mehmet Çelebi'nin bu yardım talebinden sonra Dulkadiroğlu Devleti'nin başkenti Elbistan'dan başlarında Dulkadiroğlu Şehzadesi Süleyman Bey olduğu halde 20.000 kişilik büyük bir ordu yola çıktı. Ankara Çubuk ovasında Çelebi Mehmed büyük bir karşılama yaptı. Başta Dulkadiroğlu Şehzadesi Süleyman Bey olmakla diğer Dulkadiroğlu Şehzadeleri ve ümerasına Mehmet Çelebi tarafından birbirinden kıymetli hediyeler sunuldu. Büyük bir ziyafetle karşılanan Dulkadiroğlu Şehzadeleri de yanlarında getirdikleri çok değerli hediyeleri enişteleri olan Mehmet Çelebi'ye verdiler. Karşılıklı hediyeleşmelerin ardından Mehmet Çelebi'nin kardeşlerine üstün gelip tahta çıkabilmesi için yapılması gerekenlerle ilgili istişarelerde bulundular uzun saatler bu konuyla ilgili planlar yaptılar. Çok daha büyük bir orduya ve güce kavuşan Mehmet Çelebi 11 Haziran 1413'de bir yeni Anadolu Osmanlı ordusu Bizans gemileri ile Boğaz'dan Rumeli yakasına geçirildi ve bir üçüncü muharebeye hazırlık başladı. Bu sırada Musa Çelebi ordusunda bir kriz yaşanmakta idi. Musa Çelebi haşinliği ve merhametsiz tutumları ile askerini gücendirmiş idi. Şeyh Bedreddin'e verdiği destek daha muhafazakâr olan Sünnileri ve ulemayı kendine düşman etmişti. Musa Çelebi gazi sınır beylerinin talanlar ve tımarları dolayısıyla kazandıkları servet ve siyasal gücü kısmaya çalışmış ve Kapıkulu ümerasına önem vermeye başlamıştı. Örneğin akıncı beyi Mihaloğlu, Musa Çelebi ile ilişkisini kesmiş; Makedonya'da sınır boyunca akınları kendisi tertip etmiş ve bu akınlarda kazanılan talan malları ve tımar topraklarını da kendine göre paylaştırmaya başlamıştı. Candarlı vezirleri Çelebi Mehmet ve II. Manuel ile Musa Çelebi'yi tahttan indirmek için gizli haberleşmeye başlamışlardı. Musa Çelebi'nin ordusunda çıkan dağılma nedeni ile geri çekilmesi ile iki ordu ancak Vize'de çarpışmaya girdiler ve Vize Muharebesi'nde Çelebi Mehmet ordusu galip geldi. Musa Çelebi kaçmaya başladı. Fakat Musa Çelebi hâlâ yakalanmadığı için Çelebi Mehmet güçleri Edirne kapılarına geldiğinde Edirneliler Musa Çelebi'nin güçlenip geri geleceği ihtimalini düşünüp Çelebi Mehmet ve ordusunu şehre sokmadılar. Bütün ümeranın katılması ile Çelebi Mehmet, Musa Çelebi'yi ve çok küçük kalmış ordusunu kovalamaya başladı. Musa Çelebi ordusuyla Samako yakınlarında Çamurlu Derbent'te sıkıştırıldı. 5 Temmuz 1413'te yapılan küçük çaplı Çamurlu Derbent Savaşı çok şiddetli oldu. Musa Çelebi yaralandı ve kaçmaya başladı. Bazı kaynaklara göre Musa Çelebi kaçarken bir çeltik arığına düştü ve yakalayanlar tarafından boğulup öldürüldü. Diğer kaynaklara göre ağır yaralı çadırında yatarken yakalanıp Çelebi Mehmet'in emri ile öldürüldü. Mehmet Çelebi, bunun sonunda Osmanlı tahtının tek padişahı olarak tahta çıktı. Verdikleri büyük askeri destekle tahta çıkmasında önemli rol oynayan Dulkadiroğlu Şehzadesi Süleyman Bey ve ordusu tam üç ay boyunca Bursa'da kaldı. Bunun sebebi Mehmet Çelebi'nin padişahlığına başka müdahalelerin olması ve herhangi bir sıkıntıya maruz kalınmaması idi. Dulkadirliler, tam anlamıyla padişahı koruyup tahtı güvene aldılar. Çelebi Mehmet'e böylesine hayati bir destekte bulunan Dulkadiroğlu Hanedanı Şehzadeleri ve ordusu üç ayın sonunda Çelebi Mehmet'in büyük hürmetleri ile yolcu edildi. Dulkadiroğlu Şehzadesi Süleyman Bey, diğer şehzadeler ve Dulkadirli ordusu ülkelerinin başkenti Elbistan ve Maraş'a döndüler. İsa Çelebi ve Emir Süleyman gibi, en sonunda Musa Çelebi'nin cenazesi de Bursa'ya gönderilerek babası Yıldırım'ın türbesine gömüldü. 5 Temmuz 1413'te Fetret Devri veya "fasıla-ı saltanat" devri kapandı ve Çelebi Mehmet, Osmanoğullarının tek padişahı oldu. On bir yıl süren Fetret Devrinde birbirinden cesur ve hükümdarlık etmeye yetenekli dört kardeşin birbirleriyle ölüm kalım savaşları yapmaları sonunda, en metanetli ve becerikli kardeşin tahtı ele geçirmesi ve Ankara Savaşı ile parça parça olmuş ve moralini yitirmiş Osmanlı Devleti'nin kendini toparlaması ile sonuç bulmuştur. Bu sonucun şüphesiz Çelebi Mehmed'in tekrar tekrar hükümdarlığı elinde toplamak için birçok kendi aleyhine sonuçlar doğmasına rağmen devamlı mücadele etmesi ve diğer kardeşlerinden şanslı olması nedeniyle ortaya çıktığı iddia edilebilir. Diğer taraftan, Çelebi Mehmet'in kardeşleri Süleyman, İsa ve Musa'nın gösterdikleri kusurlarından daha uzak olması ve yaşça küçük olmasına rağmen onlardan daha fazla dengelilik ve olgunluk göstermesi de bu sonucu açıklamaya yardım eder. Bu sonucun son bir açıklaması ise Çelebi Mehmet'in diğer kardeşlerinden en büyük farkının Anadolu medeniyetinin ve Anadolu kültürünün önemli merkezi olan Amasya'da çok yönlü bir kişi olarak yetişmesi ve olgunlaşması olabilir. Kernevek tavuÄŸu Kernevek tavuğu, veya ana vatanı İngiltere'de bilinen adıyla Indian game, verimli tavuk ırklarından biridir. Adını İngiltere'nin Cornwall kentinden alan Kernevek tavukları, beyaz et üretiminde en yaygın olarak kullanılan tavuk soylarından biridir. Bu kuşlar, iri ve kaslı kuşlardır ve sürekli beslenmeye ihtiyaç duyar; fakat az yumurta verirler. Kernevek soyu tavuklar bodurdur ve genelde üretimi artırmak adına başka soylarla da çaprazlanır. Windsor Windsor ÅŸu anlamlara gelebilir: Metin Arifağaoğlu Metin Arifağaoğlu, (d. 1 Ocak 1946, Borçka, Artvin), Türk siyasetçi. İstanbul Yıldız Teknik Üniversitesi Mühendislik Fakültesi İnşaat Bölümü mezunudur. Karadeniz Bakır İşletmeleri AŞ Murgul İşletme Müdürlüğü İnşaat Başmühendisliği, Borçka Belediye Meclisi Başkanlığı, Serbest İnşat Mühendisi Müteahhitlik, Artvin Kalkınma ve Eğitim Vakfı Yönetim Kurulu Üyeliği, TBMM XX. ve XXIII. Dönem Artvin Milletvekilliği yapmıştır. Evli ve üç çocuk babasıdır. XVIII. Dönem Artvin Milletvekili Ayhan Arifağaoğlu'nun kardeşidir. Matthew McGrory Matthew McGrory (17 Mayıs 1973 - 9 Ağustos 2005) uzun boyuyla tanınan Amerikalı film oyuncuüdür. McGrory, West Chester, Pennsylvania'da doğdu. Widener University'de eğitim gören McGrory buranın ilk katındaki Howell Hall'da kaldı. Boyu 2,29 metre ayakkabı numarası 29,5'tu. Hiçbir zaman fiziksel test yapılamadı. "Bubble Boy", "Big Fish", "House Of 1000 Corpses" ve "The Devil's Rejects" sinema filmlerinde ve "Malcolm in the Middle", "Charmed" ve "Carnivàle" adlı televizyon dizilerinde rol aldı. Kız arkadaşı Melissa ile Sherman Oaks, California'da yaşayan McGrory, 9 Ağustos 2005 günü öldü. Lidköping Lidköping, İsveç'in güneyinde bulunan bir kenttir. Kent, Göller Yöresi'nde Vänern Gölü'nün güney kıyılarında ormanlık bir arazi üzerinde kuruludur. Eski bir kent olan Lidköping, 21 Temmuz 1446 tarihinde şehir konumuna alındı. Şehrin arması da yine o kadar eskidir. Kent bir piskopos kentiydi. 1650 yılında kent, Jacob De la Gardie'nin birliğine dahil oldu. Ancak daha sonra tekrar bir kent konumuna kavuştu. Kent 1849'da büyük bir yangına sahne oldu. Ancak kent toparlanıp hızla gelişmesini sürdürdü. "Lidan" adlı akarsuyla ikiye ayrılan kentin doğu tarafı eski, batı tarafı yenidir. Kale burcu Kale burcu, savunma amaçlı kalelerde savunma etkisini arttırmak ve rahat karşı savunmaya geçebilmek adına inşa edilen kale bölümüdür. Bu yapılar, düz kale surlarının ön cephesine bir çıkıntı oluşturacak şekilde inşa edilir. Buraya konuşlandırılan askerler, herhangi bir saldırı sırasında rahat bir şekilde savunmaya geçer. Tarihte bu yapılar, düşman askerlerinin üzerine kızgın yağ dökmek, taş atmak ve barut ateşlemek için kullanılmıştır. Kale burçları çok farklı şekillerde tasarlanabilmektedir. Bir kubbe olarak veya bir kare prizma olarak karşılaşılabilen burçlar mevcuttur. Özellikle Ortaçağ ve Yeniçağ'da kullanılan bu ekleme yapılar, sonrasında topların savaşlarda kullanılmasıyla etkisini kaybetti. Özellikle Avrupa ve çevresindeki bölgelerde inşa edilen kalelerde, bir burcun ön cephesine başka bir burç eklenerek karmaşık savunma yapıları elde edilebilmekteydi. Lejyon XVI Gallica Lejyon XVI "Gallica" ("Galyalı"), 41/MÖ 40 yıllarında geleceğin İmparatoru Octavian tarafından toplanan Roma lejyonu. 70 yılındaki Batavi isyanı sırasında onursuz bir şekilde teslim olması üzerine dağıtılmıştır; İmparator Vespasian bu lejyonun yerine XVI "Flavia Firma" adında yeni bir lejyon oluşturmuştur. Lejyonun arması bir ihtimale göre aslandır. Lejyon I Macriana liberatrix Lejyon I "Macriana liberatrix" ("Macer'in özgürleştiricileri"), 68 yılında Vali Lucius Clodius Macer tarafından Afrika'dan toplanan Roma lejyonu. Lejyonun toplanma amacı Lejyon III "Augusta" ile birlikte İmparator Nero'ya karşı ayaklanmış olan Hispania Tarraconensis valisi Galba'ya destek vermektir. Bu esnada Nero intihar etmiş ve yerine Galba geçmiştir. Ancak Macer'e güvenmeyen İmparator, kendisine karşı isyan edeceği korkusuyla Macer'i 69 yılındaki Dört İmparator Yılında öldürmüştür. Macer'in ölümünün ardından I "Macriana liberatrix" lejyonu dağıtılmıştır. Lejyonun arması bilinmemektedir. Sugababes Sugababes, Londra, Birleşik Krallık merkezli BRIT Ödülü kazanmış bir pop müzik grubudur. Grubun üyeleri Heidi Range, Amelle Berrabah ve Jade Ewen'dır. Grup, Buchanan ve Mutya Buena'nın, bir partide Siobhán Donaghy ile tanıştığı 1998 yılında kuruldu. Donaghy'nin ayrılmasından ve gelen ilk başarıdan sonra, 2001 yılında Range'nin gelmesiyle, listelerde bir numaraya çıkan tekli "Freak like Me" ve sonrasında gelen albüm "Angels with Dirty Faces" (2002) ile büyük ticari başarısını gerçekleştirdi. Grup, 2005 yılında Buena'nın yerini Berrabah'ın almasıyla ikinci bir üye değişikliği yaşadı. Listelerdeki başarıları her zaman devam etti ve bugüne kadar altısı İngiltere listelerinde bir numaraya ulaşan yirmi iki tekli ve dünya çapında en iyi kırk listelerine giren yedi albüm çıkardılar. Yirmi iki teklilerinin on altısı en iyi on listelerinde başarı gösteren ve altı milyondan fazla albüm satışı yapan üçlü, İngiltere'nin 21. yüzyıldaki en başarılı kadın sanatçısı olarak adlandırılmaktadır. Sugababes, "About You Now"ın piyasa çıkmasıyla (2007), önceden "Push the Button" 2005 ile yakaladıkları, tekli, albüm ve internetten indirme listelerinde aynı anda birinci olma başarısını ikinci kez gerçekleştiren tek kadın sanatçı olma konumuna ulaştı. İngiltere'de en az beş albümleri için platin ödülü kazandılar. İngiltere, İrlanda, Avusturya, Danimarka, Çek Cumhuriyeti, Estonya, Filipinler, Gürcistan, Hırvatistan, Japonya, Macaristan, Kuzey Makedonya, Polonya, Slovenya ve Yeni Zelanda'da bir numaraya yükselen teklileriyle Avrupa ve Asya'da da başarı kazandılar. Grup, sekiz yaşından beri arkadaş olan Keisha Buchanan ve Mutya Buena, 1998 yılında on üç yaşındalarken bir partide Siobhán Donaghy ile ve menajer Ron Tom ile tanıştıklarında kuruldu. Buena ve Donaghy ayrı olarak Tom ile çalışıyorlardı ve Sugababes'in ilk albümü olacak "One Touch" için şarkı kayıtları yaparlarken, grubun üçüncü bir üyeyle daha iyi çalışabileceği önerildi. Buena, Buchanan'ı izlemesi için davet etti ve eğer şarkı söyleyebiliyorsa gruba katılması istendi. Grubun ismi, Buchanan'ın okuldaki lakabı "Sugar baby"den gelmektedir, fakat albümün kaydı sırasında bu üçlü, resmî olarak "The Sugababies" olarak bilinmekteydi. Grup üyeleri on dört yaşına geldiğinde, London Records onlarla bir plak anlaşması yapma teklifinde bulundu ve isimlerini daha olgun olan "Sugababes" ile değiştirdiler. İlk teklileri olan "Overload", İngiltere listesinde ilk ona girdi ve "En İyi Şarkı" dalında BRIT Ödülü için aday gösterildi ve sırasıyla Almanya ve Yeni Zelanda'da üçüncü ve ikinci sıralara yükseldi. Grup, "One Touch" albümündeki şarkıların çoğunu All Saints yapımcısı Cameron McVey'in yardımıyla beraber yazdı. "One Touch", İngiltere'deki en iyi kırk hit arasına üç şarkı daha soktu; "New Year", "Run for Cover" ve "Soul Sound". Japonya'daki bir tanıtım turnesinde, Siobhán Donaghy bir moda kariyeri yapmak istediğini belirterek gruptan ayrıldı; fakat daha sonra, Sugababes üyeleri arasındaki sürtüşme raporlarıyla birlikte sonuç olarak klinik depresyon teşhisi kondu. Atomic Kitten'ın kurucu üyelerinden birisi olan Heidi Range'nin Donaghy'nin yerini alacağı 2001 yılında açıklandı. Albüm, İngiltere albüm listesinde yirmi altıncı sıraya ve Almanya'da yedinci sıraya kadar yükselebildi. "One Touch"'ın satışları London Records'un beklentilerini karşılamadı ve grupla ilişkilerini 2001 yılında kestiler. Yeni üye Range ile bir ikinci albüm çalışmalarına zaten başlamış olan üçlü yeni bir plak şirketi aradı ve sonunda Island Records ile anlaştı. Yeni şirketten çıkan ilk teklileri "Freak like Me", Gary Numan'ın "Are Friends Electric?" ile Adina Howard'ın "Freak like Me" parçasının bir harmanlamasıydı ve yapımcısı Richard X olan bu şarkıyla grup, İngiltere listesine ilk kez bir numaradan giriş yaptı. Kent temelli yapımcılık ekibi Xenomania tarafından yapımı üstlenilen bir sonraki teklileri "Round Round" da İngiltere listesine birinci sıradan giriş yaptı ve Hollanda, İrlanda ve Yeni Zelanda'da iki numaraya kadar yükseldi. Bu teklilerin arkasından Sugababes'in ikinci albümü "Angels with Dirty Faces", İngiltere albüm listesine iki numaradan giriş yaptı ve Avrupa'da bir milyon kopya satarak ve sonunda İngiltere'de üçlü platin alarak Avrupa üzerinde büyük bir başarı yakaladı. "Stronger" adında bir ballad olan albümün üçüncü teklisi, kendi ülkelerinde art arda üçüncü kez en iyi on listesinde boy göstermelerini sağlamıştır. Şarkı, İngiltere'de "Angels with Dirty Faces" ile birlikte çift A yüzü olan bir tekli olarak piyasaya çıktı ve albümün adını taşıyan şarkı 2002 yılındaki "Powerpuff Girls" filmi için tema ezgisi olarak seçildi. Dördüncü tekli olan Sting-örneklemesi "Shape", 2003'ün başında Hollanda ve İrlanda'da ilk ona girmeyi başardı. Bu teklinin içinde, "En İyi İngiliz Dans Sanatçısı" ödülünü kazandıkları 2003 BRIT Ödülleri'nde icra ettikleri "Freak like Me"nin canlı versiyonu yer aldı. Kazanılan başarı sonrasında, Jacqueline Wilson'un aynı isimli kitabından esinlenerek oluşturulan ITV'deki gençlik drama programı "Girls in Love"'ın tema müziği olan "Party in the Club" isimli yeni şarkılarını kaydettiler. Grubun üçüncü albümü olan "Three", 2003'ün sonlarında piyasaya çıktı ve BRIT Ödülleri'nde En İyi Albüm adayı olarak gösterilmelerini sağlayarak İngiltere albüm listesinde üç numaraya yükseldi. Bu albümün öncesinde, Xenomania'nın yapımcılığını üstlendiği ve grubun İngiltere'de bir numaraya ulaşan üçüncü teklisi ve Danimarka'daki ilk liste başı şarkıları olan "Hole in the Head" teklisi geldi. Hollanda, İrlanda ve Norveç'te de iki numaraya kadar yükseldi ve Amerika "Billboard" listesi'ne giren ilk teklileri oldu ve "Billboard" Hot 100'de doksan altıncı sırayı almasının yanı sıra Dance Club Songs listesinin zirvesine oturdu. Diane Warren'in kaleme aldığı ikinci teklileri olan "Too Lost in You", "Love Actually" (2003) filminin müziklerinde yer aldı ve Almanya, Hollanda, Norveç ve İngiltere'de en iyi onun içine girdi. Albümün üçüncü teklisi "In the Middle", 2004 yılında piyasaya çıktı ve "En İyi Şarkı" dalında gruba başka bir BRIT Ödülü adaylığı kazandırdı ve sonrasında gelen ballad "Caught in a Moment" gibi İngiltere listesinde sekiz numaraya yükseldi. Üçlü, 2004 yılında Coldplay'deki Chris Martin, Dido ve Robbie Williams gibi sanatçılarla Band Aid'in orijinali "Do They Know It's Christmas?" isimli olan 1984 yapımı şarkısının 2004 versiyonu için kolları sıvadı ve bu şarkı İngiltere'de Aralık ayında bir numaraya yükseldi ve ilk haftasında 200,000'den fazla sattı. Bu yardım amaçlı tekliden elde edilen gelir Sudan'daki Darfur bölgesinde yaşanan açlık savaşımına yönlendirildi. Müzik endüstrisine verdikleri bir aradan sonra ve dördüncü albümlerinin kaydı sırasında, grup üyesi olan Mutya Buena erkek arkadaşı Jay ile birlikte bir çocuk beklediklerini açıkladı. Tahlia Maya adını verdikleri kızları 2005 yılının Mart ayında doğdu. Grup, bir yılı aşkın bir süre sonrasında ilk performanslarını Edinburgh Live 8 konserinde sergilediler. Bir aradan sonra Sugababes, 2005 yılının Ekim ayında yapımcılığını Dallas Austin'in üstlendiği "Push the Button" teklisini piyasaya çıkardı. İngiltere'deki listeye bir numaradan girerek grubun bir numaraya ulaşan dördüncü teklisi konumuna ulaştı ve aynı zamanda İrlanda listelerinde bir numaraya çıkan ilk teklileri oldu. Sadece İngiltere'de 300,000'den fazla sattı ve daha sonra "En İyi Tekli" dalında BRIT Ödülü'ne adayı gösterildi. Avusturya ve Yeni Zelanda'da bir numaraya yükselen bu tekli, şimdiye kadar Avustralya'da göstermiş oldukları en büyük başarıyı sağlayarak üçüncü sıraya kadar yükseldi ve platine layık görüldü. "Push the Button", Amerika Birleşik Devletleri'nde de en popüler şarkıları haline geldi ve Hot Dance Airplay ve Dance Club Songs listelerinde hit oldu. 2005 yılının Ekim ayında "Taller in More Ways", grubun İngiltere'de bir numaraya ulaşan ilk albümü oldu. Grup, aynı hafta içinde tekli, albüm, müzik yayını ve internetten indirme listelerinde aynı anda birinci sırada olmalarını kutladı. Üçlü, "Taller in More Ways" albümünde, Austin'in yanında Guy Sigsworth, Xenomania ile birlikte "One Touch"'den beri çalışmadıkları Cameron McVey ile çalıştı. Buena'nın bir sonraki tekli olan "Ugly" için yapılan promosyona katılmasını engelleyen rahatsızlığı sonrasında, 21 Aralık 2005'te Buena'nın Sugababes'ten ayrıldığı açıklandı. Sitelerinde belirtilen açıklamaya göre, "Buena'nın kararı tamamen kişisel sebeplere dayalıydı ve Buchanan ve Range ile çok iyi birer arkadaş olmaya devam edecekti". Buchanan'ın Buena ile arkadaş kalmak istediği fakat onu hiç görmediği için bunun zor olacağını hissettiği anlaşıldı. Başlangıçtaki üyelerin arasından gruptaki yoluna devam eden tek üye olan Buchanan, Buena'nın ayrılışı üzerine şunları söyledi: "...hepimiz Mutya'yı özleyeceğiz, fakat Sugababes markalı müziğimizi ileriye götürmemiz için bize yardımcı olabilecek bir kişi için yer olduğunu zaten biliyorduk". Aralık ayının sonunda Amelle Berrabah gruba katıldı. Berrabah, grubun yönetimi tarafından seçilmişti ve "Buchanan ve Range, yolculuğun kalan kısmını paylaşacakları tek kişinin o olduğunu hemen anladılar." Berrabah, Sugababes'e katılmadan önce kız kardeşi Samiya ile beraber 'Boo2' isimli grupta bulunuyordu. "Taller in More Ways"'den çıkan üçüncü tekli, 2006 yılının başında piyasaya sürülen "Red Dress" adlı şarkının yeniden kaydedilmiş haliydi ve İngiltere tekli listesine dört numaradan girerek, grubun bu albümden art arda üçüncü kez ilk beş listesine girmesini sağladı. Berrabah üç şarkıyı yeniden kaydetti ve Buchanan ve Range ile birlikte yeni bir şarkıyı beraber yazdı ve bu şarkılar, yeniden piyasaya sürülen ve İngiltere listesinde on sekizinci sıraya ulaşan "Taller in More Ways" albümünde yer aldı. 2006 yılının başında, "Taller in More Ways" albümünün Avrupa'da bir milyondan fazla sattığının belirlenmesiyle, IFPI bir platin plak ödülü verdi. "Taller in More Ways"'den çıkan son tekli, Haziran ayında sadece İngiltere'de piyasaya sürülen ve otuz ikinci sıraya yerleşen "Follow Me Home" oldu. Sugababes, 2006'nın ortasında beşinci albümleri üzerinde çalışmaya başlamak için kayıt stüdyosuna geri döndü ve sözleşmeden kaynaklanan "" adındaki en iyi şarkılarının içinde