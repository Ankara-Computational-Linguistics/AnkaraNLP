Eray İşcan Eray İşcan (d. 19 Temmuz 1991, Zonguldak) Türk kaleci. Eray İşcan 19 Temmuz 1991 yılında Zonguldak'ın Kilimli bölgesinde doğdu. Daha önce o bölgeden Ergün Penbe çıksa da bir süre bu seviyelere çıkan bir futbolcu olmadı. Uzun boyu ve güçlü fiziğiyle dikkat çeken Eray, 2005 yılında futbola tıpkı Ergün Penbe gibi Kilimli Belediyespor altyapısında yetişti. 3 sezon burada forma giyen oyuncu, 2008 yılının Ağustos ayında, o dönem Galatasaray'ın pilot takımı olan ve 2. Lig 1. Grup'ta mücadele eden Beylerbeyi kulübü ile profesyonel sözleşmeye imza attı. Bu takımda ise 2008-09 yılları arasında yetişti. Murat Kandil yönetimindeki takımda "1" numaralı formasıyla takımın vazgeçilmezi olan Eray, ilk maçına ise İBB karşısında çıktı. Zamanında Ahmet Görkem Görk, Mehmet Eren Boyraz, Veysel Sarı gibi oyucular yetiştiren hatta zaman zaman tekrar Galatasaray altyapısında yollayan Beylerbeyi, 2008-09 sezonu ara transfer dönemindeyse o sezon Deplasmanlı Süper Gençler Ligi'nde 15 maça çıkan Eray'ı Galatasaray U-18 takımına yolladı. Sezonun 2. yarısını Galatasaray'da geçiren Eray, teknik direktör Michael Skibbe'nin talebi doğrultusunda, Galatasaray (futbol takımı)'nın Antalya'daki devre arası kampının kadrosuna Morgan De Sanctis, Aykut Erçetin ve Orkun Usak'ın arkasında, dördüncü kaleci olarak dahil edildi. Ancak daha sonra Galatasaray U-18 takımına yollandı. Mertan Caner Öztürk ve Emre Yüksektepe gibi isimleri bulunduran Recep Yazıcı'nın kadrosunda şans buldu. Eray İşcan, buradaki ilk maçını 8 Şubat 2009 günü, Anadolu Üsküdar 1908 Spor DSGL takımına karşı Florya Metin Oktay Tesisleri'nde oynadı. Takımı rakibini 8-0'lık bir skorla mağlup ederken, Eray ise kalesini gole kapatıyordu. Galatasaray DSGL takımının 8-0 galibiyeti ile sona eren maçın 88. dakikasında da, kaleci olmasına rağmen bir gol kaydetti. Yeni takımıyla sezon boyunca 5 maça çıkan Eray, bu maçların 3 tanesindeyse kalesini gole kapattı. Deplasmanlı Süper Gençler Ligi uygulamasının 2009-2010 sezonunda, Bölgesel Gençlik Geliştirme Ligleri (U-18 ligi) uygulamasına, PAF Ligi uygulamasının ise A2 Ligi uygulamasına dönüştürülmesi ile birlikte, o sezon Galatasaray A2 takımı kadrosuna dahil edildi. Emirhan Ergün'ün arkasında yedek olarak beklediği bu sezonda, ikisi Türkiye Şampiyonası maçı olmak üzere toplam 10 maçta Galatasaray A2 takımı forması giydi. 2010-11 sezonuna ise Tugay Kerimoğlu yönetiminde çıkan Galatasaray'da ilk maçına Eylül 2010'de Eskişehirspor karşısında çıktı ve Anıl Dilaver, Berkin Kamil Arslan ve Mertan Caner Öztürk gibi oyuncuları bulunduran takımı 5-0 gibi farklı bir galibiyetle rakibini mağlup etti. Emirhan Ergün'ün 2010-2011 sezonunda Galatasaray (futbol takımı) kadrosuna üçüncü kaleci olarak dahil edilmesiyle birlikte, Galatasaray A2 takımı'nın birinci kalecisi konumuna gelen Eray İşcan, o sezon takımın Türkiye A2 Ligi şampiyonu olmasında büyük pay sahibi oldu. Galatasaray A2 takımıyla gösterdiği performansle beğeni toplayan Eray, 18 maçta forma giydi ve gösterdiği başarılı performansı ile profesyonel takım teknik direktörü Bülent Ünder'in raporu doğrultusunda, 2011 yılının Nisan ayında, Galatasaray (futbol takımı) kadrosuna dahil edildi. 20 Mayıs 2011 günü ise Süper Ligin 2010-2011 sezonu 34. haftasında, Ali Sami Yen Spor Kompleksi Türk Telekom Stadyumu'nda 2-0 Galatasaray galibiyeti ile sonuçlanan Galatasaray - Konyaspor maçında, kariyerinde ilk kez profesyonel takımın 18 kişilik maç kadrosunda kendine yer buldu ve Ufuk Ceylan'ın arkasında forma şansı bekledi. Fatih Terim'in 2011-2012 sezonunda Galatasaray (futbol takımı) teknik direktörlüğü görevine başlaması ile birlikte, sezon öncesi Avusturya'da yapılan hazırlık kampının kadrosunda Aykut Erçetin ve Ufuk Ceylan ile birlikte yer aldı. Ayrıca Eray, Emre Çolak ve Semih Kaya uzun süre sonra Galatasaray A2 takımında A takıma yükselen ilk oyuncular olduçar. İtalya Serie A liginin SS Lazio kulübünden transfer edilen Fernando Muslera'nın profesyonel takıma gelmesi ile birlikte, o sezon için de Galatasaray A2 takımının birinci kalecisi olarak görev aldı ve ilk resmi maçına 6 Ekim 2011'de Denizlispor karşısında çıkan Eray, toplam 26 maçta forma giydi. Bu 26 maçın ise 14 tanesinde kalesini gole kapattı. 2012-13 sezonunun başında ise Eray, Aykut Erçetin'in takımdan ayrılmasının ardından takımın 3.kalecisi oldu. Aykut Erçetin'in profesyonel takımdan ayrılması ile birlikte, teknik direktör Fatih Terim'in talebi doğrultusunda, 2012-2013 sezonu için Galatasaray (futbol takımı) kadrosuna dahil edildi. Profesyonel takım kadrosunda yer aldığı dönemde yaşadığı ilk şampiyonluk, 12 Ağustos 2012 tarihinde Erzurum Kazım Karabekir Stadyumu'nda Fenerbahçe ile oynanan ve 3-2 Galatasaray galibiyeti ile sonuçlanan Türkiye Süper Kupası final maçı sonrası kazanılan şampiyonluk oldu. Futbol kariyerindeki ve Galatasaray (futbol takımı)'ndaki ilk profesyonel maç heyecanını, 27 Kasım 2012 günü Ali Sami Yen Spor Kompleksi Türk Telekom Stadyumu'nda Balıkesirspor ile oynanan ve 4-1 Galatasaray galibiyeti ile sonuçlanan Türkiye Kupası 4. tur maçının 84. dakikasında Ufuk Ceylan'ın yerine oyuna girerek yaşadı. Devre arasında Galatasaray takım bulamayan eski kalecisi Aykut Erçetin'i kadrosuna katsa da bu oyuncunun sakat olması nedeniyle Eray takımın 3.kalecisi olmaya devam etti. 19 Şubat 2013 günü, Florya Metin Oktay Tesisleri'ndeki antrenmanda sol el bileğine darbe alması sonucu sakatlanan Ufuk Ceylan'ın operasyon geçirmesi sonrası, Fernando Muslera'nın arkasında sezonun geri kalanı için, hem Süper Ligi hem de UEFA Şampiyonlar Ligi mücadelelerinde ikinci kaleci olarak tercih edildi. İlk Süper Lig maçına ise, 5 Mayıs 2013 tarihinde Ali Sami Yen Spor Kompleksi Türk Telekom Stadyumu'nda oynanan ve Galatasaray (futbol takımı)'nın, 4-2 skoru ile galip gelerek şampiyonluğunu ilan ettiği Galatasaray-Sivasspor, 2012-13 Süper Lig sezonu 32. hafta maçının 80. dakikasında Fernando Muslera'nın yerine oyuna dahil olarak çıktı. 4-1 devam eden maça 80.dakikada bir gol yese de bir de net pozisyon kurtaran Eray, 2012-2013 sezonu sonunda ise kariyerinin ilk lig şampiyonluğunu yaşadı. Eray İşcan, 2013-2014 sezonu öncesi hazırlık kampındaki SS Lazio, SSC Napoli ve Málaga CF gibi rakipler ile oynanan 8 maçın 4'ünde forma giydi. 11 Ağustos 2013 tarihinde Kayseri Kayseri Kadir Has Şehir Stadyumu'nda Fenerbahçe ile oynanan ve 1-0 Galatasaray galibiyeti ile sona eren Türkiye Süper Kupası final maçı sonrası, tıpkı bir önceki sezon olduğu gibi bir Türkiye Süper Kupası şampiyonluğunu daha yeniden yaşadı. 2013-14 sezonunun 4. haftasında ise Fernando Muslera'nın ülkesinden gelememesi nedeniyle Süper Lig'de o Antalyaspor ile karşılaşan Galatasaray'nün kalesini ilk defa ilk 11'de koruyan Eray, 20.dakikada ise Tita'nın golüne engel olamadı. Takımı maç sonunda maçta 1-1'lik skorla ayrıldı. Bu maçta degaj yaparken bacağından sakatlanan Eray, 90 dakika sahada kalsa da sonraki hafta içinde menisküsünün yırtıldığı ve birkaç hafta sahalardan uzak kalacağı açıklandı. Süper Lig'in 5 ile 9.haftaları arasında sakatlığı nedeniyle kadroya giremeyen Eray, Süper Lig'in 10.haftasında oynanan Konyaspor maçıyla birlikte sahalara döndü. Konyaspor maçıını Galatasaray 2-1 yenerken, kalecisi Fernando Muslera, Theofanis Gekas ile çarpıştığı bir pozisyon sonrası ayak parmağını kırsa da 90 dakika sahada kaldı. Bu maçtan yalnızca 4 gün sonra FC København ile karşılaşacak Galatasaray'da kaleye Ufuk Ceylan'ın geçeceği tahmin edilirken teknik direktör Roberto Mancini, Eray İşcan'ı tercih etti ve Eray ilk UEFA Şampiyonlar Ligi tecrübesini yaşadı. Maç sonunda ise Galatasaray rakibine deplasmanda 1-0 mağlup oldu. Bu maçtan 5 gün sonra ise Fenerbahçe ile karşılaşan Galatasaray'da yine kaleyi koruyan isim olan Eray, Emre Belözoğlu'nun attığı penaltıda köşeyi tahmin etse de topu kurtaramadı ve rakip 1-0 öne geçti. Daha sonra Cristian Baroni ile golü bulan Fenerbahçe, rakibini 2-0'lık skor ile mağlup ederken Eray'da o maç ile birlikte ilk derbi maçı tecrübesini yaşadı. Bu maçtan bir hafta sonra Sivasspor maçında da kaleyi koruyan Eray, kalesinde 1 gol görse de takımı 2 gol attı ve rakibini mağlup etti. Bu maçtan 4 gün sonra ise Galatasaray, UEFA Şampiyonlar Ligi kapsamında Santiago Bernabéu Stadyumunda Real Madrid CF ile karşılaştı. Bu maçta da kaleyi koruyan Eray, Gareth Bale, Angel di Maria, Alvaro Arbeloa ve Isco'nun gollerine engel olamadı ve takımı rakibine 4-1 mağlup oldu. Bu maçın ardından ise Kasımpaşa SK maçında oynayan Eray, kalesinde Sanharib Malki'nin attığı golü görse de Ryan Babel ve Ezequiel Scarione'ye birçok pozisyonda gol fırsatı vermedi ve kalesini gole kapattı. Bu maçla birlikteyse takımın as kalecisi Fernando Muslera iyileşti ve formasını tekrar sırtına geçirdi. Eray İşcan 2013-14 sezonunda 7 maça çıkarken takımı ile Türkiye Kupası şampiyonluğu ve Süper Lig 2.liği yaşamıştır. 2013-14 sezonunda yıllık olarak 12.000 Euro garanti ücret alan Eray, 2014-15 sezonunda 700.000 TL garanti ücretle 4 yıllık sözleşme imzaladı. Aynı zamanda o sezon Aykut Erçetin ve Ufuk Ceylan'ın takımdan ayrılmasıyla Eray takımın 2.kalecisi oldu. Galatasaray ile sözleşmesi bittikten sonra 8 Temmuz 2019 tarihinde Kayserispor ile 2 yıllık sözleşme imzalayan Eray İşçan, 1 hafta sonra idmanda sakatlık yaşadı. İşcan'ın kaval kemiğinin üst ucunun kırıldığı bildirildi. Kayseri ekibinden yapılan açıklamada Eray İşcan'ın 5-6 ay sahalardan uzak kalacağı belirtildi. Eray İşcan, 11 Şubat 2009 tarihinde Finlandiya ile Beylerbeyi 75. Yıl Stadı'nda oynanan ve Türkiye'nin 3-0 galip geldiği özel maçta Türkiye 18 yaş altı millî futbol takımı forması giyerek ilk kez millî oldu. U-18 millî takımının yanı sıra, U-19 ve U-21 millî takımlarının formalarını da giydi. Baştan çıkarma Baştan çıkarma deyimi, Türk Dil Kurumu’nun büyük sözlüğünde "kötü yola sürüklemek, doğru yoldan saptırmak" olarak geçmekle birlikte, günlük kullanımda "çeşitli oyunlarla karşı cinsten birinin yoğun ilgisini kazanmak" anlamını taşır. Baştan çıkarma sanatının kökenleri çok eskilere dayanır. Modern tarihteki ilk mihenktaşı olarak gösterilen Don Juan, hikâyesi defalarca farklı yazarlar tarafından anlatılmış efsanevi ve kurgusal bir karakterdir. Bilindiği kadarıyla Don Juan'ın ilk kayıtlı hikâyesi Tirso de Molina'nın yazdığı "El burlador de Sevilla y convidado de piedra" (Sevil Aldatıcısı ve Taştan Misafir)'dir. Bu hikâyede Don Juan kadınları baştan çıkaran, evlilik vadederek kandıran, pişmanlık duymayan bir zampara olarak resmedilmiştir. Don Juan ismi mecazi olarak "zampara" anlamında kullanılır. Aynı şekilde kullanılan bir diğer isim de Casanova’dır. Giacomo Giralomo Casanova, 1725 - 1798 yılları arasında yaşamış gerçek bir insandır. Ayrıca Don Juan’a tamamen zıt olarak Casanova, ilişkiye girdiği kadınları gerçekten çok severdi ve çoğu zaman sonrasında onlarla arkadaş kalırdı. Bir aşık olarak Casanova'nın başarılı olmasının ardındaki neden, kendi zevkine düşkün olduğu kadar karşı cinsin de kendisinden keyif alması için özen göstermesidir. Casanova ayartılmaktan hoşlanırdı ve kendisini kadınların arzu objesi olarak görmeyi severdi. Bu özellikleri nedeniyle Giacomo Giralomo Casanova, dünya çapında tanınan ve kadınların gönüllerini fethetmedeki becerisiyle tarihe geçmiş bir insandır. 1994 yılında, o zamanlar Jeffries’in öğrencisi olan Lewis De Payne alt.seduction.fast (kısaca ASF) adıyla bir habergrubu (newsgroup) oluşturdu. Bu oluşum kısa zamanda başka inernet tartışma forumlarının, email listelerinin, blogların ve baştan çıkarma tekniklerinin paylaşıldığı sitelerin ortaya çıkmasına yol açtı. Farklı yöntem ve yaklaşımlarla başka baştan çıkarma eğitmenleri ortaya çıktı ve topluluklarında "baştan çıkarma gurusu" ya da kısaca "guru" olarak tanındılar. Bu yeni eğitmenler arasında en kayda değer ikisi Mystery adıyla bilinen Erik von Markovik ve David DeAngelo olarak tanınan Eben Pagan’dır. David ve Cliffslist.com’un kurucusu Cliff, baştan çıkarma camiasında en bağımsız görünenlerdir. David başlangıcını Cliff’in Listesi’ne bir mesaj yazarak yaptı. Mystery, sahne performansında kullanılan birçok sosyal beceriyi baştan çıkarma sanatına uyarlayarak Mystery Metodu’nu yaratan bir sahne sihirbazdır. Baştan çıkarma camiasında kullanılan pek çok terim onun sayesinde sahne performansı jargonundan alınmıştır. Ross Jeffries’in eski bir öğrencisi olan David DeAngelo, ""Cocky and Funny"" (kendini beğenmiş ve eğlenceli) adlı tekniğiyle bilinir. Günümüzde baştan çıkarma sanatı, gurular ve topluluklardan oluşan sistemli ve uygulamalı eğitimlerin konusu haline gelmiştir. Bu yaklaşımın başlangıcı Eric Weber’in 1970 tarihli kitabı "How to Pick Up Girls" (Nasıl Kız Tavlanır) kitabına dayanır ("pick up" ifadesi bar ya da benzeri halka açık bir ortamda tamamen yabancı bir kızı beraberinizde gelmesi için ikna etmek anlamını taşıyor). 1980lerde Kaliforniya’da iki "self-help" (kişisel gelişimde kendi kendine yardım) gurusu, çekici bayanlarla tanışma konusunda kendi tavsiyelerini pazarlamaya başladılar. Bunlardan biri olan ve 'Steel Balls' ('Çelik Toplar' anlamına geliyor) adıyla tanınan R. Don Steele, 35 yaş üstü erkeklerin genç kadınlarla tanışmaları konusuna odaklandı. Diğeri, Ross Jeffries, ""Speed Seduction"" (Hızlı Baştan Çıkarma, kısaca SS) adı altında, bir grup Nöro-Linguistik Programlama (NLP) tekniğini piyasaya arz etti. 2005 yılında, Style takma adıyla tanınan Neil Strauss, "The Game: Penetrating the Secret Society of Pickup Artists" (Oyun: Baştan Çıkarma Sanatçılarının Gizli Toplumuna Giriş) kitabıyla baştan çıkarma camiasını gözler önüne serdi. "The Game", New York Times’ın en çok satanlar listesi’ne girdi, tavlama ve baştan çıkarma konularının daha geniş kitlelere yayılmasını sağladı ve standart yaklaşımları kullanan baştan çıkarma uygulamacılarının yakalanma ihtimalini artırdı. 2007 Ağustosunda, Mystery, eski öğrencileri Matador ve J-Dog ile birlikte Amerikadaki bir kablolu televizyon kanalında ""The Pick Up Artist"" (Baştan Çıkarma Sanatçısı) adıyla program yapmaya başladı. Mystery’nin ortağı olan Nick Savoy (gerçek adı Nick Benedict) da programa katılacaktı, ama Mystery ile aralarındaki ihtilaf nedeniyle programın hazırlanmasına danışman olarak dışarıdan destek vermekle yetinmek zorunda kaldı. Bu arada, Scot McKay, David Shade ve Adam Lyons gibi diğer bazı eğitmenler, temelde tekeşliliği destekleyen yaklaşımları savundular. Onlara göre bir erkek birden fazla kadınla tanışıp çıkabilir, fakat hedef uzun vadeli ilişki kurabilecekleri kişiyi bulmak olmalıdır. Tüm bu oluşumlar ağırlıklı olarak Amerika ve İngiltere gibi ülkelerde yer almakla birlikte, başka ülkelerden bu eğitimlere katılan ve geri döndüklerinde kendi anavatanlarında eğitmen olarak baştan çıkarma sanatını yayanlar sayesinde hemen her ülkede bu taktik ve yaklaşımlar yayıldı. 2009-10 Serie A Serie A TIM (Telecom Italia Mobile) 2009-2010, İtalya'daki en üst kademe futbol ligi olan Serie A'nın 78. sezonu. 2009-10 sezonunda mücadele eden 20 kulüp şunlardır: Asım Türeli Asım Türeli (1893 - 30 Kasım 1973, Ankara, Türk bürokrat. 1926 - 1932 yılları arasında Zara kaymakamlığı, 1939-1941 yılları arasında Elazığ, 1941-1942 yılları arasında Erzurum, 1943-1945 yılları arasında Bitlis, 1946-1947 yılları arasında Diyarbakır ve 1947-1950 yılları arasında Isparta valilikleri yaptı. 30 Kasım 1973'te Ankara'da vefat eden Türeli, Cebeci Asri Mezarlığı'na defnedildi. Kum (anlam ayrımı) K覺z tavlama sanat覺 (anlam ayr覺m覺) Kız Tavlama Sanatı şu anlama galebilir: FÄ±rat (karakter) Fırat, Uğur Gürsoy tarafından yaratılmış ve hâlâ Uykusuz adlı mizah dergisinde yayımlanmaya devam edilen bir karikatür kahramanıdır. Karakter gerçek hayattan örneklerle sentezlenmiştir. Genel karakter özellikle de günümüz çocuklarını andırır. Karikatürlerde yetişkinlerin sadece bacakları görünür. Fırat; yaramaz, televizyon kurdu bir çocuktur. Yaklaşık 4-5 yaşlarındadır. Yaşına rağmen fiziksel olarak yaşıtlarından çok küçüktür, kumandayı iki eliyle tutmaktadır, telefon ahizesiyle hemen hemen aynı boydadır. Annesi "Gülsüm" ile sürekli çatışır. Şabaniye en sevdiği filmdir. Genellikle izlediği filmlere "Komedi Şakası Filmi" der. "Yek yeaa", "eneee", "yaaaa", "allam yareppim", "sıçbok", "süpaneke dinimiz amin", "bana 100 puan, herkese 0 puan", "komedi şakası filmi", "hayaletli adam", "herkesi ben yendim", "en birinci ben oldum", "uzay işemesi", "burası benim evimmiş" gibi sözleri en bilinen sözleridir. Fırat: Ana karakterdir. Çok küçük olduğundan annesi ona "nohuttan oğlan" der. Her alanda kendini birinci görür. Televizyon filmlerine, özellikle Kemal Sunal'ın ünlü Şabaniye ve Tosun Paşa filmlerine bayılır. Kendince yarattığı tuhaf oyunlarda "birincilik teli" birinciliği almışlığı vardır. Canı sıkıldığında "Hayaletli Adam" dediği hayali arkadaşıyla konuşur. Çok çabuk sinirlenir. İnatçı bir çocuktur. Banyo yapmayı hiç sevmez. Çoğu bölümde annesinden tokat yer. Gülsüm: Fırat'ın annesidir. Fırat gibi çok çabuk sinirlenir. Bir kez bile yüzü görünmemiştir, sadece bacakları görünür. Fırat'a sinirlendiği zaman tokat atar. Tahsin: Fıratlar'ın alt komşusudur. Fırat'ın oyun arkadaşıdır ve yine Fırat gibi kendini birinci görmektedir. Bahattin: Fırat'ın üst mahalleden arkadaşıdır. Serseri bir tipi vardır. Kulak arkasında sigarayla dolaşır. Yetişkin erkek ayakkabısı giyer. Fırat'ı sigaraya alıştırma girişimleri olmuştur. Bazı bölümlerde çalıştığı görülmektedir. Mahallesinde lakabı "Sümüklü Bahattin"dir. Abisinin askerden taramalı tüfek getirmesi ve aşık olduğu kızı kaçırmak en büyük hayallerindendir. Köksal: Fırat'ın sadece bir bölümde çizilmiş olan kuzenidir. Çok iridir ve güreşmeyi sever. Hakan: Fırat'ın arkadaşıdır. Güngör: Fırat'ın oturduğu apartmanın altındaki berberdir. Hayaletli Adam: Fırat'ın kafasında yarattığı hayali arkadaşıdır. Fırat, hayaletli adamla konuşur ama çoğu zaman pek ciddiye almaz. Melis: Fırat'ın komşusudur. Annesi ile Fırat'ın annesi pek yakındır. Çok bilmiştir. Fırat'la sevgili oldukları söz konusudur. Ilgın: Fırat'ın komşusu Bahattin'in sevdiği kızdır. Genel olarak camdan bakar. TÃ¼rksat 4A Türksat 4A, yapımında Türk teknik elemanlarının da yer aldığı, 14 Şubat 2014 tarihinde saat 23.09'da fırlatılan haberleşme uydusudur . Uydu, Japon Mitsubishi Electric firmasının geliştirdiği DS2000 platformu üzerinde inşa edildi. Türksat 4A, Kazakistan'da bulunan Baykonur Uzay Üssü'nden Proton taşıyıcı roketiyle fırlatılmıştır. Yaklaşık 4 ay boyunca 50° doğu yörüngesinde test işlemleri yapılmıştır. 9 Haziran 2014 tarihinde test yörüngesinden ayrılıp görev yapması planlanan 42° doğu yörüngesine yerleşmiştir. Haziran 2014 sonu itibarıyla hizmet vermeye başlamıştır. 15 Temmuz 2014 tarihinde yapılması planlanan kanal geçişleri, yayıncı kuruluşlar ve Ramazan ayı nedeni ile izleyicilerden gelen yoğun talep üzerine ileri bir tarihe ertelenmiştir. Türksat 4A’ya geçiş yapacak olan televizyon ve radyo yayınlarının frekans değişiklikleri, 17 Eylül 2014 tarihini 18 Eylül 2014 tarihine bağlayan gece yarısı yapılmıştır. III. Theodosios III. Theodosios (Yunanca: Θεοδόσιος Γ), Mayıs 715 - 25 Mart 717 döneminde hüküm süren Bizans imparatoru. Theodosios bir maliye memuru ve vergi toplama idarecisi idi ve 715'te Opsikion Theması'nın güneylerinde vergi toplama ile görevlendirilmişti. İmparator II. Anastasios'un emri ile Rodos'a hücum eden Bizans donamasında bulunan Opsikion Theması askerleri kendilerinin gayretiyle bir askeri darbe ile tahta geçirdikleri II. Anastasios idaresinden hoşnutsuzdular. Bundan dolayı seferden dönerken isyan ettiler ve sefer komutanı Amiral İoannis'i döverek öldürdüler. Bu isyanı idare edenler kendilerine yeni bir imparator adayı olarak Theodosios'u seçtiler. Bazı tarihçilere göre Theodosios eski imparator III. Tiberios'un oğlu idi. Fakat birçok eski ve yeni Bizans tarihçisi Theodesios'un seçimini çok anlaşılmaz ve nedeni bilinmez bir tarihî gerçek olarak ifade etmektedirler. Zamanının tarihçisi "Günah Çıkartıcı Theofanis"in anlatığına göre, Theodosios kendisinin isyancılar tarafından imparator olarak ilan edileceğinden haberdar değildi. Haberi alınca kaçıp Adramytteion (günümüzde Edremit) civarında bulunan ormanlarda saklanmayı denedi. Ama askerler tarafından bulunarak kılıç tehdidi altında Mayıs 715de imparator ilan edildi. İsyancılar Konstantinopolis'i 6 ay süren bir kuşatmaya aldılar ve merkezi güçler ile isyancılar arasında devamlı bir mücadele başladı. İmparator Anastasios İznik'e kaçtı. Ama bir iç savaş şeklini alan bu mücadele Konstantinopolis Ortodoks Patriği I. Germanus aracılığı sonucunda II. Anastasios'un tahtından III. Theodesios lehine feragat etmesi ile sona erdi. İmparator olan III. Theodosios Bizans tarihinde az bulunur bir makul davranışla Anastasios'un Selanik'te bir manastırda keşiş olarak gönderilmesini onayladı. Theodosios'un saltanatı 1 yıl 10 ay olarak çok kısa sürdü ve bu kısa saltanat hakkında günümüzde elimize geçen bilgiler çok azdır. Önceki imparatorun beklediği gibi Theodosios imparator olur olmaz yazın Emevi Arap ordusu Anadolu'nun çok içlerine sarkarak talan akınlarına başladılar. 716'de biri Emevi Halifesi'nin kardeşi Maslama komutasında diğeri Süleyman adlı bir general komutasında iki büyük Emevi Arap ordusu iki koldan Anadolu sınırlarına girdi. Maslama ordusunun ilk hedefi Anadolu'da en büyük Bizans şehri olan ve Anatolikon Theması merkezi olan Amorium kenti idi. Bu thema'yı korumak için daha önceki imparator Anastasios en ünlü komutanı Leon İsauryalı'yı themaya "Stratigos" (askeri vali) olarak seçmişti. Bu karadan akını sırasında Emevi donanması da Bizans sahillerine hücumlar yaptı. Theodosios hem Balkanlardan gelecek bir ekstra hücumu önlemek ve hem askerî destek almak için Bulgarlara büyük tavizler vererek Bulgar Kralı ile bir antlaşma yaptı. Bu antlaşma ile Bulgar Kralı bir Arap istilası karşında Bizans'a askerî destek verecekti. Bu antlaşma Theodosios tahttan ayrıldıktan sonra 719'da "İkinci Arap Konstantinopolis Kuşatması"'nın ortadan kaldırılması için verilen Bulgar askerî desteğine bir neden oldu. 716 yılında gelen Emevi hücumunun iki kolu Amorium önünde birleşti. Ama bu şehirde bulunan Stratigos General Leon İsauryalı Arap orduları komutanları ile müzakerelere girişti. 716 sonlarında Arap orduları yine eski sınırın gerisine çekildiler. 717 başlarında Anatolikon Theması "Stratigos"u olan ve Arapların çekilmesini sağladığı için halk arasında büyük ün yapmış olan General Leon İsauryalı III. Theodosios'a karşı isyan etti; askerleri tarafından imparator ilan edildi ve Konstantinopolis'e karşı yürüyüşe geçti. Armeniakon Theması "Stratigos"u olan Artabasdos ile kızını ona vermek ve ona en yüksek askeri rütbe olan ""Kuropalatis"" rütbesi verme vaadiyle, anlaşmış ve onun askerleri de ordusuna eklenmişti. Thodosius bu orduya karşı koymak için toplanabilen küçük bir orduyu oğlu komutasında gönderdiyse de bu ordu Leon'a Nicomedia'da (İzmit) yenik düşüp Theodosios'un oğlu ve ailesi esir olarak ellerine geçti. Leon, Kontantinopolis surlarının savunma önemini bildiği için Patrik ve Bizans Senatosu üyeleri ile konuşmalara başladı. Bütün Bizanslılar o yıl yazında Emevi Arapların tekrar hucuma geçeceklerini bildikleri için bu tehdit altında bir iç savaş yapılmasının aleyhindeydiler. Leon, Theodosios'un ve oğlunun hayatlarına hiçbir zarar gelmeyeceğini resmen garanti etti. Böylece 25 Mart 717'de Theodosios tahtından Leon lehine feragat etti. Theodosios ve oğlu keşiş olarak Efes'te bir manastıra çekildiler. Theodosios'nun ne zaman öldüğü bilinmemektedir. 729'da Theodosios'un Efes Baspiskoposu olduğu sanılmaktaydı; ama yeni tarihi araştırmalar Efes Başpiskoposu'nun Theodosios'un oğlu olduğunu kabul etmektedirler. Her kim olursa olsun bu Theodosios adlı Efes Başpiskoposu 24 Temmuz 754 tarihinde toplanan ikonoklast "Hieria Konsili"'ne katılmıştır. III. Theodosius'un evlenmiş olduğu bilinmektedir ama karısının ismi kaybolmuştur. Bir oğulları olduğu bilinmektedir. Theodosios ve oğlu Efes'te manastıra çekilmişlerdir. Oğlunun da keşişlik isminin Theodosios olduğu bilinmektedir. Bekir Ã‡obanzade Çobanzade 1893 senesinde Kırım’ın Karasubazar şehrinde doğdu. İlk ve orta tahsilini Karasubazar’daki rüşdiye mektebinde aldı. 1909 senesinde İstanbul’a gelip, Sultani’ye (Galatasaray Lisesi) girdi. İstanbul’da Kırım Tatar Talebe Cemiyeti adlı siyasi cemiyete üye oldu. 1914 yılında I. Dünya Savaşı başlaması sebebiyle, Kırım’a geri döndü. 1915 senesinde Odessa’da Rusça tahsiline başladı, 1916 senesinde ise Budapeşte Üniversitesi Doğu Dilleri Bölümüne girdi. Üniversite öğrenimi esnasında XII. Yüzyıldan kalma Kodeks Kumanikus adlı eser üzerinde çalışarak, 1919 senesinde doktor unvanı alarak üniversiteden mezun oldu. Budapeşte ve Lozan üniversitelerinde çalıştı. 1920 senesi Eylül ayında Kırım’a geri döndü. Totayköy'deki pedagoji teknik okulunda hocalığa, 1922 senesinde ise Kırım Üniversitesi'nin Doğu Dilleri Bölümünde çalışmaya başladı. 1924 senesinden, Sovyet rejimi tarafından takip altına alınmasına kadar Bakü’de, Azerbaycan Üniversitesinde çalıştı. Devrinin saygın Türkologlarından olarak, birçok ilmi makale ve kitaba imza attı. “Anañ qayda?” (Annen Nerde?) adlı ilk şiiri 1913 senesi İstanbul’da yayınlanan “Yaş tatar yazıları” (Genç Tatar Yazıları) mecmuasında yayınlandı. Birçok şiiri 1928 senesinde Akmescit’te basılan “Boran” adlı kitabında, 1935 senesinde Romanya'da çıkan “Kırım şiirleri” antolojisinde, 1955 senesinde İstanbul’da Battal Taymaz tarafından hazırlanan “Kırımlı Bekir Çobanzadenin Şiirleri” kitabında, 1971 senesinde Taşkent’te basılan “Şiirler” kitabında yayınlandı. Budapeşte’de öğrenimi esnasında kaleme aldığı “Kaval Sesleri” adlı elyazması son yıllarda Türkiye’de neşredildi. 28 Ocak 1937’de Kislovodsk şehrinde hapse atıldı. 12 Ekim 1937'de mahkemesi oldu ve ertesi gün kurşuna dizilerek idam edildi. KavakkÃ¶y, Darende Kavak, Malatya'nın Darende ilçesine bağlı bir mahalledir. Valladolid Konseyi Valladolid Konseyi (1550-1551), Yeni Dünya’daki kölelere muameleyle ilgili İspanya kralı V. Carlos tarafından Valladolid'de toplanmıştır. Amerika kıtasındaki fetihlerle ilgili iki farklı görüş burada tartışılmıştır. Salamanca Üniversitesi ekolünden gelen hümanist Dominiken rahibi ve Chiapas Piskoposu Bartolome de las Casas, İspanya’nın Amerika’da uyguladığı Encomienda sistemiyle yerlilere yapılan barbarlığı ifşa etmek için yıllar boyu uğraşmıştı. Bu çalışmalarının sonucu olarak 1542 yılında Amerika Kanunu yürürlüğe girecek ve encomienda sistemi en azından kâğıt üzerinde geçerliliğini yitirecektir. Yerel Amerikalılara insani muamele ve köleliğin kaldırılması 1537 yılındaki Papa direktifiyle sağlanmış olsa da Amerika kıtasında uygulamalar aynen devam etmiştir. Las Casas ve izleyicileri tarafından gelen baskılar sonucu İspanya kralı V. Carlos yerel halka yönelik baskıların sona ermesini emredecek ve konuyla ilgili bir konseyin toplanmasına karar verecektir. Las Casas’ın fikirleri Amerika’daki encomienda sahibi İspanyolları kontrol etmek isteyen krallıkta ve kilisede yandaş bulacak, karşı fikri savunan Dominiken rahibi Juan Ginés de Sepúlveda ise Amerika’daki yeni nesil sömürgeci askerler ve toprak sahiplerince desteklenecektir. Las Casas, yerli Amerikalıların doğuştan özgür olduklarını belirterek Katolik inancına göre diğer insanlarla eşit muamele haklarının olduğunu savunuyordu. Bu fikre karşı olarak Sepúlveda, yerel Amerikalıların doğuştan köle olduğunu iddia ederek, onların köle yapılmasının Katolik teolojisi ve doğaya uygun olduğunu öne sürüyordu. Las Casas konumunu yaşanan deneyimlere dayandırarak savunmaya çalışsa da Encomienda sisteminin tartışılması daha teorik boyutlarda olacaktır. Sepúlveda daha laik bir yaklaşım izleyecek, fikirlerini Aristo’ya dayandıracaktır. Yerel Amerikalıların doğuştan kölelik için dünyaya geldiklerini iddia edecektir. Buna itiraz eden Las Casas, Aristo’nun barbar ve köle tanımlarının yerel Amerikalılara uygun düşmediğini, bu insanların akıllı olduklarını ve baskı altında olmaksızın akıl yoluyla Hristiyanlığa kazanılabileceğini öne sürdü. Tartışmadan sonra hem Las Casas hem de Sepúlveda tartışmayı kendisinin kazandığını iddia etse de kimin kazandığına dair yazılı bir kaynak bulunmamaktadır. İki tarafın da istediği olmayacaktır; ne Las Casas’ın arzu ettiği gibi fetih savaşları son bulacak ne de Sepúlveda’nın istediği gibi Encomienda sistemi değişmeden kalacaktır. Tartışma sonunda Encomienda sistemi değiştirilse de sonuçta Amerika’daki kölelere muamelede hiçbir değişiklik olmayacaktır. Unutulmaması gereken esas nokta iki tarafın da Amerika’daki İspanyol egemenliğini sorgulamamasıdır. İspanyol hanedanının amacı iktidarın önemli bir bileşeni olan kilisedeki hümanist bir akımı karşısına almaksızın kurulu sömürge düzenini sürdürmektir. Ayrıca yerlilere insani davranma fikirlerinin ardında yatan niyet, Amerika’da kurulan ekonomik sistemin sürdürülebilirliğini ve işgücünün devamlılığını sağlama arzusuna dayanır. Multi Theft Auto Multi Theft Auto (MTA), için çıkarılmış bir çok oyunculu oyun istemcisidir. Bu yazılım ile oyuncuların kurduğu sunucularda birçok türde (Yarış, freeroam, deathmatch, roleplay) başka online oyuncularla birlikte oynanabilir. Holhol Holhol, Cibuti'nin, Ali Sabieh Bölgesi'nde bulunan bir şehirdir. Bölgenin başkenti Ali Sabieh'ten sonra en büyük ikinci şehirdir. 2007 - 2008 Cibuti nüfus sayımlarına göre, 3,519 kişiliik nüfusa sahiptir. Rakımı, 447 metre'dir. (1,467 fit) Doğu Afrika Zaman Dilimi 'nin UTC +3 formatında bulunur. Koordinatları ise, 11°, 19' K 42°, 56' D 'dur. Holhol Addis Ababa - Cibuti (Başkent) Trenyolu üzerinde bulunur. Trenyoluyla başkente gidilebilirken, N5 ve N2 Karayolları'yla da gidilebilir. Holhol Tren İstasyonu şehrin merkezinde bulunur. Randa Randa Cibuti'nin Tadjourah Bölgesi'nde bir şehirdir. Şehir, N9 Karayolu'nun çevresine kurulmuştur. Dorra Ben 10: Zamana Karşı Yarış Ben 10 Zamana Karşı Yarış 2007 Amerikan yapımı bilimkurgu filmi. Film Cartoon Network Kanalında Yayınlanan Ben 10 çizgi filminin film versiyonudur. Filmin yönetmenliğini ve senaryosunu Alex Winter Yapmıştır. Ben, Gwen ve Büyükbaba Max yaratıklara karşı savaşla dolu yaşamlarını arkada bırakıp, can sıkıcı ev ve okul hayatlarına geri dönerler. Fakat Ben’in başka bir galaksiden olan baş düşmanı Eon, Omnitrix’i ele geçirip dünyayı yok etmek için gelir. Evdeki işler çok heyecanlı bir hale dönüşmek üzeredir. Film ilk olarak 31 Aralık 2009 tarihinde TNT TV'de yayınlanmıştır.Arddından Tiglon video sektörü tarafından çıkartılmıştır. Filmde Oyuncular ve Canlandırdıgı Karakterler Ben 10'in 2. Filmi İse Ben 10 Alien Swarm'dır film 25 Kasım 2009'da Cartoon Networkte Yayınlandı. Türkiye'de ise 23 Nisan 2010 Ulusal Egemenlik ve Çocuk Bayramı Dolayısıyla Saat: 14:00'da Cartoon Network Türkiye'de Yayınlanmıştır. Örümcek Kadının Öpücüğü (film) Örümcek Kadının Öpücüğü, 1985 Brezilya - ABD ortak yapımı dramatik filmdir. Özgün adı Kiss of the Spider Woman olan filmin Portekizce adı O Beijo da Mulher Aranha dır. "Cinema Novo" akımının önemli temsilcisi, Arjantin doğumlu Brezilyalı sinemacı Hector Babenco'nun yönettiği filmin senaryosunu Leonard Schrader, Arjantinli yazar Manuel Puig'in 1976'da yayımladığı aynı adlı romandan uyarlayıp yazmıştır ("Özgün İspanyolca adı El beso de la mujer araña"). Manuel Puig'in romanı Türkiye'de ilk kez 1986'da "Öykü Yayın" tarafından Nihal Yeğinobalı'nın çevirisiyle yayımlanmıştı. Can Yayınları 1990'da romanın yeni baskısını yaptı (ISBN 978-975-510-218-4). Başrollerinde William Hurt ve Raul Julia'nın oynadıkları filmin çekimleri Brezilya'nın São Paulo kentinde gerçekleştirilmiştir. Filmde askeri diktatörlük rejiminin hüküm sürdüğü yıllarda (1970'li yıllar) Brezilya'da aynı dar ve iğrenç hapishane hücresini paylaşan militan bir solcu eylemciyle (Raul Julia), apolitik gibi gözüken romantik travesti/eşçinselin (William Hurt) dokunaklı ilişkileri anlatılır. Başlangıçta hiçbir ortak noktaları yokmuş gibi gözüken ayrı dünyalara ait bu iki insanın nezdinde işkence ve baskının hüküm sürdüğü bu Faşist Güney Amerika ülkesinin bir portresi çizilirken, kaba güç ve baskı, itaat, erkeklik, kadınlık, ruh, bilinç gibi birçok zıt kavram masaya yatırılır. Sonradan Tony ödüllü bir Broadway müzikaline de uyarlanan bu filmin ilk gösteriminin yapıldığı Cannes Film Festivali'nde William Hurt "En İyi Erkek Oyuncu" ödülünü aldı. Hurt aynı kategoride Oscar, BAFTA ve David di Donatello ödüllerini de aldı. Zaten filmin çeşitli yarışma ve festivallerde aldığı 10 ödülün çoğu William Hurt'e verildi. Örümcek Kadının Öpücüğü En İyi Film Akademi Ödülü'ne de aday gösterilmişti. Böylelikle bu ödüle aday gösterilen ilk 'bağımsız' film olma unvanını da kazanmış oldu. Film 1970'li yıllarda askeri rejimle yönetilen Brezilya'da bir hapishane hücresinde başlar. İşkence ve kötü muamelenin diz boyu olduğu bu kalabalık cezaevinin bir hücresinde sadece iki mahkûm vardır. Bunlardan birisi Marksist bir gazeteci olan Valentin Arregui (Raúl Juliá)'dir. Valentin, 'eski tüfek' bir devrimciye pasaport temin ederken yakalanmış ama dava arkadaşlarını ele vermemiştir. Bu nedenle sık aralıklarla işkenceye tabi tutulur. Hücredeki diğer mahkûm ise bir erkek çocuğuna tacizde bulunduğu için 8 yıla hüküm giymiş bir eşcincel olan Luis Molina (William Hurt)'dır. Kadınsı giyim tarzı ve davranışları olan Molina erkeklere (bu arada hücre arkadaşına da) olan aşırı cinsel ilgisini hiç saklamaz. Bu nedenle başlarda Valentin ve Molina'nın yıldızları pek barışmaz. Ama Molina Valentin'e karşı her zaman şefkatli ve sevecendir. Politikayla pek ilgisi olmayan Molina sürekli olarak önceden seyretmiş olduğu bir sinema filmini anlatır. Bu eski bir Nazi propaganda filmidir ve Alman işgali yıllarında Paris'te geçmektedir. Olayların Leni adında bir şarkıcı kadın (Sonia Braga), Alman istihbarat komutanı (Herson Capri) ve Fransız direnişçilerin etrafında geliştiği bu filmde Naziler haklı gösterilir ve Fransız şarkıcı kadın Alman komutana yardım eder. Molina filmi anlatırken kendisini Leni ile özdeşleştirmektedir. Molina'nın fantezisi tarzında nakledilen bu 'film içinde film' sahneleri perdeye sepya rengine yakın renklerde aktarılır. Molina'nın biteviye bir şekilde bu filmi anlatması başlarda Valentin'in canını sıkar. Ama sonradan buna alışır ve hikâyeyi Molina'dan anlatmasını o ister. Filmin ilerleyen dakikalarında Molina'nın hapishane yönetimiyle işbirliği içinde olduğu anlaşılır. Erken şartlı tahliye karşılığında Valentin'in ağzından laf almakla görevlendirilmiştir. Zaten aşırı kalabalık cezaevinin bu hücresinin sadece iki mahkûm tarafından paylaşılmasının nedeni de anlaşılmıştır. Molina cezaevi yönetiminden temin ettiği yiyecek içeceği annesinden gelmiş gibi göstererek Valentin'le paylaşır. Giderek Valentin'in güvenini ve sempatisini kazanır. Ve sonunda Valentin dışarıdaki bağlantısının telefon numarasını Molina'ya söyler. Molina şartlı tahliye edilir ama numarayı müdüre vermez. Bu bir şeyi değiştirmeyecektir, çünkü ona inanmayan gizli polis onu dışarıda adım adım takip edecektir. Molina telefon numarasını arar, Valentin'in kız arkadaşıyla buluşacaktır. Ancak bir taksinin içerisinde buluşma yerine gelen kız, polisleri görünce Molina'yı öldürür. Bu sırada Valentin da cezaevinde gördüğü ağır işkence sonucunda ölür. Örümcek Kadının Öpücüğü (anlam ayrımı) Örümcek Kadının Öpücüğü (Kiss of the Spider Woman) şu anlamlara gelebilir Samet Kuşçu Samet Kuşçu (d. 1918, Antakya - ö. 16 Ekim 2004, Antakya). Türk asker ve eğitimci. 1958 yılında hükümete karşı askeri bir darbe girişimi olduğunu ortaya çıkaran Dokuz Subay Olayı'nın önemli aktörü. 1918’de toprak ağası bir babanın oğlu olarak Antakya’da doğmuş, 1938’de Kuleli Askeri Lisesi’ni birincilikle bitirerek subay kariyerine başlamıştır. 1949’da Harp Akademisi’nden Kurmay Yüzbaşı olarak mezun olmuştur. 1949-1953 arasında Genelkurmay İstihbarat Başkanlığı Dış Şube Protokol Müdürlüğü, 1954-1956 arasında Paris’te NATO Başkumandanlık Karargahı’nda İstihbarat Dairesi Şube Müdürlüğü yapmıştır. 1958’de Milli Savunma Bakanlığı İstanbul Temsil Bürosu Başkanlığını yürütürken Dokuz Subay Olayı patlak vermiştir. Yarbay Faruk Güventürk’ün önderlik ettiği ve Adnan Menderes Hükümetini yıkmayı planlayan bir cuntaya katılan Samet Kuşçu, bir süre sonra darbe planlarını Hükümete ihbar etmiş ve dokuz subay yargılanmıştır. Yargılanan cuntacı subaylardan sekizi beraat ederken, darbe girişimini ortaya çıkaran Samet Kuşçu “orduyu isyana teşvik” suçuyla mahkûm edilerek hapse konmuş ve ordudan ihraç edilmiştir. 27 Mayıs 1960 darbesi yapıldığında Kuşçu’nun isimlerini verdiği askerlerin gerçekten de siyasal faaliyetler içinde oldukları ortaya çıkmıştır. Kuşçu darbe sonrasında serbest bırakılmış, memleketi Hatay’a dönerek eğitim alanında çalışmaya karar vermiş ve Atatürk ile Ata kolejlerini kurmuştur. Haklarının iadesi ve devlet memurluğuna dönebilmek için dava açan Kuşçu bu davayı kazanmış ve Toprak Mahsulleri Ofisi Savunma Bölümünde memur olarak çalışmaya başlamıştır. 1984’te Toprak Mahsulleri Ofisi’nden emekli olmuş, 16 Ekim 2004’te Antakya’da vefat etmiştir. Deli Deli Olma Deli Deli Olma, 2009 yılında çekilen Tarık Akan ve Şerif Sezer'in başrol oynadığı bir filmdir. Çekimleri Kars'ta yapılmıştır. Ayrıca Tarık Akan'ın oynadığı son filmdir. Konu genel olarak Tarık Akan tarafından canlandırılan Mişka ekseninde şekillenmektedir. Mişka 93 Harbi sonrası Çar tarafından Doğu Anadolu'ya zorla göç ettirilen Malakanlar'dandır. Filmin başında son akrabasının ölmesiyle köydeki Malakanların sonuncusu olur. Filmde bölgede kullanılagelen Türkçe ağzı uygulanmıştır. Sally Hawkins Sally Cecilia Hawkins (doğum 27 Nisan 1976) İngiliz oyuncu. 2008 yapımı "Happy-Go-Lucky" filminde canlandırdığı Poppy karakteri ile En İyi Kadın Oyuncu - Müzikal veya Komedi dalında Altın Küre almıştır. "Vera Drake" (2004) filmindeki Susan, BBC dizisi "Fingersmith" (2005) Sue Trinder, ve "Persuasion" (2007) filmindeki Anne rolleri diğer önemli rolleridir. Enver Ünlü Enver Ünlü, (d. 20 Şubat 1971, Bayat, Çorum), Türk bürokrat. Ankara Üniversitesi Siyasal Bilgiler Fakültesi Kamu Yönetimi Bölümünden 1992 yılında mezun olmuştur. 1993 yılında İçişleri Bakanlığının açmış olduğu Kaymakamlık sınavını kazanmıştır. Kaymakamlık mesleğine ilk olarak 1994 yılı Temmuzunda Yozgat Kaymakam adayı olarak başladı. Tokat Reşadiye ve Çankırı Yapraklı'da Kaymakam vekilliği yapmıştır. 8 ay İngiltere'de bulunmuştur. 3 yıllık adaylık sürecinden sonra sırasıyla Samsun Asarcık, Malatya Pötürge, Hatay Yayladağı, Diyarbakır Ergani, Kayseri Develi Kaymakamlıkları yapmıştır. Osmangazi kaymakamı iken Iğdır Valiliğine atanmıştır. Evli ve iki çocuk babasıdır. III. Mihail III. Mihail (Yunanca: Μιχαήλ Γ΄, "Mikhaēl III")(d. 19 Ocak 840 – ö. 23/24 Eylül) 867) 842- 867 döneminde Amorian (Phrygian) hanedanının üçüncü ve son üyesi olarak Bizans imparatoru olmuştur. Sonradan gelen ve saltanatı gasp eden Makedon Hanedanı taraflısı ve daha önceki hanedanı kötüleme amacındaki tarihçiler tarafından "Sarhoş" () lakabı verilmiştir. Fakat günümüzdeki modern tarihçilerin araştırmaları, saltanatı sırasında olan gelişmelerin 9. yüzyılda ortaya çıkan Bizans'in yeniden güçlenmesine katkılarının hayati rolünü açıkça ortaya çıkarmıştır ve III. Mihail'in isminin ve ününün çok daha pozitif görülmesine neden olmuştur. Mihail, İmparator Theofilos ve karısı "Theodora"'nın en küçük oğluydu. Daha bebek iken 840'ta babasına ortak imparator olarak taç giydirildi. Babası öldüğü zaman, daha 2 yaşında idi; 20 Ocak 820'de tek imparator olarak babasının yerine tahta geçirildi. Yaşı küçük iken imparatorluk, annesi Theodora, annesinin amcası Sergius Niketiates, annesinin kardeşi Bardas ve yüksek rütbeli saray bürokratı Theoktistos tarafından naiplerle idare edilmiştir. İmparatorluk naipler tarafından idare edilmekte iken Bizans idaresinde ve siyasetine büyük değişiklikler yapıldı. Bunların başında putseven siyasetin geri getirilmesi; Abbasilerle savaşlar ve "Paulis" mezhebi mensuplarına uygulanan büyük katliam gelir. Babası döneminde "putkıranlık (ikonoklast)" görüşü ve politikaları çok sıkı olarak uygulanmıştı. Annesi Theodora ise şiddetli "putsever (ikonodul)" olarak bilinmekteydi ve Mihail'in naiplerinin başında bulunan Theodora, koyu bir putkıran olarak tanınan Konstantinopolis Patriği "Gramerci VII. Ioannis" ile karşı karşıya kaldı. Önce bu konuyu ele almak hedefiyle Mart 843'te (Theofilos'un ölümünden 14 ay sonra) Konstantinopolis'te bir "Konsey" toplanması kararı verildi. Bu konseyin ajandası ve konseye katılan taşra Ortodoks Kilisesi hierarşisi üyeleri daha çok putseverlik taraftarı idiler. Ayasofya'da toplanan bu Konstantinopolis konseyinde, 767'de Yedinci Ekümenik Konseyi'nden 76 yıl sonra bu Ekumenik Konseyin putsevenler lehine kararları geri getirildi. Bu konsey kararlarını uygulaması gereken patrik "Gramerci VII. Ioannis" bunları kabul etmedi ve istifa etmeyi de reddetti. Sonunda Theodora ve naipler patriği zorla görevinden ayırdılar; yerine putseven olan I. Methodios Patrik olarak atandı. Önemli putkıranlık taraftarları (Theodora'nın ölmüş kocası Theofilos hariç) resmen aforoz ve telin edildiler. Böylece Frigya Hanedanı'nın ortaya çıkarmış olduğu ikinci putkıran rejimi resmen sona ermiş olup Bizans tarihinin önemli bir sorunu (putseven-putkıran çekişmesi) putsevenlerin lehine sona erdi ve bundan sonra da putkıran yaklaşımlı herhangi bir imparator Bizans tahtına gelmedi. Sınırlarda devamlı Abbasi Araplarla mücadeleler devam etti ve Bizanslıların Arap hücumlarını durdurma gayretlerin bazı başarılara rağmen genellikle etkin olmadı. Abbasiler Bizans kara ordularına karşı Suriye sınırında galip geldiler. Fakat Bizans donanması Arap donanmasına karşı koymaya başladı. Arap donanması Pamfilya ve Girit'te hücumlara devamla Bizans donanmasına ustun geldi. Ege Denizi ve Suriye-Lübnan kıyılarında (iki taraftan 300 kusur geminin katıldığı) büyük donanma savaşları yapıldı. 835'te 85 gemiden oluşan bir Bizans filosu Araplarla yaptığı bir deniz savaşında galip çıktı. 843'te naiplerden Theoctistos'un şahsi komutasında bir donanma seferi sonucu Bizanslılar kısa bir dönem için Girit'i ele geçirdiler; ama sonra adayı yine Araplara kaybettiler. 853'te bir büyük Bizans filosu Arapların deniz limanı ve donanma üssü olarak kullandıkları Nil Nehri ağzında bulunan Damietta adasına bir baskın yapıp şehri ve limanda bulunan gemileri yakıp tahrip ettiler. Bu naiplik çağının bir utanılacak politikası ise Anadolu'da doğu sınırında yaşayan ve Ortodoks Hristiyanlar tarafından telin edilen "Paulusçuluk" mezhebi mensupları üzerine büyük bir sefer düzenlenmesi idi. Putsevmeyen ikonoklast, vaftiz edilmeyi reddeden, şarap-ekmek ("eukharistí") vaftiz ayinini telin eden, Kitâb-ı Mukaddes'in eski kısmı Eski Ahit'i ve Yeni Ahit'te birçok yeni kısmını kabul etmeyen, organize kilise ve papazlarının önemini inkar eden "Paulusçuluk" mezhebi mensupları 200 yıldır Bizans sınırlarında yaşamaktaydılar. 842-843'te çok koyu Hristiyan ve naip olan imparatoriçe Thoodora bu mezhebe karşı şiddetli hücumlar başlattı. Önce Ortodoks Kilisesi bir beyanname yayarak bu mezhebe inananları gerçek Hristiyan inanışa çağırdı ve inanışlarında ısrar eden Paulusçuların öldürülmesinin caiz olduğunu açıkladı. Sonra Bizans'in doğu sınırına büyük bir ordu gönderildi. Birçok "Paulusçuluk" mezhebi mensubu daha tolerans gösteren İslam arazilerine, özellikle Malatya Emiri Ömer bin Abdullah'a, kaçtılar. Ama kaçmayan çok büyük sayıda bu mezhebe bağlı oldukları iddia edilen kişiler bir Bizans pogromuna uğrayarak, (erkek, kadın, çocuk göz edilmeden 100.000 kadar kişi) asılarak, kesilerek, boğularak ve hatta çarmıha gerilerek öldürüldü. Modern İngiliz tarihçisi Norwich bu katliam hakkında şöyle demektedir: Bizans İmparatorluğunda o zamana kadar bu şekilde bir dinsel cemaati tümünden kökünden temizlemek hedefiyle böyle bir politika uygulanmamıştı ve sonra da uygulanmamıştır. "Paulusçuluk"culara karşı hareket sadece merhametsiz bir barbarlık olarak kalmamış; bu politikayı çıkartan ve uygulatan İmparatoriçe Theodora'nın ismine ve hatırasına tarihte hiç silinemeyecek büyük bir kara leke sürmüştür. Yeni liderleri olan Karbeas altında Paulusculuk mezhebi pogromundan kurtulanlar ve daha önce kaçanlar Abbasiler-Bizans sınırında modern Divriği civarında yerleşip orada "Tepherike" adlı bir kale ve şehir kurup yerleştiler. İmparatorun yaşı büyüyüp idareyi ele alma yaşına yaklaştıkça etrafında bulunan saraylılar ona etki etme için sanki yarışa giriştiler. Mihail, dayısı olan Bardas'ı çok sevip beğenmekteydi ve ona "Caesar" unvanı verdi ve imparatorlukta ikinci önemli mevkiye geçirdi. Bardas rakibi olan Theoktistos'u mevkinden attırdı ve Kasım 855de Bardas'ın onu idam ettirme kararını Mihail kabul etti. Bardas'in desteğiyle 15 Mart 856'da III. Mihail imparatorluk yetkilerinin hepsini yüklendi. Eski taht naipleri politik güç merkezlerinden uzaklaştırdı. Bu arada 657'da kendi annesini ve kızkardeşlerini de rahibe olarak manastırlara çekilmeye zorladı. 855-856 döneminde Bulgarlar ve Bizanslılar yeni bir savaşa giriştiler. Bizanslılar Trakya'nın Filibe (o zamanki Philippopolis şimdiki Filibe) civarını ve Karadeniz'deki Burgaz Körfezi etrafındaki liman şehirlerini ve bölgelerini tekrar ele geçirmeyi hedef almışlardı. Bulgarlar "Alaman Louis" komutasındaki Franklar ve Hırvatlardan oluşan ordularla uğraşmaktaydılar. İmparator ve Sezar Bardas komutasındaki Bizans orduları bu hedefleri ele geçirmeyi başardılar. Filibe (o zamanki Philippopolis şimdiki Plovdiv), Develtus, Ahyolu (o zamanki Ancialus şimdi Pomorie) ve Nişabur (o zamanki Mesembria şimdiki Nesebar) şehirlerini ve Zağara (o zamanki Zagora) bölgesi Bizanslılar eline geçti. Bardas çeşitli içişleri reformları yaparak Bizans devletinin idaresini iyileştirmeye çalıştı. 856-863 döneminde doğu Anadolu sınırlarında Abbasiler'e karşı bir sıra çarpışmalar yapıldı ve Bizans kendine bağlı tampon ülkeleri güçlendirmeye önem verdi. 857'de Abbasilerinin Malatya Emirine karşı 50.000 kişilik bir Bizans ordusu gönderdi. 859'da III. Mihail komutasındaki bir Bizans ordusu Samsat (o zamanki Samsota) kalesini kuşattı. 960'ta III. Mihail idaresinde bir Bizans ordusu yine Doğu Anadolu'da sefere çıktı. Ama bir denizden Boğaz'a ve İstanbul'a bir Kiev-Rus deniz filosu hücuma geçince bu seferi bırakmak zorunda kaldı. 860'taki seferde Bizans ordusu Abbasi Halifesi Mutevekil'in ordusu ile yaptığı "Dazimon Muharebesi"'nden yenik olarak çıktı. Fakat 863'te Mihail'in dayısı olan Petronas komutasındaki bir Bizans ordusu Malatya Emiri ile "Lalakon Muharebesi"'ne girişti. Bu muharebeden Bizanslılar galip çıktı ve Malatya Emiri bu muharebede hayatını kaybetti. Petronas için Konstantinopolis'te antik Roma şeklinde bir zafer geçidi yapıldı. Bardas'ın ve Konstantinopolis Patriği Fotios desteği ile III. Mihail başkentte bir sıra mimari ve kültürel gelişmelere neden oldu. Şehrin eskimiş ve harabeye dönmüş olan eski meydanları ve binaları restore edildi ve bu arada harabeye dönmüş eski manastırlar da tekrar açıldı. Magnaura Sarayı da yeniden reorganize edilerek Konstantinopolis Üniversitesi tekrar faaliyete açıldı. Çok etkili bir kişi olan Fotios önceden rahip değildi. Ama sonradan papazlık için ant içip çok geçmeden 858'de imparatorluk idaresine karşı gelen Konstantinopolis Patriği İgnatius yerine Patrik olarak atandı. Bu kilise hiyerarşisi arasında büyük bir ikilik yarattı. 861'de İstanbul'da toplanan bir sinod meşru olarak Fotios'un Patrik olduğunu teyit etti. Buna rağmen eski Patrik İgnatios 863'te Roma'daki Papa I. Nikolas'a başvurdu ve Papa da Fotios'un gayrimeşru olarak Patriklik görevinde olduğunu ilan etti. Patriklik görevi ve kimin Bizans'ın bu en yüksek görevinde olduğu hakkındaki mücadeleler, Fotios'un Bizans'ın komşularına giriştiği misyonerlik girişimlerinin başarılı sonuçlar vermesi ile daha da karmaşık bir hal aldı. Patrik Fotios desteğiyle Mihail, Kiril ve Metodius adlı önemli keşiş misyonerleri Hazarlar'a gönderdi ve bu misyonerlerin hedefi Hazar Kağan'ın teşvikiyle Yahudilik dininin Hazarlar arasında yayılmasını önlemekti. Ama bu Kiril ve Metodius'un bu misyonu başarısız kaldı. 863'te ayni keşişler Tuna kuzeyine Büyük Moravya'daki Slavları Hristiyanliğa geçirmek hedefiyle bir misyoner seferine daha giriştiler. Kiril ve Metodius'un misyonerlik girişiminin en önemli sonucu bu keşişlerin Slav dillerini yazıya geçirmek için özel bir alfabe, Glagol Alfebesi, bulup uygulamaları oldu. Franklar ve Papa II. Nikolas Bulgarları Hristiyanlığa döndürüp onların kilisesini Roma'ya bağlamak için büyük bir misyoner hareketine geçmişlerdi. Özellikle Bulgar Çarı I. Boris'in Hristiyanliğa dönüp ülkesinin Hristiyan kilisesini Roma'ya bağlamasını önlemek için III. Mihail ve Sezar Bardas komutasındaki ordular Bulgaristan'ı istilaya başladılar. 864'te bu savaşı sona erdiren barış anlaşmasının bir şartı olarak Boris'in Bizans Hristiyan dinsel uygulamalarını takip eden bir Hristiyanlığa dönüp yeniden vaftiz edilmesi idi. Fakat III. Mihail'in şahsi hayatında büyük sorunlar bulunmaktaydı. III. Mihail'in "Evadakia Dekapolitissa" ile evliliği her iki tarafça sevgiden yoksundu ve hiç çocukları olmamıştı. İmparatorun çok sevdiği "Eudokia İngerina" adlı bir metresi bulunmaktaydı. Fakat III. Mihail bu kadınla evlenmesinin büyük bir skandal doğuracağı hakkında saraylıların telkinlerine uyarak yeni bir evlilikten kaçınmaktaydı. III. Mihail bu ilişkiyi skandalsız devam ettirmek için acayip bir çare buldu. İmparator'un çok yakın arkadaşı olarak onun gözüne giren; onun sefahat arkadaşı ve sırdaşı olan ve Saray Başkethüdası gibi büyük bir devlet unvanı verilen Basileios adlı bir saraylı "Eudokia İngerina" ile evlendi. Mihail, İngerina olan ilişkisini devam ettirdi. Basilieos'a da metres olarak bir manastırda rahibe iken oradan çıkarılan imparatorun kızkardeşi Thekla ile ilişki kurmasına Mihail yardım etti. Basilieos gittikçe Mihail üzerindeki etkisini arttırdı. Nisan 866'de imparatoru Sezar Bardas'ın kendi aleyhinde bir komplo hazırladığına inandırmayı başardı. Bardas hemen bir suikaste maruz kaldı ve Bizans'ta herkes bunun hazırlayıcısı Basileios olduğuna inanmıştı. Etrafında hiç rakibi kalmayınca Basilieos imparatora kendini ortak imparator seçmesini ve kendini bir üvey evlat olarak seçmesini empoze etti. Basileous Mayıs 857'de ortak imparator olarak törenle tac giydi. Bu acayip gelişmeler belki (gerçekte III. Mihail'in oğlu olduğu herkesçe bilinen) Eudokia Ingeria'nin oğlu Leon'un III. Mihail'e meşru olarak varisliğinin sağlanması hedefiyle ortaya çıktığı uygun bir açıklama olabilir. Fakat bu gerçekten III. Mihail'in hedefi ise, bu hedef istenilen yeri bulmadığı da gerçektir. Mihail'in at yarışlarına özel merak sarmış ve bir başka gözde arkadaş bulmuştu. Basilieos, Bizans sarayı ve ülke idaresi uzerine olan iktidar gücünü kaybedeceğinden korkmaya basladı. 23/24 Eylül 867'de özel at yarışı için, yeni yapılmış olan sarayda bulunan imparator, Basileios ve Eudokia'nın katıldığı bir yemek aleminden sonra sarhoş olarak kendi odasına geçti. Gecenin geç saatinde Basileios 7 kişilik bir grup başında Mihail'in yatak odasını bastı. İmparatorun önce ellerini kestiler. Sonra da Basileios'un kuzeninin bir kılıç darbesi ile III. Mihail'in hayatına son buldurdular. Yerine taşradan gelen bir köylü çocuk olan I. Basileous'a tam yetkili imparator olarak tac giydirildi. Mihail, imparatorluğu mali bakımdan çok güçlü hale getirmişti. Örneğin devlet gelirleri 850'de 3.3 milyon Bizans altına çıkmıştı. Buna rağmen Mihail'in ölümünden hemen sonra ve sonraki yüzyıllardaki şöhreti çok fena bir imparator olarak; hiç idareden anlamayan bir hükümdar olarak ve genellikle şahsi hayatında da bir "sarhoş" olarak görünmekteydi. Zamanımızda tarihçiler III. Mihkail'in bu koyu şöhretini imparatorluğu gasp edip yeni bir hanedan kuran I. Basileous'un propagandası olarak ortaya çıktığına hemfikirdirler. III. Mihail ile karısı Eudokia Dekapolitissa'nın hiç çocukları olmamıştır. Fakat III. Mihail'nin kendisine çok yakin ilişkili gözdesi olan "Eudokia İngerina" ile bir veya iki oğlu olduğu bilinmektedir: Jay Leno James Douglas Muir (d. 28 Nisan 1950), Amerikan stand-up komedyeni. 1992'den beri, NBC'de The Tonight Show with Jay Leno'yu sunuyordu. 2009'da ise kendi programı olan The Jay Leno Show'u sunmaya başladı. Ardından eski programı olan The Tonight Show'a Conan yerine geri döndü . 17 Şubat 2014 tarihinde The Tonight Show'u Jimmy Fallon'a teslim etti. Örümcek Kadının Öpücüğü Örümcek Kadının Öpücüğü, Arjantinli yazar Manuel Puig'in 1976 yılında yayımladığı politik psikolojik romandır. Özgün İspanyolca adı El beso de la mujer araña olan roman İngilizce'de Kiss of the Spider Woman adıyla yayımlanmıştır. "Örümcek Kadının Öpücüğü", Manuel Puig'in dördüncü ve en tanınmış romanıdır. İspanyolca baskısından üç yıl sonra 1979'da İngilizce'ye çevrilmiştir (ISBN 0-679-72449-4). Roman Türkiye'de ilk kez 1986 yılında Öykü Yayın tarafından Nihal Yeğinobalı'nın Türkçe çevirisiyle yayımlandı ve iki yılda 3 baskı yaptı. Roman bir kez de 1990 yılında Can Yayınları tarafından yine Yeğinobalı'nın çevirisi kullanılarak basıldı (ISBN 978-975-510-218-4). Öykü yayınları aynı yıl içinde romanın iki baskısını yapmıştı. İlk baskısının sade görünüşlü kapağında rujla oluşturulmuş büyükçe bir dudak izi varken, ikinci baskısında artık romandan uyarlanan film Türkiye'de de iyice tanınmış olduğu için, kapakta filmin afişlerinden alınmış bir görüntü kullanılmıştır. Romanda 1970'li yıllarda, askeri rejim altında yönetilen Brezilya'da aynı hapishane hücresini paylaşan Valentín adlı Marksist bir siyasi hükümlüyle, Molina adında bir eşcinsel/travesti hükümlünün ilişkileri, yaşadıkları anlatılır. Romanın arka kapağında şunlar yazmaktadır: Kitabın çevirmeni Nihal Yeğinobalı verdiği bir röportajda, kitapta üstü kapalı anlatılan birkaç satırlık eşcinsel ilişki sahnesini kendisinin sansürlediğini anlatmıştır. Bunu yaparken amacının çok sevdiği yazarın bu kitabının bu birkaç satır için 'kazaya'- sansüre- uğramasını önlemek olduğunu belirtmiştir. Çevirmen Can Yayınları'nın 1990'da yaptığı son baskıda bu satırların kitaba eklendiğini de belirtmiştir. 1976 tarihli bu Arjantin romanı, 1985 yılında Arjantin doğumlu Brezilyalı sinemacı Hector Babenco tarafından sinemaya da aktarıldı. Özgün adı Kiss of the Spider Woman olan Brezilya - ABD ortak yapımı bu dramatik film, yönetmenin ülkesi Brezilya'da Portekizce O Beijo da Mulher Aranha adıyla gösterildi. Başrollerinde William Hurt (Molina rolünde) ve Raul Julia (Valentín rolünde)'nın oynadıkları ve çekimleri Brezilya'nın São Paulo kentinde gerçekleştirilmiş olan bu film Türkiye'de romanıyla aynı ad olan Örümcek Kadının Öpücüğü adıyla gösterime verildi. Aralarında Oscar, BAFTA, Cannes Festivali ödülleri de olan tam 10 ödül kazanmış bu filmin ödüllerinin çoğu "en iyi erkek oyuncu" dalında William Hurt'e gitmiştir. Ayrıca 1993 yılında filme dayanan bir de Broadway Müzikali yapıldı. Bu müzikal de sahne dünyasının önemli ödülü olan Tony Ödülü kazanmıştı. Sabaha Karşı Sabaha Karşı, rock müzik grubu Üçnoktabir'ın ilk (ve son) özgün stüdyo albümüdür. Albümde 10 şarkı bulunmaktadır. Bu albümden sonra, grup Nisan 2009'da ayrılmıştır. Çılgın At Çılgın At (Lakotaca: Tȟašúŋke Witkó «çılgın at / crazy horse» ; İngilizce tercüme adı: Crazy Horse «Çılgın At») (d. 1840 - ö. 5 Eylül 1877), Oglala Lakotalarının Oglála Thiyóšpaye kolunun Húŋkpathila bandından Siu lideri. Beyazlara karşı elde ettiği zaferlerle dikkat çeken Crazy Horse yine beyazlar tarafından 1877 yılında pusuya düşürülerek öldürülmüştür. Büyük bir savaşçı olduğu kadar önemli bir politik lider ve geleneklerine çok bağlı bir filozof olarak tanımlanan Çılgın At, beyazlara karşı tüm Kızılderililerin bir onur ve gurur sembolü olmuştur. Çılgın At, Beyazlar kıtaya ayak basmadan önce iki binden fazla kabilenin yaşadığı beş binden fazla dil konuşulan çok geniş bir kültürün en saygı duyulan liderinin olması dışında doğaya son derece saygılı insan haklarını sonuna kadar gözeten bir sosyolog olarak da tanımlanır. Yerel kaynaklar Çılgın At'ın tam olarak ne zaman doğduğu konusunda kesin bilgiler vermese de 1840 ve 1845 yılları arasında doğduğu tahmin edilmektedir. Çılgın At doğum adı 'kır' veya 'ağaçların arasında' olarak tercüme edilen Lakota dilindeki adı ile 'Cha-O-Ha' olarak telaffuz edilir. Aslında bu bir doğa ile ilişkilendirilmiş bir isimdi. Annesinin ona saçlarının fiziksel yapısından dolayı 'Kıvırcık' veya 'Hafif Saç' olarak seslendiği de bildirmiştir. Çılgın At'ın babası Lakota Sioux adıyla anılan ünlü bir savaşçıdır. Bazı kaynaklar Lakota Sioux'un 'Çılgın At' olarak çağrıldığını ve bu ismin kendisinden dolayı oğluna geçtiğini bildirirler. Çılgın At'ın babası Lakota Sioux'un doğum yılını kaynaklar 1810, Lakota kadını olarak adlandırılan annesinin doğum yılını ise 1814 olarak belirtmektedir. Çılgın At'ın Lakotalar ve diğer Kızılderililer arasında saygın bir lider olmasının altında kişisel özelliklerinin de büyük payı vardır. Son derece çalışkan disiplinli, insana ve doğaya sonuna kadar saygılı biri olarak tanımlanan Çılgın At'ın bir bizon (Kendi deyimleriyle Tatanga) kestiği zaman tüm parçalarını kullandığı ve sadece çok az bir kısmını gömdüğü söylenir. Av zamanlarında kesinlikle gerekli olandan fazlasını avlamayan, ağaçlara ve bitkilere zarar vermeyen, akarsuları kirletmeyen adam olarak saygıyla tasvir edilen Çılgın At'ın her ne kadar savaşçı biri olarak görünse de tam aksine devamlı barış yanlısı bir lider olduğu ifade edilmektedir. Güney Dakota ve Montana'daki yerli kabilelere en az 5 yıl süreyle kan kusturmuş olan General Custer ve orduları Çılgın At önderliğinde birleşen Lakota yerlileri tarafından tarihi bir yenilgi ile karşılaşacaklarını belki de asla tahmin etmemişlerdi. Çocukluğunda ve ergenliğinde iyi bir savaş eğitimi alan Çılgın At'ın neredeyse bir efsane olmasını sağlayan savaş, 25 Haziran 1876'da Montana'daki Little Bighorn Nehri düzlüğünde yapılmıştır. Tarihte ilk defa beyaz adama kaşı birleşen Lakota, Nakota, Dakota ve Cheyenne yerlileri General Custer ve adamlarını Little Bighorn'da bozguna uğratmışlar. Bu savaşta General Custer, iki biraderi ve 400 askeriyle birlikte ölürken, tarihçiler bu en görkemli zaferin yerliler için sonun başlangıcı olduğu yönünde görüş belirtmişlerdir. Pek çok ünlü Amerikalı ressam tarafından tasvir edilen ve Custer'ı müthiş bir kahraman olarak gösteren Little Bighorn Muharebesi resimleri aslında yaşanan acı yenilginin bir anısı olarak beyazların hafızalarında yer etmiştir. Little Bighorn Muharebesi'nde yaşanan ağır yenilgi sonrası beyazlar bunu bir intikam mücadelesine çevirmişlerdir. Daha önce başlatılan sürgün politikası genişletilerek daha fazla sayıda yerli kabilesi topraklarından sürülmüş, karşı çıkanlar öldürülmüştür. Özellikle birçok kabile birbirinden uzaklaştırılarak yerlilerin birlik olmaları engellenmiştir. Bu sürgün politikası sırasında Little Bighorn Savaşı'nda Lakotaların şefi olan Oturan Boğa ve Çılgın At takip edilerek aileleriyle birlikte öldürülmüşlerdir. 10 yıl boyunca Hayalet Dansı adıyla yeni bir ayaklanma başlatıp beyaz adama karşı savaşını sürdüren ve bu mücadelesini tarihi Little Bighorn zaferiyle taçlandıran Çılgın At acı bir sonla hayata veda ederken hırslarını alamayan beyazlar önce 28 Aralık 1890'da Pine Ridge Kızılderili rezervasyon alanında tutulan Lakotaları Yaralı Diz isimli çayırda büyük bir katliama uğratmışlar, ardından Çılgın At'tan sonra Lakotaların şefi olan Koca Ayak'ı ve kadın, çocuk demeden 600’e yakın Lakota yerlisini bu çayırda kılıçtan geçirmişlerdir. Böylece beyaz adamlar bir bakıma Little Bighorn Savaşı nın da rövanşını almışlardır. Ancak bu karşı mücadele katledilen yüzlerce kadın ve çocuk nedeniyle beyazlar için büyük bir utanç savaşı olarak tarihe geçmiştir. Yaşanan 'katliamdan' sonra ABD tarihine Gözyaşı Sürgünü olarak geçen zorla göç ettirme faaliyetleri başlamış ve yerlilerin kademeli olarak yok olmaları sağlanmıştır. Hiçbir zaman şefkat görmedikleri beyazlara karşı Amerikalı yerlilerinin en büyük ikinci zaferi Rushmore Dağı Anıtı'nın yaklaşık 4 km uzaklıklığında Nevada topraklarına bakan ve yıllardır henüz tamamlanamayan devasa Crazy Horse Dağ Anıtı'dır. Lakota şeflerinden Ayaktaki Ayı, 1947 yılında Rushmore Dağı'na yaklaşık 4 kilometre uzaklıkta bir başka dağa Rushmore’un en az iki misli, en büyük piramit Keops’tan daha yüksek bir anıt inşa edilmesi için harekete geçmiştir. Bunun için Rushmore’da da çalışmış Polonya göçmeni heykeltıraş Korczak Ziolkowski'ye teklif götürmüş ve Ziolkowski, bu teklifi hemen kabul etmiştir. Ziolkovski Lakotaların unutulmaz şefi Çılgın At'ın heybetli bir atın üzerinde duruşunu tasvir eden heykelini dağın yüzeyinde oluşturmaya başlamış, bu işlemi dinamitlerle, kompresörlü kazıcılarla ve ince işçilikle öldüğü 1982 yılına kadar vazgeçmeden tek başına sürdürmüştür. Lakotaların sahibi olduğu bu arazide Ziokolwski’nin ölümünden sonra 10 çocuğu onun bıraktığı mirası devralıp Çılgın At'ın heykelini bitirmeye çalışmışlar ancak bu devasa anıt günümüze kadar hala tamamlanamamıştır. Ziolkowski’nin kendini adadığı bu inanılmaz heykel, Çılgın At'ı eliyle Dakota ovalarını işaret ederken gösteriyor. Ve Çılgın At, “Ait olduğum toprak, gömülü olduğum topraktır” diyor. Anıt-dağın hemen dibinde şef Kızıl Bulut (Red Cloud'un şu sözleri yazılı; ” ...Beyaz adam bize sayısını hatırlayamadığım kadar çok konuda söz verdi. Bunlardan sadece birini tuttu. En sonunda topraklarımızı elimizden alacağını söylemişti. İşte sadece bu sözünü yerine getirdi...” Kümülonimbus Kümülonimbus (Cb), kümülüs bulutlarının dikey olarak gelişerek büyümesiyle oluşan konvektif fırtına bulutu. Tabanı 4 km altında bulunur. Kümülonimbus tek başına, gruplar halinde veya soğuk cephe hattı boyunca termodinamik kararsızlığa bağlı olarak "cumulus congestus" bulutundan gelişebilir. Üst bölümünün bir kısmı genellikle düzgün, ipliksi ya da çizgilidir, bu kısma şeklinden dolayı örs adı verilir. Örs kısmı "cirrostratus" ve "cirrus" gibi bulutlardan oluşur. Ancak, her cumulonimbus bulutunda örs yapısı oluşmaz. Havanın nem oranı ile doğru orantılı olarak bulut tabanı alçalır. Sıcak ve nem oranının azaldığı yaz günlerinde bulut tabanının deniz seviyesinden yüksekliği 3 kilometreyi aşabileceği gibi, kışın deniz üzerinden geçen soğuk havanın etkisi ile gelişen kar kümülonimbuslarının taban yüksekliği 500 metrenin de altına inebilir. Ayrıca tabanı daha alçakta bulanan kümülonimbuslar yıldırım açısında daha tehlikelidir. Bulutun tepe yüksekliği, tepe enverziyonun seviyesine ve termodinamik kararsızlığa bağlı olarak 11 kilometre yukarıda bulanabilir. Öte yandan kışın deniz veya göl etkisi ile gelişen kümülonimbuslar yaz aylarında görülenlere göre oldukça sığ durumdadırlar. Bunların hem tabanları yere çok yakındır, hem de tepe yükseklikleri 5 kilometreyi pek geçmez. Çoğu kez koyu renkte bu bulutun tabanı çevresinde, onunla birleşmiş ya da birleşmemiş durumda aksesuar bulutlar da eşlik edebilir. Yağış bulutun aşağı yönlü akımın (downdraft) olduğu yerde görülür; bu yağış hava aşırı kuruysa yere ulaşamadan buharlaşan türden olabilir, buna virga denilir. Şu ana kadar hiçbir cumulonimbus bulutun içi görüntülenmemiştir.Sadece sağ çıkan çok nadir görgü tanıkları ve radarlar sayesinde bilgi sahibi olunmuştur. Kümülonimbus bulutu hafif rüzgârlı veya durgun bir havada tek bir konvektif hücreden meydana geliyorsa, genellikle kısa süreli sağanak yağışlara neden olur. Zira, diğer bütün kümüliform bulutlarında olduğu gibi kümülonimbus bulutları konveksiyon sonucu yukarı taşınan hava parseli (updraft) ile beslenir. Bulut yağış üretmeye başladığı zaman yağmurla beraber hava hem buharlaşmaya bağlı olarak ısı kaybetmeye başlayacak, hem de aşağı yönlü hava hareketi gelişecektir. Bu durum cumulonimbus bulutunun ömrünün kısa sürede tamamlanmasına neden olur; fırtına bulutu önce "kümülüs kongestus" bulutlarına bölünmesine ardından "cirrus spissatus", "altostratus" ve "stratocumulus" bulutlarına dönüşüm geçirerek ortadan kaybolur. Rüzgârın yeterince güçlü olduğu çevrelerde gelişen kümülonimbuslar daha ısrarcı ve etkilidir. Bunun sebebi, cumulonimbusların aşağı ve yukarı yönlü hava akım bölgelerinin birbirinden bağımsız yerlerde konumlanmasıdır. Böylece tek bir konvektif hücredeki gibi ömürleri kısa sürede tamamlanmaz. Özellikle atmosferin yukarı seviyelerin rüzgârın açısal değişimi de mevcutsa, bu bulutların hortum ve hamleli rüzgâr yapma ihtimali daha fazladır. Hortumlar kendi çevresinde rotasyon gücü fazla olan cumulonimbusların altında görülür. Öte yandan, tropik fırtınalarda aslında rotasyon gücü fazla olan cumulonimbusların sıcak okyanus üzerinde daha gelişmiş bir formudur, bunlar "coriolis kuvvetinin" de etkisiyle sürüklenerek kasırgalara dönüşebilirler. Joanne Woodward Joanne Gignilliat Trimmier Woodward (d. 27 Şubat 1930), Amerikalı oyuncu. Woodward 1958 yılında "The Three Faces of Eve" filmiyle En İyi Kadın Oyuncu Akademi Ödülü'nü almıştır. 1969 yılında"Rachel, Rachel", 1974 yılında "Summer Wishes, Winter Dreams", ve 1991 yılında "Mr. and Mrs. Bridge" ile En İyi Kadın Oyuncu dalında Oscar adaylığı vardır. 1974 yılında "The Effect of Gamma Rays on Man-in-the-Moon Marigolds" filmindeki performansı ile Cannes Film Festivalinde En İyi Kadın Oyuncu ödülü almıştır. VI. Konstantinos VI. Konstantinos (Yunanca:Κωνσταντίνος Ϛ΄, "Kōnstantinos VI") (d. 771–o. 797) 780 ile 797 döneminde Bizans İmparatoru. VI. Konstantinos İmparator IV. Leon ile İrini'nin tek oğluydu. Konstantinos daha 5 yaşındayken 776'da babası tarafından ortak imparator olarak ilan edilmiş ve törenle taç giymiştir. Babası 780'de öldüğü zaman daha 9 yaşında ve yetişkin değilken tek imparator olarak ilan edildi. İmparatorluğun idaresi taht naibi olarak seçilen annesi İrini oldu ve taht naibi olan İrini imparatorluğu şahsen idareye başladı. İrini'nin taht naibi olarak idaresi hemen muhalefet eden grupların, özeliklikle Anadolu'daki askerler tarafından hedef alındı. Hemen bir isyan çıktı ve biri bastırılınca diğer bir isyan takip etti. İsyancıların dayandıkları sırayla eski imparatorun 5 kardeşi de birini tutarak isteklerinin yasal ve muteber olduğunu iddia ettiler. Ama eski imparatorun 5 kardeşi de pek yeteneksizlerdi. İrini hemen duruma hakim oldu; isyancıları yakalatıp cezalandırdı ve eski imparatorun 5 kardeşi de keşiş olarak manastırlara gönderildi. VI. Konstantinos 782'de Frankların Kralı Şarlman'ın üçüncü karısı Hildegard'dan olan kızı "Rotrude" ile nişanlandırıldı. Fakat bu nişanlılık taht naibi ve ana imparatoriçe olan Renee'in hoşuna gitmemişti ve 788'de onun itirazları sonunda Nisan 788'de bozuldu. Genç Konstantinos'un babası Leon gibi "put kıran (ikonoklast)" sempatizanı olduğu bilinmekteydi. Halbuki annesi İrini kendi inançları doğrusunda bir "putsever (ikonodul)" idi. Kocası Leon'un İrini'nin bazı putları saraydaki odasında sakladığını öğrendiği ve bundan sonra onunla karı-koca hayatı yaşamaktan çekindiği söylentileri her tarafa yayılmıştı. Taht naibi olarak da İrini genellikle başşehir halkının "putsever" olduğunu bilmekteydi. Fakat saray; kilise ve ordunun yüksek seviyeleri "putkıran" taraftarı idiler. Ordunun isyanını bir bahane olarak gören İrini ordunun üst seviyelerini putkıran taraftarı komutan ve subaylardan temizledi. Fakat bu temizleme hareketi putkıranları demoralize edip taht naibi İrini elindeki imparatorluk idaresinden hoşnutsuz yaptı. Batıda Sicilya valisi "Elpidios" kendini bağımsız ilan etti. İrini bunu çok şiddetle bastırdı. Valinin Konstantinopolis'teki ailesine ağır ceza uyguladı. Bizans donanması hücuma gönderildi. "Elpidios" Tunus'ta bulunan Araplara sığındı ve Sicilya'yı onlara terk etmeye hazır olduğunu bildirdi. Doğuda Abbasi Halifesi Mehdi'nin oğlu (sonradan halife olacak) Harun Reşid 782'de çok büyük bir ordu ile Bizans sınırından içeri girdi. Buna karşı duracak Bizans ordusu komutanı olan doğu sınırındaki Ermeni asıllı Boukellarion Theması askeri valisi ("strategos") Tatzates ve ordusu hemen Abbasiler yanına geçti. Bizans merkezi hükûmeti Harun Resid ile barış müzakerelerine girişti. Bizans'a çok büyük yük doğuran bir barış imzalamak zorunda kaldılar. Üç yıl süreli bu barışın en önemli şartı Bizans'ın üç yıl için her yıl 70.000 altın dinar para ve 10.000 adet özel işlemeli ipek elbise vermesi ve Arap tüccarlarına Bizans pazarlarının açılmasını kabul etmesi idi. Taht naibi İrini'nin tek askeri Balkanlarda oldu. Balkanlardaki Bizans ordusu ülkenin batısından gelen askerlerden oluştukları için "putkiranlar" bu orduda önemli mevkilerde değillerdi. Slavlar kuzeyden gelip Bizans'ın Balkan arazilerinde yerleşmeye başlamışlardı ve bunları Bizans'a sadık olmadıkları zaman zaman çıkardıkları karışıklıklardan bilinmekteydi. 784'te taht naibi İrini saraylı hadim Stavrakios komutanlığında bir orduyu bunlar üzerine Balkanlara gönderdi. Bu ordu önce Makedonya'da sonra Teselya'da Slavların karışıklık ve isyanlarını önledi ve buralardan Slav göçmenleri atmaya çalıştı. Sonra son zamanlarda Bizans ordularının girmekten çekindiği Mora Yarımadası içlerine yöneldi; buraları talan etti ve çok büyük yağma malla Konstantinoplois'e geri döndü. Bu başarıdan faydalanan taht naibi İrini bu sefer dinsel bürokrasiden putkıranları elemine etme politikası uygulamaya başladı. Patrik'in istifa etmesi sağlanıp yeni patrik olarak dinsel hiyerarşiden gelmeyen saraylı imparatoriçe sekreteri "Tarasius" İstanbul Patriği seçildi. Bu kişi iyi eğitimli ve dinsel teorileri iyi bilmekte idi; ama dinsel doktirinlere yaklaşımı bir teorici dindar doktiriner papaz olarak değil de bir pratik bürokrat olacaktı. Yeni patriğin ilk hedefi Roma ile doğu kilisesinin arasını bulmaktı. 29 Ağustos 785'te taht naibi İrini ve imparator VI. Konstantinos imzasıyla I. Hadrianus'a bir mektup gönderildi. Bu mektupla Konstantinopolis'te yeni bir dinsel konsil toplantısı için batı kilisesinin delegeleri çağrıldı. Bu konsilin hedefinin daha önceki Patrik'in batı kilisesince beğenilmeyen doktrinlerini, özellikle putları tümüyle yasak etme doktrinini, elimine etmek olduğu da bu mektupta bildirdi. Buna Papa Hadrianus'un yanıtı, tümüyle bu yeni yaklaşımı kabul etmek yerine, ılımlı olarak pozitif yanıt vermek oldu. Konstantinopolis Konsili 17 Ağustos 786'da toplandı. Doğu kilisesinin üç önemli Patriği ve Papalık Roma'dan delegeler ve Bizans ülkesinin her tarafından piskoposlar bu Konsil toplantısına iştirak ettiler. İmparatoriçe ve Patrik Tarsius'un "ikonadul (putsever)" görüşleri burada hakim olduğu bilinmekteydi. Fakat putkıranların entrikaları unutulmuştu. Toplantı açılır açılmaz şehir garnizonu ve İmparatorluk muhafız güçleri askerler toplantı kilisesini bastılar ve katılımcılara hemen buradan ayrılmazlarsa durumların çok fena olacağını onlara bildirdiler. Papa delegeleri ve diğer delegeler bir panik halinde toplantı yerinden ayrılmak zorunda kaldılar. Buna karşı olarak taht naibi İrini ve Patrik yeni bir strateji uygulamaya koydular. Eylül başında bir Arap hücumu çıktığı haberi alınması vesilesi ile Konstantinopolis'te bulunan ordu mensuplarının bunlar üzerine gönderilmesi karar verildiği açıklandı. Çoğu önceki harekete katılmış olan askerler toplanıp Anadolu'ya geçirildiler ve disiplinli bir ordu şeklinde doğuya yürüyüşe başladılar. Fakat uzun zaman geçmeden bu arada askerlerinin hepsi zorla terhis edildiler ve ordu dağıltıldı. Yerlerine Bitinya'da tahta sadakatleri bilinen askerler Konstantinopolis'e getirildiler. Önceki toplantıdan kaçmış olan delegeler ve dinsel kişiler toplanıp İznik'e götürülerek Eylül 787'de İznik Ayasofya Kilisesine "Yedinci Ekümenik Konsili" ve "İkinci İznik Konsili" olarak yeni bir toplantı açıldı. Bu toplantıda "putkıranlık" doktrinini doğruluğu yanlışlığı ele alınmadı. Konsil putsevenlerin ikonaları sevenlerin doğru olduğunu kabul edip; tüm putkıran dinsel doktrinlerinin ortadan kaldırılması kararı alındı. On yedi yaşında olan VI. Konstantinos daha yetişkin olduğu kabul edilmediği için bu "İkinci İznik Konsili" kararlarını imzalayıp tasdik etmesi gerekti. Fakat bu Papa'ya yaklaşma Bizans'ın İtalya'da bulunan arazilerini ellerine geçirmek isteyen Frankların Bizans arazilerine hücumunu önleyemedi. 788'de İtalya'da Bizans'a ait olan Istriya ve Benevento Franklar tarafından zapt edildi. VI. Konstantinos ertesi yıl Paflogonyalı Maria ile evlilik yaptı ve devleti idaresini şahsen eline alması gerektiğini düşünmekteydi. İrini'nin otokratik hareket ve davranışlarından gocunmaya başladı. Fakat bağımsızlığını askeri bir komployla gerçekleştirmek için yaptığı uğraşlar önce boşa gitti. İmparatoriçe destekçilerini çok şiddetli güçle bastırdı. Buna karşılık İrini daha da iktidar gücünü tümüyle ele geçirme politikaları uygulamaya başladı. Saraylılar ve ordunun sadakat yemininin İrini adına yapılması emir verdi. Bu 790 ilkbaharında taht naibi İrini'ye karşı VI. Konstantinos şahsen bir iktidar gücü kazanmayı başardı. Fakat devletin bütünlüğünü korumak kaygısıyla Konstantinos ile annesi İrini arasında bir dostluk olduğu görüntüsü verilmeye yine devam ettirildi. Konstantinos'un 791'de Bulgarlara karşı yapılan askeri sefere komutanlık etti ve bu sefer de başarısız oldu. İrini iktidara geçerse oğlunun "putkıranlar" politikası uygulayacağından ve bir iç isyanın ortaya çıkmasında mümkün olduğundan korkmaktaydı. Bu nedenle oğluna iktidarı vermekten çekinmekte ve devlet işlerini tamamen kendi üzerine almaya karar verdi. Bu hedef varmak için oğlunun hayatını feda etmeye hazırdı. En sonunda 792'de İrini oğlunun bir önceki askeri başarısızlığını bir vesile olarak kendi lehine bir avantaj olarak kullandı ve resmen İmparatoriçe unvanını aldı. 792'de de IV. Konstantinos Bulgar Kralı Kardan'a karşı seferinde mağlup oldu. VI. Konstantinos'un bu zayıflığı destekçileri arasında hoznutsuzluk yarattı. Sezar unvanlı amcası Nekeforosu tutanlar bir komplo hazırladılar. Bunu öğrenen VI. Konstantin hemen fazla şiddet uygulayıp bunu bastırdı. Amcası Nikeforos'un gözlerine mil çektirdi. Daha önce İrini tarafından kesişliğe zorlanan babasının diğer dört kardeşinin de dillerini kestirtti. Ermeni asıllı general Aleksios Mosele'yi de kör ettirdi. Bu generalin taraftarı olan ve daha önce kendinin iktidara gelmesini sağlayan Ermeni asıllı muhafız birlikleri isyan ettiler. VI. Konstantinos 793'te bu isyanı da şiddetle bastırdı. VI. Konstantinos 15 Ocak 792'de karısı Maria'yı erkek çocuk doğurmadığı nedeniyle boşayarak Bizans'ta önemli ailelerden olan ve daha önce metresi olan Theodote ile evlendi. Böylece iktidarı eline geçirmek için destek sağlamak istemekteydi. Buna Patrik Tarasios hiç itiraz etmediyse de, İmparatoriçe İrini halka bu evlenmeyi uygunsuz bir davranış olarak tanıtmayı başardı. Böylece VI. Konstantinos eski destekçilerini kaybetmiş oldu. İmparatoriçe İrini "putseven" saraylılar; piskoposlar ve papazlarla çok becerikli bir entrika çevirmeye başladı ve kendi taraftarlarının bir komplo hazırlamalarına önayak oldu. VI. Konstantinos bu komplodan kaçmak için Anadolu yakasına geçti ve Anadolu şehirlerine gidip destek sağlamak istediği sanılmaktaydı. Fakat kendine refakat eden saraylı bürokratlar da komployu hazırlayanlar ve İrini'nin adamlarıydı. Bu bürokratlar Boğaz'ın Asya yakasında onu yakaladıkları ve tutuklanarak Konstantinopolis'e saraya götürdüler. İmparatoriçe İrini'nin emir vererek genç oğlunun gözlerini mil çektirdi. VI. Konstantinos bu operasyondan sonra birkaç gün yaşayabildi ve sonunda operasyon yaraları iyileşmeden yaşamını kaybetti. Annesi İmparatoriçe İrini tam yetkili bir imparator olarak "basileus (βασιλεύς)" unvanını aldı ve 803'e kadar imparator olarak hüküm sürdü. Sonradan II. Mihail'in imparatorluğu sırasında kendisinin VI. Konstantinos olduğunu iddia eden bir maceracı imparatorluğu eline geçirmek için bir isyan yapmıştır. VI. Konstantinos ve birinci karısı "Maria"nın iki kızı olmuştu: Gözdesi ve sonradan ikinci karısı olan "Theodote" ile bir oğlu olmuştu: Tonkin Körfezi Olayı Tonkin Körfezi Olayı, Vietnam Demokratik Cumhuriyeti ve Amerika Birleşik Devletleri arasında yaşanan iki farklı olayı kapsayan olaylara verilen addır. 1964'te Kuzey Vietnam torpido botlarının iki ABD destroyerine ateş açtığına ilişkin haberler, ABD Kongresi'nin Tonkin Körfezi Kararnamesi'ni kabul etmesine ve ABD'nin daha etkin olarak katıldığı Vietnam Savaşı'nın (1965-75) başlamasına yol açtı. ABD Deniz Kuvvetleri'nin 1972'de Kuzey Vietnam limanlarının girişlerini mayınlaması üzerine körfezde sıcak çatışmalar yaşandı. 1995 yılında dönemin ABD Savunma Bakanı Robert McNamara eski düşmanı Vietnamlı komutan General Vo Nguyen Giap ile bir araya gelerek 1964 yılında meydana gelen ve ABD’nin Vietnam’a müdahalesine bahane edilen Tonkin Körfezi Olayında gerçekte ne olduğunu soracak ve Giap’dan “Hiçbir şey” yanıtını alacaktır. ABD Başkanı Lyndon Johnson’un Vietnam’a müdahale için bahane ettiği bu olayın hayali olma ihtimali yüksektir. I. Basileios I. Basileios, Makedonyalı (Yunanca: , "Basileios ho Makedhon"; (d. yak. 811 – ö.