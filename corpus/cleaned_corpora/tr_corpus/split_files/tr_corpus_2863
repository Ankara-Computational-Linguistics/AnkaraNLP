aldı ve araba yarışçısı Louis Chevrolet'nin adını alarak bu firmanın adını Chevrolet koydu. Durant sadece dört yılda ülke çapında bir Chevrolet örgütü kurdu, müşterilere çok hoş görünen ucuz fiyatlı hafif bir araba yapmıştı. Kârlı Chevrolet firmasındaki kişisel hisselerini, Pierre du Pont ve Du Pont firmasının mali desteğiyle, GM hisselerinin büyük çoğunluğunu satın almakta kullandı. Daha sonra 1918 yılında Durant, Chevrolet'yi GM'e getirdi. 1919 yılı itibarıyla Chevrolet, en çok satan GM arabasıydı ve o günden beridir de bu gerçek değişmedi. (1986 yılında yayımlanan The Chevrolet Story adlı derginin 75. yıl kutlama sayısında tanınmış Chevrolet papyon logosunun kaynağı için iki açıklama var. William Durant, benzer bir motifi 1913 yılında Paris'teki bir otelin duvar kâğıdında gördüğünü söylüyor. Daha sonra karısının söylediğine göreyse Durant benzer biçimli bir logoyu bir Virginia gazetesinde görmüş. Bu düşünceyi desteklemek için bir tarihçi, eski güney gazetelerini araştırdı ve aynı papyon logoyu kullanan bir Georgia kömür şirketi buldu.) 1916 yılında Durant tekrar GM'in yönetimine geçtiğinde başka firmalar satın alarak büyümeyi devam ettirdi. Bu ikinci Durant dönemi onun en heyecan verici başarılarından bazılarına tanıklık etti. GM, Fisher Manufacturing'in yüzde 60'ını satın aldı. Daha sonra firmanın yüzde 100'ünü alacaktı. Yıllık modelin tanıtımında GM reklam kampanyasının en önemli kısmı Fisher Kaportası nitelendirmesi olacaktı. Tarihin göstereceği gibi Durant'ın birçok alımı, otomotiv sanayisinin geleceğini belirleyen on yıl olarak bilinen 1910-1920 yılları arasında GM'i farklı teknik becerilerle donattı. Aldığı ürün ve firmalardan daha önemlisi bu alımlarla GM'e gelen yöneticilerdi. Bu adamlar üstün yönetim becerileri ve mühendislik yetenekleriyle GM'i dünya hâkimi yapacaklardı. Bu isimlerin listesi Amerikan otomotivindeki yıldızların listesidir Chrysler, Kettering, Fisher, Nash ve Sloan. En az hatırlanan William Durant ise bu isimlerin GM'e gelişlerinden tek başına sorumlu olan insandır. Sloan'ın İlk Alımları 1916 yılında Alfred Sloan, United Motors'un başkanı olduğunda ilk olarak aksesuvar ve yedek parça firmalarını satın alma işine girişti. İlk alımlar Harrison Radyatör ve korna imalatçısı Klaxon'du. (Arabalar için elektrikli kornalar ilk olarak 1908 yılında Lowell-McConell tarafından üretildi. Bu firmanın başkanı kornaya Yunanca klaxo , çığlık atmak fiilinden uyarladığı Klaxon adını koydu. Bu unutulmaz sesli ürün birden o kadar popüler oldu ki, birkaç yıl sonra, tehlikeli viraj girişlerine konulan işaretlerde Klaxon Çalın yazıyordu.) Aynı derecede önemli olan bir başka şey Sloan'ın United Motors Servis şirketini kurmasıdır, bu yeni şirket satış sonrasında parça ve hizmet sunan ilk şirketlerden biriydi. 20 şehirde örgütlendi ve ülkenin daha küçük şehirlerinde de ek bağlantılar kurdu. Bu şirket GM'in Mr. Goodwrench olarak bilinen satış sonrası servisinin öncüsüydü. Sloan 1921 yılında GM başkanlığına geldiğinde yan şirketler, beş otomobil markasını üretebilmek için gereken bütün parçaları sunacak biçimde hazırdılar. Sloan ilk olarak otomobiller ve kamyonlar gibi dayanıklı ürünler üzerine yoğunlaşacaktı, daha sonra da GM'in buzdolabı, havacılık ve dizel lokomotifler gibi sonradan alınmış diğer alanlardaki firmalarının satışlarını yükseltmeye girişti. Bu finans bölümü Sloan'ın seyrek içgözlemlerinden birini meydana çıkardı, Sloan şöyle yazdı Otomobil işine yabancı olan biri nasıl olup da GM'in ABD'deki en önemli finansman kurumlarından birine sahip olduğuna ve müşteriye finansman sağladığına şaşırabilir. Sloan bu sıra dışı fırsatın niye GM'de ortaya çıktığını anlamıştı Seri üretim, tüketici finansmanı ihtiyacı hakkında geniş bir yaklaşım gerektirdi, bunu bankalar o zaman fazla önemsemiyorlardı. Bankalar bu ihtiyacı karşılamayı ihmal ettiler. GMAC'ten önce Amerikalı tüketici taksitli satışlarla mobilya, dikiş makinesi (Singer modeli) alabiliyordu ve elbette ev ipotekleri sistemi vardı. 1915 yılında ilk taksitle otomobil satışını Willys-Overland şirketi yaptı. Sloan, Willys'in sahibi John Willys'le olan dostluğu nedeniyle Guaranty Securities şirketinin yöneticilerinden biri olmayı kabul etmişti. 1920'lerde tüketici dar gelirli vatandaşlara borç vermek için kurulmuş mali kurumlar olan Morris bankasından da borç alabiliyordu. Morris bankası maddi teminat istemiyordu ama buna karşın iki kefil istiyordu. Bir süre için Amerika'nın düşük gelirli sınıflarına tek borç para verenler onlardı. 1920'lerin ortasında ticari bankalar bireysel kredileri başlattığında bu banka ortadan kayboldu. Bankaların ilgisizliğinin birçok sebebinden biri, çeşitli patlama ve çöküşlerle dalgalanan ülke ekonomisiydi. Bankalar haklı olarak ekonomik düşüşlerde zamanında ödenemeyecek potansiyel otomobil borçlarının sayısının oldukça fazla olabileceğini düşünüyordu. Bankalar geniş bir ikinci el araba satışı ağı kurmakla ilgilenmiyorlardı. Sloan temkinli banka sisteminin elinin tersiyle ittiği ve diğer sanayicilerin tepkisel bir şekilde zevk için asla borç verilmemesi gerektiğine dair tamamen püritanik bir görüşe kendilerini hapsettikleri alışılmamış bir konuya el attı. Onlar (bankalar) tüketici kredisinin ortalama insana verilmesinin çok büyük bir risk olduğuna inanıyorlardı… Çünkü tüketimi kışkırtan şeyin tasarrufu engelleyeceğini düşünüyorlardı. Raskob GM'in bir tür kredi finansmanıyla geniş satıcı ağını desteklemesi gerektiğini fark etmişti. Esasen bir otomobil üreticisinin bir kredi verme kurumuna dönüşebileceği fikri Raskob'un dehasının bir ürünüydü. Otomobil satıcıları ağı genellikle sadece peşin paraya otomobil satıyordu. Otomobil sahipliği sadece zengin insanlara özgü olduğunda bu sistem işe yarıyordu, ancak Henry Ford'un geniş kitleler için üretilen Model-T'si sayesinde birçok orta gelirli Amerikalı otomobil satın almaya başlamıştı. Birinci Dünya Savaşı'ndan sonra ulus kısa vadeli bir mali patlama yaşadığında satıcılar bir yandan stokları arttırırken, diğer yandan da nasıl kredi verebileceklerini yeniden incelemeye başladılar. Sorun bu yeni ortaya çıkmış, ilk kez araç satın alanlar sektörünün nasıl finanse edileceğiydi. Üretilen bütün araçları satıcılar aracığıyla tüketiciye ulaştıramazsa GM para kazanamazdı. Bu soruna yanıtsa GM satıcıları aracılığıyla az Raskob'la çalışırken Sloan'ın borç verme araçlarını yeniden düzenlemesi gerekti Başlangıçta iki öncelikli amacımız vardı, sistemin (GMAC) sağlamlığını yerleştirmek ve makul faiz oranlarıyla tüketiciye ulaşmak. Bu ufuk açan iki ciltlik Taksitle Satış Ekonomisi başlıklı kitap ABD'de borçlanma hesaplarını sonsuza kadar değiştirdi. Seligman (tüketici) borç ve kredinin olumsuz çağrışımlarını ortadan kaldırabilmek için farklı bir terminoloji kullanmış ve daha olumlu bir durumu ifade etmişti ( üretici borç ve üretici kredi ). Bu çalışma, taksitli alımların daha fazla kabul edilmesini sağladı. Sloan çalışmanın ana fikrini özetledi Borç sadece talebi geliştirmekle kalmıyor, aynı zamanda ekonomiyle etkileşim kurarak gerçekte alım gücünü de yükseltiyor. Aynı zamanda tüketiciye bu rekabet ortamında başka hiçbir Amerikan otomobil üreticisinin sunmadığı bir avantaj daha sunuyordu. Birçok alıcı için finansman kolaylığı nedeniyle tek seçenek bir GM otomobiliydi. Gelir gücü küresel finans kurumlarını kıskandırdı. Sloan Diğer Yardımcı İşlere Giriyor 1920'lerin sonunda Sloan GM'in dizel lokomotif, ev aletleri ve havacılık gibi otomobil dışı alanlarına yoğunlaşabilirdi. William Durant'ın satın aldığı bütün bu işler otomobil ve kamyon bölümlerinin dışındaydı. Sloan için bu şirketler bir muamma ve bir mücadele teşkil ediyorlardı Bizim elbette çeşitliliğe karşı doğal bir ilgimiz vardı, bunlar otomobil satışlarında olabilecek herhangi bir düşüşe karşı önlemimiz olacaklardı. Sloan üç otomobil dışı bölümün başarılı olmasının sebebinin buradaki personelin, özellikle bu şirketlerdeki araştırma personelinin bu yeni teknik bilginin satış potansiyelinden emin olması sonucunda olduğunu görmüştü. Bu şirketler mevcut rekabetin sunduğundan oldukça farklı yeni teknikler kullanıyorlardı. Sloan gelecek için yenilikler konusunda riskli teşebbüslere girişmeyi kabul ediyordu. GM'de otomobil ve kamyon için uyguladığı adem-i merkeziyetçi sistemin diğer otomotiv dışı işlerde de başarıyla işleyeceğinden emindi. Aslında bu devrimci şirket sisteminin ilk sınav yeri, yönetimi altında bulunan GM'in yardımcı şirketleriydi. Dizel Lokomotifler 1930'larda ABD'deki demiryolları için tek tip bir motor bulunuyordu, o da buharlı olandı. Ancak 10 yıl içinde dizel hâkim tip lokomotif haline geldi. Amerikan demiryolu topluluğunu şok edense önde gelen dizel lokomotif üreticisinin GM şirketi olmasıydı. Buhardan dizele geçiş demiryolu sanayisi için önemli miktarda tasarruf anlamına geliyordu. Sloan GM'in liderliğe yükselişi için iki sebep gösterdi Birincisi, basitçe bizim daha hafif, daha hızlı dizel motorlar yapmak için daha azimli oluşumuzdu… İkinci sebepse lokomotif sanayisine otomobil sanayisinin üretim, mühendislik ve pazarlama kavramlarını getirmiştik. 1827 yılında John Stevens New Jersey, Hoboken'de yapabileceklerini sergilediğinden beri buhar, Amerikan tren yolu sistemi için güç kaynağı tercihi olmuştu. 1830 yılında Peter Cooper ilk Amerikan yapımı buharlı lokomotifi üretti, meşhur Tom Thumb makinasını. Dizeller en sonunda buharı geçti çünkü buhar pahalı bir hammadde kullanıyordu ve pahalı emek-yoğun bakım masrafları söz konusuydu. Romantik buhar treni üretimine takılıp kalmayan GM, lokomotiflere oto tasarımı ve yeni teknoloji konularına baktığı gibi bakmaya başladı. Dizel teknolojiyi ilk düşünen yine araştırma dehası Charles Kettering'di. Sloan'ın araştırma alanı, personeli, yatırımı ve en önemlisi Sloan'ın desteğini içeren bir sermaye planını mümkün kıldı. 1929 yılında Kettering dizelle ilgili yeni çalışmalarda başarılı olduktan sonra GM iki şirket aldı Her ikisi de Cleveland'da bulunan ve dizel yapım tesislerine sahip olan Winston Engine ve Electro-Motive Engineering. Bu yeni alımlar Sloan'a benzinli-elektrikli otomobil üretiminde yeni teknoloji ve 1929 yılında otomobil pazarındaki düşüşten korunmak için olası bir sığınak sağladı. Aslında Sloan, Durant'ın yıllar önce yaptığını yapıyordu, yeni teknolojileri olan yeni şirketler bulmak ve her ihtimale karşı bunları GM'in heybesine koymak. Uzun yıllar Kettering'in yeni dizel modeli, ticari satış içermeyen deneysel bir kavram oldu. GM'in iki devirli makinesi, Burlington demiryolu şirketinin başkanı olan Ralph Budd'ın dikkatini çekti Budd makineyi 1933 yılındaki Chicago Gelişim Yüzyılı Sergisi'nde Chevrolet montaj fabrikası pavyonunu çalıştırırken görmüştü. Dizel motoru geliştirmeyle geçen bir yılın sonunda, 1934'te GM'in dizel makinesi Ralph Budd'ın Zephyr adını verdiği buhar lokomotifi içinde, şimdi bir efsane haline gelmiş olan gün batımından şafağa hattında, Denver-Chicago arasında çalışmaya başladı. Zarif biçimde tasarlanmış olan Zephyr 1.015 mili 13 saat 5 dakikada alıyordu, saatte ortalama 123 kilometre yapıyor ve dünyanın uzun mesafe demiryolu rekorunu kırıyordu. Makinenin başarısı Kettering'i dizel yakıtla çalışan lokomotifleri üzerinde başka deneyler yapmak için ek ödenek istemeye yönlendirdi. Aşağıdaki diyalog Sloan ve Kettering'in kendi araştırma projelerine duydukları güveni ifade ediyor Ne kadar paraya ihtiyacı olduğunu sordum. Bay Kettering 500.000 dolar kadar gerektiğini düşündüğünü söyledi. Bu kadar az bir parayla bize bir lokomotif veremeyeceğini söyledim. Biliyorum dedi dostça, Ama düşündüm ki, eğer o kadar para harcarsak sen gerisini de bulursun. İstediği parayı aldı. 1963 yılında Sloan ikinci otobiyografisini yayımladığında GM'in Elektromotor bölümü dünya çapında 25.000'den fazla dizel lokomotif satmıştı. Frigidaire Frigidaire ev başarılı satışları aletlerinin geliştirilmesi ve Alfred P. Sloan, Jr.'ın parlak yöneticiliğinin başka bir yönüdür. Bu aynı zamanda Sloan'ın daha önce satışları önemli ölçüde düşürmüş olan ürün sorunlarına çözüm bulmak amacıyla araştırma-geliştirme konusunda riskler alabildiğini gösterir. Durant 1918 yılında kendi parasıyla Guardian Frigerator şirketini satın almıştı, 1916 ve 1918 yılları arasında şirketin sadece 34 ürün satmış olması gerçeğine rağmen. Buzsuz buzdolabı özelliğini vurgulamak için şirketin adını Frigidaire olarak değiştirdi. Sloan GM başkanının bu sıra dışı alımı yapma sebebini şöyle anlatıyor Durant, Birinci Dünya Savaşı mobilizasyon çabamızda, otomobil işinin tali olduğunun ilan edilmesi olasılığından endişeliydi ve ‘esas' işi arıyordu. GM'in özgün modelin seri üretimi konusundaki ilk çabaları başarısız oldu Frigidaire buzdolabı lüks bir mal olarak algılandı ve satışlar hayal kırıklığı yarattı. Şirket önemli Şirket içinde, ürünü ve satış yöntemleri GM'in uğraş alanından oldukça farklı olan ve kâr getirmeyen bu beyaz eşya firmasından kurtulmak isteyenlerin sayısı gittikçe artıyordu. Bu yeni soğutma teknolojisi ev aletleri işinde kullanılmak üzere geliştiriliyordu. Başlangıç olarak Sloan başka bir akıllı karar daha vererek Frigidaire firmasını Detroit'in otomotiv topluluğundan uzaklaştırıp Dayton'a nakletti. Sloan'ın niyeti seri üretim yapmak, geliştirilmiş bir modeli standart hale getirmek ve üretim arttıkça maliyet düşeceğinden ortalama gelir sahibi ailelerin de buzdolabını almasını mümkün kılmaktı. Ama önce şu başarılı tespit yapıldı Frigidaire'in geleceğinin bazı araştırma sorunlarını çözmemize ve bundan sonra güvenli, ekonomik ve güvenilir biçimde çalışacak bir makine üretmeye bağlı olduğunu fark ettik. Birkaç yıl daha zarar ettikten sonra 1924 yılında Frigidaire küçük bir kâr elde etti. Yıllık üretimdeki artış yeni satış ve araştırma ekiplerinin başarısını gösteriyordu ve üretilen birim adedi 1922 yılındaki 2.100'den 1925 yılında 63.500'e çıkmıştı. Dayton'daki araştırmacılar diğer üreticileri zora sokan tasarım, güvenlik ve soğutma sorunlarından birçoğunu çözmüşlerdi. Toplum akılda kalan adıyla bu yeniden tasarlanmış ve daha etkili hale getirilmiş buzdolabına ilgi gösterdi. 1927 yılı itibarıyla Frigidaire, küçük bir tahta dolap, büyükçe bir su tankı ve su soğutmalı kompresörden, hava soğutmalı iki silindirli bir kompresöre sahip çekici bir porselen dolaba dönüştü. 1922 yılının 417 kiloluk ve 714 dolarlık canavarı GM araştırma ekibi tarafından 181 kiloya düşürüldü, fiyatı da 468 dolara indirildi. Sloan şunları yazarken hafifçe böbürleniyordu 1916-1928 yılları arasında başka hiçbir üretici veya kurum buzdolabı işine takdire şayan bir katkı yapamadı. Doğruydu diğer buzdolabı firmalarının hiçbirinin ne araştırma yapmaya hevesleri ne de arkalarında GM kadar başarılı olan bir firmanın mali desteği vardı. Frigidaire'in başlangıç yıllarına dair anlatılması gereken bir önemli hikâye daha var Her marka buzdolabından çıkan dumanlar evlerde bazı ciddi sağlık sorunlarına yol açtı. Bu riskleri ortadan kaldırabilmek için birinin yeni bir kimyasal yöntem keşfetmesi gerekiyordu. 1929 yılında florine hidrokarbonlar denendikten sonra Frigidaire'deki kimyagerler Freon-12 adlı güvenilir bir bileşiğin Sloan ve Kettering'in bütün sorunlarını çözdüğünü söylediler. Bu yeni teknoloji, ev buzdolapları karşısındaki son güvenlik engelini de ortadan kaldırdı. Karakeristik fedakârlığıyla Sloan, bütün Amerikan firmalarının güvenli buzdolapları üretmeleri ve böylece de Amerikan evlerinin güvenli yerler haline gelmeleri için Freon-12 formülünün bütün diğer rakip şirketlere de dağıtılmasında ısrar etti. Frigidaire ilk klimasını ve besin dondurucusunu üretti. 1956 yılı itibarıyla yirmi milyonuncu ürününü satmıştı, dokuz yıl sonra 1965'te de elli milyonuncu ürününü sattı. Ama 1979 yılında, 1940'lar ve 50'lerdeki çamaşır makineleri, kurutucular, fırınlar gibi genişleyen Frigidaire ürün yelpazesine rağmen Westinghouse, Kelvinatör, Amana ve özellikle de General Electric, beyaz eşya pazarının kontrolünü ele geçirmişlerdi. Beyaz eşya onların esas işiydi, GM rekabet etmek için para harcamak istemedi ve o yıl Frigidaire adını ve fabrikasını White Consolidated Industries'e satmaya karar verdi. Yıllar ve yüz binlerce buzdolabından sonra artık, buzdolabı kelimesinin (refrigerator) sıklıkla kullanılan Amerika'daki kısaltması fridge kelimesi Frigidaire'den geliyordu. Bendix Havacılık GM'in otomobil dışı yan işlerinin sonuncusu havacılıktı. Her ne kadar bu alandaki çalışma kısa süreli olmuşsa da -ve Frigidaire veya dizel lokomotif gibi dikkat çeken ticari başarılar olmadıysa da- GM'de kısa ancak ilginç bir döneme tekabül eder. Sloan bile bu ilişkiyi sıra dışı bir merak olarak nitelendirmişti GM'in uzun süre önce ticari havacılık alanına girebilmek için önemli bir girişimde bulunmuş olması sanırım birçok okuyucuyu şaşırtacak. 1963 yılında okuyucuları şaşırtan şey, uluslararası havacılık alanındaki bazı ünlü firmaların kuruluşlarında bir şekilde bir GM işletmesiyle ilişkide olduğunu görmektir. Bunlar Bendix Havacılık, North American Havacılık, Trans World Havayolları ve Eastern Havayolları'dır. Şirketin havacılık işine girişi 1929 yılında Bendix Havacılık (yüzde 29) ve Fokker Aircraft (yüzde 40) şirketlerine yaptığı yatırımlarla başladı. Daha önce belirtildiği gibi sebep bugün saçma görünen bir fikir GM'i ‘külüstür' denen ve günlük kullanım için düşünülen hafif, küçük uçak geliştirilmesinin rekabetinden korumak. Şu hususu hatırlamak önemli ki, 1929 yılında kıta ABD'sini bir uçtan diğerine geçen geniş bir otoyol sistemi yoktu. Dahası bütün şehirlerin dışında küçük havaalanları yapılabilecek geniş boş araziler mevcuttu. Mesela 1990 yılında bile Kansas gibi büyük bir şehre uçabilir ve şehrin kalabalık merkezine değil de kırsalda bir yere iniş yapabilirdiniz. GM bütün farklı şirketlerini North American Havacılık denen bir şirketin bünyesinde topladı. Bu şirketin temel ve önemli katkısı otomotiv alanında yapılana benzer biçimde sistematik bir üretim ve finansman sistemi kurmaktı. Bu yeni şirket İkinci Dünya Savaşı boyunca önemli bazı askeri siparişler aldı ve uçaklar ve motorlar üretti. Ancak GM, havacılığın mühendislik veya tekniğinde önemli yenilikler yapamadı. İkinci Dünya Savaşı'nın sonunda Sloan, GM'in havayolları sanayisinde yer alması gerçeğini yeniden gözden geçirdi. Bir olgu-tespit raporunda Sloan açıklık ve vizyonla ulusal havayolları sanayisinin mevcut durumunu özetledi. Fırsatları üç pazara ayırdı askeri, ticari ve hava nakliyesi. Her biri için artıları ve eksileri gösterdi ve havacılık üretiminin hiçbir zaman ürettikleri arabaların ne kârına ne de yaygınlığına ulaşabileceğini belirtti. Şu sonuca vardı Şirket ne askeri ne de nakliyat alanları için uçak üretmeyi düşünmemelidir. Ama şirket kapasitesi izin verdiği ölçüde aksesuvar üretiminde kendine bir yer açmalıdır. 1948 yılında GM North American ve Bendix Havacılık şirketleriyle ilişkisini kesti. Böylece şirketin havacılıkla flörtü bitmiş oldu. Gerber'in Yardımcı İşi 1928 yılından beri bebek maması Gerber adıyla anılır olmuştu, Gerber ailesinin sahip olduğu Michigan, Fremont'taki Fremont Konserve şirketi birkaç çeşit bebek mamasını o yıl satmaya başlamıştı. Yıllar sonra bu firma bebeklerle değil de bebeklerin ana-babalarıyla ilgili bir yan iş yapacaktı. Yıllar içinde Gerber bebe mamasında nerdeyse bir tekel olmuştu, pazar payı yaklaşık yüzde 70 veya bunun da üstündeydi. (Bugün Beechnut yaklaşık yüzde 20-25, Heinz bebe maması ve diğer bazı organik üreticiler de pazarın geri kalanına sahip.) Geçen 77 yılda Gerber 75'ten fazla mama üreticisinin meydan okumasıyla karşılaştı, ama sonuç -çorbanın Campbell's tarafından domine edilmesi gibi- Amerika'da bebe maması pazarının Gerber'e ait olmasıydı. 40 yıl boyunca şirket eşsiz biçimde hatırda kalıcı sloganına tutundu Bebekler bizim işimizBizim tek işimiz. Sadece çocuk beslenmesi için bir araştırma bölümü kurduğunu herkese ilan etti ve hızla annelerin güvenebileceği bir marka haline geldi. Halk tavsiye almak için şirkete yazmaya başladı ve 1938 yılında şirkete 800.000 soru ulaşmıştı. Bugün Gerber Araştırma Merkezi sadece çocuk beslenmesiyle uğraşan en büyük özel araştırma kurumu ve şirket bebek beslenmesinde en güvenilir Amerikan markası olma özelliğini sürdürüyor. Zaman içinde daha fazla kazanmak için Gerber, bebe maması hazırlama çerçevesinde birçok adım attı. 190'dan fazla çeşit sundu. Aynı zamanda denizaşırı ülkelere de açıldı ve hâlihazırda 80 ülkede 18 farklı dilde satış yapıyor. ABD'de İspanyol ve Latin kökenli aileler arttıkça şirket Orta ve Güney Amerika bölgelerinden meyve ve sebzelerle hazırlanmış tropik ürünlerini piyasaya sürdü. Bebe mama çeşitlerinin çokluğundan -ve bu düşük fiyatlı ürünlerdeki kâr payının azlığından- market zincirleri en sonunda bu malların kendi memurlarınca istiflenmesine isyan ettiler. Çözüm her birinin içinde farklı bir çeşit bebe maması bulunan raflardaki kare metal sepetlerdi. Bu sepetler daha sonra diş macunu, tıraş sabunu ve şampuan gibi başka ürünler için de kullanılmaya başlandı.) Gerber, yine bebek işi imajını koruyarak 1960 yılında Almanya'da üretilen ve bütün dünyada satılan plastik bebek ürünleri markası NUK'un 350 değişik ürününü satmaya başladı. ABD'li tüketiciler Gerber-NUK markalı şişelere ve diğer bebek aksesuvarlarına sıcak baktılar. Gerber doğrudan iletişim sistemi, bütün ürünleri için indirim kuponları verme ve beslenme bilgisi iletme biçimleriyle yeni anababalarla ilişki kurarak başarılı bir politika uyguladı. Veriler çocuk doktorları, hemşireler ve hastanelerden yeni doğanların listeleri alarak toplandı. Gerber bebeğin doğumundan önce ve hemen sonra hedef kitlesine ulaşmak için etkin bir sistem kurmuş durumdaydı. 1960'ların ortasında şirket bütün bebeklere yönelik ürünler ürettiğini fark etti. Bebek hazır giyimi sektörüne girebilirdi ama bu tamamen farklı bir dağıtım sistemi gerektiren bir ürün yelpazesi olurdu ve asıl satış noktaları olan süpermarketlerde satılamayabilirdi. Şirket kendine şu soruyu sordu Kendi tarihi markası altında ve bu markanın gücünü hafifletmeden hangi yardımcı iş başlatılabilirdi. Cevap tüketiciyi ve yatırımcıları şaşırttı Hayat sigortaları. Gerber insanların kısa ve uzun vadeli hayat sigortası yaptırmaya istekli oldukları o dönemlerin az olduğunu anladı. Özellikle bir bebeğin doğumu, ilk çocuk, isteğin fazla olduğu o dönemlerden biriydi. Ebeveynler yeni sorumluluklarıyla yüzleşiyorlardı ve belki de kendi ölümlerinin aile üzerindeki etkisini düşünüyorlardı. 1967 yılında şirket bir yan kuruluş olarak Gerber Hayat Sigortası şirketini kurdu ve aracısız olarak çocuk ve yetişkin hayat sigortası satmaya başladı. Aslında doğum öncesi bilgi derlediği için pazarda iyi çalışan bir ağı zaten vardı. Doğum öncesi ve bilgilendirmeleriyle birlikte hayat broşürleri de göndermeye başladı. sonrası sigortası Şirketin basılı sigorta ilanları, pullu zarfları her zaman Gerber bebek logosunu kullandı. Bu promosyonlar söz konusu firmanın, yeni bir iş yapmakta olsa bile, Amerikalıların geçmişte güvendikleri ve gelecekte de güvenebilecekleri bir firma olduğunu vurguladı. Bugüne kadar Gerber Hayat Sigortası'nda 25 milyar dolar birikti, iki milyondan fazla insan sigortalandı. Gerber başka hiçbir sigorta şirketinin yapamadığı biçimde hayat sigortalama işinde kendine bir yer edindi. Frigidaire işine benziyordu, diğer firmaların hiçbirinin teknolojik gelişmeyi yakalayamadığı yerde GM başarı şansını yakalamıştı. Gerber de diğer hiçbir sigortacının yapmadığını yaparak yeni ebeveynleri ama sadece yeni ebeveynleri hedeflemişti. Savaş sonrası dönemde klasik olan Meet Me in St. Louis, Singin' in the Rain, ve The Band Wagon müzikallerini yapmıştı. MGM harfleri ve kükreyen aslan bu film şirketini aynı GE logosu gibi tanınmış bir Amerikan ikonu haline getirdi. California'daki gayrimenkullerinin çoğuyla, filmlerden tanınan eşyaları, mesela The Wizard of Oz (Oz Büyücüsü) filminde Dorothy'nin giydiği terlikleri sattı. İçerdeki dekor stüdyonun film yapımlarına odaklanmıştı, Oz Büyücüsü temaları ve karakterleri kullanılmış, Emerald Şehir Casinos'u yapılmıştı. Şirket, Kerkorian'ın iki kızının isimlerinin birleşmesinden oluşan Tracinda adını almıştı. Film ve televizyon yapım şirketleri olan Disney ve Universal de başarılı gezi ve tema parklarıyla bu farklı film şirketinin oraya gelişinin yolunu hazırlamışlardı. MGM kârlı geleceğin, televizyon ve sinema filmleriyle risk almak yerine kumarhane işletmekte olduğuna karar vermişti. Kerkorian, MGM'in şirket adını ve önceden var olan mülkünü satmaya çalıştı ama başaramadı -ilk olarak 1986 yılında Ted Turner'a, sonra da 1992'de borcunu aksatan İtalyan finansçısı Giancarlo Paretti'ye. Şirket Kerkorian'ın elinde kaldı ve diğer stüdyo mülklerini alarak kapasitesini genişletti. Nihayet 2004 yılında Sony Pictures, MGM'in adı ve stüdyosu için iyi bir teklif verdi. Film yapımında şöyle böyle geçen 25 yıldan sonra Kerkorian kasasını doldurdu. Kerkorian 2000 yılında oteller patronu Steve Wynn'in Mirage otellerini satın aldı, zarif Bellagio oteli dâhil. Bu yeni birlik MGM-Mirage adını aldı ve altı oteliyle Las Vegas'ta en fazla otel odasına sahip oldu. Yakın zamanda yine Las Vegas'ta bulunan Mandelay Bay otellerini alarak bünyesine dört otel daha katmış oldu. MGM yan iş efsanesinde son parça 2004 Aralık ayında ortaya çıktı, MGM-Mirage firması Las Vegas'ta 66 dönümlük arazi üzerinde devasa konutlar ve bir otel yapacağını ilan etti. Halen yürütülmekte olan projenin adı City Center ve ABD'de özel olarak finanse edilen en büyük inşaat. Yan ve Bütünleyici İşler Bulma Dersleri Yan veya bütünleyici işler arandığında şirketin ana uzmanlık alanından uzaklaşılmaması gerektiğini savunanlar çoktur. Eğer firmanın yerleşmiş adı kendi ürettiğinden tamamen farklı olacak yeni ürün veya hizmete çok az veya hiç değer katmıyorsa bu doğrudur. Daimler adını Chrysler'in önüne yazdığında tüketici bunu fark eder, çünkü aynı sanayide gerçekleşmiş bir birleşmedir ve Chrysler adı kaliteli Alman şirketinin adından yararlanır. Peki, Procter&Gamble adı Gilette firmasına artı veya eksi ne katacaktır. Aynı şekilde yeni FedEx-Kinko birleşmesinden ne çıkacaktır. Buradaki işçiler sadece kargo iletiminde uzmanlaşmış olan verimli FedEx tarzında mı eğitileceklerdir. Kinko bir dizi ev ofisi türü hizmet sunar ve buradaki cevaplanmamış soru uygun FedEx bürolarının dışında Kinko kullanıcılarının bu birleşmeden çıkarı ne olacaktır. FedEx yeni ve geliştirilmiş bir müşteri hizmeti mi sunmaya başlayacaktır. Ana Uzmanlık İkilemi Ana işlerinden farklı yardımcı veya bütünleyici iş yapmak isteyen şirketler için olası tehlikeler vardır. Bu risklerden bazıları yabancı iş kültürleri, farklı dağıtım sistemleri, yeni ve bilinmedik bir müşteri zemini, kâr marjları ve yeni bir pazar veya sanayide başarılı olmak için gereken uygulama bilgisidir. verdi. İstasyonun izleyicileri durumdan haberdardılar ve yerel müşteri araştırması insanların bu kanala saygı duyduklarını gösteriyordu. Ek olarak, kitapevi PBS'in çocuk yayınlarından Susam Sokağı Teletubbies gibi programları de kitaplaştıracaktı. Kitabevi pahalı bir başarısızlık oldu, henüz vakti gelmemiş bir fikirdi. PBS kanalı mektupla kitap satınca kitabevini de tutturacağını sandı ama toptan ve perakende satış disiplinleri tamamen farklıydı. Gerçi deneyimli bir kitapçıyı işe almıştı ama sınırlı sayıda kitap önerisiyle kazancı nasıl yakalayacağının planını yapmamıştı, ayrıca bu kitapların birçoğunun internetten ve kitapevleri zincirlerinden PBS'in kendi dükkânında sattığından daha ucuza alınabileceğini hesap etmemişti. En sonunda kitapevi okurların protestosu olmadan kapandı. Kanal potansiyel olarak kârlı görünen bir işe el atmıştı. Ama ana işi olan medya ve programcılıktan çok uzaklaşmıştı. Ana İşi Bütünleyen İş Ana iş dinamiği içinde bütünleyici bir iş bulmanın zor olmayan bir yöntemi de mevcut müşterilere fikirlerini sormaktır. Eğer bir firmanın müşterisiyle iyi işleyen, samimi bir ilişkisi varsa, müşteri bir rakip veya başka bir firma hakkında şikâyetlerini içeren bilgiler verebilir. Yıllar boyunca New York'taki Leebo Matbaası yine Manhattan'da bulunan kozmetik sanayisi için yüksek kalitede dört renkli antetli kâğıtlar, kitapçıklar ve broşürler basıyordu. Bu rekabetin fazla olduğu bir işti ve yerel ve ulusal matbaalar Revlon, Chanel ve Manhattan'da yerleşmiş olan diğer kozmetik firmalarının işlerini almak için yarışıyorlardı. Leebo'nun başkanı, ilave veya bütünleyici iş bulmak için müşterilerine diğer tip baskı işlerini sormaya başladı. Birçok görüşmede, müşterilerin daha az karmaşık baskı işlerinden duydukları memnuniyetlerini dinledikten sonra sık sık tekrarlanan büyük bir şikâyet duydu Birçok matbaa her kozmetik kutusunda bulunan ince, katlanmış prospektüsü basmak istemiyor veya kötü basıyordu. Paket prospektüsleri ince kâğıda basılıyordu ve kutuya girebilmesi için özel bir biçimde katlanması gerekiyordu. Leebo'nun başkanı diğer matbaaların bu zahmetli ve çok ayrıntılı işe niye girmek istemediklerini anlıyordu. Ama o ve meslektaşları o ince ayrıntıyı keşfedene kadar sorun üzerinde çalıştılar. Leebo mevcut müşterilerinden birinden yeni bir paket prospektüsü baskı işini alarak zorluk ve kârlılığı tartmak istedi. Sonuçta bugün Leebo paket prospektüslerinde ustalaşmış durumda. Ve bu ustalığı sayesinde zengin kozmetik müşterilerinden işler almaya devam ediyor. Eğer Leebo başkanı diğer matbaaların işlerini ve diğer firmalar hakkındaki şikâyetleri soruşturmasaydı bu yeni iş alanı asla ortaya çıkmayacaktı. Bu soruşturma adımı yöneticinin atacağı en kolay adımdır, özellikle işi iyi bilen bir satış sorumlusuyla birlikte müşterileri ziyareti âdet haline getirirse. Soruşturmanın yöntemi fazladan bir inceleme çalışması gerektirmez, sadece gayri resmi biçimde konuşmak ve bilgi almak üzere dinlemek yeterlidir. Ana İş İçinde Yer Alan Yardımcı İş Yeni ürünler arayan veya yardımcı bir iş yaratmak isteyen firmalar için yanıt firmanın içine bakmakla bulunabilir. İyi bir başlangıç, sunulan ürün veya hizmetlerin envanterine bakılması ve yeni pazarlara girebilmek için bunların genişletilebilir veya yeniden tasarlanabilir olup olmadığının tespit edilmesidir. Bazı durumlarda sürpriz veya tersine düşünme özgün bir görüşü ortaya çıkarabilir. Burada incelemeye değer bir vaka Georgia, Norcross'tan Conway Data adlı şirkettir. Bu şirket 1954 yılında kurulmuş ve emlak ve inşaat alanlarında özgün bir dergi olan Site Selection dergisinin yayımcısıdır. 1990'ların ortasında yeni atanan bir işletme müdürü Conway Data'nın durumunu incelemiş ve sınırlı bir alan olan inşaat sektörünü hedefleyen birkaç dergi daha olduğundan reklam gelirlerinin azalmakta olduğunu görmüştür. Müdür bu sorunu inceler, amacı 50.000 kişilik dergi abonesi zemininde yeni kazançlar elde edebilmek için ne tür ilave ürün veya hizmet sunabileceğini bulmaktır. Reklamcılığın ötesinde, forumlar ve seminerler düzenlemek gibi fikirleri bir hafta boyunca ele aldıktan sonra o ve yardımcıları dinamik bir kavram bulamazlar. Müdür abonelerin istatistiksel ayrıntılarını incelemeye başladığında görür ki, kendi şirketi olan Conway Data bazı sanayiler hakkındaki olguları derlemiştir bazı sanayilerin standart sanayi sınıflandırma kodları (SIC), yıllık gelirleri ve diğer durum bilgilerini. Bu onun yeni iş arama yönünü tamamen tersine çevirir. Artık bu firmalara yeni bir hizmet pazarlamakla ilgilenmiyordur da tam tersiyle ilgileniyordur Kim kendilerinin bu özel listede yer almalarını isteyebilirdi. Kim, Conway Data firmasını ve onun Site Selection dergisini kullanarak 50.000 inşaat firması yöneticisine ulaşmak için para verebilirdi. Müdür bir kez düşünce sistemini tersine çevirdikten sonra bu yeni işin olası müşterilerinin kimler olabileceğini araştırmaya başladı. Olası bir pazar Avrupa ekonomik kalkınma örgütleriydi. Avrupa bölgeleri ve şehirleri Avrupa Birliği içinde bir ofis açmak ya da fabrika yapmak isteyebilecek Amerikan firmalarının üst düzey yöneticilerine ulaşarak onlara kendi ekonomik geçmişlerini ve altyapılarını anlatmak istiyorlardı. İlk adım, bazı daha büyük Avrupa ajanslarıyla temas kurmak ve bir fizibilite incelemesi yazarak teoriyi bir ön sınava tabi tutmaktı. Müdür başlangıçta aldığı olumlu geri bildirimle Dünya Ekonomik Kalkınma Servisi (WEDS) adını verdiği yeni bir iş başlattı. Bu işin Avrupa merkezli olmasını istiyordu ve Roma'da uluslararası tecrübesi olan deneyimli bir iş adamını görevlendirdi. WEDS'in ilk müşterisi İtalya'nın Trieste şehriydi, tıbbi ve bilimsel zeminin gelişmesini amaçlayan bir bilim camiası. Proje, Trieste'de iş yapmanın avantajlarının yazılı olduğu 12 sayfalık dört renkli bir kitapçıktı. Kitapçık Site Selection dergisinin içinde ilave olarak verildi. Arkasından Trieste'ye ilgi duyabilecekler telefonla arandılar. Sonunda işletme müdürü, bu yardımcı ancak ana iş içinde yer alan iş için son kazançlı hamleyi yaptı Avrupa ajanslarının, ABD'ye gelerek işle ilgilenen ve önceden bilgilendirilmiş Amerikan firmalarıyla görüşmelerini sağlamak için bir randevu hizmeti sunmaya başladı. İşte akıllı bir yeni iş fikrinin bulunmasına bir örnek. Conway Data firması sahip olduğu bilgileri değerlendirilerek yeni ve değişik bir iş kurdu. Başkalarından Kopya Çekilen Yardımcı İşler Bazen yeni bir iş fikri başka bir firmanın yaptığı yardımcı işi incelemekten daha ötede değildir, bu başka firma bir rakip de olmayabilir. Bir fikirden kopya çekilmesi ya da onun taklit edilmesi, önemli bir başlangıç sermayesi yatırmadan başarılı bir konsepti uzaktan incelemenin avantajını içerir. Bu benzer işlerin en başarılılarından biri General Electric firmasının GE Capital adlı işletmesidir. 1932 yılında General Electric Contract şirketi olarak işe başlar. Özgün fikir GE müşterilerinin beyaz eşya alımlarına kredi vermektir, tıpkı GM'in otomobil kredisi vermesi gibi. İkinci Dünya Savaşı'ndan sonra General Electric Credit şirketi borç para vermeye başladı, ticari kâğıtlarla ve müşteri kredilendirmesiyle ilgileniyordu. Mali ürünlerin tedarikçisi olduğunu ifade edebilmek için 1987 yılında adını GE Capital olarak değiştirdi. 2002 yılında dört ayrı birim olarak yeniden örgütlendi Ticari Finans, Müşteri Finansı, Donanım Servisi ve Kapital. 2004 yılında dünya çapında 47 ülkede önemli bir rakam olan 500 milyarı dolar toplamıştı. Başka bir firmanın başarılı yardımcı iş modelini izleyerek yeni bir yan iş kurma konusunda eskiler şöyle diyor Sürünün bir adım önünde olmak. Yardımcı İşler-Sonsöz Her firmanın yapmak istediği Apple'ın iPod'u kadar başarılı bir ürün çıkarmak, yani ana bilgisayar işinin sınırları içinde yeni ve yan bir iş yaratmaktır. Tüketici Apple'ın müzik çalan bir alet yapabilecek teknolojiye sahip olduğunu kabul etmekte hiçbir güçlük çekmemiştir. Sloan otomobil dışı işleri miras almıştı ve eğer firma içinde güvendiği insanlar (başta Kettering) aksini düşünmeseydi lokomotif, buzdolabı ve havacılık işlerini GM bünyesinden çıkarırdı. Ek olarak, bu yan girişimlerin henüz emekleme çağında olduğunu ve GM'in de diğer alanlarda olduğu kadar bu alanlarda da başarı şansına sahip olduğunu her zaman ifade etti. Sloan için her işin ölçüsü şuydu Eğer tatmin edici kâr yoksa iş bırakılmalıdır. Bu ilke GM'in otomobil üretimi olan kendi ana işinde yoğunlaşarak devam etmesini sağladı. Ve böylece iki yan işi -buzdolabı ve havacılıkişletmek zorlaştığında da GM kâr etmeyi sürdürdü. Bu yan işler satıldıklarında da şirkete para kazandırdılar. VIII Adem-i Merkeziyetçi Örgüt ve Mali Kontroller Sloan'dan önceki kurumsal sistem. Sloan'ın 1919 yılında yaptığı Şirket Yapılanması . GM'de adem-i merkeziyetçiliğin başlangıcı. Sloan'ın planı uygulanıyor. Sloan'ın iki ana ilkesi. Sloan'ın beş örgüt hedefi. Adem-i merkeziyetçilik uygulanıyor. Mali kontroller ve yönetim kurulu. Smithsonian modeli Etkin adem-i merkeziyetçilik. Etkin adem-i merkeziyetçiliğin yönetsel dersleri. Şirketlerin ve tarihsel olarak onların kuruluş biçimlerinin yüzyıllardır ayakta kalan bir modeli izlediklerini hatırlamak önemlidir. Bu sistemin izleri eski Yunan ve Roma ordularının örgütlenmesinde veya Katolik Kilisesi gibi devasa bir kurumun personelinin etkin yönetiminde görülebilir. Statü hiyerarşisi, mutlak iktidarın zirvede, hizmet veya köleliğin de altta olduğu bilinen bir piramitten meydana gelir. Uygar dünyadaki sosyal yapının başarılı büyük örgütlenmelerinden biri olan eski Mısır'ın siyasi sistemini incelemek, bugünün modern şirketinin başlangıç evrelerini gözlemlemek demektir. Mısır komuta zincirinde firavun en üstte yer alıyordu, büyük güçleri olan birçok seviyeden rahip ondan sonra gelirdi, bunların altında da yurttaşların güvenli yaşamlarını kontrol eden sivil memurların oluşturduğu bilgili yönetim kademesi geliyordu ve en son olarak da sıradan halk ya da işçiler vardı. Geçmişteki veya günümüzdeki bütün örgütlerde büyük başarılar için iki unsur gereklidir liderlik ve politika. Bir toplum veya bir kurum güçlü bir lidere sahip olabilir ama eğer bununla uyum içinde işleyen bir sistem yoksa liderin değeri en aza iner. Benzer şekilde akıllı bir liderin vizyonu ve bilge rehberliği olmadan bir sistem maksimum potansiyeline asla ulaşamaz. Pierre du Pont 1920 yılında GM başkanı olduğunda Alfred P. Sloan ve diğer üç yöneticinin yer aldığı yeni bir yönetim kurulu oluşturdu. Bu yeni grup bölüm müdürlerinden oluşan verimsiz bir kurulun yerini aldı, eski kurulun mensupları da yönetim kuruluna danışmanlık yapma görevine getirilip daha geri bir konumda kaldılar. Sloan o günler için şöyle yazar Acil bir biçimde gerçekleştirilen bu değişiklikler, GM'in tepeden tırnağa, sanayi felsefesinin köklerine giden bir yeniden örgütlenmeyle çakıştı. GM'in talihini sonsuza kadar değiştirecek bu tepeden tırnağa yeniden örgütlenme aynı zamanda küresel iş camiasını da derinden etkiledi. Bu değişikliklerin kaynağı Sloan'ın 1919 yılında otokratik GM başkanı William Durant'ın yönetimindeyken çektiği sıkıntılar sonucunda yazdığı bir belgeydi. Bu belgeye uygun biçimde Şirket Yapılanması adı verilmişti. Sloan yıllar sonra yaşamöyküsünü yazarken bu çalışmanın etkisinin bilincindeydi Bu plan yönetim politikasının temeli –örgüte hâkim olan adem-i merkeziyetçiliğin temel ilkelerinin bir ifadesi– haline geldiğinden, ABD'deki büyük çaplı sanayi girişimlerinin üzerinde birtakım etkileri olduğu söylenmiştir. Sloan'ın GM dönüşümündeki ana teması, örgütün merkezi tek adam, tek yönetim biçiminden, sorumluluğun paylaşıldığı ve sorumlulukların belli olduğu daha demokratik, adem-i merkeziyetçi bir sisteme geçişti. Peter Drucker sorunu şöyle toparladı GM bütün kararların tepeden alındığı ve bölüm yöneticilerinin idari memurluktan biraz daha fazlasını yaptıkları merkezi bir örgüt olarak çalışamaz. Sloan Şirket Yapılanması'nı Nasıl Yazdı. Sloan şirket yapılanması için bir fikir edinmediği iki özel alanı gösterdi ordu ve sanılanın aksine Du Pont. İkincisi 20. yüzyılın başlarındaki yeniden örgütlenmesi esnasında birçok modern fikri uygulamaya başlamıştı. Ama Sloan şunu ifade etti ki, Du Pont yöneticileri GM'e geldiklerinde bu insanlar (Pierre du Pont, Raskob, Brown) düşünme biçimini etkilemişlerdi İki plan arasında özellikle bir benzerlik yoktu, sadece adem-i merkeziyetçi yönetim felsefesi benziyordu. Aslında yeniden örgütlenme düşünceleri yıllardır beyninde dolaşıyor olabilirdi ama United Motors'un (UM) başına geçtiğinde ademi merkeziyetçi plana dair ilk düşünceler aklına gelmeye başladı. UM, 12 ayrı firmadan oluşuyordu, bunların her biri farklı bir parça üretiyordu, bu firmaları tek birleştiren gerçek GM bünyesinde olmaları ve otomobil üretim işinde çalışmalarıydı. United Motors başkanı olarak Sloan'ın attığı ilk adımlardan biri tamir ve servis bölümlerini tek bir birim haline getirmek oldu, yeni kurulan UM servis şirketi bu adla ulus çapında yayıldı. Bu hamle mantıklı görünüyor, bölümleri temsilen bir servis birimiyle yerleşim, personel, pazarlama ve reklamcılık konularında avantaj sağlanmış oluyordu. Bir isim altında bir servis merkezinin olması farklı yedek parça firmalarının adlarıyla tamir istasyonları kurmaktan daha kolay ve daha teşkilatlıydı. Ama United Motors bölüm başkanları (hepsi de Sloan gibi önceden küçük şirket yöneticileriydi ve yine tam bir bağımsızlığa alışmışlardı) bu fikre karşı çıktılar. Sloan'ın kazanması gerekiyordu Bölümler doğal olarak bu fikre direndiler ama ben bunun gerekliliğine onları ikna ettim ve ilk defa olarak adem-i merkeziyetçi yönetimin ortak fayda için bazı işlevlerini terk etmesi gerektiği konusunda bir şey öğrendim. Daha sonra GM'de de Sloan, dik kafalı bölüm yöneticilerini şirketin hayrına olacak işler konusunda ikna etme işini sürdürecekti. Her United Motors bölümünü kendi kârlılığından sorumlu tutmak Sloan'ın planında başka bir önemli somut ilkeyi temsil ediyordu. Başkan olarak her firmanın kâr ve zararıyla ilgileniyordu ve bölümlerin uyması gereken standart bir muhasebe sistemi yerleştirdi. Bu yeni mali sistem sayesinde Sloan ücret sistemi, pahalılık, hammadde alımı, kiralar ve diğer masrafları net bir biçimde görebildi. Şimdi her bölümün gerçek kârlılığını belirleyebilmek için bu harcamaları gelirlerden çıkaracaktı. Bu yeni olgularla donanımlı hale gelen Sloan, her bölümdeki çizgiyi aşan maliyetler veya diğer sıra dışı değişkenlerle ilgili sorunlu noktaları tespit edebiliyor, UM'in kâr ve zararında her bölümün payını kesin olarak değerlendirebiliyordu. 1918 yılında GM'in büyümesi sonucunda United Motors bünyeye katıldıktan ve Sloan da başkan yardımcılığına getirildikten sonra William Durant, Sloan'ın bölümlerin kâr-zarar verilerini bulma yöntemine ilgi göstermedi. Bu, Sloan'a tuhaf göründü Artık yatırım kârlılık oranını belirleyemiyordum. Bunun anlamı şuydu, işletme alanımdaki yönetsel kontrolün bir kısmını yitirecektim. Sloan kendini mutsuz biçimde Hyatt Rulman'da ilk işe başladığı zamanki gibi yardımcı bir konumda buldu karar alma işinden sorumlu biri vardı ve ona göre bu kişi işi beceremiyordu Kâr eden bir grubu işlettiğimi biliyordum, benim işletme sonuçlarımın kâğıt üzerindeki kâr tarafından yutulmasını değil, performans sergilemeye devam edebilmeyi istiyordum. William Durant'ın bütün bölümleri birbirine karıştırmasıyla GM'deki her bölüm büyük bir şirket kazanında birleşiyordu ve şirkette hangi bölümün kârlı, hangisinin zararlı olduğunu tespit edebilecek kesin veya güvenilir bir sistem yoktu. Sloan'ın bölümlerin kâr ve zararını birbirinden ayrı ve müstakil tutmaktaki amacı maddi kazanç elde etmek değildi. GM'deki maddi koşulları iyiydi ve William Durant tarafından da seviliyordu. Ayrıca büyük bir hisse senedi varlığı vardı, Hyatt Rulman'daki hisselerini GM hisselerine dönüştürmüştü. Eğer Durant Wall Street'tekileri GM'in olumlu çabaları konusunda ikna edebilirse, GM hisse senetleri yükselecekti ve Sloan da büyük paralar kazanacaktı. Sloan iki taraftan da sarılmış bir durumdaydı, United Motors'un başkanıydı ve aynı zamanda GM'in başkan yardımcısı olarak Durant'ın yönetim kurulunun bir üyesiydi. Aslında kendi kendine hesap verir durumdaydı ve bir yönetim kurulu üyesi olarak her bölümün net verimliliğini nesnel olarak bilmek istiyordu. Çünkü şuna inanıyordu Şirketin genel müdürlerinin parayı en iyi nerede kullanabileceklerini bilmemeleri mantıksızlıktı. Ve Sloan'a daha tuhaf gelense GM yönetim kurulunun diğer üyelerinin sadece kendi bölümlerinin gündemini öne çıkarmakla ilgilendikleri gerçeğiydi. Bir Adam, Bir Plan, Bir Örgüt GM'de Sloan iki konu hakkında rahatsızdı Bölümlerin mali sorumluluğu yoktu ve kendi bölüm programlarından başka bir şey düşünmeyen diğer yönetim kurulu üyelerinin gizli iyimserliğinden de sıkıntı duyuyordu. Bu sorunu çözebilmek için William Durant'a değişim önerilerini yazmaya karar verdi. Gerçi 1919 yılında Du Pont firması bazı elemanlarını GM'e yerleştirmişti ama başkan William Durant hâlâ kontrol gücünü elinde tutuyordu. Durant, başkan yardımcısının bölümler arası ilişkiler konusunda bir komiteye başkanlık yapmasına izin vererek Sloan'a bir şans vermiş oldu. Sloan düşüncelerinin bilinmesi konusunda arzuluydu ve bir yıl örgütü nasıl geliştirebileceği konusunda çalıştı. Nihayet Aralık 1919'da raporunu verdi. Ana noktaları burada özetlemek faydalı olacaktır – Bir işletmenin (GM bölümü) sermayeden kazanç sağlamaktır. – Eğer tatmin amacı edici miktarda kâr elde edilmiyorsa iş bırakılmalıdır. – Kârlı olan bir iş daha geniş bir pazara açılmalıdır. – Adil bir kârlılık için, bölümler arası satışlarda maliyete bir kâr yüzdesi eklenmelidir. Kısaca Sloan bir bölüm veya işi ölçebilmek için tek mali değişken olarak kazanç oranının alınması gerektiğini belirtti. Ama bölüm işletmelerinde kazanç oranının yararlarını da algılamıştı. – Her bölüm şirkete olan katkısını tanımladığında ve arttırmak istediğinde moral yükselir. – Bölümün yatırım sermayesinin net kazancını doğru kıyaslayabilmek için doğru istatistiksel tahlilleri yapmak gerekir. – Bu, sermayenin en gerekli yere yatırılmasını kolaylaştırır. ifade edilmesiydi. İki Ana İlkeyi Aktarmak Sloan Şirket Yapılanması hakkında çelişkili duygular hissetmiş olmalı. Bir yandan bu çalışma GM için gereken değişiklikleri dikkatle özetlerken, diğer yandan da GM'i daha sıkı kontrol altına almakla hiç ilgilenmemiş olan William Durant'a sunuluyordu. Dahası Henry Ford gibi diktatörce bir yönetim tarzını benimsemiş olan Durant, şirketteki tek karar mercii ve dolayısıyla otoritenin merkezi olmanın gücünü taşıyordu. Sloan düşüncelerini ifade etmek için bir başka yol buldu, Durant'ın etrafından dolaşarak Şirket Yapılanması'nı GM yöneticilerine dağıttı. Bu çalışmanın büyük popülarite kazanmasını alçakgönüllülükle bir bestseller kitaba benzeterek açıkladı ve çok sayıda kopyasını bastırdı. Sonuç olağanüstü olumluydu En sonunda GM'de biri şirketin mali ve örgütsel kaosunu çözümlemek için bir plan yapmıştı. Sloan, daha sonra Eylül 1920'de tarihi değiştirecek bir hamle yaptı, Şirket Yapılanması'nı yeni GM başkanı olan Pierre du Pont'a gönderdi. Bu hesaplanmamış bir risk değildi, GM mali sorunlar içine girdikçe William Durant'ın yıldızı sönmeye başlamıştı ve öyle görünüyordu ki, Du Pont firması şirketi yönetmeye hevesliydi. Sloan, General Motors'ta Geçen Yıllarım başlıklı otobiyografisinde Pierre du Pont sahneye çıkana kadar Şirket Yapılanması'nın iki ana ilkesini açıklamayı bekletti. Bu, öyle görünüyor ki, hem anlatısındaki tarihi ve kronolojik noktanın hem de gerek GM'in gerekse kendi kariyerinin dönüm noktasının işaretlenmesini temsil ediyor. İlkeler arasında şu ifade de vardı Hiçbir işletmenin genel müdürünün sorumluluğu asla sınırlanmamalıdır. Bu tür bir yönetici tarafından yönetilen her örgüt, gerekli işleviyle tamamlanmış ve içerdiği inisiyatif ve mantıksal gelişimi uygulamaya sokma yeteneğine kavuşmuş olacaktır. Merkezi örgüte ait bazı işlevler şirketin mantıksal gelişimi ve doğru kontrolü için kesinlikle esastır. Bir şirketin, bölümlerini yetkilendirerek ancak bunların merkezi otoriteye rapor vermeye devam etmesini de sağlayarak nasıl çalışacağını ifade eden bu cümleler, Sloan'ın yıllar boyu üzerinde düşündüğü fikirlerin ortaya koyuluşuydu. Beş Hedef Daha sonra Sloan iki ilkeyi beş öncelikli hedefle birleştirdi 1. Şirketin faaliyetini oluşturan farklı bölümlerin sadece birbirleriyle ilişkilerinde değil, merkezle olan ilişkilerinde de işlevlerini kesin biçimde belirlemek. 2. Merkezi örgütün statüsünü belirlemek ve bu merkezi örgütün faaliyetini şirketin bütünüyle eşgüdüm içine sokmak. 3. Şirketin bütün yöneticilerinin kontrolünü başkanda birleştirmek. 4. Doğrudan başkana rapor veren yöneticilerin adedini makul bir sayıya indirmek. 5. Her bölümde diğer bölümlerin de danışman olarak katılacakları zeminleri oluşturmak. Sloan'ın metni hafif değildi ve bu ayrıntılı hedeflere büyük lokma olarak bakıyordu. Ancak bu beş noktada modern ve verimli bir şirket sisteminin asıl temeli rahatlıkla görülür. Bölüm başkanları birçok alanı kontrol edeceklerdi ama hepsini değil ve diğer konular GM başkanının işi olacaktı. Başkanın bunun dışında da ayrıca geniş güçleri kalacaktı. Son tahlilde, yerleşmiş geleneklere ve kurumlara karşı çıkan biri olan Sloan, William Durant ya da Henry Ford'un diktatöryel, tek adam yönetiminin sonlanmasını önermişti. Sloan yıllar sonra şunları söyleyecekti Böylece çalışmadaki örgüt ilkeleri modern GM için sanayi örgütlenmesinde tam merkeziyetçilikle tam adem-i merkeziyetçiliğin aşırılıkları arasındaki mutlu orta yolu bulmuş oldu. Bu mutlu orta yolu yaşayabilmek için Sloan'ın önerisinde son bir cümle daha vardı, şirketi adem-i merkeziyetçi bir şekilde yeniden biçimlendirebilmek için yeni çizilmiş bir örgüt şeması. Bu açık ve net plan, teoriyi açıklamak için şekli kullanan Sloan'ın mantık ve yeteneğini gösterir. Şirket Yapılanması'nın ağır üslubu iyi düşünülmüş ve iyi yapılandırılmış bir şemayla açık ve net bir şekilde basitleştirilmişti. Ocak 1921'de bu şemada 110 ayrı örgütsel ve işlevsel kutu vardı. GM bölümlerinin başkanları (bunların hepsi orta kademede işletme kadrosu düzeyindeydi) yeniden örgütlenen şirket hiyerarşisindeki yerlerini açıkça görebiliyorlardı. Artık onların finansman, emlak, araştırma ve tasarım üzerinde yetkileri kalmamıştı. Bunun yerine yönetim kuruluna doğrudan rapor vermeleri gerekiyordu. 1921 şemasında her özel isimli şirket varlığı yani arabalar, kamyonlar ve otomotiv yedek parçası firmaları kendi farklı kutularını açıkça görüyorlardı. Bölümler ayrıca fark ettiler ki, kendi özerkliklerinin sonucu olarak yükselebilir veya düşebilirlerdi. Bütün örgüt yollarının başkana çıkmasının yanında önemli olan bir başka husus da Chevrolet gibi önemli bir bölümün bile GM denen daha büyük varlığın sadece bir bölümü olduğunun görülmesiydi. Tam yetkili başkan olarak bütün GM bölümlerini uyumlu çalışan bir şirkete dönüştürmesi Alfred P. Sloan'ın yaklaşık on yılını aldı. Sonuçta büyük ve başarılı bir amaç için birbirleriyle uyum içinde çalışan merkezi otoriteyle adem-i merkeziyetçi yönetimin verimli evliliği ortaya çıktı. Peter Drucker 1943 yılında şirketin tarihi dönüşümünü şöyle yazdı Böylece GM federalizm konusunda bir deneme haline geldi –bütün olarak fazlaca başarılı bir deneme. GM en fazla şirket birliğini en büyük bölümsel özerklik ve sorumlulukla birleştirmeye çalışıyordu. Yerel kendini yönetim sayesinde, birliği kurmayı amaçlıyordu. Yönetim Kurulu Planı Uyguluyor 1921 yılında yeni yönetim kurulu can çekişmekte olan şirkete derhal hayat vermeye girişti. Üyeleri Pierre du Pont, Sloan, John Raskob ve J. Armory Haskell'di. Sloan bu dörtlü hakkında ilginç bir gerçeği dile getirir Aralarında hiçbirinin otomotiv deneyimi yoktur. (Sloan Ben araba işinde hâlâ pek gelişmiş değildim. 1920'den önceki yıl, GM satışları bütün zamanların en yüksek rakamına ulaşmıştı 393.075 araca. Sonra 1921 yılında savaş patlayıp araç talebi azalınca satışlar birden 214.799 araca düştü, 178.275 araçlık ya da yüzde 46 oranında bir düşüş söz konusuydu. Net satış gelirleri de aynı şekilde 262.833 milyon dolara inmişti, bu yine yüzde 46 oranında bir düşüşe tekabül ediyordu. Şirket kendini ciddi finans ve stok sorunları içinde bulunca, 1921 yılında yönetim kurulunun yeniden örgütlenmesinde isabetli ve isabetsiz kararlar söz konusu oldu. GM yaşamak için soluk almaya çalışırken William Durant'ın şirketle olan ilişkisi kesilmişti ve karar verme yetkisi yönetim komitesine aitti... Oto üretiminde hiçbir bilgileri olmamasına rağmen bu dört adamın GM'e otomobil konusunda uzman olanların bakamayacakları bir biçimde baktıkları da akla yatkın bir düşüncedir. Bu kurul oto yapım deneyimiyle kısıtlanmamıştı ve nihayetinde şirket için yararlı olan devrimci çözümleri uygulamaya koyuldular. Aslında, bu grup sadece daha fazla otomobil satmaya değil otomobil işinde üretim faaliyetinin uzun vadeli başarısıyla ilgili kritik ve genel sorunları çözmeye de odaklandı. (Bu dörtlü grup, üç büyük otomobil şirketinin hiçbirinde en üst yönetimin otomobil işinde akıllı ve deneyimli olmamasının belki de Amerika'da son kez görüldüğü koşulları temsil ediyorlardı. Gelecek 60 yılda mesela Charles Wilson, Lee Iacocca ve Jurgen Schrempp otomobil şirketlerinde en üst görevleri alabilmek için geçmiş otomobil deneyimlerine dair etkileyici özgeçmişlerini sunacaklardı.) Bu yönetim kurulunun çalışması, adanmış bir grubun uyumlu işleyişini gösterdi. Sloan 1921 yılında sorunları çözmek için kurulun resmi olarak 101 defa toplandığını gururla belirtir. Üyeler sorunu derinliğine anlayabilmek için bütün GM fabrika ve ofislerini gezmeye karar verdiler. Ama bu şirkette neyin yolunda gitmediğini Sloan biliyordu Anladık ki GM'in üretilen arabalarla ilgili açık bir politikası yoktu ve bu da işin bundan sonraki düzeni olacaktı. Adem-i Merkeziyetçilik Konusunda İlk Girişimler Alfred Sloan, GM bölümlerinin ve bu bölümlerin yöneticilerinin Şirket Yapılanması'nda önerdiği yeni federal adem-i merkeziyetçilik düşüncesini uygulamakta gönülsüz olacaklarını anladı. Bu, önceden iktidarı elinde tutan insanların, şimdi bunu yeni oluşturulmuş, merkezi bir otoriteyle paylaşmaktaki gönülsüzlüklerinin açığa çıktığı klasik bir örnekti. Ulus inşasına ait tarihi örnekler de –Almanya'da Bismarck, İtalya'da Garibaldi– yeni ve daha büyük bir varlık tarafından yutulmaktan korkan küçük bölgelerin benzer gönülsüzlüklerini anlatır. Dahası beş GM oto şirketindeki yöneticilerden birçoğu teknisyenlikten dükkân yöneticiliğine, oradan da bölüm yönetim kademelerine yükselmiş insanlardı. Bu yeni adem-i merkeziyetçi sistemde örgüt değişimlerini aktaran yönetim kurulu üyelerine otomobil yapmakla hiçbir ilişkileri olmayan ve New York'ta yaşayıp rakamlardan anlayan adamlar olarak bakılıyordu. Pierre du Pont ve Sloan, Michiganlı William Durant gibi arabalara karşı doğal bir yakınlık duymuyorlardı. Sorulan soru şuydu Bu (Raskob hariç hepsi de üniversiteli olan) Doğulular araba işinin girdisi ve çıktısı hakkında ne biliyorlardı ki. Sloan GM örgütündeki insanlarla tanışmaya başladı, fark etmişti ki yönetim kurulunda (işletmeden sorumlu başkan yardımcısı olduğu bir dönemde) artık kendini göstermesi gerekiyordu. Birçoğu otomobille ilgili olan kaygıları ve önerileri dinlediği zaman örgüt ve örgütte çalışan insanlar hakkında yeni bilgiler öğreneceğini biliyordu. (Sloan, New York'tan Detroit'e o kadar çok gidip geldi ki, GM binasında yatıp kalkmaya başladı. Uzun saatler çalışmasıyla bilinirdi ve geceyi de ofisinden fazla uzak olmayan bir yerde geçirirdi.) Sloan, otomobil bölümlerinde ve otomobil parçası üreten şirketlerde çalışanlarla konuşarak ülkeyi baştanbaşa dolaştı, bu gezilerinde sık sık karşılaştığı soru, insanların yeni örgüt şemasının kendi departmanları için ne anlama geldiğini sormaları olsa gerekti. Gerçi birçoğu önceden Şirket Yapılanması'nı kâğıt üzerindeki sözler olarak alkışlamıştı ama birden değişimlerin uygulandığını görmek bir sürü soru ve şüphe uyandırmış olmalıydı. Örgüt şemasını alıp adem-i merkeziyetçiliğin bölümlere getireceği kısa vadeli avantajları göstermek Sloan'ın göreviydi. Açıklamaları mantıklıydı, şimdi bölümlerin tek başlarına, bütüne karıştırılmadan değerlendirileceğini söylüyordu. Dahası bölümler içinde benzer sorumlulukların şimdi ayrı uzman bölümler (mesela emlak, hukuk vs.) tarafından ele alınmasıyla yapılacak maliyet tasarrufunu ve elde edilecek verimliliği gösteriyordu. Ama hepsinden önemlisi Sloan'ın o yöneticileri kendi amacına göre yumuşatması gerekiyordu, yani şirketin (ne iş yaparsa yapsın) uzun vadeli amacı kâr etmek ve varlığını sürdürmekti. Ve bu amaca ulaşmak için uygulanacak strateji adem-i merkeziyetçilikti Bölüm yönetimi hem özerk hem de güdümlü olmalı, merkez yönetim verimli, birleştirici liderlik yaparken, görevi denetim ve danışmanlıkla sınırlı olmalı. Sloan'ın adem-i merkeziyetçilik planının kısa vadeli faydaları farklı GM bölümlerinin yöneticileri arasında yeni düşünceler oluşturdu. Özerkliği ortaya çıkaran biçim, bölüm başkanları için birçok kararı tanımlanmış, dar bir odağa yerleştiriyordu. Ek olarak bölüm yöneticileri biliyorlardı ki, diğer bölümlerdeki yöneticiler de aynı şekilde yerinden yönetim kararları alıyorlardı. Ama bu yöneticiler aynı zamanda Sloan'ın yaptıkları işin birçok yönünden sorumlu olduğunu da biliyorlardı. Peter Drucker'ın yazdığı gibi GM'de üst yönetim merkez ofiste her otomobil bölümünün ürünleri için bir fiyat marjı belirler ve böylece de şirketin ana bölümlerinin birbirleriyle rekabetini kontrol eder. Ama bölüm yöneticileri için Sloan'ın daha başka sürprizleri de vardı, onları terfi ettirerek başka bölümlerin daha üst kademelerine yerleştirdi. Buick'te başarılı olan bir satış müdürü bir Buick insanı olarak kenara ayrılmıyor, başka bir GM markasında ilerliyordu. Federal adem-i merkeziyetçilik, yeteneklileri bulmak ve küçük yöneticilere başarı fırsatı vermek için geniş bir sistem oluşturmuştu. Bunların uygulama becerileri gelişti çünkü kariyerlerinin nasıl gelişebileceğini biliyorlardı ve merkezi otoritenin üstlendiği birçok sorumluluk alanı hakkında endişe etmelerine gerek yoktu. Mali Kontroller İçin Bilgi Toplama Sloan, akılcı bir biçimde bölümlerdeki şüphecileri ikna etmek için mali olguları kullandı. Ama önce o ve yönetim kurulunun, daha önce istatistiksel verilerin sıkı denetimiyle hiç yönetilmemiş bir şirkette ne tür kontroller uygulanacağını tanımlamaları gerekiyordu Modern mali politikalarımız, örgüttekiler gibi, 1920 yıkıntılarından doğdu. Sloan United Motors başkanı olduğunda, daha kesin mali tespitler yapmak için tasarlanmış yeni bir muhasebe sistemi yerleştirmişti. Yeni yönetim kurulunun nezaretinde dörtlü grup, bütün GM bölümleri için yeni bir mali sistem uygulamayı kararlaştırdı. Sloan'ın amacı olan adem-i merkeziyetçilik planını uygulamayı sürdürebilmek için her bölümün mali durumunu değerlendirmesi gerekiyordu. Sloan bu konuda şöyle yazmıştı Mali yöntemlerin uygulanması benim sorumluluğumdu çünkü maliye tek başına varolamaz, işletmeyle bütünleşmesi gerekir. Amacı iki yönlüydü Bölümleri müsrif harcama yaptıkları bağımsız geçmişlerinden kurtarmak ve işletme kontrollerini merkezileştirmek. İkinci durumda Sloan kesenin ağzını bölümlerin değil şirketin kontrol etmesini istiyordu. Mali denetimleri hâkim kılmak için atılan bağımsız adımlar, şirketin bütün harcamalarının bağlı olduğu değişik işleri sınıflandırmak için girişilen ilk işlerden biriydi. Gerçi bu denetimlerin birçoğu bugün artık sıradan, ama GM'i nasıl etkilediklerini incelemek önemlidir. Sermaye Harcamaları İçin Ödenekler Şirket, yapılacak harcamaların önceliklerini tespit eden bir sistemi yazılı olarak duyurdu. Ek olarak, bu sistem sayesinde bölümler finans komitesinden izin almak zorunda kalmadan küçük harcamalar yapabiliyorlardı. Nakit Kontrolü Bir denetim politikası yerleştirilmeden önce, bölümler kendi nakitlerini topluyorlar ve bu paraları bölüm hesaplarına yatırıyorlardı. GM taksit, vergi vs. ödemek durumunda olduğunda bölümlerden ayrı ayrı para topluyordu. Bu yeni sistem bu ayrı hesapları ortadan kaldırdı ve nakit kontrolünü merkezi bir şirket işlevi olarak kendinde topladı. Sonuç, şirketin kredi alımlarında hızlı bir artış, daha iyi bankacılık ilişkileri ve ayrıca kısa vadeli ve güvenli mali tahvillere yatırım sayesinde gelir artışı oldu. Envanter Kontrolü Yeni başlatılan uygulamaların içinde en önemlisinin envanter kontrolü olduğu görüldü. Sloan'dan önce bölümlerin genel müdürleri tedarikçilerle bireysel olarak görüşüyorlardı. Satışların alınan malzemenin maliyetini kısa vadede karşılama olasılığı hesaplanmıyordu. Sloan'la birlikte merkezi envanter yönetimi kuruldu ve yine kontrol bölümlerin elinden alındı. Bu sayede, daha 1921 yılında muazzam envanter yükü yarıdan fazla azaldı ve iki yıl içinde envanter devri yılda dört kez olmak üzere iki misline çıktı. Üretim Kontrolü GM, satmak istediği araç sayısını dörder aylık tahminlerle belirlemeye başladı. Sloan üretime devam için gereken parayı vermeden önce bölümlerin üretim programları yapmalarını zorunlu hale getirdi. Projeksiyonlardaki çatlak, perakende satışları kesin olarak tahmin edememenin sonucuydu. Bu sorun Sloan'ı yıllarca uğraştıracaktı çünkü satılabilecek araç sayısı hakkında birbiriyle çelişen iki düşünce vardı. Sloan projeksiyonlardaki büyük farklılıkların sebeplerini şöyle açıkladı … GM'de iki tür insan var. Biri doğal heyecan ve iyimserliğiyle satış müdürü. Diğeri ise nesnel tahliller yapan istatistikçi. Standart Hacim Kavramı Mali kontrol sistemindeki son adım, şirketin yatırım getirisinin uzun vadeli sonuçlarını hesaplamak için tasarlandı. Bu yeni ölçüm sistemi sabit noktalar oluşturup değişkenleri (hacim, maliyetler, fiyatlar ve sermaye getirisinin oranı) öngörülebilir bir formül içinde toparlamayı hedefliyordu. Sloan'ın başkan olduğu 1923–1925 yılları arasında o ve mali komite, dev şirketi uyumlu bir bütüne dönüştürebilmek için yorulmaksızın çalıştılar. Bölümler birçok alanda bağımsızlıklarından vazgeçmek zorunda kaldılar, özellikle mali alanda. Ama federal adem-i merkeziyetçiliğin sonuçları şirketin rekor satışlara ulaşmasına, gelirlerdeki artışa ve en önemlisi kâr elde etmesine yardım edecekti. Sloan biraz gururla şöyle diyecekti Mali kontrol ihtiyacı, krizlerin sonucunda ortaya çıktı. Kontroller krizlerin bir daha yaşanmamasını sağlamak için konuldu. Merkezi yönetim, bölümlerin iyi veya kötü işlediğini bilme gücüne ulaşmıştı. Kısaca, yeni oluşturulmuş GM iki aşamalı bir şirket başarısı için sahneyi hazırlamıştı Maliyet ve finansmanın geniş çaplı kontrolü için güçlü bir merkezi otoritenin ortaya çıkışı ve adem-i merkeziyetçi bölümlerin özerkliğin kilit alanlarına kaydırılması. Sonuçta her bölümün çalışması ölçülebildi ve şirkete katkısı tespit edilebildi. 1941 yılında Sloan adem-i merkeziyetçiliği seçme kararını verdiğinde ne yarattığını biliyordu ve şöyle yazdı İlk adım merkezi veya merkezi olmayan bir yönetim biçimiyle çalışıp çalışmayacağımıza karar vermekti. Adem-i merkeziyetçilik serbest girişime benziyordu. Merkeziyetçilik ise tek tipliliğe. Biz serbest girişimde karar kıldık. Smithsonian Kuruluşu - Başarılı Adem-i Merkeziyetçilik Bir örgütün iyi çalışmasında adem-i merkeziyetçiliğin etkinliği Smithsonian Enstitüsü'nde gözlenebilir. Bu meşhur Amerikan kurumu Sloan'ın GM'siyle benzer biçimde, etkili bir merkezi komite ile sayısız özerk müze ve araştırma merkezinden oluşur. GM ile Smithsonian'ın farklı bölümleri arasında birçok benzerlik vardır, Smithsonian'da sadece halkla ya da tedarikçilerle doğrudan ilişki içinde olan farklı bölümler her zaman merkeze rapor vermezler, Smithsonian'daki en yüksek kademe ise sekreterliktir. Esasen Smithsonian sadece bir müze işletmecisi olarak görülebilir ama bu bakış, bu büyük tarihi kuruluşun yaptıklarını ve başardıklarını küçümsemek olur. Smithsonian bazılarıdır. İş İlişkileri birimi bunlardan (Gerçek şudur ki Smithsonian, Paris'teki Louvre ve Londra'daki British Museum'un ziyaretçilerinin toplamından daha fazlasını kendine çeker. Dulles Havaalanı yanındaki Hava ve Uzay binası dünyadaki en büyük kapalı alandır.) Ziyaretçiler için birçok farklı sunumu olan Smithsonian, sadece motive edilmiş ve yüksek derecede adem-i merkeziyetçi bir işletme olarak verimli çalışabilir. Smithsonian'ın farklı bölümlerinin hepsi dört ana işletme biriminden birine rapor verir İşletme yöneticisi, sanat sekreteri, bilim sekreteri ve son olarak de iş ilişkileri biriminin genel müdürüne. Bu dört insan da doğrudan sekretere rapor verirler, bunlar bir tür yönetim komitesi oluştururlar ve ana politikaya ve işletme konularına karar verirler. Smithsonian hakkında az bilinen bir gerçek de 6.300 tam zamanlı çalışanının yüzde 80'inin devlet memuru olduğudur. Ve bunların özel iş tanımlamaları –mesela sanat restoratörü veya hayvan postu doldurucusu– diğer devlet memurları gibi net biçimde tanımlanmış ve kodlanmıştır. Çalışanların kalan yüzde 20'si de farklı maaş ve imkânları olan vakıf görevlileri dir. Bu iki yönlü adam çalıştırma sistemi bütün çalışanlar devlet memuru olmadığından Smithsonian'a belli ölçüde devletten bağımsızlık sağlar. Bu büyük kuruluşu yönetmek için ayrılan işletme bütçesi 600 milyon dolardır, bu paranın yüzde 70'i tahsisat, bağış ve sözleşmeli olarak devletten gelir. İşletme bütçesinin kalanı bireysel ve şirket üyeliği programlarıyla özel sektörden gelir. Kuruma yapılan genel bağışlar da vardır, bunlarla özel bir müze veya araştırma merkezi veya bazen özel, tek bir sergi veya araştırma projesi de desteklenebilir. Para sağlama işi Smithsonian adı altında yapılır ve bölümler özellikle müzeler ve ulusal hayvanat bahçesi de ayrıca kurumun içinde maddi kaynak oluşturma amaçlı kampanyalar düzenler. Birçok bölümün hedeflenmiş gelirleri sağlamak için kendi üyelik programları da vardır. Adem-i merkeziyetçilik bağlamında her müze, araştırma merkezi ve hayvanat bahçesi, kendi müdürü, kadrosu ve birçok özerk işlevi olan ayrı ve farklı bölümler olarak çalışır. Müzeler özel, tekrarı olmayacak sergiler söz konusu olduğunda bunları bağımsız olarak yapar ve merkezin onayı olmadan reklam kampanyaları da düzenleyebilirler. Ama bu kampanyaların belli standartlar dahilinde olmaları gerekir. Merkez yönetim müzelerin performansını yıllık ziyaret rakamlarını inceleyerek denetler. Ama bu rakamlar durumun tamamen tespit edilmesini sağlamaz. Merkez büro ziyaretçi tepkileri, anket verileri ve daha da ilginci diğer küratör ve müze profesyonellerinin gözlemleri gibi diğer önemli değişkenleri de inceler. Personel alma işi neredeyse tamamen bölümlere bırakılmıştır ancak müze müdürü veya mali işler sorumlusu gibi önemli ve yüksek kademeler için merkez yönetimin karar vermesi gerekir. Sloan'ın GM'i bütünleşmiş bir varlık haline getirmek için yaptığı başarılı şirket kampanyası gibi Smithsonian Magazine adlı dergi de iki milyon abonesiyle bir merkezi yönetici kavramını yerleştirmeye çalışmaktadır. Dergi Amerikan kültürü, sanatı, müziği, doğal tarihi ve modern toplumu hakkında yazılar içerir. Smithsonian, birçok dalda işletmeleri kendisinin yürüttüğünün kamu tarafından hatırlanmasını sağlamak için, bireysel müze ve galerilerin üstüne internette bile kendi adını yazar. Bu isim yedi araştırma merkezinin başına da yazılır. Ek olarak beyaz veya sarı renkte parlayan bir güneş, bütün Smithsonian işletmelerinde etkin bir logo olarak görülür (tıpkı General Electric'in el yazısı logosu gibi). Adem-i Merkeziyetçilik ve Merkeziyetçilik Dersleri Alfred Sloan'ın ilk olarak GM'de uyguladığı format çoğunlukla büyük, çok bölümlü şirket veya örgütlerde işe yaramaktadır. Ancak küçük işletmelerde bile Sloan'ın özerklik planı yani birçok bölümün mekezi bir otoriteye rapor verme biçiminde çalışmaları hâlâ en verimli işletme yöntemidir. Bu yöntem Henry Ford'un uyguladığı başarısız diktatör yönetim teorisini geçersiz kılmıştır. Bu yöntem bir örgütü bünyesindeki delikleri tespit etmeye ve bu delikleri tıkayacak insanların sorumluluklarını tanımlamaya zorlar. Böylece amaç daima performanstır, yani bireysel bölüm veya departmanlar aşırı yetkili bir yöneticinin hiçbir müdahalesine maruz kalmadan hedeflerine ulaşabilmek için birçok bakımdan özgürlüğün tadını çıkarır. Komitelerin Kullanımı Sloan'ın örgüt planının önemli noktalarından biri de sorunları incelemek ve değişiklik önermek için uzman komiteler kurmak ve bunlara güvenmekti. Bu komitelerin verimini en üst seviyeye çıkarabilmek için üyelerini uzmanlardan oluştururdu. Bu yönteme ortak ilişkileri bir araya toplamak derdi. Ek olarak Sloan'ın gözden kaçan bir parlak yenilikçiliği de zaman içinde iş değiştikçe yeni komitelerin kurulmasıydı. Onun Bayiler Konseyi kendi kurduğu ve başarılı olan yeni komitelerden sadece biridir. Anahtar, komitenin sebep eskiliğinden kaçınmaktadır. olduğu görüş Kesenin Ağzını Kontrol Etmek Adem-i merkeziyetçilik planının bir başka önemli parçası da özerk bölümlerin harcamalarında (ve/veya komitelerin) bir merkezi otoriteye rapor vermeleriydi. Bu sayede iki önemli husus gerçekleşiyordu Dış kontrol olmadan bölümün bütün önemli kararları alamayacağı belirtiliyor ve bölümler mali otoriteye bütçe sunmak durumunda olduklarını bildiklerinden maliyetin daha fazla bilincinde oluyorlardı. IX Bayiler ve Dağıtım Otomobil bayiliğinin tarihi. Sloan bayilerle tanışmak için sahaya çıkıyor. GM yeni bayi sözleşmeleri uyguluyor. Sloan bayinin coğrafi yerleşimini yeniden düzenliyor. Eski modelleri kaldırmak için para önermek. Sloan bayi ağı için mali kontroller yerleştiriyor. GM bayiliklere yatırım yapıyor. GM'in bayilerle yeni iletişim yöntemi. Sloan bayi anlaşmazlıklarını çözmek için hakemlik kurumunu kabul ediyor. Cep telefonu bayiliği. Şirket ve bayi ilişkileriyle ilgili yönetim dersleri. Alfred Sloan, GM'in pazarda başarılı olabilmesi için etkin bir dağıtım ağının hayati önem taşıdığını biliyordu. Ancak önderliğinin başladığı 1923 yılında bu biraz rahatsız edici bir iş olarak göründü çünkü bayileri yönetmek (gerçi bunlar özel olarak GM ile çalışıyorlardı) onun içerideki merkezi denetime bağlı büyük adem-i merkeziyetçi kalıyordu. şemasının dışında Sloan'ın kafasını kurcalayan üretici ve bayi arasındaki farklılık, benzer bayi sözleşmeleri olan diğer otomobil üreticilerini de sıkıyordu çünkü otomobil üreticileri perakende satışlar ve insanlarla doğrudan ilişkide ana firmadan bağımsız olan acente örgütlere güvenmek zorundaydılar. Pratik düşünen Sloan şöyle diyordu Acentelik sadece eğer güçlü, başarılı bayileriniz varsa bir anlam ifade eder. Bütünün hayrına olmayan iş ilişkileriyle hiçbir zaman ilgilenmedim. GM'in etkin sisteminde şirket en iyi satıcıları seçebilmesini mümkün kılacak değişkenleri tespit edebilmek amacıyla zaman ve para harcayacaktı. Toplumun önde gelen iş adamlarından birini seçmek, otomobilin yeni yaygınlaştığı bir dönemde en iyi yöntem olabilirdi. Ama Sloan, eğer bayiler bütün GM örgütünün dönüşümünün bir parçası olacaklarsa bu modası geçmiş yöntemin geliştirilmesi gerektiğine karar verdi Oluşmaya başlamış olan tarihi değişimi görebiliyordum… Yani bayilerin ekonomik koşulları eskisinden daha az tatminkârdı ve acentelerimiz daha az talepte bulunuyorlardı. Zaman içinde bir otomobil acenteliği almakla ilgilenen insanlar için –ama özellikle GM'i düşünenler için, çünkü GM'in beş modelinden birinin acentesi olmak servet ve statüyü neredeyse ömür boyu garanti ediyordu– otomobil üreticileri sadece mali istikrar ve şehir veya köyün öneminden daha fazlasına bakıyorlardı. Üç büyük otomobil üreticisi, servisin daha fazla vurgulandığı satış ve servis bütünlüğü sunan bayiler arıyorlardı. Sloan'ın başından beri tespit ettiği sorun, satıcının hiçbir katkısı olmadan üreticinin araba imal etmesi çelişkisiydi. Burada güven esası söz konusuydu, bayi GM'e inanacaktı, yani şirketin müşterinin ilgisini çekecek araçları tasarlayacağına, üreteceğine ve ülke çapında tanıtacağına güvenecekti. Bunun karşılığında GM de yerel satıcıların yerel ve bölgesel olarak aracı pazarlayacaklarına, satacaklarına, tanıtacaklarına ve satış sonrası servisini yapacaklarına güvenecekti. Sloan şöyle demişti Otomobil dağıtımında bayinin önemi iki yönlüdür. Birincisi, birçok sanayide olduğu gibi, bayi müşteriyle doğrudan temas içindedir ikincisiyse aracı satan anlaşmayı yapar ve işi bağlar. Son tahlilde, Sloan gibi pazarlama kafasına sahip biri, üzerinde ciddi düşünmeden William Durant'tan miras aldığı eskimiş bayi sistemini sürdürmeyecekti. Sonuçta ana merkezin doğrudan satışta bayilerin kendi kendilerini yönetmelerine ve istediklerini yapmalarına izin vermemesi gerektiğine karar verdi. Sloan GM'in sadece mevcut bayi kredilendirmesini geliştirerek (GMAC) mali yardım sunmakla yetinmemesine, bayilerin GM'i temsil ederken de en iyi ve en verimli yöntemi bulmaya çalıştı. Aslında Sloan tüm bayilerde kolaylıkla ve etkin bir biçimde uygulanabilecek en pratik bayi işlemlerini arıyordu. Sloan'ın bayileri yeniden yapılandırmasındaki hedef otomobilleri herkes açısından sağlam ve ekonomik bir temeli esas alarak dağıtmak tı. (Amerika'da bu üç büyük üreticiden birinin acentesi olmak için en talihsiz yer neresidir. Şüphesiz şirketin genel merkezinin bulunduğu şehir. Bob Ford Ford acenteliği –Henry Ford'un erkek kardeşi tarafından kurulduğu için bu ismi almıştı– Michigan'da şirket merkezinin bulunduğu caddenin karşısında açılmıştı. Acente, üst düzey Ford şirket yöneticilerinden sürekli telefonlar alırdı, bunlar arabalarıyla işe gelirlerken dükkânın önünde herhangi bir şeyi düzensiz gördüklerinde hatta rüzgârın sürüklediği bir kâğıt parçası gördüklerinde bile hemen acenteyi arayarak hesap sorarlardı.) Bayi Araştırması Bulguları Herhangi bir değişimi uygulamadan önce Sloan olguları toplamakta ısrar ederdi. Bu iş ülke çapında bayileri ziyaret etmeyi ve onlarla yüz yüze görüşmeler esnasında nitelik araştırması yapmayı içerirdi. Sloan 13.000'den fazla GM acentesiyle görüşmek zorunda kaldığında, bunların her birinin otomobillerin nasıl satılması ve tanıtılması gerektiği üzerine farklı görüşleri olan girişimciler olduklarını keşfedecekti. Satıcılar GM otolarının satış ve servisinde en ön saftaydılar. Bunların şirket için arz ettiği önem konusunda dikkatliydi Gerçi 1920'lerde GM'in ekonomik konumu hakkında olguları toplamakta muazzam aşama kaydetmiştik ama o zamanlar bayilerimizin ekonomik konumları hakkında hâlâ hiçbir şey bilmiyorduk. 1920'lerin ortasında yeni otomobil için talep artmıştı ve özellikle GM otomobil satışları hızla yükselmişti. Bununla birlikte yeni filizlenen bir ikinci el oto pazarı ortaya çıkmıştı, bu durumda ABD'li otomobil üreticileri dağıtım ağlarında değişiklikler yaşadılar. Sloan bu belirgin kaymayı kolay satıştan zor satış dönemine geçiş olarak nitelendirdi. Olgularla işini yürüten Sloan, geçmişteki verimsizlikleri değiştirmenin bayilerle birlikte çalışmaya bağlı olduğunu biliyordu. Yola olguları bulmak için çıktı. Burada da Sloan ne anlatılan öykülere ne de önsezilere inandı. GM'in uzaktaki bayilerinin de Michigan ve Ortabatı'daki acentelerle aynı düşünceleri ve sorunları paylaşıp paylaşmadıklarını öğrenmek istiyordu. Sloan o zamanların ya da daha sonrasının büyük şirketlerinin bazı başkanlarının yaptıklarını yaptı Özel bir demiryolu vagonunu ofis olarak düzenledim ve birkaç iş arkadaşımın yoldaşlığında ülkenin neredeyse bütün şehirlerini dolaştım, günde beş ila on arası bayiyle görüşüyordum. Sloan bu satıcılarla karşılaştığında notlar alıyordu, onların eleştiri ve önerilerini kaydediyordu. Bu samimi görüşmeler sayesinde Sloan, satıcı ağının doğasını ve gereksinimlerini anladı. Bayiler bu görüşmelerde Sloan'ın eleştiri ve hoşnutsuzluğu açık görüşlülükle karşıladığını görmüş olmalı. Ve haklıydılar Sloan sadece onların samimi görüşleriyle ilgileniyordu. Merkeze döndüğünde bütün bayi görüşlerini tekrar okudu, 1927 yılında yeni bir bayi düzenlemesi uygulamaya karar verdi çünkü en sonunda fark etmişti ki her iki tarafın da ortak hedef ve çıkarları vardı. Eğer bizzat buralara gidip yüz yüze görüşmeler yapmasaydı ve olguları derlemeseydi bu sonuçlara asla ulaşamazdı. Sloan'ın Yeni Bayi Sözleşmeleri Sloan olguları derledikten sonra her iki tarafın da çıkarına olacak bir çözüm bulmak amacıyla bayi-şirket sorununu inceledi. Ülkeyi dolaşması onun acenteler hakkındaki fikrini değiştirmişti, artık bayileri takdir ediyordu çünkü onların da ana şirket kadar başarma arzuları olduğunu görmüştü. Onların samimiyetinden ve dürüstlüğünden etkilenmişti. Her iki tarafın da ihtiyacı olan, karşılıklı çıkarlarını koruyabilecekleri adil bir yoldu. Acente sisteminin en iyi yol olduğunu düşünüyordu, şöyle yazdı Ama bunun [mevcut yöntemin] alternatifleri neler. Benim bildiğim sadece iki seçenek var ya üreticinin sahip olduğu müdürün işlettiği bayilik ya da araçları herkesin satması. Bu iki düşünceyi de şüpheyle karşılıyorum. Ben inanıyorum ki acente sistemi üretici, bayi ve tüketici için en iyisidir. Temel olarak Sloan otomobil üreticisiyle bayilik ağı arasında her zaman yaşanmış klasik ve içsel sorunu saptamıştı. Geçmişte otomobil şirketleri üretebildikleri kadar otomobil üretiyorlardı ve bayilerin ülkenin ekonomik durumuna aldırmadan bu otomobilleri satın almalarında ısrar ediyorlardı. Bu yöntem için üretim mantığı Sloan için açıktı Hammadde nihai tüketiciye ulaşana kadar ne kadar süratle mamul maddeye dönüştürülüp üretilirse sanayi o kadar verimli ve güçlü hale gelir. Böylece basitçe ifade edilmiş olan, tarihsel üretici ve yetkili acente modeliydi, ikincisi başka şirketlerin ürettikleri arabaları satma özgürlüğü olmadan bir otomobil üreticisine bağlanmıştı. Sloan üreticinin satıcıya satış miktarını dikte ettiği bu sistemin içerdiği adaletsizliği görmüştü. Bu baskıcı işlemi ortadan kaldırmak, aradaki anlaşmayı yeniden düşünmenin ilk adımıydı. Sloan'a göre geçmişin otoriter satış yöntemini bitirmek …GM'de üretici-bayi ilişkilerinde yeni bir yaklaşım dönemi başladığını gösteriyordu, böylece ilgili topluluğun çıkarı korunabilecekti. Gelecekte GM artık ortak bir anlaşma olmadan bayinin park yerlerine yüzlerce araç bırakamayacaktı, ama GM bir modeli bitirir ve yeni bir model için envanteri küçültmesi gerekirken geniş bir alan bırakacaktı. Bayiler kendi acenteleri aracılığıyla bu modellerin satışında şirketle eşgüdüm içinde olacaklardı. Bayinin Alanını Belirleme Konusunu Yeniden Düşünmek Sloan'ın hemen yanıtlaması gereken bir başka soru da bir coğrafi alanda kaç acentenin bulunması gerektiğiydi. Ayrıca, bir şehir veya köyün kendi acentesini geçindirip geçindiremeyeceğini anlayabilmek için gerekli istatistiksel değişkenler nelerdi. Sloan için iki amaç belliydi …pazara olabildiğince etkin girmek ve sonuçta bu işi acentelerimiz yapacağından uygun sayıda acente sahibi olmak gerekiyordu. Cevabı bulabilmek için GM