ve yayılırlar. Yapımlarının kolay ve ucuz olması, tesir alanlarının çok geniş olması, tesis ve malzemeyi tahrip etmeden öldürücü olması en önemli özelliklerindendir. Kimyasal savaş uyarısı yapıldığında evlerimizde ve sığınılan yerlerde alınması gerekli önlemlerden biri de kapatılmış pencere ve kapı aralıklarının, sulandırılmış çamaşır suyuna batırılmış bez, battaniye vb malzeme ile örtülmesidir. Sızıntı olduğu düşünülen bölge sulandırılmış çamaşır suyu ile, daha sonra da sabunlu su ile yıkanmalıdır. Kirlenmiş giysiler, çamaşır suyu, bol su ve sabunla temizlenmeli ya da çift kat poşete sarılıp atılmalıdır. Modern çamaşır suları geliştirilmeden önce, kumaşlar genellikle bir dizi tekrarlanan kaynatma ve kül suyu, üre, potas, sülfürik asit, ve yağı alınmış süt içeren asidik ve alkali maddelerle ıslatma işlemleri ile beyazlatılırdı. Keten bezi genellikle güneş ışığına maruz bırakılarak beyazlatılırdı. Sildavya Sildavya, Hergé'nin Tenten serisinin belirli kitaplarında konu edilen kurgusal bir Balkan ülkesidir. Konuşulan dil Sildavyaca'dır. Sildavya aynı zamanda "Siyah Pelikan Krallığı" olarak da bilinir. (Bu ülke aynı zamanda bir Slav ülkesi olarak gizlenmiş Belçika olarak da tanımlanır. Sildavyalılar soda içmekten zevk alırlar, bu da Tenten'in yol arkadaşlarından biri olan viski sever Kaptan Haddock'un pek hoşuna gitmez. Büyük ihtimalle Kuzey Slovenya civarındaki Celje bölgesindeki bir alanı kaplamaktadır; bazıları ise Vojdovina bölgesinde düşünürler. Sildavya'nın kırsal kesiminin resmedilme şekline bakılırsa ülkenin daha çok Balkan Yarımadası'nın güneyinde olması gerekir. Çevre kurak ve verimsiz olarak gösterilmiştir, bu da Karadağ, Arnavutluk, Makedonya ve hatta Bulgaristan'a benzemektedir. Köyler kiliselerden çok camiler göstermektedir (yine de bunlar, Córdoba'daki Mezquita katedrali gibi, eski Türk-yapımı gözüken camilerden çevrilmiş kiliseler olabilirler, çünkü kraliyet sarayı Hristiyan gözükmektedir). Türklerin ve pelikan sözcüğünün bahsi bu kurgusal ülkenin daha güneyde de olabileceğini işaret etmektedir. Hedef Ay albümünde sayfa 61'deki bir panel Sildavya ay roketinin Danube'nin kuzeyinden kalktığını göstermektedir. "Tintin Ketje de Bruxelles" kitabında (Casterman, 2004 ISBN 2-203-01716-3), Daniel Justens ve Alain Préaux, Sildavya dilinin nasıl Brüksel'in işçi (şimdilerde popüler) bölgesi olan Marolles şivesi olan "Marols" veya "Marollien"'den aldığını belgelemiştir. Hergé'nin büyükannesinden öğrendiği Marols, Fransızca kökenli pek çok kelimenin yanı sıra İspanyol Engizisyonu sırasında (1500 civarı) Alçak ülkeler'in işgaline dayanan bir İspanyol etkisinin de bulunduğu bir Flemenk lehçesidir. Sildavya'yı içeren Tenten hikâyeleri: La Unión adlı İspanyol bir grubun bu kurgusal ülke hakkında "Syldavia" adlı bir şarkısı bulunmaktadır. Sun Microsystems Sun Microsystems, merkezi Santa Clara, Kaliforniya'daki Silikon Vadisi olan, 24 Şubat 1982 tarihinde kurulmuştu. Bilgisayar ve bilgisayar parçaları, yazılım ve bilgi teknolojileri de dahil olmak üzere birçok alanda üretim ve satış yapan şirkettir. Sun, 27 Ocak 2010 tarihinde, 20 Nisan 2009 tarihinde imzalanan bir anlaşmaya göre, 7.4 milyar $ karşılığında Oracle tarafından satın alındı ​​. Takip eden ay Sun Microsystems; Oracle, USA, Inc ile birleşti Oracle America, Inc. adını aldı. Şirketin üretim tesisleri İskoçya'da, Hillsboro, Oregon ve Linlithgow yerleşimlerinde bulunmaktadır. Sun ürünleri, bilgisayar sunucuları ve iş istasyonlarını da içermekte olup, ürünler, Sun'ın kendi işlemcisi SPARC, AMD'nin işlemcisi Opteron, Solaris İşletim Sistemi ve Java platformu ile uyumlu üretilip, temelleri bu işlemci ve yazılımlara dayanmaktadır. Sun firmasının merkezinin bulunduğu Kaliforniya, Santa Clara, 1888 - 1972 yılları arasında, ruh ve sinir hastalıkları merkezi olan Agnews Geliştirme Merkezi'nin batı yerleşkesiydi. Sun'ın ilk Unix tabanlı iş istasyonu tasarımı, Andy Bechtolsheim tarafından henüz Stanford Üniversitesi'nde lisans öğrencisiyken yapıldı. Bechtolsheim, Stanford Üniversitesi Ağı iletişim projesi için, üniversitenin bilgisayar bilimleri bölümündeki yedek parçaları ve Silikon Vadisi'nden aldığı malzemeleri kullanıp "68000 Unix Sistemi'ni" tasarladı. İlk Sun iş istasyonu Unix 7 kullanmaktaydı. Unix 7 sistemi, Unisoft yazılımı aracılığla tüm 68000 işlemcili makinelere yüklendi. 1982 Şubat'nda, Bechtolsheim ve takiben Stanford lisans öğrencileri Vinod Khosla, Scott McNealy ve Berkeley'den Bill Joy (Berkeley Yazılım Dağıtımı'nın (BSD Unix) ilk geliştiricisi), Sun Microsystems şirketini kurdular. Şirket ismi "Stanford" (S), "University" (U) ve "Network" (N) kelimelerinin baş harflerinden oluşturuldu ve şirketin borsadaki adına da yansıdı (SUNW - Sun Worldwide). Sun'ın önde gelen diğer isimleri ise avukat John Gilmore ve James Gosling'tir. Sun Unix tabanlı ağ programlaması, TCP/IP ve NFS (Network File System) kavramlarının ilk savunucularındandır. Öyle ki, bu şirket sloganını da etkilemiştir, "Ağ Bilgisayardır" ("The Network Is The Computer") James Gosling, Java programlama dilini geliştirerek ekibe liderlik etti. Yakınlarda ise, Jon Bosak W3 Konsorsiyumu'ndaki, XML patenti yaratımı ile öne çıkmıştır. Sun'ın "s", "u" ve "n" harflerinden oluşturulan amblemi yine Stanford Universitesi'nden profesör Vaughan Pratt tarafından tasarlandı. İlk tasarımında amblem dik durmaktaydı, daha sonra ise bir köşesinin üzerinde duracak şekilde yeniden tasarlandı. Sun Microsystems'in Oracle Corporation'a 7.4 milyar Amerikan Doları bedelle satışı 20 Nisan 2009 tarihinde imzalanan anlaşma ile başlamış ve 27 Haziran 2010 tarihinde tamamlanmıştır. Sun firmasının geçmişindeki ilk 10 seneye baktığımızda, şirketin teknik iş istasyonları satışında piyasaya hakim olan firma olduğunu görüyoruz. 1980'lerdeki "iş isyasyonu savaşlarında" düşük fiyatları ile piyasada başarılı bir şekilde mücadele vermiştir... Sun orijinal olarak, Sun-1'den Sun-3'e kadarki bilgisayarlarında Motorola 68000 işlemci ailesini kullanmıştır. Sun-1 sistemlerinde 68000, Sun-2 sistemlerinde 68010, Sun-3 sistemlerinde 68020 ve Sun-3x türevlerinde 68030 tabanlı işlemcileri kullanılmıştır. 1980'li yılların sonunda, Sun ayrıca Intel 80386 tabanlı makinası Sun386i piyasaya sürmüştür. Sun386i hibrid bir makina olarak tasarlanmış, SunOS sistemini kullanan ama aynı zamanda DOS uygulamalarını da destekleyen bir makinaydı. Makina piyasada çok kısa bir süre kalmıştış. 486i yükseltimi açıklanmış ancak sadece birkaç prototipi üretilmiştir. Sun-4 serisinin başlaması ile şirket kendi işlemci mimarisi olan SPARC'ı kullanmaya başlamıştır. SPARC, 32-bit RISC mimarisine sahip ve daha sonraları IEEE 1754 mimarisi ile de mikroişlemcilerde standart olacak bir işlemciydi. 64-bit uzantılı SPARC mimarisi olan SPARC V9 ile ise daha sonraları tanışılacaktı. Sun, çoklu üst sınıf SPARC mimarisi nesilleri oluşturmaktadır. SPARC, SuperSPARC, UltraSPARC I, UltraSPARC II, UltraSPARC III, UltraSPARC IV ve günümüzde de UltraSPARC IV+ & UltraSPARC T1 bunlara örnektir. Sun çeşitli iş istasyonu ve sunucu nesilleri de geliştirmektedir. SPARCstation, Sun Ultra, Ultra Enterprise sunucuları, Sun Blade iş istasyonları ve Sun Fire sunucuları bunlar arasında sayılabilir. Ayrıca düşük maliyetli microSPARC I, microSPARC II, UltraSPARC IIe, UltraSPARC IIi ve UltraSPARC IIIi gibi alt sınıf işlemci modelleri de mevcuttur. 1990'ların sonunda şirket, alanını geniş ürün yelpazesi ile birlikte simetrik çoklu işleme sunucuları satışına dönüştürdü. Sun kendsine ait 20 işlemcili sistemi SPARCcenter 2000 tasarladı ve oluşturdu. Bu geçiş Silicon Graphics'ten Cray Business Systems'in satın alınmasıyla da ivme kazandı. Cray ve Sun tarafından tasarlanan Cray CS6400 sunucu serisi çok başarılı ve geniş yelpazeli Sun Enterprise 10000 sunucuları takip etti. UltraSPARC T1 sekiz çekirdek kullanmasıyla ayrıca dikkat çekicidir. Her çekirdekte 4 kod parçası mevcuttur. Bu da daha fazla işlemcinin daha düşük saat değerleri ile kullanılması demektir. Özellikle havalandırma ve donanım güç tüketiminin ana maliyet olarak nitelendirildiği veri merkezleri ( Data Center) için bu konu çok önemlidir. Aralık 2005'te, Sun OpenSPARC T1'i açıkladı. OpenSPARC T1, UltraSPARC T1'in açık kaynak donanım halidir. Sun şirketinde çalışan veya halen çalışmakta olan önemli isimler: mekanizmasının mucidi, NFS'yi bulanlardan biri, Solaris çoklu kernel kodunun mimarlarından biri, günümüzde Network Appliance şirketinin teknoloji yönetimi şefi Bordurya Bordurya Hergé'nin Tenten kitapları serisindeki kurgusal bir ülkedir. Balkanlar'da, büyük ihtimalle şu anda Slovenya olan bölgenin doğu yarısındadır. İlk önce faşist bir devletin ve daha sonra basmakalıp bir Doğu Bloğu ülkesinin parodisi olmuştur. Bordurya hakkında çok şey bilinmez, çünkü her zaman biraz kendi içine kapanık bir ülke olmuştur. Bordurya askeri yönetimi veya ordunun her şeyi perde arkasından kontrol ettiği demokrasi kisvesi altındaki hükûmetleri tercih etmiştir. Bordurya'nın başkenti Szohôd'dür. Ülkenin dili hakkında çok az şey bilinmektedir; ancak Latin alfabesi'ni kullanmaktadır ve Macarca ile bir benzerlik istenmiş olması mümkündür. Macaristan'da gerçekten de Szeged adında bir şehir bulunmaktadır ve bu benzer bir dilde Szohôd'a kolaylıkla çevrilebilir (Rusça "Mogilev"in Belarusça'da "Mahilyow" olması gibi). 1939'da, ülkenin politik sistemi faşist veya nasyonal sosyalist bir ülkeyi andırmaktaydı. Tarihsel olarak bağlantılarının olduğu komşu ülkesi Sildavya'ya olan işgal girişimi başarısızlıkla sonuçlandı [bu Anschluss'a (Nazi Almanya'sının Avusturya'yı işgali) oldukça benzerdir. Bu benzerlik Bordur savaş uçaklarının Hergé tarafından çizimiyle daha da kuvvetlenir, uçaklar Messerschmitt Bf 109'a oldukça benzemektedir.] 1956'da, Bordurya gizli polis teşkilatı (ZEP), ismini bıyığı ve ideolojisinden alan askeri diktatörü Kurvi-Tasch, ve tüm her şeyiyle daha orduya dayalı bir Stalinizm olan "taşist" ideolojisiyle basmakalıp bir Doğu Bloğu ülkesini andırmaktadır. Bir hükûmet binasının önünde Kurvi-Tasch'ın Nazi-benzeri bir selam vermiş olduğu heykel aleni bir şekilde o ve Adolf Hitler ve Josef Stalin'i karşılaştırmaktadır. Bıyığının ebediliği, "Kurvi-Tasch'ın bıyıkları", swastika ya da Orak ve çekice bu (aşırı) kullanımlarıyla oldukça benzerdir (çoğunlukla küfür olarak kullanılır, ve ülkedeki arabaların tamponları bu şekilde yapılmıştır). Kurvi Taşist bıyığın diğer etkileri Tenten'in Szohôd'da kaldığı otelin isminde görülebilir: Otelin ismi Hotel Zsnorr'dur, ki bu da Hergé'nin Belçika çiftdilliliği göz önüne alınırsa, Hollandaca'da bıyık anlamına gelmektedir ('snor'). 1976'da, Bordurya hükûmeti Güney Amerika'daki kurgusal bir muz cumhuriyeti olan San Theodoros'un o zamanki yöneticisi General Tapioca'yı desteklemekteydiler; bu ülkeye askeri danışmanlar bile göndermişlerdi. Resmi olarak, General Tapioca ve San Theodoros "taşist" düşüncenin destekçileriydi, bunun kanıtı "Tenten ve Pikarolar"'da Albay Sponz'un Albay Alvarez'le eski San Theodoros ofisinde konuşurken Alvarez'in Kurvi-Tasch büstüne mantarla vurması sırasında görülebilir. İki ülke arasındaki ortak noktalar, devletteki ve hükûmetteki askeri liderlik ve alınan çoğu albayda görülebilir. Bordurya ordu bakımından nispeten oldukça iyi donanımlıdır. Ancak bir Tenten kitabında (Turnösol Olayı), Tenten ve arkadaşlarının kullanıyor olduğu çalıntı tankı durdurmaya çalışmışlardır. Ancak tüm denemeleri sonuçsuz kalır çünkü silahları ve askeri yapıları oldukça kalitesizdir. Aynı Sildavya gibi, Bordurya'da bir süre İslam dinini kabul etmiştir: Kurvi-Tasch'ın etrafındaki modernist binaların etrafında bir minare görülebilir. Bordurya'yı içeren Tenten albümleri: Holozoik Holozoik formlar besinlerini katı parçacıklar halinde alan, sindirip emilimlerini sağlayan canlılardır. Hayvanların çoğu bu gruba dahildir. Holozoik olarak beslenen hayvanlar, aldıkları besin yapısına göre : olmak üzere 3 alt gruba ayrılır.Bazı araştırıcılara göre hayvanlar : Beslenme Beslenme, canlılığın gereklerini yerine getirmek için gerekli olan maddeleri, canlı dışı ortamdan edinme faaliyetine verilen isimdir. Canlılar beslenme şekillerine göre 2'ye ayrılırlar. Bunlar : Bu ayrımda temel kriter, canlının yaşamını sürdürmek, diğer deyişle metabolizma faaliyetlerini sürdürebilmek için gereken enerjinin kaynağıdır. Ototrof canlılar bu enerjiyi doğal çevreden alırlar, heterotrof canlılar ise, başka canlıların biyokütlelerinde depolanmış enerjiyi kullanırlar. Metabolizma için gereken enerji, organizma açısından besindir. Dolayısıyla ototrof organizmalara, kendi besinini üretebilen organizmalar demek de olanaklıdır. Keza, heterotrof organizmalar da başka canlıları "yiyerek" beslenen organizmalardır. Canlıların beslenme biçimleri yönünden ototrof ve heterotrof olarak ayrımı, bu canlıların kullandıkları karbonun kaynağı açısından da net bir ayrımdır. Ototrof organizmalar, metabolizma için gereken karbonu atmosferdeki karbondioksitden alırlar. Heterotrof organizmalar ise gerekli karbonu, diğer canlıların biyokütlelerinden sağlarlar. Dolayısıyla ekosistemde yer alan canlılar, ekosistemdeki karbon çevrimi içinde farklı rollere sahiptirler. Kendi besinlerini kendi sentezleyen, su (HO), karbondioksit (CO) ve inorganik tuzlardan organik bileşikler esas olarak glikoz oluşturan, enerjiyi bu organik bileşiklerde depolayan canlılardır. Bitkiler ve algler günes ışığını kullanarak besinlerini kendileri üretir. Bu canlılar kendi içinde: Besinlerini ölü veya canlı diğer organizmaların biyokütlelerinden sağlayan canlılar heterotrof canlılardır. Tüm hayvan ve mantar türleri ile birçok bakteri türü bu gruba girmektedir. Heterotrof canlılar besin çeşidine göre üç gruba ayrılırlar: Heterotrof beslenme ayrıca üç tipe ayrılabilir: Besin, canlıların metabolizma süreçleri için gerekli olan maddedir. Bu besinler: olarak 3 ana başlığa ayrılır. Beslenme tıbbı, beslenme alışkanlıklarının değiştirilerek ağızdan alınan vitamin ve mineral desteğinde bulunulmasına dayanır. Genellikle hap veya şurup olarak uygulanır. Canlı bir organizmanın düzgün fonsiyon yapabilmesi için çok sayıda vitamin (A'dan E'ye harflerle gösterilir) ve (çinko, magnezyum ve krom gibi) mineral alması gerekmektedir. Vitamin ve minerallerin eksikliği hastalıklara yol açmaktadır. İlk olarak 1753'te Deniz kuvvetlerinde doktor olan James Lind tarafından gözlemlenmiştir. Lind uzun yolculuklara çıkan ve taze sebze ve meyve yiyemeyen denizcilerin iskorbüt hastalığına yakalandığını belirlemiş ve öğünlerine limonata eklenmesinin iskorbütü önlediğini gözlemlemiştir. Her kişinin bireysel beslenme gereksinimlerinin bulunmaktadır. Bir kişi için yeterli ve uygun kabul edilen beslenme şekli ve kullanım miktarları, bir başka kişi için uygun olmayabilir. Camp Nou Camp Nou (Katalanca 'yeni saha'), İspanya'nın Barselona şehrinde bulunan ve 99.354 seyirci kapasitesi ile Avrupa'nın en büyük futbol stadyumudur. La Liga'nın en önemli takımlarından FC Barcelona, iç saha maçlarını bu stadyumda yapar. Tüm dünyada "Camp Nou" olarak anılan stadyumun resmî ismi Estadi del Futbol Club Barcelona ('FC Barcelona Stadyumu')'dur. Ayrıca Katalonya millî futbol takımının da sahasıdır. 24 Eylül 1957 tarihinde açılan stadyumun hemen yanında, FC Barcelona kulübünün 8.500 kapasiteli kapalı spor salonu Palau Blaugrana, onun yanında da FC Barcelona B'nin maçlarını yaptığı Mini Estadi bulunmaktadır. FC Barcelona'nın eski stadı Camp de Les Corts'un daha fazla büyütülememesi nedeniyle 28 Mart 1954'te yeni stadyum Nou Camp'ın inşası başladı. 1957 yılında resmî açılışı yapılmıştır. Stadyum, tarihte birçok önemli olaya ev sahipliği yapmıştır. 1982 FIFA Dünya Kupası için kapasitesi 125.000'e çıkartılmıştır. Daha sonra UEFA'nın kuralları gereği kapasitesi düşürüldü. 2010 yılında son bulan çalışmalar sonucu kapasitesi 100.000'e çıkarılmış, koltuklar yenilenmiş ve stadyumun üstü kapatılmıştır. Stadyumun kapasitesinin 15.000 arttırılması hedeflenmektedir. Eğer bu gerçekleştirilirse Nou Camp, Avrupa'nın en büyük, dünyanın da May Day Stadyumu ve Salt Lake Stadyumu'nun ardından 3. en büyük stadyumu olacaktır. Filarmonia Ä°stanbul Filarmonia İstanbul, İstanbul Oda Orkestrası çekirdek kadrosu üzerine nefesli ve vurmalı çalgıların ilave edilmesiyle Hakan Şensoy ve Cihat Aşkın önderliğinde oluşturulan ve 2004 yılından beri İstanbul'da düzenli konserler veren senfonik orkestra. Orkestra, Kadıköy Belediyesi'yle yaptığı iş birliği sonucu İstanbul'un Anadolu yakasında yerleşik olarak konserler vermektedir. Çalışmalarını Hakan Şensoy ile sürdürmektedir. Konserlerinde genellikle Türk bestecilerinin eserlerine yer veren Filarmonia İstanbul, 2004 yılından itibaren biri orkestraya ithaf edilmiş on bir eserin dünyada ilk seslendirilişlerini gerçekleştirdi. Orkestra, bu eserlerden dördünü kendi olanakları ile ısmarlamıştır. Orkestra, konserlerinde Fazıl Say, Cihat Aşkın, Peter Jablonsky, Rafael Wallfisch, Tedi Papavrami, Suela Mulaj, Bruno Schneider, Mahir Kalmek, Placido Domingo, ve Shlomo Mintz gibi tanınmış solistlere ve Terence Blanched Band, Bee Gees Band, George Benson Band gibi sıra dışı gruplara eşlik etmiştir. Abbas Abdulla Abbas Abdulla (12 Mayıs 1940, Bolnisi - 4 Eylül 2019), Azeri şair. Babası o doğmadan Sovyetlerce "Türkiye sevgisi" nedeniyle hapsedilmiştir. 1984'te Türkiye'ye gelen şair, Ürgüp'te bir konferans verirken bir ihtiyar ona yaklaşıp "gel seni bir öpeyim" demiş ve gitmiş. Bakü'ye geri döndüğünde bir KGB görevlisi, öpen kişinin babası olduğunu söylemiştir. Şair, Türkiye'de babasını aramış ancak bulamamıştır. Şiir kitaplarından bazıları Ağlı Garalı Dünya, Üzü Dan Yerinә ve Sonsuzluğa Gedәn Karvan'dır. Ayrıca Konsolosluk da yapmıştır. BaÅŸkurtlar Başkurtlar(Başkırtça: Башҡорттар/Başkortlar, IPA: ) , Türk halklarından biridir. Çoğunluğu Rusya içindeki Başkurdistan’da yaşar. Önemli sayıdaki Başkırt topluluğu Tataristan’da Perm Krai ve Çelyabinsk, Orenburg, Kurgan, Sverdlovsk, Samara ve Saratov oblastlarında bulunur. Rusya'da birçok yere dağılmışlardır. Başkurdistan'da 1,2 milyon, Rusya'nın diğer illerinde 1 milyon, Kazakistan'da ise 200 bin Başkort olduğu bilinir. Dilleri, Kıpçak Türkçesi grubuna girmektedir. Başkortlar, Güney ve Orta Ural dağlarının iki yanında bulunan bozkır ve ormanlık alanda yaşamışlardır. Bashqort adındaki endonym etimolojisi ile ilgili birçok farklı teori vardır: Modern Başkurtler ortalama olarak% 60 “Batı-Avrasya / Avrupa” genetik bileşenlerine ve yaklaşık% 40 “Sibirya / Doğu Asya” genetik bileşenlerine sahiptir. Başkurdular aslen göçebe pastoralistlerdi. 19. yüzyıl boyunca göçebe yaşam tarzlarından vazgeçtiler (Rus sömürgecilerinin baskısı altında) ve tarıma başladılar.Başkurdular, şimdiye dek Bušxk 'gibi Başkurdistan’da olan ve onlardan inebilecek olan İran kabilelerine bazı kültürel benzerliklere sahip olduğu düşünülmektedir.Mikhail Artamonov Başkurdelerin, ilk Binyıl CE’nin Türk göçleri sırasında kültürel olarak "Türkleşmiş" (dil değiştirme süreci dahil) olan İskit kabilesi Bušxk’ten geldiğini öne sürdü. Avrasya Bozkırındaki Hint-İran halklarının soyu tükenmiş dallarına bağlantılar, 20. yüzyılın başlarından beri bilim adamları tarafından öne sürülürken, Rus dilbilimci Eugene Helimski, bu "soyu tükenmiş Hint-İran şubesinin" "Andronovo nüfusu" olarak görülmesi gerektiğini açıkladı. Başkurdistanlı bir bilgin olan Salavat Gallyamov - bir filolog Nikolai Dmitriev'e atıfta bulundu - Başkurdelerin ilk olarak Hint-Hint dili konuştuğu hipotezini destekleyen İran'ın Başkır sesbilgisi üzerindeki etkisinin üstlenilebileceğini gösteriyor. Tüm paleontolojik ve antropolojik bulgular doğrultusunda Andronovo kültürü Başkurt halkının muhtemel kökeni olarak tahmin edilir. Andronovo Kültürü Ön-Türkler tarafından kurulduğuna dair bazı kanıtlar var. 1970′lere kadar yapılan, Avar Çağı ile ilgili arkeolojik kazılarda çıkarılan insan iskeletlerinde Germen, İslav, İranlı, Fin-Ugor gibi türlü tipler arasında Türk tipinin de (braki-sefal) dikkati çekecek ölçüde olduğu, hatta bazı buluntu yerlerinde, aslî Türk soy’unu temsil eden “Andronovo tipi”ne bile % 10-15 gibi, oldukça yüksek bir nispette rastlandığı tespit edilmiştir. 12. yüzyıla kadar eski Türk dinini koruyan Başkortlar, Altın-Orda egemenliğinde İslamiyeti kabul etmişler. 1557-1557 yıllardan Rus devleti altına girmişleri. 1917 devriminden sonra, Rusya içinde ulusal bir federal cumhuriyet oluşturma gereği üzerine bir karar veren All-Bashkir Qoroltays (sözleşmeler) var. Sonuç olarak, 15 Kasım 1917 Başkurdistan Bölgesel (ortada) Shuro (Belediye), baskın olarak Orenburg, Perm, Samara ve Ufa eyaletlerinin Başkurdistan illeri olan Ukir eyaleti nüfusu olan bölgelerde kurulmasını ilan ediyor. Aralık 1917'de, tüm milletlerin nüfusunun çıkarlarını temsil eden All-Bashkir (seçmen) Kongresi'ne katılan delegeler, Başkurdistan bölgesel Şuro'nun ulusal-bölge özerkliğinin ilan edilmesine (Farman # 2) karar verilmesi için oybirliğiyle oy kullandı. cumhuriyet) Başkurdistan. Kongre Başkurdistan hükûmeti, Parlamento Öncesi - Kese-Qoroltay hükûmeti ve diğer iktidar ve idare organlarını oluşturdu ve nasıl devam edileceğine dair kararlar alındı. Mart 1919’da, Rus Hükümeti’nin Başkurdistan Hükümeti ile yaptığı anlaşmalara dayanarak Başkurdistan Özerk Sovyet Sosyalist Cumhuriyeti kuruldu. 11 Ekim 1990’da Cumhuriyet Yüksek Kurulu, Devlet Egemenlik Beyanı’nı ilan etti. 31 Mart 1992 Başkurdistan, Rusya Federasyonu yetkilileri ile egemen cumhuriyetlerin otoriteleri arasında ve Rusya’nın yapısını belirleyen Başkurdistan Cumhuriyeti’nin Ek’i arasında yer alan ve yetki alanlarının sınırlandırılması konusunda federal bir anlaşma imzaladı. Başkurdistan Cumhuriyeti ile Rusya Federasyonu arasında sözleşmeye dayalı ilişkiler. "Ana madde: Başkurtça " Örnek Cümle: Notlar: ә'yi "a" gibi okumalısınız. bu harf e'ye yakın bir a sesi çıkartır. x genizsi h'dir. ž harfi de d harfine yakın bir z sesi çıkartır. Başkurtların halk kahramanı Salavat Yulaev'dir. 20. Kolordu (Osmanlı) 20. Kolordu, İsmet Bey komutasında Kudüs'te, Megiddo'da savaştı. Mondros Ateşkes Anlaşması'ndan sonra, Ereğli-Konya-Ankara yoluyla Ankara'ya gelmiş ve Türk Kurtuluş Savaşı'na katılmıştır. Aralık 1916'da kolordu aşağıdaki şekilde yapılandırıldı: Ağustos 1917'de kolordu aşağıdaki şekilde yapılandırıldı: Haziran 1918, Eylül 1918'de kolordu aşağıdaki şekilde yapılandırıldı: Kasım 1918'de kolordu aşağıdaki şekilde yapılandırıldı: Ocak 1919'da kolordu aşağıdaki şekilde yapılandırıldı: Vitalizm Vitalizm, ilke olarak hem ruhtan hem de organizmadan ayrı bir hayatı kabul eden fizyolojik öğreti. Bu görüş, bütün uzvi aksiyonları kapsar. Dirimselcilik bir yandan animizme ve özellikle ruh ile beden arasında aracı bir güç kabul ettiği için Van Helmont'un animizmine, öte yandan da, tekçiliğe veya biyolojik monizme bağlanır. Zira hayati kuvvet, ne mutlaka akla uygun ne de mutlaka ölümsüzdür; böylece tabiatın diğer güçleri ile aynı değerde sayılabilir, ilk dirimselciler Pythagoras ve Aristoteles olmuştur. Ama bu görüş, en mükemmel ifadesini, Montpellier okulunda ve özellikle, Barthez'de buldu. Barthez'e göre, hayati olaylar, canlıların dışında, benzerine rastlanmayan bir gücün sonuçlarıdır. Bu fikirler, Bichat, Cuvier, Johannes Müller gibi birçok fizyolojisi tarafından kabul edilmiştir. Hattâ bugün bile, bu fikirleri tutanlar vardır. Legallois tarafından soğancığın rolünün keşfi, ayrıca eski hekimlerin pek sevdikleri hayati saçayakı, yani hayatın üç kaynağı kavramı hayat merkezleri konusunda bir kesinliğe varılmasına yol açtı, böylece hayata nesnel bir varlık verilmiş olduğu sanıldı. Fakat, çok geçmeden, özellikle Bichat'nın etkisiyle, hayatın tek bir merkezde bulunduğu varsayımı önemini kaybetti, öyle ki, dirimselcilik, Rostan'ın örgencilik nazariyesiyle aynı şey oldu. Bu görüş de, daha sonraki buluşların etkisiyle yeni dirimselcilik görüşüne yol açtı. Yeni dirimselcilikten bugün yalnız yön fikri kalmıştır. Seydiköy 2006-07 SÃ¼per Lig Süper Lig 2006-2007 sezonu 4 Ağustos 2006 tarihinde oynanan Ankaraspor-Galatasaray karşılaşmasıyla başladı. 34 hafta süren mücadele 27 Mayıs 2007'de son buldu. İddia Lig A 2005-06 sezonunda ilk iki sırayı alan Bursaspor, Antalyaspor ve play-off galibi Sakaryaspor 2006-07 sezonunda Süper Lig'de yer aldı. Sezonu Fenerbahçe, kuruluşunun 100. yıldönümünde şampiyon olarak tamamladı. Lig sonunda son 3 takım olan Antalyaspor, Kayseri Erciyesspor ve Sakaryaspor, Bank Asya 1. Lig'e düştü. Bruno Bozzetto Bruno Bozzetto, (3 Mart 1938, Milano, İtalya). İtalyan çizgi film animatörü, başlıca politik ve hicivli doğa olmak üzere pek çok kısa parçanın yaratıcısıdır. 1958'de 20 yaşındayken ilk kısa animasyon filmi olan "Tapum! Silah'ın Hikayesi"'ni yarattı. En ünlü karakteri bahtsız 'Signor Rossi' (Bay Rossi), 3 filmin baş rolünü üstlenmiş ve birçok kısa animasyonunda gene baş rolü oynamıştır. 1965'te, Bozzetto 20 yılı aşkındır feature-length animasyon filmleri hazırlayan ilk İtalyan oldu: "Batı ve Soda", bir Batılı Amerikan taklit filmi. 1968'de "VIP Erkek Kardeşim Süpermen", bir süper kahramanın yan ürünü. Bilinen eserlerinden biri ise 1976'daki filmi "Allegro Non Troppo", kısa parçaların klasik müzikle Disney'in "Fantazya"'sını montajla birleştirerek, ama doğadaki daha güldürücü, ekonominin yapılış tarzı ve daha çok aydınlanmış öyküsel konular içerir. Uzun bir aradan sonra, 1987'de canlı bir aksiyon filmi yarattı, "Çin Lokantası'nın Altında", tarihöncesine ilişkin animasyon filmi pilot "Mammuk'u" (2002) yapmadan önceki son feature filmiydi. 1995'te Hanna Barbera'nın "Ne Çizgi Filmdi Ama" serisinin "Yardım?" ismiyle kısa animasyonunu yarattı ve 1996'da RAI ve Çizgi Film (Avrupa Birliği Medya Programı)'in işbirliğiyle 26 bölümlük televizyonda çizgi film "Spagetti Ailesi" 'ni yarattı. Son yıllarda Bozzetto yüzünü flaş çizgi filmlere döndü; özellikle ödül alan "Avrupa ve İtalya", sosyokültürel özellikleri içeren zekice ve grafiksel güzel bir yorum. Üç Baş Filmi: Protistler Protistler (, bazen ), ayrışık (heterojen) bir canlı grubudur ve hayvan, bitki ya da mantar olarak değerlendirilemeyen ökaryot canlılardan oluşur. Protistler bilimsel sınıflandırma açısından âlem olarak değerlendirilse de tek soylu "(monophyletic)" değil, kısmi soylu "(paraphyletic)" bir gruptur. Protistler içinde değerlendirilen canlıların da görece basit yapılı (tek hücreli ya da ileri düzeyde özelleşmiş dokuları olmayan çok hücreli) olmak dışında ortak özellikleri pek yoktur. Beslenmeleri fotosentez, absorbsiyon ya da fagositoz ile, çoğalmaları ise eşeyli ya da eşeysiz üreme ile gerçekleşen protistlerin hareketsiz olanları olabildiği gibi, kamçı, siller ya da yalancı ayaklarla hareket edenleri de bulunur. Yaklaşık olarak 60.000 yaşayan, 60.000 kadar da soyu tükenmiş fosil türü bilinmektedir. Protistler, yaklaşık son 150 yıldır, diğer canlı âlemlerine benzerliklerine göre çeşitli alt gruplara ayrılmaktaydı. Hayvanlara benzeyenlerin protozoa, bitkilere benzeyenlerin alg ve mantarlara benzeyenlerin de cıvık mantar "(slime mould)" ve su mantarı "(water mould)" olarak adlandırıldığı ve grupların birbirleriyle sıklıkla örtüştüğü bu ayrım, günümüzde yerini filogenetik sınıflandırmalara bırakmıştır. Ancak, resmî olmayan bu gruplar, protistlerin morfoloji ve ekolojisini tanımlamakta yine de kullanışlıdır. 19.yüzyılın başlarında, bakteriler de protist olarak kabul edilmişlerdir ama 19.yüzyılın sonlarında Bacteria ayrı bir üst âlem olarak kabul görmektedir. Protozoa, çeşitli istisnaları bulunsa da çoğunlukla tek hücreli, hareketli ve fagositoz ile beslenen protistlerdir. Genel olarak 0.01-0.5 mm boyutlarındadırlar ve temelde mikroskop ile izlenebilirler. Sulak çevrelerde de toprakta da bulunabilen ve kurak dönemleri sıklıkla kist ya da spor (biyoloji) halinde geçiren protozoa, çeşitli önemli parazitleri içerir. Bu canlılar, hareketlerine göre, dört alt gruba ayrılırlar: Algler, yaşamlarını fotosentez ile sürdürürler. Ayrıca, aşağıda sıralanmış olan, hareketsiz ve bazıları gerçek çok hücreli (bazı su yosunları) kimi canlılar da bu grupta bulunur: Yeşil ve kırmızı algler, Glaucophyta olarak anılan küçük bir grupla birlikte, bitkilerin yakın akrabası gibi durmaktadırlar ve kimi araştırmacılar bunları, basit yapılarına rağmen, bitkiler âlemi içinde değerlendirir. Diğer çoğu alg ise ayrı gelişim göstermiştir ki, bunlara hepsi de ayrıca protozoa olarak değerlendirilen Haptophyta, Cryptophyta, Dinoflagellata, Euglenoidea ve Chlorarachnea gruplarının üyeleri dahildir. "Paramecium bursaria" ya da Sarcodina (Radiolaria, ışınlılar) şubesinin canlıları gibi bazı protozoanın, hücreleriyle bütünleşmemiş olan endosimbiyotik algler içermesi de dikkat çekicidir. Protist düzeyinde yapıya sahip çeşitli canlılar, sporangiyum ürettikleri için, esasen mantar olarak değerlendirilmişlerdir. Bu grupta Chytridiomycota, cıvık mantarlar, su mantarları ve Labyrinthulomycetes gruplarının üyeleri bulunur. Günümüzde, Chytridiomycota canlılarının mantarlarla akraba olduğu anlaşılmıştır ve onlarla birlikte sınıflandırılır. Diğerleri ise selülozdansa kitin içeren hücre duvarları bulunan Heterokontophyta ve hücre duvarları bulunmayan Amoebozoa içinde değerlendirilir. Protistlerin sınıflandırılması henüz değişkendir. Yeni sınıflandırmalar, ince yapı, biyokimyasal ve genetik özellikler üzerinden giderek, tek soylu gruplar ortaya koymaya çalışmaktadırlar. Ancak, bir bütün olarak protistler kısmi soylu bir grup olduğu için, bahsi geçen yeni sınıflandırmalarda âlem taksonu ya bölünmekte ya da hepten bir kenara bırakılmaktadır ve protist grupları ökaryotların ayrı ayrı soyları olarak değerlendirilmektedir. Adl ve arkadaşları (2005) tarafından ortaya konulmuş son şemada, şube, sınıf vb. sınıflandırma basamaklarına yer verilmemektedir. Günümüzde şube olarak değerlendirilebilen ve resmen tanınmış kimi protist grupları aşağıdaki listede sunulmuştur. Ancak, sınıflandırmaların değişkenliği nedeniyle, pek çok başka şube de Protista ile ilişkilendirilebilmektedir. Georgetown Ãœniversitesi Georgetown Üniversitesi, Amerika Birleşik Devletleri'nde Georgetown, Washington'da bulunan özel bir üniversitedir. 23 Ocak 1789'da Başpiskopos John Carroll tarafından kurulan üniversite, ABD'deki en eski Cizvit ve Katolik üniversitesisidir. Uluslararasi ilişkiler bölümü dünyanın en iyi uluslararası ilişkiler bölümü olarak bilinmektedir. Kamu politikaları, hukuk ve işletme bölümleri dünyanın en iyi eğitim kurumlarının sıralandığı listelerde en üst sıralarda gelmektedir. Georgetown Üniversitesi'nin ana yerleşkesi Georgetown'da Kanal Yolu, P Caddesi ve Reservoir Yolu arasında Washington'dadır. Üniversitenin toplam 8 binasındaki kütüphanesi 2,435,298 adet kaynak bulundurur. Ana yerleşkedeki kütüphanenin adı Lauinger Kütüphanesi'dir. Yunan deniz tanrıları Monera Monera (prokaryotae; daha önce prokaryot hücreye sahip olan canlılar monera âlemi olarak kabul edilmekteydi), diğer âlemlerden ayrılarak prokaryot (Prokaryotae) denilen bir üst âlemde toplanmıştır. Monera âlemi olarak isimlendirildiği dönemde Siyanobakteriler (mavi - yeşil algler) ve bakteriler olmak üzere iki alt âlemi içermekteydi. Bu dönemde Arkeler, Monera içinde ayrı bir yere yerleştirilmemiştir. Hâlen Türkiye'de bazı özel dershanelerde bu eski taksonomik yaklaşım devam etmektedir. Zarla çevrili bir çekirdeği ve organelleri olan gelişmiş tek hücreliler üst âlemine eukaryot denilmiştir. Prokayotlar genellikle tek hücreli olup bazen dış görünüşleri bakımından çok hücreliymiş gibi görünenleri de bulunmaktadır. Emilim (absorbisyon) ile ardıbeslek; fotosentez ile kendibeslek ve kemosentetik beslenen grupları içerirler. Çoğalmaları bölünme ya da tomurcuklanma ile eşeysiz olarak gerçekleşir. Kalıtsal materyallerini konjugasyon, transformasyon, transdüksiyon ve plazmit değişimi ile değiştirebilirler. Hareketleri kamçılarla, süzülme ya da yavaş kayma şeklinde olur. Binlerce türü bilinmekte olup sınıflandırılmaları tam olarak yapılamayan bir gruptur. Üç domain (saha) canlı grubu kabul görmektedir: Daha önceki yıllarda ise Monera âleminin alt âlemleri Eubacteria; kükürt (S) kullanan ya da kullanmayan yeşil bakterileri, mor bakterileri, spiroketleri, cyanobakterileri ve gram pozitif bakterileri kapsar. Archaebacteria; metanojen, termoasidofil ve halofil bakterileri kapsar. Moroni Moroni, Komorlar devletinin başkenti ve en büyük şehri. Uluslararası bir havaalanının bulunduğu şehrin nüfusu 40.000'dir. Moroni limanından, ülkenin diğer adalarına, Madagaskar'a ve batı Afrika sahilindeki şehirlere düzenli ulaşım yapılmaktadır. Otoburlar Otoburlar bitkisel organizmaları besin olarak kullanan hayvanlardır. Karasal ortamdaki otobur formlarının esasını böcekler, kemirici memeliler, ve gevişgetirenler oluşturur. Vokaliz Vokaliz, Türk a capella müzik grubu. 2004 yılında kuruldu. Çalışmalarına Kadıköy'de bir prova / kayıt stüdyosunda başlayan topluluğun ilk kaydı Yalnızım parçası oldu. Vokaliz, makamsal doğu müziği ile tonal (batı) müziğini birleştiren bir vokal topluluğu olarak çalışmalarına devam etti. Grup, makamsal doğu müziğinin kendine has söyleme tarzını ve komalı seslerini bozmadan, batı armonisi ve biçimleriyle birleştiren bir anlayışı benimsemiştir. Grup, Hababam Sınıfı filminin yeni bölümlerinden birinde de sesiyle yer aldı. Topluluk, sahne performanslarında, Türk sanat müziğinden halk müziğine, poptan hip hopa pek çok farklı tür ve biçimi kaynaştırmaktadır. Vokaliz, anadolu'nun anonim müziğinin yanı sıra, popüler Türk müziği ve klasik müziğin bilinen melodilerini ve topluluğun kendi bestelerini de yorumlamıştır. Yeoryos Hacıanestis Yeoryos Hacıanestis (Yunanca: Γεώργιος Χατζανέστης, d. 3 Aralık 1863 - ö. 2 Aralık 1922), Yunan general. Babası Attika ve Boeotia Valisi olan Nikolaos Hacıanestis'di ve annesi İakovos Picipios'un kızı Maria Picipios'du. 25 Temmuz 1884'te topçu asteğmen olarak Yunan Askeri Akademisi'nden mezun oldu ve askeri çalışmalarını Almanya'da sürdürdü. Yeni kurulan Yunan Askeri Coğrafi Hizmetinde bir hizmet döneminden sonra, 27 Nisan'da 2. Dağ Topçu Bataryası'nın komutasını üstlenmeden önce Konstantinos Smolenskis'in emri altında 3. Tugay'ın kurmay subayı olarak 1897 Osmanlı-Yunan Savaşı'nda görev yaptı. 1904'te, Kurmay Subaylar Kolordusu'na atanan ilk subaylardan biriydi, ancak 1909'da Gudi darbesinden sonra istifa etti. 1912'de Yedek Ordu Komutanı olarak hizmete geri döndü ve 6. Piyade Tümeni ve 5. Piyade Tümeni'nin kurmay başkanı olarak Osmanlı İmparatorluğu'na karşı Birinci Balkan Savaşı'na (1912-13) katıldı ve Bulgaristan'a karşı İkinci Balkan Savaşı'nda 6. Tümen kurmay başkanı olarak görev yaptı. Balkan Savaşları'nın ardından kıdemi, daha önceki üç yıllık yokluk dönemini göz ardı edilerek özel düzenlemeyle yükseltildi. Albay rütbesine terfi ettirildi ve Ağustos 1914'te Yunan Askeri Akademisi Müdürü oldu. 1915'teki Yunan seferberliği ile, Drama'da 5. Piyade Tümeni komutanlığına atandı, ancak 1916'nın başlarında birlikleri arasında isyana girdikten sonra 15. Piyade Tümeni komutanı olarak görevlendirildi. Kral yanlısı olduğu için Venizelos yanlıları tarafından ordudan atıldı. 1917-1920 yılları arasını yurt dışında geçirdi. Ancak, Kasım 1920'de Venizelos'un seçim yenilgisinden sonra yeniden görevlendirildi. Türk Kurtuluş Savaşı'nda Yunan ordusunun Sakarya Meydan Muharebesi'ndeki yenilgisinden sonra 19 Mayıs 1922'de General Anastasios Papulas'ın yerine Yunan hükûmeti tarafından Küçük Asya Ordusu'nun başına başkomutan olarak atandı. 4 Haziran 1922 tarihinde İzmir'e geldi. 26 Ağustos 1922'de Türk ordusunun başlattığı Büyük Taarruz'dan iki gün sonra görevinden istifa ederek Yunanistan'a kaçtı. Yerine General Nikolaos Trikupis getirildi. Ancak iletişim yetersizliği nedeniyle bu atama kararı General Trikopis'e ulaşamadı ve Halit Bey (Akmansü) komutasındaki 4. Kafkas Tümeni'ne esir düştükten sonra bu atamadan haberi oldu. Altılı Mahkeme'de yargılandıktan sonra 28 Kasım 1922 tarihinde Başbakan Dimitrios Gunaris, Yeoryos Baltacis, Nikolaos Stratos, Nikolaos Theotokis, Petros Protopapadakis ile birlikte Anadolu'daki yenilgiler (Μικρασιατική καταστροφή / "Mikraasiatiki katastrofi") nedeniyle idama mahkûm edildi. Afyon tahkimatını denetlemesi sırasında Albay Nikolaos Plastiras'ı azarlayarak askerlerin önünde onu küçük düşürmesinin bir intikamı olarak aşağılanması için Albay Plastiras'ın emriyle sandalyeye ters oturtulup sırtından vurularak idam edildi. HepÃ§il Hepçil, Hepobur ya da omnivor, hem et hem de otla beslenen canlılar. İnsan, karga, domuz, ayı, maymun, fare hepçil canlılara örnektir. Otobur hayvanları besin olarak kullanan hayvanlar ikincil tüketicileri, ikincil tüketicileri besin olarak kullanan etobur hayvanlar da üçüncül tüketicileri oluştururlar. Her üç gruba dahil hayvanlarla beslenen canlı grubuna hepçil canlılar denir. Bir canlının hepçil olup olmaması "ana besin kaynağına" bakılarak belirlenir. Yani herhangi bir nedenle nadiren ot yiyen etobur bir hayvan, hepçil kabul edilmez. Kolej Kolej, Fransızca collège sözcüğünden Türkçeye geçmiş olan bir sözcüktür. Öğretim uygulamasında yabancı bir dil öğretimine ağırlık veren okullara, bazı meslek okullarına ("Polis Koleji", "sağlık koleji" gibi) veya ilköğretim ve lise eğitimini kapsayan özel okullara kolej denir. Batı ülkelerinde kolej kelimesi (collège) çok değişik anlamlarda kullanılır. Kelimenin kökeni Latincede kol (kolektif/birlikte anlamında) ve lege (lego: "kendim seçiyorum" ya da legal:kanuni/kurallı anlamında) sözcüklerinin kökünün birleşiminden gelir. Aynı kurallara uyma konusunda anlaşmış bir topluluk anlamı taşımasından, aynı özellileri taşıyan gönüllüce bir araya gelmiş ve bilim meslek beceri ortakliği içinde olan çok değişik gruplar için kullanılır. Birçok lise, yüksek okul, ögrenci yurdu, üniversite ve hatta mesleki birlikler, adında kolej kelimesini taşımaktadır. İrlanda ve ABD'de kolej, günlük konuşmada genel anlamda lise üstü yüksek eğitim olarak kullanılır. ABD'de kurum ismi olarak kolej genellikle lisans seviyesinde derece veren yüksek okul demektir. Avustralya'da üniversite öncesi iki yıla da kolej denir. Kazakistan Futbol Federasyonu Kazakistan Futbol Federasyonu (Kazakça: Қазақстаның Футбол Одағы, Rusça: "Футбольный Союз Казахстана") Kazakistan'da futbol faaliyetlerini yürütmek, futbolun gelişmesini ve yurt sathına yayılmasını sağlamak, bu konularda her türlü düzenlemeyi yapmak, kararlar almak ve uygulamakla yetkili kurumdur. Futbol ligi, Premyer-Liga, ve Kazakistan millî futbol takımını organize eden kurumun merkezi Almatı'dadır. Ä°ntron Protein ve enzimler üretilirken, DNA üzerindeki genlerin harf dizilimi örnek alınarak bu genlere karşılık gelen RNA kopya dizilimleri çıkarılır. Kopyalanan bu RNA'lar (mRNA - haberci RNA) yapılırken, genin harf dizilimi baştan sonra tümüyle okunmaz. Bir kısım dizilim okunup kopyası çıkarıldıktan sonra, uzun bir bölüm okunmadan atlanıp başka bir bölüme geçilir ve oradan devam edilir. DNAnın okunmadan atlanan bu bölümüne intron adı verilir. Intronlar, mRNA ve protein kodlamasına katılmazlar. Genlerin kodlamaya katılmayan bu bölümü, toplam insan genomunun yaklaşık %97'lik bir kısmını oluşturur. Kodlanan kısımlara ise ekson adı verilir. Daha önceleri bu kısımların, DNA'nın hiçbir işe yaramayan kısımları olarak düşünülüyordu ("junk DNA"). Fakat son birkaç yılın bulgularına göre bu bölümlerin de kodlandığı anlaşıldı. Protein yapımına katılmayan intron (ve DNA'nın genler dışında kalan bölümleri) hücre ve canlı yaşamında çok büyük görev ve fonksiyonlar üstleniyor. Bu bölümler çeşitli RNA kodlar. Yeni yeni bulunmaya başlayan bu RNA'lar, doğrudan protein kodlamasalar da; Kısaca canlının biyolojik yaşamının neredeyse tümünü, nasıl düzenleneceğini baştan sona sağlıyor. Bu durum bizden daha az kompleks canlılarda neden daha fazla ya da eşit sayıda genimizin bulunduğunu da açıklıyor. (insanda 20-25 bin gen, solucanda 19 bin, farede 20-25 bin). Protein kodlamayan (intron), protein kodlayan (ekson) dan ne kadar fazlaysa, canlı o kadar kompleksleşiyor. Öyle görünüyor ki, neyin nasıl olacağını genler değil, işe yaramaz (junk) kısımlar diye bilinen intronların ürettiği RNA lar belirliyor. Dr. Kenan Ateş - University College London / Moleküler ve hücre biyolojisi Strozzi SarayÄ± Josefstadt İlçesi "Josefstaeder Strasse 39" da bulunan Strozzi Sarayı, 1699 ve 1702 yılları arasında Barones Maria Katharina Strozzi adına yapılmıştır. Bina günümüzde Vergi Dairesi olarak kullanılmaktadır. Barones Maria Katharina Strozzi aslında kendine fazla gösterişli olmayan bir yazlık yaptırmak istemiştir ama zamanla eklenen binalarla bugünkü saray ortaya çıkmıştır. Saray 19. yüzyıla kadar ailenin malı olarak kalsada Valensiya Kardinali, İmparatoriçe Maria Theresia’nın askeri danışmanlarından Mareşal Johann Graf Chotek ve ressam Friedrich von Amerling gibi birçok kişiye de ev sahipliği yapmışdır. Zamanında çok büyük bir bahçeye sahip olan bina devletin zorlaması sonunda sahipleri tarafından büyük bir bülümü satılmıştır. 1840 yılında Avusturya Devleti tarafından satın alınan bina hemen sonra İmparator tarafından "Kadın Talim Terbiye Öğretmen Okulu"’na dönüştürülmüştür. 1919 yılında Viyana tarafından gazilerin bakıldığı yurt yapılmış ve en sonunda da 1940 yılından beridir Bölge Maliyesi olarak hizmet vermektedir. Bina en son 1995 ve 1998 yılları arasında retorasyondan geçmiştir. TaraklÄ±lar Taraklılar (Ctenophora), çoğu serbest olarak denizlerde yüzen, bazıları sesil (sabit) yaşayan, vücudu ışıldayan ve jelatinimsi yapıda olan canlılar şubesidir. Bir çoğunda besin yakalamada kullanılan yapışkan kolloblast hücrelerini içeren tentaküller bulunur. Vücutlarında ışınsal simetrik olarak dizilmiş 8 adet silli bant bulunur. Tarak dişi gibi dizilmiş sillerin oluşturduğu bu bantların her biri bir kaburga veya plak şeklindedir. Hareket, "yüzme plakları" adı verilen bu yapılar üzerindeki sillerin yardımıyla sağlanır. İlkel yapılı olanlarında vücut, küre veya yumurta şeklindedir. Vücudun ön ucunda ağız, diğer ucunda ise, apikal duyu organı bulunur. Besin olarak fitoplanktonları tüketen etobur hayvanlardır. Sindirim sistemleri dallanmış birçok kanaldan oluşur. Yutağın içinden itibaren hücre dışı sindirime uğrayan besinler mide ve kanallara iletilir. Burada hücre içi sindirim olur. Sindirilmemiş besin atıkları ağız veya anal kol yoluyla vücuttan atılır. Sindirim kanalının çeperinde yer alan "hücre rozetleri" denilen yapılar ile vücutta su düzenlenmesi ve boşaltımı yapılır. Bu hayvanlarda ağız çevresinde ve tarak sıralarının kaidesinde yoğunlaşan ektodermal sinir ağı radyal sinirleri oluşturur. Duyu hücreleri epidermis tabakasının içinde bulunur. Taraklı hayvanlarda özel bir dolaşım sistemi, solunum organları bulunmaz. Vücutta sölom bulunmaz. Gastrovasküler boşluk dolaşım ve sindirim işlerini birlikte yapar. Taraklıların vücudunda bulunan gonadlar, biri ovaryum, biri testis olarak, iki bant şeklindedir. Genellikle yumurta ve spermler porlar ile dışarı atılırlar. Döllenme su içinde olur. Sürtünme hareketi yapan türlerde eşeysiz üreme görülür. Premyer-Liga Premyer-Liga, Kazakistan futbolunun zirve ligi, 1992 yılında kurulmuştur. Zone 7 (3. level, included teams from other republics) Zone 8 (3. level) Esat KabaklÄ± Esat Kabaklı (d.1954, Elazığ), Türk Halk Müziği sanatçısı. Elazığ Devlet Mühendislik ve Mimarlık Akademisini ve ardından da İTÜ Türk Musikisi Devlet Konservatuvarını bitirdi (1986). Elazığ Musiki Cemiyetinde kurduğu Halk Müziği Topluluğunu uzun yıllar yönetti. 1982 yılında TRT Erzurum Radyosu T.H.M. Ses Sanatçılığı Sınavını birincilikle kazanan ve Erzurum Radyosunda bir yıl görev yapan Esat Kabaklı, 1983 yılında İstanbul Belediye Konservatuvar Türk Halk Müziği İcra Heyetinde ses sanatçısı olarak çalışmaya başladı. Ayrca TRT İstanbul Radyosunun T.H.M. emisyonlarında yer aldı. 1986 yılından itibaren TRT İstanbul Radyosunda on iki yıl süre ile görev yaptı. 1998 yılında tekrar İ.Ü. Devlet Konservatuvarına geçti. Hâlen bu kurumda, sanatçı öğretim görevlisi statüsünde, Türk Halk Müziği Topluluğunun Şefliğini yürütmektedir. Türk Halk Müziği genel repertuvarına derlemeleri ile kaynak sağlayan sanatçılardan birisi olan Kabaklı, ses sanatçısı olarak yurdun pek çok yöresinde ve bu arada yurtdışında da konserler verdi. Oğul(1997), Kirve Memi (2000), Yalnız Türküler / Göç (2002) ve Siyah Beyaz Türküler / Sürgün(2005) adlı dört albümü bulunan Esat Kabaklı evli ve iki kız çocuğu babasıdır. Ayrıca Esat Kabaklı “Şeyhül Muharririn” Ahmet Kabaklı'nın yeğeni ve gazeteci-yazar Servet Kabaklı’nın amcaoğludur. Aritenoid Aritenoid, larinks iskeletinde bulunan ve bir çift olan kıkırdaktır. Tabanı aşağıda üç yüzlü bir piramide benzer. Krikoid kıkırdak üst kenarı ile eklemleşir. Kemal Tahir Kemal Tahir, (d. 13 Mart 1910, İstanbul - ö. 21 Nisan 1973, İstanbul) Türk romancı, yazar, senarist. Türk edebiyatının en üretken roman yazarlarından birisidir. Sol dünya görüşüne sahip olan yazar, Marksizm'i Türk toplum yapısına uyarlamak için toplumu anlamaya çalışmış, edindiği bilgileri romanları yoluyla okuyucularına aktarmıştır. 13 Mart 1910’da İstanbul’da dünyaya geldi. Gerçek adı İsmail Kemalettin Demir'dir. Babası, II. Abdülhamit’in yaverlerinden "Yüzbaşı Tahir Bey"; annesi, Osmanlı sarayında Abdülhamit’in kızı Nâile Sultan’ın hizmetinde bulunan "Nuriye Hanım"’dır. (Saraydaki adı “"Hubser"” idi) . Kemal, âilenin ilk çocuğu idi. Babasının görevleri nedeniyle ilk öğrenimini imparatorluğun değişik yerlerinde sürdürdü. Ailenin 1923’te İstanbul’a yerleşmesinden sonra eğitimine Mekteb-î Sultânî’de devam etti. Annesinin 1926 yılında veremden ölümü ve babasının ikinci bir evlilik yapması üzerine öğrenimini 10. sınıfta iken bıraktı. Önce İstanbul’da avukat kâtipliği, sonra Zonguldak’taki kömür işletmelerinde ambar memurluğu yaptı. 1932’de İstanbul’a döndü. Vakit, Haber, Son Posta gazetelerinde röportaj yazarı, çevirmen, düzeltmen olarak çalıştı. 1933'te Kenan Şahabettin, İdris Ahmet, Ziya İlhan, Yakup Kadri, Nuri Tahir, Ertuğrul Şevket, Fakih Özden ve Arif Nihat Asya gibi yazar ve şairlerle “"Geçit"” adlı bir edebiyat dergisi çıkardı. Geçit dergisi kadrosundan Ertuğrul Şevket (Avaroğlu) ve Babıali’de tanıştığı Kerim Sadi, Türkiye Komünist Partisi üyesi olan komşusu “Sarı” Mustafa Börklüce ve onun aracılığı ile tanıştığı şair Nâzım Hikmet gibi sosyalist aydınlarla arkadaşlığı sonucu sosyalist fikirler ile tanıştı. 1934 ile 1936 arasında Yedigün ve Karikatür dergilerinde sekreterlik yaptı. Varlık ve Ses dergilerinde takma adlarla şiirler yayımladı, Karagöz gazetesinde başyazarlık, Tan’da yazı işleri müdürlüğü yaptı. İlk kitabı, 1936’da yayımladığı “"Namık Kemal için diyorlar ki"” adlı kitapçık oldu. Kitapçık, Namık Kemal hakkında yaptığı yedi soruluk ankete çeşitli şair ve yazarlar tarafından verilen yanıtlardan oluşmaktaydı. Falih Rıfkı Atay, Vâlâ Nureddin, Hüseyin Cahit Yalçın, Peyami Safa, Ercüment Ekrem Talu, Sadettin Nüzhet Ergun, Kerim Sadi Cerrahoğlu, Dr. Fuad Sabit, Nâzım Hikmet, Hüseyin Avni Şanda ve Suat Derviş’in yanıtlarını ve Kemal Tahir’in onlar hakkındaki saptamalarını içeren kitapçık, edebiyat dünyasında geniş yankı buldu. 1937’de ikinci kitabı olan “"Bir Çalgıcının Seyahatı"” adlı romanı yayınlandı. Suat Derviş'in 1937 yılında Tan Gazetesi'nde tefrika edilmesi için yazmaya başladığı Bu Roman Olan Şeylerin Romanıdır isimli çalışmasını Kemal Tahir bitirmiştir. Tan gazetesi Suat Derviş’i muhabir olarak Sovyetler Birliği'ne gönderdiğinde romanı yarım kalmış, Derviş hazırladığı taslakları Kemal Tahir’e bırakmış, yolculuğu sırasında iki defter ile romanın devamını yazdıysa da gazete, tefrikanın yeterince ilgi görmediğini söyleyerek Kemal Tahir romanın sonunu yazmasını istemiştir. Son kısmını Kemal Tahir tamamladığı roman 81 yıl sonra İthaki Yayınları tarafından ktiap olarak basılmıştır. İstanbul’un tanınmış gazetecileri arasına giren Kemal Tahir, 1937’de İzmir’de öğretmenlik yapan Fatma İrfan Akersin ile ilk evliliğini yaptı. Bu evlilik, Kemal Tahir’in 1938’de hapse girmesi nedeniyle devam etmedi ve 1940 yılında boşanma ile sonlandı. Kemal Tahir, bahriyede görevli kardeşi Nuri Tahir, Nâzım Hikmet, Hamdi Alev, Emine Alev, Hikmet Kıvılcımlı, Fatma Nudiye Yalçı, Kerim Korcan, Mehmet Ali Kantan, Seyfi Tekbilek ve Hüseyin Durugün'le beraber “askeri isyana tahrik ve teşvik” suçlaması ile 13 Haziran 1938’de tutuklandı. Tutuklanma gerekçesi, astsubay olan kardeşi Nuri Tahir’e Sabahattin Ali’nin bir kitabını vermek idi. “"Donanma Davası"” veya “"Bahriye Olayı"” diye adlandırılan bu dava nedeniyle askerî mahkemede yargılandı, 15 yıl ağır hapis cezasına çarptırıldı. Çankırı, Çorum, Kırşehir, Malatya cezaevlerinde 12 yıl hapis yattı. Hapishanedeki yıllarını okuyarak ve “sarı defterine” yazarak gecirdi. Takma isimle mizah öyküleri ve polisiye romanlar kaleme alan yazar, 1954 yılına kadar “Kemal Tahir” adını eserlerinde kullanamadı. ""Göl İnsanları""’na alacağı iki öyküsünü hapisteyken Cemalettin ""Mahir"" takma adıyla Tan’da yayımladı. Hapishane yıllarında Fatma İrfan Hanım’a yazdığı mektuplar, “"Kemal Tahir'den Fatma İrfan'a Mektuplar"” adıyla; Nazım Hikmet’in kendisine yazdığı mektuplar da “"Kemal Tahir'e Mapushaneden Mektuplar"” adıyla basıldı. Yazar, 1950’de çıkan aftan yararlanıp serbest kaldı. Cezaevinden çıkar çıkmaz ikinci eşi Semiha Sıdıka Hanım ile evlendi. Çiftin evliliği, Kemal Tahir’in 1973’teki vefatına kadar sürdü; çocukları olmadı. 1950’li yıllarda Körduman, Bedri Eser, Samim Aşkın, F. M. İkinci, Nurettin Demir, Ali Gıcırlı gibi müstear isimlerle kitaplar yayımlamayı sürdüren Kemal Tahir’in Amerikalı yazar Mickey Spillane'den çevirdiği “Mayk Hammer” dizisi büyük ilgi gördü. Kemal Tahir'in F. M. İkinci takma adıyla tercüme ettiği Kanun Benim isimli roman 1954 yılında Çağlayan Yayınları tarafından yayınlanmış ve 100 binin üzerinde satış yapmıştır. Kemal Tahir, Mayk Hammer'in orijinal kitapların tamamını çevirdikten sonra ""Mayk Hammer'in Yeni Maceraları""'nı yazmaya devam etti; böylece Kemal Tahir’in kaleminden dört yeni Mayk Hammer romanı ortaya çıktı. Kemal Tahir'in F. M. İkinci ismiyle yazdığı Mayk Hammer romanları şunlardır: Derini Yüzeceğim, Ecel Saati, Kara Nara ve Kıran Kırana. Kemal Tahir 6-7 Eylül olayları'nın ertesinde, "Rum ve Ermeni azınlığa yönelik saldırıları komünistlerin tertiplediği iddiası" ile Aziz Nesin, Hasan İzzettin Dinamo ve Asım Bezirci’nin de aralarında bulunduğu 60 şair, yazar ve aydın ile birlikte bir kez daha tutuklandı, Harbiye Cezaevi’nde 6 ay yattı. Cezaevinden çıktıktan sonra, 14 ay kadar Aziz Nesin ile birlikte kurdukları Düşün Yayınevi'ni yönetti. Metin Erksan, Halit Refiğ, Atıf Yılmaz ile senaryo çalışmaları yaptı. Kemal Tahir’in ilk önemli eseri olan 4 bölümlük "Göl İnsanları" başlıklı uzun öykü, "Tan" gazetesinde tefrika olarak yayınlandı. Eser 1955'te de kitap olarak neşredildi. Bu eserde yıllar sonra ilk defa kendi adını kullandı. Göl İnsanları'nı yayımladığı 1955 yılında bir köy romanı olan "Sağırdere" yayımlandı. Sağırdere ve onun devamı olan "Körduman"’da (1957) Çankırı'nın Yamören köyünden Mustafa’nın serüvenini merkez alarak köylünün sorunlarını, etik değerlerini, köyün ekonomik yapısını, tarih içindeki bağlarından koparmadan sergiledi. Mütareke dönemi İstanbul’unu konu alan Esir Şehrin İnsanları’ndan (1956) sonra yayımlanmış olan "Körduman"'ı, eşkiyalık olgusuna eğildiği "Rahmet Yolları Kesti" (1957), Çorum bölgesi insanlarını anlatan roman üçlemesinin ilk iki kitabı "Yediçınar Yaylası" (1958) ve "Köyün Kamburu" (1959) izledi. (Üçlemenin son kitabı, 1970'te yayılanan "Büyük Mal" adlı romandır). 1960’tan sonra tüm dikkatini Osmanlı tarihi ve toplum yapısına yönelterek, devlet, Doğu-Batı çatışması, Batılılaşma ve mülkiyet gibi sorunları derinden kavramaya uğraştı. Araştırmaları sonucu resmî tarih söyleminin karşısında, Osmanlı Devleti'nin kültürel ve siyasî mirasını sahiplenen bir romancı haline geldi. Kemal Tahir’in kendisiyle, Osmanlı Devleti, cumhuriyet ve batılılaşma ile hesaplaşmasının sonucu olarak, 1965 yılında Yorgun Savaşçı adlı roman ortaya çıktı. Resmî tarih söylemine aykırı görüşler içeren bu eser, tarihi çarpıtmakla eleştirildi. 1980 yılında romanın TRT tarafından filme çekilmesi ile yeniden gündeme gelen eleştiriler, 1983’te filmin başbakan Bülent Ulusu’nun emri ile yakılmasına yol açtı. 1965 yılının nisan ayında Cumhuriyet gazetesinde tefrika edilen ""Bozkırdaki Çekirdek"" romanı, Kemal Tahir’in çok tartışılan eserlerinden birisi oldu. Bu eserde Köy enstitüleri'nin tepeden inmeci bir yaklaşımla kuruluşunu eleştirerek iktidarla ters düştü. 1967’de en önemli eserlerinden birisi olan "Devlet Ana" yayımlandı. Osmanlı Devleti'nin kuruluşunu ele aldığı bu romanda “"kerîm devlet"” kavramını ortaya attı. Batılılaşmayı eleştirdi. Yerli bir sosyalizm oluşturmaya çalışarak marksistlerin tepkisini çekti. 1968’de "Yorgun Savaşçı" ile Yunus Nadi Ödülü’nü, "Devlet Ana" ile Türk Dil Kurumu roman ödülünü kazandı. Kemal Tahir, 1968'de aldığı davet üzerine SSCB'ye gitti. 1970'te akciğer ameliyatı geçiren Tahir, 21 Nisan 1973’te geçirdiği bir kalp krizi sonucu İstanbul’da yaşamını yitirdi. Naaşı, Sahrayıcedîd Mezarlığı’na defnedildi. Yazarın “"Namuscular"”, “"Karılar Koğuşu"”, “"Hür Şehrin İnsanları"”, “"Dam Ağası"”, “"Bir Mülkiyet Kalesi"” romanları ölümünden sonra yayımlandı. Kemal Tahir kitaplarının yayının devam etmesi için ölümünden sonra eşi tarafından "Kemal Tahir Vakfı" kuruldu. Kadıköy’deki hayatının son yıllarını geçirdiği ev, müze hâline getirilerek ziyarete açıldı. Yazarın kitapları, Halit Refiğ, Metin Erksan, Atıf Yılmaz gibi yönetmenler tarafından sinemaya aktarıldı. Düşüncelerindeki çıkış noktası marksizm ile Türkiye gerçeği arasındaki bağlantı sorunuydu. Siyâsî eylemlere de katılmış bir yazar olarak, Türkiye'de kendi algıladığı siyasal, sosyal, kültürel yapı ile marksizmin sunduğu çözüm arasında bir çelişki görüyordu. Türk toplum yaşamına uymadığına inandığı batılılaşmaya ilişkin yargısı da marksizmi yetersiz bulmasına bağlıydı. Çünkü marksizm, ""Türkiye'de 2. Meşrutiyet ve Cumhuriyet dönemlerinin siyasal ve kültürel uygulamalarını bir ticaret burjuvazisi devriminin sonucu"" olarak değerlendiriyordu. Kemal Tahir ise böyle bir sınıfın varlığından kuşkuluydu. Böylece hem marksizmin, hem de batılılaşmanın ürünü olan cumhuriyet dönemi resmi tarih görüşünün aşılması düşüncelerinin temel noktası oldu. Marx ve Engels'in doğu toplumlarıyla ilgili görüşlerini araştırdı. Cumhuriyet dönemi resmi ideolojilerinin dışında kalan Ömer Lütfi Barkan, Mustafa Akdağ, Halil İnalcık, Niyazi Berkes, Şerif Mardin gibi bilim adamlarının eserlerinden vardığı sonuca göre, Osmanlı-Türk toplumu, marksizmin toplumların sosyo-ekonomik süreçte birbirini izleyen zorunlu aşamalar olarak gördüğü ilkel topluluk / kölecilik / feodalite / kapitalizm sürecinde yer almaz. Kendi kültürel ve sosyal yapısından kaynaklanan çok daha özel bir gelişme süreci, dinamikleri ile yapısal farklılıkları vardır. Bu nedenle batılılaşma, gerekli altyapısı olmayan bir topluma, soyut ve biçimsel bir üstyapı getirme çabasından başka bir şey değildir. Köklü bir ekonomik ve toplumsal devrim yapılmadan başlatılan tepeden inme uygulamalar taklitçiliktir. Bu ana fikir çerçevesinde eserlerinde Osmanlı toplumunun kölecilik ve feodalizmden çok farklı ve insancıl bir temel üzerine kurulduğunu anlatmayı amaçladı. Romanlarında da ""Türk insanı ve Türkiye özeli"" olgusunu ortaya çıkarmaya çalıştı. Roman tamamen içinden çıktığı toplumun yapılanmasına bağımlıdır. Romanı diyalektik bir tür olarak anlamak ve insan muhayyilesine katkısını kavramak, romanın dünyayı belirlemek için sarfettiği çabaların biçimsel gerçekçilik tekniklerinin kullanımına bağlı olduğunu da anlamaktır. Don Kişot' un şövalye romanlarının kahramanlarına benzeme teşebbüsünün gülünçlüğü sadece model imkânsızlığı ışığı altında kavranabilir. Tam bu noktada Kemal Tahir'in önemi belirir. Zira Türk romanında bu meselenin taşını kaldıran ilk romancıdır. Romanları, Osmanlı Devleti'nin 14. yüzyılda kuruluşundan 20. yüzyıla kadar Türk toplumunda bir Osmanlı sürekliliği arayışıdır. Toplumsal gerçekçi çizgide sürdürdüğü yazarlık yaşamında eserlerinde yalın bir dil kullandı. Bilhassa Orta Anadolu Türkçesini dilinin odak noktasına koydu. Diyaloglarla zenginleştirdi, karizmatik karakterler yarattı. Kemal Tahir'in fikir değişimleri, Oğuz Atay tarafından dinamik, kendini yenileyen, kendisiyle hesaplaşan bir yazar olmasına bağlandı. FK İrtış Ertis Futbol Kulübü 1965 yılında Pavlodar'da kuruldu. Adını İrtış Irmağından alan kulüp, çeşitli dönemlerde farklı adlar altında futbol yaşamını sürdürdü. Kazakistan'ın SSCB döneminde 26 mevsim SSCB şampiyonalarında da boy gösterdi (B klasmanında 6; ikinci ligde 18 ve birinci ligde 2 mevsim). Kazakistan'ın bağımsızlığından sonra kurulan Premyer-Liga'da 5 kez şampiyon olarak bu ligde Aktöbe en çok şampiyonluğu bulunan 2 kulüpten biridir. Yurt dışındaki en büyük başarısını 2001 yılında AFC Şampiyonlar Ligi'nde yarı final oynayarak kaydetmiştir. Ron Rifkin Ron Rifkin (d. 31 Ekim 1939 New York), asıl ismi "Saul M. Rifkin" olan Yahudi kökenli Amerikalı tiyatro oyuncusu, oyuncu ve yönetmen. 1998'de "Cabaret müzikali" için en iyi yardımcı oyuncu Tony Ödülü'nü aldı. Alias adlı TV dizisinde (2001-2006) "Arvin Sloane" adlı karakteri canlandırmaktadır. Iva Rifkin ile evlidir. Enneadlar Antik Filozof Plotinus'un sözlerinden derlenen her biri dokuz bölüm kapsayan altı kitaptan oluşan ve Plotinus'un öğrencisi Porfiri tarafından hazırlanan derleme. Enneadlar Dokuzlular anlamına gelmektedir. Ammonius Sakkas Ammonius Sakkas (M.S. 3. yüzyıl). Neoplatonik okulun kurucusu. Ammonius Sakkas yaşamına İskenderiye limanlarında hamal olarak kazanmaktaydı ve bu yüzden takma adı çuval taşıyıcı anlamında Sakkas'dır. Hayatının ayrıntıları bilinmemektedir. Baş öğrencileri Herennius Orijen (ünlü Hristiyan Babalarından ve mistiklerinden biri), Cassius Longinus ve Plotinus'dur. Herhangi bir şey kaleme almamış ve Pisagorcularda olduğu gibi öğrencileri dışında öğretisini gizli tutmuştur. Osman Pamukoğlu Osman Pamukoğlu (d. 27 Aralık 1947, Sinop), emekli Türk tümgeneral, yazar ve siyasetçi. Hak ve Eşitlik Partisinin (HEPAR) kurucusu ve ilk Genel Başkanıdır. Sinop'un Gerze ilçesinde doğan Osman Pamukoğlu, 11 yaşından 55 yaşına kadar askeri üniforma giymiştir. Selimiye Askeri Ortaokulu, Kuleli Askeri Lisesi, Kara Harp Okulu, Piyade Okulu, Kara Harp Akademisi, Silahlı Kuvvetler Akademisi ve Milli Güvenlik Akademisi'nde öğrenim görmüştür. 10 yıl piyade subayı, 16 yıl kurmay subay olarak, kıta komutanlıkları ve karargâh subaylığı görevlerinde bulunmuştur. 1990-1992'de Edirne-Uzunköprü'de 42'nci Piyade Alay Komutanlığı, 1993-1995'te Hakkâri'de Dağ ve Komando Tugayı ve Güvenlik Komutanlığı, 1998-2000'de Kıbrıs'ta 28'inci Mekanize Piyade Tümen Komutanlığı, 2000-2001'de İstanbul'da Piyade Okul Komutanlığı vazifelerini yapmıştır. 1993'te Tuğgeneralliğe terfi etmiş, 1997'de Tümgeneralliğe yükselmiştir. 2002'de Tümgenerallikten emekli olan Pamukoğlu toplamda 43 yıl Türk silahlı kuvvetlerinde askeri hizmet vermiştir. Osman Pamukoğlu, 1. Dereceden Altın Üstün Cesaret ve Feragat Madalyası, 2 kez Üstün Cesaret ve Feragat Nişanı ve 5 kez Üstün Birlik Yetiştirme Nişanı almıştır. Pamukoğlu, Türk Ordusu'nda 5 tane Üstün Birlik Yetiştirme Nişanı'na sahip tek kişidir. 1993-1995 yılları arasında Hakkâri'de sorumlu olarak PKK'ya karşı yönettiği operasyonlar örgüte bağlı dağdaki militan sayısını 12.000'den 5.500-6.000 aralığına düşürmüştür. 30'a yakın kere yapılan sınır dışı askeri harekatların neredeyse tamamı onun yönetiminde yapılmıştır. Dönemin Genelkurmay Başkanı Doğan Güreş "Üç tane Pamukoğlu Paşa olsa terörü bitiririz." demiştir. Pamukoğlu, o dönemde yapılan operasyonlara rağmen PKK'nın varlığını korumasını üç nedene bağlıyor: İlk olarak gerçek bir siyasi irade kurulamaması, ikincisi tam bir istihbarat olmaması ve son olarak her yerde yayılmış asker bulunması şeklinde ifade ediyor. Kendisinin yazdığı kitaplarda ve katıldığı birçok televizyon programında PKK'ya karşı yapılan mevcut mücadelenin uygun tarz ve strateji olmadığını ve ancak daha fazla askerî kayıp verilmesine sebep olduğunu söylemiştir. 'Karakolların hepsi yıkılmalıdır. Karakola gerek yok. Gelsinler bakalım, girsinler... Nereden girecekler? Pusuyu kurarsın, ağı kurarsın, mostrayı kurarsın alırsın.' demiştir. Daha doğru olan yöntemin 20.000 kişilik Eşkıya Takip Kuvveti kurmak ve dağlarda, taşlarda, mağaralarda, ormanlarda, nehir yataklarında yani tüm coğrafyada bulunmanın gerekliliğini belirtmiştir. Karakollarda bekleyen Mehmetçik kendisine karşı yapılan ani saldırılar halinde yeri, hareketleri, silahları militanlar tarafından bilinen bir durumdadır. Bir başka deyişle, belli başlı, elle gösterilebilir bir yerde olmamakla birlikte her yerde her zaman bulunma tavsiyesini vermiştir. 2007 yılında ise Serdar Akinan tarafından kendisinin görevli olduğu yıllarda PKK olaylarının gelişimini inceleyen Kan Uykusu belgeselinde PKK'ya karşı mücadelesi konu edinilmiştir. Aşağıda yazılı olan operasyonlar Kan Uykusu adlı programda yayınlanan operasyonların bir bölümüdür. 11 Ekim 2007 tarihli Siyaset Meydanı programında verdiği bilgilere göre PKK'ya karşı düzenlenen 24 sınır ötesi harekâtın 21'i Osman Pamukoğlu tarafından yapılmıştır. Harekât gizliliğine verdiği önemi de aynı programda belirten Pamukoğlu, bu 21 sınır ötesi harekâtın tamamına yakınının izinsiz olduğunu, yalnızca bir kez Ankara'dan izin alındığını onda da Ankara'dakilerin, Barzani'yi aradığını ve Barzani'nin de PKK'lılara haber verdiğini açıklamıştır. 28 Temmuz 2008'de yaptığı ulusal çağrı ile fiili olarak siyasi hayatına başlamıştır. Bu çağrısında Hak ve Eşitlik Partisi'nin ana felsefe ve ilkelerini duyurmuştur. Pamukoğlu, 4 Eylül 2008'de yani Hak ve Eşitlik Partisi'ni kurduğu gün Anıtkabir özel defterine şunları yazmıştır: Çağrı, ""Anadolu ve Trakya'da yaşayan Türk halkı bu çağrı size"" diye başlar. İlk başta Türkiye'nin içinde bulunduğu vahim durumun tarifini yapar ve insanoğlunun yeryüzünde görülmeye başladığından itibaren ki tüm mücadelelerin ana sebebinin 'Hak ve Eşitlik' olduğunu belirtir. Ardından, Türkiye'deki durumun düzeltilmesi ve tekrar 'hak ve özgürlüklerine' kavuşması için partinin gerçekleştireceklerini sıralar. Ardından, Pamukoğlu "Hak ve Eşitlik Partisi'nin Doğa ve Felsefesi" adlı metni sunar. Bu bildirinin ardından halktan gelen destek ile Hak ve Eşitlik Partisi 36 gün sonra, 4 Eylül 2008'de kurulmuştur. 36 gün gibi kısa bir sürede bir siyasi partinin mevcudiyet kazanması Türkiye'nin geçmişinde nadiren olmuştur; fakat kurduğu parti hızla örgütlendiği gibi dış odaklardan gördüğü tepki de erken gelmiştir. Belli zaman aralıklarıyla Türkiye Cumhuriyeti'ne verilen Avrupa Konseyi İnsan Hakları Komisyonu İlerleme Raporu'nda Hak ve Eşitlik Partisi'nin varlığından, oluşumundan ve gelişmesine karşı alınacak acil tedbirlerden bahseder. Bu konuya dair Pamukoğlu açıklamalarında demiştir. Bu tarihten itibaren sürekli biçimde teşkilatlanma çalışmalarına devam eden Hak ve Eşitlik Partisi'ne 900.000 resmi başvuru olmuştur. Pamukoğlu, partiye gelen başvuruların 22.000 kişilik dilimler halinde ele alındığında çoğunluğun 18 ve 35 yaşları arasında bulunduğunu ve bu sebeple, partinin çevik bir nüfusa sahip olduğunu belirtmiştir. Pamukoğlu, Haziran 2015 Türkiye genel seçimlerinde İstanbul 3. bölgeden bağımsız adaylığını koymuş ancak 15.180 oyda kalarak meclise girememiştir. Daha sonra HEPAR'ın ilk kurultayında Pamukoğlu istifa etmiş ve "Partiyi gençlere bırakıyorum." diyerek partiden genel başkanlıktan ayrılmıştır. Parti içi eğitimlerine ve konferanslarına devam etmektedir. Pisagorculuk Pisagorculuk (İng. ), Pisagor ve takipçileri tarafından benimsenen ezoterik ve metafizik inançlar içeren bir yoldur. İlk Pisagorcuların benzeri görüşlerini benimseyen daha sonraki oluşumlar ""Yeni Pisagorculuk" ()" terimi altında ele alınır. Pisagorculuk, sayıların nesnelerin gerçek doğasını oluşturduğuna ve ruh göçüne inanırlar. Arınma ayinleri uygular ve ruhlarının tanrılar arasında yüksek bir dereceye erişmesi için geliştirilmiş çeşitli yaşam kurallarını takip ederler. Pisagorcuların et yemekten kaçındıkları Antik dünyada iyi bilinmekteydi. 1842 yılına kadar "vejetaryen" tabiri yerine Pisagorcu tabiri kullanılmaktaydı. Pisagorcuların kullandığı önemli bir dînî simge, Empedokles'in maddeyi bir araya getiren unsurlarla ilgili teorisiyle ilişkili olduğuna inanılan beş köşeli yıldız () sembolüydü. Pisagorculuk'ta birtakım sıkı kurallar bulunmaktaydı. Bir yere girerken önce sağ ayakla adım atmak, fasulye yemekten kaçınmak, beyaz horozlara dokunmamak ve tapınaklara ayakkabı ile girmemek, bu sıkı kurallardan bazıları idi. Edward Elric , Hiromu Arakawa tarafından 2001 yılında çizilmeye başlanmış Fullmetal Alchemist manga ve anime serisinin kurgusal bir karakteridir ve başkahramanıdır. Edward aslında inatçı ve insani duyguları çok sevecen olan bir karakterdir. Kardeşiyle arada bir tartışsada birbirlerini çok sevmektedirler. Edward boyu konusunda çok hassastır. Ona kısa denilmesi anında bir anda parlar ve aşırı kızar. Ama her zaman insanlara yardım ederler ve bu sayede yol boyunca gittikleri birçok yerde arkadaşlar edinirler. Fullmetal Alchemist Brotherhood ve manganın sonunda Winry Rockbell'e evlenme teklifi eder. Winry teklifi kabul eder ve iki tane çocukları olur. Edward ve kardeşi Alphonse, Resembool köyünde yaşayan çocuklardır. Babaları (Van Hohenheim) Ed ve Al çok küçükken evden ayrılmıştır. Anneleri ise (Trisha Elric) bir hastalık yüzünden vefat etmiştir.Edward ve kardeşi Alphonse Elric annelerinin ölümünden sonra annelerini geri getirmek amacıyla insan dönüşümü yaparlar(ama insan dönüşümü yasaklanmıştır). Bunun sonucunda Edward sol bacağını kardeşi ise tüm vücudunu kaybeder ve o sırada Edward kardeşi ölmesin diye kolunun karşılığında Alphonse'nin ruhunu geri alarak kan mühürüyle bir zırha mühürler. Bundan sonra Edward kaybettiği sağ kolu ve sol bacağı yerine Winry Rockbell tarafından yapılan automail uzuvlarla, kardeşi ise ruhunun mühürlendiği zırhla yaşar ve amaçları gerçek bedenlerini geri kazanmaktır. Bu sırada bir devlet simyager olan Roy Mustang kahramanların başarılarını görür ve onlara amaçlarına ulaşmalarının devlet simyageri olmaktan geçtiğini söyler. Böylece Edward kardeşinin ve kendi bedenini geri getirmek için devlet simyageri olmayı kabul eder. Böylece maceraları başlamış olur ve vücutlarını felsefe taşı sayesinde kazanabileceklerini öğrenirler fakat bu taşı elde etmek için insanlara zarar vermek gerektiğini öğrenirler ve yolculukları boyunca homonculuslar ve birçok ilginç şey görüp tanırlar. Edward çok güçlü bir simyagerdir. Özellikle annelerini dönüştürme girişimlerinden sonra gerçeğin kapısı'nı(veya simyanın kapısı) gördüğü için yani insan dönüşümünü denediği için simya çemberi kullanmadan dönüşüm yapabilir. Bu sayede mekanik kolunu birçok silaha dönüştürebilir . Pushback Park pozisyonundaki uçakların, towcar denen araç vasıtasıyla, uçağın interfon kulaklığından pilotla irtibat halinde olan bir görevlinin yönetiminde taksi ya da rule hareketine başlayacağı noktaya çekilme işlemi. Towcar aracına, towbar denen ve uçağın burun iniş takımına bağlanan bir alet takılır. Pushback süresince, pushback görevlisi uçağın emniyetli bir şekilde çekilmesinden sorumludur. Swap işlemi Swap işlemi. Uçaklarda kullanılan bir hata ayıklama yöntemidir. Swap işleminde, arızalı olduğundan kuşkulanılan bir komponent, sorunsuz bir başka uçağa takılır ve kuşkulanılan parçanın, bu uçağın sistemlerinde bir hataya neden olup olmadığı gözlenir. Eğer, arıza diğer uçağa geçmişse, kuşkulanılan komponentin arızalı olduğuna kanaat getirilir. Emniyet pensi Emniyet pensi, emniyet telini büklümlendirmeye yarayan bir el aletidir. Emniyet teli, cıvata ile somunu birbirine vidaladıktan sonra gevşemesini önler. Böylece bağlama elemanlarının zamanla gevşeyip yuvasından çıkmasının önüne geçilmiş olur. Leonhard Euler Leonhard Euler (d. 15 Nisan 1707, Basel, İsviçre - ö. 18 Eylül 1783, Sankt-Peterburg, Rusya), İsviçreli matematikçi ve fizikçi. 18. yüzyılın en önemli ve tüm zamanların önde gelen matematikçilerinden biri kabul edilmektedir. En üretken matematikçilerden biri olarak çalışmalarının bütünü 70 cildi aşmaktadır. Euler pek çok yeni kavram geliştirmiş, basit aritmetikten sayılar teorisi ve topolojiye kadar farklı alanlarda uzun süre kabul gören birçok teorem ispatlamıştır. Bu çalışmaları esnasında, günümüzde kullanılan modern matematik terminolojisinin yaratıcısı olmuş, "fonksiyon" kavramı ve onun yazımını tanımlamıştır (yaptığı bu çalışma için verilebilecek örneklerden bazıları trigonometrik fonksiyonlar için yaptığı "sin", "cos" ve "tan" tanımlamalarıdır). Euler'in babası Paul Euler ve annesi Marguerite Brucker'dı. Babası Paul Euler Protestan papazıydı ve oğlunun da kendi yolundan gitmesini istiyordu. Basel doğumlu olmasına rağmen çocukluğunun büyük kısmını babasının Lüteriyen papaz olarak vaaz verdiği komşu şehir Riehen'de geçirdi. Euler çocukluk yılları boyunca gittikçe artan bir ilgiyle matematiğe bağlanmıştı ve bu sırada bir aile dostu olan Johann Bernoulli tarafından eğitiliyordu. Euler babasının isteği üzerine matematik kadar ilginç bulmasa da Basel Üniversitesinde ilahiyat, İbranice ve Yunanca eğitimi aldı. Bu eğitimin sonunda Bernoulli müdahale etmeseydi Euler bir papaz olacaktı. Ama Bernoulli, oğlunun büyük bir matematikçi olabilecek yeteneğe sahip olduğunu söyleyerek baba Paul Euler'i ikna etti. Euler, Basel Üniversitesi'nden 1726 yılında mezun oldu. Eğitimi süresince Varignon, Descartes, Newton, Galileo, van Schooten, Hermann, Taylor, Wallis ve tabii ki Jacob Bernoulli gibi pek çok ünlü matematikçinin yaptığı çalışmalarla ilgilenmiş ve bazılarını yeniden yapılandırmıştı. 1727 yılında Paris Akademisi'nin düzenlediği ödüllü problem yarışmasına katıldı. O senenin sorusu bir gemi üzerine gemi direklerini yerleştirmenin en iyi yolunun bulunmasıydı. O yıl kazandığı mansiyon sadece 20 yaşında olan biri için oldukça övgüye değerdi. Euler'e St. Petersburg Akademisinde matematik uygulamaları konusunda eğitim vermesi önerildi. Kasım 1726'da teklifi kabul etmesine rağmen sonraki yaza kadar Rusya'ya gitmedi. Bu süre içerisinde Euler Basel Üniversitesine başarısızlıkla sonuçlanan bir başvuruda bulundu. 5 Nisan 1727 tarihinde Basel'i terk ederek St. Petersburg'a yerleşti. 1730 yılında fizik profesörü oldu. 1733'te Bernoulli Basel'e döndüğünde Euler matematik kürsüsünde kıdemli akademisyenliğe terfi ettirildi. 7 Ocak 1734 tarihinde Academy Gymnasium'dan bir ressamın kızı olan Katharina Gsell ile evlendi. On üç çocukları oldu ve bunlardan sekiz tanesi çocukluk yıllarında hayatını kaybetti. Euler ikinci evliliğini ilk eşinin üvey kız kardeşi ile yaptı. Euler 1735 yılında bir takım sağlık problemleri yaşamaya başladı. Humma hastalığına yakalandı ve 1740 yılında sağ gözü görmemeye başladı. Yapılan cerrahi müdahale ile geçici olarak iyileşse de yeniden görme kaybı yaşamaya başladı. 1771 yılında yapılan yeni bir cerrahi müdahale öteki gözünü de kaybetmesine neden oldu. Rusya' da devam eden karışıklıklardan dolayı St. Petersburg'u terk edip etmemekte kararsız kaldı. Frederick the Great of Prussia Berlin Akademisi Euler'e çalışma teklifinde bulundu ve Euler de bunu olumlu yönde değerlendirdi. 19 Haziran 1741'de Euler tekrar döneceği St. Petersburg'dan ayrıldı. 380'den fazla makale yazdığı Berlin'de 25 yıl kaldıktan sonra hayatının kalanını sürdüreceği St. Petersburg'a geri döndü. 18 Eylül 1783' de geçirdiği beyin kanaması sonucu öldü. Marquis de Condorcet tarafından Fransız Akademisi için ağıtı yazıldı. Hayatı ve yaptığı çalışmaları anlatan bir diğeri ise St. Petersburg İmparatorluk Akademisi sekreteri ve aynı zamanda damadı olan von Fuss tarafından yazıldı. Matematikçi ve filozof Marquis de Condorcet şöyle demektedir: Euler matematiğin neredeyse bütün alanlarında çalışmıştır: Geometri, aritmetik, trigonometri, cebir ve sayı teorisi. Bunlara ek olarak uzay-zaman süreklisi mekaniği, ay teorisi ve diğer pek çok alanda da katkıda bulunmuştur. Euler'in bilgisi matematik ve astronomiyi böylesine şevkle takip etmiş birinden beklenenden daha geneldir. Tıp, botanik ve kimya alanında önemli çalışmalar yapmıştır. Aynı zamanda mükemmel bir tarihçi ve çok okuyan bir edebiyatseverdi. Olağanüstü hafızası ile bilinir ve derin düşüncelerle ya da okuyarak vardığı sonuçları belleğinde saklayabilmesi ile tanınırdı. Aeneid of Virgil'in (eski Yunanda epik bir şiir) tamamını hatasız tekrarlayabiliyor ve kullandığı basımın her sayfasının ilk ve son satırını belirtebiliyordu. Euler'in çalışmalarının tamamı eğer basılsaydı 60 ve 80 quarto ciltlik yer kaplardı. Tahminlere göre çalışmalarının tamamının elde yazılarak kopyalanması günde 8 saat çalışmayla 50 sene sürer. Euler' in 200. doğum günü anısına 1907 yılında İsviçre Bilimler Akademisi tarafından başlatılan, tüm çalışmalarının bir araya getirilip basılması ile ilgili proje 100 seneyi aşmasına rağmen hâlâ devam etmektedir. Bugüne kadar basılmış çalışmalarının tamamı yeniden basıldı ve bu onun bütün çalışmalarının ancak dörtte birini oluşturuyor. Not defterlerinin ve kişisel notlarının da basılması plânlanıyor ve bunun yaklaşık 20 yıl alacağı tahmin ediliyor. Legendre'in anlattığına göre Euler tam bir matematik ispatını iki yemek öğünü arasında yapabiliyordu. Görüşleri birbirine oldukça paralel olmasına rağmen Euler ve Legendre hiç karşılaşmamıştır. Euler'in o kadar çok alanda çalışması vardır ki herhangi bir konuda referans olarak rastlamak sıkça mümkün olur. Matematikçiler ve fizikçiler bir keşif yapan ya da teorem geliştiren meslektaşları ile "Euler'den sonra onu keşfeden ilk kişi" şeklinde şakalaşırlar. Euler temel analiz, grafik teorisi ve şu anda inşaat, makine, elektrik ve havacılık mühendislerine temel teşkil eden matematiğin fiziksel uygulamalarının birçoğunun kurucusu olmuştur. Dolayısıyla aşağıdaki örnekler onun yaptığı çalışmaların küçük bir parçasıdır: Euler "e" ("Euler sabiti" olarak da bilinir) sabiti ile formüller yazan ilk kişidir. Faydasını, tutarlılığını ve bir sayının sanal üssünü almakta nasıl kullanılacağını Euler formülü ile tanımlamıştır. Bu formül tüm fonksiyonların, eksponansiyel fonksiyonların ya da polinomların varyasyonu olduğu temel analizdeki eksponansiyel fonksiyon tanımının merkez rolünü oluşturur. Formül Richard Feynman tarafından "matematikteki en olağanüstü formül" olarak adlandırıldı. Bunun özel bir hali olan Euler özdeşliği: Euler ikinci dereceden evrikliği keşfetti ve mükemmel sayıların bile Euclid (Öklid) formunda olması gerektiğini ispatladı. İlkel kökleri araştırdı, yeni büyük asal sayılar buldu ve harmonik serilerin ıraksamasından asal sayıların sonsuz tane olduğu sonucuna vardı. Bu keşif bu alanda 2000 yılda yapılan en büyük buluş olarak kabul edilir ve analitik sayı teorisinin yaratıcısı olmuştur. Kompleks düzlem üzerindeki tüm sayıların çarpanlarına ayrılması üzerine yaptığı çalışma, cebirsel sayı teorisinin başlangıcıdır. Arkadaş sayılar Euler’ den 2000 sene önce biliniyordu ve sadece 3 çifti keşfedilmişti. Euler 59 çift daha buldu. Daniel Bernoulli ile birlikte, ışınlardaki gerilimi hesaplayan Euler-Bernoulli kiriş denklemini geliştirdiler. Euler aynı zamanda Euler denklemleri adını verdiği Navier-Stokes denklemlerine benzeyen, akışkanlar dinamiğindeki bir dizi devinim kanununu ortaya koydu (diğer bir muhteşem buluşu olan şok dalgalarının yayılımını açıklamaktadır). Leonhard Euler’in diğer katkıları: formula_4 Riemann zeta fonksiyonudur ve aynı zamanda herhangi bir çift sayıda zeta fonksiyonunun nasıl değerlendirileceğini tanımlamıştır. ‘’Lisez Euler, lisez Euler, c'est notre maitre a tous.’’ (Euler’i oku, Euler’i oku, o hepimizin efendisi.) Pierre-Simon Laplace tarafından söylendiği varsayılan ama muhtemelen asılsız olan bu söz 19. yy. yorumcularından Guido Libri tarafından ortaya atılmıştır. Pilates Pilates, yirminci yüzyılın başlarında Joseph Hubertus Pilates (1880-1967) tarafından geliştirilmiş fiziksel fitness sistemi. Joseph Pilates, Pilates metodu üzerine iki kitap yazdı: "Return to Life through Contrology" ve "Your Health: A Corrective System of Exercising That Revolutionizes the Entire Field of Physical Education". Pilates metodunun zihnin kaslar üzerindeki kullanımını desteklediği için "contrology" (kontrol bilimi) olarak adlandırdı. Pilates, bedenin dengeli tutulmasına yardımcı olan ve omurgayı desteklemekte önemli işlevi olan temel kaslar üzerine yoğunlaşılan bir egzersiz programıdır. Nefes egzersizi teknikleri de yer almaktadır. Pilateste her bir egzersizin çok kez tekrarı yerine daha az sayıda, tam, kontrol ve belirli bir biçim içinde uygulanması tercih edilir. Joseph Pilates 500 belirli egzersiz tasarladı. Ona göre zihinsel ve fiziksel sağlık birbiri için gerekliydi. Hareketler akıcıydı ve nefes, kontrol ve konsantrasyonla birleştirilmişti. Sonuç artan esneklik, güç, beden farkındalığı, enerji ve gelişmiş zihinsel konsantrasyondur. Pilates ayrıca daha iyi sonuçlar alabilmek için egzersizinin beş ana aletini de tasarlamıştı. Karın, alt sırt ve kaba etler vücudun geri kalanının özgürce hareket etmesi için destekleniyor ve güçlendiriliyor pilates programında. Pilates uygulayıcıları eğitimlerinde, güç ve esneklik inşa edebilmek için kendi vücut ağırlıklarını kullanmaktadırlar. Bunu yüksek düzeyde kardiovasküler egzersiz üzerine yoğunlaşmadan gerçekleştirmeyi hedeflerler. Günümüzde pilates pek çok fizyoterapist tarafından rehabilitasyon sürecinin bir parçası olarak kullanılmaktadır. Konsantrasyon: Pilates yaparken hareketlere yoğunlaşmak, bedenin uyum içinde nasıl çalıştığına ve hangi kasların kullanılıp, hangilerinin kullanılmadığına dikkat etmek gerekir. Kontrol: Pilateste kontrol çok önemlidir. Kontrol için bedenin iyi dinlenmesi ve hareketlerin gösterildiği şekilde uygulanması, olası sakatlıkların önlenmesi gerekir. Merkezleme: Pilates metodunda, doğru hareket sanatlarında olduğu gibi merkez, göbek, bel ve kalça çevresidir. İç organları ve omurgayı yerinde tutan kas sistemlerini içerir. Merkezleme, üst bedenin stabilitesini ve esnemeyi, uzamayı sağlar. Akıcı hareket: Hareketler acele edilmeden, her noktadan tek tek geçerek ama aynı zamanda hiç duraksamayarak yapılmalıdır. Kesinlik: Hareketler belirsizce değil, hakkı verilerek tam yapılmalıdır. Hareket sekansları birbirleri içinde ve birbirleri arasında koordine olmalıdır. Nefes: Nefes alıp verme, panik olmadan sırtın arkasına ve altına derin nefes alıp bütün nefesi tamamıyla dışarı üflemek yoluyla olmalıdır. Böylece, nefes tamamen boşaltılıp, kan temizlenmiş olur. Toyota Land Cruiser Toyota Land Cruiser, Japon otomobil üreticisi Toyota tarafından üretilmiş olan bir araç grubunun tanımıdır. Land Cruiser, Hilux pick-up'ı ile birlikte dünyanın en zorlu arazi ve iklim koşullarında kullanılan araçlardır. Land Cruiser'in tasarımına 1951 yılında başlanıldı ve 1954'te Toyota, Jeep benzeri bir araç olarak üretime geçirdi. Land Cruiser yıllar içerisinde SUV, Hardtop, Station Wagon ve Utility gibi farklı sürümleri ile görücüye çıktı. Çoğu yerde Land Cruiser arazi aracı için genel bir terim oluşturmaktadır. Şu anda Toyota'nın en önemli SUV modelidir. Toyota tarafından üretilen arazi aracı otomobil. İkinci Dünya Savaşı sonrasında askeri amaçlı olarak geliştirilen Land Cruiser geçen 50 yıl boyunca gittikçe daha büyük