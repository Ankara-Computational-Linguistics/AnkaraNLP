oradan da araştırma yapmayı tasarlıyor ve böylece arabanın gittiği yönü ve numarasını öğrenmeyi umuyordu. Başka ne niyeti vardı bilmiyorum, ama gitmekte öyle acele ediyordu, aklı da öyle karışıktı ki, bu kadarını bile zor öğrenebildim. Ailesi onun olağan durumlarda mektup yazmayı hep ihmal edip geciktirdiğini biliyordu, ama böyle bir zamanda yazmak için çaba göstereceğini ummuşlardı. Sonunda, bildireceği sevindirici bir haber olmadığı için yazmadığı sonucuna varmak zorunda kaldılar, aslında böyle bir şey olsa bile kesin olarak bilmekten mutlu olurlardı. Bay Gardiner yola çıkmak için mektubun gelmesini beklemişti. O Londra'ya gidince neler olup bittiğinden sürekli haberdar olacaklarından emindiler. Dayıları ayrılırken Bay Bennet'ı en kısa sürede Longbourn'a dönmeye ikna etmeye çalışacağına söz verdi. Kardeşinin bu sözleri Bayan Bennet'ı bir hayli yatıştırdı, çünkü kocasının düelloda öldürülmesinin önüne ancak böyle geçilebileceğini düşünüyordu. Bayan Gardiner belki yanlarında olmanın yeğenlerine bir yardımı olur düşüncesiyle çocuklarıyla birkaç gün daha Longbourn'da kalacaktı. Bayan Bennet'ın bakımını yeğenleriyle paylaşıyor, boş zamanlarında onlar için büyük bir teselli oluyordu. Teyzeleri de sık ziyaretlerine geliyordu ve bu ziyaretlerini kızları neşelendirmek, onlara güç vermek niyetiyle yaptığını söylese de, Wickham'ın hesapsızlığı ve serseriliği üstüne yeni bir haber getirmeden geldiği gün yoktu. Giderken yeğenlerini moralleri daha da bozulmuş olarak bırakmadığı zamanlar çok azdı. Daha üç ay önce baş tacı ettiği adamı karalamak için sanki bütün Meryton işbirliği yapmıştı. Kasabadaki bütün tüccarlara borçlu olduğu söyleniyor, cazibesinin yardımıyla yaptığı dalaverelere her tüccar ailesinde rastlanıyordu. Herkes ondan, dünyanın en alçak genci diye bahsediyor, zaten, onun taşıdığı iyilik maskesine hiçbir zaman güvenmediklerini ileri sürüyorlardı. Elizabeth söylenenlerin yansına bile inanmamakla beraber inandıkları, kız kardeşinin başına gelen felaketle ilgili kanısını bir kat daha güçlendirmeye yetiyordu. Söylenenlere Elizabeth'ten de az inanan Jane'in bile, o zamana kadar tamamen olanaksız olarak görmediği İskoçya'ya gitselerdi şimdiye kadar onlardan kesinlikle bir haber almaları gerektiğini düşündükçe ümitleri kırılıyordu. Bay Gardiner Longbourn'dan pazar günü ayrılmıştı ve salı günü karısı ondan bir mektup aldı. Londra'ya varır varmaz eniştesini bulduğunu ve onu kendisiyle birlikte Gracechurch Caddesi'ne gelmeye ikna ettiğini söylüyordu. Bay Bennet'ın Londra'ya gelmeden önce Epsom ile Clapham'a gittiğini ama doyurucu bir bilgi edinemediğini Lydia ile Wickham'ın Londra'da kalacak bir yer buluncaya kadar otellerden birinde kalmaları olasılığını düşünen Bay Bennet'ın şehirdeki başlıca otellerin hepsini dolaşmak niyetinde olduğunu yazıyor, kendisinin bundan bir başarı elde edebileceğini ummadığını ama eniştesi aklına koyduğu için ona yardım edeceğini, Bay Bennet'ın şimdilik Londra'dan gitmeye hiç niyeti olmadığını da ekliyor çok yakında tekrar yazacağına söz veriyordu. Mektupta şöyle bir de not vardı Albay Forster'a mektup yazarak mümkünse bu gencin alaydaki samimi olduğu arkadaşlarından Londra'nın hangi semtinde gizlenebileceği hakkında bir fikir verebilecek akraba ve yakınlarının olup olmadığını öğrenmesini rica ettim. Böyle bir ipucu verebilecek durumda birisi varsa ona başvurmakla çok yararlı sonuçlar alabiliriz. Şimdiki durumda bize yol gösterecek hiçbir şey yok. Albay Forster'ın elinden geleni yapacağına inanıyorum. Ama sonradan düşündüm de, Wickham'ın yaşayan akrabaları olup olmadığı konusunda en iyi bilgiyi belki de Lizzy bize verebilir. Elizabeth, kendi bilgisine başvurulmasının nedenini anlamakta gecikmedi, ama ne yazık ki genç kızın hiçbir bildiği yoktu. Wickham'ın öleli yıllar olan annesi ile babasından başka bir akrabasından söz açtığını duymamıştı. Yine de ... Alayındaki arkadaşları arasında daha iyi bilgi verebilecek birileri çıkabilirdi. Bu konuda pek iyimser olmamakla beraber dayısının başvurusu bir ümit kapısı açmıştı. Longbourn'da her gün endişe ile geçiyordu, ama günün en endişeli anları posta gelmeden önceki saatlerdi. Her sabah duyulan sabırsızlığın en büyük nedeni mektupların gelişiydi. Söylenecek iyi kötü ne varsa mektuplarla iletiliyor doğan her yeni günün önemli haberler getirmesi bekleniyordu. Fakat Bay Gardiner'dan yeni bir mektup almadan başka yerdenBay Collins'den Bay Bennet'a bir mektup geldi. Babası, Jane'e kendisi yokken adına gelen mektupları açmasını söylediği için genç kız mektubu açtı. Bu adamın mektuplarının her zaman ne kadar tuhaf olduğunu bilen Elizabeth de uzanıp ablasıyla beraber okudu Sayın bay. Akrabalığımız ve toplumsal durumum bakımından, dün Herifordshire'dan aldığımız bir mektupla öğrendiğimize göre, başınıza gelen acıklı felaket konusunda sizi teselli etmek borcumdur. Sayın bay, benim ve Bayan Collins'in zamanın silemeyeceği bir nedenden doğduğu için, çok acı olduğu kuşkusuz olan böyle bir kederi sizinle ve sayın ailenizle paylaştığımızdan emin olun. Bu kadar müthiş bir felaketi hafifletebilecek bir baba için en büyük kederi doğuran böyle bir durumda sizi teselli edebilecek bir söz bulamıyorum. Bu başıniza gelene kıyasla kızınızın ölümü bir nimet olurdu. Charlotte'cuğumun bana bildirdiğine göre, kızınızın bu hafifliği hata sayılacak derecede özgür bırakılmaktan kaynaklanması bir kat daha hayıflanmaya yol açıyor. Ama ben kendi hesabıma bu kızın yaradılıştan kötü olduğuna inanma eğilimindeyim aksi takdirde bu kadar küçük yaşta bu derece ayıp bir şey yapamazdı. Bu düşünce Bayan Bennet ve sizin için bir teselli olabilir. Ancak hangi açıdan ele alınırsa alınsın, yürekler paralayıcı bir durumdasınız ki, bu konuda yalnız Bayan Colüns değil, konuyu kendilerine anlattığım Leydi Catherine ile kızları da benimle aynı düşüncedeler. Lydia'nın attığı bu yanlış adımın diğer kızların kısmetini de baltalayacağı konusundaki fikrime de katılıyorlar. Leydi Catherine'in alçakgönüllülük göstererek söylediği gibi böyle bir aile ile kim akraba olur. Bu düşünce, geçen kasımda yaşanan bir olayı gittikçe artan bir memnuniyetle hatırlamama neden oluyor, çünkü bu iş başka türlü sonuçlansaydı bugün düştüğünüz kederden ve rezaletten, ben de payıma düşeni alacaktım. Şu halde, sayın bay, size önerim kendinizi mümkün olduğu kadar teselli etmeniz bu değersiz evladı kalbinizden sonsuza kadar atmanızdır. Varsın işlediği kötü suçun cezasını kendi başına çeksin. Saygılarımla, vs. vs. Bay Gardiner, Albay Forster'dan cevap alıncaya kadar mektup göndermedi ve cevabı aldıktan sonra da iyi bir şeyler yazamadı. Wickham'ın herhangi bir yakın akrabası yoktu. Eskiden sayısız tanıdıkları vardı, ama askere yazıldığından beri bu kişilerle de özel bir ahbaplığı kalmadığı görülüyordu. Bu nedenle, ondan haber verebilir diye gösterilebilecek kimse yoktu. Lydia'nın akrabaları tarafından bulunma korkusundan başka, mali durumunun kötü olması da gizlenmesine neden olabilirdi çünkü yeni yayılmaya başlayan bir habere göre arkasında bir hayli kumar borcu bırakmıştı. Albay Forster, Wickham'ın Brighton'da bıraktığı borçları temizlemek için bin sterlinden fazla para gerektiğini tahmin ediyordu. Londra'da da bir hayli borç yapmıştı, ama kumar borçlan hepsinden yüklüydü. Bay Gardiner bu konulan Longbourn ailesinden gizlemiyordu. Jane yazılanlan dehşet içinde dinledikten sonra, Bir kumarbaz. Bu hiç hesapta yoktu. Hiç aklıma gelmemişti, dedi. Aynca Bay Gardiner mektubunda Bay Bennet'ın ertesi gün, yani cumartesi günü Longbourn'a döneceğini de bildiriyordu. Çabalarının boşa çıkmasından ötürü morali bozuk olduğundan kayınbiraderinin ısrarlan karşısında boyun eğerek ailesinin yanına dönmeye ve Lydia ile YVickham'ı durumun gerektirdiği şekilde arama işini ona bırakmaya ikna olmuştu. Önceleri kocasının hayatından endişe duyan Bayan Bennet, bu haberi duyunca çocuklarının beklediği sevinci göstermedi. Ne. Eve mi dönüyor. diye bağırdı. Zavallı Lydia'yı beraberinde getirmeden mi. Onlan bulmadan Londra'dan ayrılmasına imkân yok. Eğer o dönerse Wickham ile kim düello edip, onu Lydia ile evlenmeye zorlayacak. Bayan Gardiner da artık evine dönmek istediği için Bay Bennet, Londra'dan gelirken onun da çocuklanyla gitmesi kararlaştırıldı. Bu nedenle araba onları ilk durağa kadar götürdü, oradan da efendisini alarak Longbourn'a getirdi. Bayan Gardiner Longbourn'dan Elizabeth ile Derbyshire'daki arkadaşı hakkındaki merak ve kuşkularını gideremeden gidiyordu. Yeğeni bu gencin adını onların önünde bir kez bile anmamıştı. Longbourn'a ondan mektup gelmesini az da olsa beklemiş, ama bu beklentisi de gerçekleşmemişti. Elizabeth, evine döndüğünden bu yana Pemberley'den tek bir mektup almamıştı. Genç kızın moralinin bozuk olmasına bakarak bir karar vermek de doğru değildi, çünkü ailenin içinde bulunduğu acıklı durum, Elizabeth'in moral bozukluğuna başka bir mazeret aranmasına gerek bırakmıyordu. Her şeye rağmen o zamana kadar kendi duygularını çok iyi anlayan, Elizabeth, Darcy'yi tanımamış olsa Lydia'nm kaçmasının yarattığı rezaletin acısına daha iyi dayanabileceğini hissediyordu. Genç kız, eğer onu tanımamış olsaydı, iki geceden birini uykusuz geçirmekten kurtulacağını düşünüyordu. Bay Bennet geldiği zaman her zamanki filozofça sakinliğine bürünmüştü. Her zamankinden daha az konuşuyor, onu Londra'ya sürükleyen konudan hiç söz etmiyordu. Kızları da bu konudan söz açma cesaretini buluncaya kadar bir hayli zaman geçti. Öğleden sonra, Bay Bennet çay için onlara katıldığında Elizabeth konuyu açma cesaretini gösterdi. Babasının çok ıstırap çektiğini, çok üzüldüğünü kısaca ifade eden Elizabeth'e Bay Bennet şu cevabı verdi Bu konudan söz etme. Ben ıstırap çekmeyeceğim de kim çekecek. Hepsi benim hatam, cezasını da ben çekeceğim. Elizabeth, Kendinize karşı bu kadar katı olmamalısınız, dedi. ''Böyle bir kötülüğe karşı beni sen bile uyarabilirdin. İnsan doğası kötü yola sapmaya o kadar yatkın ki. Hayır, Lizzy. Bırak ömrümde bir kez ne kadar suçlu olduğumu tam anlamıyla hissedip kabul edeyim. Bu duyguların altında ezilmekten korkmuyorum, nasılsa çabucak geçecektir. Londra'da olduklarını mı düşünüyorsunuz. Evet. Başka nerede bunca zaman iyi gizlenebilirlerdi. Lydia, Londra'ya gitmeyi hep isterdi, diye söze karıştı Kitty. Babası kuru bir ses tonuyla, O halde şimdi mutludur. Belki de orada uzun zaman kalır, dedi. Kısa süren bir sessizlikten sonra konuşmaya devam etti Geçen mayısta bana yaptığın önerilerde haklı olduğun için sana kızmıyorum Lizzy. Bu olayı düşününce çok yerinde olduğu ortaya çıkıyor. Annesinin çayını almaya gelen Jane'in içeri girmesi üzerine konuşmalarını kestiler. Bay Bennet öfkeli bir ses tonuyla, Amma da iç açıcı bir görüntü ha. diye söylendi. Doğrusu kibar kişilerin üzüntüsü bile bir başka oluyor. Bir gün ben de aynı şeyi yapacağım. Kitaplığımda, başımda takke, sırtımda gecelikle oturup çevremdekilere elimden geldiği kadar zahmet vereceğim. Ama belki de böyle bir şeyi Kitty kaçınca yaparım. Kitty ağlamaklı bir sesle, Ben kaçacak falan değilim, baba, dedi. Brighton'a ben gitseydim, Lydia'dan daha uslu dururdum. Seni Brighton'a göndermek ha. Bana üste elli sterlin verseler sana güvenip de Eastbourne'a kadar bile göndermem. Hayır Kitty, artık aklımı başıma devşirdim, bunu çok iyi anlayacaksın. Hiçbir subay artık evime giremez, hatta bu köyden bile geçemez. Kız kardeşlerinden biriyle dans etmediğin takdirde balolar kesinlikle yasak. Her gün on dakikanı aklı başında geçirdiğini kanıtlamadan kapıdan dışarı çıkamayacaksın. Kitty, bütün bu tehditleri ciddiye alarak ağlamaya başladı. Hadi, hadi, dedi Bay Bennet. Kendini üzme. Eğer önümüzdeki on yıl uslu durursan bu sürenin sonunda seni tiyatroya götüreceğime söz veriyorum. Annelerinin kendilerini çağırttığını sanarak kadına doğru yürümeye başladılar. Ama yaklaştıklarında, kâhya kadın bekledikleri gibi onları çağıracak yerde Jane'e, Sizi rahatsız ettiğim için özür dilerim, efendim, dedi. Fakat Londra'dan iyi haberler aldığınızı umarak, gelip sorma cesaretini gösterdim. Ne demek istiyorsun, Hill. Londra'dan hiçbir haber almadık. Bayan Hill büyük bir hayretle, Sayın Bayan, dedi. efendime Bay Gardiner'dan bir ulak geldiğini bilmiyor musunuz. Ulak geleli ve efendim mektubu alalı yarım saat oluyor. Kızlar içeri girmek için o kadar sabırsızlandılar ki konuşmaya zaman bulamadan eve koştular. Holden kahvaltı odasına, oradan da kitaplığa koştular. Ama ikisinde de yoktu. Onu yukarıda annelerinin yanında aramak üzereydiler ki karşılarına çıkan uşak Eğer efendimi arıyorsanız, koruya doğru yürüyorlar, efendim, dedi. Bu haberi aldıktan hemen sonra tekrar holden geçip, çimenlik boyunca babalarına doğru koştular. Bay Bennet koruya doğru gidiyordu. Elizabeth kadar çevik ve koşmaya alışık olmayan Jane çok geçmeden geride kaldı. Elizabeth ise soluk soluğa babasına yetişti ve merakla sordu Babacığım, haberler nasıl. Haberler nasıl. Mektup dayımdan mı. Evet ondan, ulakla bir mektup geldi. Peki, verdiği haber iyi mi yoksa kötü mü. Bay Bennet mektubu cebinden çıkararak Elizabeth'e uzattı Bu durumda hangi haber iyi sayılabilir ki. Ama belki okumak istersiniz. Elizabeth mektubu sabırsızlıkla babasının elinden kaptı. O arada Jane de onlara yetişmişti. Bay Bennet, Yüksek sesle oku. Çünkü ne yazdığını ben de doğru dürüst bilmiyorum, dedi. Gracechurch Caddesi, Pazartesi, 2 Ağustos Sevgili ağabeyim, En sonunda size yeğenim hakkında biraz haber verebilecek durumdayım. Her şey hesaba katılırsa, bu haberlerin sizi memnun edeceğini umuyorum. Cumartesi günü siz gittikten az sonra bulundukları yeri öğrenme şansına erdim. Ayrıntıları, görüştüğümüz zaman veririm. Bulunduklarını bilmeniz yeter. İkisini de gördüm... Jane heyecanla atıldı O halde benim umduğum gibi evlendiler. Elizabeth okumaya devam etti İkisini de gördüm. Evlenmemişler, böyle bir şeye niyetlendiklerini gösteren bir belirti de göremiyorum. Gene de ben sizin adınıza birtakım sözler vermekten çekinmedim. Bunları siz de kabul ederseniz nikâhı yakın zamanda kıyabileceğiz. Sizden tek istedikleri, sizinle kız kardeşimin ölümünden sonra çocuklara kalacak olan beş bin sterlinden Lydia'ya eşit pay verilmesini senetle teminat altına almanız ve hayatta olduğunuz sürece de ona yılda yüz sterlin vermeyi üstlenmeniz. Her şeyi göz önünde tutarak yerine getirileceğine dair sizin hesabınıza hiç tereddüt etmeden söz verme yetkisini kendimde gördüğüm koşullar bunlar. Cevabınızı zaman kaybetmeden alabilmek için mektubu ulakla gönderiyorum. Bu ayrıntılardan Bay Wickham'ın durumunun genelde sanıldığı kadar kötü olmadığını anlayacaksınız. Bu konuda herkes yanıldı Wickham'ın bütün borçları ödendikten sonra, yeğenimin çeyiz parasına ilaveten biraz daha katabilecek bir durumda olacağını bildirmekten sevinç duyuyorum. Eğer bana, tahmin ettiğim gibi bu işte başından sonuna kadar adınıza hareket etmem için tam yetki verirseniz hemen Haggerston'a talimat vererek usulüne göre bir senet hazırlatacağım. Sizin tekrar Londra'ya gelmenize hiç gerek olmayacak bu yüzden Longbourn'da rahatça oturun, benim çabalarıma ve gösterdiğim özene güvenin. Cevabınızı mümkün olduğu kadar erken göndermeye ve açık yazmaya dikkat edin. Yeğenimin bizim evden gelin gitmesini doğru bulduk. Bunu sizin de onaylayacağınızı umuyorum. Bugün Lydia bize geliyor. Yeni bir şey kararlaştırılırsa hemen size yazarım. Saygılar. Edw. Gardiner. Mektubu bitirince Elizabeth, Bu mümkün mü. diye sordu. Bay Wickham, Lydia ile evleniyor olabilir mi. Ablası, Şu halde Wickham sandığımız kadar değersiz biri değilmiş. Kutlarım, babacığım, dedi. Elizabeth, Mektuba cevap verdiniz mi. diye sordu. Hayır ama hemen vermek gerekiyor. Genç kız daha fazla zaman kaybetmeden yazmasını ısrarla rica etti. Ah, babacığım, hadi dönüp hemen yazın. Böyle durumlarda her anın ne kadar önemli olduğunu düşünün. Jane de, Eğer yazmak istemiyorsanız sizin adınıza ben yazarım, dedi. Bay Bennet, Hiç istemiyorum, ama yazmalıyım, diye cevap verdi. Bu sözleri söyledikten sonra kızlarıyla beraber geri döndü ve eve doğru yürüdüler. Elizabeth, Koşullan kabul etmeliyiz, öyle değil mi. dedi. Kabul etmek de söz mü. Ben Wickham'ın bu kadar az şey isteyişinden utanıyorum. Kesinlikle evlenmeliler. Oysa Wickham öyle bir adam ki... Evet, evet. Evlenmeliler. Yapılacak başka bir şey yok. Ama bilmek çok istediğim iki şey var Biri, dayınız bu sonucu elde etmek için acaba ne kadar para döktü, ikincisi bu borcumu ona nasıl ödeyeceğim. Jane, Para mı. Dayım mı. Ne demek istiyorsunuz, efendim. diye sordu. Demek istediğim şu, sağlığımda yılda yüz sterlin ve ben öldükten sonra da elli sterlin gibi önemsiz bir para için aklı başında hiçbir adam Lydia ile evlenmeye razı olmaz. Gerçi bunu daha önce düşünmemiştim ama, dedi Elizabeth, çok doğru. Borçlan ödenecek ve hâlâ geriye bir miktar para kalacak. Ah, bu dayımın işi olmalı. Cömert, iyiliksever adam, korkarım çok sıkıntıya girdi. Bütün bunlar az paraya mal olmaz. Babası, Doğru, dedi. Az para ile olamaz. Wickham, Lydia'yı on bin sterlinden bir kuruş aşağıya kabul ederse aptaldır. Akrabalığımız daha henüz başlarken onun hakkında bu kadar kötü düşündüğüm gerekiyor. için şimdi üzülmem On bin sterlin ha. Tanrı korusun. Yansını bile ödeyemeyiz. Bay Bennet cevap vermedi. Hepsi derin düşünceler içinde, eve vanncaya kadar sessizce yürüdüler. Bundan sonra babalan mektup yazmak için kitaplığa, kızlar da kahvaltı odasına gittiler. Ablasıyla yalnız kalır kalmaz Elizabeth, Demek gerçekten' evleniyorlar. dedi. Ne tuhaf. Buna sevinmemiz gerekiyor. Mutlu olmalan olasılığı az, üstelik Wickham'ın karakteri de berbat ama yine de sevinmek zorundayız. Ah Lydia. Wickham, acaba Lydia'dan gerçekten hoşlanıyor mu, diye cevap verdi Jane, onunla evlenceği düşüncesiyle teselli buluyorum. Her ne kadar iyi kalpli dayımız onun borçlannı temizlemek için bir miktar para harcamışsa da, on bin sterlin veya ona yakın bir paranın söz konusu olduğunu sanmıyorum. Onun da kendi çocuklan var, belki daha da olacak. Yansını bile veremez bu işe. Wickham'm borçlan ne kadardı, dedi Elizabeth, onun adına Lydia için aynlan para ne kadar tutuyor bir öğrenebilsek, dayımın ne verdiğini öğrenmiş oluruz. Çünkü Wickham'ın cebinde beş parası yok. Dayımla yengemin iyiliklerini ödeyemeyiz. Lydia'yı evlerine almaları, onu korumaları, ona yüz vermeleri büyük özveri, yıllarca minnet duyulsa gene de yetmez. Şu anda Lydia onlarla beraber. Bu iyilik ona vicdan azabı vermiyorsa, mutlu olmaya layık değil demektir. Acaba yengemin yüzüne nasıl bakabilecek. Jane, Her iki tarafın da yaşadıklarını unutmaya çalışalım, dedi. Her şeye rağmen mutlu olacaklarını umuyor ve buna güveniyorum. Bay Wickham'ın Lydia ile evlenmeye razı olması bence doğru düşünmeye başladığının bir belirtisidir. Karşılıklı sevgileri onları adam edecektir ve umuyorum ki geçmişteki hatalarını unutturacak kadar sakin ve mantık çerçevesinde yaşayacaklar. Hareketleri ne senin, ne benim ne de başka birinin hiçbir zaman unutabileceği gibi değil. Bundan söz etmek boşuna. Akıllarına annelerinin olanlardan belki de hiç haberi olmadığı geldi. Bunun üzerine kitaplığa giderek babalarından bu müjdeyi annelerine bildirmelerini isteyip istemediğini sordular. Bay Bennet mektup yazıyordu, başını kaldırmadan soğuk bir ses tonuyla cevap verdi Nasıl isterseniz. Dayımın mektubunu götürüp ona okuyabilir miyiz. Ne isterseniz alın ve buradan gidin. Elizabeth mektubu babasının yazı masasından aldı ve ablasıyla beraber yukarı çıktılar. Mary ile Kitty de Bayan Bennet'ın yanındaydılar, böylece bu haber bir seferde bütün aileye bildirilmiş olacaktı. Verecekleri müjde için ufak bir ön hazırlıktan sonra mektubu yüksek sesle okudular. Bayan Bennet kendini tutamıyordu. Jane, Bay Gardiner'ın Lydia'nın yakında evleneceği ümidini belirten sözlerini okuyunca sevinci doruğa çıktı, bundan sonra gelen her cümle bu taşkınlığı bir kat daha artırdı. Dehşetten ve sıkıntı yüzünden nasıl deli gibiyse, şimdi de sevinçten aynı haldeydi. Kızının evleneceğini öğrenmek yeterdi. Onun mutlu olamayacağı korkusuyla huzursuz olmuyor, ahlaksızlığını hatırlayarak utanç duymuyordu. Heyecanla, Lydia'cığım, Lydia'cığım, diyordu. Bu gerçekten sevindirici. Evleniyor. Onu tekrar göreceğim. On altı yaşında evleniyor. İyi yürekli, büyük gönüllü kardeşim. Bunun böyle olacağını, kardeşimin bir yolunu bulacağını biliyordum. Lydia öylesine burnumda tütüyor ki. Wickham da. Ya gelinlikle çeyiz ne olacak. Derhal gelinime bu konuda yazayım. Lizzy, canım, hemen babana koş, Lydia'ya düğün için ne kadar para vereceğini sor. Dur, dur. Ben gideyim. Kitty, zili çal da Hill gelsin. Bir dakikada giyinirim. Canım Lydia'cığım. Karşılaştığımız zaman ne sevineceğiz. Büyük kızı, Bay Gardiner'ın bu işteki hareketiyle kendilerini ne kadar borç altında bıraktığını belirterek annesinin bu taşkınlığını azaltmaya çalışıyordu Bu mutlu sonuçta dayımın iyiliklerinin büyük payı var. Bay Wickham'a paraca yardım ettiğinden eminiz. Annesi, İyi ya. dedi. Pek iyi yapmış. Dayısı yardım etmeyecek de kim edecek. Biliyorsun ki, eğer aile sahibi olmasaydı bütün parası benimle çocuklarımın olacaktı. Birkaç hediyeyi hesaba katmazsak, ilk kez ondan bir şey görüyorsunuz. Ah. Çok mutluyum. Yakında kızlarımdan birini evlendirmiş olacağım. Bayan Wickham. Kulağa ne hoş geliyor. Daha geçen haziranda on altısını doldurdu. Jane'ciğim, öyle heyecanlıyım ki yazacak halim yok. Ben söyleyeyim, sen de yaz. Para işini babanla sonra kararlaştırırız. Ama çeyiz hemen ısmarlanmak. Bundan sonra Bayan Bennet basma, muslin, patiska ayrıntılarına girişti. Jane, bir hayli güçlükle de olsa, onu babasının fikri soruluncaya kadar beklemesi için ikna etmeseydi kızına bunlardan bol alınmasını isteyecekti. Genç kız, bir günlük gecikmenin büyük bir önemi olmadığını belirtti. Bayan Bennet her zamanki inatçılığı gösteremeyecek kadar mutluydu. Kafasında başka tasanlar vardı. Giyinir giyinmez Meryton'a gidip, bu müjdeyi kardeşim Philips'e vereceğim. Dönüşte de Leydi Lucas ile Bayan Long'a uğrarım. Kitty, aşağı koş, arabayı hazırlat. Biraz hava almak eminim bana çok iyi gelecek. Meryton'dan bir istediğiniz var mı çocuklar. Ha, işte Hill de geldi. Hill'ciğim, müjdeli haberi duydun mu. Bayan Lydia evleniyor. Düğünün şerefine hepiniz birer bardak punç* içersiniz. Bayan Hill hemen sevincini ifade etmeye başladı. Herkesle beraber Elizabeth de kâhya kadının kutlamalarını kabul etti. Sonra bu saçmalıktan tiksinerek rahatça düşünebilmek için odasına sığındı. Zavallı Lydia'nın durumu, en iyi durumdan bile kötüydü. Ama daha kötü olmadığına şükretmek gerekiyordu. Genç kız böyle hissediyordu ilerisini düşününce Lydia için ne mantıklı bir mutluluk ne de maddi bolluk umulmasını haklı gösterecek herhangi bir neden yoksa da, daha iki saat önceki korkularını hatırlayınca elde ettikleri kazancın ne kadar değerli olduğunu hissetti. *Çay. şeker, tarçın, limon, romla yapılan bir içki. Bay Bennet, bu yaşına gelene kadar birçok kez, bütün gelirini harcamayarak her yıl biraz para ayırmayı, böylece kızlarına ve eğer kendinden daha uzun ömürlü olursa karısına daha iyi bir geçim sağlamayı düşünmüştü. Şimdi böyle bir şey yapmadığına her zamankinden çok üzülüyordu. Bu görevi yerine getirseydi, Lydia şimdi şeref ve saygınlığını satın almasını dayısına borçlu olmayacaktı. Büyük Britanya'nın en değersiz gençlerinden birini kocası olmaya razı etme mutluluğu o zaman kendisine ait olurdu. Hemen hemen hiç kimseye yaran olmayan bir konunun bütün masrafının yalnız kayınbiraderinin sırtına binmesine cidden üzülüyordu ve Bay Gardiner'ın yardımının derecesini mümkünse öğrenmeye ve gücü yeter yetmez bu borcunu ödemeye karar verdi. Bay Bennet evliliğinin başlannda para artırmayı tam anlamıyla gereksiz görüyordu çünkü kesinlikle bir erkek çocukları olacağını düşünüyorlardı. O zaman olgunluk çağına girer girmez mülkün vakıftan çıkarılmasında* o da birlik olacak böylece dul anne ile küçük kardeşler için bir geçim sağlanacaktı. Ama arka arkaya beş kız çocukları oldu. Bayan Bennet, Lydia'dan sonra yıllarca bir erkek çocuğu olacağına inanarak bekledi. En sonunda ümit kesildi, ama artık para artırmaya başlamak için çok geçti. Bayan Bennet tutumlu bir ev hanımı değildi. Eğer ayaklarını yorganlarına göre uzatabilmişlerse bu gene kocasının tutumlu idaresi sayesinde olmuştu. Çünkü Bay Bennet kendi yağıyla kavrulmayı ister, borçlanmaktan ödü kopardı. Evlilik sözleşmesine göre Bayan Bennet ile çocuklarına beş bin sterlin ayrılmıştı. Bu paranın çocuklar arasında nasıl bölüneceği ise anne ile babanın vasiyetine bağlıydı. Şimdi, hiç olmazsa Lydia için, kararlaştırılması gereken nokta buydu ve Bay Bennet kendine yapılan teklifi kabul etmemezlik edemezdi. Kayınbiraderinin iyiliklerine karşı duyduğu minnet ve teşekkürü özetle belirttikten sonra, yapılan her şeyi tümüyle onayladığını ve kendisi adına verilen sözleri yerine getirmeye hazır olduğunu yazdı. Wickham kızı ile evlenmeye razı edilebilse bile, bunun şimdiki gibi Bay Bennet için elverişsiz sayılamayacak koşullarla olabileceğini daha önce hiç aklına getirmemişti. Kızma yılda yüz sterlin vermekle * Vakıf bir mülkün tasarrufundaki kimsenin erkek evladı olursa ve bu evlat, mülkün vakıftan çıkarılarak aile fertleri arasında bölünmesine razı olursa mülk bölünebilirdi. Bay Bennet yılda ancak on sterlin zararlı çıkacaktı. Çünkü kızının yemesi içmesi, cep harçlığı, annesinin aracılığıyla sızdırdığı paralar neredeyse bu miktara çok yaklaşıyordu. Bu işin kendine bu kadar az yorgunluk vermesini de gene tatlı bir hayretle karşılıyordu. Çünkü şu an başlıca isteği bu konuda mümkün olduğu kadar az üzülmekti. Kızını ararken duyduğu öfkenin ilk şiddeti geçince Bay Bennet elbette eski tembelliğine döndü. Mektubu hemen yolladı, çünkü bir işe başlamayı geciktirdiğinde başladıktan sonra hızla yapardı. Bay Bennet kayınbiraderine daha neler borçlu olduğunun ayrıntılı olarak bildirilmesini rica etti, ama Lydia'ya bir selam bile yollamayacak kadar çok kızgındı. Müjde hemen bütün evde ve aynı hızla çevrede duyuldu. Konu komşu bu konu üzerine bir hayli fikir yürüttü. Bayan Lydia Bennet'ın Londra'da kalması veya gözden uzak bir çiftlik evinde dünyadan soyutlanması daha iyi bir konuşma konusu olurdu, ama evlenmesi de gene bir hayli dedikoduya yol açtı. Meryton'un kıskanç kocakarılarının daha önce Lydia için bulundukları iyi dilekler, durumun değişmesi üzerine pek de farklı olmadı. Çünkü böyle bir koca ile genç kızın mutsuz olacağına kesin gözüyle bakılıyordu. Bayan Bennet odasından aşağı inmeyeli iki hafta olmuştu, ama bu mutlu günde tekrar masanın başındaki yerine oturdu. Çevresindekileri sıkacak kadar neşeliydi. Zaferini hiçbir utanç duygusu gölgelemiyordu. Jane on altı yaşına girdiğinden beri bir kızını evlendirmeye yönelik dilekleri artık gerçekleşmek üzereydi. Bütün düşünceleri ve sözleri evlenme töreninde hizmet edecek zarif kılıklı uşaklarda, güzel muslinlerde ve yeni faytonlarda dolaşıyordu. Harıl hani o yakınlarda kızının oturabileceği uygun bir yer arıyordu. Gelirlerinin ne olacağını bilmeden ve düşünmeden birçok evi büyüklüğüne ve gösterişli olup olmadığına göre değerlendiriyordu Gouldings'ler çıksa Haye Park fena değil. Stoke'daki büyük ev de iyi ama salonu biraz küçük. Ashworth desen çok uzak. Lydia'nın benden on mil uzakta oturmasına dayanamam. Pulvis Köşkü'nün de çatı odaları pek kötü. Hizmetçiler oradayken kocası böyle konuşmasına izin verdi, sözünü kesmedi. Ama hizmetçiler çekilince, Bayan Bennet, bu evlerden birini veya hepsini oğlunuz ve kızınız için tutmadan önce konuyu netleştirelim, dedi. Bu yörede bir eve hiçbir zaman giremeyecekler. Onları Longbourn'a kabul ederek, ihtiyatsızlıklarım cesaretlendirecek değilim. Bu sözleri uzun bir çatışma izledi ama Bay Bennet kararlıydı. Çok geçmeden bu kavga başka bir kavgaya yol açtı. Bayan Bennet kocasının, kızına elbise alınması için tek bir kuruş bile harcamayacağını şaşkınlıkla ve dehşetle anladı. Bay Bennet, Lydia'ya bu konuda, en ufak bir sevgi belirtisi bile göstermemeye karar vermişti. Bayan Bennet bunu anlayamazdı. Kocasının Lydia'ya böyle davranarak onun evlenmesinin saygıyla karşılanmasına engel olacak kadar öfkelenmesinin mümkün olduğuna inanamıyordu. Ona göre, Lydia'nın evlenmeden iki hafta önce Wickham ile kaçıp beraber yaşamasından değil de, evlenme töreninde yeni elbiseler giyememesinden utanç duymak gerekiyordu. Elizabeth o anın üzüntüsü içinde Bay Darcy'ye Lydia hakkındaki endişelerini söylediğine şimdi yürekten üzülüyordu. Çünkü bu kadar kısa bir zamanda evlenmesi kaçışının ayıbını sileceği için, bu uygunsuz başlangıcı elden geldiği kadar gizlemek daha iyi olurdu. Bay Darcy'nin bu haberi çevreye yayacağından korkmuyordu. Ondan daha iyi sır tutacağına inandığı pek az insan vardı ama kız kardeşinin hafifliğini öğrenmesinden daha büyük azap duyacağı da pek az insan vardı. Ancak bu, kendine zarar gelebileceği korkusundan değildi, çünkü hangi açıdan bakılırsa bakılsın artık aralarında aşılmaz bir uçurum olduğu görülüyordu. Lydia'nın evlenmesi en şerefli koşullarda bile olsaydı Bay Darcy'nin eleştirdiği birçok şey bulunan bir aileyle, hem de çok haklı olarak aşağılayarak baktığı bir adamın en yakın akrabalığını kabul ederek yakınlaşmayı göze alacağı düşünülemezdi. Elizabeth genç adamın böyle bir akrabalıktan kaçınmasını son derece doğal buluyor ve hak veriyordu. Gerçi Derbyshire'da iken Bay Darcy onun sevgisini kazanmaya, gözüne girmeye çalışmıştı, ama bu duyguların böyle bir rezaletten sonra hâlâ yaşamasını beklemek akla aykırı olurdu. Elizabeth kederli olduğu kadar kendini küçülmüş de hissediyordu nedenini bilmediği halde pişmanlık duyuyordu. Artık hiç ümidi kalmadığı halde, Bay Darcy'nin yakınlık gösterdiği insanları kıskanıyor, bir haber almasına hemen hiç imkân olmadığı halde onun ne durumda bulunduğunu öğrenmek istiyor bir daha karşılaşmayacaklarını bildiği şu anda onunla mutlu olabileceğine inanıyordu. Daha dört ay önce gururla bir tekme vurduğu teklifi şimdi sevinçle kabul edeceğini Bay Darcy bilse, kim bilir onun için ne büyük bir zafer olurdu. Onun yüce gönüllü, hatta erkeklerin en yüce gönüllüsü olduğuna kuşkusu yoktu. Sonuçta o da insandı ve her insan zaferden sevinç duyardı. Elizabeth, Bay Darcy'nin huy ve yetenek bakımından kendine en uygun kişi olduğunu şimdi anlıyordu. Onun anlayışı ve karakteri genç kızınkine benzememekle beraber, arzularına cevap verebilecek, her ikisinin de kesinlikle yararına bir birleşme olacaktı. Genç kız rahatlığı ve canlılığı ile onu yumuşatıp tavırlarını iyileştirebilir kendisi de Bay Darcy'nin akıllıca kararlarından, bilgisinden ve görgüsünden önemli ölçüde yararlanabilirdi. Herkese mutluluk örneği olacak böyle bir mutlu evlilik artık söz konusu bile olamazdı. Ailelerinde, yakında kurulacak olan bir başka yuva, böyle mutlu bir evlilik olasılığını ortadan kaldırıyordu. Wickham ile Lydia'nın nasıl geçineceklerini hiç aklı almıyor fakat yalnız ve yalnız ihtiraslarının erdemlerine üstün gelmesiyle evlenen bir çiftin mutluluktan ne kadar az pay alabileceğini tahmin ediyordu. Bay Gardiner çok geçmeden eniştesine bir mektup daha yolladı. Bay Bennet'ın teşekkürlerine, ailesinden herkesin huzuru için çalışmaya her zaman hazır olduğunu belirterek kısa cevap veriyor, bu konudan kendisine bir daha söz açılmamasını rica ediyordu. Mektubun başlıca amacı Bay Wickham'ın alayından ayrılmaya karar verdiğini bildirmekti. Bay Gardiner şöyle devam ediyordu Evlenmesi kararlaştırılır kararlaştırılmam böyle yapması benim en büyük dileğimdi. Bu kolordudan ayrılmasının gerek kendisi, gerek yeğenim açısından hayırlı olacağını düşünmekte bana hak vereceğinizi sanıyorum. Bay Wickham şimdi orduya girmek niyetinde. Eski arkadaşları arasında alayda hâlâ ona yardım etmekte istekli olanlar var. Kendisine General ...'in halen kuzeyde karargâh kurmuş bulunan alayında ona bir asteğmenlik söz verdiler. Buralardan bir süre için uzaklaşmaları da iyi bir şey. Wickham'ın geleceği fena görünmüyor. Bambaşka insanlar arasında bulunmak umarım her ikisinin de daha ölçülü hareket etmelerine neden olur. Şimdiki önlemlerimizi Albay Forster'e bir mektupla bildirdim ve Brighton ve civarındaki alacaklılara Bay Wickham'ın borçlarının yakında ödeneceğini haber vermesini rica ederek, buna ben kefil olacağımı söyledim. Lütfen siz de Meryton'daki alacaklılarına aynı şekilde güvence veriniz. Bay Wickham'ın verdiği bilgiye göre hazırlanan listeyi ekli olarak gönderiyorum. Bütün borçlarını söyledi. Umarım bizi aldatmamıştır. Haggerston'a talimat verdim, bir hafta içinde her şey tamam olacak. Bundan sonra Wickham ile Lydia eğer Longbourn'a davet edilmezlerse, kuzeydeki alaya katılmak üzere yola çıkacaklar. Bayan Gardiner'dan öğrendiğime göre yeğenim Güney İngiltere'den ayrılmadan önce hepinizi görmek istiyor. Kendisi iyi ve saygılarını gerek sizin gerek annesinin kabul etmesini dilemekte. Saygılar. E. Gardtner. Bay Bennet ile kızları, Bay Wickham'ın ... alayından ayrılmasının yararlarını Bay Gardiner kadar açık olarak görüyorlardı. Ama Bayan Bennet bundan pek hoşlanmamıştı. Yanında bulunmasından büyük haz ve gurur duymaya hazırlandığı bu sırada çünkü kızıyla damadının Hertfordshire'da yerleşmelerinden ümidini hiç kesmemişti Lydia'nın Kuzey İngiltere'ye gitmesi onun için şiddetli bir hayal kırıklığı oldu. Ayrıca, Lydia'nın herkesi tanıdığı ve hoşlandığı birçok kişinin bulunduğu bir alaydan uzaklaştırılması da kötüydü. Bayan Forster'ı öyle seviyor ki, ondan ayrılması güç olacak. Ayrıca alayda beğendiği birçok genç var. Generalin alayındaki subaylar o kadar hoş olmayabilir, diye sızlanıyordu. Lydia'nın Kuzey İngiltere'ye gitmek üzere yola çıkmadan önce ailesi tarafından tekrar kabul edilmesi için yaptığı rica Bay Gardiner'ın mektubundan bu anlam çıkıyordubaşlangıçta Bay Bennet tarafından kesin olarak reddedildi. Ama kardeşlerinin kırılmasını ve herkesin gözünde küçük düşmesini istemeyen Jane ile Elizabeth, Lydia'nın evlenir evlenmez kocasıyla birlikte annesi ve babası tarafından Longbourn'a kabul edilmesi ve böylece bu evliliğin onaylanması konusunda, babalarına o kadar kuvvetle, ama aynı zamanda o kadar makul ve yumuşak bir dille ısrarda bulundular ki, Bay Bennet kızlarının düşüncelerini kabul etti ve onların istedikleri gibi davranmaya karar verdi. Anneleri de evli kızı kuzeye gitmeden önce onu komşulara gösterebileceğini öğrenmekten büyük bir memnuniyet duydu. Bu nedenle Bay Bennet kayınbiraderine tekrar mektup yazdığında kızı ile damadının eve gelmelerine izin verdiğini de bildirdi. Evlenme töreni biter bitmez genç çiftin Longbourn'a gelmeleri kararlaştırıldı. Ancak Elizabeth, Wickham'ın bu tasarıya razı olmasına şaştı. Kendine kalsa onunla yüz yüze gelmeyi dünyada istemezdi. LI Lydia'nın düğün günü geldi çattı. Jane ile Elizabeth'in Lydia hesabına hissettikleri, büyük ihtimalle onun kendisi için hissettiklerinden daha derindi. Gelinle damadı ...'da karşılamak üzere araba gönderildi. Yemek zamanında Longbourn'a gelmiş olacaklardı. Gelişlerini, Jane ile Elizabeth endişe içinde bekliyorlardı. Hele Jane, kendini Lydia'nın yerine koyarak, o anda neler hissedeceğini düşünüyor, kardeşinin çektiğini düşündüğü ıstıraplar karşısında keder duyuyordu. Sonunda geldiler. Ev halkı onları karşılamak için kahvaltı odasında toplanmıştı. Araba kapıya vardığı zaman Bayan Bennet'ın yüzünü büyük bir gülümseme kapladı. Kocası çok ciddi görünüyordu. Kızlar da telaşlı, kaygılı ve ürkektiler. Lydia'nın sesi sofada duyuldu. Kapı hızla açıldı ve genç kız içeri koştu. Annesi de koşup onu kucakladı ve sarhoş bir sevinçle, Hoş geldin, dedi şefkatli bir gülümsemeyle elini, karısının arkasından yürüyen Wickham'a uzattı her ikisine de mutluluklar diledi sesinde öyle bir sevinç seziliyordu ki genç çiftin mutluluğundan hiç kuşku duymadığı belliydi. Ama Bay Bennet'ın onları karşılayışı annelerininki kadar içten olmadı. Yüz hatlarındaki gerginlik biraz daha artmıştı ve ağzını bıçak açmıyordu. İşin aslı, genç çiftin böylesine rahat tavrı onu öfkelendirmeye yetmişti. Elizabeth bundan tiksinti duymuş, Jane Bennet bile şaşırmıştı. Lydia, hâlâ o eski çılgın, utanma nedir bilmez, gürültücü ve pervasız Lydia'ydı. Bir kardeşinden öbürüne gidiyor, kendini kutlamalarını istiyordu. Sonunda hepsi oturdukları zaman odayı gözden geçirdi, gözüne çarpan ufak bir değişiklik üstüne düşüncesini söyledi ve bir hayli zamandır buradan uzak olduğunu gülerek belirtti. Wickham karısından da rahattı ancak tavırları her zaman o kadar hoştu ki, karakteri ve evlenme şekli istedikleri gibi olsaydı, Bennet ailesine karıştığını söylerken gülümseyişi ve rahatlığı gerçekten hepsine keyif verecekti. Elizabeth onun bu kadar yüzsüz olabileceğini hiç aklına getirmemişti. Oturduğu yerde, bu adamın küstahlığının sınır tanımayacağını fark edince kızardı. Jane de kızardı. Fakat onların böyle şaşırmasına asıl neden olan iki insanın renkleri hiç değişmedi. Konuşacak konu bulmakta güçlük çekilmedi. Gelin ve annesi hızlı hızlı konuştukları halde söyleyeceklerini gene de yetiştiremiyorlardı ve Elizabeth'in yanında oturan Wickham rahat bir tavırla yöredeki tanıdıkları hakkında genç kıza sorular soruyordu, ama Elizabeth cevap verirken onun kadar rahat davranamıyordu. Yeni evliler dünyanın en mutlu anılarını taşıyor gibiydiler. Geçmişteki hiçbir şey acı ile anılmıyordu. Lydia ablalarının, dünyayı verseler açmaya cesaret edemeyecekleri konuyu kendiliğinden açtı. Düşünün ben gideli üç ay olmuş. dedi. İnanamıyorum, bana on beş gün gibi geliyor, ama bu arada o kadar çok şey oldu ki. Aman Tanrım. Giderken, döndüğümde evlenmiş olacağımı rüyamda görsem inanmazdım. Fakat evlenirsem pek hoş olur diye de düşünmüştüm. Babası bakışlarını yerden kaldırıp ona dikti, Jane üzüntüden kıvranıyordu. Elizabeth kardeşine anlamlı baktı ama aldırış etmemeye karar verdiği şeyleri görmek ve duymak gibi bir âdeti olmayan Lydia neşeyle anlatmaya devam ediyordu Anne, köydekilerin benim bugün evlendiğimden haberleri var mı. Belki yoktur diye korkuyordum. Yolda William Goulding'in faytonuna yetiştiğimiz zaman, evlendiğimi öğrenmesi için, ondan yana olan camı indirdim, eldivenimi çıkardım, alyansımı görmesi için elimi pencereli 5 nin kenarına dayadım. Sonra da büyük bir nezaketle gülümseyerek selam verdim. Elizabeth daha fazla dayanamadı ve kalkıp odadan dışarı çıktı. Salondan yemek odasına geçtiklerini duyuncaya kadar da yanlarına dönmedi. Onlara yemekte katıldı. Lydia kendini gösterme hevesine engel olamayarak annesinin sağ tarafında gidiyordu ve büyük ablasına şöyle dedi Eh, Jane, artık senin yerini ben alıyorum. Sen daha geriden yürümelisin, çünkü ben artık evli bir kadınım. Lydia'mn ilk bakışta hiç duymadığı sıkılganlığı zamanla hissedeceği düşünülemezdi. Tavırları gittikçe daha rahat bir hal alıyor, neşesi artıyordu. Teyzesi Bayan Philips'i, Lucas'lan ve bütün diğer komşularını görmek, her birinin ona Bayan Wickham diye hitap ettiğini duymak için sabırsızlanıyordu. Ama bu arada, yemekten sonra Bayan Hill ile iki hizmetçi kıza alyansını göstermeye ve evlendiğini böbürlenerek haber vermeye gitti. Hepsi kahvaltı odasına döndükleri zaman annesine, Söyle bakalım anne, kocamı nasıl buldun. diye sordu. Çok alımlı bir erkek değil mi. Eminim bütün kardeşlerim beni kıskanıyorlardır. Bari benim güzel talihimin yansına konabilseler. Hepsi Brighton'a gitmeli. Tam koca bulunacak bir yer. Oraya hep beraber gitmemiş olmamız çok kötü. Çok doğru. Eğer benim dediğim olsaydı gidecektik. Ama Lydia'cığım, senin o kadar uzaklara gidecek olmana üzüldüm. İlle de gitmeniz şart mı. Ah, Tanrım, evet. Ama bunda ne var. Orasını çok seveceğimden eminim. Siz, babam ve kardeşlerim gelip beni görürsünüz. Bütün kış Newcastle'dayız. Herhalde çok şık balolar yapılır. Kardeşlerimin hepsine iyi kavalye bulmaya dikkat edeceğim. Annesi, İşte buna her şeyden çok sevinirim. diye cevap verdi. Sonra siz dönerken kardeşlerimin bir ikisini bırakırsınız kış çıkmadan onlara birer koca bulurum. Elizabeth, Bu iyiliğin benim payıma düşen kısmı için teşekkür ederim, fakat senin koca bulma yöntemin hoşuma gitmiyor, dedi. Misafirler Longbourn'da' on günden fazla kalacak değillerdi. Bay Wickham, Londra'dan aynlmadan önce atanma emrini almıştı ve on beş güne kadar alayına katılmak zorundaydı. Misafirliklerinin bu kadar kısa süreceğine Bayan Bennet'tan başka kimse üzülmüyordu. Kızı ile ziyaretler yaparak ve evde de bir sürü toplantı düzenleyerek bu zamandan elinden geldiğince yararlandı. Bu toplantılar hepsinin de işine geliyordu Bir aile sohbetinden kaçınmak, bunu düşünebilenler için düşünemeyenlerden daha çok istenilir bir şeydi. Wickham'ın Lydia'ya karşı sevgisi tam Elizabeth'in tahmin ettiği gibiydi yani Lydia'mn ona olan sevgisine hiç de eşit değildi. Kaçmalarına genç adamınkinden çok, Lydia'mn sevgisinin etkisi olduğuna inanmak için onlan yakından gözlemeye bile gerek yoktu. Elizabeth'in, Wickham'ı Brighton'dan uzaklaşmak zorunda bırakan bir durum olduğundan kuşkusu yoktu. Yoksa şiddetli bir ilgi beslemediği bir kızla kaçmaya kalkışması akla sığdırılamazdı. Bu hüküm doğru ise, Wickham kaçarken yanında bir arkadaş olmasına itiraz edecek türden bir genç değildi. Lydia ona fazlasıyla düşkündü. Her dakika Wickham'cığım diyor ve onunla kimsenin boy ölçüşemeyeceğini düşünüyordu. Her şeyi en iyi o yapıyordu. Eylül başında kocasının ülkedeki herkesten çok kuş avlayacağından emindi. Geldiklerinden hemen sonra bir sabah Lydia iki büyük ablasıyla otururken Elizabeth'e Lizzy, galiba sana evlilik törenimden bahsetmedim, dedi. Annemle diğerlerine her şeyi anlatırken yanımda değildin. Nasıl olduğunu merak etmiyor musun. Hayır, etmiyorum, dedi Elizabeth, bence bu konuda ne kadar az şey söylenirse o kadar iyi. Öyle tuhafsın ki. Ama nasıl olduğunu sana anlatmalıyım. Wickham'ın oturduğu yer St. Clements papazlığı bölgesinde olduğu için o kilisede evlendik. Saat on bir gibi hepimizin oraya gelmesini kararlaştırmıştık. Dayım, yengem ve ben hep beraber gidecektik. Öbürleri de bizimle kilisede buluşacaklardı. Pazartesi sabahı öyle telaşlıydım ki. Bilirsin, bir şey çıkacak da evlenmeme engel olacak diye korkuyordum işte o zaman tam çılgına dönerdim. Yengem de ben giyinirken durmadan öğüt verdi. Sanki karşımda vaiz vardı. Ama ben on kelimeden ancak birini duyuyordum, çünkü tahmin edeceğin gibi, Wickham'cığımı düşünüyordum. Evlenirken mavi ceketini mi giyecek diye meraktan bitiyordum. Neyse her zamanki gibi saat onda kahvaltı ettik. Bana kahvaltı hiç bitmeyecekmiş gibi geldi. Ha, sırası gelmişken söyleyeyim, dayımla yengem beni hiç el üstünde tutmadılar. İnanır mısın, orada on beş gün kaldığım halde bir kez bile kapıdan dışarı adım atamadım. Ne bir toplantı, ne de başka bir gezme, hiçbir şey. Doğru, Londra biraz durgundu, ama ne de olsa Küçük Tiyatro açıktı. Evet, işte tam araba kapıya geldiği sırada dayımı iş için şu Bay Stone denen korkunç herif çağırtti. Sonra, biliyorsun, bunlar bir araya geldiler mi artık bekle dur. Ah, öyle korktum ki, ne yapacağımı bilmiyordum. Çünkü kiliseye dayımın kolunda gidecektim ve eğer zamanında gidemezsek o gün evlenemeyecektik. Ama şükür ki, on dakikada geri döndü de, hepimiz hazırlanıp çıktık. Fakat sonradan hatırladım, eğer dayım gelmeseydi evlenme töreninin ertelenmesi kesinlikle gerekmezdi. Bay Darcy onun yerini pekâlâ tutabilirdi. Elizabeth şaşırıp kalmıştı. İstemeden ismi tekrarladı Bay Darcy. A, tabii. O da Wickham'la gelecekti, biliyorsun. Aman Tanrım ben ne yaptım. Unuttum gitti. Bu konu hakkında tek kelime bile etmemeliydim. Onlara o kadar sıkı söz verdim ki. Wickham şimdi ne diyecek. Bu bir sır olarak kalacaktı. Eğer bir sır olarak kalacaktıysa, dedi Jane, artık bu konuda daha fazla bir şey söyleme. Benim bunun üzerinde durmayacağıma güvenebilirsin, dedi. Elizabeth de meraktan kıvrandığı halde ablası gibi davrandı A, tabii. Seni sorulara boğacak değiliz. Teşekkür ederim. Çünkü eğer bunu yapsaydınız kesinlikle her şeyi anlatırdım ve Wickham bana çok kızardı. Bu cesaretlendirme üzerine Elizabeth soru sormamak için oradan kaçtı. Ama bu nokta aydınlanmadan duramazdı bilgi edinmeye çalışmaması imkânsızdı. Bay Darcy, kız kardeşinin nikâhında hazır bulunmuştu. Tören de, törene katılanlar da Bay Darcy'yi hiç heveslendirecek nitelikte değildi ve bu işle hiçbir ilgisi de olamazdı. Buna ne anlam verilebilirdi. Birbirini çılgınca kovalayan tahminler kafasına hücum ediyor ama hiçbiri Elizabeth'i tatmin etmiyordu. En çok hoşuna giden fikirler genç adamın karakterini asil bir ışık altında gösterdiği için akla yakın görünmüyordu. Bu merakı bastıramayacaktı. Acele bir kâğıt bularak yengesine kısa bir mektup yazdı. Lydia'nın ağzından kaçırdığı bu sözleri eğer saklamaya niyetlendikleri sırra aykırı düşmezse, kendisine anlatmasını dileyerek şöyle devam etti Hiçbirimizle bir bağı olmayan ve ailemizin yabancısı sayılabilecek bir kimsenin böyle bir zamanda aranızda bulunduğunu öğrenince ne kadar merak içinde kaldığımı anlamak zor değil. Ne olur, bana hemen yazın da anlayayım. Fakat Lydia'nın sandığı gibi önemli nedenler yüzünden bunun gizli kalması gerekiyorsa o zaman öğrenmeden durmak zorunda kalacağım. Ama içinden, Hoş öğrenmeden duramam ya, dedi. Sonra mektubunu şöyle bitirdi Yengeciğim, eğer bana bunu açıkça anlatmazsanız, ben de kuşkusuz, anlamak için hilelere, dalaverelere başvurmak zorunda kalacağım. Jane'in inceliği Elizabeth'le bu konuyu konuşmasına engeldi. Elizabeth bundan memnundu. Merakını yatıştıracak bir cevap alıp alamayacağını anlayıncaya kadar sır ortağı olmaması daha iyiydi. LII Elizabeth'in mektubuna hemen cevap gelmesi onu çok memnun etti. Zarfı eline alır almaz koruya koştu, rahatsız edilme tehlikesinin en az olduğu yer orasıydı. Tahta sıralardan birine oturdu mektubun uzunluğundan yanıtın olumlu olduğunu anladığı için kendini sevinmeye hazırlamıştı. Gracechurch Caddesi, 6 Eylül Sevgili yeğenim, Mektubunu şimdi aldım, sana anlatacaklarımın birkaç satıra sığamayacağını tahmin ettiğim için bütün sabahımı bu işe ayıracağım. İtiraf edeyim ki isteğin beni şaşırttı bunu senden beklemiyordum. Kızdım sanma. Demek istediğim şu ki, senin bu gibi soruları sormaya gerek duyacağını sanmamıştım. Eğer beni anlamak istemiyorsan cüretimi affet. Dayın da benim kadar şaşırdı. Senin de konuyla ilgili olduğuna inanmasaydı dayın bu türlü bir çözüm yolu seçmezdi. Ama mademki bu konudan habersiz ve bilgisizsin daha açık yazmalıyım. Longbourn'dan ayrıldığım gün dayına hiç beklemediği biri ziyarete gelmiş Bay Darcy. Saatlerce bir odaya kapanıp konuşmuşlar. Ben geldiğim zaman her şey olup bitmişti Bu yüzden senin gibi uzun süre merak içinde beklemedim. Bay Darcy, Bay Gardiner'a Lydia ile Wickham'ın nerede olduklarını öğrendiğini, Wickham ile birçok kez, Lydia ile yalnız bir kez konuştuğunu haber vermeye gelmiş. Anladığım kadarıyla bizden bir gün sonra o da Derbyshire'dan ayrılmış, bizimkileri arayıp bulmak amacıyla Londra'ya gelmiş. Bu hareketine neden olarak Wickham'ın değersizliğinin herkesçe bilinmesi ve böylece karakter sahibi hiçbir genç kızın onu sevmesine ve ona güvenmesine imkân olmaması gerektiğini, olayların böyle gelişmesinden kendini suçlu gördüğünü öne sürmüş. Büyüklük göstererek her şeyi yersiz gururuna yüklüyor, Bay Wickham'ın özel bazı olaylarını dünyaya ilan etmeyi bundan önce bir küçüklük saydığını, nasıl olsa tavırları onun ne mal olduğunu ortaya çıkarır diye düşündüğünü itiraf ediyormuş. İşte bu nedenleri ileri sürerek kendisinin yol açtığı bir kötülüğe çare bulmayı boynuna borç bilmiş. Eğer böyle hareket etmesine bir başka neden daha varsa eminim ki gene küçülmezdi. Lydia ile Wickham'ı Londra'ya geldikten ancak birkaç gün sonra bulabilmiş. Araştırmalarında onun başarması imkânı bizden daha çokmuş ardımızdan gelmeye karar vermesinin bir başka nedeni de bunu bilmesiymiş. Bir süre önce Bayan Georgiana Darcy'ye mürebbiye olarak tutulan, fakat sonra ne olduğunu söylemediği bir münasebetsizlik yüzünden kovulan Younge adında bir bayan varmış. Bayan Younge kovulduktan sonra Edward Street'de büyük bir ev tutmuş, oda kiralayarak geçiniyormuş. Bay Darcy bu bayanın Bay Wickham ile sıkı fıkı olduğunu biliyormuş. Bunun için Londra'ya varır varmaz genç adam hakkında bilgi edinmek için doğrudan bu bayana gitmiş. Ama ondan istediğini öğreninceye kadar birkaç gün geçmiş. Bayan Younge anlaşılan, rüşvet almadan kendine emanet edilen sırrı açığa vurmamakta ayak diremiş, çünkü aslında arkadaşının nerede olduğunu biliyormuş. Gerçekten de Londra'ya vardıkları gün Wickham ona gitmiş. Bayan Younge onları evine olabilse Lydia ile Wickham hemen oraya yerleşeceklermiş. Ama sonunda iyi kalpli dostumuz istediği adresi öğrenmiş. Bizimkiler ... caddesindeymişler. Bay Wickham'ı görmüş, daha sonra Lydia'yı da görmekte ısrar etmiş. Bay Darcy önce Lydia'yı bu utanç verici durumdan kaçmaya ve ailesi onu kabul etmeye razı olur olmaz oraya dönmesi için ikna etmeye çalışmış ve kıza elinden gelen bütün yardımı yapma sözü vermiş. Ama Lydia'nın olduğu yerden kımıldamaya zerre kadar gönlü yokmuş. Ailesinden kimse umurunda değilmiş, kendisinin yardımını da istemiyor ve Wickham'ı bırakıp gitmenin lafını bile ettirmiyormuş. Genç adamın er geç kendisiyle evleneceğinden eminmiş, böyle olunca da bunun ne zaman olduğunun önemi yokmuş. Kızın duygularının böyle olduğunu görünce Bay Darcy tek yapılacak şeyin onları acele evlendirmek olduğunu düşünmüş. Ancak Wickham ile daha ilk konuşmasında onun hiç de böyle bir niyeti olmadığını kolayca anlamış. Wickham, alayını, yüklü kumar borçları yüzünden terk etmek zorunda kaldığını itiraf etmiş ve Lydia'nm kendisiyle kaçmasından doğacak bütün kötü sonuçların suçunu kızın aptallığına yüklemekten çekinmemiş. Görevinden hemen ayrılmak niyetindeymiş, gelecekte ne olacağı hakkında pek az bir tahminde bulunabüiyormuş. Bir yere gitmeliymiş, ama nereye gideceğini ve neyle geçineceğini bilmiyormuş. Bay Darcy kardeşinle neden hemen evlenmediğini sormuş. Bay Bennet'ın çok zengin olduğunu sanmadığını fakat gene de ona yararı dokunabileceğini, evlenmekle durumunun bir hayli düzelebüeceğini söylemiş. Ama aldığı cevaptan Wickham'ın hâlâ başka bir ülkede evlenerek istediği zenginliğe kavuşmayı umut ettiğini anlamış. Yine de bu sıkıntılı durumdan hemen kurtulma hevesine de aldırış etmeyecek bir adam olmadığı için birçok kez çeşitli şeyler kararlaştırmak için buluşmuşlar, Wickham elbette elde edebileceğinden fazlasını istemiş ama sonunda yola gelmiş. Aralarında anlaşmaya vardıklarında, Bay Darcy ilk iş olarak bunu dayına bildirmek istemiş, ben gelmeden bir gece önce Gracechurch Caddesi'ne gelmiş. Ama Bay Gardiner'ı görememiş biraz daha soruşturunca babanın da hâlâ bizde olduğunu, fakat ertesi sabah Londra'dan ayrılacağını öğrenmiş. Babanla, dayınla olduğu gibi ayrıntıh bir görüşme yapamayacağını düşündüğünden Bay Gardiner'ı görmeyi, babanın gidişinden sonraya bırakmış. İsmini vermediği için ertesi güne kadar yalnızca bir bayın bir iş hakkında görüşmek üzere geldiği bilmiyormuş. Cumartesi tekrar geldiğinde, baban gittiğinden, dayın da evde olduğundan, yukarıda da söylediğim gibi uzun görüşmüşler. Pazar günü gene buluştular. O zaman onu ben de gördüm. Her şeyin çözümlenmesi pazartesiyi buldu ve çözümlenir çözümlenmez de Longboum'a ulakla bir mektup gönderildi. Ama misafirimiz çok inatçıydı. Onun karaktefihdeki gerçek kusurun inatçılık olduğunu sanıyorum Lizzy. Değişik zamanlarda ona türlü kusurlar yüklendi, ama doğrusu budur. Her şeyi kendisi yapmakta ayak diredi, oysa eminim, dayın her şeyi halledebilirdi (Bunu teşekkür edesin diye yazmıyorum, onun için bir şey söyleme). Uzun uzun çekiştiler. Olayın kahramanlarını düşününce bu emeklerine acıdım. Sonunda dayın boyun eğmek zorunda kaldı, yeğenine yararlı olmasına izin verilmediği gibi, üstüne üstlük bu yardımın şerefini taşımak zorunda bırakıldı. Böyle bir hareket karakterine çok ters. Bu yüzden, bu sabahki mektubunun onu çok sevindirdiğine gerçekten inanıyorum. Çünkü bu konuda verilmesini istediğin bilgi sayesinde bu yalancı şerefin yükünden kurtulacak ve minnettarlığın esas sahibine karşı duyulması mümkün olacaka. Yalnız Lizzy bunu şimdilik senden ve belki de Jane'den başkası bilmemedi. Genç çift için yapılanları aşağı yukan biliyorsun sanıyorum. Wickham'ın borçları temizlenecek. Bin sterlini bir hayli aşan bu borçlar ödendiği gibi Lydia'ya verilecek paraya da bin sterlin eklenecek ve Wickham'ın yeni görevi satın alınacak. Dediğim gibi, bunu Bay Darcy tümüyle kendi üzerine aldı çünkü ailemizin uğradığı felaketin suçunu kendi ilgisizliğinde buldu. Wickham'ın karakterinin bu kadar yanlış anlaşılmasına, bunun sonucu olarak iyi insan ve aileler arasına kanşabümesine neden olan, kendisinin çekingenliği ve düşüncesizliğiymiş. Belki bunda biraz gerçek payı var fakat ben bu olayın ne onun ne de bir başkasının çekingenliğiyle açıklanabileceğinden kuşku duyuyorum. Lizzy'ciğim, emin ol, bütün bu güzel sözlere rağmen dayın. Bay Darcy'nin bu işle bir başka şekilde ilgili olduğuna inanmasaydı ona asla izin vermezdi. Bütün bu işler çözüldükten sonra Bay Darcy, Pemberley'de bırakmış olduğu dostlarının yanına döndü. Fakat nikâh töreni sırasında gene Londra'ya geleceğine ve para sorunlarını bir sonuca bağlayacağına söz verdi. Sanırım sana her şeyi anlattım. Mektubuna bakılırsa bunlara şaşıracaksın, ama umarım canın sıkılmaz. Lydia bizde kalmaya başladı, Wickham da ne zaman isterse gelip gidiyordu. Wickham tıpkı Hertfordshire'da tanıdığım gibiydi fakat kardeşin bizde kaldığı süre içinde tavırlarını hiç mi hiç beğenmediğimi sana söylemeliyim. Jane'in geçen çarşamba yolladığı mektuptan eve geldiği zaman da aynı şekilde davrandığını anlıyorum. Bu nedenle sana bunu söylemekle yeni bir ıstırap vermiş olmayacağımı düşünüyorum. Ona tekrar tekrar çok ciddi bir şekilde öğüt verdim, yaptığı işin ne kadar kötü olduğunu, bütün ailesini ne kadar üzdüğünü anlattım. Ama söylediklerimi duyduysa bile rastlantı eseri duymuştur, çünkü dinlemediğine eminim. Bazen adamakıllı sinirleniyordum, fakat Jane'ciğimi ve Elizabeth'çiğimi hatırlayarak onların hatırı için dişimi sıkıyordum. Bay Darcy, kararlaştırılan tarihte Londra'ya döndü Lydia'nın da söylediği gibi nikâh töreninde hazır bulundu. Ertesi gün yemeği bizimle yedi, çarşamba veya perşembe günü Londra'dan ayrılacaktı. Lizzy'ciğim bufırsattan yararlanarak, şimdiye kadar söylemeye cesaret edemediğim bir şeyi, ondan ne kadar hoşlandığımı söylersem bana kızar mısın. Bize, her bakımdan Derbyshire'da olduğumuz zamanki kadar nazik davrandı. Anlayışı ve fikirleri pek hoşuma gidiyor. Biraz daha hayat dolu olsa bir eksiği kalmayacak. Ama eğer akıllıca bir evlilik yaparsa onu da belki karısından öğrenir. Bence çok kurnaz senin adını bir kez bile anmadı. Ama bu kurnazlık galiba moda. Çok ileri gittiysem beni lütfen bağışla veya hiç olmazsa bana, beni Pemberley'e sokmama gibi bir ceza verme. Parkın her tarafını gezmezsem gözlerim açık gidecek. Bir çift güzel tay ile alçak bir fayton işimi pek güzel görür. Daha fazla uzatmamalıyım. Çocuklar yarım saattir beni çağırıyor. Sevgiler. Bayan Gardiner. Mektupta yazılanlar Elizabeth'in duygularını altüst etti. Bunda sevincin mi yoksa ıstırabın mı daha büyük payı olduğunu kestirmek zordu. Lydia'nın evlenmesini kolaylaştırmak için Bay Darcy'nin Lydia'nın evliliği hakkında ne yapacağı konusundaki tereddütten doğan belirsiz ve kararsız olan kuşkulan, yapılması mümkün olmayacak kadar büyük bir iyilik diye düşünerek korkmuş, aynı zamanda bu kuşkulan doğru çıktığı takdirde duyacağı ıstıraplı minnettarlıktan ürkmüştü. İşte şimdi bunlann doğruluğu büyük ölçüde kanıtlanmıştı. Bay Darcy, arkalarından özellikle Londra'ya gitmiş tiksindiği ve nefret ettiği bir kadına yalvarmak da dahil bütün zahmetleri ve ıstıraplanyla böyle bir araştırma işini üzerine almış karşılaşmak tan şiddetle kaçındığı, adını anmayı bile en büyük ceza saydığı bir adam ile hem de birçok kez, görüşmek, tartışmak, ikna etmeye çalışmak ve nihayet onu para ile yola getirmek zorunda kalmıştı. Bütün bunlan ne saygı, ne de beğeni duyamayacağı bir kız uğruna yapmıştı. Gerçi kalbi, genç adamın bunu kendisi için yaptığını fısıldıyordu, ama başka düşünceler bu ümide hemen gem vurdu. Kendisini reddettiği halde, Bay Darcy'nin onu hâlâ sevdiğine ve bu sevginin Wickham ile akraba olmak gibi doğal olarak nefretle karşılamayacağı bir duyguyu yenecek kadar güçlü olduğuna inanmak için boş gururu bile ona yetmiyordu. Wickham'ın bacanağı. Bu akrabalığa hangi gurur isyan etmezdi. Kesinlikle büyük, genç kızın düşünmekten utanç duyacağı kadar büyük bir iyilik yapmıştı. Ama bu müdahalesi için öne sürdüğü neden pek de akla sığacak gibi değildi. Hata işlediğini düşünmesi akla uygundu. Cömert bir adamdı, bu cömertliğini gösterecek niteliklere de sahipti. Genç kız, Bay Darcy'nin bu hareketinin başlıca nedeni olarak kendisini görmemekle beraber, onu üzüntüden kurtararak huzura kavuşturacak bir konu için uğraşmasında genç adamın kalbinde kendisine karşı kalan duygulann rolü olacağına inanma eğilimindeydi. Karşılığını almayı asla kabul etmeyecek bir adama karşı borçlu olduklarını bilmek çok acı verici bir şeydi. Lydia'nın adının ve namusunun kurtanlmasını, her şeyi ona borçluydular. Ah, bu gence karşı beslediği bütün kötü duygular ve ona söylediği bütün iğneli sözler için şimdi ne kadar üzülüyordu. Kendi onurunun zedelendiği bu anda Darcy'nin merhamet ve şeref söz konusu olunca iyi taraflannı ortaya dökebilmesinden gurur duyuyordu. Yengesinin onu öven sözlerini tekrar okudu. Bu sözler yeterli sayılamazdı, ama hoşuna gidiyordu. Bay Darcy'yle birbirlerine sevgi ve güven duygulan beslediklerine gerek yengesinin, gerek dayısının inandığını görmekten, üzüntüyle kanşık olmakla beraber, az da olsa keyif duyduğunu hissediyordu. Ayak sesi duyunca düşüncelerinden sıynldı ve oturduğu sıradan kalktı. Başka bir yola sapmaya zaman bulamadan Wickham ona yetişmiş bulunuyordu. Genç adam Elizabeth'in yanına gelince, Korkanm ki sizi rahatsız ettim sevgili kardeşim, dedi. Elizabeth gülümseyerek, Kesinlikle öyle, diye cevap verdi. Ama bunun mutlaka can sıkması gerekmez. Eğer sizi rahatsız etseydim, gerçekten üzülürdüm. Biz sizinle her zaman iyi dosttuk, şimdi de kardeş olduk. Doğru. Evdekiler de geliyor mu. Bilmiyorum. Bayan Bennet ile Lydia arabayla Meryton'a gidiyorlar. Sevgili kardeşim, dayımızla yengemizden duyduğuma göre Pemberley'yi gerçekten gezip görmüşsünüz. Elizabeth doğru olduğunu söyledi. Sizi adeta kıskanıyorum. Fazla yorulmayacağımı bilsem Newcastle'a giderken ben de uğrardım. Yaşlı kâhya kadını gördünüz herhalde. Zavallı Reynolds, beni hep çok sevmiştir. Ama tabii size benden söz etmedi. Etti. Ne dedi. Askere yazıldığınızı ve hayırsız çıkmanızdan korktuğunu. Kimi olaylar uzaktan yanlış yansıtılıyor, sanırım. Wickham dudaklarını ısırarak, Kuşkusuz, diye cevap verdi. Elizabeth onu böylelikle susturduğunu ummuştu. Ama biraz sonra Wickham gene söze başladı Geçen ay Darcy'yi Londra'da görünce şaşırmıştım. Birçok kez karşılaştık. Acaba Londra'da ne yapıyordu. Elizabeth, Belki de Anne de Bourgh ile evlilik hazırlığıdır. Yılın bu zamanında onu Londra'ya çeken özel bir neden olması gerekir, dedi. Kuşkusuz. Lambton'da iken kendisini gördünüz mü. Gardiner'lardan öğrendiğime göre görüşmüşsünüz. Evet. Bizi kız kardeşiyle tanıştırdı. Ondan hoşlandınız mı. Çok. Son bir iki yılda bir hayli düzeldiğini ben de duydum. Kendisini son gördüğüm zaman bir şeye benzemiyordu. Ondan hoşlanmanıza çok sevindim. Umarım iyi bir kız olur. Bence olacak. En tehlikeli yaşı atlattı. Kympton köyü yoluyla mı gittiniz. Oradan geçtiğimizi hatırlamıyorum. Papazlığını alacağım yer oradaydı da onun için söylüyorum. Çok güzel bir yer. Papaz lojmanı da çok güzeldir. Benim için her bakımdan çok iyi olacaktı. Vaaz vermek de hoşunuza gidecek miydi. Hem de çok. Bunu görevimin bir parçası sayacaktım ve kısa bir süre sonra bu benim için bir yorgunluk olmaktan çıkacaktı. İnsan halinden şikâyet etmemeli, ama bu papazlık kesinlikle tam bana göreydi. O, gürültüden uzak, sessiz hayat benim mutlulukla ilgili bütün hayallerime cevap verecekti. Ama olmadı. Kent'teyken Darcy'nin bu konudan söz açtığını hiç duydunuz mu. Onun ağzından dinlemiş sayılacak kadar iyi bir kaynaktan öğrendiğime göre, bu papazlık size ancak koşullu olarak ve şimdiki koruyucusunun arzusuyla verilmek üzere bırakılmış. Demek öyle. Evet, tamamıyla yalan değil ilk konuştuğumuzda bu noktanın durmuştum, herhalde hatırlarsınız. üzerinde Gene duyduğum kadarıyla vaaz vermek bir zamanlar size şimdiki gibi zevkli görünmemiş. Papazlığa hiç girmemek kararında olduğunuzu bildirmiş, her şeyi buna göre ayarlamışsınız. Demek böyle duydunuz. Bu da büsbütün yanlış değil. Bundan ilk söz açtığımız zaman bu noktayı size söylediğimi hatırlayacaksınız. Elizabeth ondan kurtulmak için hızlı hızlı yürüdüğünden evin kapısına yaklaşmışlardı. Kız kardeşinin hatırı için onu kışkırtmak istemeyen genç kız uysal bir gülümseme ile şu cevabı verdi Bay Wickham, biliyorsunuz, biz artık kardeşiz. Geçmiş için kavga etmeyelim. Gelecekte umarım hep aynı düşüncede oluruz. Bu sözleri söyledikten sonra elini uzattı. Genç adam bu eli sevgi ve nezaketle öptü. Ama birlikte içeri girerlerken nasıl bir tavır takınması gerektiğini bilemiyordu. Elizabeth de onun ağzını kapayabildiği için seviniyordu. Wickham ve Lydia'nın gidecekleri gün gelip çattı. Ancak hep birlikte Newcastle'a gitme planlarına kocası hiçbir şekilde sıcak bakmadığı için Bayan Bennet on iki ay sürmesi beklenen olası bir ayrılığa boyun eğmek zorunda kaldı. Ah Lydia'cığım. diye sızlandı, bir daha ne zaman görüşeceğiz. Ah Tanrım. Bilmiyorum. Belki de iki üç yıl sonra. Bana sık sık yaz, canım. Elimden geldiği kadar sık yazarım. Ama evli kadınların mektup yazmaya pek zamanlan kalmayacağını siz de bilirsiniz. Kardeşlerim bana yazsın. Zaten başka yapacak işleri olmayacak. Bay Wickham'ın vedalaşması karısınınkinden daha sevgi doluydu. Gülümsüyor ve yakışıklı görünüyordu. Birçok da güzel söz söyledi. Damadı ile kızı evden çıkar çıkmaz Bay Bennet, Wickham bugüne kadar gördüğüm en hoş adamlardan biri, dedi. Alık alık gülüyor, sırıtıyor sanki hepimizle flört ediyor. Onunla ne kadar övünsem az. Sir William Lucas'ın damadı bile benimki kadar paha biçilmez değildir. Kızının yokluğu Bayan Bennet'ın günlerce keyfini kaçırdı. Çoğu zaman düşünüyorum da insanın sevdiklerinden ayrılması kadar zor bir şey yok. İnsan onlarsız öyle garipleşiyor ki, diyordu. Görüyorsunuz, kız evlendirmenin sonu bu. Diğer dört kızınızın bekâr oluşu sizi sevindirmeli, diye cevap verdi Elizabeth. Öyle değil. Lydia beni evlendiği için değil, kocasının alayı uzakta olduğu için gidiyor eğer daha yakında olsaydı, bu kadar erken gitmezdi. Ancak bu ayrılığın yarattığı keyifsizlik kısa bir süre sonra dağıldı ve Bayan Bennet ortalarda dolaşmaya başlayan bir haber yüzünden yine ümitlenerek canlandı. Netherfield'deki kâhya kadına bir iki güne kadar efendisinin geleceği bildirilmiş ve haftalarca burada kalarak ava çıkacak olan Bay Bingley için hazırlıklar yapması emri verilmişti. Bayan Bennet adeta yerinde duramıyordu. Jane'e bakıp gülümsüyor, arada sırada da başını anlamlı anlamlı sallıyordu. Bu haberi getiren kız kardeşi Bayan Philips'di. Bayan Bennet İyi, iyi. Demek Bay Bingley geliyor kardeşim, diyordu. Eh, pekâlâ. Aldırış ettiğim yok. Ama biliyorsun, o bizim gözümüzde bir hiç ve onu bir daha görmek istemediğimden eminim. Ama keyfi isterse, Netherfield'e hoş geldi, safa geldi. Ne olacağını kim bilebilir. Ama bize ne. Biliyorsun ki kardeşim, bunun lafını etmemeye çoktan karar vermiştik. Pekâlâ, geleceği kesin mi. Bayan Philips, Emin olabilirsiniz, çünkü Kâhya kadın Bayan Nichols dün akşam Meryton'daydı, diye cevap verdi. Kapının önünden geçtiğini gördüm ve bu haberin doğru olup olmadığını öğrenmek için sokağa çıktım. Bana kesinlikle doğru olduğunu söyledi. En geç perşembe günü geliyor, aslında çarşamba günü de gelmesi bekleniyor. Bayan Nichols çarşamba günü et yollamasını söylemek için kasaba gittiğini söyledi. Evde kesmek üzere üç çift de besili kaz aldı. Jane Bennet, Bingley'nin geleceğini haber aldığında renkten renge girdi. Elizabeth'e onun adını anmayalı aylar geçmişti, ama şimdi kardeşi ile yalnız kalır kalmaz Teyzem bize son haberleri verirken bana baktığını gördüm, Lizzy, dedi. Biliyorum gerçi heyecanlandım, ama bunun herhangi bir saçma nedenden kaynaklandığını sanma. Bana bakılacağım hissettiğim için bir an şaşırdım. Fakat emin ol, bu haber beni ne sevindirdi, ne de üzdü. Yalnız bir şeye memnunum O da yalnız başına gelecek olması. Çünkü böylelikle onu daha az göreceğiz. Kendimden korktuğum için değil, dedikodulardan çekindiğimden. Elizabeth buna ne anlam vereceğini bilmiyordu. Bay Bingley'yi Derbyshire'da görmemiş olsaydı şimdi söylendiği gibi avlanmak niyetiyle geleceğine inanırdı ama Jane'e karşı hâlâ bir eğilim duyduğu kanısındaydı. Acaba genç adam, arkadaşının izniyle mi geliyordu, yoksa onun iznini almadan hareket edecek kadar cesur muydu. Bazen şöyle düşünüyordu Zavallı adam, kendi parasıyla kiraladığı eve, ortalığı velveleye veren bir dedikoduya neden olmadan gelemiyor. Bence adamcağızı kendi haline bırakmalı. Ablası gerçek duygularını ifade ettiğini sanıyordu, ama Elizabeth, Bingley'nin geleceği haberiyle Jane'in duygularının altüst olduğunu fark ediyordu. Jane'i bu kadar tedirgin, bu kadar tasalı görmemişti. On iki ay kadar önce anneleriyle babalan arasında hararetli bir tartışmaya yol açan konu tekrar ortaya çıkmıştı. Bayan Bennet, Bay Bingley gelir gelmez doğal olarak ziyaretine gideceksiniz, hayatım, diyordu. Hayır, hayır. Geçen yıl da beni zorla yolladınız eğer gidersem kızlarımdan biriyle evleneceğini söyledin. Sonunda bir şey çıkmadı. Bir daha böyle enayilik edip gitmem. Karısı, Bay Bingley'nin Netherfield'e dönmesi üzerine Longbourn'daki bütün beyefendilerin onu ziyarete gitmelerinin ne kadar gerekli olduğunu anlattı. Bay Bennet, Bu âdete çok kızıyorum, dedi. Bizimle görüşmek istiyorsa, buyursun o gelsin. Nerede oturduğumuzu biliyor. Komşularımın her gidiş gelişlerinde arkalarından koşmak için zaman harcayamam. Eh, bildiğim bir şey varsa, gitmemekle korkunç bir kabalık edeceğinizdir. Ama bu benim onu yemeğe davet etmeme engel olamaz. Ayrıca bunu yapmakta kararlıyım. Bayan Long ile Goulding'ler'i bir an önce çağırmamız gerekiyor. Bizimle beraber on üç kişi oluyoruz. Bu durumda masada Bay Bingley için de bir yer kalıyor. Bütün komşularının genç adamı kendilerinden önce görmeleri olasılığının böyle güçlenmesi karşısında Bayan Bennet'm çok ağrına gidiyorsa da, kocasının kabalığını unutmak zorundaydı. Bay Bingley'nin geliş günü yaklaşınca Jane kardeşine, Keşke gelmeseydi diyeceğim geliyor, dedi. Böyle sürekli lafı edilmese hiç önemi olmazdı onunla tamamıyla kayıtsızca konuşabilirdim. Ama hep ondan söz açılmasına dayanacak gücüm kalmadı. Annem iyi niyetle davranıyor fakat söylediklerinin beni nasıl üzdüğünü bilmiyor. Bunu kimse bilemez. Bay Bingley, Netherfield'den çekip gittiği zaman çok mutlu olacağım. Elizabeth, Keşke seni teselli edecek bir şey söyleyebilseydim, dedi. Ama ne diyebilirim ki. Sana sabır bile dilemiyorum, çünkü sen zaten yeterince sabırlısın. Sonunda Bay Bingley geldi. Bayan Bennet hizmetkârların yardımıyla bu haberi önceden aldı. Böylelikle endişe ve huzursuzluk devresini elinden geldiği kadar uzatmış oluyordu. Genç adamı daha önce görmekten ümidi olmadığı için onu davet etmeden kaç gün beklemesi gerektiğini hesaplıyordu. Ama Bay Bingley'nin Hertfordshire'a geldiğinin üçüncü günü sabahı, onun at üstünde avluya girdiğini ve eve doğru geldiğini giyinme odasının penceresinden gördü. Heyecanla kızlarını bu sevinci paylaşmaya çağırdı. Jane inadına masadan kalkmadı, ama Elizabeth annesini memnun etmek için pencereye gitti ve Bay Bingley ile beraber Bay Darcy'nin de geldiğini gördü. Genç kız tekrar gelip ablasının yanına oturdu. Kitty, Yanında biri daha var anne. Kim olabilir. diye sordu. Herhalde bir tanıdığıdır yavrum. Emin ol bilmiyorum. Hayır, diye karşılık verdi Kitty, Daha önce de yanında olan adama benziyor. Tıpkı Bay... Adı neydi. Şu uzun boylu, mağrur adam. Aman Tanrım. Tabii ki Bay Darcy. Evet o geliyor. Eh, madem Bay Bingley'nin arkadaşıdır, evimize hoş geldi, safa geldi. Ama Bay Bingley'nin hatırı olmasa suratına bile bakmam. Jane hayret ve endişeyle Elizabeth'e baktı. Derbyshire'daki buluşmaları hakkında pek az şey biliyordu ve bu yüzden Elizabeth'e ayrıntılı bilgi veren mektubu uzattığı günden sonra hemen ilk kez karşılaşacaklarını sandığından kız kardeşinin içine düştüğü bu zor durumdan üzülüyordu. Her iki kardeş de bir hayli heyecanlıydı. Hem birbirlerini, hem de doğal olarak kendilerini düşünüyorlardı. Anneleri de durmadan Bay Darcy'den nefret ettiğini, ancak Bay Bingley'nin hatırı için ona nazik davranacağını söyleyip duruyordu. İki büyük kız da dinlemiyordu. Elizabeth, Bayan Gardiner'ın mektubunu ablasına göstermeye ve Bay Darcy'ye karşı duygularının değiştiğini anlatmaya cesaret edememişti. Bu nedenle şimdi duyduğu huzursuzluğun nedeninden Jane'in hiç haberi yoktu. Onun gözünde Bay Darcy, kız kardeşi tarafından değeri bilinmemiş ve reddedilmiş bir adamdan başka bir şey olamazdı. Ama Elizabeth edindiği ayrıntılı bilgi sayesinde Bay Darcy'nin bütün ailenin büyük minnet borcu duyduğu biri olduğunu biliyor ve Jane'in Bingley'ye karşı duyduğu ilgi kadar ince olmasa bile, en az o kadar akla yakın ve haklı bir ilgi ile ona bağlandığını hissediyordu. Genç adamın Netherfield'e, hele Longbourn'a kadar gelmesi ve kendisini tekrar araması karşısında Elizabeth'in duyduğu şaşkınlık, Derbyshire'da onun tavırlarının tamamıyla değiştiğini gördüğü zaman duyduğu şaşkınlıktan aşağı kalmıyordu. Yüzündeki bütün kan çekilmişti, ama Bay Darcy'nin kendisine beslediği sevgi ve umutların sarsılmış olamayacağını düşününce yanaklarına eskisinden daha parlak bir renk, yüzüne sevinçli bir gülümseme ve gözlerine ayrı bir pırıltı geldi. Ama yine de emin olamıyordu. Kendi kendine şöyle düşündü Önce, nasıl davranıyor bir göreyim. Umutlanmayı ondan sonra düşünürüm. Soğukkanlılığını korumaya çalışarak, kendini nakısına verdi ve hizmetçi kapıya yaklaşırken endişeli gözleri merakla ablasına kayıncaya kadar da nakışıyla oyalanmaya devam etti. Jane her zamankinden biraz daha solgun, ama Elizabeth'in beklediğinden daha soğukkanlı görünüyordu. Erkekler görününce yüzündeki kırmızılık arttı. Bununla birlikte onları oldukça rahat ve kırgınlık belirtisi göstermeden ve gereksiz övgülerden uzak, ağırbaşlı bir tavırla karşıladı. Elizabeth her iki misafirle de nezaket kurallarının elverdiğince az konuşarak, pek sık olmasını istemediği bir hevesle tekrar işine koyuldu. Bay Darcy'ye yalnız bir kez bakmaya cesaret etmişti. Genç adam her zamanki gibi ciddi görünüyordu hatta Elizabeth onu, Pemberley'de gördüğünden daha da ciddi buldu. Ama belki de Bay Darcy annesinin karşısında dayısıyla yengesinin karşısındaki gibi davranamazdı. Bu acı, fakat akla yakın bir tahmindi. Bingley'ye de aynı şekilde şöyle bir baktı ve onun hem memnun hem de şaşkın olduğunu fark etti. Bayan Bennet genç adamı iki büyük kızını utandıracak kadar büyük bir yaltaklıkla karşılamıştı. Ayrıca yanındaki arkadaşına gösterdiği nezaketin soğuk ve zoraki olduğu ise son derece açıktı. Lydia'yı tamiri olanaksız bir şekilde lekelenmekten Bay Darcy'nin kurtardığını bilen Elizabeth'e, sevgili kızma bu kadar iyilik etmiş bir adama karşı annesinin bu yanlış tavrı çok acı verici gelmişti. Bay Darcy, Elizabeth'e Bay ve Bayan Gardiner'ın nasıl olduğunu sorduktan sonra hemen hiç konuşmadı. Elizabeth de bu soruya cevap verirken şaşırmadan edemedi. Yan yana oturmamışlardı. Genç adamın sessiz durmasının nedeni belki de buydu ama Derbyshire'da öyle olmamıştı. Orada Bay Darcy kendisiyle konuşmadığı zamanlar akrabalarıyla konuşmuştu. Şimdi dakikalar geçiyor, onun sesi duyulmuyordu. Genç kız arada sırada merakını yenemeyerek bakışlarını onun yüzüne kaydırdığında kendisi kadar Jane'i de süzdüğünü, hatta bazen gözlerini yere diktiğini görüyordu. Bay Darcy'nin davranışlarından, son karşılaşmalarına oranla çok daha düşünceli ve kendini beğendirmeye daha az hevesli olduğu okunuyordu. Elizabeth hayal kırıklığına uğramıştı bunun için de kendine kızıyordu. Başka türlü olmasını bekleyebilir miydim. dedi kendi kendine ve sonra Öyleyse buraya niye geldi. diye düşündü. Canı Bay Darcy'den başkasıyla konuşmak istemiyordu, onunla konuşmaya da cesareti yoktu. Kız kardeşinin hatırını sordu, ama daha fazla bir şey söyleyemedi. Sizi görmeyeli uzun zaman oldu Bay Bingley, dedi Bayan Bennet. Genç adam bu sözleri hemen doğruladı. Bayan Bennet devam etti Bir daha gelmeyeceğinizden korkmaya başlamıştım. Michaelmas yortusunda burasını tamamen boşaltacağınızı da söyleyenler oldu, ama umarım öyle bir niyetiniz yoktur. Siz gideli bizim buralarda bir hayli değişiklik oldu. Charlotte Lucas evlenip gitti. Benim kızlarımdan biri de evlendi. Herhalde duymuş, gazetelerde görmüş olmalısınız. Times ve Courier'de çıktığını biliyorum fakat iyi yazılmamış. Ne kızın babası, ne nerede oturduğu ne de hakkında herhangi bir şey yazmadan, sadece 'Geçenlerde Bay George Wickham ile Bayan Lydia Bennet evlendiler' denmiş. İlanı veren de erkek kardeşim Gardiner. Nasıl oldu da böyle yarım yamalak bir iş yaptı anlayamıyorum. Siz de gördünüz mü. Bingley gördüğünü söyleyerek Bayan Bennet'ı kutladı. Elizabeth'in gözlerini kaldırmaya cesareti yoktu. Onun için Bay Darcy'nin bu sözleri nasıl karşıladığını göremedi. Annesi, İnsanın bir kızını iyi bir kocaya vermesi kuşkusuz çok hoş bir şey, diye devam etti konuşmasına, fakat aynı zamanda uzaklara gitmesi de pek zoruma gitti Bay Bingley. Newcastle'a, ta kuzeyde bir yere gittiler ve orada kim bilir ne kadar kalacaklar. Wickham'ın alayı orada. Wickham'ın alayından aynhp orduya girdiğini duymuşsunuzdur herhalde. Tanrıya şükür, layık olduğu kadar çok dostu yoksa da büsbütün dostsuz değil. Bu sözlerin Bay Darcy'yi hedef aldığını bilen Elizabeth, utancından yerin dibine geçeceğini sandı. Ama annesinin bu yersiz konuşması şimdiye kadar hiçbir şeyin yapamadığını yapmış, genç kıza konuşma gayreti vermişti. Bay Bingley'ye şimdilik köyde kalıp kalmayacağını sordu. Bay Bingley birkaç hafta kalmayı umduğu cevabını verdi. Annesi gene söze karıştı Bay Bingley, kendi koruluğunuzdaki kuşların hepsini vurduktan sonra buraya gelerek Bay Bennet'm arazisinde de istediğiniz kadar avlanabilirsiniz. Eminim, Bay Bennet sizi memnun etmekten büyük mutluluk duyacak ve en iyi av bulunan vadileri size ayıracaktır. Bu gereksiz, bu aşın yaltaklık