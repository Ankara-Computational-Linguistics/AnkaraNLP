Dila'yla Nehir'in ikisine birden, ortak bir arkadaşlarını çağırmaları için söylenmiş sözler bunlar. Ama gerisinde farklı bir şeylerin olduğunu hissedebiliyor Nehir... Derin'in doğum günü kutlamasından, bir başka kutlamanın ayrıntılarını konuşmaya geçiyorlar. Dila'yla Sarp'ın nişan törenine. Sarp'ın ailesi on güne kadar Adana'dan gelip Dila'yı ailesinden resmen isteyecek. Kesilecek sözün ardından, doğal olarak nişan konusu gündeme gelecek. Nisa da hazır toplanmışlarken, herkesin fikrini almaya çalışıyor. İki aydan önce yapamayız nişanı, diyor. O vakte kadar havalar iyice ısınmış olur. Mekân olarak Manolya Konakları'nı düşündüm ben... Susuyor Nisa. Nehir'in yüzündeki şaşkınlık ifadesini görmemeye çalışarak diğerlerinin vereceği tepkiyi bekliyor. Neden olmasın. diyor Halil Sezen. Ama önce gençlerin fikrini almamız gerekir. Bizim yönümüzden sorun yok, diyor Sarp. En zor beğenen insanların bile hayran kalacağı bir yer orası. Neden nişanımız orada olmasın ki. Sezenler'e ait dayalı döşeli üç ev var orada, diyor Nisa. Hilmi Ağabeylerin, bizim ve Deniz'le Nehir'in... Hepsini birden açtık mı, konukları ağırlamakta zorluk çekmeyiz. Biraz durup soluklanıyor. Ardından Nehir'e dönerek devam ediyor. Sizin ev de yeterince kapalı kalmadı mı Nehir. Kışın karanlık günleri için bir şey diyemem ama, baharla beraber evlerimizi açalım diyorum... Olumlu ya da olumsuz hiçbir yanıt vermeden, hangi yana çekilirse o anlama gelebilecek bir baş eğişiyle geçiştirmeye çalışıyor Nehir. Ama Nisa, bu kadarıyla yetineceğe benzemiyor. Manolya Konakları'ndaki tanıtım kokteylini hatırlayın... Deniz'le Nehir'in ortak çalışmalarının yüz akıydı o düzenleme. Bu yüzden de nişan töreni için orayı düşünüyorum ya... Nehir. O günküne benzer bir düzenlemeyi Dila'yla Sarp için de yaparsın, değil mi. Ne yapmak istiyor Nisa Hanım. Deniz'in adını ağzına alırken, ilk günlerin aksine, nasıl bu kadar rahat davranabiliyor. Nehir'e anlatmak istediği ne. Ben artık böyleyim, sen de benim gibi ol, demeye mi getiriyor. Yoksa, Deniz'in varlığını içinde sürdürerek de bazı şeyleri yaşayabileceğini vurgulamak mı amacı.... H er ne kadar kapıyı açık tutsa da Nisa Hanım'ın aile çatısı altında kalanlara ağırlık vermekten yana olduğunu bilen Nehir, kendi dost ve arkadaş çevresinden fazla kişiyi çağırmadı. Nevzat Bey'le Sedef Hanım, şirketten de Pınar'la Hakan... Daha sonra işyerinde arkadaşları ve çalışanlarıyla beraber pasta keserek, ikinci bir kutlama yapmayı düşünüyor. Nevin Abla'yla Ali Enişte, o sabah İzmir'den geldiler. Geri kalan konuklar, Hilmi ve Halil Sezen'in aile grubu olarak özetlenebilir. Sarp ve Arda dışında. Bugünü onlara sunmak için günlerce hazırlık yapmış Nisa Hanım. Çevresini saran yardımcı ordusunun emeği çok ama, ortaya çıkan eserin mimarı o. Açık büfe yiyeceklerin sıralandığı ve pastanın kesileceği masalar, oturma grupları, kalabalığa hitap edecek ek koltuklar, aralara konan sehpalar ihtiyaca göre düzenlenmiş. Derin, lacivert kadife pantolon ceket takımı, beyaz gömleği ve papyon kravatıyla pek yakışıklı bugün. Bunca hazırlığın kendisi için yapıldığının farkında bile değil. Çevresinin kalabalık olmasından son derece hoşnut. Kucaktan kucağa gezmeye de bayılıyor. Ama bu gezilerin hepsini Arda'nın kucağında noktalıyor. Garip bir bağ var ikisinin arasında. Nehir'le Arda yan yana dururken bile, annesinin yerine Arda'ya koştuğu oluyor Derin'in. Söylediği üç beş sözcükten biri de onun adı zaten. Ellerini yumup açarak, Del (gel), del, diyor oyuncaklarıyla konuşurken. A'ları uzatmayı pek seviyor. Aana (anne), diyor Nehir'e. Aada (Arda), diye çağırıyor Arda'yı da. Erkek çocuk geç konuşur, diyor Nisa. Deniz de iki yaşına kadar doğru dürüst cümle kuramamıştı. Yeni bir marifeti daha var Derin'in. Yaşını doldurmayı beklemeden, iki gün önce yürüdü. Ne zamandır parmak uçlarında, balerin adımlarıyla sıralıyordu zaten. Güçlü bir yürüme değil aslında... Düşe kalka ayakta durup birkaç adım atıyor şimdilik. Oyun gibi geliyor ona, her düşüşünde kahkahalara boğuluyor. Yemeklerin yenmesinden, pastanın kesilip dağıtılmasından sonra, sıra salonun köşesine yığılmış armağanların açılmasına geliyor. Takılan altınlar, örülen, dikilen ya da hazır alınan giysiler Derin'in ilgi alanının dışında. Yalnızca oyuncaklarla ilgileniyor o. En çok da Arda'nın getirdiği üç tekerlekli bisikletle. Üzerine binmeyi beceremeyince, arkadan selesini tutarak ittiriyor bisikleti. Arda, kollarının altından tutup bisikletin üzerine çıkarıyor Derin'i. Beraberce tur atıyorlar salonun çevresinde. Herkesin gözü onların üzerinde. Huzursuzluk duyuyor Nehir. Çevresindeki yüzleri kaçamak bakışlarla inceliyor. Kendisinden başka yadırgayan yok ya da yadırgadığını belli etmiyor kimse. Nisa Hanım'ın duruşu ise şaşırtıcı. Sıcacık, şefkatli bakışlarıyla Arda'yı... sarmalıyor Derin'le Hilmi ve Halil Sezen, Ali Enişte ve Nevzat Bey'le beraber bir köşeye çekilip derin bir sohbete dalmışlar. Diğerleri de Derin'in çevresini almış, onun yaptıkları üzerine konuşup gülüyorlar. Gözlerini ovuşturuyor Derin. Belli ki uykusu gelmiş. Nevin'le Nisa, Derin'i içeriye götürüp uyutmak için aynı anda yerlerinden kalkıyorlar. Siz konuklarınızla ilgilenin, diyor Nevin. Ben uyuturum Derin'i. Uykulu gözlerle Arda'nın göğsüne yaslanan Derin'i alıp Nevin'e verirken, Olur, diyor Nisa. Sonra da hiç umulmadık bir şey yapıyor. Derin'in sana olan düşkünlüğünün sırrını çözmenin zamanı geldi. diye gülerek Arda'ya doğru yaklaşıyor. Parmaklarını açıp elini Arda'nın kalbinin üzerine koyuyor. İlk gördüğüm andan beri dokunmak istiyordum sana, diyor. Sana ve kalbine... Gözlerini kapatıp, avuçlarından bedenine geçen akımı içine çekmek ister gibi öylece kalıyor bir süre. Buğulanmış gözlerini açtığında, aradığı huzuru bulmuşcasına ferah bir ifade var bakışlarında... Eylemini sonlandırıp Arda'dan uzaklaşacağına, bu kez de sımsıkı sarılıyor ona. Kayıtsız kalamıyor Arda, o da sarılıyor Nisa Hanım'a. İkisinin oluşturduğu hüzünlü tabloya daha fazla bakamıyor Nehir. Gözlerinden inen yaşların oluşturduğu perdenin arkasına gizleniyor... Arda'nın kalbine dokunmak. Deniz'in kalbine dokunmakla eşdeğer mi acaba. Neden düşünmedi bugüne kadar. Neden denemedi hiç. Hem de Arda bu kadar yakınındayken... Bundan sonrasında hiç yapamaz. Nisa Hanım'la bir mi Nehir. Nisa, Deniz'in annesi. Oğlunun kalbine dokunmasında hiçbir sakınca yok. Ya Nehir. Hangi sıfatla dokunacak o kalbe. Deniz'in sevdalandığı, âşık olduğu, evlendiği kadın olarak mı. Yapamaz Nehir. Kalbi o kalbe dokunmayı delice istese de yapamaz... Cuma günü için kimselere söz verme, diyor Arda. İş toplantısı falan da koyma o güne. Nehir'in, bakışlarındaki soru işaretini dillendirmesini beklemeden de ekliyor. Arda Poyraz'ın yüksek lisans mezuniyet törenine davetlisiniz efendim. Nehir'in sevinçle parlayan gözlerinden cesaret alarak devam ediyor. Sabah diploma töreni var. Akşam da kutlama yemeği. Kafasında ölçüp tartıyor Nehir. Ne zaman nerede olması gerektiğine karar vermeye çalışıyor. Ailenden kimse gelmeyecek mi. Gelmez olur mu. Babamın işten başını kaldıracak hali yok ama, aileyi temsilen annemi gönderiyor. Yarın sabah burada olacak annem. Başka. Feride ve Nehir Hanımlar... Neden azımsadın ki. Benim için yeter de artar bile. Sabah törene gelirim. Ama akşamki yemek için söz veremiyorum. Zamanı gelince konuşuruz, diye gülüyor Arda. Cuma sabahı gelir alırım seni. *** Üniversitenin konferans salonu hıncahınç dolu. Öğretim üyeleri, yeni mezunların yakınları ve diğer konuklar ön sıralarda oturuyorlar. Feride Hanım'la Nehir de onların arasında. Salonun gerisinde ise cüppelerinin içinde diplomalarını almak için bekleyen çok sayıda öğrenci var. Yapılan konuşmaların ardından, önce lisans öğrencilerinin diplomaları veriliyor. Gençler, keplerini havaya atarak, bir bakıma mezuniyetlerini kanatlandırıyorlar. Sıra yüksek lisans ve doktora diplomalarının dağıtılmasına geliyor. Nehir'in sakin duruşuna karşın, Feride Hanım heyecanını gizleyemiyor. Arda'nın diplomaya uzanan elini yöneten kendisiymiş gibi, o da Nehir'in kolunu var gücüyle sıkıyor. Arda diplomasını onlara doğru kaldırırken, Ah, yavrum, diye mırıldanıyor Feride Hanım. Bir de evlendiğin günü görsem... Sonra da gösterdiği taşkınlıktan utanmış gibi, Sen de annesin artık, diyor Nehir'e. Oğlunun mürüvvetini görmek, her annenin dileğidir. Törenin bitiminde mezunların yakınları, bahçede hazırlanan açık büfenin önünde buluşuyorlar. Kalabalığın arasından güçlükle sıyrılan Arda, annesi ve Nehir'le kucaklaşarak onların kutlamalarını kabul ediyor. Fazla kalamıyor yanlarında. Birer bardak meyve suyunu ellerine tutuşturup izin istiyor ve arka tarafta kümelenmiş arkadaşlarını arasına karışıyor. Gelmesem de olurmuş, diye düşünüyor Nehir. Feride Hanım'ın, Arda'yla kucaklaşan her kız arkadaşını alıcı gözüyle incelemesini de buruk bir gülümseyişle izliyor. Arda'nın arkadaş grubunun içinde, kumral saçları neredeyse beline inen, uzun boylu, çevresindeki erkek arkadaşlarının gözünün içine baktığı, son derece gösterişli bir kız var. Uzaktan uzağa, Arda'nın önce, Naz. diye bağırdığını, sonra da kızla kucaklaştığını görebiliyor Nehir. Oradaki bütün kızlar birbirleriyle ve erkek arkadaşlarıyla, bu arada Arda'yla da kucaklaşıyorlar. Ama Naz'ın gözü hep Arda'da. Adını koyamadığı bir burgu, içini oyuyor sanki Nehir'in. Tanıyor bu duyguyu kıskançlık. Ama neden. Neden Arda'yı kıskansın ki. Sorunun yanıtını bulmakta gecikmiyor. Arda'yı değil, Deniz'in kalbini kıskanıyor o. Deniz'in kalbinin bir başkası için heyecan duymasına dayanamıyor. Başka bir açıklaması yok bu durumun... Törenin kutlama ve kutlanma bölümleri de bitip ortalık boşalmaya başlayınca derin bir oh çekiyor Nehir. Bir an önce oradan uzaklaşmaktan başka düşünce yok kafasında. Keşke kendi arabamla gelseydim, diye hayıflanıyor. Arda'yı beklemeden çekip giderdim. Yanlarına geldiğinde, Nehir'in o güne kadar görmediği kadar neşeli Arda. Annesine ve Nehir'e bir kez daha sarıldıktan sonra, cüppesini ve kepini çıkarıp torbaya koyuyor. Önce annemi bırakalım, diyor arabaya doğru yürürken. Direksiyon başına geçtiğinde, Sizi yalnız bıraktım, kusura bakmayın, diye özür diliyor. Arkadaşlarla akşam yemeği için düzenleme yapıyorduk... Yemeğe katılacağımı sanmıyorum, diyor Nehir. Meryem'in yatılı konuğu var. Bu aralar gece kalamıyor. Feride Hanım, hiç beklemediği bir öneriyle Nehir'i şaşırtıyor. Aşk olsun kızım. Ben bakarım Derin'e... Siz yemeğe gitmiyor musunuz. Ne işim var gençlerin arasında... Benim de işim yok onların arasında, diye söyleniyor Nehir içinden. Gitmemeye kararlı... *** Feride Hanım'ı eve bıraktıktan sonra, Arda'nın kendisini de şirkete bırakacağını düşünmekle yanılıyor Nehir. Bebek sahiline sıralanmış restoranlardan birinin önünde arabayı durduruyor Arda. Aşağı inip Nehir'in bulunduğu taraftaki kapıyı açıyor. Kalabalık içindeki kutlamalar yeterli değil benim için, diyor. Günün anlam ve önemini vurgulayacak baş başa bir kutlamaya ne dersiniz Nehir Hanım. Yemek yiyecek halim yok benim, diyecek oluyor Nehir... Biz de yemek yemeyiz, diyor Arda. Çay, kahve, aperitif... Hangisini arzu ederseniz efendim. Onu bu mutlu gününde üzmeye, sevincini karartmaya hakkı yok madem böyle olmasını istiyor, karşı koymayacak Nehir. Her zamanki alışkanlıklarının aksine, deniz manzaralı masalardan birini değil de köşedeki kuytu olanını seçiyor Arda. Önce Nehir'i oturtuyor, sonra da salona arkasını dönerek kendisi oturuyor. Sanırım farkındasın, diyor. Bugün hayatımın belki de en mutlu günü. Belki, diyorum çünkü, ancak bundan sonra yaşayacaklarımla en mutlu olma özelliğini kazanacak. Söylemiştim sana... Planlarımı önceden yaparım. Ve bugünü, uzun zamandır bekliyordum ben. Yeni bir, yıllık program paketi'ni açmak için mi. Nehir'in sesindeki alaycı tona takılmadan, Öyle de sayılabilir, diyor Arda. Ama önce, geçtiğimiz yılın dökümünü yapmak istiyorum. Sipariş almaya gelen garsona kahve ısmarlıyorlar. Kaldığı yerden devam ediyor Arda. Bugüne kadar iş konularını hiç paylaşmadım seninle. Senin derdin başından aşkındı zaten. Ama artık anlatabilirim... Bir yıldır, İzmir'deki şirketin İstanbul ayağını oturtabilmek için savaş veriyordum. Sonunda başardım. Bu yılki ihracat artışımız, yüz güldürücü boyutlarda. Mastır programını tamamlamak da önüme koyduğum hedeflerden biriydi. Bugün ipi göğüsledim. Her şeyin yoluna girmesine sevindim. Bitmedi... Sıra geldi evimi değiştirmeye. İyi bir yerde, gönlüme göre bir apartman dairesi almak, dayayıp döşemek var programımda. Son cümlelerimi tekil kurmam hata aslında. Çünkü ben evlenmek istiyorum Nehir... Seninle. Benimle evlenir misin. Gülüveriyor Nehir. Yanlış duydum galiba... diyor. Şirketlerin yıllık etkinlik raporunu açıklar gibi bir konuşmanın ardından böyle bir şeyin geleceğini kestiremedim, kusura bakma. Haklısın, ilk bakışta ruhsuz bir teklif gibi görünebilir gözüne. Ama benim de kendime göre nedenlerim var... Bir yıl önce bunları söyleyemezdim sana. Ne rayına oturmuş bir işim vardı, ne de şu an elimde tuttuğum diplomam. Öncelikli amacım, aramızdaki dengesizliği aşmaktı. Mastır yapmıştın sen, ben de yapmalıydım. Şirketse şirket... Ama yaş konusunda dengeyi sağlayamadın. diye kesiyor Nehir. Aramızdaki dört yaşı nasıl kapatacaksın. O kadar önemli mi bu. Yetmiş yaşında bile olsan değişmezdi durum. Ben senin ruhunu sevdim Nehir, ruhuna âşık oldum. Ruhlarınsa yaşları yoktur bence... Tek taraflı düşünüyorsun Arda. Aileni hesaba katmıyorsun. Annenin gözleri yeni mezun olmuş gencecik kızların üzerindeydi bugün. Annemin sana karşı çıkacağını mı sanıyorsun yoksa. Asla. İlk günden biliyor sana meylettiğimi. Senin razı olmayacağını düşündüğü için huzursuz. Bugün törene gelirken ne dedi bana, biliyor musun. Sen benden değil, ben senden dört yaş büyük görünüyormuşum. Öylesine çok seviyor ki seni... Onun ya da senin çok sevmenle bitmiyor Arda. Durumumu biliyorsun. Seninle ya da bir başkasıyla evlenmeyi asla düşünmüyorum. Ama ben farklıyım. Kimselerle bir tutamazsın beni. Şöyle bir düşün... Seninle evlenmemize karşı çıkacak tek kişi yok çevremizde. Nevin Abla, Ali Enişte ve Sezenler... Dila'yla Sarp, bizden sayılırlar zaten. Nisa ve Halil Sezen'in yaklaşımlarını Derin'in doğum gününde gördün. Hele Nisa Hanım'ın başını göğsüme yaslaması... Herkes aynı yanılgıyı paylaşıyor Arda. Açık konuşacağım... Bu kadar insanın senin karşında değil de yanında olmasının tek nedeni, Deniz'in kalbini taşıyor olman. Biliyorum, diye boynunu büküyor Arda. Ama razıyım. Neyse, beni bırak da kendi yönünden bakmaya çalış... Bir başkasıyla evlenecek olsan, kimse böylesine desteklemez seni. Derin bile, bana olduğu gibi sokulamaz başkasına. Ve sen. Hâlâ sevdiğin insanı yaşatıyorsan yüreğinde, onun kalbini taşıyan bana, nasıl kayıtsız kalabilirsin ki. Sorun da burada ya... Senin, durumu bile bile her şeyi kabullenmende. Bir başkasının gölgesinde sevilmeye razı olmanda. Sana yapılabilecek en büyük haksızlık bu Arda. Bunu hak etmiyorsun. Delicesine sevilmelisin sen... Karşılıklı aşkı tatmalısın. Seninle evlenemem Arda. Bu kötülüğü yapamam sana... Hedefin olmaktan çıkar beni. Yeni program paketinde pırıl pırıl, pürüzsüz bir gelecek olmalı... Gözlerini masanın oymalarına dikip bir süre sessiz kalıyor Arda. Senden bir şey rica edeceğim, diyor sonunda. Bu teklifi yaptım diye kendinden ve Derin'den mahrum ederek cezalandırma beni. Dün nasılsak, bugün de öyle olalım. Ve bu akşamki kutlama yemeğinde yanımda ol. Beni kırmayacaksın, öyle değil mi. Y emek için Tarabya'daki bir balık restoranını seçmişler. Birbirine paralel upuzun masalar... Kalabalıktan yükselen uğultuya karışan müzik sesi... Nehir'le Arda, karşı karşıya değil, yan yana oturuyorlar bu gece. Aksi halde, seslerini duyuramayacaklar birbirlerine. Oturur oturmaz, Naz'la göz göze geliveriyor Nehir. Bu kadar kişi içinde tam karşısına düşmesi, inanılması güç bir rastlantı. Naz, iki erkek arkadaşının arasına oturmuş, çevresindeki herkese gülücükler saçıyor. Aslan payı Arda'nın. Yanında Nehir'in olmasını umursamadan, gözlerinin içine bakarak kadeh kaldırmalar, kadehlerle beraber parmak uçlarını Arda'nın parmaklarına değdirmeler... Ben gelmesem, kısmetin açık olacakmış bu gece, diyor Nehir. Gözlerinin derinliklerine kadar gülüyor Arda. Naz'ı kastediyorsan... herkese karşı öyledir o. Kıskandın mı yoksa. Arda'nın sesinde cılız bir umut ışığı yanıp sönüyor bunları söylerken. Yok canım, ne kıskanacağım. diyor Nehir. Beni akraba kızı sandı galiba, aldırdığı bile yok. Öyle olmadığını anlasın o zaman, diyerek elini Nehir'in omzuna atıveriyor Arda. Şaşkınlıktan, geri çekilmeyi beceremiyor Nehir. İlk kez bu kadar yakınlar birbirlerine... Bununla da yetinmiyor Arda. Son kozlarını oynamaya kararlıymış gibi, daha da sokuluyor Nehir'e. Gülüp konuşurken omzuna attığı eli, beline iniyor Nehir'in oradan tekrar omzuna... Bir saniye bile kendisinden uzaklaşmasına izin vermiyor. Dans edelim mi. Dans etmek istediğinden emin değil Nehir. Ama çok istediğinden emin olduğu bir şey var Derin'in doğum gününde Nisa Hanım'ın yaptığını yapabilmek... Arda'nın kalbine dokunmak. O kalbin ne kadarı Deniz'e, ne kadarı Arda'ya ait. Bunu anlayabilmesi için dokunması şart. Düğümün çözümü orada gizli... Arda'nın kolunda piste doğru yürürken bacakları titriyor Nehir'in. Arda da en az onun kadar heyecanlı ama, nedenleri farklı. Nehir sol kolunu Arda'nın boynuna atıyor. Sağ eliyle onun elini tutacağına, doğruca kalbinin üzerine bastırıyor avucunu. Gözlerini kapatıyor. Tıpkı Nisa Hanım'ın yaptığı gibi. Elinin altındaki akımın, ağır ağır bedenine akmasını izliyor... Geri çekilip Arda'nın yüzüne bakıyor. Uzun uzun, ilk kez gördüğü birini tanımak ister gibi... Sonra da kalbinin üzerindeki elini çekip başını Arda'nın omzuna yaslıyor. Deniz'le buluştun mu sonunda. diyor Arda, üzerlerine mahzunluk çökmüş kömür karası gözleriyle. Hayır, diyor Nehir. Beklediğimin tersine, seni buldum orada. İnanayım mı. derken, duyduklarının gerçek olması için canını bile verebileceğini hissediyor Arda. Nehir'i konuşturursa, farklı şeyler söyler korkusuyla, Dinle o zaman, diyor. Başlangıçta kendimi Deniz'le özdeşleştirdiğim doğru. Ama zaman içinde bu saplantıdan sıyrılıp kendimle bütünleşmeyi başardım. Sana âşık olurken Arda'ydım ben. Ve yalnız kalbimle değil, tüm varlığımla sevdim seni. Öylesine sevdim ki, senin beni bir başkasının yerine koyup kabullenmene, yalnızca o kalbi taşıyorum diye bana gelmene bile razı oldum. Bugün olmasa bile, er geç doğruları göreceğini biliyordum. On yıllık yaşam paketimin içinde bu beklenti de vardı. Şimdi bir kez daha soruyorum sana Nehir... Benimle evlenir misin. Ne kadar da meraklıymışsın evlenmeye, diye gülüyor Nehir. Seninle yeni tanıştığımı düşünüyorum ben... İzin ver, alışayım biraz. Ama şunu bilmeni isterim ki, seni bir bütün olarak algılamasam, asla yanında olmazdım. Yalnız kalbine değil, varlığının özüne yakın olduğumu hissediyorum şu anda. Aşkımsın Nehir. Nicedir bildiğim, yaşadığım bir şeydi bu. Ama senin aşkın olabilmek, erişilmez bir düştü benim için. Bunun ötesinde bir mutluluk düşünemiyorum inan... Mezuniyet coşkusuyla patlatılan şampanyaları birbirleri için yudumlarken, Arda'nın bir sonraki yaşam paketinin içinde neler olduğunu merak etmekten kendini alamıyor Nehir... Yazarın Çalışma Raporu Şu anda yeni bir romana son noktayı koymuş olmanın huzur ve mutluluğunu yaşıyorum. Kabul etmeliyim ki, uzun ve yorucu bir maratondu. İşlediğim konu, masa başında oturup yazılacak türden değildi araştırma, titizlik ve hassasiyet gerektiriyordu. Çünkü temamız aşk olsa da alt başlığımız organ nakli idi. Eczacı olmasam, tıbbi konulara ve kavramlara ucundan bucağından bulaşmamış olsam, sanırım elinizde tuttuğunuz kitabı yazamazdım. Tek başıma kalkamazdım bu yükün altından. Ekip çalışması yapmam gerekiyordu. Nerelerden yardım alabileceğimi araştırdım önce. İzmir'deki organ nakli yapan hastaneler, organ koordinatörleri... Hiçbir ayrım yapmadan, adres olarak bana en yakın olanını seçtim. Dokuz Eylül Üniversitesi Tıp Fakültesi Hastanesi ve hastanenin organ koordinatörü Doktor Nüket Çelik... Yardım istediğim hiç kimse geri çevirmedi beni. İzmir'de ve Dokuz Eylül Üniversitesi'nde yardım aldıklarım dışında da çok değerli öğretim üyeleri ve bu konuda söz sahibi kişilerin olduğunu biliyorum. Özellikle vurgulamak isterim ki, ulaştığım şahıslar diğerlerinden farklı ya da üstün oldukları için seçilmemişlerdir. Her biri, organ nakli olgusuna baş koymuş, özverili birer temsilcidir yalnızca. Hepsine minnet borçluyum... Ancak, izninizle, Nüket Çelik için ayrı bir paragraf açmak istiyorum. İlk karşılaştığımızda, gereksinim duyduğum konularda yardım alacağım bir yol göstericiydi benim için. Ama zaman içinde gerçek bir dostluk oluştu aramızda. Doktor Nüket Çelik, 2007 yılı organ bağışında, aile onayı bazında Türkiye birincisi. On sekiz beyin ölümünden on birinde onay alma başarısına imza atmış. Ancak beni asıl etkileyen yönü, insan ilişkilerindeki başarısı. Güler yüzü, sıcaklığı şartlar ne olursa olsun karşısındakini sevgiyle, şefkatle kucaklayan yumuşacık ses tonu... Yaklaşık bir yıldır ne zaman arasam, aynı sıcaklıkla sarıp sarmaladı beni. Havaalanında Türkiye'nin bir ucundan gelecek organı beklerken, ölümün kıyısında gelmiş birilerine daha can bulabilmek için çırpınırken... Onun şahsında, tüm organ nakli emekçilerini sevgilerimle selamlıyorum. Ve başta okurlarım olmak üzere, herkesi bu konuda daha duyarlı olmaya çağırıyorum. Canan Tan/ İzmir, 2009 Bingür Sönmez Hoca'dan İnciler... Prof. Dr. Bingür Sönmez. On binlerce kalp ameliyatının altına imzasını atmış, kalp ve damar cerrahisi konusunda dünya çapında bir duayen... Ancak, hiç adını duymamış olanlar bile, yumurtayı aklayan hoca olarak tanıyor onu. Hastalarıma yıllarca, yumurta yemeyin, dedim. Ama özür diliyorum. diyebilecek kadar içten, yeniliklere açık, mütevazı bir bilim adamı. Romanımı oluştururken, kalp nakli sonrasında yaşanabilecek kişilik değişikliği konusunda açmaza düşmüştüm. Kendi varsayımlarımla insanları yanlış yönlendirmek istemiyordum. Ve yaşamını bu işin göbeğinde sürdüren Bingür Hoca'nın kapısını çaldım. Umduğumun tersine, anlattığım sıradışı sayılabilecek görüşlere son derece hoşgörülü yaklaştı. Hatta, kendi paralel düşünceleriyle destekledi beni. Hakikatin İzinde Öncesi ve Sonrası 2 ‘Ahlak' www.istanbultevhidokulu.org 444 62 18 Serti�ika No 12531 Öznellikten, amaç, erek ve sonuç bağıntısında kendiliğin üç zamanlı bilinçli oluşta, anlam ve değer bağıntısında gerçekleştirilmesinden bahsedilmekte ise dolaylı olarak ahlak biçimsel varoluştan bahsedilmiş olunur. Ahlak, fıtri düzeyde varoluşsal olarak vûcudi ve ilişkilerde değer yargısal oluş belirimi ile de itibaridir. Not Hakikatin İzinde Öncesi ve Sonrası- 2 Ahlak kitabı, ahlak konusunun hakettiği kapsamda anlatılmadığı ve anlaşılmadığı kanaatimiz sonucu yazılmıştır. Daha önceki kitaplarımızda özellikle Tevhid Okumaları serisinde ahlak konusu yer yer yazıya dökülmüştü. Tevhid Okumaları kitap serisinde ana konu tevhid olduğu için, ihtiyaç olduğu noktalarda ahlaktan bahsedilmişti. Bu kitabın konusu ahlak olduğu içindir ki yaratılış, hakikat, İslam ve tevhid bağlamında ahlakın ilişkisi, insan ve ahlak konusu, diğer kitaplarda bahsi geçen bölümlerden yola çıkılarak kapsamlı bir şekilde ele alınmıştır. Ahlak nedir, nasıl gerçekleşir, ne içindir, ne için olunduğuna dair insan yaşamına katkısı nedir vb. sorulara cevap arayışında bulunulmuştur. Hakikatin Izinde Öncesi ve Sonrası 2 Önsöz Filozofların dediği gibi hakikate dair her söylev merkeziyetçi düşünmeyi gerekli kılar. Düşünmek bilmek ve yaratım erki olarak kendiliği gerçekleştirmenin, ürettikleri üzerinden kendiliği de yeniden yaratmanın erkidir. Düşünmek kuvvesiyle ürün vermek, tarih varlığı olarak miras bırakmak ve miras bıraktıkları ile yaratılmış, öğretilen gerçeklik içinde anlam ve değer dünyasında kendiliğin yeniden yaratılması, potansiyelin gerçekleşme erki olarak iradeye bürünmesi sebebiyle kaçınılmaz olarak bulunur. Temel ihtiyaçlar, acziyet ve bilme istenci oku emirinin fıtrat gereği zorunlu olduğunun göstergesidir. Melekelere, potansiyellere bağlı olarak gerçekleşme erki düzeyinde iradenin doğal düzeydeki ilk belirimi, kendiliği melekeler (kuvveler, yetiler) düzeyinde gerçekleştirmenin, melekelerin gerçekleşmesinin, işlevsel olmalarının gereğidir. Yaratımın gücü olarak düşünmek hem nesnel hem de öznel oluşta yaratılan üzerinden kendiliğin bilinçlendikleri ile gelişimini, kuvve belirimlerinde keşfedilmesini, görünüşe taşınmasını, karakter ve kimlik belirimleri üzeri tinsel oluşta yeniden yaratımını tarih olgusal olarak koşullar. Nedenlere bağlı olarak anlam arayışında bulunmak, ereğe ve amaca bağlı olarak da değer üretmek düşünen için kaçınılmazdır. Düşünce ile her bilmek, idealar ile değer yargısal olduğunda bilginin öznelde değer yargısal olması sebebi ile değer varlığı olarak kendiliği nesnelliğe aşkın metafizik kılar. Zaten kendilik, nesnel oluşa aşkınsal olarak metafizik durumda bulunur. Bilginin, anlamın kullanım durumuna göre değer olması, ideale bağlı olarak varoluş çabasında yerini alması değer belirimli olmasını kaçınılmaz kılar. Her bildiğimizde anlam ediniminde bulunmak ile beraber öznelde anlamın değer biçimsel oluşta belirmesiyle dünya/ 9 Hakikatin Izinde Öncesi ve Sonrası 2 varlık/ yaşam görüşünde bulunulur. Anlamın, eril doğası gereği zaten öznelde değer yargısal olarak belirmesi sebebiyle de değer biçimsel olduğu bilinmelidir. Ayrıca yaratım gücünde üretim ve yaratım nesnesini görünüşe taşımanın emek olması sebebiyle de varoluş, ne için olunduğuna bağlı olarak içerilmiş anlam ve değer niteliğinde gerçekleşir. Yaratımdan bahsetmekte isek içerilmiş anlam ve değer belirimli yaratım nesnesinin/ nesnelerinin temsil olma özelliği ile yaratıcısının izlerini yani tanrısal oluşu taşıdığını belirtmekteyizdir. Temsiller dünyasında anlam, değer belirimli olduğunda hem yaşamın/ varoluşun ne için olduğunu açık eder hem de ne için olunduğuna bağlı olarak varoluşu ahlak belirimli kılar. Anlam değer belirimli olduğunda öznelde inanç alanı olarak da gerçeklik görüsü, idraki oluşturur. Bu bağlamda inanç, varlık/ yaşam/ dünya görüşü olarak içinde yaşanılanı gerçeklik örüntüsünde görmeye nedendir. Hakikat mutlak belirimli olmayı gerektirdiği içindir ki hakikate bağlı her düşünce, merkeziyetçi olduğu gibi hakikate bağlı her varoluş durumunu da içkinlik beliriminde bulmaya nedendir. Her varoluş durumu bir içkinlik durumudur. Yaratımın gereği olarak aynı değil, ayrıda değil oluşta varoluş, görünüşe getirmek/ gelmeyi hakikat ile bir ve hakikate kıyasen farklı oluşta olanaklı bulur. Hakikate kıyasen her varoluş durumu ayrı değil oluşta bir olması ile içkinlik durumunda, aynı değil oluşta ise farklı olması ile de içeriğe bağlı gerçekleşmede bir dışlaşma durumu olarak görünüş bulur. Bu durumda gerçeklik ve varoluş hem farklı oluşta görünüş bulmak hem de bir oluşta içkin olanı/ olunanı gerçekleştirmek ile açık olur. Temsil edilenin gerçekleştirilmesi ölçüsünde de anlam ve değer belirimli olarak ne için olduğuna bağlı olarak varoluş yaşamsal olarak bulunur. Birliğe, içkin olmaya, farklı oluşa, dışlaşmanın bir sonucu olmaya bağlı olarak düşünmek, spekülatif (yansımalı) düşünmeyi gerekli kılar iken 10 Hakikatin Izinde Öncesi ve Sonrası 2 ereksel olarak nedenlerin belirli kılındığı sibernetik düşünmeyi de hakikate tanık olmak, anlayabilmek için gerekli kılar. İçerikte olanın dışlaşmasının gereği olarak çift belirimli oluşta ilişkilerde bütünlenmek, biribirini tamamlamak ussal bir belirim olarak varoluşta görülür. Karşıt belirimli olarak da içeriğin dışlaşmasını, zorlamaya bağlı gerekli kılmak da us belirimli olarak görünüş bulur. Bu belirimlerde tamamlayan, bütünleyen tümel yaklaşımlı düşünce biçimi ve ayrıştıran, koparan, tekile ve tikel oluşa indirgeyen sonuçta da ideal olana göre biçim vermeye çalışan düşünce biçimleri de varoluş durumları doğrultusunda görünüş bulur iken sadece bir yönde hakikate yaklaşım gösterdikleri için eksik düşünce biçimleri olarak görünüş bulurlar. Dışsal kılan -dışlaşmayı öngören- düşünce biçimleri ile içkin kılan ve farklı oluşu önceleyen düşünce biçimleri de varoluşun nasıl gerçekleştiğinin bir yönüyle ele alınmasından öte değildir. Hakikat aynı değil, ayrı da değil oluştan ele alındığında yaratım, varoluş, görünüşe gelmek, farklı oluşa göre bilmenin gerçekleşmesi, birliğe göre de hakikati bilmenin ve hakikate ermenin olanaklı olması anlayışında görünür olur. Hem bir ön neden, hem anlam ve değer belirimli olarak varoluşsal bir izlek hem de ereğe göre nedenlerin belirli kılındığı bir dünyada varolunduğunu açık eder. Bu durumda sadece birliğe bağlı olarak ilkelerden hareket ile bütünsel olan ve ayrı, farklı oluşa bağlı olarak ayrıştıran ama sonuçta tümelinde anlamlı kılmaya çalışan düşünce biçimlerini birlikte düşünmeyi gerekli kılar. Hakikate dair soru sormak varlık oluşa dair soru sormaktır ki varlıksal olarak ne, nasıl, ne için olunduğu, formel, diyalektik, sibernetik, spekülatif vb. mantık biçimlerinde anlam kazanırken varoluşun, sadece salt ussal gerçekleşmediği gözden kaçırılmamalıdır. Zaten varoluş felsefesi salt ussal yaklaşımlara bir eleştiri olarak doğmuştur. 11 Hakikatin Izinde Öncesi ve Sonrası 2 Böyle olmak ile berber salt ussal olarak varlıksal olanın bilgisini edinmek ile görünür kılmak hakikati bilmek için gereklidir. Fakat salt ussal düzeyde bilmek, hakikati bilme nesnesi olarak bulur iken kendiliğe dışsal kılar. Hakikat her ne kadar her bilme durumunda dışsal oluşta bulunsa da içkin olan ve içkin olunan kapsayıcı/ evrensel gerçeklik olarak yaşamsal oluşu ile varoluşun kendiliğinde bulunması gerekendir. ‘Varım ve hakikat, varlıktan aldığım paye kadar aynı değil ayrı da değil oluşta bulduğumdur.' Mutlakta içkinlik kendindedir. Kendinde olduğu kadar, kendine dışsal oluşu da kendi ile bulur. Her bilme durumunda da bu, kendiliği kendilik bilinci (ben bilinci) önüne alır iken kendine dışsal kılmak kaçınılmaz oluşunda gerçekleşir. Böylece mutlak içkinlik zemininde bilinçte ben olmak, kendilik zemininde hem kendine içkin hem kendine dışsal olmak hem de kendiliğe dışsal kılınanlar ile görünüş bulur iken varoluşsal olarak bilinçte spekülatif olmak kaçınılmazdır. Dil düzeyinde bu durum ele alındığında ben ifadesi ile dilde spekülatif olmanın kaçınılmaz olduğu görülür. Böylece varoluş ben olma düzeyinde dahi kendilikte kendiliğin kendi ile aynalaşması ile olanaklı olur ki bu durumda dilde kendiliğin kendilik bilincinde ben olarak kimlik beliriminde biçim kazanmış olarak yaratım -vücud- bulduğu görülür. Aynı değil, ayrı da değil ilkesinden bakıldığında varoluş, hakikat ile anlamlı kılınır iken sibernetik, spekülatif ve bütüncül bir biçimde ele alınır. Tevhid ve hikmet böylesi düşünce biçimini bize verir iken olması gerektiği gibi olan biteni okumayı sağlar. Gilles Deleuze ağaç biçimli merkeziyetçi düşünmeye karşı kök saplı merkezsiz düşünmeyi önceler. Hakikat ise merkeziyetçi düşünmeyi koşullar iken gerçeğin, hem nesnel düzeyde katmanlı boyutsal, organik ve girift belirimli olması hem de öznel düzeyde anlam ve 12 Hakikatin Izinde Öncesi ve Sonrası 2 değer bağıntısında kendiliğe dair zemin üzerinden edim, eylem, ilişki, tarih belirimli olarak katlanan bir yapıda bulunması sebebiyle merkezsiz düşünmeyi öteler. Zaten olay ve olgusuna bağlı kavramsal düzeyde her düşünme durumunda merkeziyetçi olarak düşünmek kaçınılmazdır. İlkesine bağlı her düşünme biçiminde düşünmek, merkeziyetçi olmayı doğası gereği bulur. Bu nedenledir ki merkezsiz değil de gerçeğin çoklu gerçeklik olduğunun idraki ile formel, diyalektik, sibernetik, spekülatif ve özellikle izafi (farklı perspektiflerden çok yönlü ve çoklu gerçeklik beliriminde katmanlı) düşünmek gerekir. Hangi mantık biçiminde düşünmekte isek o bilinç düzeyi, hakikate ussal olarak hangi düzeyde yaklaştığımızın da göstergesidir. Hakikat, katmanlı ve boyutsal olarak hem nesnelde hem öznel oluşta içkin olan/ olunan olarak varoluş durumunu/ durumlarını belirli kılar iken hangi düşünce biçimleri ile hakikatin anlaşılması gerektiği önemlidir. Formel mantık ile doğa nesnelerinin ne olduğuna, deneysel düşünme biçiminde doğa fenomenlerinin nasıl olduğuna, diyalektik ile varoluşun nasıl gerçekleştiğine, sibernetik mantık ile ereğe göre nedenlerin varoluş eşiklerinde -yasalarında- nasıl belirli kılındığına, spekülatif mantık ile varoluşun ortak gerçeklilikte farklılıklara rağmen ortak ilkelerde birliğin korunarak aynalaştırmaya dayalı olarak gerçekleştiğine tanık olunur. İzafi düşünme biçimiyle de bir olay ve olgunun birçok gerçekliğe haiz olduğunun anlayışı doğrultusunda, çok yönlü ve açıdan -geniş bir yalpazede- katmanlı düşünmek kaçınılmazdır. Tevhitsel düşünme biçimi ile de mutlak özne merkeziyetçi olarak içkin, bir, farklı oluş belirimleri üzeri görünüşe gelene tanık olmak ve hakikati ilkelerde hakkı gereği ile yaşamak öncelenir. Hikmetsel düşünme biçiminde ise olay ve olguları ilkesi gereği erek belirimli olarak yerinde ve 13 Hakikatin Izinde Öncesi ve Sonrası 2 gerekliliğinde bağıntıları ile sibernetik ve spekülatif mantık uzantısında okumakta iken hakikatin olay ve olgular üzerinden ilke gereği nasıl görünüş bulduğunu anlayabilmek, bir düşünme biçimi olarak gereklidir. Demem o ki sadece bir düşünce biçimi üzerinden varoluşu anlamak, anlamaya çalışmak eksik ve yanlış yaklaşımlarda bulunmaya neden olur/ olabilir. Kısmen doğru olsa da bütününden koparılmış her yargı beliriminde yanlış görüşlerde de bulunulabilir. Hakikat merkezli düşünmekte isek bütüncül (holistik) düşünmek kaçınılmazdır. Bu durumda bütün düşünce ve mantık biçimleri arasında ilke gereği bağıntılı oluşta düşünmek de kaçınılmaz olarak edinilmesi gerekir. Hakikati tikel ve tekil belirimlere indirgemeden, tekil ve tikel belirimler üzerinden hakikate tanık olmak, yükselmeye çalışmak olması gerekendir. Bu bağlamda aynı değil, ayrı da değil oluş içinde birliği, birliğin şuuruna örtündüğümüz oluş durumlarından kurtulmak ile bulmak, bilmek ve yaşamak gerekir. Farklı oluş belirimlerinin de görünüşe gelmesinin gereği olarak olması gerektiği yönünde yerinde görmek gerekir. Böylesi düşünüldüğünde hakikate bağlı düşünmenin, ahlaka dair nasıl olunması gerektiği yönünde düşünmek anlamını da içerdiği görülür. Hakikati anlamak için ve hakkı gereği ile yaşanması gerektiğinin usunu edinmek için ise sibernetik, spekülatif ve izafi düşünmenin öncelenmesi gerekir. Hakikat, nesnelliğe aşkın kendilikte aranması gerekendir. Bu doğrultuda da hakikate dair ilkesel olan her ne ise ilkesel olanın deneyimsel olarak tanık olunacak ve talimi yapılarak terbiyesi edinilecek olduğu düşünüldüğünde, hakikate dair her düşünce ahlak ile yüzleşmeyi de kaçınılmaz kılar. 14 Hakikatin Izinde Öncesi ve Sonrası 2 Hakikat referanslı düşünüldüğünde düşünmek parçalamak, ayrıştırmak veya farklı oluş belirimleri ile çoğaltılması gereken değil, farklılıklarda çokluğu, birliği, bütünlüğü gözeterek olay ve olguları süreç, evre ve birbiri ile bağıntılı oluşta, çoklu gerçeklilikte gerçekleşmesi gerekendir. Bu, düşünmenin dahi ahlak belirimli olarak gerçekleştiğinin/ gerçekleşmesi gerektiğinin anlamını taşır. Öznellikten, amaç, erek ve sonuç bağıntısında kendiliğin üç zamanlı bilinçli oluşta ve anlam, değer bağıntısında gerçekleştirilmesinden bahsedilmekte ise dolaylı olarak ahlak biçimsel varoluştan bahsedilmiş olunur. Nesnesinin bilincine aşkın öznelliğin/ kendiliğin bilincini edim, eylem, ilişki belirimlerinde edinmekte isek ahlak biçimsel olarak nesnelliğe aşkın metafizik varoluştan da bahsetmekteyizdir. Anlam, değer, irade, inanç vb. belirimler ve her alanın ilkesi gereği ereksel oluşta yaşanmakta ise tavırsal oluşta biçimlenen ahlak, tinselliğin/ öznelliğin belirimi olarak kendiliği değer yargısal olarak nitelemenin ve bu doğrultuda da tanımanın gereğidir. Tarihsel yönü ile de kendiliğe dair varoluşsal belirim olarak koşul, ihtiyaç, beklenti, ilke vb. belirimlere göre biçimlenen ve gelişen ahlak, nesilden nesile miras olarak da aktarılması gereken olarak bulunur. Kültür dahi ortak değer alanı olarak ahlak biçimsel varoluş belirimidir. Medeniyet dahi ilke gereği kurumların genele yaygın tesis edilmesi ve ereğe bağlı yeterlilik, liyakat vb. değer yargısal oluşlarda işlevsel kılınması ile düşünüldüğünde ahlak -etik- biçimsel oluşta görünüş bulur. Öznellikten bahsedilmekte ise ahlak, kaçınılmaz olarak varoluşun bütün belirimlerinde ve alanlarında değer belirimli metafizik oluşta olması gereken olarak görülür ve yaşanır. Zaten fıtrat gereği ile 15 Hakikatin Izinde Öncesi ve Sonrası 2 varoluşun ahlak biçimsel olduğuna tanık isek varoluşa dair bütün belirimler ve alanlarda ahlaki düzeyde tarihsel oluşta gelişim ve ahlak biçimsel olarak yaşamanın da kaçınılmaz olduğu görülür. *** 16 Hakikatin Izinde Öncesi ve Sonrası 2 Potansiyellerin gerçekleşme erkine bürünmesi irade olarak belirir. Düşünme bir potansiyel olma durumu ile gerçekleşme erkinde irade beliriminde olarak görünüş bulur. Düşünce, irade belirimi ile özneldir. Nesneleri aracılığıyla gerçekleşirken bilgi edinimi ile varlığa açılan kapı, bilince kattıkları ile varoluşa yaratım gücü belirimi ile biçim vermenin eli gibidir. Her türlü okuma formasyonunda (duyu, irade, sezgi, us, vicdan, duygu vb.) bilmeye çalışmak insan oluşun kaderidir. Bilmemek (cahillik) ve acziyet, insana bir yük değil, kendini gerçekleştirmesinin fırsatı olarak rahmetin gereğinde verilmiştir. Acziyet ve bilmemek (cahil olmak) tarih olgusal olarak bakıldığında insanın hem doğadaki hem de tinde gelişiminin gereği olarak görülür. Bilmek için çaba göstermek, ayrıca ilerleme ve gelişim birçok uslamlama formasyonu ile gerçekleşir iken acziyetin ve bilmez oluşun delilleri olarak bulunur. Görülen o ki insan, bilme yönelimi ve kendini gerçekleştirmenin gereğini varoluşunun gereği olarak bulmuştur. Öznellikte/ tinsellikte her potansiyel gerçekleşme erkini gerçekleşme eğilimi olarak bulduğunda irade kaçınılmaz olarak vücud bulur. Böylece her gerçekleşmede ilk öznel belirim olarak iradeye tanık olunur. İrade ise Eflatun'un idealar dediği iyi, doğru, güzel temel ilkeler ile varoluşun gereği olarak biçim kazanır. İlk varoluş evresinde irade öznelde kendi için güzel, kendi için iyi, kendi için doğru olan ile tekbenci olmayı, varoluşun ilk belirimi olarak sağlar. Kendi için güzel, doğru, iyi olmak nesneleri üzerinden hem varoluşsal olarak bilinçlenmek hem de kendiliği -ilkesel olsa da- ilkel belirimde görünüşe taşımanın ilk evresidir. Düşünmek ve bilmek, irade etmek ve varolmak öznelliğin farklı varoluş formları olarak görülseler de temelde aynı noktadan başlamak ile beraber girift biçimde öznellikte yerlerini alırlar. Bu 17 Hakikatin Izinde Öncesi ve Sonrası 2 durumda düşünce ve iradenin iki ayrı varoluş durumu olduğundan değil, ilk evreden itibaren öznesinin varoluş çabasının birbirine girift kuvveleri olarak belirdiğini söylemek gerekir. Bilmek duyular, sezgi, duygu, düşünce formasyonlarında organize bir yapının işlevsel oluşunun sonucunda gerçekleşir iken iradenin dışında gerçekleşmez. Bebeklikten itibaren geldiği, içine doğduğu dünyayı okumaya çalışan insan, okudukça içinde doğduğu bir dünyada kendini bulur. İrade ise kendi için güzel, doğru ve iyi olan ne ise tekbenci oluş karakterinde biçimlenir iken hem düşünsel gelişimin okumanın olmazsa olmazıdır hem de öznesinin ahlak belirimli olarak görünüş bulmasının olmazsa olmazıdır. İnsan öznesinden bahsetmekte isek irade belirimi ile varoluşu bütün kuvveleri ile gerçekleştirmeye çalışan ve yaratılışı gereği ahlak sahibi olandan bahsetmekteyizdir. Bilgi ile her ne kadar nesnelerini bilmiş olan olsa da irade ve amaç varlığı olması ile bilgiyi hem varlık görüşünde değer yargısında bulmuş olmakla hem kullanım nesnesi kılmakla hem de ilkesi gereği idealize etmek ile değer biçimsel olarak öznel kılar. Bilgiye değer biçimsel oluşu ile de inanan olarak inanç dünyası edinmiş olur. Böylece insan, nesnelliğe aşkın değer biçimsel dünyasında varoluşunu metafizik oluşunda bulur. Ahlak da fıtri olarak bulduğu olsada değer yargısal tutum ve davranışları sonucunda görünüşe taşıdığı ve öteki ile varoluşunu olanaklı kılmanın gereği olarak ilkesel düzlemde geliştirmek zorunda olarak bulduğu olur. Us ile nesnel olgusal olanı kesinliğinde bilme gayreti, ilişkileri de düzene koyma çabası, varoluşun farklı iki düzeyi olarak biçim kazansa da ussal oluşun iki farklı belirimi olarak biçim kazanırlar. Us ile nesnel olgusal düzeyde ne olunduğu, nasıl olunduğu, ne için olunduğu, nedenler, sonuçlar ve erekte olanlar/ olması gerekenler, farklı mantık formasyonlarında düşünmek, gelişim ve ilerleme tarihsel süreçte 18 Hakikatin Izinde Öncesi ve Sonrası 2 insan olgusunu görünür kılar. Hiç kuşku yoktur ki tarih olgusal bir varlık olarak insan, miras varlığı olarak görünüş bulur. Ahlak da usun ilkeler ile değer yargısal işlevsel oluşunda formasyon kazandığı vicdan beliriminde öznel edimsel oluşun kritik edilmesinin ilmi olarak görünüş bulur. Ahlak ilmi öznel edimsel olanın edimlerinin erek belirimli olarak tümden gelimci olunması ile kritik edilmesi ilmidir. Ahlak, nesnelliği fıtri oluşunda bulur. Ussal düzeyde de yapısal kılınışı ile edimin, ilişkilerin düzenlenmesi gerektiğinin ilmi olarak görünüş bulur. Edimi, hareketin ne için olduğunu belirli kılar iken çoklukta ortak varoluş gerçeğinde ilişkilerin de nasıl olması gerektiğinin usunu taşır. Sonuçlara bağlı olarak da eylemin, edimin ne için olunduğunu belirli kılar iken nasıl olması gerektiğinin usunu taşır. Değer nesneleri de kullanım amaçlarına, üzerlerinden gerçekleşen tutum ve davranışlara ve kendilik alanına katılmadaki iradeye bağlı olarak öznelde ne için oldukları belirli kılınır iken ahlakın görünüş bulmasına nedendir. Ahlak bu bağlamda değerlerin, öznelde değer nesnesi kılınmasının gereği olan öznellik durumudur. Bu doğrultuda nesneleri üzerinden varoluşun değer olarak bulunmasının da gereğidir. Ahlak, değer nesneleri edinmek ile eylem ve edimlerin değer niteliği kazanması nedeni ile değer ilmi olarak da görülmesi gerekendir. Sadece seçimlere, özgür iradeye, ilişkilerin düzenlenmesine indirgenmeyecek kadar geniş bir anlam yelpazesine sahiptir. Fıtrat, yaratılış ve yaratım evresinden itibaren evreler ile süreç belirimi olarak görünüş bulur. Süreçte ilişkilerde gelişim bulur iken varoluşun değer olarak nitelik kazanmasının en büyük nedenidir. Nesnel olgusal düzlemde birşeyin şey olmasının ne ve nasıl belirimlerini bilebiliriz. Bilinen şeyin ne için olduğu ise değer nitelemesi olarak ahlak bağıntısında görünüş bulur. Her yaratım 19 Hakikatin Izinde Öncesi ve Sonrası 2 durumunun erekte kendileştirme çabası olduğu düşünüldüğünde yaratım nesnelerinin ahlak belirimli olarak görünüş bulması kaçınılmazdır. Değer bağlamında da ne için oldukları, ahlaki bir sorgulama olarak yaratımın arkasındaki iradenin, anlam ve değer içeriğinin sorgulanmasıdır. Yaratmak ve yarattığı ile varolmak her ne kadar ussal olarak salt nesnel belirimlere sahip görünüyor olsa da eylemin, edimin anlam ve değer nitelemesinde görünüş bulması nedeni ile ahlakidir ahlak belirimlidir. Bu nedenledir ki yaratım öncesi ve sonrası karakter belirimleri yeni anlam ve değer belirimlerine ilişkilerde hamil olduğunda varoluş süreçte ahlaki değişimlere gebedir. Her ahlaki değişim karakter ve kişilik belirimleri olarak görünüş bulur iken ahlak, varoluşsal gaye olmaktan daha çok varoluşun gereğidir. Çoklukta ortak gerçeklik olarak varoluş, idealde olması beklenen ilkesel erdem ahlakını ilişkilerde gerekli kılsada ahlak, varoluşun tinsel belirimi olarak zorunlu olarak hep olandır/ olması gerekendir. Öznesinde bilgi ve değer bağıntısından bahsetmekte isek ahlakın bireysel düzeyde varoluşun belirli kılındığı öznel durumu olarak görebiliriz. Çokluk içinde ilişkilerde ortak gerçeklikte varoluşun mümkün olduğuna da tanık isek ahlakı evrensel varoluş belirimi olarak yasa olması gereği ile görmüş oluruz. * Şimdi ve burada oluşa süreksizlik hâkimdir. Geçmiş ve gelecekten öte şimdi ve burada olmak anlam ve değerinde olacak ise ahlak ile mümkündür. Şimdi ve burada olmanın her anında bir ahlak beliriminde olarak varoluş bulunur, anlam ve değer kazanır. Ahlak konusu hiç şüphe yoktur ki temel irade ideaları (iyi, doğru, güzel) bağlamında değer yargısal olarak hem yaratım ile hem de 20 Hakikatin Izinde Öncesi ve Sonrası 2 ilişkilerde tutum ve davranış belirimleri ile ilgilidir. Kötü ahlak söz konusu olduğunda tümellerin nesnelliğe indirgendiği ve hakikatinden uzaklaşıldığı düzeyde bütünden koparıcı, ayrıştırıcı olduğu görülür. Bitimli -nesnel zamansal- oluşa öznelliğin indirgendiği bir durumda bulunulur. Güzel ahlak söz konusu olduğunda ise tümelde buluşulan, ilişkilerde yapıcı olunduğu görülmelidir. Bitimsiz -öznel- zamansal oluşta kendiliğin nesnelliğe aşkın ilkelerde yaşandığına tanık olunmalıdır. Ahlak, nesneler ile ilişkide görünüş bulur ama zaman ile ilgili kılındığında, bitimli (süre, değişim, süreksiz oluş belirimli zamana dair) ile bitimsiz ( tümellere, evrensellere, öz kendiliğe bağlı zamansız oluşa dair) olan arasında varoluş belirimi olarak yaşanan olarak bulunması gerekendir. Zamana inmek, kendiliğin zamansal oluşu içinde üç zamanlı sibernetik bilinç işlevselliğinde ahlak belirimli olarak inmek anlamını taşır. Üç zamanlı oluş, öznesinin üç zamanlı olarak değer yargısal varoluşu ayrıca tutum ve davranışlarda bulunması ile ilgili görüldüğünde ahlak, kaçınılmaz olarak öznelliğin/ tinselliğin ontolojisi gereği oluşunda bulunur. Nesnel zaman, değişim, süreksizlik ile ilgilidir. Değişimlerin ölçüsü zamanı, ussal belirim/ belirlenim ile görünür kılar. İdealar öznel tümel belirim olduğundan eyleme dair gerçekleştiklerinde zamanda görünüş bulurlar. Özde zamansız olmaları öznelliğin ontolojisi düzeyinde ahlakın özsel ve zamansız olduğu anlamını taşır. Bu durumda nesnelliğe aşkın olarak ahlak hem metafiziğin konusudur hem de kendiliğin bitimsiz zamansız oluşuyla ilgili olarak tanrısal yönü ile teolojinin konusudur. Üç zamanlı özne olarak geçmişin deneyimleri ahlakı miras kılar iken ahlak, tarih olgusal olarak tarihin konusudur. Gelecek belirimli olarak da kaygı, beklenti, olması gerekenler, menfaatler vb. referans alınarak düşünüldüğünde de ahlak, çoklu 21 Hakikatin Izinde Öncesi ve Sonrası 2 ilişkilerde varoluşun gereği olarak erekbilimin konusudur. Toplum yapısı ele alındığında sosyolojinin konusu olmaktadır. Şimdi ve burada olarak bakıldığında da ahlak nesneleri üzerinden öznenin seçimleri/ iradesi doğrultusunda izafi düzeyde çoklu gerçeklilik içinde aldığı karar üzerinde yaşanan olumlu ussal veya olumsuz ussal düzeyde yaşanan ilkesel durumdur. * Öznelliğin ilkesel olmasının ontolojisi gereği ve yaratımda ayrı değil, aynı da değil oluşun korunması gereği ahlak, farklılıklara rağmen evrensel belirimli olarak görünüş bulur. Bu durumda ahlak özsel olduğu kadarı ile tanrısaldır. Ahlak belirimli olarak Tanrı'ya, öznel ilişkilerde bulunan mevcudat üzerinden ilkesel ve ortak/ evrensel karakter belirimlerinde tanık olmak mümkündür. Farklılıklarda özden hareket ile birliğe böylesi tanık olunduğunda Tanrı'nın aynı değil, ayrıda değil oluşta ahlak belirimli olarak görünüş bulduğuna tanık olunur/ olunabilir. Varlıklar arasında da özsel olan organik birlik ve farklı oluşların korunarak görünüş bulunduğu düşünüldüğünde aynı değil, ayrı da değil oluşun ahlak düzeyinde de korunduğu görülür. İlkede benzer ama koşul, ihtiyaç, beklenti veya erdem belirimleri ve karşı karşıya kalınan durumlarda ahlakta çeşitlilik, farklı oluşlar korunarak görünüş bulur. Çok boyutlu katmanlı, girift ve çok yönlü izafi gerçeklik içinde bulunulmakta ise ahlakın da tekdüze olması beklenemez. Varoluşun gereği olarak tekdüze olmayan ahlak çeşitliliği içinde ahlakı görünür kılan ilkesel/ evrensel normlara bakıldığında, bu normların durumlar karşında nasıl ahlaki formasyonlarda görünüş bulduğuna tanık olunur. Normları belirli kılan ise değer yargısal oluşları ile irade ideaları anlamında ilkelerdir. İyi, doğru veya güzel olan her ne ise ortak bir durum karşısında kişiden kişiye değişir iken tekbenci yönelimlerde 22 Hakikatin Izinde Öncesi ve Sonrası 2 ahlak ortak ahlak olarak görünür. Fedakârlığa dayalı erdemlerde de ortak ahlak belirimlerine tanık olunur. Bu durumda varoluşa dikkat edildiğinde ahlak olumlu (güzel ahlak) veya olumsuz (kötü ahlak) ussal belirimlerinin değer yargısal belirlenimleri ile en temelde çoklukta ortak varoluşun zorunlu olan öznel durumudur. Çoklukta ortak varoluşun sürekli ve ilişkilerin sürdürebilir kılınmasının da erekbilimsel olarak gereğidir. * Ahlak erekbilimsel olarak ele alındığında, eylemlerin, edimlerin kritik edildiği bilim olur. Bu hikmetsel görü ile yakından ilgili bir durumdur. Hikmetsel görüde tümeller ile tikel ve tekil belirimler değer yargısal olarak anlaşılmaya çalışılır ve görülürler. Karl Popper'in bilime, bilim olması gereği ile yaklaşımı da bu çizgidedir. Tikelden tümel olana doğru yürümek değil de tümel belirimler ile tikel olanın yerinde ve gerekliliğinde oluşunun görülmesi ile varlığa dair görüş edinilmesi gereklidir. Zaten tikel belirimlerden tümele dair her çıkarım, sonuçta tümel belirlenimlerde bulunmak ile görüş sahibi olunduğunu kanıtlar. Böyle olmak ile beraber tikel belirimlerden hareket ile tümele dair çıkarımlarda doğru yargısal olunduğu ve bütüncül olarak doğru görü sahibi olunduğuna dair bir şey söylenemez. Tikel belirimlerden hareket ile tümel çıkarımlarda sonuçta bütüne dair kesinliği vermezler. Yargılarında yanlış olma olasılığı da yüksektir. Bütüncül olmadan, ufuk çizgisi/ noktası bulunmadan, tümellerden yoksun olarak olan biteni yerinde ve gerekliliğinde hikmetsel görüde görmek olanaklı değildir. Tekil ve tikel belirimlerden hareket edenler ortak, evrensel tümel belirimlere varmadığı veya bütüncül düşünce biçiminde kuramsal modeller geliştirmediği sürece hikmetsel görüden yoksundurlar. Hikmet, bir nevi bütünün içinde tekil veya tikel 23 Hakikatin Izinde Öncesi ve Sonrası 2 belirimleri anlam ve değerinde, yerinde ve gerekliliğinde görmenin değer ilmidir. Bilim yapılacak ise Karl Popper'a uğramak yerinde olur ama bilimde şüphecilik ve yanlışlama ilkesine açık oluşun teorik ve zihinsel düzeyde karşılığı olsa da varlıkta karşılığı olması beklenemez. Pratikte uygulanıyor olmaları gerçek yönleri ile daha doğru görmemiz gereken bir dünya için gereklidir. Bilimsel düzeyde ahlak, tikel irade belirimleri üzeri seçimlere, özgür iradeye ve ilişkilerde düzen arayışına bağlı olarak elbetteki okunmalıdır. Böyle olsa da ahlaka dair tümel yaklaşımlı olarak ontolojik, fıtri, alışkanlıklar, irade, ilke, bilgi, değer, ihtiyaç, koşul, beklenti, id, terbiye, olay ve olgulara yaklaşım, tutum, davranış, karakter, kimlik, süreç, evre, tarih olgusal, miras, gelişim vb. içerik bağıntısında ahlak, bütüncül yaklaşımda okunmalıdır. Böyle okunmadığında ahlak, tikel belirimlere indirgenmiş, değişken oluşa sıkıştırılmış ve ilişkilerde düzenin, yönetebilir oluşun belirleyicisi olan öznel ilke anlamında dar açıdan okunmuş olur. Öznellik, varoluş ve ahlak bağıntısından bahsetmekte isek öznel düzeyde değişken görülen ama temelde ortak ilkeler üzeri biçim kazanan öznel düzeyde nesnelliğe, kesinliğe haiz bir durumdan bahsetmekteyizdir. Fıtri düzeyde karakter belirimleri, alışkanlıklara bağlı gelişen kişilikler, bireyde vicdan, toplumda olması gerekenler, varoluşta süreklilik ve ilişkilerin sürdürülebilirliği vb. birçok ortak yönlü açılardan bakıldığında ahlakın değişmez essasları olduğu görülür/ görülecektir. Bu durumda ahlak, tutum ve davranışların kestirilmez olmasından daha çok ne olduğu, nasıl olduğu, ne için olması gerektiğine dair kestirilebilir olanın ilmidir. Varoluşun anlam ve değerine dair ayrıca tikel belirimli eylem ve edimlere dair yerinde ve gerekliliğinde değer yargısal olarak ne için olduklarını görecek isek ahlak'ı bilimsel nitelikte ele almak yerinde 24 Hakikatin Izinde Öncesi ve Sonrası 2 olacaktır. Öznel tümellerin değer belirimli olarak tutum ve davranışlarda görülmesi, karakterde biçim alması ve kimlik formasyonunda içerilmiş olarak kendiliğin görünüşe gelmesinin gerekleri olması açılarından bakıldığında ahlak, bütünlüklü olarak varoluşu hareket zemininden referans ile okumanın bilimi olarak görünüş bulur. Bir ilmi disiplinin sadece ne sorusu veya nasıl sorusu kalıbı çerçevesinde şekillenen soru formasyonları bilim olması için yeterli değildir. Her ilmi disiplin ilkesi gereği tümel bakışımda olmak zorunda olduğu gibi ilkesi ve sonuç verileri gereği ne için olunduğunu da varoluşsal açıdan anlamlı kılmalıdır/ kılabilmelidir. Bu bağlamda ahlakın ne, nasıl ve ne için olduğunu anlamlı kılmak öznelliğe dair olana bilimsel yaklaşımda olarak önemlidir. Çokluk içindeki ortak varoluşta varoluşun farklılıklarda ve ortak değer belirimlerinde sürekli ve sürdürülebilir olması için ahlak şarttır. Toplumsal düzeyde tarih olgusal olarak hem varoluşa dair pragmatik (uygulamacı, faydacı) sebeplerden dolayı hem de miras oluşu ile gereklilik olduğu zaten görülmektedir. Kaynağı olarak Tanrı ve yaratımda kendileştirme ilkesini görmek yerinde olur. Varoluşuna neden dayanak olarak ise yalnız olmaktan kurtulmak, ortak varoluşta öteki ile karakter ve kimlik beliriminde tinde kendiliğin yeniden yaratılmasını gösterebiliriz. İnsan için ise acziyet sebebiyle toplumda ortak varoluşun gerekli olması, geleceğe kaygı/ kaygılanmak ile bakılması ve insanın insan ile ikinci yaratılışını ilişkilerinde ve gerçekleştirdiklerinde karakter ve kimlik ediniminde bulması sebebiyle ahlak, olmazsa olmazlardandır. Varoluşsal gereklilik olarak ahlak şahıs olmanın, gerçekleştirdiklerinin öznesi olmanın ereksel belirimlerine göre kaçınılmaz olarak edinilendir. 25 Hakikatin Izinde Öncesi ve Sonrası 2 Dinde semavi kitaplar ve nebiler ile ereğe bağlı nasıl olması gerektiğine dair gerektiği kadarı ile açık ifadelerde bulunulmuştur. Değişen zamanlarda konjektür belirimlerine göre yeterli olması gerektiği kadarı ile tesis edilmesi de insanın yetişkin olabilmesi gereği ile yaratıcı yönüne bırakılmıştır. Dinde ahlaka dair her şey söylenmiş olsaydı insanın tanrısal olan yönü ile Tanrı'ya katılımcı yetişkin olarak değişen koşullar, ihtiyaçlar, beklentiler vb. karşısında kendiliğini gerçekleştirmesi beklenemezdi. Ahlak insani açıdan bakıldığında ereğe/ amaçsal oluşa bağlı varoluş için belirli kılınmış ussal gerekliliktir. Usun idea temelli değer yargısal olarak işlevsel oluş biçimi olan vicdan zemininde olması gerekenin eylemde, uygulamada tesis edilmesine yönelik olarak idealinde gerçekleştirilmesi gereken olarak bulunur. Çoklukta varoluşun mümkün olması nedeni ile ilişkilerin sürdürebilirliği, ilkeye bağlı yönetilebilir kılınması ve çoklukta varoluşun sürekliliği için ihtiyaç duyulandır. Ahlak, tarihsel olarak varoluşa dair pragmatik sebeplerden dolayı da edinilir iken toplumsal düzeyde kolektif bilinç durumu olarak miras bırakılandır. Kültür de öncelenmesi gereken değerler, ödevler, sorumluluklar düzeyinde biçim kazanır. Değerlerin olumlu veya olumsuz ussal düzeyde öncelenmesine, iman edilene, hayâ, kaygı, korku vb. duygular doğrultusunda biçim kazanır. Özellikle hayâ ve Allah'a iman, güzel ahlak edinmenin duyguları olarak önemlidir. İman Allah ilkesine göre tutum ve davranışlara dikkat etmenin, hayâ ise kendiliği değer olarak bulmanın, olması gerekene göre ilke gereği muhafaza etmenin gerekli duygusudur. Zaten korkuları ile varoluşunu değer olarak bulan bir varlığın ahlaki tutum ve davranışlarda bulunması kaçınılmazdır. 26 Hakikatin Izinde Öncesi ve Sonrası 2 Duyguların ilke gereği öznellikte dirimsel oluşta ahlaki olmaya etkileri ve ahlak biçimsel olmaları söz konusu olandır. Duyguların değer oluşturma katalizörü oldukları da düşünüldüğünde, duygu ve değer varlığı olan öznenin ahlak biçimsel düzeyde varoluşu kaçınılmazdır. Duygu ve amaç belirimli olarak -içselleştirilmiş öznel gerçeklik olması ile- değer edinimi söz konusu ise karakter ve kişilik belirimli ahlak biçimsel yaşamaya tanık olunur. İlahi isimlere dair her ilke anlam ve duygusunda dirimsel/ yaşamsal iken ahlaka dair olur. Bu durumda ahlak, ilkenin anlamsal oluşu gereği ussal ve duyguda karşılığının olması gereği kalbi olması doğrultusunda öznel edimsel oluşta tümellerin görünüşe gelmesinin de gereğidir. Ahlaktan bahsetmekte isek duyguda dirimsel düzeyde karşılığı olan ilkelerin varoluşsal olarak belirli oluşundan da bahsetmekteyizdir. Her bir duygu belirimi ahlak biçimsel oluşta kendiliğin deneyimlenmesidir. Ahlak, öznesinin varoluş nesnelerine tenezzülünün ve varoluş nesnelerini değer olarak öznelliğe taşımanın da gereği olarak görünüş bulur. Varoluş nesnelerinin, âlemin değer kılınışı, ahlaki tutum ve davranışlar ile belirli kılınır. Bu durumda ahlak, eşyanın ne için olduğuna dair öznele bağlı olarak belirli kılma durumudur. İnsanın varoluş nesneleri üzerinden kendini gerçekleştirir iken ereğine bağlı anlam ve değerinde ne için olduğunu da belirli kılandır. Kanaatim o ki insan tanrısal yönlerini Tanrı ereğine bağlı olarak ilahi sıfat ve isimleri hakkı gereği ile duygusunda hakiki olarak gerçekleştirmesi ile ne için olduğunu, ahlaki tekâmül seyrinde iken Tanrı ile bulur/ bulması da gerekir. Fıtrat bu bağlamda ahlaki oluş belirimleri ile ne için olununduğunun Tanrı ile bulunması gerektiğinin delilidir. Zamansal oluşta ahlaki değerlerin değiştiği bir dünyada bulunulmakta ise önemli olan ahlakın ön nedenlerine göre değil, erek nedenlerine göre edinilmesi, tesis edilmesi gerektiğinin idrakinde olunmasıdır. 27 Hakikatin Izinde Öncesi ve Sonrası 2 Ahlak, erekbilimsel ussal oluşta sebep-gerekçe belirimli olarak görünüş bulur iken ereğe, sonuçlara bağlı olarak edinilmesi ve anlamlı kılınması gerekir. Tarihsel olarak insani olan ahlaki deneyimler diğer kuşaklara nasihat, tenbih, telkin vb. düzeylerde terbiyenin (özde insanın ne için olduğuna dair olması gerekenin gerçekleşmesinin, rabbi için oluşunun) gereği olarak aktarılırken de ahlak, erekbilimsel oluşu ile toplumsal oluşta edinilir. Toplum/ toplumsal ilişkiler terbiye düzeyinde ahlaki olmayı koşullar. Önemli olan ise değişen ahlaki değerlerde -itibari olan- genelin kabullerine göre kendiliğin gerçekleştirilmesinden daha çok hak, hakikat ve sonuç belirimli değerlere göre ahlaki olmanın korunmasıdır. *** 28 Hakikatin Izinde Öncesi ve Sonrası 2 İnsan yabancı olduğu yerde yalnızdır. Yalnızlık, dış dünyadan bağımsız olarak iç dünyada insanın sadece kendi oluşu ile başbaşa kalması anlamını taşır. İç dünyada taşıdıkları ile toplumsal oluştan uzaklaşan insan için yalnızlık, bir kaçış anlamını taşısa da bu durum içinde insan yalnız değildir. Anlam ve değer dünyası oluşmamış veya anlam ve değerden yana yabancı duranlar içinde iken insan yalnızdır. Yabancılık içinde yalnızlık, tekbaşına oluşta varoluşsal kaygı içinde bulunmakta yaşanır. Yabancı ve yalnız olma durumunda yaşanan, geleceğe yönelik olarak kaygılanmak değil, kaygı içinde bulunmaktır. Geleceğe dönük kaygılanmak, varoluş nesnelerine dönük olarak hayati kaygılar taşır. Yabancısı oldukları içinde yalnız oluşta kaygı içinde olmak ise kendiliği hissetmeye nedendir. Yabancılık, yalnızlığın bireşimi olarak kaygı içinde bulunmak, varoluşsal düzeyde nesnelerine aşkın kendiliğe dönmenin gereği olan fırsat olarak da değerlendirilmelidir. Yabancı duranlar içinde olunan/ bulunan yalnızlık, kaygı içinde kendiliğe dönüşün bir gereğidir. İçinde bulunulan dünyaya da şimdi ve burada olarak en yalın hali ile tanık olmaktır. İşin ilginç yanı ise bu durumda iken insan, kendine de yabancı olur iken en yalın hali ile yalnızlığı kendi olma durumunda bulur. Kaygı ise varoluşsal olarak yalnız ve yabancı oluşu üzeri yaşadığıdır. Yabancılık, yalnızlık ve kaygı, anlam ve değer edinimleri ile yabancılık aşılırken, yalnızlık geride bırakılırken ve böylece ilişkilerde güven duygusu pekleşirken unutulur. Bu düzeyde unutmak, anlam ve değer edindikleri ile kendiliğin, yeniden bulunması ve inşa düzeyinde yaratılması için gereklidir. Anlam ve değer edindikleri içinde bulunulan dünyaya yakin olunur. Bunlar gerçekleşirken de ahlak anlam ve değer nesneleri üzerinden arkeler, üstyapı kurumları vb. 29 Hakikatin Izinde Öncesi ve Sonrası 2 edinilir iken kendiliğin ahlak biçimsel olarak inşa edilmesi sebebiyle yabancılık, yalnızlık ve duyguda bireşim durumları olan kaygı içinde oluştan kurtulmanın değil de uzaklaşmanın, unutmanın da gereği olur. Nesnelerine bağlı anlam ve değer dünyası kurulurken de ahlak biçimsel ussal oluş belirimi olan vicdan da ahlaki düzeyde bilinç dışı kılınanlar ve değer olarak üstyapı kurumları edinilmesi ile ilkesel oluşta kendiliğin kritik edildiği meleke olarak idealde kendiliğin ilişkilerde nasıl bulunması gerektiğinin olmazsa olmazı olur. Tarih olgusal olan miras ile kurulan dünya içinde nesnelerine aşkın ama nesnelerine yabancı durmadan, yalnız olmadan, kaygı içinde bulunmadan kendiliğe dönüş, vicdan ile olanaklı olur. Vicdan, ahlak biçimsel olarak kendiliğin idealde nasıl olması gerektiğinin ussal yargı alanıdır. Vicdan ile insan, rahmete bir adım daha atmış olarak kendiliğini ideale göre nasıl ve ne için inşa etmesi gerektiğinin yolunu edinmiş olur. Başlangıçta ahlak, ilişkilerde olması gereken olarak içinde bulunana karşı yaşanan yabancılık, yalnızlık, kaygıyı aşmanın bir gereği iken vicdan edinimi ile beraber yeniden kendiliğe dönüşün bir gereği olarak bulunur. Vicdan usun ahlak biçimsel oluşu düzeyinde sonradan ediniliyor olarak görülse de evrensel düzeyde anlam ve değer edinimine özsel yatkınlığın olması ile edinilir. Rahmet düzeyinde evrensel oluş belirimleri ile değer edinimini, ahlak biçimsel olarak edinmeye özsel yatkınlık yok ise kişilerin güzel ahlak düzeyinde ahlaklı olması beklenemez. Böyle olsa da ilkenin duygusunun öznelde -özsel olması sebebiyle- oluşturulması ile değer kılınması söz konusu olur ise vicdanın sonradan edinilmesi, herkes için olanaklıdır. Tekbenci oluşa, nesnelerine aşkın ahlak biçimsel olarak varoluş vicdan ile mümkündür. 30 Hakikatin Izinde Öncesi ve Sonrası 2 Yabancılık, yalnızlık, kaygı içinde anlam ve değer edinimleri ile olumlu veya olumsuz ussal düzeyde ahlak biçimsel olarak varoluşunu bulan için ahlak, ilişkilerde varoluşun gereği olması sebebiyle terbiye ile idealinde edinilmesi gereken olarak bulunur. Ahlak öznel oluşun varoluş sürecinde kendiliğin, ahlak biçimsel olarak yaşanması/ gerçekleştirilmesi, görünüşe ve geleceğe taşınmasının gereği olarak bulunur. Değişen/ değiştirilen dünyalarda ve her yeni olma durumunda yabancılık, yalnızlık ve kaygı sürekli olarak bulunmakta ise ahlak, bu durumları aşmanın gereği olarak yeniden üretilir. Önemli olan ise ahlakın, ilke gereği ereksel düzeyde hem evrensel normlar hem de sonuç belirimli deneyimlere göre olması gerekenler düzeyinde hak, had ve hakkaniyet belirimli olarak edinilmesi ve tesis edilmesidir. Bu bağlamda ahlak, zamansız oluşunu korumuş olarak her devirde ihtiyaç duyulandır. Hadler, kendiliğin ve ötekinin değer olarak görülmesinin gereğidir. Haklar, ortak gerçeklikten alınan varoluşsal değer, paydadır. Hakkaniyet ilkesi de duygusunda ötekini önceler iken eşitlikçi tutum ve davranış belirimli olarak yaklaşımda bulunmanın gereğidir. Ötekine eşitlikçi düzeyde ahlaki olmak, hakkaniyet ilkesinin gözetilmesi ile olanaklıdır. Elbetteki hak edişlere bağlı olarak eşitlik, ahlaki ve hukuki düzeyde- gözetilemez ama hak kılınmış olan tümel belirimlere bağlı olarak öteki ile ilişkilerde eşitlik, ahlak biçimsel olmasıyla hakkaniyet ilkesinde değer belirimli olması gereği öznel düzeyde tesis edilebilir. Vicdan bu bağlamda hakkaniyet ilkesinin tesis etmenin ussal melekesidir. Toplumsal düzeyde de hukuk, çatı belirimli olarak herkes için hukuk olması ile hakkaniyet ilkesine göre biçim kazanır. 31 Hakikatin Izinde Öncesi ve Sonrası 2 Hakkaniyet ilkesine göre ahlaki ve hukuki olanın gözetilmesi ile eşitlikçi yaklaşım kazanım olarak edinilebilir. Burada dikkat edilmesi gereken hak edişlere bağlı olarak eşitliğin gözetilmesi değil, varoluşsal düzeyde hak kılınmışlara bağlı olarak ahlaki ve hukuki düzeyde eşitliğin ahlak biçimsel düzeyde gözetiliyor olmasıdır. Hak edişler ise kendiliğin gerçekleştirilmesinin içerik ve biçimlerine bağlı değer belirimli sonuçlar olarak ceza yaptırımı veya mükâfat edinimi gereği ile adaletin tesis edilmesi adına gözetilmesi gerekenlerdir. Bu dahi ahlaki olmanın bir gereği olarak sonuçta olması gerekendir. Hakkaniyet ilkesinin gözetilmesi ile ötekini, kendimiz ve diğerleri ile eşit görmemiz ahlak biçimsel olarak mümkün olabilir. Yabancı ve yalnız olmayı aşmak için olsa dahi ilişkilerde hakkaniyet ilkesine ihtiyaç vardır. Hakkaniyet ilkesi ile vicdani olarak diğerinin/ ötekinin halini anlama, duygudaş olabilme (empati yapabilme), duyarlılığının kazanılabilmesi olanağı da edinilir. Söz konusu ahlak biçimsel olarak yaşamak ise hak-batıl, kötü-iyi, zalim-mazlum vb. diyalektik belirimlere değer yargısal olarak her devirde tanık oluruz/ olabiliriz. Bunun içindir ki beraberce yaşamayı öğrenebilmek için dahi olsa hak, had ve hakkaniyet ilkelerine ihtiyaç duyulur. * Kendilik, edim ve üretimlere bağlı olarak yeniden kurulan her dünyada anlam ve değer edinimlerine göre ahlak biçimsel olarak bulunur ve yaşanır. Emek de varoluş nesnelerini değer kılar iken değer belirimleri ile ahlak beliriminde varoluşun gerçekleşmesini koşullar. Bu olurken de ahlak eyleme ve edime bağlı değer yargısal nitelenenler üzerinden ilke gereği olması gerekene göre kendilik bilinci edinmenin de gereğidir. 32 Hakikatin Izinde Öncesi ve Sonrası 2 Varoluşun ne için olduğuna dair varoluş krizi yaşanmakta ise ahlak, Tanrı varlığı hakikat kabul edildiğinde, Tanrı varlığına yani öz kendiliğe ermenin gereği olarak bulunur. İnsan Tanrı ile kendiliğini bulacak, değerinde hakkı gereği ile yaşayacak ise ahlak sonuçta kendiliği, varoluşu anlamlı kılmanın gereği olarak olması gerekendir. (Not Tasavvufun ana çizgiside bu yönde ereğe, sonuçlara bağlı olarak fütüvvet gereği ile ahlak biçimsel oluş korunarak biçimlenmiştir.) Tinde ve doğada ilişkilerde, edim ve üretimlerde varoluşun sürekli ve sürdürebilir olmasından bahsetmekte isek ahlak biçimsel olarak kendiliğin hep yeniden üretilmesi kaçınılmazdır. Bu bağlamda ahlak, tarih olgusal düzeyde miras olmayı gereklilik olarak bulur. Tarih olgusal olarak da iyileştirme ilkesinden bakıldığında ahlak, insanlığın varoluş yürüyüşünde rahmetin ilkesi olarak görülmektedir. Zaten rahmeti kendime farz kıldım Kur'an ayeti ile bakıldığında rahmet, mutlak düzeyde ahlak edinilmiş olandır. Varoluşun gereğidir. İyi, doğru, güzel, adalet, merhamet, cömertlik vb. erdemler ile görünüş bulandır. Bu ilkelerin görünüş bulması için ise karşıtları üzerinden gelişime açık olarak diyalektik oluş kaçınılmaz olarak ahlakın belirimine nedendir. İlkesel düzeyde erekbilimsel olarak bakıldığında ise ahlak, sibernetik yani ereğin nedenleri belirli kıldığı gerçeklikte düşünme yapısallığı kazanmaya nedendir. Özellikle hukuk referanslı düşünüldüğünde ahlak, değer yargısal düzeyde sibernetik düşünmenin olmazsa olmazıdır. Ussal olarak nesnelliğe aşkın değer yargısal olması sebebiyle ahlak, metafizik düzeyde varoluşu biçimsel kılar. Metafizik oluşu ile ahlakı, tümel belirimli olarak varoluşu anlamlı kılmanın ayrıca insanı insan olma özelliğinde iyi, doğru, güzel, adil, merhametli, kötü, vb. nitelemeler ile erek belirimli olarak sınıflandırmanın, anlamlı ve değer yargısal belirlenimde görünüşe taşımanın düşünsel formu olarak da 33 Hakikatin Izinde Öncesi ve Sonrası 2 kabul etmek gerekir. Düşünsel form olarak ahlak, nesnelliğe aşkın yaşamsal oluşta varoluşu, değer belirimli varlık görüşü ile görebilmenin, anlamlı ve değerli kılmanın gereğidir. Usun ilkeler ile işlevsel olduğu vicdan formasyonundan ve ilkeye bağlı değer yargısal gerçekleşen her görüş durumundan bakıldığında, nesnel olgusal olan ile yaşamın anlamlı kılındığı değil de öznel edimsel ve değer yargısal olan ile yaşamın anlamlı kılındığı bir dünyada yaşadığımız görülecektir. Hukuk dahi insanın nefsi emmaresi sebebiyle güvenilmez ve zalim olması yönü nedeni ile yaşamsal olarak gerekli olur. Hukukun tarih olgusal olarak görünüş bulmasının en önemli nedeni de insanın nefsi emmaresi sebebiyle güvenilmez ve zalim olmasında bulunur. Hukuk ahlakın hükme bağlandığı ve ceza yaptırımları ile toplum genelinde terbiyenin gerekli kılındığı normları ile ahlakın bilimsel düzeyde toplum geneline ortak bilinç belirimi olarak yaygın kılınmasının da gereğidir. Hukuk, öngörülebilir bir geleceğin kapısını aralar iken geleceğe dair kaygıların/ kaygılanmanın aşılmasına da olanak verir. İnsanlar, birbirine değer dünyaları ile yabancı ve ayrı dursalarda hukuk ile ahlaki bir çatı kurulması doğrultusunda beraber yaşamayı öğrenebilir. Hakların tesisi ile toplumsal düzeyde yabancı ve yalnız bırakılmaya/ terkedilmeye karşı da hukuka her daim ihtiyaç vardır. *** 34 Hakikatin Izinde Öncesi ve Sonrası 2 İlim, talim, terbiye ve deneyimlere bağlı olarak âlim olmak ne kadar varoluş süreç belirimleri olarak görülmekte ise Halık, halk, hulk, ahlak, mahlûk da birbiri ile bağıntılı varoluş belirimleridir. Bu ortak kökenli kavram belirimleri ile varoluşa, biçim ve içerik bağlamında ontolojik düzeyde süreçte görünüşe gelinmesi üzeri tanık olunur. Bu süreçten bakıldığında ahlak, ontolojik zeminde tinsel/ öznel düzeyde görünüş bulmanın varoluş biçimi olarak görülür/ görülmesi de gerekir. Yaratım belirimi olarak ahlak varoluş bulmanın, aynı değil ve ayrıda değil oluşta, bir ve farklı olmakta görünüşe gelme biçimi olarak değerlendirilmelidir. Biçim ve içerik belirimlerinde halketmek ayrıca karakter ve kimlik edinme belirimlerinde varoluş, ahlak belirimli olarak görünüş bulmak/ görünüşe gelme anlamını taşır. Ahlak biçimsel olarak ilkeler özneldir. Öznel oldukları içindir ki usta anlam, vicdan da değer, kalpte duygu, eylemde gerçekleşebilme, kültürde ilişkilerde belirleyici, medeniyette de kurumsal düzeyde tesis edilebilir. Bu durumda ahlak, ilkenin talimi ile deneyimsel olarak bilgisi edinilen ve terbiye olarak yaşamda gerçekleştirilmesi ile görünüş bulandır. Ahlak, yaratıcı ile derinden bağıntılı olduğu içindir ki yaratılış gereği varoluşun olmazsa olmazı ve evrensel/ tanrısal belirim olarak bulunur. Yaratıcı şahıstan, şahıs olmaktan ve erek/ amaç belirimli değer yargısal olarak varoluştan bahsetmekte isek ahlak, kaçınılmaz varoluşsal durum olarak bulunur. Farklı oluş belirimleri ile yaratılmış olanın da görünüş bulmasının gereğidir. Bu durumda da fenomolojinin konusudur. Karşı karşıya kalınan olay ve olgu durumları doğrultusunda da gelişime açık karakter, kişilik, kimlik belirimli olarak tipolojinin konusu olmayı hak eder. 35 Hakikatin Izinde Öncesi ve Sonrası 2 İlişkilerde deneyimler, ahlakın idealinde nasıl olması gerektiğinin derslerini taşır. Böyle olmak ile beraber ahlak kendiliğe dair özsel olduğu içindir ki öznesi olanın konjektüre bağlı olarak farklı biçimlerde gösterdiği olarak görülür. Nefsi emmare (id-in öznelde dirimsel olduğu durum) söz konusu olduğunda da haz, arzu, menfaat, ihtiyaçlar, beklentiler, kaygı, varoluşa dair korkular, tekbenci olunduğu içindir ki güvenilmez olmak vb. referanslı düşünüldüğünde ahlak, terbiye olması gereken insanın yaşamsal olarak ihtiyaç duyduğu değer yargısal, ussal tutumudur. Tevhitsel açıdan bakıldığında Tanrı ve insan aynılığı değil de birliği söz konusu olduğu içindir ki her türlü üretim alanında ahlak, yaşamsal olarak olması gerekendir. Her türlü alanda yaşamın, varoluşun ilkesel gereği olarak edim, eylem ve ilişkileri ortak bilinç ve uzlaşı zemini olması ile nasıl yaşanması gerektiğine dair belirli kılar. Vicdan ve ilke gereği yaşam nesneleri ve alanlarının ne için yaşanması gerektiğinin de sonuç belirimlerini taşır. Hukuk ve ilahi hukukun tesis edilmesi anlamında kısas/ karmadan bakıldığında da ahlak, nesnelerini ne için yaşadığına olay ve olguları tutum ve davranış biçimsel olarak nasıl karşıladığına bağlı olarak öznesinin, varoluşu nasıl anlamlı ve değerli kıldığını belirli kılar. Ne için yaşandığına bağlı olarak da ahlak hem kısas/ karmada hem de hukuk ve toplumsal yaşamda karşı bir tutum olarak hak ve had belirimine göre muamele hakkını meşru kılmış olarak varoluşu belirli kılan ortak değerler alanıdır. Bu anlam doğrultusunda düşünülür ise ahlak için sadece bireyseldir demek naiflik olur. Çoklukta varoluş ortak değer belirimleri ile mümkün olduğunda, özellikle toplumsal yaşam söz konusu ise ahlak her ne kadar ferdi olsa da toplumsal ilişkilerde ortak değer ayrıca hak ve had belirimleri ile belirli kılınandır. 36 Hakikatin Izinde Öncesi ve Sonrası 2 Ortak değer belirimli olarak ahlak, toplumsal bilincin belirimi ve belirleyicisi olması ile de varoluşu kültür ve medeniyet çizgisinde anlamlı bulma, anlamlı kılma çabası olarak da görülür/ görülebilir. Heidegger varlık nedir sorusuna karşılık varlığın anlamı var mıdır sorusunu sorar. Varlık oluşa değil de varlığın mahiyetine, varoluş durumuna dikkat çeker. Varlık niteliği olan her ne ise sonuç belirimli olarak bütünde bir karşılığının olması ve amaca/ ereğe bağlı olarak görülmesi, insan gözünde onu anlamlı kılar. Değer belirimli olarak insan yaşamında yerini alması ile de mevcudat değer yargısal olarak insan yaşamı ile anlam kazanır. Yaratımda ise içerik ve biçimin aynı değil de birliği ayrıca mevcudun tanrısal yönü ile yaratımda kendileştirme çabası olarak anlam kazanması, anlam ve değer niteliğinde mahiyetinin olduğunun belirimidir. Tanrı ve insan var ise mevcudat anlamında varlığın elbetteki bir anlamı vardır. Anlamı olmasa da anlamlı kılınır. En temelde de anlam, değer bağıntısından bakıldığında bilgi, değer belirimli olarak tinselliğin ontolojisi olarak ahlaktan bahsetmekte isek mevcudat anlamında varlığın anlamı olduğu kanaatine varılır. Ahlak, sonuçta ne için kılındığına bağlı olarak mevcudatın, kendi için kılmak veya öteki için kılmanın ahlaki olması sebebiyle değer yargısal olarak anlam bulmasına nedendir. Tanrı ne için yarattı ise insan da ne için kılmaktaysa birbirinden bağımsız olmadan mevcudatın, varoluşun anlam ve değerinde buluşulmaktadır. Halık, halk, hulk, mahlûk ve ahlak varoluş belirimlerinden bahsetmekte isek tinselliğin ontolojisi olan ahlakın, sonuçta varoluşun gerçekleşmesinin gereği olması nedeni ile varlığın anlam ve değer kazanmasının da bir nedeni olduğu görülecektir. Bundan olsa gerek ki semavi dinlerde ahlak öncelenir. Varoluş ahlak ile varlıksal olanın deneyimlenmesi olduğu içindir ki ahlaktan bağımsız olarak varlığın 37 Hakikatin Izinde Öncesi ve Sonrası 2 anlamı var mıdır sorusu cevaplanamaz. İnsanın ilişkilerinde, edim, eylem, üretimlerinde anlam ve değer kazanması dahi ahlak ile değer yargısal oluşta mümkün olmuştur. Ahlak, sonuç belirimli olarak beliren ne için olunduğunun değer yargısal olgusu olması sebebiyle varlığın mahiyeti itibarı ile varoluş belirimlerinde anlam ve değer taşıdığının cevabını taşır. Temsiller dünyası varlık görüşü (insanın içkin olduğu hakikate halife oluşu da bu bağlamda düşünülmeli) ile bakıldığında ahlak, biçim ve içeriğe haiz olan şeyin kendi olma durumudur. Kendi olma durumu, bütündeki ilişkilerde içeriğin -potansiyelin- gerçekleşme erki olan irade belirimli olarak görünüş bulması ve gerçekleştirilenlerde dışlaşması sonucunda, ahlak belirimli olmak kaçınılmazdır. Ahlak, temsiller dünyasında varolma durumu ve varolma durumunun gerçekleştirme biçimlerine göre tinselliğin ontolojisi olarak görünüş bulur. Varoluş, ahlaktan öte bir durumda görülmez. Her varoluş durumu, bir ahlak formasyonu (içerik yüklü biçimi) olarak ahlakın, gelişim evrelerinde süreç içinde katmanlı ve girift bir gerçekliliğinin olduğunun göstergesi olur. Halık, hulk, mahlûk, ahlak belirimlerine bakıldığında da buna tanık olunur. Rum suresi otuzuncu ayette öyleyse sen dosdoğru bir inançla yüzünü dine, Allah'ın fıtratına çevir ki O insanları bu (fıtrat) üzere yaratmıştır. Allah'ın yaratması değiştirilemez. İşte dosdoğru din budur. Ancak insanların çoğu bilmezler denilir. Bu ayettende anlaşılacağı gibi yaratılış Allah'ın ahlakı üzeri bir kendileştirme üretimi olarak biçim kazanmaktadır. Bu eylemde yaratım biçim, içerik, kıvam belirimli erekbilimsel bir eylem olarak ahlak düzeyinde anlam kazanmaktadır. Fıtri ahlaka, yani temsil belirimli oluşa uygun olarak yaşanması ifade edilmektedir. Yaratıma dair ahlak doğrultusunda ve erek belirimli olarak ahlakın idealinde nasıl olması gerektiği net olarak ifade 38 Hakikatin Izinde Öncesi ve Sonrası 2 edilmektedir. Ahlakın tanrısal olması ve yaratım ile ilgili olması da net olarak bu ayetten anlaşılabilir. Temsiller dünyasından bakıldığında varlığın anlamı var mı sorusu sofist yaklaşımlı bir soru olma niteliği taşır. Mevcudat anlamı içeriğinde varlığın, elbette ki kendinde şey olarak anlamı vardır. Bu soruyu sormak