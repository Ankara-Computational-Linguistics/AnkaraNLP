gruplarını ilk iki sırada tamamlayan takımlar bir üst tura yükselir, üçüncü sıradaki takımlar ise UEFA Avrupa Ligi'ne gider. Çift maçlı eliminasyon sistemiyle oynanan eleme aşamasındaki maçlar sonunda, mayıs ayında oynanan tek ayaklı final maçıyla birlikte sezon tamamlanır. Şampiyon olan takım, UEFA Süper Kupası ve FIFA Kulüpler Dünya Kupası'nda mücadele etmeye hak kazanır. Şampiyonlar Ligi'nde bugüne kadar 10 farklı ülkeden 22 farklı takım şampiyon oldu, 12 takım ise birden fazla şampiyonluk yaşadı. Kazandığı 13 şampiyonlukla en çok şampiyon olan takım Real Madrid iken, İspanya takımları toplamda kazandığı 18 şampiyonlukla turnuva tarihinin en başarılı ülkesidir. Real Madrid, kupanın ilk beş sezonunda üst üste şampiyon olarak en uzun şampiyonluk serisini elde etmiştir. Organizasyonun tamamlanan son sezonu olan 2018-19 sezonunda ise şampiyonluğa Liverpool ulaşmıştır. 2 Mart 1955'te, Viyana'da gerçekleştirilen UEFA'nın birinci kongresi sonrasında Avrupa genelinde bir turnuva oluşturulması kararlaştırıldı. Başlarda bu turnuvanın millî takımlar düzeyinde olması fikri hakimken, Fransız spor gazetesi "L'Équipe" editörü Gabriel Hanot ile aynı gazetede çalışan Jacques Ferran'ın hazırladığı turnuva taslağı baz alınarak kulüpler bazında bir turnuva gerçekleştirilmesi belirlendi. Taslağa göre maçlar çarşamba günleri oynanacaktı. "L'Équipe" tarafından, ülkelerinin en popüler takımı olarak görülen 16 takımın temsilcileri, 2-3 Nisan 1955'te gerçekleştirilen toplantılara çağrıldı. Konuyla ilgili olarak FIFA ile iletişime geçen UEFA, 8 Mayıs 1955'te Londra'da gerçekleştirilen toplantıda FIFA tarafından sunulan şartların kabul edilmesinin ardından, 21 Haziran'da düzenlediği toplantıyla Avrupa Şampiyon Kulüpler Kupası adlı bir turnuvanın organize edileceğini duyurdu. Çift maçlı eliminasyon sistemiyle ve her biri farklı ülkeden olmak üzere 16 takımın katılımıyla gerçekleştirilen turnuvanın ilk sezonu olan 1955-56 sezonu, 4 Eylül günü Sporting CP ile Partizan arasında oynanan maçla başladı. Sezonu İspanya takımı Real Madrid şampiyon olarak tamamladı. Ertesi sezon, takım sayısının artmasıyla ön eleme turu düzenlenmeye başlandı. İlk beş sezonda Real Madrid şampiyonluğa ulaşan takım olurken, 1959-60 sezonu finalinde Almanya temsilcisi Eintracht Frankfurt'a karşı aldığı 7-3'lük galibiyet, günümüzde dahi en gollü final konumundadır. Real Madrid'in beş sezonluk şampiyonluk serisi de turnuva tarihinin en uzun şampiyonluk serisidir. 1960-61 ve 1961-62 sezonlarında Portekiz ekibi Benfica şampiyonluğa ulaşırken, sonraki üç sezonda İtalya temsilcileri turnuvayı kazanan takımlar oldu. 1962-63 sezonunda Milan, 1963-94 ve 1964-65 sezonlarında ise Internazionale şampiyonluğa ulaştı. Ertesi sezon Real Madrid bir kez daha şampiyon olurken, sonraki iki sezon Britanya takımlarının şampiyonluklarına sahne oldu. 1966-67 sezonunda İskoçya'nın Celtic, 1967-68 sezonunda ise İngiltere'nin Manchester United takımı turnuvayı şampiyon olarak tamamlamıştı. 1968-69 sezonu Milan'ın şampiyonluğuyla sonuçlandı. 1969-70 sezonuyla birlikte sonraki dört sezonda Hollanda takımları şampiyonluğa ulaştı. Önce Feyenoord, sonraki üç sezonda ise Ajax şampiyon olan takım oldu. 1973-74 sezonuyla birlikte ilk kez bir Almanya ekibi, FC Bayern München şampiyonluk yaşarken, devamındaki iki sezon da bu takımın şampiyonluğuyla sona erdi. 1976-77 sezonuyla birlikte İngiltere kulüplerinin şampiyonlukları yaşanmaya başlandı. Önce Liverpool, sonra Nottingham Forest ikişer kez üst üste, devamındaki sezonlarda ise sırasıyla Liverpool ve Aston Villa bu başarıya ulaştı. Almanya'dan Hamburger'in şampiyonluğunda geçilen 1982-83 sezonu sonrasında Liverpool bir şampiyonluk daha yaşadı. 1984-85 sezonunda, İtalyan ekibi Juventus ile Liverpool arasında 29 Mayıs 1985 günü Heysel Stadyumu'nda oynanacak final maçı öncesinde Liverpool taraftarlarının Juventus taraftarlarına saldırmasıyla oluşan panik esnasında, stadyumdan kaçmaya çalışan taraftarların üzerine stadyumun duvarının çökmesi ve bazı taraftarların sıkışması sebebiyle yaşanan olayda 39 kişi hayatını kaybetti. Maçı kazanan taraf Juventus olurken, yaşanan bu olayın ardından İngiliz takımlarına 5, Liverpool'a ise 6 yıl uluslararası karşılaşmalardan men cezası verildi. 1985-86 sezonundan itibaren sırasıyla Romanya'dan Steaua București, Portekiz'den Porto ve Hollanda'dan PSV, tarihlerindeki ilk Avrupa Şampiyon Kulüpler Kupası şampiyonluklarını elde etti. 1988-89 sezonunda Milan, 20 yıllık aranın ardından kupanın sahibi oldu. Şampiyonlar Ligi'nin statüsü 1992'den beri defalarca değişmiştir. Bugün uygulanan sistem, 2003 yılından beri devam etmektedir. UEFA Şampiyonlar Ligi'nde ön elemeler ve grup maçlarına doğrudan katılan takımlar da dahil, Lihtenştayn haricindeki 53 UEFA üyesi ülkeden toplam 77 takım mücadele etmektedir. Her ülke, UEFA ülkeler sıralaması'na göre belirlenen sayıda takımla katılır. UEFA ülke puanı sıralamasına göre; UEFA ülkeler sıralaması aynı zamanda hangi takımın turnuvaya hangi kademeden başlayacağını da belirler. Son şampiyon ile sıralamada ilk üçte yer alan ülkelerin lig şampiyonları, ikincileri ve üçüncüleri, 4. ile 6. arasındaki ülkelerin şampiyonları ve ikincileri, 7. ile 12. arasındaki ülkelerin şampiyonları grup maçlarına ön eleme oynamadan doğrudan katılırlar. Eğer son şampiyon kendi lig klasmanına girerse 13. sıradaki ülkenin de şampiyonu grup maçlarına doğrudan katılır. Diğer takımlar ön eleme turlarından başlarlar. Maçlar salı ve çarşamba günleri yapılır. Temmuz - Ağustos aylarında 4 turdan oluşan ön elemeleri geçen 10 takım ile grup maçlarına doğrudan katılan 22 takım arasında, toplam 32 ekipli, dörder takımlı ve 8 gruptan oluşan grup aşaması oynanır. Gruplarda ilk 2'ye giren takımlar ikili eliminasyonlu sistemi ile müsabakalara devam ederler, üçüncüler ise UEFA Avrupa Ligi'ne katılıp 3. turdan (son 32 turu) devam ederler. 2. tur, çeyrek ve yarı final kedemeleri ikili eliminasyon usulüyle oynanır. Final maçı ise tarafsız sahada tek maç olarak oynanır. UEFA Şampiyonlar Ligi grup aşamasına, 1992-93 sezonundan beri (2014-15 dahil), toplam 31 ülkeden 130 farklı takım katılmıştır. 23 sezonda Manchester United(İNG) 19, Porto(POR) 19, Barcelona(İSP) 19, Real Madrid(İSP) 19, Bayern Münih(ALM) 18, Milan(İTA) 17 ve Arsenal(İNG) 17 kez ile gruplara en çok katılan takımlardır. Arsenal, 1998-99 sezonundan beri toplam 17 kez aralıksız katılmaktadır. İspanyol Real Madrid'in ise Şampiyonlar Ligi'nde beş yıl üst üste (1956-1960) şampiyon olması da ayrı bir rekordur. UEFA Şampiyonlar Ligi Marşı, en basit tanımla UEFA Şampiyonlar Ligi'nin resmî marşıdır. 1992 yılında "Kraliyet Filarmoni Orkestrası" tarafından bestelenmiş, "St. Martin Akademisi Korosu" tarafından UEFA'nın resmî dilleri olan İngilizce, Fransızca ve Almanca dillerinde söylenmiştir. Bu marş her Şampiyonlar Ligi maçının başlangıcında, konsol oyunlarında, televizyon programlarında kullanılır. UEFA, play offlarda kazanan her takıma €2.000.000, elenen her takıma 3.000.000€ ödeme yapar. Gruplara katılan her takıma €12.000.000 verilir. Ayrıca gruptaki her galibiyet için €1.500.000, beraberlik için 500.000€ ödeme yapar. Ayrıca; ilk eleme turuna katılan takımlara €5.500.000, çeyrek finale çıkan takımlara €6.000.000, yarı finale çıkan takımlara €7.000.000, finali kaybeden takıma ise €10.500.000 ödeme yapılır. Kupayı kazanan takım ise €15.000.000 para ödemesi alır. UEFA, takımlara dağıttığı parayı "havuz"dan öder. Havuzun bütçesi ise şampiyonanın yayın hakları gelirleri ile belirlenir. UEFA Şampiyonlar Ligi, bir uluslararası şirketler topluluğu tarafından sponsorluk alır. 1992 yılında kupanın statüsünde olduğu gibi sponsorluk kriterleri de yenilendi. Buna göre en fazla sekiz sponsorluk anlaşması yapılabilecek, her şirket için saha içerisinde dörder reklam panosu tahsis edilecek, logolar ise biletlerin belirli bir kısmında yer alacaktır. Reklam panoları, Britanya'daki stadların reklam panolarının boyutları yüzünden bazı zamanlar eleştiri almaktadır. Old Trafford, Anfield, Celtic Park ve Stamford Bridge gibi saha ile iç içe olan klasik İngiliz tipi stadların önüne koyulan reklam panolarının ön koltukta oturan seyircilerin görüş açısını düşürdüğünden dolayı sık sık eleştirilir. Bu taraftarların arasında tekerlekli sandalye kullanmak zorunda olan engellilerin de olması ve bu insanların oturdukları yeri değiştirmelerinin zor olması da bu eleştirilerin ana kaynağıdır. Turnuvanın şu andaki ana sponsorları şunlardır: Adidas turnuvanın ikincil sponsorudur ve tüm UEFA turnuvalarında olduğu gibi Adidas Finale ile resmî maç topu ve hakem forması gibi sportif ihtiyaçları karşılamaktadır. Konami ise "Pro Evolution Soccer" serisi ile resmî video oyunu sponsorudur. Hublot ise organizasyonda dördüncü hakemlerin kullandıkları elektronik tabela sponsorudur. Takımlar eğer alkol ve bahis sitelerine reklam yasağı uygulanan bir ülkeye maça gidiyorlarsa bu ürünlerin sponsorluk emareleri kullanılmaz. Örneğin, Fransa'da oynanan Olympique Lyon - Liverpool maçında Liverpool'un sponsoru olan Carlsberg'ün logo ve diğer reklam emareleri Fransa'daki alkollü içecekler için reklam yasağından dolayı kaldırılmıştır. Şampiyonanın Avrupa'da yayınlanmadığı ülke yoktur, Avrupa dışındaki ülkeler de dahil olmak üzere toplam 70 ülkede 40 dilde yayınlanır. 2009 UEFA Şampiyonlar Ligi Finali, 109 milyon kişi tarafından izlenmiş ve 106 milyon kişinin izlediği Super Bowl XLIII karşılaşmasını geçerek o yılın en yüksek reyting alan programı olmuştur. Aşağıdaki tabloya organizasyonun eleme aşamasındaki ve Avrupa Şampiyon Kulüpler Kupası'ndaki istatistikler dahil değildir. Aşağıdaki tablo, organizasyonun eleme aşamasında atılan golleri içermemektedir.Kalın yazılan oyuncular hâlâ futbolculuk kariyerini sürdürmektedir. Kanlıca mantarı "Russulaceae" ailesinden "Lactarius salmonicolor", "Lactarius deliciosus" ve "Lactarius deterrimus" mantarlarına Türkiye'de genel olarak verilen isimdir. Bunun yanında çam mantarı ve Melki mantarı, çintar olarak da bilinirler. Türkiye'de Batı Karadeniz'de özellikle Bolu'da oldukça yaygın, lezzetli ve ekonomik bakımdan gelir getiren bir mantardır. Bolu'nun merkez, Mudurnu, Mengen ve Gerede ilçelerinin önemli besin kaynaklarındandır. Sonbahar yağmurlarından sonra yetişir. Gölgelik yerde yetişenler sarı-turuncu renkli olmasına karşın hafif güneş gören yerlerde yeşilimsi-morumsu renkte olabilir. Çam ağaçları olan yerlerde rengi daha koyu olur. Çam kanlıcası ya da kara kanlıca ismi verilir. Köknar ve kayın ağaç diplerinde yetişenler daha açık renkli olur ve al kanlıca adı verilir. Yağda kızartmak ya da ızgara yapmak suretiyle yenir. Çörek mantarı Çörek mantarı ("Boletus edulis"), Boletaceae familyasından yenilebilen mantar türü. Bilimsel adındaki "bolet" latincede "üstün mantar", "edulis" te "yenebilen" anlamındadır. En beğenilen mantarlardan biridir. Sote, makarna sosu, çorba, hatta çiğ olarak yenebilir. Şapkası 7–30 cm büyüklükte, bazen biraz daha geniştir. Yarım küre şeklinde, daha sonra tümsek, nihayet yayvandır. İyi pişmiş, kabarmış çöreğe benzer. Kenarı başlangıçta içeri kıvrıktır. Şapkanın zarı düzgün değil, çıplak ve kurudur. Islak olduğu zaman parlar ve hafif yapışkandır. Rengi çok değişken, kestane kahverengisi veya soluk olabilir. Kenarının rengi hafifçe daha açık olur. Borucukları, sıkı bir şekilde yan yana yer alırlar. Sapa boyları kısalarak bağlanırlar, uzun ve incedirler. Önce boz beyaz daha sonra yeşilimsi sarı, zeytin yeşili rengindedir, şapkadan kolayca ayrılabilirler. Delikçikleri küçük ve yuvarlaktır. Önce kirli beyaz, daha sonra sarımtırak, nihayet yeşilimtırak sarıdır. Sapı kuvvetli ve katıdır, çoğunlukla ortada veya aşağıda şişkindir. Gençken dip tarafında şişkin olup daha sonra kalınlık bakımından muntazam olur. 15–20 cm kadar boyda, 3–4 cm kadar kalınlıkta olabilir. Renk bakımından önce beyaz açık bozdur, sonra esmer kahverengiye döner. Yukarı kısmı, ince, belirsiz beyaz soluk renkli damarlı ağ gibi görünüşe sahiptir, bazen bütün yüzeyi böyledir. Etli kısmı gençken sert, beyazımtırak, olgunlaşınca yumuşak, sünger gibi sarımtıraktır. Şapkada dış zarın altına gelen kısımda esmerimtıraktır. Spor izi sarıdır. Hazirandan Ağustosa ve Eylülden Kasıma kadar yapraklı ağaçlardan meşe, huş, bilhassa kayın, iğne yapraklılardan çam, genç ladin meşçereleri altında ve çevresinde, oldukça asit karakterde topraklarda, ormandaki yol kenarlarında, orman sınırı boyunca, yaprak çürüntüsü üzerinde genelde çok sayıda bazen tek tek görülür. Hoş kokusu ve fındık gibi, mulayim, hoş ve lezzetli tadı ile yenilebilen en iyi mantarlardan biridir. Kurutularak veya yağ içinde saklanabilir. Çörek mantarı sinekler larvaları tarafından işgal edilmeye meyillidir. Çok lezzetli olan bu mantarın o yüzden dikkatli incelenmesi gerekir. Psilocybe cubensis Psilocybe cubensis, Strophariaceae familyasından psilocybin ve psilocin maddelerini içeren halüsinojen bir mantar türü. Genelde tropik ve sub-tropik bölgelerde çayırlık yerlerde yetişir. "Psilocybe cubensis", Maya'lar tarafından iyileştirme ve ruhani ayinlerde kullanılmıştır. Mantar ilk olarak 1904 yılında F.S. Earle tarafından Küba'da isimlendirilmiştir, o yüzden "cubensis" adı verilmiştir. İçerdiği psikoaktif maddeler şunlardır: Tüketilmesi durumunda 4-6 saatlik etkisi vardır. Alınan doza ve kişinin özelliklerine bağlı olarak, genelde renklerin daha canlı ve farklı görülmesi, farklı bir bilinç ve algılama durumuna geçiş ve halüsinasyonlar gibi etkileri vardır. Çok ender durumlarda kişinin yoğun psikiyatrik tedavi görmesini gerektirecek tehlikeli problemlere yol açabilir. Genel olarak çok fazla yan etkisi olmasa da "Psilocybe" ailesindeki mantarlara çok benzeyen ölümcül derecede zehirli mantarlar ("Galerina autumnalis" gibi) olduğundan kesinlikle bilinçsizce toplanmamalı ve yenmemelidir. Çoğu ülkede "Psilocybe cubensis" ve diğer halüsinojen mantarların üretimi, bulundurulması ve tüketimi yasaktır. Tar (çalgı) Tar, uzun saplı; İran, Azerbaycan, Gürcistan, Ermenistan ve kısmen Türkiye'de kullanılan telli bir çalgıdır. "Tar" (تار) kelimesi, Farsça'da "tel" anlamına gelir. Tar çalan kişiye ise "tarzen" veya "tarist" denmektedir. Bu çalgının iki buçuk oktav ses sahası bulunmaktadır. 8 yıl önce UNESCO tarafından Dünya Miras Listesinde alınmıştır. Günümüzde İranlılar ve Azerbaycanlılar bu çalgının kendi kültürlerine ait olduğunu iddia ederler. Bu durumun yanı sıra iki ülkede de tar farklı şekillerde kullanılmaktadır. Kopuz'dan gelen sazlardandır. Tar; setar, dutar, pençtar ve gitar gibi enstrümanların atasıdır. Bu çalgının ne zaman ve nerede ilk olarak kullanıldığına dair elimizde pek bilgi olmamasına rağmen 10. yüzyıldan kalma birkaç şiirde tar isminin geçtiği bulunmuştur. Orta çağ resim eserlerinde de tarın tasvirine rastlanılabilir. 1816 yılında Ebu Gasım Tebrizi’nin yağlı boya ile yaptığı “Tar çalan kız” eseri bu bakımdan ilgi çekicidir. Bilinen ilk tar örneği olan şeştar, dizde çalınan bir enstrümandır. 19. yüzyılda Mirze Sadık tarın yapısında bir değişikliğe gidip tel sayısını beşten ona yükseltmiştir. Ayrıca ağırlığı yüzünden dizde çalınması gereken tarı hafifleterek göğüste çalınabilecek bir enstrüman haline getirmiştir. İran tarı, beş tellidir. Derviş Han, tara altıncı bir tel daha eklemiştir. Azerbaycan tarı ise farklı çeşitte olup, on bir telden oluşur. Türkiye'de de Azerbaycan tarı çalınmaktadır. Ülkemizde Kars yöresinde yaygın olarak kullanılmaktadır. Tar’ın sesi için musikişinaslar bir benzetme de yapmışlardır. Tar’ın alt telinin(ağsim); su gibi akıcı, orta telinin(sarısim); ateş gibi yakıcı, üst telinin ise(köksim); toprak gibi sabitleyici olduğunu söylemişlerdir. Tarın sesi mandolin, cümbüş ve buzuki'yi andırsa da farklı bir çalım tekniği ve repertuarı vardır. Üç bölümden oluşan tarın yapımı için 3 farklı ağaç kullanılmaktadır. Teknesi büyüklükleri birbirinden farklı iki çanaktan oluşmaktadır ve genellikle dut ağacından yapılır. Bu dut ağaçları, tekneyi oyma işlemi yapılırken çatlamaması için ve sesinin daha güzel olması için gün ışığı alan yerlerden kesilmiş ağaçlar kullanılmaktadır. Sap kısmı genellikle ceviz gibi daha sert ağaçlardan yapılmaktadır. Kelle denen baş kısmı için ise fındık ağacı kullanılır. Tar türleri dörde ayrılır: 86–89 cm uzunluğundaki solo tar, 83–86 cm uzunluğundaki orkestra tar, 72–76 cm uzunluğundaki öğrenci tarı ve cura tarı. Ay s覺n覺f覺 denizalt覺 (1974) Ay sınıfı, Federal Almanya'nın Howaldtswerke Deutsche Werft AG firmasının Tip 209 sınıfı denizaltılarından Türk Deniz Kuvvetleri'nde ilki 1975 yılında hizmete giren denizaltı sınıfıdır. STM tarafından ve denizaltılarına modernizasyonu gerçekleştirilmiştir. Ay sınıfı denizaltıların 2020 yılından itibaren aşamalı olarak yerini Reis sınıfı yeni nesil denizaltılara bırakması planlanmaktadır. Kantele Kantele, Finlere ait telli bir çalgı. En eski türlerinin 5 ila 15 telli olduğu enstrüman, günümüzde 39 tellidir. Fin kantelesi, Do Major gamına göre akort edilirler. Kantele, diz üstünde veya küçük bir sehpa üzerinde çalınır. Finlerin ulusan epik destanı Kalevala'ya göre, büyücü Väinämöinen, ilk kantelenin gövdesini, bir tuna balığının kemiğinden, tellerini efsanevi bir at olan Hiisi'nin yelesinden yapmıştır. Baltık Ülkeleri'de ve Rusya'nın bazı bölgelerinde kantele benzeri başka çalgı aletleri de vardır: Letonya'da kokles, Litvanya'da kankles, Estonya'da kannel, Rusya'da gusli. Ayrıca kantele, bir Arap çalgı aleti olan kanunla benzer bir karakteristiğe sahiptir. Ontario Ontario, Kanada'nın en kalabalık ve ikinci en büyük eyaletidir. Kanada'nın doğu-orta kısmında Doğu Kanada bölgesinde yer alır. Başkenti, aynı zamanda ülkenin en kalabalık kenti olan Toronto'dur. Federal başkent olan Ottawa da, Ontario eyâletinde yer almaktadır. Ontario 13,505,900 nüfusa sahiptir (2011 itibarıyla) ve bu sayı Kanada'nın toplam nüfusunun yaklaşık %40'ını temsil eder. Bunun yanında, her yıl Kanada'ya göçmen olarak gelen yaklaşık 300.000 kişinin %53'ü yaşamak için Ontario'yu tercih etmektedir. Eyaletin yüzölçümü ise 1.076.395 km²'dir. Kanada vatandaşı olan herkes Ontario’daki tüm kolejlere başvuru yapabilmektedir. Ã‡avdar mahmuzu Çavdar mahmuzu ("Claviceps purpurea"), Clavicipitaceae familyasından çavdar ve benzeri tahıllarda parazit olarak yaşayan bir mantar türü. 1800'lerin ortalarına kadar çavdar'ın normal bir parçası olduğu düşünülmüştür. En çok çavdarda görülse de diğer tahıllara da yerleşebilir. Koyu mor renkli ve birkaç santim uzunluğundadır. Çavdar mahmuzu zehirlenmesi ölümcül olabilir. Bunun yanında deliriyum ve sanrı gibi ciddi psikiyatrik sorunlara da yol açabilir. Pek çok çavdar mahmuzu alkaloidi nörotransmiter fonksiyonları etkileyerek merkezi sinir sistemi üzerinde zehirleyici etkilere neden olurlar. İsviçreli kimyager Albert Hofmann'ın Basel'deki Sandoz laboratuvarlarındaki çalışmalarıyla çavdar mahmuzu alkaloidlerinden elde edilen lisejik asitten LSD'nin (liserjik asit dietilamit) sentezi sağlanmıştır. 1692'de Salem, Massachusetts'te üç kadının cadı oldukları iddiası ile öldürülmeleri olayına sebep olan genç kızın çavdar mahmuzu yüzünden halüsinasyonlar gördüğü kabul edilmektedir. Lactarius salmonicolor Lactarius salmonicolor, "Kanlıca mantarı olarak da bilinir", "Russulaceae" ailesinden yenebilir bir mantar türü. Şapka büyüklüğü 5–15 cm kadardır. Mantar gençken ortası hafifçe çukurdur, kenarı içeri kıvrıktır, büyüdükçe ortası daha da çukurlaşarak hemen hemen huni şekline döner, rengi turuncudur, açık sarıdan erik sarısına kadar değişir. Genel görünüşle turuncu ve sarıdan ibaret halkalıdır. Çizildiği zaman havayla temas edince yeşil renkleme yoktur. Lameller başlangıçta kırmızımtırak sarı beyaz, daha sonra açık portakal rengi tonundadır. Sapa doğru kıvrımlı şekil alır, sap üzerinde birazcık devam eder. Sapı 3-6,5 cm boyunda 0,8-2,5 cm kalınlığında, silindir şeklindedir. Renk bakımından portakal sarısı, dip kısmında kırmızımtırak sarı beyaz, yukarı kısmında şarap kırmızısı turuncudur. Sapın etli kısmı kırmızı-pembedir ve koparıldığında turuncu renkte bir sıvı çıkarır, sıvı hava ile temas edince kırmızılaşır. Gençken içi dolguludur, daha sonra şapkaya kadar olan alt kısımda boşlukludur. Etli kısmı kırmızımtırak sarı beyaz renkli, meyve kokulu ve yumuşak, sünger gibidir. Spor izi parlak kırmızımtırak sarı, tunç rengindedir. Çam meşçerelerinde ve çam ormanı açıklıklarında, çayırlıklarda, Avrupa'da yapraklı ağaç ormanlarında, ilkbahar ve sonbaharda yağmurlardan sonra görülür. Mantarın tadı acımsı fakat lezzetlidir. Lactarius deliciosus Lactarius deliciosus, "Kanlıca mantarı olarak da bilinir", Russulaceae ailesinden yenebilen bir mantar türü. Görünüş olarak "Lactarius salmonicolor" 'a benzer, ancak erişkin formda şapkasının rengi turuncu, gri ve hafif yeşilimsi tonlardadır. Lamelleri turuncu renktedir. Kesildiği veya berelendiği zaman havaya temas edince yeşilimsi bir renk alır, sıkıldığı zaman süt benzeri bir sıvı çıkar. Tadı hafif acı-ekşimsi ama lezzetlidir. Mengü Ertel Mengü Ertel, (d. 1931, İstanbul – ö. 15 Mart 2000) bir grafik sanatçısıdır. İstanbul Güzel Sanatlar Akademisi'ni bitiren Ertel, tiyatrolar için yaptığı dekorlarla, afişlerle tanındı. 1. İstanbul Festivali'nin afişini Mengü Ertel hazırlamıştı. Çok sayıda ödülü olan Ertel, 1998'de Devlet Sanatçısı unvanını aldı. Yurt içinde ve dışında çok sayıda sergi açan Mengü Ertel, ölümüne değin TRT-2 televizyonunda her hafta yayımlanan Cumhuriyete Kanat Gerenler adlı programın sunuculuğunu da yapıyordu. Duxelles Duxelles ("düksel" okunur) tavuk, hindi içi, çorbalar ve soslarda kullanılabilen, mantar, soğan ve aromalı otlardan oluşan bir karışımdır. Yemeklere mantar tadı katması için kullanılan bir üründür, bununla beraber aperitif olarak da hazırlanabilir. Yapıldıktan sonra porsiyonlanıp dondurulabilir. 17 yüzyıl Fransız şeflerinden François-Pierre de la Varenne tarafından yaratılıp işvereni Marquis d'Uxelles'e adandığı sanılmaktadır. Ana malzemesi çok çok ince kıyılmış mantar ve soğandır. Ot olarak kekik veya mercanköşk sık kullanılır. Tuz ve karabiber ile tatlandırılır, küçük hindistan cevizi tozu da eklenebilir. Bazı aşçıların tariflerinde çektirilmiş beyaz şarap, sarımsak ve kremaya da rastlanır. Kullanılacağı tarifin yapısına göre galeta, çekilmiş ekmek içi veya kavrulmuş unla kıvamı arttırılabilir, sosa yakın bir kıvam için krema ya da et suyu ile açılabilir. Orphaned Land Orphaned Land (İbranice: אורפנד לנד), İsrailli bir heavy metal grubudur. Oryantal metal tarzının öncüsü olarak da bilinir. 1991'de Resurrection adıyla kuruldu ve 1992'de bugünkü adını aldı. Grubun müzikleri Yahudi, Arap ve Batı Asya etkileri taşır. Şarkı sözleri ise İbrahimî dinler arasında barış ve birlik mesajı verir. Orphaned Land; progressive, doom ve death metal ile Orta Doğu folk müziğini ve geleneksel Arap müziklerini birleştirerek oryantal metal adı verilen müzik türünü icra etmektedir. Sahara (1994) albümü ile death metal ile oryantal müziği birleştirerek bir ilke imza attı. 1996'da çıkardıkları El Norra Alila albümlerinde müzik kalitelerini geliştirdiler. Arap ve Yahudi melodilerini barından albümlerinde dinlerin kardeşliği ve barış temasını kullandılar ve diğer albümlerinde de aynı temaya devam ettiler. El Norra Alila, kelime anlamı olarak Arapça'da ve İbranice'de "Karanlıkların ve aydınlıkların Rabbi" anlamına gelir. Ut veya kanun benzeri doğuya özgü çalgı aletlerini şarkılarında kullanan Orphaned Land, 2004'te çıkardıkları Mabool albümleri ile buziki ve bağlama da çalmaya başladı. İncil'deki Nuh Tufanı'nı konu alan albüm, 12 şarkıdan oluşuyor. 2013'te yayınlanan ve 14 şarkıdan oluşan "All is One" albümlerinde, brütal vokaller azalmıştır. Albümde "Hepsi Bir" adında Türkçe bir şarkı da bulunmaktadır. İsveç ve İstanbul'da kaydedilen albüme, 9 kişilik Türk müzisyen grubu da eşlik etmiştir. 2014 yılının başında grubun kurucu üyelerinden Yossi Sassi Sa'aron gruptan ayrılmıştır. Lactarius Lactarius, türü mantarlar kesildiğinde ya da zarar gördüğünde salgıladıkları süte benzer sıvı ile belirlenir. Russulaceae familyasında birlikte sınıflandırıldıkları "Russula" cinsi mantarlarla aynı belirgin kırılganlığa sahiptir. Beyaz GÃ¼l (grup) Beyaz Gül (Almanca: "Die Weiße Rose"), Almanya'da 1940-1943 arasında etkinlik göstermiş Katolik ve antifaşist bir direniş grubunun adı. Grup, Münih Üniversitesi'nden beş öğrenci ile onların felsefe profesörleri olan Kurt Huber'den oluşuyordu. Bu öğrenciler Sophie Scholl, erkek kardeşi Hans Scholl, Alex Schmorell, Cristoph Probst ve Willi Graf'tı. Nazi yönetiminin soykırım eylemlerine karşı örgütlenen ve Münih ile çevresinde bildiri yazıp dağıtma ve duvarlara yazı yazma eylemleri gerçekleştiren grubun bazı üyeleri, 1943'te yine üniversitede bildiri dağıtırken yakalanmış ve ardından grubun diğer üyeleri de yakalanarak idam edilmişlerdir. İlk aşamada, yani Haziran/Temmuz 1942'de, her biri yaklaşık yüz adet basılan 4 adet bildiri dağıttılar. Ocak 1943'te, 5. bildiri ortaya çıktı ve 6.000 ila 9.000 adet basılarak Almanya’nın güneyi ve Avusturya’da dağıtıldı. Şubat 1943'te Münih’in bazı binalarına “Batsın Hitler”, “Katil Hitler” ve “Özgürlük” yazdılar. Aynı tarihte grubun 6. bildirisi ortaya çıktı. Stalingrad’da yaşanan hezimetten de faydalanarak, Münih Üniversitesi gençliğini Nazi sisteminden uzaklaşmaya çağırdılar. 18 Şubat 1943'te, bu bildirinin dağıtımı esnasında Hans ve Sophie Scholl kardeşler tutuklandılar ve 22 Şubat 1943'te idam cezasına çarptırılarak aynı gün infaz edildiler. 19 Nisan 1943 tarihinde Schmorell, Graf ve Huber’de ölüm cezasına çarptırıldı ve infaz edildi. Ekim 1944 tarihine kadar 5 mahkeme daha yapıldı ve 12 yıla varan hapis cezaları verildi. Bugün Almanya'da Beyaz Gül üyelerinin adlarını taşıyan okullar vardır. Yönetmen Michael Verhoeven, 1986 yılında olayı beyaz perdeye aktaran "Beyaz Gül" adında bir film çekmiştir. 2005 yılında "Sophie Scholl - Son Günler" (Almanca: "Sophie Scholl - Die Letzen Tage") adında, grup üyelerinden Sophie Scholl'ün idam edilişinden önceki günlere odaklanan bir film çekilmiştir. Onur Aydın Onur Aydın, (d. 15 Mart 1979), Türk forvet pozisyonunda görev yapan basketbolcudur. Basketbola Havutça Başakspor'da başlayan Balıkesirli Onur Aydın, genç yaşta geldiği İstanbul'da Beşiktaş JK altyapısına girdi ve burada kendini geliştirmeye başladı. Uzun süre Beşiktaş JK'de forma giydi ve 1997 yılından itibaren millî takımın çeşitli kademelerinde görev aldı. Boyunun, pozisyonuna göre biraz dezavantaj getirmesine rağmen fiziksel olarak yapısının güçlü olması ve rebound yeteneği sayesinde power forvet ve maç içinde belli süreler içinde pivot olarak görev aldı. Bulunduğu pozisyon itibarıyla genelde yabancı oyuncuların tercih edilmesi de oynama süresine etki etti. 2003 yılında İzmir ekibi Pınar Karşıyaka'ya transfer olarak 8 sene formasını giydiği Beşiktaş JK'den ayrıldı. Bu takımda da oldukça başarılı oldu. Takımının 2004 yılında Türkiye Basketbol Ligi'nde yarı finale çıkmasında rol aldı. 2005 yılında İzmir'de yapılan Universiade'da (Üniversite Oyunları) Türkiye millî basketbol takımı formasını giydikten sonra, 2005-06 sezonu başında Banvit'e transfer oldu. Banvit'te 2 sezon geçirdikten sonra, 2007-08 sezonu için Beşiktaş ile anlaştı. 2008-09 ve 2009-10 sezonlarını Mersin B.B.'de geçirdi, 2010-11 sezonu öncesinde Tofaş ile anlaştı. Tofaş formasını 1 sezon giydikten sonra, 2011-12 sezonu için TB2L takımlarından Mutlu Akü Selçuk Üniversitesi'ne transfer oldu. 2012-13 sezonunda yine TB2L takımlarından birisi olan Başkent Gençlik'e geçerek basketbol kariyerine devam etti. Ellen Johnson Sirleaf Ellen Johnson-Sirleaf (d. 29 Ekim 1938), Liberyalı siyasetçi. Johnson-Sirleaf, Afrika ülkesi Liberya'da 2005 ile 2018 yılları arasında devlet başkanlığı makamında bulunmuştur. Johnson-Sirleaf devlet başkanlığı seçimini kazanarak Afrika'da halkoyu ile seçilmiş ilk kadın devlet başkanı olmuştur. 35 yıllık çalışma hayatı boyunca Liberya Ekonomi Bakanı, Liberya Kalkınma ve Yatırım Bankası Başkanlığı, Dünya Bankası, HSBC, Citibank gibi kurumlarda yöneticilik yaptı. IMF, Afrika Kalkınma Bankası, Dünya Bankası gibi kurumlarda Liberya temsilcisi olarak bulundu. 1992-1997 yılları arasında Birleşmiş Milletler Kalkınma Programı'nın Afrika bürosunda 5 yıl çalıştı. 1997 genel seçiminde başkanlığa aday oldu. 13 aday arasında ikinci oldu. 2005 yılında gerçekleştirilen devlet başkanlığı seçimlerinde yeniden aday olan Johnson-Sirleaf, söz konusu seçimlerde ikinci tura kalmış, ikinci turda eski futbolcu George Weah'a üstünlük sağlayarak ülkenin halk tarafından seçilen ilk kadın devlet başkanı olarak makama gelmiştir. 2011 yılında yapılan seçimlerden de birinci çıkan Johnson-Sirleaf, ikinci bir altı yıllık süreç için daha makama seçilmiştir. Devlet başkanlığı görevini 22 Ocak 2018 tarihine kadar sürdüren Johnson-Sirleaf, söz konusu tarihte 2017 seçimlerinin galibi olan Weah'a devrederek makamdan ayrılmıştır. Kamu Yönetimi alanında Harvard Üniversitesi'nden yüksek lisans derecesi sahibi olan Ellen Johnson-Sirleaf'ın dört oğlu ve altı torunu var. Ersen ve DadaÅŸlar Ersen ve Dadaşlar, Ersen Dinleten tarafından kurulan 1970'lerde oldukça popüler olan bir müzik grubudur. Ersen Dinleten, Moğollar ile çalmakta olan Kardaşlar isimli müzik grubu ile çalışmaya başladı. Kardaşlar'la 2 single çıkarttıktan sonra, grubun isminin değişmesini kararlaştırdılar ve Ersen, "Ersen ve Kardaşları" olarak anılan isimlerini "Ersen ve Dadaşlar" olarak değiştirdi. Uzun süre, listelerde hep zirvede kalan grup, 1993'te müziğe ara verdi. Bu sürede dini formatta 2 albüm yapan Ersen Dinleten, bu sene Mehmet Mısır, Cevdet Canel, Zafer Şanlı ve Volkan Şanda'dan oluşan yeni Dadaşlar kadrosuyla, eski hitlerinin yeniden düzenlemelerinden oluşacak bir albümle kaldığı yerden devam edecektir. Geçmişte grupta yer alan elemanlar arasında Mithat Danışan, Taner Öngür, Cudi Koyuncu, Özkan Uğur, Fehiman Uğurdemir, Kılıç Danışman, Mehmet Gözüpek sayılabilir. MÖ 1. yüzyıl MÖ 1. yüzyıl, 1 Ocak MÖ 100 tarihinde başlayıp, 31 Aralık MÖ 1 tarihinde biter. Bu yüzyıl için alternatif bir isim ise MÖ son yüzyıldır. Bu MS/MÖ gösterimi 0 yılını içermez. Fakat bilimsel gösterim içerir ve eksi işaretini kullanır. Böylese 'MÖ 2' bilimsel gösterimde 'yıl -1' olur. Gönül Akkor Gönül Akkor, (d. 4 Şubat 1940,İstanbul) Türk Sanat Müziği ses sanatçısı. Ankara Radyosu'nda stajyer olarak müzik yaşamına başladı ve kısa süre zarfında memleketin en popüler isimlerinden biri haline geldi. Arka arkaya yaptığı plaklar ile büyük bir başarı elde etti. Bu başarısını, sahne çalışmalarına da aktardı ve ülkenin en çok aranan assolistlerinden biri konumuna geldi. Asıl olarak Türk Sanat Müziği şarkıcısı olarak tanınmasına ve daha çok bu alanda ünlenmiş olmasına rağmen, Türk pop'unda da söz sahibi oldu ve bu alanda yaptığı plaklar ile de büyük bir başarı elde etti. Türk pop'unun en önemli söz yazarları olan Sezen Cumhur Önal ve Fecri Ebcioğlu ile birlikte çalıştı. Gönül Akkor'un bu türde plakları arasında, Sahibinin Sesi tarafından yayımlanmış "Sana Ben Kulum/Böyle Gelmiş Böyle" adlı 45'liği büyük satış rakamlarına ulaşmış ve sanatçının, 1960 sonları ile 1970 başları arasında epeyce pop 45'lik yapmasına sebep olmuştur. 1970'lerin hemen başında, Bora Ayanoğlu'nun "Güller ve Dudaklar" adlı şarkısını plak yapmış ve Saner tarafından yayımlanan bu plak da büyük bir hit haline gelmiştir. 1974 yılında Türkiye'de ilk defa; Esin Engin'in aranjmanlarıyla ve yine Esin Engin'in yönettiği Batı sazları ve senfoni orkestrası eşliğinde "Sizin Seçtikleriniz" adlı eser ile ilke imza atmıştır. Bu eser yine Türkiye'de ilk defa Platin Plak kazanan eser olur. Daha sonra arabeske geçen Gönül Akkor yine ses getirecek çalışmalara imza atar. Türk pop'unun bir başka önemli ismi Kâmuran Akkor'un ablası olan Gönül Akkor, 1994 yılında Sezen Aksu'nun önerdiği bir projeyi kabul etmiş ve "Dönüş" adlı albüm ve aynı isimli şarkı ile yeniden gündeme gelmiştir. 2002 yılında bir beyin kanaması geçirmiş, ameliyat sonrasında halen hatırlama ve konuşma güçlüğü çekmektedir. kaynak: http://www.diskotek.info/Artist/Details/86 FÄ±rt Fırt, yayın hayatına Mart 1976'da atılan, Tekin Aral editörlüğündeki haftalık gülmece dergisi. İsim babası, karikatürist Ferit Öngören'dir. Boyutu Gırgır'dan daha ufak olduğu ve bir çırpıda okunup bittiği için "Fırt" adını aldı. Mizah dünyamıza "yavrunuzun sayfası" kavramını da kazandırmış olan Fırt dergisi, o dönemde Gırgır dergisiyle aynı kadroyu ve mekânı kullanarak çıkartılıyordu. Derginin Tekin Aral dışındaki ilk çizeri, o sıralar Gırgır'da da çizmeye başlamış olan Necdet Şen'dir. Daha sonra kadroya katılan Altan Erbulak, Halit Kıvanç, Müjdat Gezen, Uğur Dündar ve Sezen Aksu Fırt'ı kardeş dergi Gırgır'dan kısmen farklı, magazinel bir kulvara soktu. Dergi, Tarzan, Kalamiti Jane, Superman gibi batı kaynaklı popüler kültür ikonlarından yararlanarak tiraj yakalama çabasına girdiyse de, hiçbir zaman Gırgır'ın satış başarısını yakalayamadı. Ama Behiç Pek ve Latif Demirci'nin yazıp çizdiği Tarzan'a sonradan eklemlenen Arap Kadri tiplemesi, bu çizgi banta yerel bir boyut kazandırdı. 1980'li yılların sonunda, kardeş dergi Gırgır'la birlikte Web Ofset grubunun patronu Haldun Simavi tarafından gazeteci Ertuğrul Akbay'a devredilen dergi, Aral kardeşlerin kontrolünden çıktı. Bir süre yayın hayatına eski telif işlerin basımı ve bilinen kalitesinden uzak yeni ekip ile giden dergi şu anda yayın hayatına devam etmiyor. Ã‡inko Çinko (, , ), mavimsi açık gri renkte, kırılgan bir metal. Elementlerin periyodik tablosunda geçiş elementleri grubunda yer alır. Düşük kaynama sıcaklığı dikkat çekicidir. Bu değer özellikle pirometalurjik metal üretiminde çok belirleyici bir etmendir. Dökülmüş halde sert ve kırılgandır. 120 °C'de şekillendirilebilir. Elektrokimyasal potansiyel dizisinde demirden daha negatif değerdedir. Böylece çinko anot olarak katodik korozyon korumada önemli bir kullanım bulur. Galvanizleme bu tür uygulamalardan biridir. Çinko, yerkabuğunda en çok bulunan elementler arasında 23. sıradadır. En çok kullanılan cevheri sfalerit (ZnS) olup %40-50 çinko ve yaklaşık %10 demir içerir. Çinkonun ayrıştırıldığı diğer mineraller smitsonit (çinko karbonat), hemimorfit (çinko silikat) ve franklinit ((Fe,Mn,Zn)(Fe,Mn)O) dir. Çinko, bileşiklerinde +2 değerlikli olarak bulunur ve oluşturduğu bileşiklerde genelde iyonik bağ yapar. Amonyak, amin, siyanür ve halojen iyonları ile kompleks bileşikler meydana getirir. Mineral asitlerinde H çıkışıyla çözünür. Ancak nitrik asitte NO çıkışı olur. Dolayısıyla çinko, özellikle toz halde çok etkili bir ingirdeyicidir. Normal sıcaklıkta havada bırakılan metalin yüzeyinde koruyucu bir tabaka oluştuğundan bu sıcaklıkta halojenlere bile dayanıklıdır. HCl gazı çinkoyu çok çabuk korozyona uğratır. Toz çinkonun reaksiyona girme kabiliyeti oldukça fazla ise de yanıcı değildir. Yüksek sıcaklıkta oksijen, klor ve kükürt gibi elementlerle şiddetle reaksiyona girer. Cıva ile sert bir amalgam meydana getirir. Klorür ve sülfat tuzları suda yüksek miktarda çözünür. Buna karşılık çinko oksit, silikat, fosfat ve organik kompleksleri ya suda hiç çözünmezler ya da çok az çözünürler. Bileşikleri arasında çinko oksitin teknik ve ekonomik değeri vardır. Organik bileşikleri arasında çinko sabunu en önemli kullanıma sahiptir. Çinko, antik çağlardan beri bilinen ancak üretimi ve kullanılması tam anlaşılamadığından diğer metallerle karıştırılan bir elementtir. Metalin ilk tarifi, Strabos'un yazdığı Mysia adlı eserin Andriera adlı bölümünde "Sahte gümüş" (False silver, Yunanca: Pseudargyros) olarak yapılmıştır. Bilinen en eski çinko parçası Dakya medeniyetine ait Transilvanya'daki Dortaş harabelerinde bulunan ve %87.52 Zn + %11.41 Pb + %1.07 Fe içeren bir idoldür. MÖ 500 yıllarına ait Comeros harabelerinde çinkodan yapılmış iki bileziğe ve 79'da yıkılan Pompei harabelerinde ise çinkoyla kaplanmış bir musluğa rastlanmıştır. MÖ 200 yıllarında pirinç, özellikle Roma'lılar tarafından iyi bilinen bir alaşımdı. Yapım tekniği ZnO içerikli hammaddenin redüksiyonu, çinko buharlarının metal bakır üzerinde kondanse edilmesi ve ergitme kademelerinden oluşuyordu. Özellikle simyacılar pirinç yapımını çok iyi biliyorlardı ve amaçları bu alaşımı bakıra, bakırı da altına dönüştürmekti. Avrupa'da ilk kez Basilius Valentinius metalik çinkoyu tariflemeden "Zinck" terimini kullandı. "Zinck" isminin bir metal olduğu ve bu metalin fiziksel özellikleri Paracelsus (1490-1541) tarafından yazıldı. "Doğunun Plinius'u" (Romalı tabiatçı ve yazar Goius Plinius Secundus'a (23-79) benzetme) olarak tanınan Kazwiui (ölümü 630) Çinlilerin çinkodan sikke ve aynalar ürettiklerini söyler. Hintler 1000-1300 yılları arasında çinkoyu ticari boyutta üretmişlerdir. Mewar eyaletinin racalarından olan Ranu Laksh Singh'in Zawar madenlerini işlettiği (1382) bilinmektedir. Ancak bu cevher çıkarma ve izabe işlemleri feodal savaşlar nedeniyle ara sıra durmuş ve en sonunda Moğollarla yapılan Maratha savaşlarından sonra 1830'dan 1940 yılına kadar tamamen kapanmıştır. 17. ve 18. yüzyılda önemli miktarlarda külçe çinko doğudan Portekiz gemileri ile getiriliyor ve Hollandalılar tarafından dağıtılıyordu. Ürün; "Spelter", "Hint kalayı", "Caloaem" ve "Tutaney" gibi değişik isimler altında pazarlandı. 1745 yılında, doğudan gelen ve İsveç açıklarında batan bir gemiden çıkarılan külçeler %98.99 Zn, %0.765 Fe ve %0.245 Sb içeriyordu. 1730 yılında çinko izabe bilgisi Çin'den İngiltere'ye geldi ve 1739'da aşağıya doğru distilasyon tekniği ile ilgili ilk patent alındı. 1740-1743 yıllarında Bristol'de üretime başlandı. Üretim yılda 200 ton civarında idi. Proseste, cevher + odun kömürü karışımı sızdırmaz kil potalarda işleniyordu. Potanın dibi bir boru ile aşağıdaki toplama kabına bağlıydı. Gazdan yoğuşan olan metal bu kaba damlıyordu. 1758'de alınan bir patentten sonra sülfürlü cevherlerden izabik çinko üretimine başlandı. 1798'de Silezya - Wessola'da demir yüksek fırınında elde edilen çinkolu artıklar (Zincky Crust = Skafold) odun ısıtmalı bir cam fırınında İngiliz yöntemi ile işlendi. Yine 18. yüzyılın sonlarına doğru kurulan Corinthia çinko izabe fırınında ilk dikey retort uygulamasına başlandı. 19. yüzyılın başlarında geliştirilen "Belçika prosesi" reverber fırınında izabe ve potada yoğuşmayı kapsıyordu . 1836'da Stolberg'de Belçika ve Silezya fırınlarının kombinasyonu olan "Renisch" fırını yapıldı. Fırın dikey retortlar, tek kondansatör ve dışarıdan ısıtma ile çalışıyordu. Sheffield'da 1805 yılında 100-150 °C'ye tavlanan çinkonun saç haline geleceği keşfedildi. İlk sac haddesi 1812'de Belçika-Liège'de, ilk çinko levha ise 1857'de Philadelphia'da yapıldı. Endüstriyel üretime 1866 yılında La Salle-Illinois'de Matthiessen ve Hegeler tarafından başlandı. ABD'de ilk üretim 1835 yılında Arsenal-Washington, DC'dedir. Amerikan hükûmeti bu tesiste Belçika'lı uzmanlarca eleman yetiştirilmesini ve çinko metal ve alaşımlarının standartlaşmasını sağlamıştır. İlk ticari üretim ise Belçika prosesine göre 1850'de New Jersey'de başlamıştır. Bununla beraber 1856'da Friedensville-Pennsylvania'da Silezya prosesi ve 1860'ta La Salle-Illinois'deki Belçika prosesi ile yapılan üretimler de önemli boyutlardaydı. 1850-1860 yıllarında kondensasyonun fırın üstünde pik plakalar üzerinde yapılmasını kapsayan Wetherill-American prosesi geliştirildi. 1860-1880 arasında Avrupa'da sekonder hava ısıtmalı ve gaz yakmalı fırınlar yapıldı ve ilk ısı değiştiriciler kullanıldı. Dikey mufla fırınlarındaki ilk uygulamalar 1878'de Fransa'da ve A.B.D.'de gerçekleştirildi. Yatay retort işlemi ise ilk kez 1872'de, ABD'de La Salle-Illinois'de denendi. Gaz ısıtmalı bir tünel fırında toplam 408 retort bulunuyordu. 1880'lerde sülfürlü cevherleri kavurmak ve HSO üretimi için mekanik karıştırmalı muflalı fırın (Hegeler) geliştirildi. 1881'de asidik ZnSO çözeltisinden katodik çinko üretimi denendi ve başarısız oldu. Kavurma-Liç-Elektroliz'le çinko üretimini amaçlayan ilk tesis 1914'ten sonra gerçekleştirildi. 1895'te çinko izabesinde ilk defa doğal gaz kullanıldı. 20. yüzyılın başlangıcında flotasyon devreye girdi ve 1920'lerde sfalerit'in (ZnS) selektif flotasyonu gerçekleştirildi. I. Dünya Savaşı çok sayıda fabrika kurulmasını teşvik etti. 1917'de sinterleyici kavurma uygulaması çinko üretimini arttırdı. 1920'den itibaren Japonya, İtalya ve Fransa'da küçük; Norveç'te Odda'da, Kanada Manitoba'da (Flin Flon) ve Almanya'da Magdeburg'da büyük kapasiteli elektrolitik çinko tesisleri kuruldu. Dikey retort + sürekli distilasyon işlemi 1925'ten sonra Almanya ve İngiltere'de uygulandı. Ancak en başarılısı A.B.D.'deki New Jersey prosesi idi. II. Dünya Savaşı'ndan sonra çinko izabesinde en büyük gelişmeler kavurmada akışkan yatak ve üretimde ISP (Imperial Smelting Process 1950-1960) uygulamalarının başlamasıydı. 1960-1980 yılları arasında ise nötr liç artıklarının değerlendirilmesi konusundaki çalışmalar tamamlandı. Günümüzün en büyük çinko cevher üreticileri Avustralya, Kanada, Çin, Peru ve ABD'dir. Avrupalı üreticiler arasında ise; Belçika'da Vieille Montagne, İrlanda'da Tara ve İsveç'te Zinkgruvan sayılabilir. Çinko metali ekstraktif metalurji yöntemleri ile elde edilir. Çinko sülfür minerali, flotasyon tekniği kullanılarak zenginleştirilir ve ardından pirometalurjik yöntemlerle kavurma işlemi uygulanarak çinko sülfürün, çinko okside kavrulması sağlanır. Çinko oksit daha sonra sülfürik asitte liç edilir ve elde edilen çözelti çinko tozu ile arındırılır. Nihayet çinko metali, bu temiz çözeltiden elektroliz yoluyla katot levhalar halinde kazanılır. Çinko katotlar ya doğrudan dökümhaneye gönderilerek ingotlar halinde dökülür ya da alüminyum ile alaşımlandırılır. Bir diğer çinko üretim prosesi de pirometalurjik bir proses olan flaş ergitme yöntemidir, ancak bu yöntemle elde edilen çinko oksit, hidrometalurjik alternatifine göre daha düşük safiyette çinko üretimine yol açar. Çinko, dünyada yıllık kullanım miktarı açısından demir, alüminyum, ve bakırdan sonra gelir. Çinko: Alban Berg Alban Berg, (d. 9 Şubat 1885, Viyana, Avusturya- ö. 24 Aralık 1935, Viyana) 20. yüzyılın II. Viyana Okulu üyesi Avusturyalı besteci. Bir tüccarın oğlu olan Alban Berg, küçük yaşlarda bazı şarkılar bestelemiş, ancak 1904’te Arnold Schönberg’den ders almaya başlayıncaya kadar müzik eğitimi almamıştı. Kitap satıcısı olarak çalışmaya başladığı 1904 yılında Schönberg ile tanıştı ve ondan sanatçı yönünü ifade etme tekniklerini öğrendi. 2 yıl sonra kitap satıcılığı işini bırakıp kendisini tamamen besteciliğe verdi. 25 yaşına kadar Schönberg ile çalışmaya devam etti. 1908’de Op.1 Piyano Sonatı’nı, 1910’da Op.2 Şarkılar’ı ve aynı yıl atonal yapıdaki Op.3 Yaylı Dördül’ü besteledi ve 1911’de evlendiği eşi Helene’ye adadı. İlk orkestra eseri Op. 4 Şarkılar’ı 1912’de yazdı. 1914-1915’te bestelediği Op. 6 Orkestra için 3 parça’yı 40. yaş gününde Schönberg’e armağan etti. 1837'de 24 yaşında ölen Alman yazar Georg Büchner'in Woyzeck adlı eserinden yarattığı Wozzeck operası'nı 1917’de Avusturya ordusunda görev yaptığı sırada (1915-1918 )yazmaya başladı, 1922’de bitirdi. Bu eser, müzik tarih içinde ilk atonal opera olma özelliği taşır ve yirminci yüzyıl müziğinin en önemli temsilcilerinden birisidir. 1925’te bestelediği Oda Konçertosu daha klasik bir tarzdadır. 1926’da bestelediği Lirik Suit ve 1929-1935 yılarında bestelediği ikinci operası olan Lulu’daki karamsarlık ve ümitsizliğin zengin bir sanayinicin eşi olan Hanna Fuchs-Robettin ile yaşadığı umutsuz bir aşktan kaynaklandığı ancak bestecinin ölümünden onlarca yıl sonra anlaşılmıştır. Berg, 1935'te Lulu operası üzerindeki çalışmasına ara vererek Keman Konçertosu'nu besteledi. Alma Mahler ile ikinci eşi ünlü mimar Walter Gropius’un 18 yaşlarındaki kızları Manon Gropius’un ani ölümünden ilham alan bu eser, keman konçertolarının en güzellerinden birisidir. Eseri tamamladıktan birkaç gün sonra sırtında bir çıban büyüyen sanatçı, enfeksiyonun 4 ay içinde vücuduna yayılması sonucu Viyana’da bir hastanede 24 Aralık1935’te hayatını kaybetmiştir. Siyah yılankökü Siyah yılankökü ("Cimicifuga racemosa"), "Actaea racemosa" olarak da bilinir, Ranunculaceae familyasından Kuzey Amerika ’nın bir yerli bitkisidir. Bu bitkinin kökleri ve kök gövdeleri, tıpta menopoz semptomlarının ve aybaşı düzensizliklerinin tedavisinde yaygın olarak kullanılmaktadır. Tarihte Kızılderililer tarafından özellikle jinekolojik rahatsızlıklarla bağlantılı pek çok semptomun tedavisinde kullanılmış olduğu bilinmektedir. Yapılan çalışmalar bu botanik ilacın damıtılmış terpen glikosid şeklinde uygun bir standardizasyonunun sağlandığı hallerde menopoz semptomlarını yatıştırmakta etkili olduğunu ortaya koymuştur. Yan etkileri son derece nadirdir, ve başka ilaçlarla bilinen ve kayda değer herhangi bir olumsuz etkileşimi bulunmamaktadır. ABD’de en yaygın şekilde kullanılan ve üzerinde en derinlemesine incelemeler yürütülmüş yılankökü ticari formülü, bir Alman şirketince üretilen kök gövdesi özü olan Remifemin’dir. Başka pek çok yılankökü ürünü mevcut olmakla birlikte, bunların hepsi standardize edilmiş değildir. Siyah yılankökü mavi yılankökü otu ile karıştırılmamalıdır. Mavi yılankökü farklı belirtiler için kullanılır ve daha yüksek toksik potansiyeli bulunmaktadır. Siyah yılankökünün temel aktif bileşeninin aktein ve simifugosid içeren konsantre terpen glikosid olduğu düşünülmektedir. Kök gövdesi de, alkalinler, flavonoidler ve tanninler gibi biyolojik açıdan aktif potansiyelli başka maddeler içermektedir. Siyah yılankökünün terapötik etkilerinin başlangıçta dişilik hormonları (östrojen) reseptör sinir uçlarının harekete gelmesinden kaynaklandığı düşünülmekteydi. Ancak daha yeni tarihli çalışmalar, siyah yılankökü özünün bazı bileşenlerinin en az bir östrojen reseptörü alt grubunu bağlayıcı özelliği olduğunu göstermekle birlikte, bu bağlayıcılığın sinir uçları üzerinde varsa bile çok az östrojenik etkisi olduğunu, ve tersine olabilecek bazı etkileri selektif bazda bloke ediyor olabileceğini ortaya koymaktadır. Daha eski tarihli bir çalışmada, siyah yılankökü ile uygulanan tedavilerin östrojenik etkilerle uyumlu lüteinize edici hormon (LH) düzeyi düşüşlerine sebebiyet verdiği rapor edilmektedir. Ancak daha yeni tarihli çalışmalar lüteinize edici hormon (LH) veya folikül uyarıcı hormon (FSH) veya prolaktin düzeyleri üzerinde herhangi bir etki ortaya koymamıştır. Siyah yılankökünün etkilerini östrojen reseptörler üzerinden mi, yoksa başka bir mekanizma yoluyla mı yarattığı henüz belirlenmiş değildir. Halen siyah yılankökü özünün ana kullanım alanı menopoz semptomlarının yatıştırılmasıdır. Bitki özlü şifa ürünlerinin menopoz semptomlarına ilişkin kullanımı hakkındaki Amerikan Kadın ve Doğum Tıbbı Koleji (College of Obstetrics and Gynecology) yönergelerinde, siyah yılankökünün bu tarz kullanımı, özellikle uyku ve ruh hali bozuklukları semptomlarının ve ateşlenmenin tedavisinde altı aya kadar uzanan bir süre için desteklenmektedir (‘C’ bulgu düzeyi, uzmanlararası ortak kararlara dayalı yönergeler). Östrojenik etkileri olduğu düşünülen diğer bitki özlü şifa ürünlerinde olduğu gibi, siyah yılankökünün kişisel geçmişinde veya aile geçmişinde meme kanseri hadisesi bulunan kadınlarda kullanımının güvenilirliğine ilişkin kaygılar dile getirilmiştir. Bu alanda ek çalışmalar gerekli olsa da, doku kültürleri üzerinde yürütülen en az bir çalışma, östrojen reseptörleri üzerinde pozitif etki potansiyeli bulunan meme kanseri hücre dizilerinin siyah yılankökü ile uyarılmadıklarını göstermiştir. Bu çalışma, siyah yılankökü özünün, tersine, tamoksifen (Nolvadeks)’in meme kanseri hücre dizileri üzerindeki engelleyici etkisini artırdığı bulgusunu ortaya koymuştur. Bu konudaki soru işaretleri henüz tam bir çözüme bağlanamamış olduğundan, doktorların meme kanseri riski taşıyan ve yılankökü almayı düşünen hastaları ile konuyu tartışmaları gerekmektedir. Siyah yılankökü aynı zamanda dismenorenin tedavisinde de kullanılmakta olup, bu amaca dönük olarak, Almanya’da bitkisel şifa ürünlerinin uygun kullanımı için esaslar belirleyen ve bu alanda dünya çapında otorite kabul edilen Alman E Komisyonu (des BfArM - Bundesinstitut für Arzneimittel und Medizinprodukte) tarafından tavsiye edilmiştir. Ancak bu tavsiye vaka bazında raporlara dayalıdır ve siyah yılankökünün dismenore belirtilerinin tedavisinde kullanımını destekler mahiyette rastgele ortamda gerçekleştirilmiş klinik çalışmalar bulunmamaktadır. Tamoksifen ile olası bir karşılıklı etkileşim hariç tutulursa, siyah yılankökü özü ile herhangi bir tıbbi ilaç ürünü arasında bilinen bir karşılıklı etkileşim bulunmamaktadır. Klinik çalışmalar esnasında belirgin bir sıklıkla rapor edilmiş bulunan tek karşı etki gastroentestinal rahatsızlıklardır. Daha yüksek dozlarda alındığında, siyah yılankökü başdönmesi, sersemlik, başağrıları, mide bulantısı ve kusmaya yol açabilmektedir. Bir vakaya ilişkin bir rapor, siyah yılankökü, hayıt meyvası ve eşekotu yağını bir arada almış bir kadının geliştirdiği hastalık nöbetleri üzerinde yoğunlaşmış ise de, kesin bir neden-etki ilişkisi belgelenememiştir. Siyah yılankökü ile ilintili hastalık nöbetlerini başlı başına konu eden herhangi bir rapor bulunmamaktadır. Rahim kontraksiyonlarını tahrik etme potansiyeli sebebiyle siyah yılankökünün hamilelik esnasında kullanımı tavsiye edilmemektedir. Süt emziren anneler için siyah yılankökünün güvenilirliği ve siyah yılankökünün anne sütüne karışma düzeyi halen bilinmemektedir. Kişisel geçmişinde veya aile geçmişinde meme kanseri hadisesi bulunan kadınların siyah yılankökü kullanımının güvenilirliği üzerinde tartışmalar sürmektedir. Siyah yılankökü üzerinde yürütülen çalışmaların ekseriyetinde Remifemin kullanılmıştır. Remifemin 20 mg'lık tabletlerde 1 mg Terpen glikosidleri içerecek şekilde standartlaştırılmıştır. Remifemin’in en yaygın olarak kullanılan dozu günde iki adet 20 mg'lık tablet şeklindedir. Azami etkileri genelde altı ila sekiz hafta arasında kendilerini göstermektedir. Üreticilerden edinilen en yeni bilgiler ışığında, menopoz semptomlarının tedavisinde günde iki adet 40 mg'lık tabletin günde iki adet 20 mg'lık tablet kadar etkili olabildiği düşünülmektedir. Siyah yılankökü özü tablet formatının yanı sıra ispirto eriyiği şeklinde de mevcuttur. Bu eriyiğin uygun dozu 90 derecelik ispirto ile birebir ölçekte karıştırılmış 2 ml'lik miktardan günde iki keredir. Siyah yılankökü üzerinde yürütülmüş klinik çalışmalar kesin yargılar oluşturulmasına imkân vermek için henüz yetersiz kalitede olmakla birlikte, bu bitkisel şifa ürününün menopoz semptomlarının kısa vadeli tedavisinde etkili olduğu görülmektedir. Bu etkinin mekanizması henüz tam belirginliğe kavuşmuş değildir ve eski tarihli raporlarda yer alan östrojenik etkiler daha yeni tarihli raporlar ışığında kanıtlamamaktadır. Bazı hastalar, menopoz semptomlarının denetiminde siyah yılankökünün hormon tedavisi ile aynı yararları sağladığından hareketle, hormon tedavisinin diğer ek katkılarının da siyah yılankökü kullanımı ile elde edilebileceği sonucuna varacaklardır. Bu açıdan, siyah yılankökünün bazı menopoz semptomlarının tedavisinde yararlı olabilmesine rağmen, osteoporozun ilerlemesine karşı bu ürünün koruyucu etki sağladığına dair halen hiçbir kanıt bulunmadığını doktorlar hastalarına açık bir şekilde açıklamalıdırlar. Bu bitkiler ürünün uzun vadeli kullanımına dönük olarak da ilave bir kaygı bulunmaktadır. Endometriyum sinir uçlarının uzun süreli ve engelsiz tarzda tahrik edilmesine yol açacak rahim kanseri gelişmesi riskini artırabileceği dile getirilmektedir. Yürütülen çalışmalar her ne kadar vajinal sitoloji üzerinde herhangi bir etki ortaya koymamış ise de, siyah yılankökünün endometriyum üzerindeki etkileri üzerinde yeterli ölçekte çalışma gerçekleştirilmemiş olduğunu belirtmek gerekir. Bazı doktorlarca, uzun vadeli bazda siyah yılankökü kullanan kadınların ayrıca projesteron hormonu da almalarının yerinde olacağı görüşünü ileri sürmektedir. Siyah yılankökü hakkında halen mevcut (botanik veya tıp alanında) bilimsel literatürün çoğunluğu Almancadır. Siyah yılankökü, nemli ve ağır toprakta 1.5 - 2 metreye kadar boy atabilmesi, sıcak ve kuru havaya dayanıklılığı ve zarif yaprakları nedeniyle özellikle ABD'de bahçecilikte de rağbet gören bir bitkidir. Yaklaşıldığında duyulan -ve çok ağır olmayan- ilaçımsı nahoş bir kokusu olması bahçeleri haşaratlardan uzak tutmakta da yarar sağlamaktadır. Candan ErÃ§etin Candan Erçetin (d. 10 Şubat 1963), Türk şarkıcı-şarkı yazarı ve öğretmen. Yirmi yılı aşkın şarkıcılık kariyeri boyunca, insan hayatını konu alan şarkılar hazırlayıp seslendirmesiyle tanındı. Albümlerini pek fazla tanıtım yapmadan çıkarmasına rağmen yine de çalışmalarının çok satarak dinleyici tarafından benimsenmesiyle birçok kez takdir edildi. Müziğini ön planda tutarak basında özel hayatıyla yer almaması sayesinde övüldü. Bazen farklı bulunan video klipleriyle ilgi çekti. Ailesinin Balkan kökenli olmasının bir sonucu olarak şarkılarında sık sık Balkan müziği enstrümanlarına yer verdi, Türkçenin yanı sıra Fransızca ve Yunanca şarkılar da söyledi. Lüleburgaz'da Arnavut ve Makedon kökenli bir ailenin kızı olarak dünyaya gelen Candan Erçetin, küçük yaşlarındayken Galatasaray Lisesi'ni kazanarak İstanbul'a yerleşti. Sonraki yıllarda ses eğitimi aldı. İstanbul Üniversitesi'nde Klasik Arkeoloji bölümünü bitirdi. Okuldaki son yılında "Halley" şarkısıyla Türkiye'yi 1986 Eurovision Şarkı Yarışması'nda temsil eden Klips ve Onlar grubunun bir üyesi olarak yarışmaya dahil oldu. Ancak bir süre müzikal kariyerine başlamak istemedi ve arkeoloji eğitimine devam etti. 1995'te "Hazırım" albümüyle dikkat çeken bir çıkış yaptı, 1997'de hit olan "Yalan" şarkısını içeren "Çapkın" albümünü yayımladı. 2000'de yılın en çok satanı olan "Elbette"nin ve 2002'de "Gamsız Hayat" şarkısı eşliğinde yayımlanan "Neden"in ardından "Melek" (2004), "Kırık Kalpler Durağında" (2009) ve "Milyonlarca Kuştuk..." (2013) albümlerini satışa sundu. Bu albümlerin dışında hazırladığı "Chante Hier Pour Aujourd'hui" (2003) ve "Aranjman 2011" (2011) albümlerinde Fransızca; "Aman Doktor" (2005) albümünde ise Yunanca şarkılara yer verdi. Erçetin, müzikal kariyerinin yanı sıra çeşitli projelerde de yer aldı. 1994'te sunuculuk yapmaya başladı, 2007'de "Candan Erçetin'le Beraber ve Solo Şarkılar" programını sundu. 2005'te "Yıldızların Altında" müzikalinin başrolünü oynadı. "Gölgesizler" (2008) ve "Kaptan Feza" (2009) filmlerinin müziklerini hazırladı ve yapımında görev aldı. Bir dönem Galatasaray Lisesi'nde müzik öğretmenliği yaptı, 2009'da Galatasaray Üniversitesi'nde diksiyon dersleri vermeye başladı. 25 Haziran 2013 tarihinde Ünal Aysal tarafından Ümit Özdemir ile birlikte Galatasaray SK Başkan Yardımcılığı'na atandı. Erçetin, 2014'te Fransa Cumhurbaşkanı François Hollande tarafından Fransız-Türk ilişkilerine yaptığı katkılar sayesinde Sanat ve Edebiyat Nişanı ile ödüllendirildi, bunun yanı sıra bugüne kadar çalışmalarıyla çok sayıda ödül kazandı. 10 Şubat 1963'te anne Priştineli ve baba Üsküplü göçmen bir ailenin kızı olarak Arnavut ve Makedon kökenleriyle birlikte Kırklareli'de dünyaya geldi. İlkokulu Kırklareli'de bitirdi. Erçetin, 11 yaşında İstanbul'da burs sınavına katıldı ve Galatasaray Lisesi'ni kazandı. 11 yaşında ailesinden ayrıldı. 1989'lu yıllarda Fransız Chanson'u ile tanıştı. 1978'de İstanbul Belediyesi Şan Okulu'na gitti ve şan dersleri aldı. 1986'da Norveç, Oslo'da düzenlenen Eurovision Şarkı Yarışması'nda Türkiye'yi Klips ve Onlar grubu bünyesinde "Halley" şarkısını seslendirerek temsil etti ve grup Türkiye'nin o zamana kadarki en iyi derecesini elde etti. 1990 Eurovision Türkiye finallerinde Cihan Okan ile "Daha Kolay" şarkısını, 1992 Eurovision Türkiye finallerinde ise Sinan Erkoç ile "Kimbilir Nerdesin" şarkısını seslendirdi. Candan Erçetin'in ilk albümü "Hazırım", 1995 Ağustos'unda yayınlanmıştır. 12 şarkıdan oluşan albümde Gökhan Kırdar çoğunlukta olmak üzere, Sezen Aksu, Yusuf Bütünley, Ahmet ve Balkan halk ezgileri gibi ünlü sanatçıların bestelediği şarkılar yer almaktadır. İkinci versiyonuda basılan albümün ilk versiyonunda "Sevdim Sevilmedim" ve "Umrumda Değil (Mix)" bulunmamaktadır. Albümde yer alan "Umrumda Değil", "Hangi Aşk Adil Ki", "Vakit Varken", "Daha", "Nar Çiçeği" ve "Sevdim Sevilmedim" şarkılarına klip çekilmiştir. 1996 yılında yayınlanan diğer bir albüm olan "Sevdim Sevilmedim", Candan Erçetin'in ilk remix EP olup toplamda ikinci albümüdür. 6 şarkıdan oluşan albümde ilk albümde de yer alan "Umrumda Değil" ve "Sevdim Sevilmedim" şarkılarına yapılmış remix EP'ler yer almaktadır. Candan Erçetin bu albümle birlikte çıkardığı tüm albümlerde remix albüm çıkarmaya başlamıştır. 17 Haziran 1997'de "Çapkın" albümü sanatçının ikinci stüdyo albümü olup toplamda 3. albümüdür. Albümde 12 şarkı yer alıp, albümün oluşmasında sanatçı çoğunlukla Mete Özgencil ile çalışmıştır. Albümde 10. şarkı olarak bulunan "Yalan" şarkısı büyük bir ilgi görmüş ve yoğun bir dinleyici kitlesi tarafından dinlenmiştir. Albümde yer alan "Yalan" ve "Onlar Yanlış Biliyor" şarkılarıyla ödüller alan sanatçıya, "Her Aşk Bitermiş" adlı parçaya çektiği video klipden yurtdışında en iyi klip ödülü verilmiştir. Albümde yer alan "Yalan", "Çapkın", "Onlar Yanlış Biliyor" ve "Her Aşk Bitermiş" şarkılarına klip çekilmiştir. 1998 Ağustos'u sonuna doğru yayınlanan ve Candan Erçetin'in 2. remix EP albümü olan "Oyalama Artık" albümü 7 şarkıdan oluşup "Oyalama Artık", "Aşkı Ne Sandın", "Kaybettik Biz", "Onlar Yanlış Biliyor" şarkıları yeniden düzenlenmiş remix yapılmış ve "Oyalama Artık" şarkısına klip çekilmiştir. Mart 1998'e gelindiğinde Candan Erçetin, bir sonraki albümü için planlar yapmaya başladığını belirterek albümün yapısıyla ilgili olarak "Dünyada müziğin nereye gittiğini takip ederek yeni bir sound arıyoruz ancak çizgi fazla değişmeyecek. Kısacası benim çok severek söyleyeceğim şarkılardan oluşacak." sözlerini söyledi. Ağustos 1999'da, yeni albümün çıkışının sonbahar başlangıcına yetişmesinin hedeflendiği ve beş şarkının tamamlandığı öğrenildi. Yeni çalışmanın yayımlanması, 1999 yılına yetişemedi ve 2000 yılına kaydı. Üçüncü Candan Erçetin stüdyo albümü "Elbette", 1 Ocak 2000'de Topkapı Müzik etiketiyle yayımlandı. Şarkılardan sekizinin söz yazımını Mete Özgencil tek başına gerçekleştirdi. Erçetin ise altı şarkının bestelenmesinde görev aldı. 1960'larda çıkan Güzide Kasacı şarkısı "Unut Sevme", tekrar seslendirilerek albüme dahil edildi. "Elbette", Türkiye'nin çok satan albümler listesinde haftalarca bir numarada kaldı. 2000 yılı sonuna kadar 1 milyon 50 bin kopya satarak yılın en çok satan çalışması oldu. Müzik eleştirmenleri, albüm için olumlu eleştiriler sundular ve çalışmanın şarkıcının kişiliğiyle bütünleştiğini, dinleyenleri farklı coğrafyalarda gezdirdiğini ifade ettiler. "Zaman" gazetesinden Abdullah Kılıç, albümdeki "Elbette", "Dünya Durma" ve "Unut Sevme" şarkılarının 2000'in en çok dinlenen şarkıları olduğunu belirtti. Aralık 2009'da "Elbette", NTV'nin müzik jürileri tarafından 2000'lerin En İyi Türkçe Albümü seçildi. 2001'de NTV'de "Günlük Hayat" programını sunan Candan Erçetin, yine bu yıl içinde Melih Kibar'ın anısına yapılan "Yadigâr" albümündeki "Sevdan Olmasa" şarkısını seslendirdi. 17 Mayıs 2002'de, dördüncü stüdyo albümü "Neden"i parfüm kokan diski eşliğinde Topkapı Müzik etiketiyle yayımladı. Bu albümle birlikte, "Hazırım" albümünden bu yana süregelen Mete Özgencil-Candan Erçetin iş birliği son buldu. Müzik eleştirmenleri, "Neden"i şarkıcının önceki çalışmalarından farklı ve riskli buldular. Bir önceki albüme adını veren "Elbette" şarkısındaki düz ve sade sözlerin bu albümün tamamına yayıldığına dikkat çektiler. Albümün hit olan çıkış şarkısı "Gamsız Hayat"a klip çekilmesinin ardından "Parçalandım" şarkısına da klip çekildi. MÜYAP albüme satış başarısı yakalaması sayesinde sertifika verdi. "Neden"deki bazı şarkıların remiksini içeren albüm ise Eylül 2003'te satışa sunuldu. Yine 2003 yılında şarkıcı, Fransız şansonlarını modern düzenlemelerle seslendirdiği "Chante Hier Pour Aujourd'hui" albümünü yayımladı. Ayrıca Show TV dizisi "Hayat Bilgisi"nin ilk bölümünde oynadı. Candan Erçetin'in beşinci stüdyo albümü olan "Melek"in hazırlıkları, bir önceki stüdyo albümü "Neden"in yayımlanmasından hemen sonra başladı. Çalışmalar kapsamında yirmi beş şarkı ortaya çıktı ve bunlardan on bir tanesi albüme dahil edildi. Nihayetinde albüm 17 Haziran 2004'te Pasaj Müzik tarafından yayımlandı. Böylece "Melek", Erçetin'in ilk albümünden bu yana çalıştığı Topkapı Müzik'ten ayrılmasından sonra farklı bir yapım şirketiyle çalışarak çıkardığı ilk albümü oldu. "Melek"te yer alan "Şehir" şarkısında Ceza, konuk şarkıcı olarak yer aldı. Müzik eleştirmenlerine göre herkese seslenebilen şarkılar içeren albüm, Türkiye'de D&R'ın çok satan albümler listesine 27 Haziran 2004 tarihinde bir numaradan giriş yaptı ve haftalar boyu zirvede kalmaya devam etti. MÜYAP albümün 2004 yılı içinde 406 bin kopya sattığını açıklayarak albüme altın sertifika verdi. Erçetin, aynı yıl Beyazıt Öztürk, Ceza, Nev ve Harem ile birlikte Fanta Gençlik Festivali kapsamında Türkiye'yi dolaşarak 23 gün içinde 17 şehirde konser verdi. Murathan Mungan için oluşturulan saygı albümü "Söz Vermiş Şarkılar"da (2004) yer alan "Çember" şarkısını seslendirdi. Temmuz 2005'te, "Melek"teki çeşitli şarkılarının remikslerinden oluşan "Remix'5" albümü Pasaj Müzik etiketiyle yayımladı. 2005'in ilk aylarında, Beyazıt Öztürk ile başrolünü paylaştığı "Yıldızların Altında" müzikalinde oynayan şarkıcı, Türk-Yunan kültürüne ait geleneksel şarkıları seslendirdiği "Aman Doktor" albümünü ise DMC etiketiyle aynı yıl 9 Aralık'ta yayımladı. Albümdeki şarkıların bir kısmını Türkçe, bir kısmını Yunanca seslendirdi. "Aman Doktor", Türkiye'de çok satanlar listesinde bir numaraya yükseldi ve 2005 yılı içinde 105 bin; 2006 yılı içinde ise 49.500 kopya sattı. Satışlarının 100 bini geçmesi sayesinde MÜYAP tarafından altın sertifikayla ödüllendirildi. Erçetin, Haziran 2006'da "Yabancı Damat" dizisinin 68. bölümüne konuk olarak Eftelya ve Memik'in düğününde şarkı söyledi. 2007-08 yılları arasında TRT 1'de yayınlanan "Beraber ve Solo Şarkılar" adındaki programın sunuculuğunu yaptı; "Çeyrek" (2007) albümündeki "Gelmiyorsun" şarkısını ve "Söz Müzik Teoman" (2008) albümündeki "Kim" şarkısını seslendirdi. Temmuz-Ağustos 2007'de Beyazıt Öztürk ile birlikte tekrar Fanta Gençlik Festivali kapsamında turneye çıkarak 17 konser verdi. Ağustos 2007'de, Kalbimiz Sokakta Atıyor projesi kapsamında sahipsiz hayvanlar için Kuruçeşme Arena'da Ajda Pekkan, Hande Yener, Sezen Aksu ve Yaşar gibi isimlerle beraber konser verdi. Candan Erçetin, Ocak 2009'da yayımlanan "Gölgesizler" filminin yapımcılığını üstlendi ve filmin her aşamasında çeşitli sorumluluklar üstlendi. Film için hazırladığı "Ben Kimim" şarkısını ise Kasım 2008'de yayımladı. Şarkı, "Billboard" Türkçe Top 20'de on beş haftadan fazla kaldı ve iki numaraya kadar ilerledi. Daha sonradan altıncı stüdyo albümü "Kırık Kalpler Durağında"ya dahil edilen şarkılar arasında yer aldı. Erçetin'in altıncı stüdyo albümü "Kırık Kalpler Durağında", şarkıcının "5 yıl, 5 ay, 27 gün süren suskunluğunun ardından" 16 Aralık 2009'da Pasaj Müzik tarafından satışa sunuldu. Çıkar çıkmaz 100.000 adet sipariş alan ve Türkiye'de D&R'ın çok satan albümler listesinde zirveye oturan albümde, Esmeray'ın ilk kez seslendirdiği "Unutama Beni" şarkısı yeniden yorumlandı; "Gözler" şarkısında Neyzen Tevfik ve Ömer Hayyam'ın şiirlerinden dizelere yer verildi. Müzik eleştirmenleri, Erçetin'in duraklama evresi sonrasında gelen albüm için genel anlamda olumlu eleştiriler sundular; şarkıcının entelektüel çizgisi ve farklılığının bu çalışmada da görülebildiğini ve çalışmanın tamamında baştan sona kadar dinlenebilecek bestelerin olduğunu belirttiler. "Kader", "Kırık Kalpler Durağında" ve Cemal Safi'nin yazdığı "Git" şarkıları albümün video klip çekilen şarkıları oldu. Bunlardan "Kader", "Kaptan Feza" (2010) filminin müziklerinden biri olarak kullanıldı. 2011'de yarı Fransızca yarı Türkçe şarkılardan oluşan "Aranjman 2011" albümünü piyasaya süren şarkıcı, 2012'de ise Orhan Gencebay'ın altmışıncı sanat yılını kutlamak için hazırlanan "Orhan Gencebay ile Bir Ömür" albümündeki "Beni Böyle Sev" şarkısını seslendirdi. Yedinci stüdyo albümünün hazırlıklarına 2011 yılında başlayan Candan Erçetin, toplam bir yıl süren yapım ve kayıt aşamalarının ardından albümü tamamlayarak 3 Haziran 2013'te "Milyonlarca Kuştuk..." adıyla sessiz sedasız bir şekilde yayımladı. Bu tarihin Taksim'deki Gezi Parkı protestolarına denk gelmesi sebebiyle albüm tanıtımları ertelendi ve tanıtımlar ilk başta yalnızca şarkıcının resmî sitesi ile müzik şirketinin sitesinde yapıldı. Albümün adı, albümdeki aynı adlı şarkıya da konu olan Zümrüd-ü Anka efsanesinden yola çıkılarak belirlendi. Erçetin albüm için, Nâzım Hikmet'in "Bence Şimdi Sen De Herkes Gibisin" şiirini besteleyerek seslendirdi. Türkiye'de D&R'ın çok satan albümler listesinde bir numaraya yükselen "Milyonlarca Kuştuk...", 2013 yılının sonuna kadar 50.000 fiziki kopya satarak Türkiye'de en çok kopya satan beşinci albüm oldu. Dijital ortamda ise 54.790 kez indirilerek yılın en çok indirilen onuncu albümü oldu. Erçetin, Ocak 2014'te Fransa Cumhurbaşkanı François Hollande tarafından Fransız-Türk ilişkilerine yaptığı katkılardan dolayı Sanat ve Edebiyat Nişanı ile ödüllendirildi. Haziran 2014'te Galatasaray'ın yönetiminde başkan yardımcılığı görevine atandı; Temmuz 2014'te ise bir sonraki sezon için kulübün basketbol şubesinden sorumlu yönetim kurulu üyesi olacağı duyuruldu. 12 Aralık 2014'te Beyazıt Öztürk'ün sunduğu "Beyaz Show"a katılan şarkıcı, Öztürk'ün "Git" şarkısına parodi bir video klip çekmesi üzerine klibe cevap vererek Öztürk'le şarkının sözleri üzerinden parodilerle atışmaya başladı. Haftalarca süren atışmalarda Erçetin; Demet Akbağ, Derya Şensoy, Esra Erol, Gupse Özay ve Saba Tümer ile birlikte Öztürk'e "kadın dayanışmalı" bir cevap verirken; Öztürk ise Erçetin'e Ali İhsan Varol, Emre Karayel, Hayko Cepkin, Mustafa Üstündağ, Nuri Alço ve Ümit Besen ile birlikte "erkek dayanışmalı" bir cevap verdi. Atışmalar, 23 Ocak 2015'te Erçetin'in tekrar "Beyaz Show"a katılıp Öztürk ile düet yapmasıyla sonlandı. "Sözcü", bu müzikli atışmalar sayesinde Erçetin'in popülaritesinin bir hayli artırdığına dikkat çekerek, atışmaların sürdüğü haftalarda şarkıcının Google'da en çok arananlar arasına girdiğini ve Facebook sayfasının beğenilerinin 600 bin kişi arttığını belirtti. 25 Nisan 2015 tarihinde Türk Silahlı Kuvvetleri tarafından "18 Mart Şehitleri Anma Günü ve Çanakkale Zaferi'nin 101. Yıl Dönümü" için hazırlanan, resmi Youtube kanalından yayınlanan Çanakkale Türküsü'nün seslendirildiği video da yer almıştır. Kasım 2015'te Türk sanat müziği tarzındaki sekizinci stüdyo albümü "Ah Bu Şarkıların Gözü Kör Olsun"u piyasaya sürdükten sonra Erçetin, kariyerine "Kim Korkar" ve "Değişiyoruz" adlı şarkılarıyla devam etti. Aynı yıl içerisinde, Kardeş Türküler ile işbirliği yaptı ve "Bekle" adlı şarkıda yer aldı. 2019 yılında Erçetin, Mustafa Kotan'ın yönettiği "Annem" (2019) filminin müziği için, "Elbette" adlı albümünden "Annem" adlı şarkısını yeniden yorumlandı. Yeni versiyonun video klibi Kotan tarafından yönetildi ve Eylül 2019'da yayınlandı. Şarkıcının sahnede 25'inci yılını tamamlayanı kutladığı single'ı "İyi ki", 31 Ocak 2020'de dijital müzik platformlarındaki yerini aldı. XOR kapısı XOR (eXclusive OR) Kapısı, girişindeki işaretler birbirinden farklı olduğu zaman çıkış olarak 1 verir, diğer tüm hallerde 0 verir. XOR kapısının Boole Cebiri eşitliği; A xor B = A'B+AB' ÅŸeklindedir. XOR Kapısının doğruluk tablosu: Burada A ve B değerlerinin yalnızca birinin 1 olması durumunda çıkışı 1 olur. Tirmit mantarÄ± Tirmit mantarı ("Lactarius volemus"), "Russulaceae" familyasından yenebilen bir mantar türü. Şapkası 5–15 cm kadar büyüklükte, kuru ve et gibidir, hiçbir zaman yapışkan olmaz. Gençken yarım küre şeklinde tümsek olup olgunlaşınca açılır ve derin olmayan huni şekline dönüşür, üst tarafı düzensiz, dalgalı gibi bir hal alır. Kenarı başlangıçta içeri kıvrıktır, daha sonra düzensiz olarak dalgalı olur. Gençken sarımtırak kahverengi olgunlaşınca kırmızımsı kahverengi olan mantarın iki formu vardır. Kırmızı kahverengi tipi iğne yapraklı ağaç ve kayın ormanlarında yosunlar arasında gelişir, ateş sarısı tipi yalnızca kayın ve meşe ormanlarında bulunur. Lameller, gençken sarımsı beyaz turuncu, olgunlaşınca sarı açık kahverengidir, dokunulduğunda kahverengi olur. Bol miktarda beyaz sıvıya sahiptir. Oldukça sık olup sap üzerinde az olarak aşağı devam eder. Sapı 12 cm kadar uzunlukta ve oldukça kalın, sağlamdır. Mum gibi bir örtüsü vardır. Şapka ile aynı renkte veya birazcık daha açık, şapka tarafındaki birkaç santimetrelik kısımda sarımsı, diğer kısımlarında kırmızımtırak kahverenktedir. Etli kısmı gençken yumuşak, beyaz, olgunlukta sünger gibi, katı ve açık sarıdır, daha sonra yavaş yavaş kahverengi lekelilik kazanır. Spor izi çok açık kırmızımtırak sarıdır. Temmuz ve Eylül arasında yapraklı ağaç meşçerelerinde bilhassa kayın ormanlarında ve sınırlarında, bazen çam meşçerelerinde gelişir. Badem gibi hoş bir tadı, balık gibi kokusu vardır. Kolay tanınabilen bir mantardır, bol miktarda çıkarılan beyaz sıvısı ile iyi ayırdedilebilir, bu sıvı çok lezzetlidir, renk değiştirmez ve balık kokusundadır. Taze mantar kesildiği zaman bol miktarda beyaz sıvısı akar, kuru ve yaşlı örneklerde bu özellik yoktur. Salamura edilmiş balık gibi olan kokusu, mantar yaşlandıkça artar. Yenilebilen iyi bir mantardır, hatta çiğ olarak bile emniyetle yenebilir. Tuzlanıp baharatla muamele edildiği, sıcak yağda kızartıldığı zaman çok lezzetli olur. Kızartılırken lamelleri yukarı gelecek şekilde tavaya konulmalıdır. Çorbalar için de iyidir. Bununla beraber, tadı çok acı olan ve şapkasının ortasında konik bir çıkıntı bulunan "Lactarius rufus" ile karıştırılmamalıdır, bu mantar zehirli değildir fakat yenmesi lezzet bakımından tavsiye edilmez. Bir lezzet denemesi yapmak için küçük bir parça çiğ olarak tadılabilir. Bendeniz Bendeniz, ya da gerçek adıyla Deniz Çelik (25 Temmuz 1973, Zürih), Türk pop müzik şarkıcısı ve söz yazarı. Özellikle 1990'lı yıllarda çıkardığı albümlerle ve söylediği şarkılarla dönemin popüler müzisyenleri arasına girmiştir. 1990'lı yıllarda saç stili ile de kendine özgü bir moda ikonu oluşturmuştur. Neslihan Yargıcı'nın oluşturduğu ""Abajur Kız"" imajı ile ilk albümünü 17 Aralık 1993 tarihinde "Bendeniz I" adıyla çıkardı. Albümünden yayınlanan ilk hit parça "Ya Sen Ya Hiç" bir anda patladı ve albümün satışlarında hızla yükselme meydana geldi. Yayınlanmasının yanı sıra kanalın yarışmasında üst sıralarda yer alarak Türkiye'yi temsil etti. Bu başarının ardından albümden "Ağlayayım mı?", "Kerime", "Ah Bir Dönsen" ve "Müjdeler Ver" gibi hit parçalar yayınlandı. İlk albümü ile büyük bir çıkış yapan Bendeniz'in bu albümü Türkiye'nin klasik albümleri arasına da girmiştir. 1994 yılında Harun Kolçak ile birlikte "Biz" adlı bir maxi single albümü yayınladılar. Albümdeki, "Elimde Değil" adlı parça yılın en iyi slow parçaları arasına girdi. 1995 yılında, "Bendeniz II" adlı ikinci albümünü yayınladı. Merakla beklenen albümden yayınlanan ilk parça "Neler Olacak" oldu. Ardından, Ümit Sayın'ın yazdığı "Gönül Yareler İçinde" adlı parça yayınlandı. Yılın en çok ses getiren slow parçalarından birisi oldu. Son olarak albümden "80 Günde Devr-i Alem" adlı hareketli parça yayınlandı. Albümün yarattığı büyük etkiden sonra albüm yılın en iyi albümleri arasına girdi. Bendeniz'in en iyi albümü olarak kabul edildi. 1996 yılında "Bendeniz III" albümünü yayınladı. Albüm Anadolu rock soundları içeren bir albüm oldu. Daha çok hareketli parçalar albümde yer aldı. Albümden ilk olarak slow parça ""Güvendiğim Dağlara Kar Yağdı" yayınlandı. Ardından, "Turnayı Gözünden Vurdum" ve "Sana Mı Kaldım" adlı hareketli iki parça yayınlandı. 1997 yılında, Volkan Akyol ile birlikte "Adını Koydum" adlı hit parçayı yayınladılar. 1998 yılında, "Bendeniz'den" adlı dördüncü albümünü yayınladı. Albümden, "Günahlar" ve "Başımın Belası" adlı iki hit parça yayınlandı. 1999 yılında "Kurtulamıyorum" adlı albümü yayınladı ve albümden sadece albümle aynı adı taşıyan "Kurtulamıyorum" adlı parça yayınlandı. 1 Kasım 2000 tarihinde "Bendeniz Şarkıları" adlı bir toplama albüm yayınladı. 2001 yılında, "Zaman" adlı yedinci albümünü yayınladı albüm için yeni bir ve albümden "Satmışım" ve "Güzeller Güzeli" adlı iki hareketli parça yayınlandı. 23 Ağustos 2003 tarihinde "Demedim mi" albümünü yayınladı ve albümden sadece albümle aynı adı taşıyan "Demedim mi" adlı parça yayınlandı. Daha sonra "Aşk Yok mu Aşk" (2005), "Değiştim" (2006), "Olsun" (2009) ve "Benden İzler" (2011) gibi albümlerle kariyerine devam etti. Gerçek adı Deniz Çelik olan Bendeniz, 25 Temmuz 1973 tarihinde Zürih'te dünyaya gelmiştir. Aslen Konya'lıdır ve ailesi Yeniceoba ilçesinde yaşamaktadır. İstanbul'da, Erenköy Kız Lisesi'nden mezun olmuştur. Lise öğreniminin ardından yükseköğrenim için doğduğu ülke İsviçre'ye gitti. Büro işleri alanında bir meslek yüksek okulunda öğrenimine devam etti. Türkiye'ye döndüğünde bir süre Türkiye'nin ilk bayan futbol takımı Dostlukspor'da oynadı. Bir arkadaşının doğum gününde bir şarkı söylemiştir. Söylediği parça sayesinde Raks Müzik yetkilileri tarafından keşfedilmiştir. 1993 yılında Neslihan Yargıcı tarafından oluşturulan ""Abajur Kız"" imajı ile ilk albümünü çıkararak müzik dünyasına adımını atmıştır. Bir arkadaşının doğum gününde bir şarkı söylemiştir. Söylediği parça sayesinde Raks Müzik yetkilileri tarafından keşfedilmiştir. 1993 yılında Neslihan Yargıcı tarafından oluşturulan ""Abajur Kız"" imajı ile ilk albümünü çıkararak müzik dünyasına adımını atmıştır. 17 Aralık 1993 tarihinde "Bendeniz I" adıyla çıkardı. İlk klip söz konusu imajla "Ya Sen Ya Hiç" adlı parçaya çekildi. MTV Avrupa'nın düzenlediği "Euro Video Grand Prix" adlı ülkeler arası video yarışmasının Türkiye elemelerinde "Yasak Elma", "Kara Büyü" ve Orhan Atasoy'un "Gemiler" videolarını geride bırakarak finale kalan "Ya Sen Ya Hiç" ile 30 Nisan 1994 tarihinde 20 ülke arasında 11'inci oldu. Deniz Çelik adıyla yayınlanan ve Rebecca de Ruvo'nun anons ettiği "Ya Sen Ya Hiç" MTV'de yayınlanan ilk Türk video klibi oldu. Bu başarının ardından albümden "Ağlayayım mı?", "Kerime", "Ah Bir Dönsen" ve "Müjdeler Ver" gibi hit parçalar yayınlandı. İlk albümü ile büyük bir çıkış yapan Bendeniz'in bu albümü Türkiye'nin klasik albümleri arasına da girmiştir. 1 Temmuz 1994 tarihinde Harun Kolçak ile birlikte "Biz" adlı bir maxi single albümü yayınladılar. Albümdeki, "Elimde Değil" adlı parça yılın en iyi slow parçaları arasına girdi. 1995 yılında, "Bendeniz II" adlı ikinci albümünü yayınladı. Merakla beklenen albümden yayınlanan ilk parça "Neler Olacak" oldu. Klipte Bendeniz'e birçok dansçıda eşlik etti. Ardından, Ümit Sayın'ın yazdığı "Gönül Yareler İçinde" adlı parça yayınlandı. Yılın en çok ses getiren slow parçalarından birisi oldu. Son olarak albümden "80 Günde Devr-i Alem" adlı hareketli parça yayınlandı. Albümün yarattığı büyük etkiden sonra albüm yılın en iyi albümleri arasına girdi. Bendeniz'in en iyi albümü olarak kabul edildi. Albümde, Harun Kolçak, Emel Müftüoğlu, Demet Sağıroğlu ve Ümit Sayın gibi isimlerle çalıştı. Albümün düzenlemelerinde ise Ozan Çolakoğlu, Murat Yeter ve efsane müzik adamı Onno Tunç ile çalıştı. Albümde on iki şarkı bulunuyordu ve on birinin sözünü yazdı. 1996 yılında "Bendeniz III" albümünü yayınladı. Albüm Anadolu rock soundları içeren bir albüm oldu. Daha çok hareketli parçalar albümde yer aldı. Albümden ilk olarak slow parça ""Güvendiğim Dağlara Kar Yağdı" yayınlandı. Ardından, "Turnayı Gözünden Vurdum" ve "Sana Mı Kaldım" adlı hareketli iki parça yayınlandı albüm diğer ilk iki albüm kadar çok beğenildi. Albüm ilk iki albüme göre daha hareketli şarkılardan oluşuyordu. 1997 yılında Volkan Akyol ile birlikte "Adını Koydum" adlı hit parça için düet yaptılar. 1998 yılında, "Bendeniz'den" adlı dördüncü albümünü yayınladı. Albümden, ilk olarak "Günahlar" adlı hit parça yayınlandı. Ardından "Başımın Belası" adlı ikinci hit parça yayınlandı. 1 Kasım 1999 tarihinde "Kurtulamıyorum" adlı beşinci stüdyo albümünü yayınladı. Albümden sadece albümle aynı adı taşıyan "Kurtulamıyorum" adlı hit parça yayınlanmıştır. Beşinci albümün çıkmasından tam bir yıl sonra 1 Kasım 2000 tarihinde "Bendeniz Şarkıları" adlı bir toplama albüm yayınlamıştır. Albümde daha önce çıkarmış olduğu albümlerdeki hit parçaları yer almaktaydı. 30 Kasım 2001 tarihinde "Zaman" adlı albümünü yayınladı. Albüm için tarzını değiştirmiş ve saç kesimini değiştirmişti. Albümden ilk olarak "Satmışım" adlı hareketli parça yayınlandı. Ardından ikinci bir hareketli parça "Güzeller Güzeli" yayınlandı. Albümdeki çoğu şarkının söz ve müziği Bendeniz'e aittir. 2003 yılında "Demedim mi" adlı albümünü yayınlamıştır. 11 parçanın yer aldığı albümden sadece albümle aynı adı taşıyan "Demedim mi" adlı hit parça yayınlanmıştır. 2003 yılında çıkardığı albümden sonra iki yıl albüm çıkarmadı. 23 Mart 2005 tarihinde "Aşk Yok mu Aşk" adlı dokuzuncu stüdyo albümünü yayınladı. Albümden ilk olarak "Kırmızı Biber" adlı şarkı yayınlandı. Ardından, "Bu Baharda" adlı albümün en çok beğenilen hit