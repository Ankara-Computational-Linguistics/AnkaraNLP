yazıtlar: Plautilla Augusta ya da Plautilla Augustae şeklindedir. Ken Anderson (güreşçi) Mr. Kennedy 6 Mart 1976'da Minnesota'da doğdu Green Bay Wisconsin diye anons edilmesinin sebebi orada güreş eğitimi görmüş olmasıdır. Kennedy, WWE'ye gelmeden önce Velocity ve Heat gibi programlarda jobberlık yapmıştır ilk olarak ismi Ken Anderson idi. Funaki'ye Green Bay Plunge yaptığı maçta debutunu yaptı. Burada ismi Ken Kennedy olarak söylendi çünkü Vince McMahon onun hareketlerini beğenip Kennedy ismini takmıştır. Kennedy SmackDown'da sürekli hileyle main-eventerları yenmeye başladı özellikle mikrofon performansıyla öne çıkan Kennedy hızla yükseldi. Booker T, Rey Mysterio gibi ana kemer almış isimleri yendi. Eddie Guerrero ile yaptığı maçta sandalye kullanmasa da DQ ile maçı kaybetti. Eddie son maçını Kennedy'le birlikte yaptı. Kennedy kolundan sakatlanınca 6 ay gibi uzun bir süre ringlerden uzak kaldı. Sakatlıktan dönünce CM Punk'la OVW’de maç yaptı. Sonra Great American Bash 2006'da Batista'yla maç yaptı ve DQ ile yendi. Böylece 3 ana kemer almış ismi yenmiş oldu. Sonrasında 1 Eylül SmackDown'da Kennedy 3'lü maçta Bobby Lashley ve Finlay'i yenerek WWE'deki ilk kemerini aldı fakat sevinci çok uzun sürmedi. 13 Ekim'de Chris Benoit onu yenerek US kemerini geri aldı. Undertaker maça karıştığı için Kennedy onla uğraştı. Undertaker'la çekişen Kennedy, Kane'le çekişen MVP'yi yanına aldı ve BOD geri döndü MVP ve Kennedy, Kane ve Undertaker karşısında haketmediği galibiyetler aldı en son Armageddon'da Undertaker, Kennedy'i yenerek çekişmeye son noktayı koydu. Sonraki hafta Teddy Long, Beat the Clock Turnuvasını duyurdu. Rakini en kısa sürede yenen Batista'yla maç yapma hakkına kavuşacaktı. Kenndey, Benoit'i yenerek en kısa süreye ulaştı ve Royal Rumble'da Batista'ya yenildi. Bu maçta taraftarlar enteresan şekilde Kennedy'i desteklediler. Daha sonraki hafta tekrar karşılaşsa da kemeri Batista'dan alamadı. No Way Out'ta Lashley'i DQ ile yendi ondan sonraki hafta NO DQ maçta yenildi ve ECW kemerini de alamadı. ECW programında Sabu'yu yenerek WrestleMania 23 MITB maçına çıkma hakkına kavuştu. Kennedy, WrestleMania 23'teki MITB maçını 7 kişiyi yenerek kazandı. Fakat haftalar Sonra RAW'da Edge'in gaza getirmesi sonucu kısa maçta sakatlığından dolayı hakkını kaybetti. Sonra draftta RAW'a transfer oldu. Orada Super Crazy'le çekişti birkaç hafta. SummerSlam 2007 de Triple Threat maçta IC kemeri için Umaga ve Carlito'yla karşılaştı fakat kemeri alamadı. RAW’da bir türlü istediği yakalayamayan Kennedy iyice gözden düştü Vince’in oğlu olacağı sırada sakatlandı (asıl nedeni steroid kullandığı için ceza almasıdır) ve şansını kaybetti. RAW’da Bobby Lashley'i sakatladı. Sonraları HBK ile feuda girdi Armageddon 2007’de HBK’e yenildi. Birkaç hafta sonra tekrar yendi tekrar yenildi. NWO 08’de Ric Flair’a Carier Threading Match’da yenildi. Sonraki haftalarda pek ortada görünmeyen Kennedy, Val Venis'i yenerek WM 24'teki MITB yani Money in the Bank maçına katılmaya hak kazandı. Maçta pek varlık gösteremedi ve maçı CM Punk kazandı. Sonraki haftalarda ortada olmayan Kennedy'nin, sonraları film yaptığı haberi geldi. 2009 yapımı Behind Enemy Lines:Colombia, Türçe adı Düşman Hattı Kolombiya filminde rol almıştır. Kennedy dönüşünde GM William Regal ile uğraştı ondan maç isteyip durdu ama bir türlü istediğini alamadı. Bu arada Kennedy, face yani iyi adam oldu. William Regal'i kovulma maçında yenerek onu RAW'dan attı. Kennedy sonraki haftalarda Snitsky, Carlito ve Umaga gibi isimleri yenerek push almaya devam etti. Daha sonra WWE, Kennedy'i işten kovdu. TNA Genesis 2010 şovunda Abyss ile maç yapacak sürpriz isim olarak debut yapıp Abyss'i yendi, kötü adam olarak dönen Anderson Against All Odds 2010 şovunda turnuva finalinde D'Angelo Dinero'ya yenilmesine rağmen çeyrek finallerde Kurt Angle'ı yendikten sonra tükürmesiyle onunla bir çekişme başlattı. Destination X'te Kurt Angle'ı bir submission maçında yendi. 5 Nisan'daki bir şovda Kurt Angle'ı tekrar yenmesine karşın Lockdown şovundaki kafes maçında Kurt Angle'a kaybetti. Sacrifice'da Jeff Hardy'e mağlup oldu. Maçtan sonra face (iyi adam) olma sinyalleri verdi.Jeff Hardy'nin elini sıkmak istese de teklifi geri çevrildi. Bir sonraki TNA şovunda Jeff Hardy'e Sting'e karşı yardım ederek face turn gerçekleştirdi. Slammiversary VIII'de Jeff Hardy ile takım olup-bu takım Enigmatic Assholes (Gizemli ***delikleri) olarak da bilinir-Beer Money'i yendiler. Victory Road'ta TNA WHC için yapılan dörtlü maçta eli boş döndü. 22 Temmuz'da Matt Morgan'ı yendi ama maçtan sonra bir güzel dayak yedi. 19 Ağustosta TNA WHC boşta ilan edildi. Sekizli bir turnuvada Jay Lethal ve D'Angelo Dinero'yu yendi.Böylece Bound for Glory'de yapılacak finale kaldı. Bound for Glory'de Hulk Hogan ve Eric Bischoff sayesinde maçı heel (kötü adam) turn yapan Jeff Hardy'e kaybetti. Turning Point'te Kazarian'a kaybetti. Final Resolution'da face turn yapmış Matt Morgan ile Jeff Hardy'nin maçında hakemlik yaptı ama Eric Bischoff tarafından ring direğine çarptırılarak saf dışı bırakıldı. TNA Genesis 2011 şovunda Matt Morgan'ı yenerek Jeff Hardy'ile maç yapma hakkı kazandı. Hemen sonra Eric Bischoff ringe geldi ve maçın hemen yapılacağını bildirdi. Yorgun haliyle Jeff Hardy'i de yenerek ilk ana kemerini (TNA WHC) kazandı. Julia Flavia Julia Flavia (17 Eylül 64 - 91) İmparator Titus ve ikinci evliliğini yaptığı Marcia Furnilla'nın kızı. Titus, Furnilla'dan Julia'ın doğumunun ardından boşanmış ve onun altıncı doğum gününde Kudüs'ü fethetmiştir. Julia Roma'da doğmuştur ve aynı zamanda Flavia Julia, Julia, Flavia, Flavia Julia Titii, Titii Julia ve Julia Titii olarak da bilinir. Büyüdüğünde babası Titus, kardeşi Domitian'a onunla evlenmesini teklif etti ancak Domitian Domitia Longina'ya delicesine aşık olduğu için bu teklifi reddetti. Daha sonra Julia, kuzeni Flavia Domitilla ile evlenen Konsül Titus Flavius Clemens'in kardeşi ve ikinci dereceden kuzeni Titus Flavius Sabinus'la (82 yılında Konsül) evlendi. Bundan sonra Domitian tarafından baştan çıkartıldı. Babası ve kocası öldüğünde, Dio 67.3, sözleriyle Domitian: Hamile kalınca, Julia çıkan söylentilere göre düşük yapmaya zorlanması (kuşkulu olmasına rağmen) sonucu öldü. Julia tanrılaştırıldı ve külleri daha sonra Flavianlar Tapınağı'nda yaşlı bir bakıcı tarafından Domitian'ın külleriyle karıştırıldı. (Suetonius,"Domitian" 17.3) Tarihçi Suetonius tarafından anlatılan bir anekdota göre, kahraman Jason Kartaca'ya yapılan bir seferden geri döndükten sonra, Julia ile hemen evlenmeyi ummuştu. Julia onu anında reddedince, yanıt olarak yatak odasının kapısına bir fıçı şarap fırlatmıştı. Bu küçük bir skandala neden olmuştu ama şans eseri senatonun çabuk davranması sonucu büyümeden önlenmişti. Mescid-i Haram Mescid-i Haram (Arapça: المسجد الحرام), Mekke'de Kâbe’nin de içinde bulunduğu alanı çevreleyen büyük mescit. "Hürmetli Mescid" anlamına gelen bu ifade Kur'an'da 16 ayette yer almaktadır. Mescid-i Haram'ın ortasında bulunan Kâbe'nin doğu köşesine işaret taşı olarak farklı renk ve özelliğe sahip olan "Kara Taş" anlamına gelen "Hacer-ül Esved" yerleştirilmiş ve gümüş bir çerçeveyle çevrilmiştir. Bu taşın İbrahim Peygamber’den günümüze kadar gelen bir hatıra olduğu kabul edilir. Bu nedenle de tüm Müslümanlar için çok değerlidir. Kâbe, İbrahim Peygamber ve İsmail Peygamber'den sonra birçok değişikliklere maruz kalmıştır. Çeşitli dönemlerde kısmen ya da bütünüyle yeniden inşa edilmiş ve günümüzdeki haline ulaşmıştır. Şu anda Kâbe, Mescid-i Haram ile birlikte toplam 400.800 m² metrekarelik bir alanı kapsamaktadır. Ayrıca 820.000 kişilik kapasitesi ile şu anda var olan en büyük camidir. T端rklerde su k端lt端r端 Tarih boyunca tüm kültürlerde olduğu gibi insan yaşamını ve yerleşimini belirleyici öğelerinden birisi tuz ise diğeri de su olmuştur. Günümüzden 2500 yıl kadar önce Uygur Türkleri Doğu Türkistan'ın Turfan bölgesinde 'kariz' denen yer altı su kanalları yapmıştır. Bu yer altı su kanalarının uzunluğu 5000 km'yi bulmaktadır. Bu karizlerin bir kısmı günümüzde de kullanılabilmektedir. Yatay yer altı kanalı olan karizler ile binlerce yıldır çöl ortasında oluşturulan tarım alanları sızıntı ve buharlaşma olmadan yer çekimi gücü ile çalışan bir sistemle sulanmıştır. Orta Asya'da kariz olarak adlandırılan yapıya Anadolu'da da rastlanmaktadır. Anadolu'da bilinen kariz yapılara Gaziantep, Şanlıurfa, Van ve İskilip kentlerinde raslanılmıştır ve bunlarda günümüzde hala kullanılmaktadırlar. Anadolu'da kariz yerine kehriz ve benzeri yöresel isimler kullanılmıştır. Türkiye'de su hizmetleri, Selçuklulardan cumhuriyet dönemine kadar vakıflar eliyle yürütülmüştür. 1926 yılı 10 Mayıs tarihli Resmi Gazete'de yayınlanan 831 sayılı 'Sular Kanunu' yasası ile bütün su vakıfları mal varlıkları ile birlikte belediyelere devredilmiştir. Anadolu'da hamam olarak nitelenebilecek en eski yapı kalıntısı Boğazköy'de Tapınak V'de kazılar sırasında bulunan yapı sisteme göre yıkanma odası olarak nitelenmiştir. (Ar.: سبيل) Su dağıtım yerleri. "Kutsal günlerde karşılık beklemeden hayır için dağıtılan içme suyu" veya "Genellikle camilere bitişik özel bir biçimde yapılmış, karşılık beklemeden hayır için içme suyu dağıtılan taş yapı, sebilhane". Genellikle kırsal çorak yerlerde, yeraltı suyundan yararlanmak üzere su katmanına varıncaya kadar derinliğine insan eliyle kazılan, genellikle silindir biçiminde, çevresine duvar örülen, suyundan yararlanılan çukurlar. Yörelere göre değişen; halk dilinde "hamam", "çamaşır yıkanan yer", "çamaşır evi" ve "akarsuların az derin bir yerinde, buğday ya da arpa yıkamak amacıyla, iri taşları yan yana sıralamak yöntemiyle oluşturulan havuzcuk" anlamındadır. Divânu Lügati't-Türk'te "deve derisinden yapılan su tulumu; ağaçtan oyulmuş kap" ve şimdi "Yağmur suyu biriktirmeye yarayan yer altı su deposu" anlamındadır. Bizanslılar döneminde üstü açık ve kapalı olmak üzere çok sayıda sarnıç yapıldığı bilinmektedir. Forchheimer 1893 tarihinde yazdığı kitapta, bu sarnıçlar hakkında ayrıntılı bilgiler vermektedir. Açık sarnıçlar genellikle şehrin yüksek yerlerinde bulunmaktadır. Osmanlı devrinden bu yana kaynak sularının (tatlı su : mâai leziz) çeşmelere dağıtımında geleneksel olarak kullanılan ölçü sistemi vardır: YÃ¼zey aktif madde Yüzey aktif madde suda veya sulu bir çözeltide çözündüğünde yüzey gerilimini etkileyen (çoğunlukla azaltan) kimyasal bileşik. Yüzey aktif maddeler aynı zamanda iki sıvı arasındaki yüzeylerarası gerilimi de etkiler. Yüzey aktif maddenin İngilizce karşılığı olan surface active agent sözcüklerinin harflerinden oluşan bir kısaltma olan surfactant "(surfaktan)" kelimesi de yüzey aktif madde yerine kullanılır. Su içerisinde kendi kendine "oto-organize" olabilen yüzey aktif maddeler suyu seven (hidrofilik) ve suyu sevmeyen (hidrofobik) kısımlardan oluşur. Pek çok maddede hidrofobik kısım, 8-12 karbondan oluşan, düz veya çok az dallanmış bir hidrokarbondur. CH—, CH . CH— örneğinde olduğu gibi, belirli bazı bileşiklerde karbon atomlarının bir kısmının yerini, bir benzen halkası alabilir. Hidrofilik fonksiyonal grup çok değişik olabilir. —CSO- veya SO- örneklerinde olduğu gibi anyonik, —N(CH)+ veya CHN+, örneğinde olduğu gibi katyonik, —N(CH)(CH)COO- örneğinde olduğu gibi anyonik ve katyonik, —(OCHCH)OH örneğinde olduğu gibi iyonik olmayan (noniyonik) bir yapıda olabilir. Petrolden elde edilen lineer alkil benzen sülfonatlar ile hayvansal ve bitkisel yağlardan elde edilen sülfatların oluşturduğu anyonik sınıf, en yaygın kullanılan bileşiklerdir. Diğer örnekler alkilbenzen-eter sülfonat, yağ alkolü-etilen oksid sülfat, alkil gliserin-eter sulfonat, izotionatm alkil esterleri ve metilalkil lauratlardır. Son konu edilenler, genel olarak, daha yeni uygulamalarda kullanılırlar; örneğin, özellikler isteyen ve yüksek fiat ödenmesini gerektiren yerlerde, sıvı ve çubuklar halinde kullanılırlar. Sabun da anyonik karakterdedir. Setiltrimetilamonyum bromürün bir örnek oluşturduğu kuarterner trimetilalkilamonyum halojenürler, en yaygın katyonik surfaktanlardır. Dialkildimetilamonyum klorür, kumaşlar için katyonik bir yumuşatıcıdır. Deterjan gücünün genel olarak zayıf olmasına karşın, iyi bir kaydırıcı, antistatik ve mikrop öldürücü etkiye sahiptir; fakat, evlerde kullanılmaya uygun bir deterjan değildir. Çözünmeyen bir çökelti vermek üzere birleştikleri için, anyonik ve katyonikler birlikte kullanılamazlar. Aynı nedenle katyonik deterjanları sabunla birlikte kullanmak uygun değildir. Alkil betainler, çift iyonlular için (anyonik-katyonik) örnek oluştururlar; dimetilalkilamin oksidler semipolar; yağ alkollerinin etilen oksid kondensatları, noniyonik surfaktanların molekülsel yapısını gözönüne sererler. Bunlar, en üstün kir uzaklaştıran tiptir ve daha çok, emülsifiyan madde olarak kullanılırlar; fakat, köpük oluşturma özellikleri düşüktür. Bu nedenle, otomatik çamaşır ve bulaşık yıkama makineleri için yararlıdırlar. Bu fonksiyonel grupların hidrofilik karakteri, iyonikten noniyoniğe göre azalır. Organik deterjanlarla ilgili araştırmanın çok büyük bir bölümü, son yıllarda gerçekleştirilmiştir. Yeni surfaktanların sentez edilmeleri, yukarıdaki reaksiyonların bir sonucudur. Sabun yüzey aktif maddelerin katagorisine girer. Ancak Sabun kelimesi daha çok büyük moleküllü alkil sülfat veya sulfonatların sodyum tuzları gibi organik türevler için kullanılır. Sabun ve deterjanların surfaktanları, aynı şekilde yüzey gerilimini azaltarak, yıkama işleminin temizleme ve köpük oluşturma görevini yerine getirirler. Temizleme işlemi, sabun veya deterjan çözeltisi ile yıkanacak maddenin yüzeyini ve kirleri ıslatmak, kirleri yüzeyden uzaklaştırmak ve kiri kararlı bir çözelti veya süspansiyon (deterjan) içerisinde tutmak gibi, işlemlerden oluşur. Yıkama suyuna katılan sabun ve deterjanlar, suyun ıslatma özelliğini artırır; bu nedenle su, kumaş ve kirlere daha kolay girer. Bundan sonra kirin uzaklaştırılması başlar. Temizleme çözeltisinin her bir molekülü, uzun bir zincir olarak düşünülebilir. Zincirin bir ucu hidrofilik (suyu seven) ve diğer ucu hidrofobik (suyu sevmeyen veya kiri seven)'dir. Bu moleküllerin kiri seven uçları, bir kir parçacığına yönelir ve onu çepeçevre sarar. Aynı zamanda suyu seven uçlar, molekülleri ve kir parçacığını kumaştan uzaklaştırıp, su içerisine taşır. Çamaşır makinesinin mekanik karıştırması ile bu işlemler birleştiği zaman, bir sabun veya deterjanın kiri uzaklaştırma, onu süspansiyon içerisine alma ve kumaşa tekrar yapışmasını önleme görevleri tamamlanmış olur. 2000 yılında yapılan araştırmada dünyada yüzey aktif madde üretimi 10,5 Milyon ton’dur. Bu üretilen yüzey aktif maddelerinin % 56’sı anyonik olanlardan, % 35’i anyonik olmayanlardan oluşmaktaydı. Yüzey aktif olan maddelerin bu türleri ekonomide en önemli olanların arasındadır. 2010 yılında dünya çapında yaklaşık yüzey aktif maddelerinin anyonik olan cinsinden 6,5 milyon ton civarında talep gelmiştir. Anyonik olan ve anyonik olmayan yüzey aktif maddeler bu pazarın % 85’lik kısmını oluşturmaktadır. 2008 yılında sadece Batı Avrupa'da yaklaşık 3,0 milyon ton yüzey aktif madde üretimi yapılmıştır. Bunun yanında ABD’inde 1,6 milyon ton, Çin'de 1,4 milyon ton ve Japonya’da ise 0,98 milyon ton üretilmiştir. 2008 yılında Batı Avrupa'da üretilmiş olan 3,0 milyon ton yüzey aktif maddenin 1,22 milyon tonu anyonik, 1,41 milyon tonu ise iyonik olamayan (noniyonik), 0,28 milyon ton katyonik ve 80 000 ton amfoterik olan yüzey aktif madde üretilmiştir. Sabun özelliği gösteren maddelerin varlığına M.Ö. 2500’dan Sümerliler’den kalma çivi yazısı anıtlarında rastlanmıştır. Bu tür bileşikleri zeytinyağının odun külü ile beraber kaynatılması sonucunda elde etmişlerdir. Bunun dışında eski Mısır’da, eski Roma’da, Cermenler’de ve Galyalılar’da yüzey aktif maddelere benzeyen maddeleri yağdan elde ettikleri bilinmektedir. Bunların yanında Orta Çağ’da Rönesans’ında sabuna benzeyen ürünleri odun külünden ve yağlardan elde etmişlerdir. Sabun ilk defa sentetik olarak Sodyum karbonatın, yemek tuzundan, Sülfürik asitten ve kireç taşından Leblanc Yöntemiyle uygun fiyata üretilmeye başlanılmıştır. 20. Yüzyılda çamaşır makinelerinde kullanılmak üzere üretilen temizlik ürünlerine olan talep oldukça artmıştır. Normann K. Adam Tetra Propyl Benzen Sülfonat’dan oluşan ve bol miktarda üretme imkânı olan yüzey aktif maddelerden olan bu maddeyi keşfetmiştir. Bu madde 1960’lı yılların başlarında batılı ülkelerin yüzey aktif madde ihtiyacının % 65’ini karşılamaktaydı. Bu maddenin biyolojik olarak doğada geri dönüşümü zor olduğundan nehirlerin yüzeyinde aşırı derecede köpüğün oluşmasına sebep olmuştur. Bu yüzden 1964 yılının başlarından Tetra Propyl Benzen Sülfonat yerine biyolojik olarak geri dönüşümü daha kolay olan Alkil Benzen Sülfona’lar kullanılmaya başlanılmıştır. 1980’lerin başlarından beri bu branşta üretim yapan firmaların çoğu yüzey aktif maddelerin doğada artan olumsuz etkileri üzerine konsantre olmuşlardır. 1990 Henkel firması tarafından başka bir yüzey aktif madde olan Alkil poli glikozit üretilmiştir. Bu madde yapısında hidrofilik kısım olarak şeker kalıntıları molekülleri barındırır. Şeker kalıntıları yüklü olmadıklarından bu tür aktif maddeler iyonik olmayan yüzey aktif maddeler grubuna girmektedir. Günümüzde üretilen yüzey aktif maddelerde aranan en büyük özellik birincil bozulma derecesine sahip olmalarıdır. Birincil bozulma derecesi yüzeyin gerginliğini kaybetmesini ifade eder. Bu maddelerin doğada geri kazanmın son kısmına gelmesi yapılarına katılan organik bileşikler ile sağlanmaktadır. Galatlar Galatlar, MÖ 280-274 yıllarında Balkanlar ve Batı Anadolu'da yaşadıktan sonra Orta Anadolu'da Ankara ve Çorum, Yozgat yöresine yerleşen Orta Avrupa kökenli Kelt kavmine mensup Galyalılara, Yunanların ve Romalıların verdiği ad. Galatların yerleştiği bölgeye Antik Çağ'da Galatya adı verildi. Aşiret yapısına dayanan Galat krallıkları Roma İmparatorluğu'nun egemenliği altına girdikleri MÖ 1. yüzyıla kadar bu bölgede varlıklarını sürdürdüler. Orta Anadolu'da Galat dilinin MS 7. yüzyıla dek konuşulduğuna dair belirtiler vardır. Romalıların Keltlerle yaptığı savaşlardan sonra Keltleri dağıtmasıyla birlikte, Galatları oluşturan Kelt kavimleri Romalıların baskısıyla Güney ve Doğu Avrupa'ya sürüldüler. Brennios (Brenn) adlı önderin komutasında doğuya yürüyen Galat gücünün, kadınlı erkekli 20.000 kişiden oluştuğu ve kadınların da erkeklerle birlikte savaşa katıldığı antik yazarlarca belirtilir. MÖ 280'de Pannonia'yı (bugünkü Macaristan), 279'da Yunanistan'daki Delphi kentini yağmaladılar. Aynı yıl İstanbul'un (Byzantion) karşısındaki tepeye karargâh kurarak kenti tehdit ettiler. Uzun pazarlıklar sonucu Byzantion'lular Galatların kenti surlarla çevirmemesi şartıyla Adapazarı civarına yerleşmesini kabul ederek İstanbul Boğazından geçmelerine yardım etmeyi kabul etti. Bir kışı İstanbul'da geçiren Galatlardan bir kısmı İstanbul'da kalarak asimile oldu. Bugün Galata olarak bilinen bölgenin isminin Galatlar'dan geldiği söylenir. MÖ 277-274 yıllarında Ege bölgesi yağmalandı; Erythrai (Çeşme yakınında Ildırı) ve Milet kısa sürelerle Galatların eline geçti. MÖ 274'te Bergama kralı Eumenes ve Selevkos kralı "Antiokhos" komutasındaki ordu Galatları ağır bir yenilgiye uğratarak Orta Anadolu'ya sürdü. Galatlar Delphi zaferinden sonra "Tektosagi", "Tolistobogii" ve "Trogmi" adlı üç boy şeklinde örgütlendi. Orta Anadolu'da Sivrihisar (Pessinus), Ankara (Ankyra) ve Yozgat Büyüknefes (Tavium) bu üç boyun merkezi oldu. Bugünkü Ankara isminin türetildiği Ankyra kelimesinin "durduran" anlamında Galatlar tarafından verildiği söylenir. (İngilizcedeki "anchor" (deniz çapası) kelimesinin Ankyra kelimesinden türediği söylenir) Bölgede yapılan yüzey araştırmalarında Polatlı'da Basrikale ve Hisarlıkaya, Sakarya Irmağı'na hakim Çanakçı ve Çağlayık, Beypazarı'nda Tabanoğlu ve Dikmenkale, Ayaş'ta Canıllı, Keçiören'in Bağlum köyünde Hisartepe ve daha başka kale kalıntıları belirlendi. Kalelerin bazıları çevredeki kaya kitlelerine bağlanarak yapılmıştı. Ankara'nın 100 km güneyinde ve Tuz gölü çevresinde bulunan Kulu ilçesi önemli bir Galat yerleşimi idi. Bugünkü Kulu ilçesi eski Galat kenti olan Drya harabeleri üzerinde kurulmuştur. (Bakınız: Devrim Sönmez, Eski Çağlardan Günümüze Kulu, Konya, 2004.) Galatya'nın MÖ 1. yüzyılın sonlarında Roma egemenliğine girmesinden sonra Anadolu'nun bu Avrupalı konukları kendi kültürel kimliklerini koruyamayarak asimile oldular. Yaşadıkları bölge ise Galatya adı ile bir Roma eyaleti oldu. MS 1. yüzyılda Aziz Paulus'un çalışmaları sonucunda Hıristiyanlığı kabul eden ilk Anadolu halkının Galatlar olduğu belirtilir. Paulus'un Galatyalılara Mektup'u, İncil'i (Yeni Ahit) oluşturan kitaplardan biri olarak kabul edilmiştir. Doğu Roma İmparatorluğu'nun Türklere yenildiği 1071 Malazgirt savaşının ardından, Doğu Roma (Bizans) ordusunun generallerinden Frank kökenli Roussel de Bailleul bölgede hâlâ etkin olan Galat kültürüne dayanarak bir isyan başlatılma imkânını görmüş ve Malazgirt Savaşı'nın kaybedilmesiyle zayıflamış Doğu Roma-Bizans devletine karşı ayaklanarak orta Anadolu'da bir devlet kurmuştur. Bizans bu devleti yıkmak için askerî birlikler gönderse de bunlar başarısız olmuştur. Bunun üzerine Türklere yardım için başvuran Doğu Roma-Bizans'ın çağrısıyla, Selçuklu Devleti de ilerisi için bu Frank-Kelt karışımlı devletin Türklere de problem çıkarabileceğini hesaplayarak Bizans'a bu konuda yardım etmiştir. Nihayetinde Roussel de Bailleul yakalandı ve idam edildi. Kurduğu devlet de ortadan kalktı. Buradaki ilginç yan Anadolu'ya gelişlerinden 1000 yıldan fazla bir zaman sonra bile bu kelt kökenli Galat halkının hala kültürel farklılığını koruyup, siyasal ve askeri etkinliğini ortaya koyabilmiş olmasıdır. Hint-Avrupa kavimlerinden olan Keltler MÖ 1000 dolaylarında Orta ve Batı Avrupa'nın büyük bir bölümünde egemenlik kurdular. MÖ 600 sıralarında Fransa, Britanya, Kuzey İtalya, Belçika, Güney Almanya, Bohemya (Çek Cumhuriyeti) ve İspanya'nın bir bölümü Kelt egemenliğinde bulunuyordu. Keltlere Helenler Keltai ya da Keltoi, Romalılar ise Galli (tekil hali Gallus) derlerdi. MÖ 1. binyıl sonlarında güneyden Roma'nın, kuzeyden Germen kavimlerinin yayılmasıyla Avrupa'da Kelt egemenliği sona erdi. Britanya'da ise MS 5. yüzyıla dek süren Kelt hakimiyeti, Anglo-Sakson kavimlerinin istilası sonunda adanın kuzey ve batı kıyılarıyla sınırlandı. Halen İrlanda ve İskoçya halkının bir kısmı ile Galliler (Welsh) ve Breton'lar Keltçeden türeyen diller konuşmaktadır. Bruttia Crispina Bruttia Crispina ya da Crispina (164-193) Roma İmparatoriçesi ve Roma İmparatoru Commodus'un karısı. Crispina’nın annesi bilinmemekle beraber babası iki defa konsüllük yapmış olan Gaius Bruttius Praesens'dir. Crispina’nın baba tarafından büyükbabası ve annesi, konsül ve senatör Caius Bruttius Praesens ve yine iki defa konsüllük yapmış olan Manius Laberius Maximus'un zengin mirasçı kızı Laberia Hostilia Crispina'dır. Crispina'nın erkek kardeşi geleceğin konsülü Lucius Bruttius Quintius Crispinus'dur. Babasının ailesinin kökeni Volceii'den (Lucania, İtalya) gelir ve Roma İmparatorları Trajan, Hadrianus, Antoninus Pius ve Marcus Aurelius'la yakın bağlara sahiptir. Crispina, Roma ya da Volceii'de doğup büyümüştür. Crispina, Commodus'la 178 yazında (belki de Temmuz) evlendi. Asıl tören mütevazıydı ancak hatırasına sikke basıldı ve halka cömertlikle dağıtıldı. Bir "epithalamium" (gelin üzerine yazılan şarkı) sofist Julius Pollux tarafından yazıldı. Yukarı sınıftan birçok gencin evliliğin de olduğu gibi bu da ayarlanmış bir evlilikti. Bu olay Crispina'nın babası ve (Commodus’un babası) Marcus Aurelius tarafından ayarlanmıştı. Commodus, söylendiğine göre muhtemelen gururlu ve kibirli olan karakterinden dolayı oldukça güzel bir kadın olan Crispina'dan hoşlanmamıştı. Onursal "Augusta" unvanı aldı. 182 yılında, Crispina'nın olası bir hamileliği vardı. 192 yılında ise Crispina, kocası tarafından zina ve vatan hainliği ile suçlandı ve İtalyan adası Capri'ye sürgüne gönderildikten bir süre sonra öldürüldü. George Owu George Owu (d. 7 Temmuz 1982), kaleci pozisyonunda görev yapan Ganalı millî futbolcudur. Profesyonel kariyerine 2000 yılında Sekondi Hasaacas kulübünde başladı. Daha sonra sırasıyla Asante Kotoko, AshantiGold, El-Mısrî, Ebusua Dwarfs, Sekondi Hasaacas kulüplerinde oynadı. 2006 FIFA Dünya Kupası'nda Gana millî futbol takımının kadrosunda yer alan Owu, ayrıca 2004 Yaz Olimpiyatları'nda da Gana adına forma giydi ama Gana, bu turnuvadan ilk turda elendi. Cemile (Orhan Kemal romanı) Cemile, Orhan Kemal'in yazdığı bir roman. 1934 Çukurova'sında bir dokuma fabrikası civarındaki gecekondu mahallesinde yaşayan insanlar, aynı zamanda fabrikada çalışmaktadır. Cemile, bu mahallede güzelliğiyle göze çarpan, paylaşılamayan genç bir Boşnak kızıdır. Ruhdöveni Ruhdöveni, Margaret Weis tarafından yazılmış kitap serisi Ejderha Mızrağı Destanında ki kurgusal karakterlerden biri olan Raistlin Majere'yi konu olan kitaptır. Kitap ilk olarak Ocak 1998'de yayınlanmıştır. Metal grubu Blind Guardian, Ruhdöveni hakkında A Night at the Opera isimli albümünde The Soulforged isimli bir şarkı yazmıştır. Pazar (ekonomi) Pazar, ekonomide her türlü mal ve hizmetin alınıp satıldığı veya takas yoluyla el değiştirdiği yer olarak tanımlanmaktadır. Buna göre, semt pazarları, borsalar, fuar, sergi ve panayırlar, farklı ülkeler ile kişi veya kuruluşlar arasındaki değiş-tokuş faaliyetine konu olan alanlar pazarı oluşturur. Satıcıların serbest bir şekilde karşılaştıkları, kâr amaçlı ya da kâr amaçsız her türlü mal ve hizmetin alıcı ve satıcılar arasında değiştirildiği veya değişim fiyatının oluştuğu yer veya koşullar dizisi, şeklinde tanımlanabilir. Pazar (anlam ayrımı) Pazar ÅŸu anlamlara gelebilir: Palin Majere Raistlin Majere, Margaret Weis ve Tracy Hickman tarafından yaratılan Ejderha Mızrağı Destanı'ndaki karakterlerden birisidir. Caramon Majere'nin üç oğlundan en küçüğü ve amcası Raistlin'e en çok benzeyenidir. O da tıpkı amcası gibi büyü yolunu seçmiştir. Ancak yolun henüz çok başında iki kardeşini yitirdi ve esir alındı. Kaos hapsedilip tanrılarla beraber amcası da Krynn'ı terk edince büyü gücünü yitirdi. II. Nesilin en etkileyici karakterlerinden biri olan Palin Yaz Alevi Ejderhalarında Raistlinin kızı olduğunu iddia ederek ortaya çıkan Usha ile evlendi. Ulin Majere, Linsha Majere adı ile bilinen iki çocuğu vardır. Ruhlar Savaşı Üçlemesinde artık yaşlanmış bir karakter olarak yine gördüğümüz Palin büyünün tanrıları Solinari, Lunitari, Nuitarinin geri dönmesinin ardından büyü kullanma yeteneğini yeniden kazandı ve Beyaz Cübbelilerin başı oldu. Medet Höyüğü Medet Höyüğü ve Apollonia antik kenti Denizli ili, Tavas ilçesinin 7 km güneybatısında düz bir ova üzerinde kurulan Medet köyü yerleşim alanı içinde yer almaktadır. Medet'te Tavas ovasının en verimli arazileri üzerinde kurulan Apollonia ; batıda Tabea yolu ile Caria (Karya) bölgesine, güneyde Sebastapolis yolu ile Likya bölgesine, Doğuda Tavas yolu ile Frigya bölgesine ulaşımı bulunan bir Karya kenti idi. Apollania adını Helenistik dönemde aldığı, en görkemli dönemini Roma çağında yaşadığı anlaşılmaktadır. Köy camisinin bulunduğu avlu içinde Hadrianus dönemine ait Apollon tapınağının temelleri ve yazıtlar vardır. Kentin M.Ö. 1. yüzyıl ve M.S. 1. yüzyıllar arasında kendi adına bastırdığı ve sikkeler üzerinde tanrısal motiflerin yer aldığını görmekteyiz. Klasik müzik Klasik Batı Müziği, kökeni Antik Yunan müzik kültürüne dayandırılan, daha sonra Batı Roma İmparatorluğu'nun çöküşüyle başlayan Orta çağ ve Gotik dönemde çok sesliliğin gelişimiyle beraber daha da biçimlenmiş, kilise ve saray baskısı altında Rönesans'ın erken yüzyılında vokal polifoni çerçevesi içinde gelişmiş, Yüksek Rönesans ile beraber çalgı müziğinin de yükselişiyle içeriği bugünün klasik müzik olarak adlandırılan biçimleri ve teknikleriyle gelişimini sürdürmüş bir kurumsal müziğin, kilise baskısına direnen halk müziğinin dans ve şarkı biçimleriyle karşılıklı etkileşimi sonucu gelişimini sürmüş olan, uluslararası olarak kabul görmüş müzik türüdür. En önemli özelliği, çok sesli ya da çok ezgili "(polifonik)" ve çok ritmli "()" olmasıdır. Yeniden doğuş "(Fr. Re-niassance)" anlamına gelen Rönesans, Orta çağ döneminin çözülüp Aydınlanma Çağı’nı oluşturacak düşüncelerin belirmeye başladığı yaklaşık 200 yıla yakın bir süreci kapsar. Kilisenin bağnaz baskısından kurtulmaya çalışan insan, bu dünyanın yalnız ölümden sonrası için hazırlık aşaması olmadığını, bugünün yaşanması gerektiği düşüncesini yaymaya başlarlar. Dolayısıyla sanatçılar da eserlerini bu düşüncenin etkisiyle üretmeye ve geliştirmeye de başlarlar. Rönesans ile başlayan yaşam sevinci ile oluşan danslar ve bu danslarda da çalgılar artar. Çalgılar yalnız eşlik etmekle kalmaz, vokal müzikten bağımsız bir çalgı müziği gelişecektir. Bu dönemde İtalyan besteciler müzikte egemenliği ele almışlardır. Rönesans döneminde Kilise'nin sanat üzerindeki etkisi zayıflamıştır, besteciler ve müzisyenler yeni sanatsal fikirlere hazırdır. Özellikle Flaman besteciler ve müzisyenler, İtalyan saraylarında eğitim vermek ve icra etmek için görevler almışlardır. Matbaanın icadı ile metotlar ve şarkı kitaplarının basımı yaygınlaşmış ayrıca burjuva sınıfının yükselişiyle birlikte, hem eğitsel hem de amatörler için eğlence olarak müziğe olan talep artmıştır. Rönesans Dönemi Müziğinin Genel Özellikleri; • Vokal polifonik stil doruğa erişir, besteciler öylesine ustalaşmıştır ki kilise müzik ile ilgili kurallardan ödün vermek zorunda kalır. • Din dışı müzik önem kazanır. 1550’lerden itibaren bağımsız bir çalgı stili kendini göstermektedir. • Önceleri aynı aileden çalgı gruplarıyla yapılan müzik daha karma gruplarla yapılmaya başlamıştır. • Matbaanın gelişmesi ile birlikte ilk çalgı metotları yazılmaya ve yayımlanmaya başlamıştır. Müzik bu dönemde giderek Orta çağdaki kısıtlamalardan kurtulmuş, ritmde, armonide, biçimde daha fazla çeşitliliğe izin verilmiştir. Rönesans'ta müzik kişisel bir ifade için bir araç haline gelmiştir. Besteciler, vokal müziği oluşturdukları metinleri daha iyi ifade etmenin yollarını bulmuşlardır. Din dışı müzikte, dinsel müziğin yazım tekniklerinden faydalanılmış, dinsel müzikte ise çalgılara ve halk müziğinin ritmik unsurlarına yer verilmeye başlanmıştır. Şarkı "(Chanson)" ve madrigal gibi popüler formlar tüm Avrupa'ya yayılmış, saraylar, hem şarkıcıları hem de çalgılarında virtüöz sanatçıları bünyesinde görevlendirmiş, işveren kurumlar olmuştur. Rönesans döneminde birçok tanıdık modern çalgının "(lute, viyol ailesi, keman ailesi, mandolin, gitar, nefesli çalgılar ve klavyeli çalgılar dahil)" öncül versiyonları yeni biçimlere dönüşmüş ve yeni müzikal fikirlerin gelişimine cevap verecek şekilde geliştirilmiştir. Bestecilere ve müzisyenlere yeni müzikler yaratabilmeleri için daha iyi olanaklar sunulmuştur. Dönemin ünlü bestecileri "Guillaume Dufay", "Johannes Ockeghem, Giovanni Pierluigi da Palestrina" ve "Carlo Gesualdo"'dur. Portekizcede kıvrımlı, düz olmayan inci anlamına gelen Barok sözcüğü, 1700’lü yılların ortalarında Fransız yazar Noël-Antoine Pluche tarafından müzik yapıtlarını sınıflandırması için kullanılmıştı. Pluche 1746 yılında yayımlanan "Spectacle de la Naturale" "(Doğanın Gösterisi)" adlı yapıtında, müzikleri artık ülkelerine göre sınıflamak yerine "musique chantante" "(şarkılı müzik)" ve "musique baroque" olarak ikiye ayırmak gerektiğini belirtiyordu. Burada barok sözcüğünü kaba, biçimsiz anlamında kullanmıştı. Ayrıca iki müzisyenin çalışını karşılaştırırken, fazla ağdalı ve geçmiş dönemin zevklerine uygun bulduğu yorum için "‘Yeryüzündeki pırlantalar yerine, denizin dibindeki eğri incileri (barok) zorla sökmeye uğraşıyor’" ifadesine yer vermişti. Değerlendirmenin özünde bir küçümseme ve fazla ağdalı bulma vardı. Müzikte çok önemli bir çağın tanımında kullanılan bu küçümseyici sıfatlar, Barok'un genel anlamından bizi uzaklaştırır. Barok, en kısa tanımıyla saray sanatıdır. Beğeni düzeyi de doğal olarak soylular sınıfının (aristokrasinin) süslemeye yakınlık duyan incelikli anlayışını yansıtır. Barok sözcüğü bugün anlaşıldığı anlamda, müzik tarihinde bir dönemi adlandırmak için ancak 19. yüzyılın sonlarına doğru kullanılmaya başlanmıştır. Barok müziğin en önemli kurallarından biri vokal ve çalgısal güçlerin birleştiği ve karşı karşıya geldiği "concertato" stilidir. Bu stilin kaynağı, Andrea Gabreli ve Giovanni Gabreli’nin polikoral motetleri ve Lodovico Grossi da Viadana (c. 1560-1627) gibi 17. yüzyıl başlarında yaşamış bestecilerin sürekli bas tekniğini geliştirmelerine dayanır. Sürekli bas "(Basso Continuo)" barok dönemde ortaya çıkmış olan, genellikle bir klavyeli ve telli çalgı ile müziğin bas çizgisinde -ince ses aralığındaki ezgiye karşı- çalınan bir eşlik etme tarzıdır. Genellikle bir viyolonsel ya da fagot bas partisini çalarken bir klavsen, lut, ve bazen bir orgun bu bas partisi üzerine kısmen doğaçtan armonizasyon yaptığı, müzikteki armoni boşluklarını doldurarak zenginleştirdiği bir müzik yapma yöntemdir. Ortaya çıkışı, Rönesans çok sesliliğinin dokusal homojenliğine karşı ince sesin üstünlüğünü ilan eden devrimin (c. 1600) akla yatkın bir gelişmesi olarak açıklanabilir. Çok sesli müziğin armonik temeli şimdi tam anlamıyla bir çalgıcının iki eli arasındadır. Hem dinsel hem de dünyasal müziğin yan etkileri Agostino Agazzari'yi (1578-1640), 1607 gibi erken bir tarihte bir kılavuz kitap yayınlamaya yönlendirdi; "Del Sonare sopra'l basso con tutti l’stromenti (Tüm Çalgılarla Birlikte Bas Partisi Çalma Üzerine)." Barok müzik dönem Johann Sebastian Bach, Antonio Vivaldi, Jean-Baptiste Lully, Arcangelo Corelli, Claudio Monteverdi, Jean-Philippe Rameau, Henry Purcell, George Frideric Handel ve Georg Philipp Telemann gibi bestecilerin eserlerini kapsamaktadır. Barok stilin Rönesans stilinden farkı, daha süslü bir anlatıma sahip olmasıdır. Dönemin en ünlü çalgısı klavsendir. Klavsen neredeyse her müzik çeşidinde kullanılıyordu "(çoğu zaman eşlik etmek amacıyla da olsa bkz. sürekli bas)." Dönemde vokal müziğin yanı sıra çalgısal müzik de gelişmiştir; sonat, konçerto grosso, solo konçerto ve süit, bu dönemin yaygın çalgısal müzik türleridir. Barok müzik dönemi müzikteki başlıca büyük yeniliği "'fonksiyonel tonalite'nin" (Majör ve minör kavramı) geliştirilmesindedir. Bu dönemdeki besteciler ve çalgıcılar çok daha ayrıntılı ve incelikli ezgisel ve ritimsel süsler uygulamaya başlamışlar; müzikal notasyon şeklini değişmiş ve çalgıları yeni teknikler kullanarak çalmaya başlamışlardır. Barok müziği döneminde çalgılarla müzik icra edilmesinin ebadı, kapsam genişliği ve karmaşıklığı artmıştır. Barok müzik dönemi opera görsel sanatının kurulup, geliştirilip ve yaygınlaştırılması dönemidir. Bugün kullanılan müzik terimleri ve kavramlarının çoğunluğu İtalya'da, barok müzik dönemde ortaya çıkmış ve hala yaygın olarak kullanılmaktadır. Klasik stilin Barok stilden farkı, Klasik stildeki eserlerin Barok stildeki eserlerden daha sade olmasıdır. Barok dönemin kapanmasına yol açan etkenlerden biri de piyanonun icadıdır. Klasik dönemde her orkestrada klavyeli çalgı bulundurma zorunluluğu kalkmış, piyano orkestraya katıldığı zaman da mutlaka solist görevi görür olmuştur. Dönemi seçkinleştiren bir başka şeyse senfoninin yaygınlaşmasıdır. Dönemin ünlü bestecileri Joseph Haydn, Wolfgang Amadeus Mozart, Christoph Willibald Gluck ve Muzio Clementi'dir. Müziğin kilise ve saray egemenliği altından çıkıp halka yayıldığı, kalıpların ve düzenin yıkılıp yerine daha özgür olan romantizmin geldiği dönemdir. Kendi içinde 3 döneme ayrılır: Modern dönem içerisinde Romantizmi sürdürenler (Richard Strauss, Gustav Mahler, Sergey Rahmaninov, Edward Elgar) olduğu gibi müziğin genel kimliğini değiştiren asıl Modern besteciler (Claude Debussy, Maurice Ravel, Bela Bartok, İgor Stravinski, Dimitri Şostakoviç, Sergey Sergeviç Prokofyev) kendilerine has bir stil geliştirmiri Alban Berg ile Aşlerdir. George Gershwin klasik müzikle cazı birleştiren besteciler arasında en ünlüsüdür. Edgard Varèse, elektronik müzik akımını başlatmıştır. Arnold Schönberg ve öğrencilenton Webern atonal müzik akımının yaratıcısı ve ilerleticisi olmuşlardır. Carl Orff, ilkel çağların müzikleri ve metinlerini yeniden canlandırıp modernize etmiştir. Ayrıca Türkiye'de çok sesli müziğin başlaması da bu döneme rastlar (Cemal Reşit Rey, Ahmet Adnan Saygun, Necil Kazım Akses). Günümüzde Krzysztof Penderecki, Arvo Pärt, Peter Machajdík gibi besteciler de modern dönemi sürdürmektedirler. Yaylı çalgılar bir orkestranın en önemli öğesidir. Yayla sürtündüğünde titreşen tellerden oluşan tahta çalgılardır. Diğer bir adı da "keman ailesi"dir. Avrupa'da yaylı çalgılar "telli çalgılar" olarak adlandırılır ve böylece bu aileye arp (harp) da eklenir. Arp, çok sayıda tele ve pedala sahip olan bir çalgıdır ve telleri parmakla çekilerek titreştirilir. Keman ailesinin üyeleri de buna benzeyen bir biçimde çalınmaya müsaittir (pizzicato). İçlerine üflenen nefes sayesinde titreşen çalgılardır. İki gruba ayrılırlar: Tahta üflemeliler ve Bakır üflemeliler. Bu gruplar çalgıların imal edildikleri maddeye göre ayrılmaz, çalışma stillerine göre ayrılır. Tokmak, baget veya fırça gibi cisimlerle vurularak titreştirilen çalgılardır. Orkestranın en arkasında bulunurlar. Savatage Savatage 1979 yılında Jon Oliva ve kardeşi Criss Oliva tarafından kurulmuş bir progresif heavy metal grubudur. Grup genelde yayımlamış olduğu konsept albümlerle tanınır. İlk albümleri "Sirens" dikkate alınırsa orijini klasik heavy metal ve power metal olan grup aynı zamanda progresif müzik yapan bir grup olarak da bilinmektedir. Ticari anlamda başarı yakaladıkları projeleri Trans-Siberian Orkestrası'nda aktif olarak çalmalarına karşın, 2002'de sahne aldıkları konserler ve 2001'de yayımladıkları son albümden beri grup aktif değildir. Criss Oliva ve kardeşi Jon eski grupları "Tower" ve "Alien"’ın sırasıyla dağılmasından sonra birlikte 1978 yılında Avatar adlı grubu kurdular. 1980'de İkili Steve Wacholz adında davul çalan bir elemanla tanıştılar ve sıkı bir dostluğun ardından Oliva’ların evinin arkasındaki kulübede –grubun deyimiyle “The Pit”- çalışmaya başladılar. Wacholz aslında Jon’un grubunun bir üyesi olmak istiyordu ve Savatage’ın asıl kadrosu yavaş yavaş şekil alırken Jon da(orijinalde davul çalan) Wacholz ile yer değiştirdi ve görevi ona bıraktı. Steve’e bir sert çalışından dolayı “Doctor Hardware Killdrums” lakabını taktılar ve genelde kısaca “Doc” derlerdi. Criss, Jon ve Steve bir süre Clearwater (Florida eyaletinde) ve Tampa (Florida eyaletinde ailesi ile birlikte 1970'lerin sonuna doğru taşındılar) çevresindeki barlarda çaldılar. 1981'de gruba Keith Collins dahil oldu ve Jon’un bastaki görevini devraldı. 2006'nın sonuna doğru grubun Clearwater’da bir park alanında seslendirdiği ""Holocaust"" (Savatage’ın ilk albümünde de yayımlandı), Van Halen coverı ""Eruption"" ve “"You Really Got Me"” parçasının VH versiyonunun videosu internette yayımlandı. 1982 yılında Avatar çeşitli heavy metal derlemelerinde yer aldı ve bunlardan en göze çarpanı ise Tampa rock radyosu WYNF’in yerel Florida gruplarının promosyonu için düzenlemiş olduğu “The YNF Pirate Tape” idi. 1983 yılında grup ismini telif hakkı sorunlarından dolayı değiştirdi. ’Savage’ ve ‘Avatar’ kelimelerini birleştirerek Savatage oldu. Savatage’ın ilk çalışması içerdiği speed metal öğeleri, hızlı ve sert rifflerin yanı sıra Judas Priest, Iron Maiden, Black Sabbath ve Deep Purple gibi grupların etkilerini gösteriyordu. İlk iki albümleri "Sirens" ve "The Dungeons are Calling" bağımsız bir plak şirketi olan Combat Records ile çıktı. 1985 yılında Atlantic Records ile bir anlaşma imzaladılar ve sonrasında "Power of the Night" albümü yayımlandı. Prodüktörlüğünü Max Norman’ın (Megadeth’in 1992 yılında yayımladığı "Countdown to Extinction" albümünün de prodüktörü) yaptığı bu albümde ‘’Warriors’’ adlı şarkıda kullanılan gibi Broadway tarzı şarkı yapısı ve Jon’un ‘’Fountain of Youth’’ parçasında olduğu gibi şarkılarda özgürce klavye kullanmış olması, grubun metalde pek de alışılmış olunmayan çizgisini gösteriyordu. Albüm olumlu eleştiriler toplamasına karşın satış rakamları beklenenin altında kaldı. Atlantic Records “Hard for Love” parçasına klip çekilmesini istedi ve bütçeden pay ayırdı ancak yayın amaçları doğrultusunda parçanın adının “Hot for Love” olarak değiştirilmesi istendi. Grup parçanın adının değiştirilmesine karşı çıktı ve sonucunda video yayımlanmadı. 1986 yılında plak şirketi Atlantic Records'un bazı ticari kaygılarının gölgesinde grubun, vasatlığından dolayı ""Fight For the Nightmare"" adını verdiği dördüncü albümleri "Fight For the Rock" yayımlandı ve sonrasında Metallica, Kiss ve Motörhead ile turneye çıktı. Birçok Savatage hayranı bu albümde hayal kırıklığına uğradı. Grup, plak şirketinin albümde iki cover parçaya yer verilmesi için yaptığı baskı sebebiyle kayıtlardan memnun değildi. Atlantic Records kendisine bağlı John Waite ve diğer pop-rocker artistleri için Jon’dan materyal yazmasını istemişti. Daha sonra ise şirket bundan vazgeçti ve Savatage’ın materyalleri kendilerinin hazırlamasını istedi. Grupla daha sonra anlaşma sağlandı. Bu olaylardan sonra grup yalnızca basında zarar görmedi, neredeyse kendisini yok etti ve Jon ilk zamanlarda yaşadığı alkol ve uyuşturucu problemiyle yeniden tanıştı. Oliva albümde seslendirdikleri Badfinger "Day After Day" coverının albümün sahip olduğu sağlam noktalardan birisi olduğunu belirtti. Bir süre sonra basçı Keith Collins gruptan ayrıldı ve yerine Johnny Lee Middleton geldi. 1987’den sonraki her albümde çalan Johnny tek tutarlı eleman oldu. 1987 yılında çıkardıkları "Hall of the Mountain King" albümü ile Savatage bir anda müzik piyasasının kalbine indi ve bu grubun ticari anlamda başarı getiren ilk albümü oldu. Albüme adını veren parça için grup ilk defa bir video çekti ve bu video MTV'nin Headbangers Ball adlı programında genişçe yer buldu, ardından "24 Hours Ago" parçası için de klip çekildi. Bu albümde yeni prodüktör Paul O'Neill'in etkisiyle grubun parçalarda sıkça yer verdiği senfonik enstrümanlardan müzikal anlayışlarındaki değişme göze çarpıyordu-grubun ilerideki kayıtlarında kullanacağı çizgi içinde bilgi veriyordu. Grubun geri kalan kariyerinde çıkardığı kayıtların liriklerinin birçoğunu O’Neill yazdı ve gruba sonraki albümleri "Gutter Ballet"'ten başlayarak daha konsept bir çizgi kazandırdı. 1989 yılında yayımlanan "Gutter Ballet" albümü grubun asıl dönüş noktası -ki bu nokta grubun ilk yıllarında yapmış olduğu power metal türüne göre daha farklı, değişik vokal şekilleri ve kompleks melodilerle bezenmiş daha uzun süreli parçalar içeren progresif yapıda olan bir tür- olarak görüldü. Jon bu değişimi Toronto’da 1986 müzikali " Phantom of the Opera"’daki performansı gördükten sonra daha progresif ve operatik bir şekle soktu.Albümdeki "Gutter Ballet" ve "When the Crowds Are Gone" parçalarda bu etki çok rahat belli oluyordu ve sonraki albümün de yine bu şekilde daha operatik bir stilde olacağı muhtemeldi. Yine bu albümde de iki parçaya klip çekildi - "When the Crowds Are Gone" ve "Gutter Ballet"- ve MTV’de yayımlandılar.Grubun 1987 yılındaki turnesinde ikinci bir ritim gitarist olarak çalan ancak sahnede gözükmeyen Chris Caffery, 1988 yılında grubun yeni üyesi olarak tanıtıldı. "" albümünün notlarında ise Chris’e iyi şans dileklerinin iletildiği bir mesaj vardı. "Gutter Ballet" turundan sonra gruptan ayrıldı("Streets" kayıtları başlamadan önce) fakat gruba tekrar geri dönebilirdi. Grup 1991 yılında ilk rock opera albümleri olan "Streets"’i kaydetti. Albüm grubun istediği kadar başarılı olamadı ve tam da müzik dünyasında grunge türünün patladığı zamana denk gelmişti. Grup yine de "Jesus Saves" parçası için bir video kaydetti ve bu video televizyonlarda yayımlanmasının yanında gruba yeni hayranlarda kazandırdı. Bununla birlikte albüm için düzenlenen bir turun ardından Jon Oliva kendi Broadway-bound müzikali "Romanov" ve yan projesi olan Doctor Butcher adına daha iyi konsantre olabilmek için gruptan ayrılma kararı aldı ama bir yandan da kardeşi Criss ve prodüktör Paul O’Neill ile birlikte Savatage için materyaller yazamaya devam etti. "Romanov" ise hala tam olarak bitirilememiş ve yayımlanmamış olarak 2007 itibarıyla beklemektedir. Jon’un yerine eski Wicked Witch vokali Zachary Stevens getirildi ve "Streets"’in ardından 1993 yılında Edge of Thorns yayımlandı. Düzenlenen bir dünya turu ve radyolarda daha fazla çalınmasının sayesinde Savatage müzik dünyasında sıkça duyulur oldu. 17 Ekim 1993 tarihinde otoyolda sarhoş bir sürücünün Criss’e çarparak ölümüne sebep olması grup adına tam bir trajediydi. Bu olayın ardından Jon, her ne kadar grubun eskisi gibi olmayacağından bahsetse de, sadece kardeşinin anısını yaşatmak ve icra ettiği müziği ayakta tutmak adına grup için devam kararı aldı. 1994 yılında Jon ve O’Neill tarafından yazılan dokuzuncu albümleri Handful of Rain yayımlanmadan önce Alex Skolnick gruba dahil oldu.Teknik olarak, albüm kayıtlarının vokal ve ön gitar hariç tamamının Jon’a ait olması sebebiyle Jon’un bir solo çalışması olarak nitelendirilebilecek albümde, yine de bas ve davulda Middleton ve Wacholz’un isimleri yazılmıştı. Savatage’ın sonraki albümlerinde de kullandığı bir vokal tekniği olan kontrpuan, ilk defa bu albümde "Chance" parçasında kullanıldı. Albümün son parçası "Alone You Breath" Criss Oliva için yazılmıştı. Skolnick’in grubu Exhibit-A ve power metal grubu Tempo Tantrum ile yapılan kısa süreli albüm turnesinin sonunda Japan Live ’94 (sonraki sürümlerde ismi Japan Live olarak yayımlandı) adında bir live albüm yayımlandı. Turdan sonra Alex Skolnick farklı ilgi alanlarında yoğunlaşmak istediği için gruptan ayrıldı. Onun yerine gruptan arkadaşı ve dostu, anısı adına kendince sürekli Criss sololarını çalan, eski grup üyesi Christopher Caffery getirildi. Atlantic Records grup için iyi tanınan bir gitarist getirilmesini istedi ve Al Pitrelli seçildi. Pitrelli diğerlerinin yanında Alice Cooper ve Asiaile birlikte yaptığı çalışmalardan tanınıyordu. 1995'te önceki örneği "Streets"’e göre çok daha başarılı bir çalışma olan Dead Winter Dead grubun ikinci rock opera albümü olarak yayımlandı. Grup ayrıca Noel boyunca farklı formatlarda sürekli radyolarda çalınan "Christmas Eve (12/24)" parçasıyla da başarı elde etti. Avrupa ve Japonya turlarının ardından grup Amerika turuna çıkmadan önce Savatage ve beraberinde geniş bir orkestranın olduğu Trans-Siberian Orkestrası (TSO) adıyla yeni projeleri "Christmas Eve and Other Stories" kaydı üzerinde çalışmaya başladı. TSO’nın git gide büyüyen bir ilgi kazanması ve başarı yakalaması Jon’un biraz rahatsız etti çünkü TSO’nın üne kavuştuğu şarkı aslında bir Savatage şarkısıydı. Savatage adı altında yayımlandığında bu derece ilgi görmemesinin nedenini Jon yalnızca Savatage’ın ismi olduğuna inanıyordu. TSO’nın getirdiği büyük başarı ve çıkarılan iki başarılı konsept albümün ardından bir ara veren Savatage, 1998 yılında Maersk Dubai Olayı ve Veronica Guerin cinayetini konu alan on birinci albümleri "The Wake of Magellan"'ı çıkardılar. Grup bu albümün yayımlanmasının hemen ardından plak şirketleri Atlantic ile yollarını ayırdı ve daha küçük bir şirket olan Nuclear Blast ile anlaşma imzaladı (Buna rağmen Trans-Siberian Orkestrası’nın sonraki albümleri yine Atlantic/Lava imprint adı altında çıktı). Jon Oliva doğru bir iş yaptıklarını söyledi ve Nuclear Blast ise grup hakkında ‘grubu çok sevdik, şarkılarımızı ve her şeyi çok iyi biliyorlar’ yorumunu yaptı. Savatage bir yandan övgüler alırken bir yandan da yapmakta olduğu Broadway-Metal arzusu içinde tepki topluyordu, hiçbir şüphe yoktu ki Trans-Siberian Orkestrası’nın albümlerinin dinleyici kitlesi, yaşça ilerlemiş kişiler ve eski Savatage hayranları ses açısından Savatage ile belirgin bir fark olmamasından yakınıyorlardı. Amerika'da kapsamlı bir turne düzenlenmemesi ve grubun git gide metalden daha senfonik bir tarza dönmesi birçok hayranı gruptan soğuttu (sadece doğuda bazı gösterilerde ara sıra bulunmaya başladılar, Avrupa’daki hayranlar da bölgede tur düzenlenmemesinden dolayı gruba karşı aynı soğukluğu hissetmeye başladı). Yazılan makalelerde kimileri dehaları yüzünden grubu överken kimileride gösterişçiliklerinden dolayı grubu eleştiriyordu. Orta bir nokta yok gibiydi ve bugün bile hayran grupları ile eleştirmenler hala ayrı durumdalar. Savatage bir süre diğer projeleri TSO ile ilgilendi ve birde "The Christmas Attic"’i yayımladı. 2001 yılında ailevi nedenlerden dolayı gruptan ayrılan Zak Stevens’ın yerine ön vokal olarak geçen Jon Oliva’nın dönüşüyle ve 2000 senesinde Megadeth’e geçerek gruptan ayrılan Al Pitrelli’nin yokluğunda "Poets and Madmen" yayımlandı. Pitrelli gruptan ayrılmadan önce bu albümdeki bazı şarkıların solosunu kaydetti. Sonrasında çok kısıtlı bir Amerika turu düzenlendi ve bu turun başlarında gruba Fates Warning sonrasında Nevermore eşlik etti. Tur sırasında Zak’ın bölümlerinde söylemesi için Jon gruba Damond Jiniya’yı aldı. Gruba ritim gitarist olarak Jack Frost alındı ve turun büyük bir bölümünde çaldı ancak her ne kadar söylediği bazı sözler yüzünden gruptan ayrıldığı iddia edilse de turdan sonra neden gruptan ayrılmasının istendiği hala meçhul. 2002 deki yaz festivallerinde gruba Annihilator’dan Jeff Waters eşlik etti. Savatage, turdan sonra grup üyelerinin diğer projelerde uğraşmasının yanında aktifliğini kaybetti. Bu elbette hiç kimsenin hoşuna gitmedi ve Chris Caffery’de bir röportajında 2007 itibarıyla 6 senedir hala yeni bir albüm çıkarılmadığı için gruba olan kızgınlığını dile getirdi. TSO ise çıkardığı iki farklı etiket altındaki iki albümle çalışmalarına devam etti. Son albümleri "The Lost Christmas Eve" ve şu anda ise 2007’de çıkarmayı planladıkları "Night Castle" üzerinde çalışıyorlar. Kusursuzluğu ile kötü bir ün yapan TSO’nın albümünün çıkış tarihinin ertelenmesi ise muhtemel. Jon Oliva, Jon Oliva’s Pain adında bir grup kurdu ve Tage Mahal adındaki ilk albümünü 2004 yılında yayımladı. 2006 yılında grup AFM Records ile bir anlaşma imzaladı ve 4 Eylül 2006’da ikinci albümleri Maniacal Renderings yayımlandı. Ön gitarist Chris Caffery 2004 yılında "MusicMan" adında bir EP ve arkasından 2005 yılında kendi solo çalışması olan "Faces" isimli albümü yayımladı. Eski üyelerden Zak Stevens ise 2003 yılında Circle II Circle isimli bir grup kurdu ve prodüktörlüğünü Jon Oliva’nın yaptığı, Caffery’nin ise konuk sanatçı olarak bulunduğu albümü Watching in Silence’ı 2003 yılında yayımladı. Tur sırasında yönetimle yaşanan bir anlaşmazlığın ardından grup üyeleri gruptan ayrılarak Jon’un grubuna katıldı.Zak yeni üyelerle grubu yeniden kurdu ve 2005 yılında ikinci albüm The Middle of Nowhere yayımlandı. The DaVinci Code baz alınarak hazırlanan üçüncü albümleri Burden of Truth 13 Ekim 2006 “Kara Cuma” günü yayımlandı. Haziran 2006’da Hollandalı dergi Aardschok ile bir röportaj yapan Jon, Savatage’a son noktayı koymadan önce son bir albüm ve peşinden bir live CD ile DVD yayımlamak istediğini söyledi. Fakat albümle ilgili bir tarih vermekten de kaçındı. Ekim 2006 da Chris Caffery bir dergiye verdiği demeçte eğer yeni bir albüm çıkarılacaksa kesinlikle Alex Skolnick ve beraberinde Doc Wacholz’un da olması gerektiğini söyledi. Kasım 2006 da Yunan web sitesi metaltemple.com a açıklama da bulunan Jon Savatage’ın yeniden dönmesiyle ilgili söylenen tüm dedikodulara son noktayı koydu ve grubun şimdiye kadar kendisine pek de para kazandırmadığını aksine bunca yıl grubu ayakta tutabilmek için bir milyon dolar para harcadığını ekledi. Jon Oliva yeni grubu içinde temelde Savatage ruhuna sahip olduğunu ve epey başarı sağlamış olan Trans-Siberian Orkestrası ile bir araya gelinebileceğini söyledi. Ayrıca grup adına Skolnick, Wacholz ve diğer eski Savatage üyelerinin de katılımıyla son bir veda turu düzenlemek için Paul O’Neill ile birlikte bir plan yaptıklarını da ekledi. Zak Stevens’ta grup için yapılması planlanan bu 25. yıl etkinliğine katılmak istediğini söyledi. Sonradan Jon’dan grup hakkında şöyle bir açıklama geldi "Evet, artık bitti, aslında tam olarak bitti denilemez. Ne demek istediğimi anlıyor musunuz?. Bitti, çünkü şu anda kimse grup adına bir şeyler yapmıyor. Fakat biz dağılmadık. Gelecekte yapmak istediğimiz bazı planlarımız var". Jon şu anda ise bazı video derlemeleriyle ve bir bonus DVD için birçok sahne arkası görüntüsünü, Avrupa’daki turnelerden kesitleri ve konserlerden birçok Criss ile ilgili materyali hazırlamakla uğraştığını söyledi. Mustafa AltÄ±oklar Mustafa Altıoklar (1 Ocak 1958; Ünye, Ordu), Türk yönetmen; yapımcı, senarist, oyuncu ve fiziatrist. Baba tarafından Konyalı, anne tarafından ise Batum'dan Ünye'ye göç etmiş Gürcü bir aileye mensuptur. Eğitimini TED Ankara Koleji, İstanbul Üniversitesi Cerrahpaşa Tıp Fakültesi, Gazi Üniversitesi Tıp Fakültesi'nde fizik tedavi ve rehabilitasyon dalında yüksek lisans derecesi ile tamamladı. Uzmanlık alanı fizyoterapidir. İlk eşi Yasemin Erkan'dan ayrılan Altıoklar'ın bu evliliğinden Arya Su adında bir kızı bulunmaktadır. Mustafa Altıoklar, Sarp Levendoğlu'nun da dayısıdır. The Glorious Burden Kariyerinin çoğunu karanlık fantezi ve benzer temalar üzerinde yoğunlaşarak geçiren Iced Earth için The Glorious Burden, gerçekliğe doğru bir dönüşün habercisi olmuştur. Albüm, belirli bir biçimde dünya tarihinde yaşanan olaylardan bahsetmekte ve tarih genellikle mücadele ve trajedi ile tanımlandığı için, grubun önceki çalışmalarında olduğu gibi karanlık, epik ve güçlü bir müzik tonu takip edilmiş. Albüm, Atilla'nın Avrupa'daki yıkımlarıyla M.S. 5. yüzyıla kadar geri gitmekte ve Amerika'da 2001 yılında yaşanan terörist saldırılarla günümüze kadar gelmektedir. Bunların arasında ise, Amerikan Devrimi "("Declaration Day", "Valley Forge")", Napolyon Savaşları "("Waterloo")", ve I. Dünya Savaşı ("Red Baron/Blue Max") yer almaktadır. Albümün temelini oluşturan parça ise, üç bölümden oluşan ve Amerikan İç Savaşı'nın dönüm noktasını oluşturan savaşın hikâyesini anlatan epik eser "Gettysburg (1863)"'dür. Tam bir orkestra ile desteklenen ve yeni solist Tim Owens'ın (eski-Judas Priest) vokaliyle kotarılan müzik, bir ulusun geleceği tehlikede iken o iki büyük ordunun savaştığı zamanda olan inanılmaz büyüklükteki gücü ve duyguyu tasvir etmektedir. The Glorious Burden, bir bütün olarak bakıldığında, en ilginç ve yankı yapan hikâyelerimizin bazılarının insanoğlunun hayal gücünden değil, gerçek hayattaki davranışlarımızdan, tüm insanlık tarihi boyunca görülen iyi ve kötüden kaynaklandığını kanıtlamaktadır. Burak Sergen Burak Reis Sergen (d. 9 Şubat 1961; Ankara), Türk oyuncu. Sanatçı Semih Sergen'in oğlu ve Toprak Sergen'in ağabeyidir. 1984 yılında Ankara Devlet Konservatuvarı'ndan mezun olduktan sonra staj görevini Bursa Devlet Tiyatrosu'nda yaptı. Staj sonrası, Ankara Devlet Tiyatrosu'na tayin oldu. Hâlen Devlet Tiyatroları'ndaki görevine devam etmektedir. Devlet tiyatrolarındaki sanatçılık görevinin yanı sıra Ankara Devlet Tiyatrosu Müdür Yardımcılığı ve Müdürlüğünü yaptı. Konya Selçuk Üniversitesi ve Hacettepe Üniversitesi Ankara Devlet Konservatuvarı'nda öğretim görevlisi olarak çalıştı. Ayrıca, televizyon ve sinema filmlerinde oynadı. Sergen, Devlet Tiyatroları'ndaki görevinin yanı sıra, Tiyatrokare, Tiyatro Baykuş gibi özel tiyatrolarda da, yönetmen ve oyuncu olarak çalışmalar yaptı. Ãœreme Üreme, çoğalma olarak da bilinir, bir canlının neslini devam ettirmesi olayı. Büyüme ve gelişmesini tamamlayan her canlı çoğalma yeteneğine sahip olur. Çoğalma yeteneğine sahip canlılar kendilerine benzer bireyler oluştururlar ve bu sayede nesillerini devam ettirmiş olurlar. Biyolojinin temel ilkelerinden biri "tüm canlılar kendinden önce bulunan canlılardan meydana gelir" sözüdür. Gerçekten de yaşamın temel yapısı bireylerin çoğalmasıyla gelecek döllerin oluşturulması ve genetik bilginin aktarılmasından geçer. Üremenin birimi ve taşıyıcısı hücre, türlere özgünlüğün aktarılmasını sağlayan ise kalıtım materyalidir. özellikle arılarda partenogenez diye adlandırılan üreme biçimi iki tip arı tarafından gerçekleştirilir. Kraliçe arı (2n) ve erkek arı (n) bölünmeye uğrayarak yumurta ve spermlerini birleştirir. Bunlardan birkaç yumurta erkek arıyı, birkaç yumurta kraliçe arıyı (bunlar arı sütü ile beslenir), diğer yumurtalar ise işçi arıları (kısır-bunlar da arı ekmeği ile beslenir) meydana getirir. Eskiden, insanlar canlı varlıkların cansız maddelerden oluştuğuna inanırlardı, örneğin, sineklerin çamurdan ya da etten, kurbağaların çamurdan oluştuğu gibi. Mikroskobun bulunuşu ve mikroorganizmaların saptanması sonucu bunların kökeni ile ilgili görüşlerden biri; "abiyogenez" ("kendiliğinden oluş", Spontan Generasyon); diğeri ise "biyogenez" ("kendinden önceki bir canlıdan oluş") dur. Sonraları bir fizikçi olan Francesco Redi'nin ünlü kavanoz çalışması, açık kaptaki ette sinek kurtçuklarının oluşumu ve eti steril ettikten sonra kapalı ortamda ette hiçbir canlının kendiliğinden oluşmadığının gözlemlenmesiyle, burada gerçekleşenin abiyogenez olmadığı ortaya çıktı. Bir hücreli canlılarda çoğalma, vejetatif bölünmeyle birleşmiş ve bu sebeple normal vejetatif bölünme aynı zamanda yeni döller meydana getirilmesini de sağlamaktadır. Çok hücrelilerde ise; çoğalma, germinatif hücreler denen özelleşmiş dokuya indirgenmiştir. Somatik /vejetatif hücreler canlıda yapının oluşmasını, gelişmesini sağlayan ve bireyle birlikte ölen hücrelerdir. Canlılarda cinsiyetli ve cinsiyetsiz çoğalma olmak üzere "iki" çeşit çoğalma vardır. Bir canlıdan ayrılan hücre veya hücre grubundan yeni bireylerin oluşturulmasına "cinsiyetsiz üreme" denir. Cinsiyetsiz üremede döllenme olayı olmadığından cinsiyetsiz üreyen canlı oluştuğu canlıya genetik olarak tıpa tıp benzer. Çünkü cinsiyetsiz üreme mitoz bölünme ile gerçekleşir. Ancak mitoz bölünmede olabilecek bir ayrılmama ve mutasyon çeşitlilik sebebidir. Cinsiyetsiz üremeye canlıların büyüme bölgelerinden ayrılan hücre veya hücre grupları neden olduğu için aynı zamanda "vejetatif üreme" de denmektedir. Tek hücreliler bölünerek ürerler. Hücre hacim olarak belirli bir büyüklüğe ulaştıktan sonra bölünerek yeni hücreler oluşturur. Bu yeni hücreler genotip bakımından ana hücrenin aynısıdır. Temeli mitoz bölünmeye dayanan en basit üreme şeklidir. Tek hücreliler ve bazı ökaryotlar bölünerek ürerler. Omurgasızlarda mezoderm ve mezoglea tabakası bulunur. Bu tabaka içerisinde embriyonik hücreler vardır. Bu tabakayı taşıyan canlılardan ayrılan bir parça eksik kısımları tamamlayabilmektedir. Örneğin; denizyıldızından kopan bir kol ana gövdedeki hücreler tarafından tamamlandığı gibi ayrılan kolun içerisindeki hücrelerde koldan yeni bir gövde oluştururlar. Bu durum yassı solucanlarda da "(Planarya)" görülür. "Rejenerasyon" normalde bir çoğalma tipi değildir. Tahrip sonucu canlıdan ayrılan parçadan yeni birey oluşturulur. "Rejenerasyon", kelime anlamıyla yenileme demektir. Canlılardan herhangi bir nedenle ayrılan parçalardan yeni canlılar oluşabilir. Dolayısıyla rejenerasyon bu canlılar için üreme kabul edilir. Omurgalılardaki rejenerasyona bir yaranın iyileşmesi veya kertenkelenin kopan kuyruğunun yenilenmesi örnek olarak verilir. Çünkü kopan deriden yeni bir organizma, kopan kuyruktan da yeni bir kertenkele oluşmamaktadır. Kimi canlılarda tomurcuk benzeri çıkıntılar gelişir. Bu kısımlar ayrılarak yeni canlıyı oluşturur. "Örneğin; Hidrada, bira mayasında ve süngerlerde cinsiyetsiz üremenin bu karakteristik özelliği görülür." Kimi bitkilerden koparılan bir dal parçası, toprağa dikildiğinde yeni bitki oluşturabilir. Buna çeliklenme ile çoğalma denir. Ayrılan dal parçasının meristem tabakası yeniden kök oluşturduğundan bu parça ayrı bir fert olarak yaşayabilir. Özellikle tarımda verimliliği arttırmak, az zamanda daha çok ve daha kaliteli bitkiler yetiştirmek için kullanılan üretim metodudur.sonucu olarak yeni bir bitki meydana gelir. "Örneğin; kavak, çınar, meyve ağaçları, asma; ... gibi bitkiler çelikleme ile üretilir. Özellikle melez olan ve eşeyli üremeyen bitkiler bu şekilde üretilir. Örneğin; Çekirdeksiz üzüm, Washington portakalı, satsuma mandalini gibi." Vejetatif üremeye: Soğanların rizomla (küçük kök) üremesi, çileklerin sürüncü gövde ile çoğalması, ciğer otunun yapraklarından yeni ciğer otlarının oluşmasnı örnek olarak gösterebiliriz. Kimi canlılarda "spor" adı verilen üreme hücresinden yeni bireyler oluşturulur. Buna "sporogoni" veya "sporla üreme" denir. Mantarlarda sporla Ã¼reme karakteristiktir. Bunlara bir örnekte mikroskobik canlılardır. Farklı cins iki gametin birleşmesiyle yeni canlının meydana getirilmesine "cinsiyetli üreme" denir. "Gamet", cinsiyet hücresi olarak tanımlanır. Bir gamet ya dişi cinsiyet hücresidir ("yumurta") ya da erkek cinsiyet hücresidir (polen veya sperm). Cinsiyetli üreyen canlılarda bir çift kromozom takımı bulunur. Bu takımın yarısı anneden yarısı babadan gelir. Bu takım kromozoma "haploid" veya monoploid (n) denir. (n) haploid kromozom takımı gamette bulunur. Bir çift kromozom takımına 2n "diploid" denir. Örneğin; insanda 2n=46 sayıda kromozom bulunur. Somatik hücreler (vücut hücreleri) 2n sayıda kromozom taşır. Cinsiyetli üreme sonucunda birbirinden farklı bireyler oluşur. Bu da populasyonlarda varyasyonu (çeşitliliği) arttırır. Çeşitliliğin açığa çıkmasını sağlayan faktörler; "Cinsiyetli üreme çeşitleri ;" "olayları sağlar. Mutasyonlar ve ayrılmama sık sık gerçekleşen olaylar değildir. Cinsiyetli üreme sonucunda bireylerin ortama uyum özelliği adaptasyon kabiliyetleri ile artar. Örneğin; Paramesyum hücreleri direnç artırmak amacıyla cinsiyetli üremektedirler." Bilgen BengÃ¼ Bilgen Bengü (19 Aralık 1957, İstanbul), Türk şarkıcı, oyuncu. İstanbul'da dünyaya gelen Bengü, aynı zamanda Gölgen Bengü'nün kardeşidir. Şarkı söylemeye 3-4 yaşlarında başladı. Müziğe karşı yeteneğini fark eden ailesi onu Ankara Devlet Konservatuvarı'na göndermek istedi ama liseye başlayınca müzik yaşamını okul orkestrasında solist olarak devam ettirdi. Bengü lisede bir sınıf arkadaşının ninesinin müzik çalışmalarına eşlik ederken Nino Varon' la tanıştı. Bengü'nün müzik kabiliyeti Varon' un dikkatini çekti. Bengü'den, Şanar Yurdatapan tarafından başlatılan Cici Kızlar projesinde Şebnem Aksu ve Birnur Bilginoğlu ile birlikte yer alması istendi. Katılmayı kabul edince Bengü'nün ilk müzik kontratı ailesi tarafından imzalandı. Bengü, Cici Kızlar'a katılır katılmaz kendini 1975 Eurovision Şarkı Yarışması Türkiye Finali' nde yarışırken buldu. Grup, yarışmaya sözleri ve müziği Atilla Özdemiroğlu 'na ait Delisin şarkısı ile katıldı. Semiha Yankı ile birinciliği paylaştılar ve Türkiye'yi temsil edecek yarışmacının tespit edilmesi için gereken kurayı Bilgen Bengü çekti. Kurada kaybedince Türkiye'yi Stockholm'de temsil etme hakkını kaybettiler. Bengü, bir anda bütün Türkiye'nin tanıdığı Cici Kızlar'ın "Kıvırcık"ı olmuştu. Şat Yapım tarafından gruba özel şarkılar ve koreografiler yapılıyordu. Cici Kizlar'la iki yıl boyunca başarılı çalışmalar yaptı. "Delisin", "Bak Şu Çocuğa", "Olmaz ki", "Uçtu Uçtu" şarkıları hit oldu. Birçok dergi ve kuruluş tarafından yılın grubu seçildiler. "Delisin" adlı filmde oynayarak Tarık Akan ve Necla Nazır'la başrolü paylaştılar. Bir aylık Anadolu turnesine çıktılar. 1976 yılında Cici Kızlar dağılınca Bilgen Bengü müziğe tek başına devam etti. Nino Varon'la Nova Müzik çatısı altında çalışmaya başladı ve düzenlemesi Onno Tunç'a ait "Söyle Kimdi O?" adlı 45'liğini çıkardı. Hey dergisi tarafından "Yılın Ümit Veren Kadın Sesi" seçildi. "Söyle Kimdi O?" müzik listelerinde bir numara oldu. Ardından "Kendine İyi Bak", "O Piti Piti" ve "Dik Kalbimde Yarayı" teklileri piyasaya çıktı. Altı defa Anadolu turnesine çıktı. Bunlardan bazılarında Barış Manço, Bedia Akartürk, Tanju Okan, Coşkun Demir, Edip Akbayram, Tülay Özer, Ela Altın, Ahmet Özhan, Neco, Melike Demirağ, Arzu Ece, Fatih Mühürdar, Ercan Turgut gibi sanatçılarla aynı sahneyi paylaştı. Sahne, konser, turne çalışmaları yaparken aynı zamanda okuluna devam ediyordu. 1984 yılında İ.T.Ü. Türk Musikisi Devlet Konservatuvarı Temel Bilimler bölümünden mezun oldu. 1983 yılında birçok bestesini, düzenlemesini Esin Engin'in ve Turhan Yükseler'in yaptığı "Kıvırcık" adlı albümünü piyasaya çıkardı. Albüm tanıtımının yeterince yapılmaması nedeniyle başarısız oldu. Bengü 1988 yılında müziğe ara verdi. Uzun bir aradan sonra, 2003 yılında, 4 şarkılık bir EP olan "Canım Çekti"yi çıkardı. Düzenlemeleri Turhan Yükseler'e ait olan bu EP'de "Delisin", "Söyle Kimdi O", "Nerden Çıktı Bu Rüzgâr?" ve "Haydi Haydi, Git de Konuş" adlı şarkılar bulunmaktaydı. 2000'li yıllarda "Bak Bir Varmış Bir Yokmuş" ve "Bir Zamanlar" gibi derleme albümlere hit şarkılarıyla katılan Bengü'nün en sevilen şarkılarından oluşan "En İyileriyle Bilgen Bengü" albümü 2009 yılında sevenleriyle buluştu. Sanatçı son olarak 2011 yılında sözleri ve müzikleri Yavuz Hakan Tok'a ait "Şarabi" teklisiyle müzik marketlerdeki yerini aldı. Bilgen Bengü, Cem ve Can isimli iki erkek çocuk sahibidir. Siyâsetnâme Siyâsetnâme, Arap, Fars, Hint ve Türk edebiyatlarında devlet adamlarına yöneticilik sanatına ilişkin bilgiler veren yapıtların genel adı. Genel olarak hükümdarlar için kaleme alınmış olan siyâsetnâmelerde onların sahip olması gereken nitelikler, saltanatın koşulları ve kuralları anlatılır. İdeal bir devlet örgütünün nasıl olması gerektiği belirtilir ve kötü yönetimlerin zararlı sonuçları açıklanarak yöneticiler uyarılır. Bir ülkenin siyasal ve toplumsal yaşamını, askeri ve mali örgütlerini yasa ve tüzüklerini, toplumun gelenek ve göreneklerini de tanıtan yapıtlar olan siyasetnameler dinsel temellere de dayanır. Kur'an'dan, hadislerden ve tarihten de örnekler gösteren bu tür yapıtlarda, geçmişteki kötü olaylar, zalim, deneyimsiz ve cahil hükümdarların ve vezirlerin yol açtığı felaketler, öyküler ve fıkralar anlatılır. Siyâsetnâmelerde siyaset kavramının çeşitli anlamları açıklanmıştır: hayvan terbiyesi, valilik, idare, ceza, idam, icraat, diplomasi gibi. Siyaseten katl bir cezalandırmadır ve meydan-ı siyaset, idam cezalarının uygulandığı yerdir. HÃ¼seyincan Celil Hüseyincan Celil, Uygur hakları savunucusu, imam, Kanada vatandaşı. 1990'lı yıllarda Sincan Uygur Özerk Bölgesi'nden ayrılan Celil, 2001 yılında siyasi mülteci olarak sığındığı Kanada'da vatandaş oldu. Eşi Kamila Telendibaeva'ya göre, Mayıs 2006'da Özbekistan'dan sınırdışı edildi ve Çin'e gönderildikten kısa bir süre sonra tutuklandı. 19 Nisan 2007'de, Sincan'da bulunan Urumçi Halk Mahkemesi tarafından ömür boyu hapse çarptırıldı. Celil'in mahkeme süresince Kanadalı diplomatlarla irtibatının sağlanamamasından ve tutukluluk döneminde işkenceye maruz kaldığına dair iddialardan endişelenen Kanada Dışişleri Bakanı Peter MacKay, konu hakkında Çin hükûmeti ile temaslarının devam edeceğini belirtti. Fakat Çin Dışişleri Bakanlığı, Kanada hükümetinin ülkenin iç meselelerine karışamayacağına yönelik açıklamalarda bulundu. Ferrari 612 Scaglietti Ferrari 612 Scaglietti; adını karoser üreticisi Sergio Scaglietti'den almaktadır. Scaglietti'nin teknik yapısı 575 ile aynı. Ancak şasisinin tamamı alüminyumdan üretiliyor. Şasi Kanadalı firma Alcoa'nın küçük bir ekibi tarafından Modena'da hazırlanıyor. Hemen devamında Ferrari'nin teknik ekibi alüminyum karoseri Kanadalı ekibin hazırladığı şasiye oturuyor. Ön aksın hemen arkasında konumlandırılan V12 silindirli motordan dolayı 612 Scaglietti oldukça başarılı bir ağırlık dağılımına ve bununla birlikte dengeye sahip.Kritik durumlarda devreye giren iki aşamalı ESP sayesinde 612 Scaglitti kontrol altına alınabiliyor.Araç arkadan çekişli 6 ileri şanzımana sahip , 245/45R18 - 285/40R19 ebatlarında lastikler kullanılmış , dingil mesafesi 2950 mm , bagaj hacmi 240 lt, yakıt tüketimi ise 100 km'de 20,7 lt Peter Petrelli Peter Petrelli, Heroes dizisi karakterlerindendir. Belirli bir menzil içindeki diğer süper kahramanların güçlerini kopyalama ve daha sonra da tüm bu güçleri, kopyaladığı kişilerden bağımsız olarak kullanabilme yeteneğine sahiptir. Sylar'ın yeteneğine bir bakıma benzer bir yetenek taşıdığı için onu yenebilecek tek kahraman olarak görünmektedir. Diğer gücü olanların yetisini DNA'sına kopyalayarak bu olayı gerçekleştirir. İstem dışı felaketlere yol açabilir. Gelecekte olan patlamayı durdurmak için 5 yıl gelecekten gelen Hiro Nakamura ona amigo kızı kurtarması gerektiğini eğer Sylar onu öldürürse şehrin Sylar tarafından patlatılacağını söyler. "(Amigo kızı kurtarmasının altında yatan neden Amigo kızın (Claire Bennet) kaybolan uzuvlarını yenilemek gibi bir özelliğinin olmasıdır. Eğer Sylar bu özelliği kendisine alırsa Hiro onu öldüremeyecektir.)" Ama Petrelli'ler dışında kimse tarafından bilinmeyen patlayan kişinin Sylar değil Peter olduğudur. Zaten sezonun son bölümünde her şey açığa çıkar. Peter bütün şehri patlatmadan önce abisi Nathan Petrelli tarafından gökyüzüne çıkarılır ve orada patlayarak ilk sezon biter. Ancak sanılanın aksine 2. sezonda geri dönecektir. Üçüncü sezon sonunda Sylar'la kardeş olduğu ortaya çıkmıştır .Ancak sylardan daha güçlüdür ve babasının yaşadıgını bilmeden onu durdurmaya gider bu arada sylar'ı durdurur ve gittiğinde babası son bölümde güçlerini alır, güçsüz kalan peter kendisini bir boşlukta hisseder ama onu kahraman yapan sadece güçleri değildir.kendine bunu kanıtlamaya çalışır. babasını durdurmak için nathan la haitili yi bulmak için yola çıkarlar. o gün güneş tutulması vardır ve nathan uçarken yere düşerler. haitili yi bulduktan sonra geri dönerler fakat nathan onlara ihanat edecek ve babasının yanına geçecektir. peter formulu yok etmek için harekete koyulur. babasını öldürecektir fakat o katil değildir. babasını sylar öldürür. peter laboratuvara inerek orayı bir birine katar artık formul yok olmuştur. sadece bir iğne kalmıştır. peter onu kendine yapar ve patlamak üzere olan binadan uçarak çıkar.Böylece yeni gücü dokunduğu son kişinin yeteneğini almak oldu. artık yeni bir savaş başlamıstır. nathan kendi gibi olanları yakalama emri verir. kahramanlarımız bu sefer dünyayı değil kendilerini kurtarmak için savaşacaktır.Şimdi ise ikiye bölünmüşlerdir.Bütün kahramanlar kendi çıkarları doğrultusunda hareket ediyorlardır.Peter abisinin başlattığı operasyonu durdurmak için birçok hata yapmıştır.Nathan Patrelli bütün özel güçleri olanları toplar ve bir laboratuvara kapatır.Ancak Peter Matt Parkman ile Nathan bulunduğu yere girerler.Ve oradan güçleri olan insanları kaçırırlar.Sonunda Nathan Petrelli Sylar tarafından öldürülür ve bunu sadece Peter annesi ile Claire'nin üvey babası biliyordur.Sylar Peter tarafından yakalınır.Peter annnesi Angela Petrelli ve Claire üvey babası Noah Bennet tarafından sylar hafısazı tamamiyle Nathan ile değiştirilir.Bu sezonda yeni oyuncularda gelmiştir.Ayrıca Peter ile sylar abisi olmadığı ortaya çıkmıştır.Aslında Nathan tamamen değişmediği ve Sylar'ın saat okuma özelliğini gitmediği sezon finalinde gösterilir.Peter Sylar'dan sadece şekil değiştirme gücünü alabilmiştir.Eskiden birçok gücü soğurmasına rağmen şimdi sadece tek bir gücü elinde tutabilir. D-Day D-Day, Amerika Birleşik Devletleri Silahlı Kuvvetlerince askerî harekâtın başlangıç günü anlamıyla kullanılmış olan terim. Ancak Normandiya Çıkarması'ndan kullanıldıktan sonra 6 Haziran 1944 tarihi ile özdeşleştirildi ve sonraki askerî harekâtın başlangıç günü için kullanılmaktan kaçınıldı. Örneğin Leyte çıkarması için A-Day, Okinawa çıkarması için L-Day, Downfall Harekâtının ilk aşaması olan Kyūshū çıkarması (Olympic Harekâtı) için X-Day ve ikinci aşaması olan Kantō çıkarması (Coronet Harekâtı) için Y-Day adları kullanıldı. İngiliz telsiz trafiğiyle İngiltere'nin Dover bölgesinde hayali bir müttefik ordusu yaratılmış ve çıkarmanın Fransa'nın Calais bölgesine yapılacağı izlenimi verilmiştir. Asıl çıkarma Cherbourg - Caen civarında 5 koldan gelmiştir. Bu saldırının bir aldatmaca olduğu düşüncesiyle Almanlar rezervlerini kıyıya yollamamış, Calais civarından asıl çıkarmayı beklemiştir. İlk günün sonunda hava bombardımanı Alman rezervlerini de yerine mıhlamış ve çıkarmanın kıyıda tutunmasına olanak vermiştir. Omaha Sahili çıkarmanın 5 kolundan biridir. En şiddetli mücadele bu kıyıda olmuştur, diğer kollar kendi posizyonlarını sağlama alıp yardıma gitmeden Omaha çözülmemiştir. Çıkarmanın kod adı Neptune (Neptün)'dur. Ayrıca Overlord Harekâtı tüm Avrupa stratejisinin adıdır. Çıkarma, Müttefik Yüksek Komutanlığı (Supreme Headquarters Allied Expeditionary Force) bünyesindeki farklı ülkeler tarafından yapılmıştır.Batıdan doğuya doğru; Utah ve Omaha kod adlı sahillere tamamen Amerikan, Gold Sahiline İngiliz, Sword Sahiline İngilizler'le birlikte ağırlıklı olarak Özgür Fransız Ordusu ve Juno sahiline ise Kanada Ordusu ağırlıklı olmak üzere İngilizler tarafından beş koldan yapılmıştır. Çıkarma şiddetli geçmiştir. Özellikle Omaha (Saint Laurent) bölgesinde Müttefikler'i karada tutundurmamak için Mareşal Rommel'in öne sürdüğü "kuvvetler karaya çıkamadan deniz ve kıyı arasındayken çökertilirse çıkarma başarısız olur" görüşü sayesinde inatçı bir direniş gösterilmişse de ilk üç gün içinde batıda Cherbourg'a kadar bir köprübaşı kurulabilmiştir. Cromwell tankı Cromwell aslında İngilizler tarafından uzunca bir süredir tasarlanan ve üretilen kruvazör sınıfı tanklardan birisiydi. Modası geçmiş Crusader tankının yerine geçirilmek üzere tasarlandı. İngiliz genelkurmayı tarafından 1940 yılı sonlarında yeni tanktan istenilen özellikler açıklandı. 1941 yılının başlarında firmalar tasarımlarını sunmaya başladı. İlk başlarda hemen kabul edilen tanklar ileride tipik hızlı üretim ve eksik bileşenlerinden ötürü birçok sorunla karşılaşıyordu. Örneğin Cavalier tankı cephede birçok sorun çıkartmıştı. En önemli sorunu, Nuffield yapımı Liberty motoruydu. Düşünülen yeni Meteor aslında Spitfire uçaklarında kullanılmakta olan Merlin motorundan esinlenildi. Merlin motorunu Rolls-Royce firması üretmekteydi. Ancak daha fazla üretim yapacak imkânı yoktu ve bu sebepten Meteor motorların üretimini Rover firmasına devretti. Yeniden elden geçirilen A27 Mk VIII tasarımı tanka bu güçlü motor takıldı. Motor ortalama 600 beygir (447 kW) güç üretmekteydi. Bu neredeyse Liberty motorunun iki katına eşitti. Meteor motorunu üretmeye başlamak için hazırlana Rover firmasında bu işler çok uzun bir süre aldığından , ilk üretilen A27 tankları modası geçmiş Liberty motoru ile donatıldı. Bu araçlara A27L Centaur adı konuldu. Aradan geçen birkaç ayın ardından Ocak 1943 tarihinde yeni Meteor motorları tanklara takılmaya başlandı. Yeni motorlu bu tanklara A27M Cromwell adı verildi. Toplamda 4016 adet A27 tank topuyla üretildi. Bunlardan 1408 adeti Centaurs ve 2608 adeti Cromwell modeliydi. 375 adet Centaur gövdesi üzerine uçaksavar silahı yerleştirilmesi düşünüldü. Ancak sadece 95 adedi üretildi. Cromwell ordu servisine girmeden önce bile geliştirilmeye çalışılıyordu. Tankın sahip olduğu 6-pounder (57 mm) top ROQF 75 mm top ile değiştirildi. (takılan 6 pounder top tasarımı Amerikan yapımı M3 75 mm gun mermisi atmaktaydı.),Ancak bu işlem Haziran 1944 tarihinden önce olamadı. Bu araçlar yeni topları ile Müttefik Kuvvetler tarafından gerçekleştirilen Normandiya Çıkarması sırasındaki Overlord Harekatına katıldı. Tank mürettebatı tarafından karışık duygularla kullanıldı. Araç M4 Shermanına göre hızlı ve daha alçak bir yapıya sahipti. Zırhı Sherman tankına nazaran kalın olmasına rağmen eğimi azdı. Bu da Sherman tankına göre mürettebata daha az koruma sağlaması demekti. 75 mmlik top sadece yüksek patlayıcılı mermi atabiliyordu. Sherman tankına ait Kanada yapımı Sherman Firefly modelinde bulunan 6 pdr veya 17 pounder toplar gibi zırhlı araçlara karşı etkili değildi. Centaur sadeece eğitim amaçlı kullanıldı. Çok özel amaçlar için az sayıda tank cephede kullanıldı. Yakın destek aracı olarak üretilen Close Support modeli Kraliyet Deniz Kuvvetleri ne Bağlı Zırhlı Destek Grubu altında D-Day günü, bazı araçlarsa levazım birlikleri bünyesinde kullanıldı. Sherman tankı İngiltere ve İngiliz Milletler Topluluğu bünyesinde en çok kullanılan tank oldu. Cromwell modeli ile tamamı ile donatılan tek birlik 7. Zırhlı Tümeni oldu. Cromwell tankı İngiliz zırhlı birlikleri içerisinde en hızlı araçlardan birisi olduğundan ileri keşif görevlerinde de kullanıldı. Cromwell modelini ileride az sayıda üretilen başarılı Comet tankı takip etti. Comet modeli Cromwelle çok yakındı. Onu daha iyi yapan sahip olduğu 77 mmlik topuydu. Savaştan sonra İngiliz ordusunda görevine devam eden tank Finlandiya tarafından da kullanıldı. Saatte 64 km/s hıza ulaşıyordu. (Amerikan yapımı M18 Hellcat tank imha edici kara yolunda 96 km/s hıza ulaşabiliyordu.) Christie süspansiyon için bu hız çok fazlaydı ve daha sonra bu hız 51 km/s düşürüldü. Christie süspansiyon sayesinde Cromwell cephede çok çevik ve atak bir yapıya kavuştu.