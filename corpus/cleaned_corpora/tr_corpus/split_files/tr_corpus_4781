Fransa'nın beşinci büyük şehridir. 1971 yılında, Dünya Satranç Şampiyonası'na evsahipliği yapmıştır. Nice, batısında Var nehri, doğusunda Boron dağı ile çevrili bir alanda kurulmuştur. Monaco prensliğine 10 km. İtalya sınırına 30 km. mesafededir. Nice halkı Nisliler (fransızca "Niçois") diye anılır. Bölgede kısmen Provensal dilinin bir lehçesi olan Nissart dili kullanılır. Bu dil şu anda ölmüş olan liguryan dili ile işgalci Romalıların Latincesinin karışımından oluşan bir dildir. Korunaklı yapısından dolayı Fransız Riviera'sında kışların en ılık olduğu yer Nice'dir. En güzel seyahat dönemi mayıs ile eylül-ekim aylarıdır. Temmuz ve Ağustos ayları oldukça sıcak geçer. Kışın ise Nice'de nadiren don görülür. Bu yüzden şehir 19. yüzyılda İngilizler ve Ruslar - tabii çarlık ailesinin de- tarafından sevilen bir kış tatil yeri idi. Şehirdeki büyük oteller ve bahçeler ile Rus ortodoks kathedralinin varlığı o dönemlerini izlerini bugüne taşır. Sahilleri kumlu değil, taşlıdır. Yumuşak iklim bölgede şarap yapımcılığına olanak sunar. Nice, birkaç yüzyıl boyunca Fransa ve İtalya'daki hanedanların egemenliğinde gidip geldi. Nihayet 1861'de Fransa'nın kontrolüne geçti. Ancak bu tarihe kadar bir dönem Provence'in bir dönem Savoy hanedanının, bir dönem de III. Napoleon'un ordularının kontrolüne girdi. Tüm bu dönemler boyunca salgın hastalıklara, düşman ordular tarafından yağmalara ve doğal afetlere maruz kaldı. Nice'de bulunan ilk insan yerleşimleri 400.000 yıl öncesine gider.Terra Amata kültürüne ait arkeolojik site ateşin ilk kullanıldığı yerlerden biridir, yine aynı yerde ev yapımınına ve 230.000 yıl önceze tarihlenen çakmak taşı kalıntılarına rastlanmıştır. Nice, muhtemelen Marsilyalı Yunanlar tarafından M.Ö. 350 yılında kurulmuş ve Liguryalılar karşısında kazanılan bir zaferin anısına, antik Yunan zafer tanrıçası Nike'nin adı şehre verilmiştir. Şehir kısa zamanda Ligurya sahillerinin en yoğun ticaret merkezlerinden biri haline geldi. Şehir erken Ortaçağ'da 729'da Sarazen'lerin saldırısını püskürttü, ancak 859 ve 880'da yağmalandı ve yakıldı. Bölgede egemen olan hanedanlar arasında sürekli el değiştirdi. 1399'de Savoy hanedanının kontrolüne girdi ve 1860'a kadar Savoyların kontrolünde kaldı. 16. yüzyılda I. François ile Şarlken arasında süren savaşlarda Provence bölgesini işgal eden orduların geçiş yolu olduğu için büyük hasar gördü, ardından da salgın hastalıklar ve açlık baş gösterdi. 1536-38 yıllarındaki İtaly Savaşından sonra 1538'de yapılan Nice Anlaşması ile iki monarşi saldırmazlık imzaladılar. Ancak 1543'te Fransa-Osmanlı ittifakı Barbaros Hayrettin Paşa komutasındaki donanma ile Nice'i kuşattı. Barbaros şehrin yağmalanmasına izin verdi ve bir kısmını ateşe verdi, ayrıca 5.000 civarında esir aldı. 1550 ve 1580'de şehirde tekrar veba salgını baş gösterdi. 1600'de kısa süre Guise hanedanlığına geçti, 1626'da kapılarını tüm ülkelere açarak ticaret serbestisi olan bir şehir oldu ve hızla gelişmeye başladı. 1691'de Nicolas Catinat'ın kontrolüne, 1696'da tekrar Savoy hanedanına geçti, 1705'te tekrar Fransızlar tarafından işgal edildi. 1713'teki Utrecht Anlaşması ile tekrar Savoy hanedanına verildi, yine birkaç el değiştirmenin sonunda 1792'de Birinci Fransa Cumhuriyeti orduları tarafından işgal edildi, ancak 1814'e kadar Fransa'nın bir parçası olabildi, fakat bu tarihte Sardinya krallığına geçti. Nice şehrinin, aşağıdaki şehirlerle kardeş şehir bağları vardır: Hatip Dicle Hatip Dicle (d. 1955, Diyarbakır), Kürt [[Türk vatandaşı| [[siyasetçi]]. 1991 yılına Diyarbakır milletvekili [[1991 Türkiye genel seçimleri|seçildi]] fakat 2 Mart 1994 tarihinde TBMM tarafından [[Leyla Zana]], [[Selim Sadak]] ve [[Orhan Doğan]] ile Dicle'nin milletvekili dokunulmazlığı kaldırıldı. Yargılandıktan sonra on yıl cezaevinde kaldı. 2004'te tahliye edilen Dicle [[12 Haziran 2011 Seçimleri|12 Haziran genel seçimlerinde]] [[Emek, Özgürlük ve Demokrasi Bloğu]] Diyarbakır bağımsız adayı olarak vekil seçildi fakat vekilliği [[Türkiye Cumhuriyeti Yüksek Seçim Kurulu|Yüksek Seçim Kurulu]] tarafından iptal edildi. 1979 yılında [[İstanbul Teknik Üniversitesi İnşaat Fakültesi]]'nden mezun oldu. 1970'li yıllarda Devrimci Doğu Kültür Derneği'nde (DDKD) çalıştı. 1984 yılında gözaltına alındı. 1990 yılında yapılan İnsan Hakları Derneği (İHD) Diyarbakır Şubesi 2. Olağan Genel Kurulu'nda Şube Başkanı seçildi. 1991 yılına [[Sosyaldemokrat Halkçı Parti|SHP]]-[[Halkın Emek Partisi|HEP]] seçim ittifakıyla [[Diyarbakır]] milletvekili seçildi. Daha sonra (aynı yıl) HEP'e katıldı. 12 Aralık 1993 tarihinde DEP Genel Başkanlığına seçildi. 2 Mart 1994 tarihinde [[Türkiye Büyük Millet Meclisi|TBMM]] tarafında milletvekili dokunulmazlığı kaldırıldı. Aynı gün, [[Orhan Doğan]] ile Ankara Emniyet Müdürlüğü Terörle Mücadele Ekipleri tarafından gözaltına alındı. Dokunulmazlıkların kaldırılmasına dayanak oluşturan Ankara DGM Başsavcısı Nusret Demiral tarafından hazırlanan iddianamede "vatan hainliği" ile suçlandı. Daha sonra hapis cezası aldı ve 10 yıl cezaevinde kaldı. 10 yıl sonra tekrar yargılanarak 2004 yılında tahliye edildi. Tahliye edildikten sonra siyasi çalışmalarına devam etti. Diğer milletvekili arkadaşları, Kürt siyasetçileri ve aydınlarla birlikte [[Demokratik Toplum Hareketi]]'nin kuruluşunda yer aldı. Bu hareket bir süre sonra [[Demokratik Toplum Partisi]]'ne dönüştü. Siyasi yasaklı olduğu gerekçesiyle, [[Türkiye Cumhuriyeti Anayasa Mahkemesi|Anayasa Mahkemesi]] tarafından parti üyeliği düşürüldü. Siyasi çalımalarına devam eden Dicle, Demokratik Toplum Kongresi'nin kurulmasına öncülük etti ve bu kongrenin eşbaşkanlığı ve sözcülüğü görevini üstlendi. Dicle, [[KCK]] adı altında yürütülen operasyonlar kapsamında 24 Aralık 2009 tarihinde gözaltına alınarak tutuklandı. 29 Haziran 2014 tarihinde avukatlarının yaptığı itiraz sonucu, Diyarbakır Cezaevi'nden tahliye oldu. Dicle, 12 Haziran 2011'de yapılan genel seçimler için [[Emek, Özgürlük ve Demokrasi Bloğu]]'nun Diyarbakır bağımsız adayı oldu. Nisan 2011'de [[Türkiye Cumhuriyeti Yüksek Seçim Kurulu|Yüksek Seçim Kurulu]] (YSK), [[Barış ve Demokrasi Partisi]]'nin desteklediği ve içinde Dicle'nin de olduğu on iki bağımsız milletvekili adayının adaylıklarını, milletvekili seçilme yeterliliğini etkileyecek eski mahkûmiyetleri bulunduğu gerekçesiyle iptal etti. Daha sonra, bazı bağımsız milletvekili adaylarının adaylıklarının iptaline ilişkin YSK tarafından yapılan değerlendirmede Dicle ile [[Leyla Zana]], [[Gültan Kışanak]], [[Ertuğrul Kürkçü]], [[Sebahat Tuncel]]'in milletvekilliğine adaylık konusunda bir engellerinin olmadığı bildirildi. 12 Haziran 2011'de yapılan [[12 Haziran 2011 Seçimleri|seçimlerde]] Dicle, [[Diyarbakır]]'dan ikinci kez milletvekili seçildi. Ancak kesinleşen hapis cezası nedeniyle Yüksek Seçim Kurulu kararıyla milletvekilliği düşürüldü. [[Kategori:1954 doğumlular]] [[Kategori:Kürt asıllı Türk siyasetçiler]] [[Kategori:TBMM 19. dönem Diyarbakır milletvekilleri]] [[Kategori:Türkiye'deki siyasi parti genel başkanları]] [[Kategori:Demokratik Toplum Partisi]] [[Kategori:Resim aranan siyasetÃ§iler]] [[Kategori:YaÅŸayan insanlar]] [[Kategori:Diyarbakır doğumlu siyasetçiler]] [[Kategori:Bilgi kutusu bulunmayan kiÅŸiler]] Ã‡evresel sinir sistemi Çevresel sinir sistemi (ÇSS), beyin ve omurilik haricindeki sinirler ve gangliyondan oluşur. ÇSS'nin ana işlevi, merkezi sinir sistemi (MSS) ile organ ve uzuvlar arasındaki iletişimi (bağlantıyı) sağlamaktır. Omurga ve kafatası gibi kemiklerle veya kan-beyin bariyeri ile korunan MSS'nin aksine ÇSS'nin koruması yoktur. Bu yüzden toksinler ve mekaniksel hasarlara maruz kalabilir. Çevresel sinir sistemi, somatik sinir sistemi ve otonom sinir sistemine ayrılır. Bazı yazılı medyada bunlara duyu sistemi de dahil edilir. Şekilde mavi ile gösterilenler ÇSS'e ait ana sinirlerdir. Ayrıca ÇSS, sinir sisteminin büyük bir bölümünü oluşturur. Optik (Optic) olarak adlandırılan II. kraniyal sinir hariç diğer kraniyal sinirler ÇSS'nin bir bölümünü oluşturur. İkinci kraniyal sinir, tam bir çevresel sinir değildir, fakat ara beynin bir parçasıdır. Kraniyal sinir gangliyonu MSS'de başlar. Bununla birlikte geri kalan on bir kraniyal sinir aksonları beyne uzanır. Bu yüzden bunlar ÇSS'nin bir bölümüdür. Sinirleri telefon kablolarına benzetebiliriz. Sinirler vücudumuzdan aldıkları mesajları beyne taşır. Vücudun içinde veya çevrede meydana gelen ve vücutta belirli bir tepkiye sebep olan fiziksel, kimyasal veya biyolojik etkilere uyarı denir. Uyarılar duyularımızda bulunan özel hücrelerle alınır. Alınan uyarı, sinirlerle merkezi sinir sistemine taşınır. Uyarılar sinir hücrelerinde kimyasal veya elektriksel değişikliğe yol açar. Bu değişikliğe uyartı mesajı denir. Uyartı mesajı merkezi sinir sistemine iletilir. Mesaj için oluşan cevap kaslara, organlara ve salgı bezlerine sinirler ile iletilir. Uyartı mesajı beyinde değerlendirilir ve uyarıya karşı bir cevap oluşur. Oluşan cevap yine sinirlerle organ veya yapılara iletilerek uyarıya tepki verir. Beyinsapından başlayan on iki kraniyal sinirden onu, bazı istisnalar olsa bile başın anatomik yapısının işlevlerinin (fonksiyonlarının) ana kontrolünü sağlar. I ve II. kraniyal sinirler, sırasıyla beynin önüne ve göz sinir ucu olan talamusa uzanır ve bu yüzden tam kraniyal sinir olarak dikkate alınmazlar. CN X (10), göğüs ve karındaki iç organ duyu bilgisini alırken, CN XI (11), sinirli donatılan sternocleidomastoid kas ve trapezius kaslarını uyarır. Bunun için, hangisinin başta olduğuna bakmaz. Spinal sinirler, omurilikten başlar. Vücutun diğer işlevlerini kontrol eder. İnsanda 31 çift spinal sinir bulunur: 8 servikal, 12 thoracic, 5 lumbar, 5 sakral ve 1 coccygeal. Servikal bölgedeki spinal sinir köklerinde ilgili vertebrae'e yukarıdan ortaya çıkar. Örneğin kafatası ile 1. servikal vertebrae arasındaki sinir kökü C1 spinal sinir olarak adlandırılır. Thoracic bölgeden coccygeal bölgeye kadar olan spinal sinir köklerinde ilgili vertebrae'e aşağıdan ortaya çıkar. C7 ile T1 arasındaki spinal sinir kökünü adlandırırken bunun bir problem oluşturabileceğine unutulmamalıdır. Bu yüzden T1, C8 olarak adlandırılır. Lumbar ve sakral bölgesindeki spinal sinir kökleri değişmez kese içinde ve L2 kademesinden aşağı doğru dolaşır. C1 ile C4 arasındaki ilk 4 servikal spinal sinir, ayrılıp tekrar birleşerek boyun ve başın arkasındaki çeşitli sinirleri oluştururlar. C5 ile C8 arasındaki son dört servikal spinal sinir ve T1 ilk thoracic spinal sinir, brakial pleksusu (Latince plexus brachialis) meydana getirir. Bunlar, ayrılarak, bölünerek ve birleşerek üst kol ve üst arkadaki sinirleri oluştururlar. Brakial pleksus zedelenmesine bakın. Lumbar sinirler, sakral sinirler ve koksigeal sinir, lumbosakral pleksusu oluşturur. İlk lumbar siniri, sık sık on ikinci thoracicteki bir dal ile birleştirilir. Bu pleksusu (sinir ağını) daha kolay açıklamak için genellikle üç dala ayrılır: Çevresel sinir sistemlerinin ana nörotransmitterleri, asetilkolin ve noradrenalindir. Bununla birlikte, birkaç başka nörotransmitter de vardır. Fındıklı, Ulubey Fındıklı, Ordu'nun Ulubey ilçesine bağlı bir köydür. Ordu-Ulubey Karayolu üzerinde bulunmakta; Ordu'ya 17 km, Ulubey'e 4 km uzaklıktadır. Ulubey ilçesinin en geniş ve düz arazisine sahip olan köyün başlıca geçim kaynağı fındıktır. Akpınar, Cevizlik, Doğlu ve Teyneli köyleri ile çevrilidir. Tedavi maddelerinin yasal dÃ¼zenlemesi Tedavi edici maddeler gelişigüzel kullanılamaz. Özellikle ilaçların suistimali yapılabileceğinden dolayı dünya çapında hükümetlerce bir takım düzenlemeler yapılır. Bazı ilaçlar reçetesiz satılırken bazıları için değişik özellikte reçeteler kullanılır. Özel şartlara tabi ilaçlar değişik yerlere kaydedilerek teftişe hazır tutulur. İlaçların temin edilebilmesi için genel durum şu şekildedir: Litvanya Büyük Dükalığı Litvanya Büyük Düklüğü, Avrupa'da 12. yüzyıl ile 1795 arasında varlığını sürdürmüş bir devlettir. Aukštaitija bölgesindeki çok tanrılı Baltık kabilelerinden biri olan Litvanlar tarafından kuruldu. Daha sonra Kiev Knezliği'nin büyük bir kısmını ve diğer Slav topraklarını ele geçirdi. Böylece bugünkü Beyaz Rusya, Letonya, Litvanya'nın tamamı ile Moldova, Polonya, Rusya ve Ukrayna'nın bir kısmını kapsar hâle gelmişti. 15. yüzyılda en geniş sınırlara ulaştığında Avrupa'daki en geniş sınırlara sahip ülke konumundaydı. Etnisite ve din açısından çeşitliliğin var olduğu ülkede, kültür unsurları oldukça geniş bir yelpaze oluşturuyordu. Litvan topraklarının birleşmesi 12. yüzyılın sonlarına doğru başlamıştı. Büyük Düklüğün ilk hükümdarı Mindaugas, Litvanya Kralı olarak taç giydi. Aynı zamanda Katolik olarak vaftiz olup putperest olan halkına Töton Şövalyeleri ve Livonya Tarikatının saldırmasını engellemeye çalıştı; fakat bu fayda vermedi. Gediminas'ın hükümdarlığının son dönemlerinde ülke karışık etnik yapılı ve çok dinli bir hâl aldı ve oğlu Algirdas döneminde bu durum ilerleme kaydetti. Algirdas'ın ardılı Jogaila, 1386'da Krewo Birliği'ni imzalayarak Litvanya'nın Hristiyanlığa girişi ve Lehistan Krallığı ile Litvanya Büyük Düklüğü arasında hanedan birliği kurulması gibi iki büyük değişikliği gerçekleştirdi. Vytautas döneminde ülkenin sınırları çokça genişledi ve 1410'da Grunwald Savaşı'nda Töton Şövalyeleri bozguna uğratıldı. Yine bu dönemde Litvanya soylu sınıfı güçlendi. Vytautas'nın ölümünden sonra Lehistan ile olan ilişkiler oldukça kötü bir hâl aldı. Radziwiłł ailesinin de bulunduğu Litvan soyluları, Lehistan ile olan birliğe son verme girişiminde bulundu; lakin Moskova Knezliği ile yapılan savaşlar birliğin korunmasını sağladı. 1569 tarihli Lublin Birliği'nin sonucu olarak Lehistan-Litvanya Birliği kuruldu. Bu federasyon içinde Litvanya Büyük Düklüğü, ayrı bir siyasi yapıya ve kendine ait ordu, hazine, hükûmet ve yasalara sahipti. Tek hükümdar ve tek parlamentoyu öngören 3 Mayıs 1791 Anayasası'nın kabulüyle federatif yapı sona erdi. 1792'de birlik Rusya tarafından işgal edildi ve komşuları arasında paylaşıldı. Birliğe ait Kraków, Varşova ve Vilnius gibi şehir devletleri ise hukuki açıdan bağımsızlığını korudu. Kościuszko İsyanı'ndan sonra 1795'te birlik; Rusya, Prusya ve Avusturya arasında resmen paylaşıldı. TheatreVoice TheatreVoice, Dominic Cavendish ve arkadaşları tarafından Eylül 2003'te kurulan bir çevrim içi tiyatro forumudur. Forumda çok sayıda eleştirmen, gazeteci, akademisyen ve tiyatro profesyoneline ait olan, İngiliz tiyatrosunun tartışıldığı 500'den fazla ses kaydı bulunmaktadır. Tiyatro hakkındaki kaydedilmiş tartışmaları kamuya açık şekilde yayınlayan ilk İngiliz web sitesi olan TheatreVoice, 2003'teki kuruluşundan bu yana Shakespeare, yeni eserler, İngiliz kara tiyatrosu, İngiltere'de Asya tiyatrosu, bölgesel tiyatro, müzikaller gibi birçok konuda, özellikle güncel yapımlara öncelik verilen derinlikli röportajlar ve çok katılımlı tartışmalardan oluşan önemli bir arşiv oluşturmuştur. Sitede bu arşive ait metinler ve podcastler de sunulmaktadır. Site, kurucu editör Dominic Cavendish ("The Daily Telegraph"'da tiyatro eleştirmeni), serbest eleştirmen David Benedict, "The Evening Standard" eleştirmeni Rachel Halliburton ve web tasarımcısı Ben Neale tarafından üç sene boyunca geliştirildikten sonra Eylül 2003'te yayına geçti. Fisher'ın "British Theatre Guide"'da alıntıladığı üzere, sitenin misyonu Cavendish'e göre şöyledir: Site 2003'te kurulduğunda, Tiyatro Müzesi'nin (şimdiki adı "Victoria and Albert Museum Tiyatro Koleksiyonu") yöneticisi Geoffrey Marsh tarafından desteklendi ve site içeriği "V&A Theatre Collections Online" sitesinin bir parçası haline getirildi. Site Nisan 2008'den itibaren, "V&A Tiyatro Koleksiyonu" ve Kent'teki Rose Bruford College tarafından ortaklaşa finanse edilmektedir. Bu iki kurum, sitede sponsorlar arasında gösterilmektedir. Yayına geçtiği ilk ay içinde sitede, Royal Shakespeare Company oyuncularından Emma Fielding, Daniel Evans ve Henry Goodman ile röportajlar, Michael Frayn’in "Democracy", Antony Sher’in "ID", John Osborne’un "A Hotel in Amsterdam" eserleri hakkında incelemeler ve güncel politik tiyatro hakkında bir tartışma yayınlandı. Daha sonraki dönemlerde sitede ses kayıtlarının yanı sıra, kayıtların metinleri ve podcastleri ile bir de blog yer almaya başladı. Sitenin telif hakkı notuna göre, "röportaj verenlerin ve yapanların, panel üyelerinin ve editörlerin bireysel katkıları hariç sitedeki tüm içeriğin telif hakları Victoria and Albert Museum Mütevelli Heyeti'ne aittir." Microsoft Visio Microsoft Visio veya diğer bir ifadeyle Microsoft Office Visio, Microsoft tarafından geliştirilen, bir vektörel çizim yazılımıdır. Office Visio yazılımının son sürümü Office Visio 2013'tür. Office Visio 2013'le karmaşık verileri ve içinden çıkılmaz tabloları görselleştirmek mümkün. Verileri çizim ve diyagramlar kullanarak görselleştirmede başarılı bir yazılım. Microsoft Office Visio, iki bağımsız sürüme ayrılıyor: Office Visio Professional ve Office Visio Standard. Office Visio Standard 2013, Office Visio Professional 2013'yi temel alır, fakat Office Visio Professional 2013'te söz konusu diğer sürüme göre gelişmiş özellikler bakımından fark bulunmaktadır. Örneğin; Office Visio Professional 2013, veri bağlantısı ve görselleştirme özellikleri gibi Visio Standard 2010'da olmayan özellikler içerir. Adnan Cemgil İstanbul Üniversitesi, Edebiyat Fakültesi, Felsefe Bölümü'nden mezun olan Cemgil, yurt dışına gidip, Paris ve Moskova'da Fransızca ve Rusça öğrendi. 1938 yılında Türkiye'ye dönen Cemgil, Ankara'ya yerleşerek öğretmenlik ve çeviriler yapmaya başladı; Diderot'dan Zola'ya varan geniş bir yelpazede birçok çeviri yaptı. Bu süreçte ve öğrenciliğinde Milli Türk Talebe Birliği'nde filizlenen siyasi düşünceleri belirginlik kazandı. 1941 yılında kendisi gibi sol görüşlere sahip öğretmen Nazife hanımla evlendi. Varlıklı bir aileden gelmesine karşın; sosyalist düşünceyi benimseyen yazar, 1950 yılında "Türk Barışseverler Cemiyeti" kurucusu olarak Kore'ye asker gönderilmesini protesto eden bildiri dağıttığı için tutuklandı. Cemgil'e karşı siyasi iktidarın baskıları, eşine yönelik bir şekle bürünerek; Nazife Cemgil, Ankara'dan Yozgat'a sürgün edildi. Adnan Cemgil'in de birkaç yıl Yozgat'ta kalmasının ardından Nazife Hanımın istifasıyla İstanbul'a döndüler. Bu dönemde Adnan Cemgil, Emekli Sandığı Reklam Bölümü'nde çalışarak, takma adla şiir ve yazılar yazdı, İstanbul Şehir Tiyatrosu'nda figüranlık, ve tanıdıklarının su dağıtan kamyonunda evlere su taşıyıp sakalık yaptı. Kısa ömürlü olan bir bakkal dükkânı açtı. 1961 yılında eşiyle birlikte "Evren Yayınevi"ni kurup, ansiklopedi çıkardı. 27 Mayıs Darbesi'nin ardından Türkiye İşçi Partisi'ne girdi, sendikal çalışmalar yaptı. Seçimler sırasında 1965 yılında Bursa'da Komünizmle Mücadele Derneği'nin yönlendirdiği bir grubun saldırısına uğradı. 31 Mayıs 1971 tarihinde oğlu Sinan Cemgil'i kaybeden yazar; çevirilerini sürdürdü, Cumhuriyet gazetesi ve Yeni Ortam'da yazılar yazdı. Romain Roland, Diderot, Emile Zola, Vincente Blasco Ibanez, Balzac, Tagore, Roger Martin, Pirandello, Sillanpaa, Amado, Gramsci'den birçok eseri Türkçeye kazandırdı. Shadow of a Doubt Shadow of a Doubt, (Şüphenin Gölgesi) yönetmenliğini Alfred Hitchcock'un yaptığı 1943 tarihli bir psikolojik gerilim filmidir. "En iyi özgün senaryo" dalında Oscar' a aday olmuştur. Bir genç kızın, çocukluğunun kahramanı olan dayısıyla ilgili derin hayal kırıklığını anlatan filmin, Hitchcock'un kişisel olarak en sevdiği filmi olduğu bilinmektedir. "Shadow of a Doubt", 1991 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Santa Rosa, Kaliforniya' da yaşayan bir genç kız olan Charlotte "Charlie" Newton (Teresa Wright), çekirdek ailesi ile olan monoton yaşamından fena halde sıkılmakta, hayatlarını değiştirecek bir şeyler aramaktadır. Tam da bu sırada annesinin en küçük kardeşi olan Charlie Oakley' in (Joseph Cotten) onları ziyarete geleceği haberini alır. Dayısına bir sevgiliye olunabilecek derecede hayran olan Charlotte, onun gelişinin her şeyi değiştireceğinden emindir. Charlie Dayı geldikten hemen sonra gazeteci olduklarını iddia eden iki adam, ortalama Amerikan ailesini incelediklerini söyleyip onların evine röportaja gelir. Charlie Dayı, ailenin gazetecilere olan heyecanını paylaşmaz; aksine sinirli bir halde onlardan uzak durur. Gazeteciler ise özellikle onunla konuşmaya ve fotoğrafını çekmeye çalışmaktadır. Sonunda gazetecilerden biri Charlotte ile konuşup kendisinin aslında Dedektif Jack Graham (Macdonald Carey) olduğunu ve Charlotte' un dayısının zengin kadınları baştan çıkarttıktan sonra onları öldürüp paralarıyla kaçan bir seri katil olma ihtimali ile izlenmekte olduğunu anlatır. Farklı kentlerdeki şüphelilerin peşine düşen polis gerçek katili bulmaya çalışmaktadır. Charlotte bu haber ile bir şok geçirse ve sevgili dayısının katil olabileceğine asla inanmasa da onun garip ve şüphe çeken hareketleri gittikçe daha çok dikkatini çekmeye başlar. Kimseye açamadığı bu geçek ile yaşayan Charlotte sonunda dayısının bu aranan adam olduğuna emin olur. Bu sıralarda polisten kaçan başka bir şüpheli vurulur ve polis onun gerçek katil olduğunu sanıp soruşturmayı bitirir. Bu duruma sevinen Charlie Dayı, Oakey kasabadan ayrılıp San Fransisco'ya gitmeye karar verir. Ancak yeğeni Charlotte'un her şeyi bildiğini fark edince paniğe kapılır ve ondan kurtulmak ister. Kaza gibi görünecek şekilde çeşitli kereler onu öldürmeye çalışır ama başaramaz. San Fransisco için trene bindiği gün ona hoşça kal demeye gelen Charlotte'un trenden inmesini engeller ve akabinde onu trenden atıp öldürmeye çalışır; ancak kazayla kendisi trenden düşüp karşı yönden gelen trenin altında kalır. Charlie Oakley, cenaze töreninde tüm bu olanlardan habersiz insanlarca yüce gönüllü biri olarak toprağa verilir; çünkü Charlotte gerçekleri sadece - artık sevgilisi olan - Dedektif Jack ile paylaşmıştır. Aragones (anlam ayrımı) Luis Aragonés José Luis Aragonés Suárez Martínez (28 Temmuz 1938 - 1 Şubat 2014), Madrid İspanyol eski millî futbolcu ve teknik direktör. 1938 doğumlu olan Aragones, futbola Getafe'de başlamıştır. Forvet oyuncusu olan Aragonés, Ardından Real Madrid'e geçmiştir, takıma alışamamış ve ilk senesinde Recreativo'ya kiralanmıştır. Aragonés, ertesi sezon Hércules CF kulübüne kiralanmıştır. Yeni sezonda Real Madrid'e dönmesi beklenen Aragonés Real Madrid'in oynatmadığı oyuncuların gönderildiği yine İspanyol takımı olan Real Madrid Castilla takımında 1.5 sene geçirmiştir. Bunun ardından Real Betis'e transfer olan Aragonés 3 sezon bu takımda oynamıştır bir diğer Madrid ekibi olan Atlético Madrid'e transfer olmuştur. 10 yıl üst üste Atlético Madrid forması giyen ve Atlético Madrid'in efsanevi oyuncularından biri olan Aragonés, Atlético Madrid forması altında 265 maçta 123 gol attı. Atlético Madrid'de futbolculuk kariyerini noktaladıktan sonra teknik direktörlük kariyerine başlamıştır. İlk 6 sezonunu bu takımda geçiren Aragonés büyük başarılara imza atmıştır. 1 yıllık Real Betis macerasının ardından yine Atlético Madrid'in başına geçmiş ve bıraktığı yerden başarılarına devam etmiştir. Atlético Madrid'de 5 sezon daha geçiren Aragonés bu sefer Barcelona'nın başına geçmiştir. Ancak orada da 1 sezon kalmıştır. 2004'te İspanya millî takımı Teknik Direktörü Luis Aragones'in, Jose Antonio Reyes'e, Arsenal'den takım arkadaşı olan Fransız oyuncu Henry'yi kastederek, "Demuestra que eres mejor que ese negro de mierda" (O siyah pislikten daha iyi olduğunu göster) demesi basına yansıdı. 2008 Avrupa Futbol Şampiyonasında İspanya'yı şampiyon yapmıştır. 2008-2009 sezonunda Fenerbahçe'nin başına geçen Aragonés başarılı olamadığı için takımdan ayrılmıştır. 1 Şubat 2014 günü İspanya'nın başkenti Madrid yakınlarında tedavi gördüğü klinikte hayatını kaybetmiştir. Luis Luis, İspanyolca bir erkek ismi, Portekizce Luís şeklinde yazılır. GÃ¼ney Sudan Güney Sudan Cumhuriyeti, Yukarı Nil nehri havzasında yer alan bir Orta Afrika ülkesidir. Doğusunda Etiyopya, kuzeyinde Sudan, güneyinde Kenya, Kongo Demokratik Cumhuriyeti ve Uganda, batısında ise Orta Afrika Cumhuriyeti ile komşu olan ülkenin başkenti Cuba'dır. Güney Sudan, uzun yıllardır devam eden etnik ve dinî ayrışmalar nedeniyle Sudan'dan ayrılıp 2011 yılı itibarıyla bağımsızlığını ilan etmiştir. Sancılı geçen ayrılış süreci ilk olarak 9 Ocak 2005 yılında II. Sudan İç Savaşı sonrasında Güney Sudan'ın özerkliğini ilan etmesiyle başladı. Geçmiş yıllarda Sudan hükûmeti tarafından tanınmayan Güney Sudan, 9 Ocak 2011 tarihinde yapılan "Bağımsızlık Referandumu"na göre 9 Temmuz 2011 tarihinde bağımsızlığını ilan etme hakkını kazanarak, 2011 yılının Mayıs ayının sonlarına doğru Sudan hükûmeti tarafından tanınmasına olanak sağlamıştır. Güney Sudan Birleşmiş Milletler, Afrika Birliği ve Hükûmetlerarası Kalkınma Otoritesi gibi örgütlere üyedir. Güney Sudan 3°, 12° kuzey enlemleri ve 24°, 36° doğu boylamları arasında yer alır. Ülke bitki örtüsü olarak tropikal orman, bataklık ve geniş çayırlarla kaplıdır. Nil nehrinin yukarı havzalarında bulunan ve Nil'in iki büyük kolundan biri olan Beyaz Nil nehri Güney Sudan'dan doğmaktadır. Coğrafi olarak batısında Bahr-el Gazel, güneyinde Ekvator ve Bahr-el Cebel bölgeleri, kuzeyinde Yukarı Nil, doğusunda Jonglei, merkezinde ise Göller bölgesi olarak ayrılmıştır. Güney Sudan'da koruma altında olan geniş doğal alanlara sahip. Dünyanın 2. en büyük vahşi yaşam ve göç alanına ev sahipliği yapan ülke, Etiyopya sınırındaki Boma Ulusal Parkı ve Sudd sulak alanı ile Kongo Demokratik Cumhuriyeti sınırı yakınındaki Güney Ulusal Parkı ile zengin bir doğal yaşamı barındırıyor. Ulusal park ve çayırlık-ormanlık alanlarında sayısız kuş çeşidiyle birlikte, Afrika'ya özgü antilop, aslan, manda, fil, maymun, zebra ve zürafaların yoğun popülasyonu ve göç alanı bulunmakta. Özellikle 2005 yılında başlayan çalışmalar ile azalan yaban hayatı popülasyonları için önemli kazanımlar elde edildi. Ülkenin güneydoğusunda 1,3 milyon antilopun geniş göç alanı ve yollarının büyük ölçüde koruma altına alınması buna en önemli örneklerden. Ülke geniş ve zengin doğal hayat alanlarına sahip olmasına rağmen, nüfus artışı, Batı ülkelerinin artan endüstriyel yatırımları ile çevre ve yokolan doğal yaşam sorunlarını da yaşamakta. 2006 yılında Güney Sudan federal yönetimi, bölgenin fauna ve florasının korunması ve yaygınlaşması için mümkün olan her şeyi yapma, bunun yanında olası orman yangınlarının etkilerini azaltmak, atık boşaltma ve su kirliliği ile mücadele kararını açıkladı. Güney Sudan'ın bağımsızlığı 9 Temmuz 2011'de resmî olarak ilan edildi. 22 yıllık iç savaşa son veren 2005'teki anlaşma uyarınca Güney Sudanlılar, Ocak'taki referandum sonucunda Hartum'dan ayrılma kararı almıştı. Güney Sudan bağımsızlaşmadan önce Sudan ile birçok savaşa katılmıştır.Bağımsızlık mücadelesi veren Sudan Halk Kurtuluş Ordusu, 1.Sudan İç Savaşı ve 2.Sudan İç Savaşı'nda militan grup olarak, 2012 Sudan-Güney Sudan Sınır Çatışmaları'nda ise silahlı hükûmet güçleri olarak girmiştir.. Romanya bayrağı Romanya devletince kullanılan devlet bayrağıdır. Gönderden başlayarak eşit kalınlıklarda mavi, sarı ve kırmızı dikey renklerden oluşur. Bayrağın en-boy oranı 2:3'tür.Mavi rengi kobalt mavisidir. Deukalion Deukalion ( / ), Yunan mitolojisinde Prometheus'nin oÄŸlu. Tanrı Zeus, insan soyunu yok etmek amacıyla yeryüzünü sular altında bıraktığında yalnızca Deukalion ile karısı Pyrrha bu cezanın dışında tutulabilecek kadar dürüst kabul edilirler. Karı - koca, bir gemi yaparak dokuz gün sular üzerinde dolaştıktan sonra, Tesalya'daki bir tepede karaya çıkarlar. Dünyayı yeniden insana kavuşturabilmek için toprağa erkek ve kadına dönüşen taşlar ekerler. Böylelikle ikisi de Yunan ırkının atası olarak kabul edilir. Tufan efsanesinin yanı sıra çağdaş açıklamalar bu taşların varlığını kimi zaman bir volkan püskürmesine, kimi zaman da Tesalya'da dağınık olarak bulunan Yunan çağına ait çok sayıda dikili taşa bağlamaktadır. NÃ¶tron radyasyonu Radyoaktif çekirdekten nötron yayılmasıdır.Bu yolla çekirdeğinde nötronu fazla olan çekirdek Nötron / Proton sayısını 1 ' e yaklaştırmaya çalışır.Böylece kararlı bir yapı kazanır.Bu ışımayla Atom Numarası (Proton) değişmez , Nötron Sayısı 1 azalır. Camp Candy Camp Candy, komedyen John Candy'nin kendi seslendirdiği animasyonu ile DiC şirketi (bu şirket aynı zamanda "Afacan Dennis" çizgi filminin de yaratıcısıdır.) tarafından hazırlanmış bir çizgi dizidir. Türkiye'de Şeker Kampı olarak bilinir. Çizgi dizi Candy'nin yöneticiliğini yaptığı hayalî bir yaz kampı üzerine kurgulanmıştır. Çizgi dizide ayrıca John Candy'nin çocukları Jennifer ve Christopher Candy rolleri desteklemiştir. Bu çizgi diziden yola çıkılarak kısa bir çizgi roman hazırlanmıştır ve onun adÄ± da "Camp Candy"dir. Restorasyon Hint şebeği Hint şebeği ("Macaca mulatta") ya da rhesus maymunu, köpeksi maymunlar (Cercopithecidae) familyasının en iyi bilinen türlerinden biridir. Eski Latince adının (rhesus) ilk iki harfinden oluşan Rh kısaltması, bugün kan gruplarında sık duyduğumuz Rh faktörünün adında yaşamaktadır. Yetişkin erkekler ortalama 53 cm boyunda ve 7.7 kilo ağırlığında olurlar. Dişiler daha küçüktür, ortalama 47 cm boy ve 5.3 kilo ağırlıktadırlar. Bu şebek türünün boz ya da kahverengi bir postu ve pembemsi yüzleri vardır. Kuyruk uzunluğu ortalama 20.7 ila 22.9 cm olur. Genelde ömürleri 25 yıldır. Hint şebekleri otlaklar, orman ve dağların 2500 metreye kadar olan yerlerinde yaşayabilirler. İyi yüzerler ve yüzmeye bayılırlar. Hint şebekleri bazen sürü olarak şehirlerin içine kadar girip evlerden yiyecek çalarlar. Bu sebeple bu hayvanlar bazı yerlerde zararlı hayvan olarak kabul görür. Çok iyi ağaca tırmanırlar, hepçil hayvanlardır. Meyve, yaprak, kök, kabuklu yemiş, böcek ve küçük hayvanlarla beslenir. Bu maymunların yanaklarının içini yiyecekle doldurmaları onların daha çok yiyecek toplamalarına yardımcı olur. Bu türün yayılım alanı Afganistan'ın tamamı, Hindistan'ın kuzeyi ve Çin'in güneyini kapsar. BMW 3 Serisi BMW 3 Serisi, BMW'nin 1975 yılından beri ürettiği otomobil modelidir. BMW tarihinde eskiliği ve yaygınlığıyla önemli bir konuma sahiptir. Ayrıntılı bilgi için BMW E21 sayfasına bakınız. E21 kasa kodlu ilk 3 Serisi 1975'te 2002 modelinin yerine 2 kapılı olarak satışa sunuldu. 1983'te E30 kasa kodlu ikinci nesil 3 Serisi satışa sunuldu. Ayrıntılı bilgi için:BMW E36 Uzay kasa olarak bilinen E36 1991'de satÄ±ÅŸa sunuldu. E46'ya 2001 y覺l覺nda makyaj yap覺ld覺. Not: 2001 in ilk döneminde üretilen 3.20i modelleri M52 150 PS, ikinci döneminde üretilen 3.20i modelleri M54 170 PS'dir. Microsoft SharePoint Workspace Microsoft SharePoint Workspace (eski adıyla Microsoft Office Groove), Microsoft tarafından geliştirilen bir iş birliği ve çalışma alanı yazılımıdır. Birbirlerinden farklı yerlerde olan kuruluşların ve çalışanların, iş birliği sağlayarak bir çalışma alanı oluşturmalarını sağlar. Ayrıca ekiplerin çevrimiçi veya çevrimdışı alanlarda, dinamik ve etkin bir biçimde iletişimde bulunmalarına da yardımcı olur. Microsoft Office Groove yazılımının temel amacı, kuruluşların ve ekiplerin, bilgilerini tek bir yerde toplayarak iş birliği içinde bulunmalarını sağlamaktır. Groove, özellikle çalışma alanı gereksinimi olan kuruluşlar ve çalışarak iletişimde bulunan ekipler için önerilebilir. Ekipler, kendi çalışma alanlarını oluşturarak, gereksinimlerini ve çalışma stratejilerini ortaya çıkarabilir. Office Groove programının en son sürümü Microsoft Office Groove 2007'dir. Microsoft Office Enterprise 2007 ve Microsoft Office Ultimate 2007 paketlerinde kuruluşlara ve ekiplere hitap etmektedir. Isis Gee Isis Gee (doğum adı: Tamara Gołębiowska, d. 11 Ekim 1972, Seattle) Amerikalı-Polonyalı şarkıcı. Söz yazarı ve besteci. Isis Gee. ABD'nin Washington eyaletinin Seattle ilinde doğmuştur. Doğum adı Tamara Diane Wimer 'dir. Isis Gee 2008 Eurovision Şarkı Yarışması'nda Polonya'yı temsil etmiştir. Şarkı 1.yarı finali geçmiştir ama Final'de 14 puanla son sırada yer almıştır. BÃ©la Lugosi Béla Lugosi ("d. 20 Ekim 1882 – 16 Ağustos 1956"), Macar asıllı Amerikalı tiyatro oyuncusu ve korku filmi oyuncuü. Bram Stoker'ın klasikleşmiş vampir öyküsü "Dracula"'nın 1927 tarihli Broadway prodüksiyonunda ve ardından çevrilen 1931 tarihli film versiyonunda oynadığı Kont Dracula rolü ile ün kazanmış, sonraki kariyeriyle sembolleşmiştir. Lugosi, Paula de Vojnich ile fırıncı olan István Blasko'nun dört çocuğunun en küçüğü olarak, o zamanlar Avusturya-Macaristan İmparatorluğu sınırları içindeki Lugos'ta (şimdi Romanya'daki Lugoj) doğdu. Asıl adı Béla Ferenc Dezső Blaskó idi. Katolik bir aile içinde büyüdü. Lugosi, oyunculuk kariyerine tiyatroda başladı, Shakespeare oyunlarında ve başka önemli rollerde oynadı. Macar sessiz filmlerinde Arisztid Olt takma adıyla rol aldı. I. Dünya Savaşı sırasında Avusturya-Macaristan ordusunda piyade teğmen olarak görev aldı. 1917'de Ilona Szmick ile evlendi ancak eşinin ailesiyle yaşadığı siyasi fikir ayrılıkları sebebiyle 1920'de boşandı. Lugosi ilk olarak 1917 tarihli "Az ezredes" (İngilizce ismi "The Colonel (Albay)") isimli filmde rol aldı. Almanya'ya gitmeden önce Macaristan'da, 1917 ile 1918 arasında on iki filmde oynadı. Béla Kun'un kurduğu Macar Sovyet Cumhuriyeti'nin 1919'da yıkılmasının ardından sol görüşlü kişiler ile sendikacılar korumasız hale gelmişti. Bir oyuncu sendikasının kuruluşunda yer almış olan Lugosi'nin de filmlerde oynaması yasaklandı. Almanya'da sürgündeyken az sayıda ancak iyi tepkiler alan filmlerde oynadı. Bunların arasında, kötü şöhretli Yahudi aktris Dora Gerson ile birlikte oyadığı, Karl May'ın romanlarından uyarlanmış "Auf den Trümmern des Paradieses (Cennetin Eşiğinde)" ve "Die Todeskarawane (Ölüler Kervanı)" gibi filmler de vardı. Lugosi Ekim 1920'de Amerika'ya yerleşmek amacıyla Almanya'yı terk etti ve aralık ayında yasa dışı yollardan New Orleans'a girdi. Mart 1921'de Ellis Island'da yasal kontrole tabi tutuldu. Amerika'ya vardığında boyu 1,85 m. ağırlığı 82 kg. olan Lugosi, bir süre işçi olarak çalıştı. Daha sonra New York'taki Macar göçmenlerinin kurduğu tiyatroya girdi. Amerika'daki ilk önemli rolünü 1923'te, J. Gordon Edwards'ın yönettiği "The Silent Command (Sessiz Emir)" melodramında Edmund Lowe ve Carl Harbaugh ile birlikte oynadı. Lugosi 1929'da San Francisco'lu zengin bir dul olan Beatrice Weeks ile evlenip üç gün sonra boşanınca Hollywood sosyetesinde ve skandallarında yer buldu. Weeks'e göre Lugosi'nin Clara Bow ile ilişkisi vardı. Bram Stoker'ın "Dracula" romanından Hamilton Deane ve John L. Balderston tarafından yapılan tiyatro uyarlamasında Lugosi başrolü aldı. Horace Liveright'ın yapımcılığını üstlendiği oyun başarılı oldu. Sahnedeki eleştirel övgü alan oyunculuğuna rağmen Lugosi, Universal Pictures oyunun haklarını satın alıp 1930'da bir film prodüksiyonu üzerinde çalışmaya başladığında, Drakula rolü için ilk düşünülen oyuncu değildi. Sürüp giden söylentilere göre Universal'in Drakula rolü için ilk tercihi sessiz film oyuncuü Lon Chaney'di, ancak Chaney'in yapımdan hemen önce ölmesi sebebiyle rolü Lugosi aldı. Aslında Chaney'in Metro-Goldwyn-Mayer ile 1925'ten beri devam eden uzun süreli bir sözleşmesi vardı ve stüdyo oyuncuün Universal'in yapımında rol almasına olumlu bakmıyordu. Filmi yöneten Browning, Chaney ile pek çok projede birlikte çalışmıştı, hatta Chaney'in son beş filminin dördünü yönetmişti. Bu durum da Universal'in ilk tercihinin Chaney olduğu iddiasını destekliyordu. Ancak Browning, filmi çekmesi düşünülen asıl yönetmen olan Paul Leni'nin ölümü üzerine son anda verilen bir kararla yönetmen seçilmişti. Gerçekte Universal'in rol için ilk tercihi muhtemelen, stüdyonun 1928 tarihli filmi "The Man Who Laughs"'daki rolüyle beğeni toplayan Conrad Veidt'ti. "Dracula" filminin 1931'deki başarısının ardından Lugosi Universal ile sözleşme imzaladı. 26 Haziran 1931'de de Amerikan vatandaşlığını elde etti. 1933'te üçüncü eşi Lillian Arch ile evlendi. Bela G. Lugosi adında bir oğulları olan çift 20 sene sonra 1953'te boşandı. Lugosi, "Dracula" ile aynı yıl çekilen "Frankenstein" filminde oynamayı kabul etmedi. Ağır makyaj ile oynanacak olan ve çok az diyaloğa sahip canavar rolünde oynamak istemediği için, filmin yönetmeni James Whale, tıpkı daha sonra "Bride of Frankenstein" filmindeki Dr. Pretorius rolünde olacağı gibi, Lugosi'nin rolünü Boris Karloff'a verdi. Söylentilere göre oyuncu ile yönetmen arasında, canavarın nasıl yorumlanması gerektiğine ilişkin görüş ayrılığı vardı. Lugosi canavarın, Shelley'nin kitabındakine daha yakın bir çizgide, diyaloğa sahip olacak şekilde yorumlanması gerektiğini düşünüyordu. Son dönemde ortaya çıkarılan bir kupür albümünde Lugosi'nin filmde Boris Karloff ile birlikte rol alacağı belirtiliyordu. Bu durum Lugosi'nin filmde canavarı değil Dr. Frankenstein'ı canlandıracağını düşündürmektedir. Ancak yine aynı albümden anlaşıldığı üzere, canavarı oynayacak olan Lugosi kendinde yeterli fiziksel kuvveti bulamadı ve stüdyodan başka bir rol istedi. Böylece Frankenstein canavarı rolü Karloff'a verilirken Lugosi de "Murders in the Rue Morgue" filminde rol aldı. Frankenstein rolü ile bir anda yıldızlaşan Karloff, ileriki yıllarda Lugosi'nin en büyük rakibi olacaktı. İkili "The Black Cat" (1934), "The Raven" (1935), "Son of Frankenstein" (1939) (ve ufak cameo rolleriyle yer aldıkları "Gift of Gab" (1935)) gibi pek çok Universal filminde birlikte rol aldı. Rollerinin büyüklüğünden bağımsız olarak afişlerde Lugosi'nin ismi her zaman Karloff'un ardından ikinci sırada yer aldı. Lugosi'nin Karloff'a karşı tavrı hakkında çeşitli söylentiler vardır. Kimine göre Lugosi Karloff'un uzun süreli başarısını ve korku filmleri haricinde de roller alabilmesini kıskanıyordu. Başka söylentilere göre ise iki oyuncu, en azından bir süre için, iyi arkadaş olmuşlardı. Karloff'un bir röportajında belirttiğine göre Lugosi, birlikte oynamaya başladıkları ilk dönemde ona güvenmiyordu. Ancak zaman geçtikçe araları düzeldi ve birlikte dostça çalışmaya başladılar. Çok az makyajla ve ağır aksanlı doğal sesiyle canlandırdığı Drakula rolünün ardından, Frankenstein rolünü oynayamayan Lugosi, daha sonraki kariyerinde "Murders in the Rue Morgue", "The Raven" ve "Son of Frankenstein" gibi Universal yapımı filmler ile "White Zombie" gibi bağımsız korku filmlerindeki kötü adam karakterlerinden ibaret olan, birbirine benzer rollerde oynadı. İmajının bir parçası haline gelen aksanı, aynı zamanda oynayabileceği rolleri de kısıtlamaktaydı. Lugosi'ye "The Black Cat" (1934) ve "The Invisible Ray" (1936) filmlerinde kahraman rolleri ile bir macera serisi olan "The Return of Chandu"'da romantik bir rol verildi ancak üzerindeki tek tip karakter etkisi bu rollerde başarılı olmasını engelledi. Kendisi gibi Macar asıllı olan Peter Lorre ve Paul Lukas'ın aksine Lugosi'nin aksanı oldukça belirgindi ve bu durum da ona çok çeşitli rollerin teklif edilmesini engelliyordu. 1930'ların ortasında Lugosi'nin kariyeri birkaç sebepten dolayı kötüye gitti. 1936'da Universal'ın yönetimi değişti ve İngiltere'de korku filmlerine getirilen bir yasaklama sonucunda stüdyo bu filmleri prodüksiyon takviminden çıkardı. Lugosi kendini korku harici filmlerin çekildiği B filmi departmanında buldu. Burada sadece isminin popülerliği için kendisine verilen ufak rollerde oynadı. Universal'ın büyük filmlerde daima rakibi Karloff'u seçmesi sebebiyle Lugosi, kariyerindeki düşüşü durdurabilmek ve başrol oynayabilmek için Nat Levine, Sol Lesser ve Sam Katzman gibi bağımsız yapımcıların tekliflerini kabul etmek zorunda kaldı. Bu düşük bütçeli korku filmlerinde rol alması Lugosi'nin o dönemde oynadığı roller bakımından Karloff kadar seçici davranamadığını göstermekteydi. Kendsine sanatsal olarak bir fayda sağlamayan bu filmler oyuncuün en azından maddi açıdan daha rahat etmesini sağlıyordu. Yine de 1938'de tek çocuğu Bela George Lugosi doğduğunda, o sırada tiyatroda çalışmakta olan Lugosi hastane masraflarını ödeyebilmek için oyunculer Fonu'ndan borç almak zorunda kalmıştı. 1939'da Universal'ın "Son of Frankenstein" filmiyle birlikte kariyerindeki ikinci önemli şansı yakaladı. Bu filmde ağır makyajlı ve sakallı olarak, kurnaz kambur Ygor rolünde oynadı. Lugosi aynı yıl büyük bir yapımda da rol alma şansını elde etti. Greta Garbo'nun rol aldığı, MGM tarafından çekilen komedi filmi "Ninotchka"'da düz bir karakter rolü olan sert bir komiseri canlandırdı. Bu küçük ama prestijli rol oyuncuün kariyerinde bir dönüm noktası olabilirdi ancak Lugosi aradan daha bir yıl geçmeden yeniden Hollywood'un Sefalet Sokağı'na dönmüştü ve Sam Katzman'ın filmlerindeki başrolleri oynamaya başlamıştı. Korku, komedi, gerilim ya da gizem türlerindeki bu B filmleri Monogram Pictures tarafından gösterime sürülmekteydi. Universal'da ise Lugosi, yardımcı rollerde yer alıyor ve bu tür roller için verilen en yüksek ücreti alıyordu. Örneğin "The Gorilla" filminde Patsy Kelly'nin komedi ortağı olarak rol aldı. Lugosi, muhtemelen askerlik görevi sırasındaki yaralanmalarının sonucu olarak, ağır ve kronik siyatik hastalığına yakalandı. Önceleri kuşkonmaz suyu gibi doğal ağrı kesicilerle idare edebilirken, daha sonraları doktorlarının verdiği afyonlu ilaçları kullanmak zorunda kaldı. Ağrı kesici ilaçlara, özellikle de morfin ve metadona olan bağımlılığı arttıkça, kendisine yapılan rol teklifleri de azalmaya başladı. Lugosi 1943'te Universal yapımı "Frankenstein Meets the Wolfman" filminde sonunda Frankenstein canavarı rolünü oynadı (serinin bir önceki filmi olan "The Ghost of Frankenstein"'da canavarı oynayan Lon Chaney, Jr'ın seslendirmesini Lugosi yapmıştı, çünkü bu filmde Ygor'un beyni canavara aktarılmıştı). Lugosi filmde artık diyaloğu olan, Ygor'un aklına sahip, ama kör olduğu için el yordamıyla hareket eden canavarı canlandırdı. Ancak filmin gösterime giren halinde canavarın tüm konuşmaları ve kör olduğuna dair bölümler çıkartılmıştı. Bu yüzden filmde canavar, bir sakat gibi hareket etmek ve ses çıkaramamasına rağmen dudaklarını oynatmak gibi anlamsız hareketler yapıyordu. Lugosi bu filmin ardından 1948'de "Abbott and Costello Meet Frankenstein" filminde yeniden Drakula'yı canlandırdı. Bu filmin çekileceği dönemde Lugosi'nin ilaç bağımlılığı o kadar yayılmıştı ki, yapımcılar onun hayatta olup olmadığından emin değillerdi ve bu rol için ilk önce Ian Keith ile anlaşmışlardı. "Abbott and Costello Meet Frankenstein", Béla Lugosi'nin son "A" filmi oldu. Bundan sonra Lugosi, az bilinen düşük bütçeli filmlerde, gittikçe daha da azalan sıklıkta rol aldı. 1950'lerin başında, bazı özel gösterilerde yer aldı ve İngiltere'deki bir oyundaki rolü de dahil olmak üzere çeşitli sahne çalışmaları yaptı. İngiltere'de, bayağı bir komedi olan "Mother Riley Meets the Vampire" (diğer adlarıyla "Vampire over London" ya da "My Son, the Vampire") isimli filmde de rol aldı. Amerika'ya döndükten sonra verdiği bir televizyon röportajında Lugosi, "Artık korkunç adam benim" sözleriyle birlikte daha fazla komedi filminde yer almak istediğini açıkladı. Bu sözler üzerine, bağımsız yapımcı Jack Broder, Lugosi'ye bir cengelde geçen "Bela Lugosi Meets a Brooklyn Gorilla" filminde rol verdi. Bir başka komedi rolü ihtimali de Red Skelton'ın CBs'teki programında yayınlanacak bir skece Lugosi'yi davet etmesiyle ortaya çıktı. Lugosi bu skeç için rolünü ezberlemişti ama canlı yayın sırasında Skelton doğaçlama yapmaya başlayınca kafası karıştı. Bu olaya, Martin Landau'nun Lugosi'yi canlandırdığı, Tim Burton'ın "Ed Wood" filminde de yer verildi. Filmde olayın hangi komedyenin programında geçtiği belirtilmedi ama olaylar gerçekleştiği şekilde akratıldı. Lugosi hayranı olan film yapımcısı Ed Wood, fakirlik sınırında yaşayan unutulmuş Lugosi'yi hayatının sonlarına doğru yeniden buldu ve "Glen or Glenda" ya da Dr. Frankenstein benzeri deli bir bilim adamını canlandırdığı "Bride of the Monster" gibi filmlerde başrol oynamasını sağladı. İkinci filmin yapım sonrası çalışmaları devam ederken Lugosi, bağımlılığından kurtulmak için tedavi olmaya karar verdi ve filmin prömiyer gelirinin, onun hastane masraflarını karşılamak için kullanılacağı söylendi. Kitty Kelley'nin yazdığı Frank Sinatra biyografisine göre, Sinatra Lugosi'nin sağlık sorunlarını öğrenince, ona maddi destek sağladı ve oyuncuü hastanede ziyaret etti. Sinatra'yı tanımayan Lugosi bu olay karşısında oldukça şaşırmıştı. "Plan 9 from Outer Space" filminin ilk DVD'lerinde yer alan doğaçlama bir söyleşide Lugosi 1955'te tedavi merkezinden nasıl çıktığını anlatır. Lugosi bu söyleşide ayrıca "The Ghoul Goes West" isimli yeni bir Ed Wood filminde rol alacağından bahseder. Bu film Wood'un "The Phantom Ghoul" ve "Dr. Acula" gibi gerçekleşmeyen pek çok projesinden biriydi. Wood bu proje için, ünlü Drakula kostümünü giymiş olan Lugosi'nin bir banliyö mezarlığında ve Tor Johnson'ın evi önünde doğaçlama görüntülerini kaydetti. Bu görüntüler daha sonra "Plan 9 from Outer Space" filminde kullanıldı. Lugosi 1955'te beşinci eşi Hope Linninger ile evlendi. Tedavisinin ardından son filmini 1955'te çevirdi. Bel-Air Pictures tarafından çekilen "The Black Sleep" isimli bu film, 1956 yazında Lugosi'nin de katıldığı pek çok özel tanıtım gösterimleriyle United Artists tarafından gösterime sokuldu. Lugosi bu filmde de hiç diyaloğu olmayan dilsiz bir adamı canlandırıyordu. Lugosi 73 yaşındayken, 16 Ağustos 1956'da, Los Angeles'taki evinde bir kanepede yatarken öldü. Söylentilere göre öldüğü anda elinde Ed Wood'unfilm projelerinden biri olan "The Final Curtain"'ın senaryosu vardı. Lugosi, oğlunun ve beşinci eşinin isteği üzerine ünlü Drakula kostümlerinden birini giymiş olarak, Culver City Kaliforniya'daki Holy Cross Mezarlığı'na gömüldü. Genel kanının aksine Lugosi bu elbise içinde gömülmeyi vasiyet etmemişti. Béla Lugosi Jr, daha sonra defalarca bu fikrin kendisine ve annesi Lillian'a ait olduğunu belirtti. Lugosi'nin rollerinden biri de, ölümünden sonra gösterime giren Ed Wood filmi "Plan 9 from Outer Space"'deydi. Bu filmde Lugosi'nin daha önce çekilmiş görüntüleri bir dublörün görüntüleriyle birleştirilerek kullanıdı. Ed Wood bu görüntüleri, finansal destek bulamadığı için iptal ettiği bir film projesi için çekmişti. Wood "Plan 9"'ı çekerken senaryoyu Lugosi'nin bu görüntülerini içerecek şekilde yazdı ve gerekli ek görüntüler için bir dublör kullandı. Lugosi'den daha zayıf olan bu dublör göründüğü her sahnede, Lugosi'nin "Abbott and Costello Meet Frankenstein" filminde yaptığı gibi gözlerinden aşağısını peleriniyle kapattı. 1979'da "Lugosi - Universal Pictures Davası"'nın sonucunda Kaliforniya Yüksek Mahkemesi, Bela Lugosi'nin kişilik haklarının, telif hakları gibi mirasçılarına aktarılamayacağına hükmetti. Mahkeme, bir ünlünün şöhretinden ve görsel imajından kaynaklanan hakların, kişinin ölümüyle birlikte sona ermiş olacağına karar verdi. Tim Burton'ın 1994 yapımı biyografik filmi "Ed Wood"'da Lugosi ile Wood'un ilişkisi de anlatıldı. Filmde Lugosi'yi canlandıran Martin Landau yardımcı erkek oyuncu dalında Akademi Ödülü kazandı. Lugosi'nin oğlu Bela G. Lugosi, filmi daha görmeden, babasının filmdeki varlığına itiraz etti. Ancak Landau ile yaptığı uzun görüşmeler sonrasında, Landau'nun şirketinde filmi izledi ve Landau'nun filmdeki oyunculuğuyla babasını onurlandırdığını söyledi. Lugosi, aslında filmde canlandırıldığı kadar çok küfretmiyordu ve "Plan 9" filminin afişinde ilk sırada değil, konuk yıldız olarak Tor Johnson ve Vampira'nın ardında yer almıştı. Yine Ed Wood hakkındaki "The Worst (En Kötüsü)" isimli müzikal için, Amerikalı mizahçı, şarkı yazarı ve yazar Josh Allan Friedman, "Bela Lugosi" ve "Bela's Funeral Dirge (Bela'nın Cenaze Ayini)" isimli iki şarkı hazırlandı. Lugosi'nin adı ayrıca, The Kinks'in "Celluloid Heroes" isimli şarkısında da yer aldı. 1979'da gothic rock grubu Bauhaus "Bela Lugosi's Dead" isimli bir şarkı yaptı. Voltaire'in "Vampire Club" isimli şarkısında ""Bela Lugosi yaşan bir ölüdür"." sözleri yer aldı. Alman müzisyen Bela B. de sahne ismini Lugosi'den ilhamla seçti. Sanal bir müzik grubu olan Mistula'nın bir üyesine Bella Lugosi adı verildi. 2006'da İngiliz rock grubu The Jalapeños ""Go Ape!"" isimli albümde ""For Bela"" ve (Ed Wood filmleri hakkındaki) ""Hubcaps Over Hollywood"" isimli şarkılara yer verdi. Bu albümün kapağında oyuncuün bir resmini kullanmak için Lugosi Jr.'a başvuran grup, bunun için ödeme yapılması gerektiği cevabını aldı. Hollandalı müzik grubu "Outerspace Overdose" da "Pull the string" albümlerindeki "Disco Bloodbath" isimli şarkıda Lugosi'nin Glen or Glenda filmindeki repliklerini kullandı. Lugosi'nin üç filminden parçalar kült televizyon dizisi "Mystery Science Theater 3000"'da yer aldı. "The Corpse Vanishes" 105. bölümde, "The Phantom Creeps" serisi programın 2. sezonu boyunca, Ed Wood yapımı "Bride of the Monster" 423. bölümde kullanıldı. "Sledge Hammer" dizisinin de "Last of the Red Hot Vampires" isimli bölümü Béla Lugosi'ye saygı bölümü olarak hazırlandı. Bölümün sonuna, Mr. Blaskó'ya adandığı yazıldı. Lugosi'nin Dracula tasviri, Susam Sokağı'ndaki Count von Count karakterinin esin kaynağı oldu. 2001'de BBC Radyo 4'te, Lugosi'nin üzerine yapışmış olan tek tip rollerden kurtulma çabasını anlatan "There Are Such Things" isimli bir radyo oyunu yayınlandı. Oyuna Dracula Cemiyeti tarafından en iyi dramatik sahneleme dalında Hamilton Dean Ödülü verildi. Lugosi'nin 1931 tarihli "Dracula" filminde giydiği pelerinlerden biri Universal Stüdyoları'nda halen saklanmaktdır. oyuncu Hollywood Yıldızlar Geçidi'nde bir yıldıza sahiptir (6340 Hollywood Bulvarı). Ayrıca bir heykeli, Budapeşte'deki Vajdahunyad Kalesi'ne dikilmiştir. Nihat Bekdik Nihat Asım Bekdik (1902, İstanbul - 21 Haziran 1972, İstanbul), Türk eski millî futbolcu, teknik direktör, kürekçi, atlet, binici, yüzücü, yelkenci ve siyasetçi. 1902 yılında doğan Bekdik, 14 yaşındayken Galatasaray A Takımı'nda oynamaya başladı. "Aslan Nihat" lakabıyla takımın sembolü oldu. Galatasaray ile altı İstanbul lig şampiyonluğu yaşadı. A millî takımı formasını 21 kez giydi, 10 maçta kaptanlık yaptı. Atletizm ve yüzme dallarında da başarılı oldu. 1929'da kısa bir süre Galatasaray'ı çalıştırdı. 1936'da futbolu bıraktı. 1957 yılında milletvekili olan Bekdik, 21 Ekim 1972'de İstanbul'da öldü. 7 yaşında Mekteb-i Sultani'nin ilköğretim kısmına yazılmıştır. Daha 10 yaşında okulun ünlü "Grand Cour" sahasında futbola başlamıştır. 12 yaşındayken Galatasaray Genç Takımına alınmıştır. Galatasaray Lisesi'nin ortaokul kısmını bitirdikten sonra Galatasaray'ın Lise kısmına devam etmeyip "Deniz Harp Okulu"na gitmiştir. Deniz Harp Okulu’ndan (Mekteb-i Bahriye) Bahriye Teğmeni olarak mezun olmuş ama Donanmada fazla kalmayıp tekrar sivil hayata dönmüştür. Türkiye'nin 26 Ekim 1923'te Romanya ile oynadığı ilk maçta forma giymiştir. Yine aynı yıl atletizm yarışlarında büyük başarılar elde etmiştir. 1916-1936 yılları arasında 20 yıl aralıksız ve 268 kez Galatasaray formasını giymiştir. 17 kez Ay Yıldızlı formayı giymiş, 1 kez fileleri havalandırmış ve 7 kez kaptanlık yapmıştır. Hokey de oynayan Bekdik, 60 yaşına kadar binicilik de yapmıştır. "Aslan" isimli yelkenlisi ile Yelken yarışlarında ve Boğazı yüzerek geçme yarışlarında da şampiyonluklar kazanmıştır. 1957'de politikaya atılmış Demokrat Parti'den İstanbul milletvekili olmuştur. 27 Mayıs Darbesinde O da diğer DP'liler gibi tutuklanarak Yassıada'ya gönderilmiştir. Daha sonra beraat etmiştir. 1972 yılında da hayata ve Galatasaray'a veda etmiştir. Aslan lakabını futbol oynadığı kulüp olan Galatasaray Spor Kulübü'ne armağan etmiştir. Transvaal (GÃ¼ney Afrika Cumhuriyeti ili) Transvaal, Güney Afrika Cumhuriyeti'nin kuzeyinde ildir. Kuzeyinde Zimbabve, batısında Botsvana, doğusunda Mozambik ve güneyinde Natal ve Orange Özgür Eyaleti vardır. Ülke topraklarının %23.3'ünü kapsayan ilin ülke ekonomisindeki payı büyüktür. Özellikle Güney Transvaal'deki yükseltisi 1400 metrenin üzerinde olan Highveld değer bakımından toplam üretimin %50'sini sağlar. Zenginliği Witwatersrand'ın altınından, Karroo'nun kömüründen ve ""mısır üçgeni""nin kuzeyindeki tarımsal üretimden ileri gelir. Bu bölgenin ülke ekonomisindeki ağırlığı, ülkenin beyaz nüfusunun %30'unun Johannesburg çevresindeki 80 km yarıçaplı bir alan içinde toplanmasıyla vurgulanır. Limpopo ve kollarının akaçladığı Middleveld, dünyanın başlıca platin, krom, vanadyum ve titan rezervlerini içeren Bushveld madencilik bölgesinde yer alır; Thabazimbi'de çıkarılan demir, Güney Transvaal çelik fabrikalarını beslemektedir. Yükseltisi 600 metreyi bulmayan Lowveld, ilin kuzey ucunda Limpopo boyunca uzanır ve Transvaal'de Drakensberg ile Mozambik sınırı arasında yayılır; sebze, turunçgil ve tropikal meyveler, şekerkamışı üretimine ayrılan ve ""Witwatersrand'ın bahçesi"" olarak bilinen bu bölgede ayrıca fosfat, vermikülit ve bakır (Phalaborwa yatağı) çıkarılır. Uzun süre, kendi pazarlarına ulaşmak için Lourenço Marques (Maputo) limanına bağımlı kalan Transvaal ili, günümüzde Richard's Bay limanına bağlanmıştır; 1976'dan beri madenlerin önemli bölümü bu limandan dışarı satılmaktadır. "Büyük Trek", 1835'ten başlayarak küçük bir Boerler grubunun Vaal kıyılarına yerleşmesine yol açtı. Başka bir grup da 1836'da Zoutpansberg'e ulaştı. Andries Hendrik Potgieter'in (1792 - 1852) yönetimindeki trekkerler (yolcular, göçebeler), Transvaal'in güneybatısına (Potchefstroom'a) yerleştiler. Şefleri Mosekalitse'nin yönettiği Ndebeleler onlara saldırdılarsa da Limpopo'nun ötesine püskürtüldüler. Natal'in İngilizler tarafından ele geçirilmesi (1843 - 1845) kıyıda yerleşmiş olan Boerler'i Transvaal platolarına doğru göçe zorladı. Cape Town valisi Sir Harry Smith tarafından 1848'te Boomplats'ta yenilgiye uğratılan Andries Pretorius, Vaal'in kuzeyine çekildi ve 17 Ocak 1852'de İngilizler ile Sand River Antlaşması'nı imzaladı. Bu antlaşma ile İngilizler, Vaal'in ötesine yerleşmiş olan Boerler'in bağımsızlığını tanıdılar. 1851'de güneybatıda Andries Pretorius, güneydoğuda Piet Joubert ve kuzeyde Andries Hendrik Potgieter tarafından yönetilen Boer grupları arasında rekabetler ortaya çıktı. Bir anayasaya sahip ilk Güney Afrika Cumhuriyeti (1858) bütün Boerler'ce tanınmadı. Andries Pretorius'un oğlu Marthinus Wessel Pretorius'un Orange'ı Transvaal ile çift başkanlık yoluyla birleştirmek istemesi üzerine çıkan karışıklıklar, 1863'te M.W. Pretorius'u Orange'dan vazgeçmek zorunda bıraktı. Boerler'in ayrılıkçı tutumu, yerlilerin kıraç ve dar toprak parçaları üzerinde yaşamaya zorlanması, vergi kaçırmaları (Başkan Thomas François Burgers'in yapımını kararlaştırdığı demiryollarının finansmanı için vergi alınması gerekiyordu) karışıklıklara yol açtı. Yerli sorunları konusunda uzman olan Natal valisi Theophilus Shepstone, Transvaal'i ilhak etmek için bu karışıklıkları fırsat bildi (1877). 1880'de Paul Kruger, M.W. Pretorius ve Joubert'in yönettikleri bir ayaklanma İngilizler'in Majuba Tepesi'nde yenilmeleriyle sonuçlandı (Şubat 1881). Bunun üzerine William Gladstone, Transvaal'e İngiliz süzerenliği altında özerklik tanıdı (Pretoria Barışı, 3 Ağustos 1881). Bu süzerenlik, 27 Şubat 1884 Londra Konvansiyonu ile hafifletildi. 1883'te seçilen ve Güney Afrika Cumhuriyeti'nin ilk başkanı olan Paul Kruger, 1884'te Witwatersrand altın madenlerinin keşfi ve Uitlanderler akınının doğurduğu çeşitli sorunlarla karşı karşıya kaldı. 1888'de yeniden seçildi; ama Güney Afrika'yı Büyük Britanya'nın çıkarına uygun biçimde birleştirmek isteyen Cecil Rhodes ile anlaşmazlığa düştü. Transvaal, Bechuanaland (1885'te kurulan protektora bölgesi) ve 1889'da Limpopo'nun kuzeyine yerleşen Rhodes'in British South Africa Company'si (İngiliz Güney Afrika Şirketi) tarafından kuşatılmış duruma düştü. İngilizler, Transvaal'i Rand'ın gelişmesini engellemekle suçlamaya başladılar. Leander Starr Jameson'un Transvaal'e düzenlediği saldırının başarısızlığa uğraması ve Almanya'nın arka çıkması Kruger'in İngiliz yüksek komiseri Lord Milner'e (1897 - 1905) karşı daha da uzlaşmaz bir tavır almasına yol açtı (özellikle Uitlanderler'in statüsü ve Güney Afrika'da Avrupalılar'ın toprakları üzerinde kurulacak federasyon projesi konularında). Ekim 1899'da patlak veren savaş, Boerler'in yenilgisi ve cumhuriyetlerinin işgaliyle sonuçlandı. Mayıs 1902'de imzalanan Vereeniging Barışı, ulusal dilini korumak koşuluyla Transvaal'i İngiltere'nin bir kolonisi durumuna getirdi. 1906'da kurulmasına izin verilen temsili ortaklıklar, 31 Mayıs 1910'da kurulan Güney Afrika Birliği'nin öncülerinden biri olan General Louis Botha'yı iktidara getirdi (1907 - 1910). Microsoft Office Groove Server Microsoft Office Groove Server, Microsoft tarafından geliştirilen bir sunucu yazılımıdır. Microsoft Office Groove çalışmalarını dağıtmak ve yönetmek için tasarlanmıştır. Office Groove kullanan BT kuruluşları için önemli bir yönetim aracı olarak değerlendirilebilir. Sunucular için tasarlanmıştır. Ahmet Kural Ahmet Kural (d. 10 Kasım 1982, Kütahya), Türk oyuncu. 10 Kasım 1982 tarihinde emniyet müdürü babasının görev yeri olan Kütahya'da dünyaya geldi.Konservatuvarda okuyan ablasının etkisiyle oyuncu olmaya karar veren Kural, lise yıllarında tiyatro çalışmalarına katıldı, Selçuk Üniversitesi Radyo Televizyon Sinema bölümünü bitirdi ve Bilkent Üniversitesinde master yaptı. Müjdat Gezen Sanat Merkezi'nde oyunculuk eğitimi aldı. Eğitimine devam ettiği sırada Levent Kırca-Oya Başar Tiyatrosu kadrosuna dahil oldu. Tiyatro çalışmaları sürerken "Fikrimin İnce Gülü" adlı dizi ve TRT'de yayınlanan "Evimin Erkeği" adlı dizilerde aldığı rollerle televizyonda görünmeye başladı. Ardından "Gazi" adlı dizide başrol oynamaya başladı ancak rating'lerin düşük olması nedeniyle dizi 19. bölümden sonra yayından kaldırıldı. Aynı yıl içinde "Güneşin Oğlu" adlı sinema filminde Haluk Bilginer, Köksal Engür, Hümeyra ve Özgü Namal ile birlikte rol aldı. Ardından "Ramazan Güzeldir" adlı dizinin bir bölümünde oynadı. 2010 yılında Selçuk Aydemir'in yönettiği "Çalgı Çengi" adlı sinema filminde Murat Cemcir ile başrolde oynadı. 28 Haziran 2012 tarihinde Star TV'de yayınlanmaya başlayan "İşler Güçler" adlı dizinin başrollerini Murat Cemcir ve Sadi Celil Cengiz ile paylaşmıştır. Daha sonra "Düğün Dernek" adlı sinema filminde de Murat Cemcir'le başrolleri paylaştı. 2014 yılının Ekim ve Kasım aylarında vizyona giren Oflu Hoca'nın Şifresi isimli filmde bir Bakanı canlandırmış, Evliya Çelebi ve Ölümsüzlük Suyu adlı filmde de karga karakterinin seslendirmesini yapmıştır. İlk bölümü 13 Şubat 2014 tarihinde yayınlanan "Kardeş Payı" dizisinin başrolünü Murat Cemcir ve Seda Bakan ile paylaştı. 4 Aralık 2015 tarihinde vizyona giren ve 2015 yılının en çok izlenen filmi olan filminin başrollerini yine Murat Cemcir ile paylaşmıştır. Ahmet Kural, zaman zaman kadınlara uyguladığı şiddet haberleriyle basında yer aldı. Eylül 2014'te eski sevgilisi Naz Çekem'in parmağını kırdı. Kasım 2018'de Sıla, kendisine fiziksel ve psikolojik şiddet uyguladığı gerekçesiyle sevgilisi Ahmet Kural'dan şikayetçi oldu. 6284 sayılı kanun gereğince Kural'a derhal üç ay uzaklaştırma cezası verildi. Ahmet Kural, Sıla'ya şiddet uyguladığı iddiasını başta reddederek şarkıcının "sadece kolunu tuttuğunu" söyledi ancak daha sonra aralarında bir "itişme" yaşandığını açıkladı. Skype for Business Skype for Business (eski adıyla Microsoft Lync veya Microsoft Office Communicator), Microsoft tarafından geliştirilen Microsoft Office paketine dahil edilmiş bir tür ücretli anında mesajlaşma yazılımıdır. Anlık ileti, ses, video gibi Windows Live Messenger özelliklerini içerir, fakat Communicator yazılımı ücretlidir ve genellikle birlikte çalışan kuruluşlar ve BT çalışanları için idealdir. Windows Live Messenger'daki gibi dosya paylaşımı, toplu konuşma gibi özelliklere de sahiptir. Skype for Business Server veya Business Online için Skype (Microsoft Office 365 ile kullanılabilir) ile birlikte kullanılır. Microsoft Exchange Server ile çalışan Windows Messenger'ın yerini alıyorlar. Dahil Edildiği Microsoft Office Paketleri Skype for Business, kurumsal yazılımdır; Skype'a kıyasla, işletmeleri hedefleyen farklı özellikler içeriyor. Microsoft, 11 Kasım 2014'te Lync'in 2015 yılında Skype for Business ismi ile değiştirileceğini ve Lync'in özelliklerini ve tüketicileri Skype yazılımına birleştireceğini açıkladı. Nisan 2015'te Microsoft, Skype for Business'ı resmen başlattı. 22 Eylül 2015'te, Microsoft Office 2016 ile birlikte Skype for Business 2016 serbest bırakıldı. 27 Ekim 2016'da, Mac için Business for Skype müşterisi serbest bırakıldı. Microsoft, Office Communicator 2007'yi 28 Temmuz 2007'de üretime açtı ve 27 Ekim 2007'de başlattı. Bunu 19 Mart 2009'da piyasaya sürülen Office Communicator 2007 R2 izledi. Microsoft, halefi 25 Ocak 2011'de Office Communicator Lync 2010'a serbest bırakıldı. İstemcinin tam özellikli masaüstü sürümü, Windows 7, Windows Vista veya Service Pack 2 veya daha yeni bir Windows XP gerektirir. Lync 2010, Aralık 2011'de Windows Phone, Android ve iOS platformları için piyasaya çıktı. Lync 2010, 2012 yılında piyasaya sürülen Lync ve Lync Server 2013 tarafından başarıyla sonuçlandırıldı. Microsoft, 11 Kasım 2014'te Microsoft Lync'in 2015 yılında Skype for Business ile değiştirileceğini ve Lync ile tüketici Skype yazılımının özelliklerini birleştireceğini açıkladı. Nisan 2015'te Microsoft, resmi olarak Business for Skype'ı başlattı. 22 Eylül 2015'te, Microsoft Office 2016 ile birlikte Skype for Business 2016 piyasaya çıktı. 27 Ekim 2016'da, Mac için İş Dünyası için Skype istemcisi serbest bırakıldı. Business for Skype'ın temel özellikleri şunları içerir: Gelişmiş özellikler diğer Microsoft yazılımlarıyla entegrasyonla ilgilidir: Not: Lync Server 2013'ün Ekim 2012'de piyasaya sürülmesiyle, sohbet oturumları arasında içeriğin korunmasıyla birlikte çok taraflı sohbet yapılmasına izin veren "Kalıcı Grup Sohbeti" adlı yeni bir iş birliği özelliği tanıtıldı. Ancak, şu an için bu özelliği yalnızca yerel Windows işletim sistemi istemcisi ve başka platform desteklememektedir. Bu sürümün başlıca yeni özellikleri, gerçek zamanlı çok müşterili iş birliği yazılım özelliklerinin eklenmesi (bu, ekiplerin aynı dokümanları ve iletişim oturumlarını görüp eş zamanlı olarak çalışmasını sağlar) eklenmiştir. Lync aşağıdaki özellikleri bu şekilde uygular: Tüm iş birliği oturumları, müşterilerin daha fazla kişi davet edebildiği konferanslar olarak otomatik olarak tanımlanır. Konferans başlatıcıları (genellikle "organizatörler" olarak anılır) katılımcıları sunum yapan veya katılımcı olarak görev yapacak şekilde indirgemeyi teşvik edebilir. Ayrıca sunum yapanların ve katılımcıların görebilecekleri ve yapabilecekleri ile ilgili bazı temel politikaları tanımlayabilirler. Politika izinlerinin daha ayrıntılı ayrıntıları sunucu düzeyinde tanımlanır. Microsoft'un Mayıs 2011'de Skype'ı satın almasını takiben, Lync ve Skype platformları bağlanabilir, ancak bazen de uzun süre hazırlık süresi geçtikten sonra olabilir. Lync, bazı özellikler için SIP / SIMPLE anında mesajlaşma protokolüne bir dizi uzantı kullanır. Çoğu anında mesajlaşma platformunda olduğu gibi, bu genel kullanıma açık uzantıları uygulamamış olan Microsoft dışındaki anında mesajlaşma istemcileri düzgün şekilde çalışmayabilir veya tam işlevsellik sağlayabilir. Lync, AOL, Yahoo!, MSN gibi diğer popüler anlık mesaj servislerine ve XMPP protokolünü kullanarak herhangi bir servise federal varlık ve IM'yi desteklemektedir. Bir web tarayıcısındaki metin anında mesajlaşma, Exchange Outlook Web içindeki Lync entegrasyonu aracılığıyla kullanılabilir. AIM ve Yahoo! gibi diğer IM protokolleri üçüncü parti istemciler tarafından daha geniş kapsamlı bir şekilde desteklense de, bu protokoller büyük ölçüde dış geliştiriciler tarafından ters mühendislik işlemlerine tabi tutulmuştur. Microsoft, Microsoft Developer Network'deki uzantılarıyla ilgili ayrıntılar sunmakta ve geliştiricilerin Lync Server ve istemcilerle birlikte çalışabilen platformlar oluşturmasına yardımcı olacak bir API kiti sunmaktadır. Microsoft'un, diğer düğümleri sayfa açma yeteneğini eklemesi bekleniyor: mevcut PBX telefon sistemleri bu kabiliyete sahip olduğu ve onu koruması gereken diğer yeni işlevleri eklerken, bazı eğitim ortamlarında bulunmaması durumu yok oluyor. Kasım 2016 itibarıyla aşağıdaki Skype İşletme Sürümü müşterileri bulunmaktadır: Battlefield (seri) Battlefield, birinci şahıs nişancı ve üçüncü şahıs nişancı türü aksiyon oyunları serisidir. Serideki oyunların dağıtımcısı Electronic Arts firması, geliştiricisi ise Digital Illusions CE'dir. Seride ilk olarak II. Dünya Savaşı ve Vietnam Savaşı gibi tarihsel konular ele alınmış, daha sonra ise modern savaşa geçilmiştir. Ayrıca "Battlefield 2142" ile bilimkurguya da değinilmiştir. "Battlefield"'ı diğer savaş oyunlarından ayıran en büyük özelliği oyuncuların savaş araçlarını kullanabilmesidir. Bu savaş araçları tanklar, uçaklar, zırhlı personel taşıyıcılar, helikopterler, uçaksavarlar, askeri cipler vb. araçlardır. Oyun içinde istenilen silah ve silahın yanında bulunan savaş araç gereçleri kullanabilmektedir. Tabii ki bu silah paketlerini kendine has asker sınıfındaki oyuncular kullanır. Örneğin bir tanksavar biriminin silah paketini alırsanız tanksavar biriminin bir askeri olursunuz ("Battlefield 2"’de). Serinin ilk oyunu "Battlefield 1942"’dir. Bu oyun, kendisinden sonra gelen "Battlefield 2", "Battlefield 3", "Battlefield 4", "Battlefield 1" ve "Battlefield V" ile birlikte ana seriyi teşekkül ettirmektedir. "Battlefield"’ın bir alt bölümünü oluşturan "Bad Company" serisinin oyunlarıysa "" ve ""dir. Ana seri ve "Bad Company" serisi dışında kalan diğer "Battlefield" oyunları ise "Battlefield Vietnam", "", "Battlefield 2142", "Battlefield Heroes", "Battlefield 1943", "Battlefield Play4Free," "Battlefield Hardline"dır. "Battlefield" serisi dünyanın en popüler oyun serilerinden biri olmuştur. Serinin geçmişte veya çok yakın zaman önce çıkmış oyunlarına büyük rağbet gösterilmektedir. Electronic Arts "Battlefield 1942", "Battlefield Vietnam", "Battlefield 2" ve "Battlefield 2142" gibi eski oyunların çok oyuncu sunucularını 2014 yazında kapatmıştır. Taylan Eliaçık Taylan Eliaçık (d. 27 Mayıs 1984, Malatya), Türk futbolcudur. Forvet oyuncusudur ve şu an Mersin İdman Yurdu'nda oynamaktadir. Taylan Eliaçık futbol yaşamına Malatya Tekelspor altyapısında başladı ve ardından Mersin İdman Yurdu altyapısına geçti. 2001 yılında profesyonelliğe geçiş mukavelesi imzalayarak as takım kadrosuna dahil edildi. Mersin İdman Yurdu için ilk resmî karşılaşmasına 10 Eylül 2000 tarihinde Sarıyer'le oynanan 1. Lig karşılaşmasında çıktı. Mardinspor, Erzincanspor ve Mezitlispor'da ve ondan sonra Şanlıurfaspor'da forma giydi. Uzun boyu ve hava toplarındaki hakimiyeti ile dikkat çekiyor. 3. Lig'de 29 maçta 29 gol ve 2. Lig'de ise 85 maçta 23 gol atmıştır ve başarılı olmuştur. Bu başarısı sayesinde 2010-11 sezonu için Elazığspor'a transfer olmuştur. Hipolit Cegielski Hipolit Cegielski (1815–1868) bir Leh iş adamı ve sosyal ve kültürel eylemcidir. 1846 yılında H. Cegielski - Poznań S.A.'u kurmuştur. Eyüp Kadri Ataoğlu Eyüp Kadri Ataoğlu, (d. 10 Ocak 1987, Arsin) Türk futbolcudur. Diyarbakır Kayapınar Belediyespor'da forma giymektedir. Sivasspor'un, 2008-2009 sezonunda Trabzonspor'dan 21 yaşında transfer ettiği Eyüp Kadri Ataoğlu, savunma ve orta alanın sol tarafında görev yapabilmektedir. DSİ Karadenizspor'da yetiştikten sonra Trabzonspor'un kadrosuna dahil olan Ataoğlu, geçen sezon Malatyaspor ve Sarıyer'de forma giydi. Eyüp Kadri Ataoğlu devre arasında 1. Lig takımlarından Çaykur Rizespor ile iki yıllık olarak sözleşme imzaladı. Ilk sezonun sonunda sözleşmesi feshedildi. Bunun üzerine 2010-11 sezonun yaz transfer döneminde Akçaabat Sebatspor'a transfer oldu. Bir sezon aradan sonra Diyarbakır Kayapınar Belediyespor'a geçti. 10 kez millî takımlara çağrılan Eyüp Kadri Ataoğlu, 3 kez Türkiye U-17 ve 5 kez de Türkiye U-21 forması olmak üzere toplam 8 kez millî formayı giymiştir. VYP (Voice of the Young People) VYP (Voice of the Young People), Amerikalı rapçi Lil Mama'nın ilk stüdyo albümü. Albüm, 29 Nisan 2008'de ABD'de satışa sunulmuştur. Albümden yayımlanan ilk single, "Lip Gloss" parçasıdır. İkinci single olarak ise "G-Slide (Tour Bus)" parçası seçilmiştir. Albümün üçüncü single'ı Chris Brown ve T-Pain vokallerinin yer aldığı "Shawty Get Loose"'dur. Albümdeki "What It Is (Strike a Pose)" parçası, iptal edilen single olan "L.I.F.E." yerine Temmuz 2008'de yayımlanacak. Albüm, "Billboard" 200 listesine 25 numaradan giriş yapmış ve ilk haftada 19,000 kopya satmıştır. AT2 mayını AT2 mayını Dynamit Nobel firması tarafından geliştirilen serpme yöntemi ile döşenebilen tahripli tanksavar mayınıdır. Birleşik Krallık, Almanya ve Norveç orduları tarafından kullanılan mayın hem topçu roketi hem de mayın döşeme sistemleri ile döşenebilir. Mayın yarı küre şeklinde dairesel üst yapıya ve düz tabana sahiptir. Mayının üst kısmında S3 "tırmıklı tel" modelinde fünye bulunur. Beş veya daha fazla metal ayak (modeline göre değişmektedir) mayını dik şekilde tutmaktadır. Son olarak roket ile serpme yöntemi ile döşenen mayınlara küçük birer paraşüt takılmıştır. Araç tırnakları bulunan fünyeye takılması veya üzerinden geçmesi durumunda mayını harekete geçirir. Son olarak mayına manyetik etkili fünye de takılmaktadır. Mayının Misznay Schardin etkisi ile çalışan savaş başlığı aracın ana zırhını delebilmektedir. Mayın altı farklı zaman ayarın yanında kendi kendini imha etme özelliğinede sahiptir. Mayın en fazla dört günlük bir süreye kadar ayarlanabilir. Kenndi kendini imha mekanizması yapılan testlerde %99lık bir başarı ile çalışmaktadır. . Mayın üzerinde yerinden kaldırılması veya açılması durumunda patlamaya ayarlı tam olarak bilinmeyen bazı tuzaklama düzenekleri bulunmaktadır. . İtalya Ottawa Antlaşmasının imzalanmasının ardından depolarında bulunan 45,000 adet mayını imha etmiştir. . Kidneythieves 'Kidneythieves', Free Dominguez ve Bruce Somers öncülüğünde ABD'de kurulmuş bir endüstriyel metal grubudur. Grup Chris Schleyer, Christian Dorris ve Sean Sellers'in de katılımıyla 1998'de kurulmuştur. 1998'de S+M (A Love Song) adıyla ilk singlelerini ve ardından Trickster adlı ilk albümlerini çıkarttılar. 2001 yılında ilk albümlerideki şarkılarının remixlerinden oluşan Phi In The Sky adında bir EP ve birkaç ay sonra 2002'de ikinci albümleri olan Zerøspace'i çıkarttılar. Grup 2004 yılında ilk albümleri Trickster'i yeniden ele alıp 5 yeni şarkı daha ekleyerek,çeşitli konserlerinden alınmış görüntüleri de içeren Trickstereprocess adlı bir albüm daha çıkarttı. Trickstereprocess'in hemen ardından grubun vokalisti Free Dominguez,kendi solo projelerini hayata geçirmek üzere gruptan bir süre ayrıldı. 2004 yılında Freedoming, 2006 yılında da adında iki solo albüm çıkarttı. Free Dominguez, ayrıca adlı bilgisayar oyununda dublaj sanatçısı olarak da yer aldı. Free Dominguez'in yokluğunda grubun diğer üyeleri gruba vokal olarak Nina'yı aldı ve ShockNina adında yeni bir grup kuruldu fakat uzun ömürlü olmadı. 2007 yılında Free Dominguez, grubu tekrar toplamak için Bruce Somers ile iletişime geçti ve Kidneythieves tekrar kurularak yeni albüm çalışmalarına başlandı. ARGES mayını ARGES İngiltere, Fransa ve Almanya silahlı kuvvetlerinin ihtiyacını karşılamak için ortak bir konsorrsiyum tarafından geliştirilen boşluklu imla hakkı mantığı ile çalışan bir tanksavar mayın sistemidir. Sistem roket,fırlatma tüpü, üç ayak ve algılayıcıdan oluşmaktadır. Algılayıcı kutu içerisinde aslında üç farklı sistem bulunur. Ses ile çalışan algılayıcı yaklaşmakta olan bir aracın çıkarttığı sese göre kızılötesi ve lazer algılayıcılarını devreye sokar. Bu ışınla çalışan algılayıcılar geçmekte olan bir aracı yakaladığı zaman fırlatma tüpü içerisinde bulunan roketi ateşler. Roket LAW 80 model tanksavar roketinin benzeri ama geliştirilmiş bir motordan ve ikili HEAT savaş başlığından oluşur. Bu sayede roket günümüz ana muharebe tanklarına ait zırhları bunlar içerisinde etkin zırhlarıda katabiliriz geçebilme özelliğine sahiptir. Roket iki ila doksan metreye kadar etkili olup, doksan metreden %97lik bir oranla bie aracı imha edebilir. Mayın üş saat ile ondörgünlük bir süre içerisinde ateşlemeye ayarlanabilir. Bu sayede belirli bir konvoya karşı kullanılabilir. Tekrar programlanma özelliği bulunur. Helloween diskografisi Helloween grubunun diskografisi ATM-6 ve ATM-7 mayını ATM-6 ve ATM-7 Avusturya yapımı off route sınıfı bir tanksavar mayınıdır. Mayın genellikle geçmekte olan zıhlı aracın yan zırhını Misznay Schardin etkisi ile çalışan savaş başlığı ile delme prensibi ile çalışır. Her iki mayında basit ayaklar üzerine monte edilmiş olup hedefin gelişini haber veren algılayıcılara sahiptir. Mayın tepki fünyesi veya kızılötesi fünyeler ile çalışabilmesine rağmen Avustura yasaları sadece komuta güdümlü olarak ateşlenmesine izin vermektedir. ATM-7 modeli ATM-6 ya nazaran daha geniş ve güçlü bir mayındır. 80 metrelik mesefaden 70 mmlik zırhta 120 mmlik delik açarak geçebilir. Alex Song Alexandre Song Billong (d. 9 Eylül 1987, Douala) Kamerunlu futbolcudur. Kariyerine ilk olarak SC Bastia altyapısında başladı. Takımıyla 2 sezonda 56 maça çıkan Song, 2005-06 sezonu başında Arsène Wenger tarafından keşfedildi ve Arsenal FC 'e transfer edildi. Rigobert Song'un Yeğenidir ve 2008-2009 sezonunda şampiyonlar ligi maçında Fenerbahçe'ye 1 gol kaydetmiştir. Arsenal'le ilk lig maçına 19 Eylül 2005 tarihinde oynanan Everton FC maçında çıkan Song, takımıyla ilk golününü ise 9 Ocak 2007 'de Liverpool ile oynanan ve Arsenal 'in 6-3 kazandığı EFL Cup maçında attı. 2006-07 sezonun devre arasında Charlton Athletic 'e kiralık olarak gönderildi. Sezon sonunda Charlton Athletic 'in küme düşmesiyle Arsenal 'e geri döndü.18 Ağustos 2012 tarihinde 19 milyon euro'ya FC Barcelona'ya transfer olmuştur. Song, 30 Ağustos 2014'te West Ham United'a 1 sezon için kiralandı. 21 Temmuz 2016 tarihinde Rubin Kazan, Barcelona'dan Song'u bir tıp doktoruna tabi olarak imzalama anlaşmasına vardı. Song, 1 Ağustos 2016'da Barcelona ile sözleşmesi feshedildikten sonra Rus tarafına resmen beldelsiz olarak transfer oldu. İsviçre Süper Lig kulübü Sion ile 14 Ağustos 2018 tarihinde bedelsiz transfer sözleşme imzaladı. Song, Mart 2020'de, Sion tarafından koronavirüs pandemisi sırasında ücret kesintisi yapmayı reddettiği için takımdan gönderilen dokuz oyuncudan biriydi. Millî takımının formasını ilk kez 22 Ocak 2008'de Mısır ile oynanan 2008 Afrika Uluslar Kupası C Grubu maçında giymiştir. Ayrıca bu turnuvada "En İyi 11" ödülünde de yer almıştır. Microsoft InfoPath Microsoft Office InfoPath, Microsoft tarafından geliştirilen Microsoft Office paketine dahil edilmiş, bir form tasarlama ve yönetme yazılımıdır. Microsoft Office Professional Plus 2007 ve Enterprise 2007 paketlerine dahil edilmiştir. Bilgiler toplayarak form tasarlamak ve bu bilgilerle birlikte formları yönetmek, Microsoft Office InfoPath ile mümkün. Yazılımın en son sürümü olan Office InfoPath 2013. Microsoft Office Forms Server 2007'nin kişisel bilgisayarlarda kullanılmak üzere tasarlanmış sürümü olarak da ifade edilebilir. Peter Debye Peter Joseph William Debye (24 Mart 1884 – 2 Kasım 1966), Hollandalı fizikokimyacı ve Nobel ödülü sahibi. 1884'te Hollanda'nın Maastricht şehrinde doğdu. 1901 senesinde Almanya'nın Ren iline 30 kilometre uzaklıktaki Aachen Teknik Üniversite'sine başladı. Burada matematik ve klasik fizik eğitimi aldı. 1905 senesinde de elektrik mühendisi olarak mezun oldu. 1907 yılında ilk makalesini yayınladı. Bu makale girdap akımlarını içeren zekice çözülmüş bir problem üzerineydi. Aachen'de bir teorik fizikçi olan Arnold Sommerfeld'in yanında çalıştı. Daha sonraları Sommerfeld kendisinin en önemli buluşunun Peter Debye olduğunu söylemiştir. 1906 yılında, Sommerfeld Debye'nin kendi yanına asistan olarak Münih'e tayin edilmesini sağladı. 1908'de, radyasyon basıncı üzerine hazırlamış olduğu tez ile doktorasını aldı. 1910 yılında geliştirdiği bir metot ile Planck'ın siyah cisim ışıması yasasını daha basit bir şeklide türetmeyi başardı. 1911 yılında Albert Einstein'ın Prag'da profesör olarak görev almasıyla onun Zürih Üniversitesi'ndeki boşalan kürsüsüne Peter Debye geçmiştir. 1935'te Lorentz madalyası ile ödüllendirildi. 1937'den 1939'a kadar Alman Fizik Derneği'nin başkanlığını yaptı. Debye 1913'te Mathilda Alberer ile evlendi. Bu evlilikten 1916'da Debye'nin araştırmalarında kendisiyle birlikte çalışan ve kendisi gibi bir fizikçi olan oğlu Peter P. Debye ile 1921'de de kızı Mathilde Maria dünyaya geldiler. Çiftkutup momentleri, X ışınları ve ışığın gazlardaki saçılımına ilişkin araştırmalarıyla 1936'da Nobel Kimya Ödülü'nü alan Hollandalı kimyacıdır. 1910'da Münih Üniversitesi'nde fizik alanındaki doktora çalışmasını tamamladıktan sonra, Zürih, Utrecht, Göttingen ve Leipzig üniversitelerinde fizik dersleri verdi. Debye'nin ilk önemli çalışması olan dipol momentine ilişkin araştırmaları, atomların moleküller içindeki yerleşimini ve atomlararası uzaklıklar gibi konuların anlaşılmasına önemli katkılarda bulundu. 1916'da katı nmaddelerin kristal yapılarının X ışınlarıyla incelenebilmesinin, maddeyi toz haline getirmekle olanaklı olabileceğini gösterdi ve böylelikle araştırma öncesi