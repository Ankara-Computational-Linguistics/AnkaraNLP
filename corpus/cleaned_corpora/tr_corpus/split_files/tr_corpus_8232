bulduğunda onu kurtaracak mıdır yoksa öldürecek midir? Sonunda Ethan, Martin ve beraberlerindeki Texas Muhafızları Debbie'yi bulurlar. Martin Kızılderili şefini öldürür, Ethan da kafa derisini yüzer. Martin, Ethan'ın Debbie'yi öldürmesine engel olmak niyetindedir. Ama buna gerek kalmaz, aklı başına gelen Ethan ailesinden arta kalan son bağı da kesip atmak istemez ve Debbie'yi öldürmek yerine tıpkı çocukken yaptığı gibi onu kucağına alıp havaya kaldırır ve artık emniyette olan Debbie'yi arkadaşlarına bırakarak yürür gider. Click! Click! "(Eski adı; Averea)" Romanya'da yayınlanan Rumence günlük gazetedir. Adevărul Holding adlı medya şirketine bağlı olan gazete, 2009 yılında Romanya'da en çok satılan gazete oldu. Gazetenin merkezi Bükreş'tedir. Bucharest Daily News Bucharest Daily News Romanya'da İngilizce yayınlanan gazete. Başkent Bükreş merkezli gazete, ulusal ve uluslararası haberlere yer vermekteydi. Bucharest Daily News 2006 yılının Ağustos ayında kapandı. Birkaç ay sonra da internet sitesi yayınını durdurdu. Mevlüt Erdinç Mevlüt Erdinç (d. 25 Şubat 1987, Saint-Claude, Fransa), Santrafor mevkinde oynayan Türk millî futbolcudur. Süper Lig ekiplerinden Fenerbahçe'de ve Türkiye millî takımında forma giymektedir. Saint-Étienne takımındayken, hırslı ve savaşçı olduğu için lakabı "Bizon" olmuştur. Sochaux'da 2007 ile 2009 yılları arası, iki sezon üst üste en çok gol atan futbolcu olmuştur. Ardından 2009 yılında Paris Saint-Germain'e transfer olmuştur. Burada geçirdiği ilk sezonun sonunda 15 gol ile takımının en skorer ve Ligue 1'in en çok gol atan üçüncü futbolcusu olmuştur. 1973 yılında, Yozgat'ın Sarıkaya ilçesi Erbek köyünden Fransa'ya göç etmiş sekiz çocuklu bir ailenin en küçüğü olan Mevlüt, Saint-Claude şehrinde dünyaya gelmiştir. Fransa'da ismi kayıtlara Mevlut Erding şeklinde geçmiştir. Futbola yedi yaşında iken, 1994 yılında Fransa'nın Saint-Claude yakınlarında FC Serglod adlı bir köy takımında başladı. 2000 yılında Fransa'nın Orange Ligue 1 ekibi Sochaux tarafından keşfedildi ve burada profesyonel futbol hayatına başladı. Ardından 2005 yılında bu kulübün profesyonel takımına çağrıldı ve kısa süreli bazı karşılaşmalarda yer aldı. Ertesi sene ise sadece dört karşılaşmada kısa süreli yer aldı. 2007-08 sezonunun başında, Sochaux'da iki sezon oynadıktan sonra Clermont Foot Auvergne takımına kiralandı. Bir ay sonra Sochaux takımına geri döndü. Dönüşünün ardından Sochaux'un o zamanki teknik direktörü Frédéric Hantz, Mevlüt'ü A takıma aldı ve Mevlüt çok iyi bir performans sergileyerek (29 maçta 11 gol ve 4 asist), Karim Benzema, Hatem Ben Arfa, Samir Nasri gibi oyunculara rağmen Fransa Ligi'nin gözdesi olmayı başardı. Fatih Terim'de bu başarıyı göz önüne alarak onu Türkiye millî futbol takımına çağırdı. 2008-09 sezonuna süper bir başlangıç yaparak giren Mevlüt, sezon öncesi hazırlık karşılaşmalarında oynadığı dört maçta toplam dört gol atma başarısı gösterip, lige hazır olduğunun sinyallerini vermiştir. Sezon boyunca oynadığı 36 maçta 11 gol atarak takımının en golcü futbolcusu olmuştur. 29 Ekim 2007 tarihinde kontratını 2012 yılına kadar uzatan Mevlüt, 12 Aralık 2008'de kontratını bir yıl daha uzattı. Ancak 29 Haziran 2009 tarihinde Paris Saint-Germain'e 8.300.000€ gibi yüksek bir bonservis bedeline karşın transfer olmuştur. Böylece Sochaux'daki futbol hayatını toplam 84 maçta, 25 gol ve 11 asist ile noktalamıştır. Mevlüt'ün yıllığı 1.700.000€ 'dan 1 yılı opisyonlu 4 yıllık anlaşma sağladığı Paris Saint-Germain takımıyla 29 Temmuz 2009 tarihinde oynadığı ilk özel maçında, Fiorentina'ya ilk golünü atmıştır. 16 Ağustos 2009 tarihinde ise, Paris Saint-Germain takımıyla oynadığı ikinci resmi maçında, Le Mans'a karşı ilk resmi golünü atmıştır. Ligin 4. maçında Lille takımına karşı oynanan maçta omzundan sakatlanan Mevlüt, sahalardan iki ay uzak kaldı. Ligin ilk dört maçında on puan toplayan PSG, Mevlüt'süz oynadığı beş maçta ancak üç puan toplayabildi. Sahalara eski kulübüne karşı oynan maçta geri dönen Mevlüt, bir gol atıp takımını beş maç sonra galibiyete taşıdı. Mart 2010 tarihinde, yine Sochaux takımına karşı üç gol atarak kariyerindeki ilk hat-trick'ini yaptı. Mevlüt, Coupe de France finalinde Monaco karşısında PSG'nin 1-0 galibiyet ile sonuçlanan maçta 104 dakika oyunda kaldı. Birkaç sezondur bileğinde ağrı hisseden Mevlüt, Mayıs ayında ameliyat olarak, takımının New York turnesine katılmamıştır. Mevlüt, 2010-11 sezonunda da iyi bir performans sergilese de 2011-12 sezonunda Katar şirketi, PSG'yi satın alınca takımın gözünden düştü. Ara transfer döneminde Fenerbahçe, Galatasaray, Newcastle, Fulham, Sunderland, Lille takımlarıyla anılan Mevlüt, 24 Ocak 2012 tarihinde Rennes ile anlaştı ve yeni takımıyla 3,5 yıllık sözleşme imzaladı. Mevlüt, Rennes forması altındaki ilk maçına 29 Ocak 2012 tarihinde 2-1 kaybettikleri maçta Marseille karşısında çıkarken; ilk golünü ise 11 Şubat 2012 tarihinde eski takımı Sochaux karşısında attı. Mevlüt, 26 Şubat 2012 tarihinde oynanan Lille maçının 90. dakikasında gol attı ve skoru 1-1 yaparak 37. dakikadan itibaren 10 kişi oynayan takımının bir puan kazanmasını sağladı. 2 sezon Rennes'de oynadıktan sonra St. Étienne'e transfer oldu. Mevlüt Saint-Étienne takımın'da 65 resmi maçta 21 gol atmıştır ve bu takım'da 2 yıl geçirmiştir. 17 Temmuz 2015 tarihinde, 3,30 milyon € karşılığında, Haziran 2018'e kadar Hannover'a transfer olmuştur. İlk başta Fransa 17 yaş altı millî futbol takımında oynayan Mevlüt, Ümit Davala'nın iknası sonucu Türkiye U-19 ve Türkiye 21 yaş altı millî futbol takımında oynamıştı. Çifte vatandaşlığı bulunduğu için, Fransa millî takımında da oynama hakkı bulunmaktaydı, ancak kendi sözü ""Düşünecek bir şey yoktu. Kalbimi dinledim!"" ile Türkiye millî takımını seçmiştir ve 26 Mart 2008 tarihinde, Beyaz Rusya ile oynanan özel karşılaşmada ilk kez A millî takımının formasını giydi. Minsk'teki Dinamo Stadı'nda oynanan maçta 30 numaralı forması ile 48 dakika oynama şansı bulabildi. 2008 Avrupa Futbol Şampiyonası'na Türkiye millî futbol takımı ile katıldı. Turnuvanın ilk maçında Portekiz Futbol Takımı'na karşı ilk on birde yerine bulan Mevlüt, maçta 45 dakika forma şansı bulabildi. Daha sonra Almanya Futbol Takımı ile oynan yarı final maçında 81. dakikasında oyuna dahil oldu. 11 Ekim 2008 tarihinde, 2010 FIFA Dünya Kupası elemelerinde Türkiye millî futbol takımının Bosna-Hersek Futbol Takımı ile oynadığı maçta ilk golünü atıp, millî takıma galibiyeti getirmiştir. 10 Eylül 2013'te Romanya - Türkiye karşılaşmasında attığı golle takımına galibiyeti garantileyen isim olmuştur. Marcelo Caetano Marcelo José das Neves Alves Caetano (17 Ağustos 1906 - 26 Ekim 1980), Eylül 1968'den Nisan 1974 Devrimi'ne değin Portekiz başbakanlığı görevini yerine getirmiş olan siyaset adamı. Hukuk öğrenimi gördü. 1929'da, o sırada maliye bakanı olan António Oliveira de Salazar'ın yanında çalıştı. 1933 Anayasası'nın ve Salazar rejiminin başka hukuk belgelerinin kaleme alınmasına yardımcı oldu. Sömürgeler bakanlığı (1944-1949) ve başbakan yardımcılığı (1955-1959) görevlerinde bulunduktan sonra Lizbon Üniversitesi rektörü olmak üzere siyasi yaşamdan çekildi. 1968'de Salazar hastalanınca Caetano başbakanlığa atandı.Muhalefete izin veren Caetano, anayasada da bazı düzenlemelere gitti; ama enflasyonu düşürmeyi ve eleştirileri yatıştırmayı başaramadı. Afrika politikasına karşı ülke dışından yöneltilen eleştiriler ve ordu içindeki huzursuzluk 1974'te Caetano'nun sürgüne gönderilmesiyle sonuçlanan Karanfil Devrimi'ne yol açtı. Caetano Brezilya'ya yerleşerek yaşamının sonuna değin Rio de Janeiro'daki Gama Filho Üniversitesi'nde Karşılaştırmalı Hukuk Enstitüsü'ne başkanlık etti. FHM FHM, aslında For Him Magazine Dergisi için yayımlanmış, uluslararası bir aylık erkek yaşam tarzı dergisi. Dergisi For Him tam rağmen Dergisi her sayısında omurga üzerine basılacak devam ediyor, For Him adıyla İngiltere'de 1985 yılında yayına başlayan ve Emap Tüketici Medya dergi aldı 1994 yılında FHM için başlığı değiştirdim. Dolaşım 1987 ilkbaharında tarafından üç ayda bir olarak gazete bayilerinden genişletti. Daha sonra aylık gitti ve 1994 yılında FHM adını değiştirdi. Bunun ardından erkekler pazarına hakim ve uluslararası genişlemeye başladı. FHM 2008 yılı Şubat ayında EMAP Alman şirketi Bauer Media Group'a, yayınevi satış parçası olarak satıldı. Rasim Zaimoğlu Rasim Zaimoğlu, (d. 1947, Tirebolu, Giresun), Türk siyasetçi. Galatasaray Yüksek İktisat ve Ticaret Okulu mezunudur. İngiltere’de İhtisas yapmıştır. Koç Burroughs’da Yöneticilik, Grindig İthal Cihazları Şirketi Kurucu Ortaklığı ve Genel Müdürlüğü, İş Adamlığı, ETAŞ Şirketler Grubu Yönetim Kurulu Başkanlığı, Tele Elektronik AŞ ve Tübeka AŞ Kurucu Ortaklığı, Genel Müdürlüğü ve Yönetim Kurulu Başkanlığı, Türkiye Genç İş Adamları Derneği Başkanvekilliği, Türkiye Futbol Federasyonu Dış İlişkiler Kurulu Üyeliği, İstanbul Giresunlular Kültür ve Yardımlaşma Derneği Yönetim Kurulu Başkanlığı, TBMM XIX., XX. ve XXI. Dönem Giresun Milletvekilliği, Karadeniz Ekonomik İş Birliği Parlamenterler Asamblesi Türk Grubu Üyeliği ve Komite Başkanlığı yapmıştır. Evli ve iki çocuk babasıdır. JosÃ© Canalejas José Canalejas y Méndez (d. 31 Temmuz 1854 - ö. 12 Kasım 1912), İspanyol devlet adamı ve demokratik grubun önderi. Başbakanlığı sırasında antiklerikal Asma Kilit Yasası 'ni çıkararak yeni dinsel tarikatların kurulmasını yasaklamış ve zorunlu askerlik hizmetini getirmiştir. Sorta bölgesinden 1881 Parlamentosu'na ("Cortes") seçilerek siyasete atıldı. Sonraki yıllarda Agreda, Algeciras, Alcoy ve Madrid bölgelerini temsil etti. Parlamento başkanı müstaşarı (1883), bayındırlık ve adalet bakanı (1888), maliye bakanı (1894-1895) ve tarım, sanayi ve ticaret bakanı (1902) olarak görev yaptı. Şubat 1910'da Segismundo Moret hükümetinin düşmesinden sonra başbakanlığa getirildi. Monarşi döneminde liberal hükümetler kurulduysa da, bazı konularda radikalizme yönelen demokratik bir tutum gösterdi.1906'da Vatikan'la gizli görüşmeler yapıldığını ortaya çıkarınca kiliseye karşı bir kampanya başlattı ve sonunda hükümetin başına geçince antiklerikal bir yasa çıkardı.Fransızların 1910'da Fez'e girmeleri üzerine, 1911'de İspanyol birliklerine Larache, Alcazar ve Arcila'nın işgal edilmesini emretti.Ama 1912'de Fas'ın İspanyol Bölgesini daha da küçülten bir anlaşma yapmak zorunda kaldı.Dört Katalan ili için sınırlı bir özerklikten yararlanacak ortak bir yasama meclisi oluşturmasını öngören yasa önerisine önayak oldu; yasa ancak ölümünden sonra çıkarılabildi.İşçiler arasındaki kaynaşmayı bastırmak için aldığı sert önlemler ve cumhuriyetçiler arasında yarattığı hoşnutsuzluk, anarşist Manuel Pardiñas tarafından öldürülmesinde önemli rol oynadı. Jagiellon HanedanÄ± Jagiellon Hanedanı (Lehçe: "Jagiellonowie"), 14.-16. yüzyıllar arasında Orta Avrupa'da hüküm sürmüş Litvanya kökenli bir kraliyet ailesidir. Hüküm sürdükleri topraklar günümüzdeki Polonya, Litvanya, Beyaz Rusya, Ukrayna, Letonya, Estonya, Kaliningrad, Rusya'nın bazı bölümleri, Macaristan, Çek Cumhuriyeti ve Slovakya'yı kapsamaktadır. Hanedanın üyeleri çeşitli dönemlerde Litvanya Grandükü (1377-1392 ve 1440-1572), Lehistan kralı (1386-1572), Macaristan kralı (1440-1444 ve 1490-1526) ve Bohemya kralı (1471-1526) görevini yapmışlardır. Jagiellon Hanedanı adını kurucusu olan Litvanya Grandükü Jagiełło'dan almıştır. Jagiełło 1386 yılında Hristiyanlığı kabul ederek II. Władysław adını aldı ve 11 yaşındaki Lehistan kraliçesi Jadwiga ile evlendi. Böylece Jagiellon Hanedanının üyeleri hem Litvanya'nın, hem de Lehistan'ın hükümdarı oldular. Ancak iki ülke kralları aynı olmasına rağmen hemen birleşmediler. Ancak 1569 yılında Jagiellon Hanedanının son kralı II. Zygmunt August'un çocuksuz olarak ölmesi üzerine iki devletin magnatları (soylular) Polonya'nın Lublin kentinde bir araya gelerek 1 Temmuz 1569 tarihinde Lublin Antlaşmasını imzaladılar ve iki devleti bir araya getirdiler. Böylece Lehistan-Litvanya Birliği kurulmuş oldu. Bu tarihten sonra 1795 yılında parçalanmasına kadar Lehistan ve Litvanya tek kral, tek meclis (Sejm) ve tek senato tarafından yönetildi. ABBA SK ABBA SK (Amatör Buz Pateni ve Buz Hokeyi Ankara İhtisas Spor Kulübü), Türkiye Buz Hokeyi Süper Liginde oynayan buz hokeyi kulübüdür. 2007-2008 sezonunda Türkiye Buz Hokeyi 1. Ligi'ni lider bitirerek Türkiye Buz Hokeyi Süper Ligi'ne yükselmiştir. ABBA Spor Kulübü 2006 yılında Kızıl Kaplan Spor Kulübü adı altında kurulmuş olup aynı yılın ikinci yarısında yönetim değişikliği yaşayarak adını Buz Kaplanları Spor Kulübü olarak değiştirmiştir. 2007 yılında spor branşı ilaveleri ile özellikle spor kulübü yönetiminde yeniden yapılanmaya girerek bu dönemde ciddi yatırım ve yönetim kararları almıştır. Artistik Buz ve Tekerlekli Pateni ile In-Line Hokey ve destek spor branşları ekleyerek eğitim kadrosunda ve sportif faaliyetlerde ciddi bir genişlemeye gitmiştir. 2006-2007 sezonunda Senior Erkekler Buz Hokeyi Takımı ile Türkiye Birinci Liginde Süper Lig'e çıkma yarışında kıl payı şampiyonluğu kaçırarak ikincilik elde etmiştir. 2007-2008 sezonunda ise beyaz rusya'dan yaptigi yabancı transferler ile daha da güçlenerek Lig şampiyonluğunu nerdeyse gol yemeden elde ederek 2008-2009 sezonunda Süper Ligde mücadele etme hakkını kazanmıştır. Gerek Artistik Buz Pateni gerekse Buz Hokeyi alt yapı kursları ile geleceğin sporcuların yetiştirmeye katkıda bulunmaktadır.. İsrail arması İsrail'in resmi devlet armasıdır. Üstünde yedi kollu şamdan (Menora) bulunur ve "ישראל" (İbranice: İsrail) yazmaktadır. Hasan Basri Albayrak Hasan Basri Albayrak (d. 1926, Pazar, Rize) - (ö. 27 Mart 2008, Pazar, Rize, Türkiye), Türk siyasetçi. Gazi Eğitim Enstitüsünü bitirdi ve ardından ardından ilköğretim müfettişliği ve teftiş kurulu başkanlığı ile 3.(XIV.) Dönem Rize milletvekilliği yaptı. 27 Mart 2008 tarihinde Rize Pazar ilçesinde vefat etti. The Fourth Wise Man The Fourth Wise Man hıristiyanlık tarihi ile ilgili dördüncü Magi (Bilge Kişi) olan Artabanın İsa'yı bulmasını konu alan 1985, ABD yapımı televizyon için yapılmış dramatik türde bir filmdir. Yönetmenliğini ve yapımcılığını Michael Ray Rhodes'in yaptığı filmin başrollerini Altın Küre ve Emmy ödüllü oyuncu Martin Sheen, Akademi Ödüllü Alan Arkin ve Akademi Ödülü adayı Eileen Brennan paylaşmaktadır. Filmde İsanın yüzü gösterilmemekte, sadece sesi geçmektedir. Filmde aynı zamanda Martin Sheen'in o zamanlar meşhur olmayan oğulları Altın Küre ödüllü Charlie Sheen ve şimdilerde prodüksiyon işinde çalışan Ramón Estévez de diğer rolleri oynamaktadır. Alan Arkinin oğlu Adam Arkin de filmde rol almıştır. 72 dakika süren film, DVD ve VHS formatlarında piyasaya ABD'de sürülmüştür. Can Artam Can Artam (d. 30 Haziran 1981 İstanbul) Türk pist otomobil yarışları pilotu. 2005 yılında GP2 Serisi yarışlarında iSport takımı adına yarışmıştır. 2001 yılında US Barber Formula Dodge yarışları şampiyonu olmuştur. Yarış kariyerine 1999'da karting ile başlamıştır. 2001 yılında Türkiye Turing Şampiyonası'nda yarışmıştır. Aynı yıl içinde US Barber Formula Dodge'da yarışmış ve şampiyonluk kazanmıştır. 2002 yılında Turing Şampiyonası'nın yanında "North American Fran Am 2000 Pro Championship" yarışlarında yarışmıştır. Bu süre içinde kartingle yarışları da sürdürmüştür. 29 Mayıs 2004'te Imola'da ilk kez Formula 3000 yarışlarında yarışmıştır. Sezon içinde Coloni ve Super Nova takımlarında yarışmıştır. 2005 yılında GP2 yarışlarında yarışan ilk Türk pilot olmuştur. Sezonu Monako'da aldığı 2 puanla tamamlamıştır. Şendoğan Öksüz Şendoğan Öksüz (d. 4 Ekim 1971, Pazar, Rize), Türk oyuncu. Uyanış (film) Uyanış ("Özgün adı: Awakenings") 1990 yapımlı En iyi Film, En iyi Erkek Oyuncu ve En iyi Uyarlama Senaryo dallarında Akademi Ödülü adayı gösterilmiş, Oliver Sacks'ın daha çok kendi hayatından kesitler sunan aynı isimli kitabından yola çıkarak çekilmiş yönetmenliğini Penny Marshall'ın yaptığı, başrollerini iki Akademi Ödüllü oyuncu Robert De Niro ve Robin Williams'ın olduğu dram filmidir. Malcolm Sayer (Robin Williams), iş başvurusu için bir hastaneye gelir ve burada personel yetersizli]inden işe kabul edilir. Hastanede birçok hasta vardır. Ancak sıradan hastalar değil, bu insanlar yatağa bağlı olmasalar da bir nevi bitkisel hayat yaşayan "comatose" yani koma gibi bir hastalığa tutulmuş, surat ifadeleri hiç değişmeyen, çoğusu gezip-konuşmayan hastalardır. Çocukluklarında yayılan bir virüsten bunu kaptıkları düşünülmektedir. İçine kapanık bir insan olan Malcolm Sayer, bazıları 30 yılı aşkın süredir bu hastalığa mahkûm olan ve hastanedekiler sayesinde yaşayan bu insanları hayat döndürmek ister. İlk başlarda onlarla ilgilenmeye başlar. Örneğin onlar televizyona dikkat etmekte ve top ve s. şeyler kendilerine atıldığında onu yakalayabilmektedir. Ancak bunu diğer doktorlar sadece refleks olarak adlandırırlar. En sonunda Sayer, bir kimyasal ilaç ile hastaları hayatı döndürmenin yolunu bulur. L-Dopa adlı ilaç için şansını denemek ister ancak ilaç çok pahalı ve tehlikelidir. Bu yüzden sadece bir kişi için izin alır. Bu kişinin de ailesinden (yani sadece annesi var) izin alan Malcolm, aynı hastayı yani Leonard Lowe'yi (Robert De Niro) iyileştirmeye çalışır. Leonard bir gece ayağa kalkınca, konuşmaya ve hasta gibi de olsa insan gibi davranmaya başlayınca Malcolm yardımlarla tüm hastaları hayata döndürmek için uğraşır. Ancak ilacın yan etkileri de mevcuttur. Film, daha çok Leonardın dramatik hayatını, yaşadıklarını, aşık olmasını, özgürlük için hastaneden çıkmayı istemesini, Malcolm ile aralarındaki dostluğu konu almaktadır. Singapurda aile gözetimi altında her yaş grubuna uygun görülen film, ABD'de MPAA tarafından PG-13 değerlendirmesi almıştır. Yani film 13 yaş ve üzeri yaş grubuna hitap etmekte, aşağı yaş grubuna olumsuz örnek oluşturabilecek davranışlar yüzünden yasak görülmektedir. Film, Japonya Film Akademisinde en iyi yabancı film dalında aday olmuşdu, Altın Küre ödüllerinde En iyi Erkek Oyuncu Dalında aday gösterilmiştir. Müzikleri bakımından Grammye aday olan film, Robert De Niro ve Robin Williams'a NBR ödülü kazandırmıştır. Film, En İyi Film, En İyi Erkek Oyuncu (Robert De Niro) ve En iyi Uyarlama Senaryo dalında Akademi Ödülüne (Oscar) aday gösterilmiştir. New York'lu Film Eleştirmenleri Birliği de Robert De Niroyu En İyi Oyuncu ödülüne layik gördüler. Bunun dışında film birkaç ödüle daha aday gösterilmiştir. The Islander "The Islander", senfonik power metal grubu Nightwish'in "Dark Passion Play" albümünden, 2008 yılında çıkan teklisidir. JVK Dinamo Dinamo, 1926 yılında kurulan bir Rus kulübüdür. Kulüp 1992 yılında kapanmış, 2004 yılında yeniden açılmıştır. Moskova kentinin takımı olan Dinamo, maçlarını 3.500 kişilik "Drujba" spor salonunda oynamaktadır. Rusya Süper Ligi’nde mücadele eden kulübün başkanı Evgeniy Nikolaeviç Lovırev’dir. AntrenÃ¶r: Sergey Ovtchinnikov Antrenör: Valeriy Anatolyeviç Losev Antrenör: Valeriy Anatolyeviç Losev Antrenör: Leonid Zayko SSCB ve Rusya Ligi Şampiyonluğu SSCB ve Rusya Kupası Avrupa Şampiyon Kulüpler Kupası Awakenings Tuz gölü (anlam ayrımı) "Tuz gölü" ile şunlardan biri kastedilmiş olabilir: Bergama Baskını Bergama Baskını, Yunan ordusunun Türk-Yunan Savaşı esnasında yaptığı bir baskındır. Yunan ordusu Mayıs 1919'da İzmir'e çıkmasından beri Ege Bölgesi'ndeki şehirleri işgal etmeye devam ediyordu. Yunan kuvvetlerinin 10 Haziran 1919'da Reşadiye'ye (Zeytindağ) ulaştığı haberi gelince sırada Bergama'nın olduğu anlaşılmış. Bergama Mühimmat Deposu memuru silah ve cephane Yunanların eline geçmesin diye depoyu infilak ettirdi. Bergama’yı saran ve baskına katılacak olanlar: Soma ve Kınık'tan Niyazi ve Abdullah müfrezeleri. Balıkesir'den Zarbalı Hulusi bey komutasında bir askeri müfreze ve bir parti pehlivan müfrezesi, Kaşıkçı'dan Mehmet Ali Çavuş müfrezesi, Turanlı'dan mülazım Nuri ve Hüseyin Bey müfrezeleri, Ayvalık'tan Binbaşı Cemal Bey müfrezesi, ve Ekrem Bey'in müfrezesi, Kozak'tan Çakıcı Rahmi müfrezesi. Bölgede bulunan bu Türk millî kuvvetleri Bergama'ya 15 Haziran (başka kaynaklara göre 14 Haziran) günü öğlene doğru ani bir saldırı düzenleyerek Yunan birliklerini 400 üzerinde ağır zayiata uğrattılar. Yunan askerleri burada aldıkları mağlubiyetin intikamını 17 Haziran'da Menemen'de sivillere bir katliam gerçekleştirerek aldılar. Belediye makamlarının bildirdiğine göre 1.000'den fazla Türk öldürülmüş fakat sonradan bir Fransız subayı tarafından yapılan tahkikata göre 200 ölü ve 200 yaralı Türk'ün olduğu saptanmıştır. (Menemen katliamı) Yunan ileri karargâhı, komutanları albay Zafiryos'a saldıran Türk kuvvetleri hakkında 3.000 piyade ve 500 milis gibi çok abartılı rakamlar vermişti. Bergama'da bulunan Türk kuvvetleri 500'dü. Yunanlar 19 Haziran günü Bergama'ya 3.000 kişilik bir kuvvetle yeniden geldiler. Yüksek sayıda ve üstün teçhizatlı olan Yunan kuvvetine karşı koyabilecek güçte olmadıklarını anlayan Türk millî kuvvetleri Bergama'dan çekilmeye karar verir. Yunanlar, üstün güçlerle 19 Haziran'da yaptıkları bir taarruzla Bergama'yı işgal etmeyi başarırlar. Türk birliklerinin geri çekilirken sırtını koruyan 1 Makineli tüfek ve 56 kişilik savaşçı grubu vardı. Teğmen Sabri bey yönetimindeki bu grup, bütün Türk kuvvetleri Bergama'dan çekilene kadar Yunan kuvvetini akşama dek oyaladı. Baskının intikamını almak isterler diye korkan Türk siviller, Bergama ve çevresinden göç etti. Göç edenler 80.000-100.000 kadar buldu. Nergis Çorakçı Nergis Çorakçı, tiyatro, sinema ve dizi oyuncusu. Lise eğitimi yıllarında amatör tiyatroya ilgi duymaya başlayan Çorakçı, hazırlık sınıfındayken, Ankara Devlet Tiyatrosu'nun İstanbul'a turneye geldiği bir dönemde, topluluğun bir oyununda sahneye çıkarak profesyonel sanat hayatına atıldı. 1981 yılında İstanbul Konservatuvarı Tiyatro Bölümü'nden mezun oldu. Yıldız Kenter'den eğitim alan sanatçı, Şehir Tiyatroları kadrosuna girdi, birçok oyunda rol aldı, yurt dışı turnelere çıktı. Ali Poyrazoğlu Tiyatrosu, Dostlar Tiyatrosu, Kent Oyuncuları, Devlet Tiyatrosu gibi topluluklarda çalıştı. Oyunculuğunun yanı sıra yönetmen yardımcılığı ve eğitmenlik de yapan Nergis Çorakçı, tiyatro ile sınırlı kalmayıp, kamera karşısına da geçerek, sinema ve dizi filmlerde rol aldı. Burhan Uygur Burhan Uygur (1940 Tirebolu, ö. 29 Nisan 1992 İstanbul) Türk Ressam Orta ve lise öğrenimini Trabzon'da tamamladı. 1961 yılında şimdiki Mimar Sinan Güzel Sanatlar Üniversitesi olan, dönemin Devlet Güzel Sanatlar Akademisi Bedri Rahmi Eyüpoğlu Atölyesi'nden 1969 Şubat döneminde mezun oldu. 1968 yılında daha akademide öğrenci iken; Beyoğlu Sanat Galerisi'nde ilk sergisini açan sanatçı, 1970'te Avusturya Hükümeti'nin bursuyla Salzburg Yaz Akademisi'nde ressam Corneille ile çalıştı. Hollanda'da bir sokak sergisi de açtı. 1968'deki İlk sergisinde beklediği ilgiyi bulamadı ama, aynı yıl Çağdaş ressamlar Cemiyeti'nin düzenlediği yarışmada "Yılın Genç Ressamı" unvanını alarak birinci oldu. ""Kurallardan hoşlanmazdı. O'nu sınırladığını düşünürdü. Ama disiplinliydi aynı zamanda. Kalıbına sığmazdı. Gece aklına eser esmez, dışarı çıkardı. Aslında gece, gündüz fark etmezdi O'nun için. Yapıtlarında da bunun görülebildiğine inanıyorum."" diyor Vesile Uygur, eşi Burhan Uygur için. Yaşarken sanatçı olma mutluluğunu yaşayan Burhan Uygur, resim yapmak için bir an olsun yanından ayırmadığı ve resimlerini yaptığı "Defteri"ni Erol Simavi'ye satarak; o parayla Üsküdar'daki ailece oturduğu evi satın aldı. (Bir defter parası ile Bir ev) "..."Bir Çöp tenekesinde bile kendimi görürüm ben. Resmin işiği değil; uşağıyım,çömeziyim, hamalıyım"" diyen Burhan Uygur,1986 yılı Ocak ayında 2. uluslararası Asya Avrupa Bienali'ne katılma konusunda 31 sanatçı, yazar, eleştirmen ve galericinin katıldığı ankette 19 oy alarak katılma hakkını kazandı ve ikincilik ödülü aldı. 1989 yılında beyin kanaması geçirdikten sonra kendine gelir gelmez, kâğıt ve boya isteyen sanatçı, normal yaşamını sürdürürken; 1992'de direksiyon başında ikinci kez geçirdiği beyin kanaması sonucu arkasında yüzlerce özgün yapıt bırakarak yaşamını yitirdi. Osman WÃ¶ber Osman Wöber (d. 27 Şubat 1960, Ankara), Türk oyuncu ve yönetmen. "Kurtlar Vadisi" ve "Kurtlar Vadisi Pusu" adlı dizilerde Tuncay Kantarcı karakterini canlandırmıştır. Baba tarafından Avusturyalı olan Wöber, İstanbul Üniversitesi Hukuk Fakültesi ve Mimar Sinan Üniversitesi Devlet Konservatuvarı Tiyatro Bölümünde eğitim gördü. Devlet Tiyatroları Genel Müdürlüğü'nde tiyatroya başladı. Öğrencilik döneminde Şan Tiyatrosu, Kenter Tiyatrosu ve Yeditepe Oyuncularının oyunlarında roller aldı. 1988-1993 yılları arasında Adana Devlet Tiyatrosu, 1995-1998 yılları arasında ise İstanbul Devlet Tiyatrosu'nda müdürlük ve sanat yönetmenliği yaptı. Goethe Enstitüsü bursuyla iki kez Almanya'nın çeşitli tiyatrolarında incelemeler yaptı, çalışmalarında bulundu. 2001 yılında yeniden İstanbul Devlet Tiyatrosunun başına getirildi ve bu görevi 2009'a kadar sürdürdü. Devlet Tiyatrolarının sahnelediği ve Memet Baydur'un yazdığı oyun olan "Kamyon"un yönetmenliğini yaptı. "Sekizinci Saat", "Cumhuriyet" gibi filmlerde roller üstlendi. Osman Wöber, oyuncu ve sunucu Müge Wöber'in eşidir. 1999-2000 TÃ¼rkiye 1. Futbol Ligi Türkiye 1. Futbol Ligi 1999-2000 Sezonu, Türkiye 1. Futbol Ligi'nin 42. sezonudur. 6 Ağustos 1999'da Galatasaray-Gaziantepspor maçıyla başlayan lig, 21 Mayıs 2000'de oynanan 34. hafta maçlarıyla tamamlandı. Sezon sonunda 79 puan toplayan Galatasaray şampiyonu olurken, ligi son üç sırada tamamlayan Altay , Göztepe ve Vanspor küme düşmüşlerdir. Ligin 2. Hafta maçları oynandıktan sonra meydana gelen 17 Ağustos 1999 Marmara Depremi nedeniyle maçlara 3 hafta ara verildi ve fikstür 3 hafta ileri kaydırılarak uygulandı. Aşktan da Üstün (film, 1946) Aşktan da Üstün, 1946 ABD yapımı gerilim filmidir. Özgün adı Notorious olan filmi Alfred Hitchcock yönetmiş, başrollerini Ingrid Bergman ve Cary Grant paylaşmışlardır. Dünya Savaşı sırasında hüküm giymiş bir Nazi savaş suçlusunun kızı olan Alicia'yla Amerikan Hükûmeti adına casusluk yapması için temasa geçilir. Aşk, gerilim ve tutku gibi Hitchcock temaları etrafında dönen film, ustanın en iyi filmlerinden birisi olarak kabul ediliyor. Film diğer Hitchcock filmleri gibi gerilim türünde olsa da; alt metin olarak asıl aşkı ele alıyor. Filmde Grant, müfettiş (ajan da diyebiliriz) rolünde; Bergman da Almanya vatandaşı olan, babası kirli işlere karışmış, babasının yaptığı pis işleri öğrendiğinde Amerika hükümetine çeteye sızan birini canlandırıyor. Çeteyi devirmek için Brezilya'ya gidiyor, burada kendisine aşık olan bir çete üyesiyle evleniyor. Aslında Grant ve Bergman'ın birbirlerini yanlış anlamaları evliliğe zemin hazırlıyor. Grant, görevi uğruna Bergman'ın evliliğine ses çıkaramıyor. Ne kadar kıskansa da, O'nun için görevi her şeyden üstün; en azından öyle olduğunu sanıyor. Bergman da Grant'in kendisine soğuk davranması yüzünden istemese de çete üyesiyle evleniyor. Filmin kalanı da çeteyi çökertmek için verilen mücadeleyi ve bu ikilinin birbirlerini aslında ne kadar çok sevdiklerini anlatıyor. Bergman ve Grant'in iyi oyunculukları, Hitchcock ' un gerilimi ve aşkı konu alan etkileyici bir yapım. "Notorious", 2006 yılında ABD'de "kültürel, tarihi ve estetik olarak önemli" filmler arasına seçilerek Kongre Kütüphanesi'nin "Ulusal Film Arşivi"nde muhafaza edilmesine karar verilmiştir. Celse Açılıyor The Paradine Case, 1947 yapımı bir Alfred Hitchcock filmidir. David O. Selznick ve Ben Hecht tarafından Robert S. Hichens'in romanından uyarlanarak sinemaya aktarılan filmin başrollerinde Gregory Peck ve Ann Todd vardır. Lekeli Adam The Wrong Man, 1956 yapımı bir Alfred Hitchcock filmidir. Maxwell Anderson' ın "The True Story of Christopher Emmanuel Balestrero" adlı kitabından sinemaya uyarlanan filmin başrollerini Henry Fonda ve Vera Miles paylaşmaktadır. Kelepçeli Aşık (film, 1955) Kelepçeli Aşık , 1955 yapımı bir Alfred Hitchcock filmidir. David F. Dodge'in romanından uyarlanarak sinemaya aktarılan filmin başrollerinde Grace Kelly ve Cary Grant vardır. Özgün adı "To Catch a Thief" olan film 1957 yılında Türkiye'de sinemalarda "Kelepçeli Aşık" adıyla gösterildi. İleriki yıllarda bazı televizyon kanallarında "Hırsızlar Kralı" adıyla da yayına verildi. Be Adam Be Adam, Türk şarkıcı Gülşen'in ilk stüdyo albümü. Raks Müzik tarafından 1 Temmuz 1996'da yayımlandı. "Gel Çarem", "Be Adam", "Saz mı Caz mı?" ve "Son Sözüm" şarkılarına klip çekilmiştir. RADIUS RADIUS (Remote Authentication Dial-in User Service), Livingston Enterprise tarafından geliştirilmiş, daha sonra da IETF RFC 2865 ve RFC 2866 ile standartlaştırılmıştır. RADIUS istemci-sunucu modeli tabanlıdır ve mesaj değişimi UDP protokolü ile gerçekleşir. Network Access Server (NAS), RADIUS kullanıcısı olarak davranır ve kullanıcı isteğini RADIUS server'a aktarır. Diğer RADIUS kullanıcıları kablosuz bağlantı noktaları, routerler, ve switchler olabilir. RADIUS server kullanıcılardan istek aldıktan sonra authentication, authorization, and accounting (AAA) işlemlerini gerçekleştirir. Kullanıcı ile sunucu arasındaki iletişim private key ile şifrelendirilmiş şekilde gerçekleştirilir, bu sayede şifre asla ağ üzerinden gönderilmez. Kullanıcı ve sunucular iletişim olmadan önce bu güvenlik yöntemine göre ayarlanmıştır ve eğer şifreler uyuşmazsa bağlantı sonlandırılır. RADIUS sunucular farklı veritabanlarına (örneğin SQL, LDAP) uyarlanabilen denetleme yöntemleri kullanır. RADIUS sunucular authentication/authorization işlemini yapar. RADIUS'un kendi yerel veritabanına ya da harici veritabanına sahip olabilir. Yerel veritabanındaki kullanıcılara yerli kullanıcılar (native users) denir. RADIUS sunucular vekil sunucu olarak da davranabilir, yani RADIUS sunucusu gelen istekleri başka RADIUS sunucusuna iletip gelen cevabı RADIUS kullanıcısına geri iletebilir. Vekil sunucu olarak davranabilmesi 2 ayrı internet sağlayıcısının bir birleri ile bağlantı kurmasını sağlar. RADIUS standardı ilk olarak authentication ve accounting paketleri için UDP 1645 ve 1646 portlarını kullanır. Fakat daha sonra RADIUS standart grubu 1812 ve 1813 portlarını atadı, fakat hala daha birçok şirket 1645/1646 protlarını kullanır. RADIUS IPv6 desteği bulunmaktadır. Berlin Sanat Ãœniversitesi Berlin Sanat Üniversitesi (Almanca: Universität der Künste Berlin (kısaca: UDK-Berlin); önceki adı: "Berlin Sanat Yüksekokulu") Berlin'in en eski üniversitelerinden biri olup, şehirde bulunan 4 üniversitenin en küçüğüdür. En eski enstitüsü 1696 yılında kurulmuştur. Üniversite, Almanya'da 'Üniversite' adını taşayan iki sanat yüksekokulundan biridir. Eğitim ve devlet durumlarından dolayı 1975 yılında "Devlet Sanat Yüksekokulu" ile "Devlet Müzik Yüksekokulu" birleştirilmiş ve "Berlin Sanat Yüksekokulu (HdK)" kurulmuştur. Okulun ismi 2001 yılında Berlin Sanat Üniversitesi olarak değiştirilmiştir. Berlin Sanat Üniversitesi'ne ait dört fakülte, farklı alanlardaki enstitülerde eğitim vermektedir; Sıla (albüm) Sıla, Türk şarkıcı Sıla'nın ilk albümü. 23 Ekim 2007'de Sony BMG tarafından yayımlandı. Albümde 14 şarkı ve bir tane de versiyonla beraber toplam 15 şarkı bulunmaktadır. Albümün prodüktörlüğünü Ozan Doğulu üstlenirken, sanatçıya Kenan Doğulu, Sezen Aksu, Yalın ve Efe Bahadır da sözleri ve müzikleriyle eşlik ettiler. Düzenlemelerde ise Ozan Doğulu, Murat Yeter, Mustafa Ceceli ve Nedim Ruacan yer aldı. Albümün ilk single'ı "...Dan Sonra" olurken, şarkı Sıla'ya 2008 Powertürk Müzik Ödülleri'nde "En İyi Çıkış Yapan Sanatçı" ödülünü de getirdi. Şarkı Türk listelerinde kısa zamanda 1 numara, Avrupa'da da en yüksek 79 numara olmayı başardı. Şarkının klibini Murad Küçük çekti ve klip de dünya çapında en çok izlenen 12.klip olma unvanına sahip oldu. Sıla, klipte testereli ve vamp haliyle şarkının asi ruhunu başarıyla ifade ederken, dikkatleri üzerine çekmeyi de başardı. Büyük başarılar elde eden ilk single'dan sonra 2.single albümün akustik parçalarının en başarılılarından biri olan "Kenar Süsü" oldu. Bu klibin de yönetmeni Murad Küçük olurken, şarkı kısa zamanda Türk listelerinde 2 numaraya kadar yükselmeyi başardı. Albümün iddialı şarkılarından "Ne Desem İnanırsın" bir video klip çekilmeden Türkiye Listesi'nde 32 numaraya kadar yükselmeyi başarmıştır. Yine albümün bir diğer ön plana çıkan şarkılarından biri olan "Dön Demeyi Unuttum" ise 28 Temmuz 2008 tarihli Billboard Türkiye Listesi'ndeki 30.haftasında en yüksek olarak 30 numaraya kadar yükselmiştir. Sıla daha sonra çıkardığı konuşamadığımız şeyler var albümüyle çok geniş bir dinleyici kitlesine ulaştı ve uzun zaman listelerde ilk sırada yer aldı. Hemite, Osmaniye Hemite, Çukurova’nın yukarı kısmında Osmaniye İline takriben 23 km uzaklıktadır. Osmaniye İlini Kadirli İlçesine bağlayan karayolunun Ceyhan nehri ile kesiştiği köprü başı mevkiinde, Osmaniye’nin kuzeybatısında kurulmuştur. Gökçedam Köyünün Güneyinde Sakarcalık, Batısında Orhaniye ve Selimiye, Kuzeyinde Gökçe dağ , Doğusunda Hitit ve Bizans İmparatorluğundan kalma "Hemite Kalesi" yer almaktadır. Köyün ilk sakinleri hakkında fazla bir bilgi yoktur. Köyün sınırları içinde çeşitli tarihi eserler oldukça çoktur. Gökçedam Köyünde yapılan tetkiklerden anlaşıldığına göre; buralarda Hitit ve Bizans İmparatorluğu hüküm sürmüştür. Eskilerde köyün halkı göçebe bir hayat sürermiş. Hayvancılıkla geçinir, Yaz aylarında Andırın veya civarına yaylaya gidermiş. Kış aylarında ovaya inermiş. Eski ismi Gökçeli olan ve adını Kuzeyinde bulunan Gökçe dağdan alan, daha sonra Hemite olarak isim değiştirilmiştir. En önemli tarihi kalıntıyı Leleğlerden kalma M.Ö. 4500 yıllarında yapıldığı tahmin edilen kale teşkil eder. Köyün 2 km güneyinde Mira kayası denilen yerde kütle halinde kaya üzerinde Hitit krallarından Asitavandos’un kabartma resmi yer alır. Tarihi kalıntı yerleri zaman zaman turistler tarafından ziyaret edilmektedir. Arkeoloji çalışmalarında Gökçe dağ eteklerinde 3 ila 8 odalı mezarlara rastlanmıştır. Bu mezarların üstü kubbe şeklinde kapatılmış olup üzeri kireçle ve toprakla kapatılmıştır. Sümbüllü burun civarında Ermeniler dönemine ait bir saray kalıntısı bulunmakta olup zamanla tahrip edilmiştir. Kesin olarak kimin tarafından ve ne zaman yapıldığı bilinmeyen Hamite Kalesi'nin 800-900 yılları arasında Bizanslılar zamanında yapıldığı söylenmektedir. Hemite Kalesi Osmaniye - Kadirli yolu üzerinde ana yoldan 3 km mesafede olan Hemite Köyünün doğusunda Ceyhan Nehrine yakın bir tepede kurulmuştur. Kalenin şu an birinci katı sağlamdır. Korunmayan diğer katları deprem gibi doğal afetler, definecilerin kaçak kazıları nedeni ile tahrip olmuştur. En büyük özelliği Kalenin taban kısmında üst katlara bir geçitle bağlandığı fakat zamanla kapandığı bilinmektedir. Kale halen koruma altında değildir. Gün geçtikçe aşınmakta ve tahrip edilmektedr Hemite, ünlü şair ve romancı Yaşar Kemal'in doğduğu yerdir. "İnce Memed" romanının konusu bu yörede geçer. Köyün bulunduğu havzada çeşitli sebeplerle arkeolojik kazılar yapılmıştır. Etüt sahasının verileri hakkında sıhhatli bilgilere sahip olmak için Osmaniye, Kadirli, Kozan ilçelerinin arasında kalan bir bölgeye bağlı ise de Ceyhan çöküntü ovasının devamını teşkil eder. Köy sınırları içerisinde yer alan yükseltilerden Gökçe dağ, adaca, Harnup burnu tepesi karstik kalkerlerden oluşmuş, açık gri renktedir. Karstik Kalkerlerin temelinde yer yer radyarit ve serpantin vardır. 2000 yılı nüfus sayımına göre köyün nüfusu 1050'dir. Ekonomi tarıma dayalıdır. Köyde bir ilköğretim okulu bulunmaktadır. Ä°kna İkna bir toplumsal etkileme biçimidir. İnsanlara akılcı ve simgesel (ki her zaman mantıklı olmayan) yollarla bir fikir, tutum veya eylemin benimsetilmesine doğru kılavuzluk etme sürecidir. İknanın amacına ulaşmada kullandığı yöntem amaca doğru zorlamak yerine amacı ilgi çekici kılmaktır. Manipülasyon iknayı bir insan ya da grubun diğerinin zarar görmesi pahasına en uç noktaya taşımasıdır. Aristoteles “Retorik bir açıdan iknanın mevcut araçlarını keşfetme sanatıdır” demiştir. İkna hakkındaki kitabında yer alanlar açısından Robert Cialdini “İknanın altı silahını” şöyle tanımlamaktadır: Mehmet Şandır Mehmet Şandır (d. 1947, Kantara köyü, Münbiç ilçesi, Halep ili, Suriye), Türk siyasetçi. İstanbul Üniversitesi Orman Fakültesi mezunudur. Orman Bakanlığı, Gümrük ve Tekel Bakanlığı Kontroller Kurulu Başkanlığı, Serbest Ticaret, Suriye Bayır Bucak Türkleri Kültür ve Dayanışma Derneği Başkanlığı, Türk Ocakları Merkez Yönetim Kurulu Üyeliği, Türkiye Türkmenistan Dostluk Derneği Kuruculuğu ve 2. Başkanlığu, TBMM XXI. Dönem Hatay, XXIII. ve XXIV. Dönem Mersin Milletvekilliği, XXIII. Dönem Türkiye-Suriye Parlamentolararası Dostluk Grubu Başkanlığı yapmıştır. Evli ve üç çocuk babasıdır. Capital (gazete) Capital, Romanya'da yayınlanan haftalık gazete. Bükreş merkezli gazete, ekonomi ve finansal konularda haberler vermektedir. Trambolin Trambolin kurulu bir çerçeve içerisine yaylarla ara bağlantısının sağlandığı zıplama alanın oluşturduğu spor ve eğlence aletidir. Üzeinde yapılan artistik hareketler ile puanlanması gerçekleştirilen trambolin olimpiyat oyunlarında da yer almaktadır. Dikdörtgen kare ve yuvarlak olarak çeşitleri bulunan trambolinler farklı yaş gruplarına göre imal edilmektedir. İlk kez 1910 yılında yapılmıştır. Tarihsel oyun Tarihsel oyun, tarihte geçen bir olayı ele alan genellikle öğretici olan didaktik tiyatro eserlerine verilen ad. 16. ve 17. yüzyılda İngiltere'de yazılan ve oynanan pek çok oyun buna örnektir. Çoğunlukla milliyetçi duyguların yükselişe geçtiği dönemlerde gelişme göstermiştir. Tarihsel oyunların en ünlüleri arasında Shakespeare'nin "Henry VI" ile Christopher Marlowe'un "Edward II"' si sayılabilir. 2007 Türkiye anayasa değişikliği referandumu 2007 Türkiye anayasa değişikliği referandumu, 21 Ekim 2007 tarihinde Türkiye'de, cumhurbaşkanının halk tarafından seçilmesi başta olmak üzere birtakım anayasa değişikliklerinin halkoyuna sunulmasıdır. Türkiye'de yapılan beşinci halk oylamasıdır. Öneriyi sunan iktidardaki Adalet ve Kalkınma Partisi (AK Parti) "evet" oyunu savundu. Demokratik Toplum Partisi AK Parti'ye destek olarak değil, "demokrasiye sahip çıkma" amaçlı olarak "evet" kararı aldı. "Evet" diyen diğer partiler arasında Sosyaldemokrat Halkçı Parti, cumhurbaşkanını halkın seçmesini "Türk milletine fırsat" olarak tanımlayan Büyük Birlik Partisi, değişiklikte sunulan fikirlerin Millî Görüş tarafından kırk yıldır savunulduğunu ifade eden Saadet Partisi, Demokrat Parti ve Anavatan Partisi yer aldı. Referandum sürecinde aktif "hayır" kampanyası yürüten tek parti, değişikliği "dayatma" olarak niteleyen Cumhuriyet Halk Partisiydi. Milliyetçi Hareket Partisi mecliste öneriye "evet" oyu verse de, partinin genel başkanı Devlet Bahçeli 17 Ekim tarihinde "hayır" çağrısı yaptı. 1961 TÃ¼rkiye anayasa referandumu 1961 Türkiye anayasa değişikliği referandumu Türkiye’de yapılan ilk halk oylamasıdır. 27 Mayıs Darbesi'nden sonra hazırlanan 1961 Anayasası için yapıldı. 9 Temmuz 1961’deki halk oylaması ile 1961 Anayasası, yüzde 38.3 'hayır' oyuna karşılık, yüzde 61.7 'evet' oyuyla kabul edildi. Darbeyle iktidara gelen Millî Birlik Komitesi ve başkanı Cemal Gürsel "evet" oyunu desteklediler. Kampanya süreci "'evet' propagandasının serbest ve meşru, 'hayır' propagandasının hukuken serbest, fiilen yasak" olduğu bir süreç olarak betimlenmiştir. Darbeyi destekleyen Cumhuriyet Halk Partisi ve Cumhuriyetçi Köylü Millet Partisi "evet" propagandası yaptı. Kapatılan Demokrat Parti geleneğini temsil eden partilerden Yeni Türkiye Partisi de "evet" oyunu savundu. Aynı gelenekten gelen Adalet Partisi ise ilk başta çekimser bir tutum sergilese de, maruz kaldığı eleştiriler ve medyada çıkan "komünistlik" de dahil olmak üzere suçlamalar üzerine "evet" propagandası yaptı. Partinin bu tavrının kapatılmaktan kurtulmak için olduğu düşünülür. Referandum sürecinde devlet kaynakları "evet" propagandası için kullanıldı. İstanbul'da vali, belediye başkanı, sıkıyönetim komutanı ve Temsilciler Meclisi üyelerinin de aralarında bulunduğu bir grup "evet" kampanyası planlamasında rol aldı. Benzer faaliyetler muhtarlar, kaymakamlar, öğretmenlerce de yürütüldü. Darbecilerin gençlerle kurduğu yakın ilişki çerçevesinde Türkiye Millî Talebe Federasyonu ve Türkiye Millî Gençlik Teşkilatı da ülke çapında "evet" propagandası yaptı. Öte yandan, kapatılan Demokrat Parti mensupları açık "hayır" kampanyası yapamadıklarından içinde "hayır" geçen "Hayırda hayır vardır" gibi cümlelerin de dahil olduğu üstü kapalı bir propaganda yöntemi kullandılar. 1982 TÃ¼rkiye anayasa referandumu 1982 Türkiye anayasa referandumu Türkiye’de yapılan ikinci halk oylamasıdır. 12 Eylül Darbesi'nden sonra hazırlanan 1982 Anayasası için yapıldı. 7 Kasım 1982’deki halk oylaması ile 1982 Anayasası, yüzde 8.63 'hayır' (1.626.431 seçmen) oyuna karşılık, yüzde 91.37 'evet' (17.215.559 seçmen) oyuyla kabul edildi. 1982 Anayasası, sonuçların açıklanmasıyla 9 Kasım 1982 tarihinde yürürlüğe girdi. 1982 Anayasası referandumu Cumhurbaşkanlığı seçimi ile birleştirildi. Anayasanın kabulü ile birlikte, anayasanın geçici 1. maddesi gereğince, daha önce devlet başkanı unvanına sahip olan Kenan Evren'in Cumhurbaşkanlığı da halk tarafından onaylandı. Zübeyr bin Avvâm Zübeyr bin Avvam ya da Zübeyr bin el-Avvam (Arapça:الزبير بن العوام d.594 - ö. 656), İslâm peygamberi Muhammed bin Abdullah'ın halası Safiyye'nin oğludur. Cennetle müjdelenen on sahabiden birisidir. Küçük yaşta babasını kaybetti. Velâyetini amcası Nevfel üstlendi ve onun yanında büyüdü. Ebu Bekir vasıtasıyla Müslüman oldu. 615 yılındaki hicrete katılarak Habeşistan'a gitti. Buradan da Medine'ye geçti. Bedir Savaşı'na katıldı. Bu savaşta, Mekke ordusunda bulunan ve "Kureyş'in aslanı" olarak bilinen amcası Nevfel'i öldürdü. Uhud Savaşı ve Hendek Savaşı'nda da bulundu. Mekke'nin fethinde İslam Ordusu'nun sancaktarlığını yaptı. Ömer devrinde de savaşlara katıldı. 642 yılında Mısır'ın fethinde bulundu. Halifeliğe Ali geçince önce ona biad etti. Ancak daha sonra O da Osman bin Affan'ın katilleri yakalanmadıkça Ali'ye biat etmeyeceklerini söyleyerek Ali bin Ebu Talib'e karşı cephe alan Talha bin Ubeydullah ve Ayşeyle birlikte Cemel Savaşında Ali'ye karşı yer aldı. Savaş sırasında Ali'nin kendisine Muhammed'in bir sözünü hatırlatması üzerine savaştan çekildi. Medine'ye doğru giderken kendisini takip eden Amr bin Cürmüz tarafından öldürüldü. 1987 Türkiye anayasa değişikliği referandumu 1987 Türkiye anayasa değişikliği referandumu Türkiye'de yapılan üçüncü halk oylamasıdır. 1982 Anayasası'nın geçici 4. maddesi ile getirilen 10 ve 5 yıllık siyasal yasakların kalkıp kalkmaması konusunda 6 Eylül 1987'de düzenlendi. Seçmen kütüklerinin belirlenmesi amacıyla 12 Temmuz 1987'de tüm yurtta sokağa çıkma yasağı uygulandı. Yüksek Seçim Kurulu, halk oylaması sonuçlarını 12 Eylül 1987'de açıkladı. Halk oylamasına 24.436.821 seçmen katıldı. Geçerli 23.347.856 oydan 11.711.461'i 'evet' (% 50.16), 11.636.395'i 'hayır' (% 49.84) çıktı. Böylece, Geçici 4. madde yürürlükten kalktı. Bu referandumda "Evet" oyları ile "Hayır" oyları arasında sadece 75.066 oy çıkmıştır. Sonuçların açıklanması ile dönemin Başbakanı Turgut Özal erken genel seçim kararı almış ve aynı yıl 29 Kasım'da 1987 Türkiye genel seçimleri yapılmıştır. 12 Eylül 1980 darbesi ile getirilen siyasi yasakları kaldıran anayasa referandumu olarak bilinir. 1988 Türkiye anayasa değişikliği referandumu Türkiye’de yapılan dördüncü, hayır çıkan ilk halk oylamasıdır. 1982 Anayasası'nın 127. maddesindeki yerel seçimlerin 1 yıl erkene alınıp alınmaması konusunda 25 Eylül 1988’de yapıldı. Seçmenlerin yüzde 65’i 'hayır', yüzde 35’i 'evet' oyu kullandı. Böylece yerel seçimlerin erkene alınması için Anayasa’nın 127. maddesindeki değişiklik kabul edilmedi ve 13 Kasım 1988 olarak öngörülen erken yerel seçim yapılmadı. Nine O'Clock Nine O' Clock; Romanya'da yayınlanan Rumence ve İngilizce gazete. 1991 yılında kurulan gazete, uluslararası haberler, iş yaşamı ve finansal konular başta olmak üzere politika, spor ve kültür konularında haberler vermektedir. Lewis Hine Lewis Wickes Hine (26 Eylül 1874 - 3 Kasım 1940) Amerikalı fotoğrafçı. Sanayi işçileri ve göçmenlerle ilgili fotoğraflarıyla tanınan fotoğraf sanatçısı. 1874'te Oshkosh, Wisconsin'da doğdu. Babası öldükten sonra 18 yaşında çalışmak ve öğrenimi için para biriktirmek zorunda kaldı. Hine, sosyoloji öğrencisi olarak Chicago Üniversitesi, Columbia Üniversitesi ve New York Üniversitesi'nde eğitim gördü. Daha sonra New York'ta Ethical Culture School'da öğretmenlik yaptı. 1905 yılında New York'ta Ellis Adası'nı ziyaret etti ve binlerce göçmenin yaşadıklarını fotoğrafladı. 1908 yılında Hine, Çocuk İşçiler Ulusal Komitesi fotoğrafçısı oldu ve ABD'deki çocuk işlerinin durumunu, çalışma koşullarını incelemekle görevlendirildi. Çektiği fotoğraflarla henüz oyun yaşında olan çocuk işçilerinin çalışma ve yaşam koşullarını resmederek, haklarında ayrıntılı bir rapor hazırladı. I. Dünya Savaşı sonlarına doğru Kızlıhaç Örgütü'yle birlikte Avrupa'da çalıştı. Özellikle Balkanlar'da çocuklarla ilgili fotoğraflar çekti. New York'a döndükten sonra Empire State Binası'nın yapım aşamasını belgeledi. Hine fotoğraf çekebilmek için tehlikeli pozisyonlarda, yapının demir ve çelik iskelesinde caddede asılı kalarak en iyi fotoğrafı çekmek için uğraştı. Yaşamının geri kalanında hükümetin projelerinde çalıştı ve 1940 yılında 66 yaşında New York'ta yaşamını yitirdi. Sakarya İl Halk Kütüphanesi Sakarya İl Halk Kütüphanesi, Sakarya'nın ilçesi Adapazarı'nda bulunan, Türkiye Cumhuriyeti Kültür ve Turizm Bakanlığı Kütüphaneler ve Yayımlar Genel Müdürlüğü'ne bağlı olarak hizmet veren halk kütüphanesi. Adapazarı'nın 1954 yılında il oluşundan sonra, halkın genel isteği üzerine yeni ilde "Umumi Kütüphane" açılması görüşünün benimsenmesi ile 5 Ocak 1958 tarihinde, devrin Sakarya Valisi Nazım Öner'in yoğun çabaları sonucunda "Sakarya Umumi Kütüphanesi" adı altında bir kütüphane kurulmasına karar verilmiştir. Kapanan Halkevinin 1260 kitabı devredilerek 29 Ekim 1958 tarihinde dönemin Halk Eğitim Müdürü Talât Tarkan'ın büyük katkıları ile "Sakarya Umumi Kütüphanesi" Adapazarı'nda park içindeki eski Posta İdaresi binasında hizmete açılmıştır. "Sakarya Umumi Kütüphanesi" uzun süre bu binada hizmet vermiştir. Şehrin artan nüfusu karşısında mevcut kütüphane binasının yetersiz kaldığı görülerek yeni bir bina arayışı içine girilmiştir. 1973 yılında Türkiye Cumhuriyeti'nin kuruluşunun 50. yılı olması dolayısıyla ihtiyaç duyulan kütüphane binası Üçüncü Beş Yıllık Kalkınma Planı dönemi içinde Halk ve Çocuk Kütüphanesi olarak Devlet Planlama Teşkilatı tarafından uygun görülmüştür. Adapazarı Belediye Meclisi tarafından imar planında gerekli tadilat yapılarak bugünkü mevcut binanın olduğu Cumhuriyet Mahallesi 35 pafta 78 ada 103 sayılı parsel kütüphane yeri olarak belirlenmiştir. Bu arsa 1974 yılında zamanın Başbakanının özel talimatı ile Başbakanlık Kültür Müsteşarlığı tarafından 484.419 T.L. bedelle kamulaştırılmış ve yeni binanın yapımı 1976 yılı yatırım programına alınmıştır. Yeni kütüphane binası inşaatı 4.200.000 T.L. keşif bedeli ile 2 Kasım 1976 yılında başlamıştır. Eski binanın durumu göz önüne alınarak inşaatın tamamlanması beklenilmeden 28 Kasım 1979 tarihinde bugünkü mevcut binaya taşınılarak hizmete burada devam edilmiştir. Sakarya İl Halk Kütüphanesi günümüzde kullanılan binası tam olarak 17 Nisan 1980 tarihinde bitirilmiştir. Kemalettin Samipaşa Halk Kütüphanesi Dizelge, Kütüphaneler ve Yayımlar Genel Müdürlüğü'nün verilerine göre hazırlanmıştır. Dizelge, Kütüphaneler ve Yayımlar Genel Müdürlüğü'nün verilerine göre hazırlanmıştır. Crişana (gazete) Crişana, Romanya'da yayınlanan Oradea şehri merkezli gazete. Crişana aynı zamanda eyâletin de ismidir. Gazete, en eski yerel gazetelerden birisidir. 1945 yılında kurulmuştur. Gazete, yerel basımevi "SC Anotimp SA" tarafından basılmaktadır. Bu basımevi "Crişana Group of Publications" 'ın bir parçasıdır. Bu şirket aynı zamanda; "Crişana"'nın direktörü Ioan Laza'dır. Halk kütüphanesi Halk kütüphaneleri, toplumsal yaşamın, ilişkilerin ve gereksinimlerin sonucu olarak ortaya çıkmış; amaç ve işlevlerini içinde bulundukları tarihsel ve toplumsal koşulların biçimlendirdiği kurumlardır. Yine bir toplumda yaşayan kişiler arasında hiçbir ayrım gözetmeden, onların eğitim, kültür ve bilgi gereksinimlerini karşılıksız yerine getirmeyi ve boş zamanlarını değerlendirmeyi amaçlayan kurumlardır. Halk kütüphanelerini; cins, yaş, ırk, milliyet, din, dil, eğitim, kültür, sosyo-ekonomik düzey ve politik görüş farkı gözetmeden, her tür kütüphane materyali ve çeşitli iletişim yolları aracılığıyla kültür ürünlerini ve bilgiyi insanlığın hizmetine ücretsiz sunarak, onlara ömür boyu eğitim ve boş zamanları değerlendirme olanağı veren, toplumla bütünleşip, sağlıklı kamuoyunun oluşmasına olanak sağlayan, toplumun ekonomik, sosyal, eğitsel kültürel ve teknik kalkınmasının gerçekleşmesini etkileyen, dünya barışının sağlanmasına yardımcı olan demokratik kuruluşlardır. A Capital A Capital; Portekiz'de yayınlanan öğleden sonra gazetesiydi. Lizbon merkezli gazete 21 Şubat 1968'den 30 Temmuz 2005'e kadar yayınlandı. O Jogo O Jogo, ("Oyun" anlamında) Portekiz'de tabloid olarak yayınlanan günlük spor gazetesi. İlk basımını 22 Şubat 1985 tarihinde gerçekleştiren gazete, Porto merkezli "Jornal de Notícias" şirketine aitti. 1995 yılında "Controlinveste SA" şirketine satılan gazete, FC Porto takımının haberlerine önem vermesiyle bilinmektedir. What Goes Around... Comes Around "What Goes Around.../...Comes Around", Amerikalı pop şarkıcısı Justin Timberlake'in ikinci stüdyo albümü "FutureSex/LoveSounds" için Timberlake, Timbaland ve Danja tarafından yazılan şarkıdır. Parça, 2007 başında albümün üçüncü teklisi olarak piyasaya çıkmıştır. Şarkı, Timberlake'in "Billboard" Hot 100 listesindeki üçüncü bir numaralı şarkısıdır. Şarkının videoklibinde "gerçek" sanatçılar rol almıştır ve klip, kısa film olarak kabul edilmektedir. "What Goes Around.../...Comes Around", ABD'de multi-platin plak kazanmıştır. Şarkı, eleştirmenlerden olumlu tepkiler almıştır. Ayrıca 2008 Grammy Ödülleri'nde şarkı, "Yılın Kaydı" ödülüne aday gösterilmiş ve "En İyi Erkek Vokal Pop Performansı" dalında ödül kazanmıştır. "What Goes Around.../...Comes Around", "Rolling Stone"'un hazırladığı "2007'nin En İyi 100 Şarkısı" listesinde 24 numara olmuştur. "What Goes Around.../...Comes Around", CD tekli olarak piyasaya çıkmasından sonra, 23 Aralık 2006 tarihinde "Billboard" Hot 100 listesine 64 numaradan girmiştir. 24 Şubat 2007'de 8 numaradayken, sonraki hafta zirveye ulaşmıştır. Böylece "What Goes Around.../...Comes Around", Justin Timberlake'in "FutureSex/LoveSounds" albümünden "Billboard" Hot 100'deki üçüncü bir numara şarkısı olmuştur. Şarkı, listede 25 hafta kalmıştır. "What Goes Around.../...Comes Around", RIAA'dan 7 Temmuz 2007'de platin plak kazanmıştır. "What Goes Around.../...Comes Around", Birleşik Krallık listesine 29 Ocak 2007 tarihinde 59 numaradan giriş yapmıştır. Yüksek dijital yükleme satışlarıyla şarkı, listede 11 numaraya 26 Şubat 2007'de çıkmıştır. "What Goes Around.../...Comes Around", 12 Mart'ta, listede 4 numaraya ulaşmış ve Timberlake'in Birleşik Krallık'taki ilk beşe giren altıncı şarkısı olmuştur. Şarkı, listede 22 hafta kalmıştır. Şarkı; Almanya, Avusturya, Belçika, Bulgaristan, Danimarka, Finlandiya, Fransa, İrlanda, İsveç, İsviçre Norveç ve Portekiz listelerine ilk beşten girmiştir. Şarkı, Avustralya listesine 26 Mart 2007'de 3 numaradan girmiş ve listeye "en yüksek giriş" sertifikası almıştır. Şarkı, listede 22 hafta kalmıştır. "What Goes Around.../...Comes Around", Avustralya'da 30,000 kopya satarak iki kat platin plak kazanmıştır. Yeni Zelanda listesinde 9 Nisan 2007'de 3 numaraya ulaşmış ve listede 16 hafta kalmıştır. Ayrıca Yeni Zelanda'da altın plak kazanmıştır. "What Goes Around.../...Comes Around", United World Chart'ta toplam yedi hafta iki numarada kalmıştır. Şarkı, tüm dünyada 5,163,000 adetlik kopya satışına ulaşarak 2007 yılında dünya en çok satan sekizinci teklisi unvanına sahip olmuştur. Şarkının videoklibi bir kısa film olarak hazırlanmıştır. Videoklip, Nirvana'nın 1991 çıkışlı şarkısı "Smells Like Teen Spirit"in de yönetmeni olan Samuel Bayer tarafından çekilmiştir. Videoklipteki diyaloglar, Timberlake'in de başrolünde oynadığı "Alpha Dog" filminin de yazarı ve yönetmeni olan Nick Cassavetes tarafından yazılmıştır. Timberlake ve Bayer, videoda Scarlett Johansson ve daha başka "gerçek" oyuncuların rol almasına karar vermiştir. Video, Los Angeles'ta üç günde çekilmiştir. Klipte Johansson 1967 Chevrolet Corvette C2 Sting Ray kullanırken Timberlake onu Porsche Carrera GT'si ile takip eder. "What Goes Around.../...Comes Around" videosunun premieri iTunes'ta 9 Şubat 2007'de gerçekleştirilmiştir. Video, MTV'deki "Total Request Live" listesine 13 Şubat 2007'de 9 numaradan giriş yapmıştır. Video, 7 Mayıs'ta 7 numaraya ulaşmıştır. Kanada'da "MuchMusic" Top 30 listesine 26 Ocak 2007 tarihinde 22 numaradan girmiştir. 27 Nisan'da listenin zirvesine ulaşan video, toplam yedi hafta listede kalmıştır. Video, büyük bir satış başarısı yakalamıştır. Dört günde 50,000 kez indirilmiştir ve iTunes'ta "en hızlı satan" video unvanına sahip olmuştur. Eylül 2007'de bu videoklip, MTV Video Müzik Ödülleri'nde "En İyi Yönetmenlik" dalında ödülü kazanmıştır. Aynı zamanda "Yılın Videosu" ödülüne de aday gösterilmiş, fakat Rihanna'nın "Umbrella" videosu ödülün sahibi olmuştur. Povo Livre Povo Livre ("Özgür Halk" anlamında) Portekiz'de yayınlanan haftalık gazete. Povo Livre, Portekiz Sosyal Demokratik Partisi'nin resmi yayÄ±n gazetesidir. O Primeiro de Janeiro O Primeiro de Janeiro ("1 Ocak" anlamında) Portekiz'de yayınlanan günlük gazete. Porto'da basılan gazete 1868 yılında kurulmuştur. "O Primeiro de Janeiro" 'nun direktörü Nassalete Miranda'dır. "O Primeiro de Janeiro" resmi internet sitesi The Carpenter "The Carpenter", power metal topluluğu Nightwish'in Angels Fall First albümünden çıkardığı ilk single'ıdır. Ayrıca klavyeci Tuomas Holopainen'ın vokallerini içeren tek single şarkılarıdır. Sanchez'in Çocukları (film) Sanchez'in Çocukları 1978 ABD Meksika ortak yapımı biyografik dramatik filmdir. Özgün adı The Children of Sanchez dir. Amerikalı antropolog Oscar Lewis'in 1961'de yayımladığı aynı adlı romanından senaryosunu Cesare Zavattini ile birlikte yazan Hall Bartlett aynı zamanda filmin yönetmenliğini ve yapımcılığını da üstlenmiştir. Başlıca rollerinde Anthony Quinn, Dolores del Rio, Katy Jurado ve Lupita Ferrer'in oynadıkları filmin tema müziğini Chuck Mangione bestelemiş ve yorumlamıştır. Filmle aynı adı taşıyan bu parça Mangione'ye Grammy Ödülü getirmiştir. Mangione bu parçası ile Altın Küre'a da aday gösterilmişti. Aynı zamanda bu film büyükanne rolünde oynayan Meksika asıllı uluslararası film yıldızı Dolores del Rio (d.1905 - ö.1983)'nun 50 yıllık sanat hayatının son filmidir. Filmde Meksiko'nun gecekondu mahallelerinden birinde erişkin dört çocuğu ile yaşayan dul Jesus Sanchez'in güç ekonomik koşullar altında verdiği hayat mücadelesi konu edilmektedir. Kitap 1961 yılında yayımlandığında, romandaki kişilerin ağzından Meksika Hükûmeti ve devlet adamlarına yapılan eleştirilerin dozu ve üstelik kitabın bir yabancı tarafından kaleme alınmış olması nedeni ile Meksika'da yıllarca basılması ve satılması yasaklanmıştı. 17 yıl sonra çevrilen film ise Meksika'nın ortaklığı ile gerçekleştirilmiştir. Disc 1 Disc 2 Antonio de Mendoza Antonio Hurtado de Mendoza (1495 - 21 Temmuz 1552), Kuzey Amerika'daki Nueva España Genel Valiliği adı verilen İspanyol kolonisinin ilk genel valisi. Çok sayıda devlet adamı ve asker yetiştirmiş seçkin bir aileden geliyordu. İspanya kralı I. Carlos'un (Kutsal Roma-Germen imparatoru V. Karl) hizmetindeyken gösterdiği üstün yararlılıklar karşılığında 1535'te Nueva España genel valiliğine atandı. Üç yıl (1519-1521) süren bir mücadelenin sonunda sömürgeleştirilmiş olan bu bölgedeki en önemli görevi, krallığın gelirini artırmak ve Yerlilerle İspanyollar arasındaki ilişkileri düzenlemekti. Krala bağlı ve başarılı bir yönetici olan Mendoza, bu görevi sırasında okullar ve hastaneler yaptırdı, tarım, madencilik ve hayvancılığın geliştirilmesi için çaba gösterdi ve bölgeye matbaayı getirdi. Kral Carlos, 1542'de, encomienda sistemi uyarınca kendilerine belirli sayıda Yerli ve çeşitli yetkiler bağışlanmış olan encomenderoların gücünü kısıtlayıp Yerlilerin yaşam koşullarını düzeltmeyi amaçlayan Hint Adaları Yeni Yasası'nı çıkardı. Mendoza, bu yasaları kısmen de olsa yürürlüğe koyarak, Yerlilerin parasız olarak çalıştırılmasını ve topraklarına el konmasını yasakladı, maden işçilerinin çalışma saatlerine kısıtlamalar getirdi. On beş yıl süren genel valiliği sırasında ülkede istikrarı sağlayan Mendoza, gösterdiği başarı nedeniyle 1551'de Peru genel valiliğine atandı. Ama bu göreve başladıktan hemen sonra öldü. Katharina Blum'un Çiğnenen Onuru (oyun) Katharina Blum'un Çiğnenen Onuru, (Alm. "Die verlorene Ehre der Katharina Blum" ya da "Wie Gewalt entstehen und wohin sie führen kann"), Heinrich Böll tarafından yazılmış romandan uyarlanmış seyirlik bir oyundur. Çevirisini Yücel Erten'in yaptığı eser, 1973 yılında Heinrich Böll ve Margarethe Von Trotta ikilisi tarafından kaleme alınmış. Oyun, başta Ankara Devlet Tiyatrosu olmak üzere, değişik topluluklar tarafından sahnelendi. Devlet Tiyatroları sunumunda başrolünde Aliye Uzunatağan'ın oynadığı oyun, Baader - Meinhof örgütünün Almanya'daki eylemlerinin ardından gerçek bir olaya dayandırılmaktadır. Eser aynı zamanda filme de aktarılmıştır. Eser, Devlet Tiyatroları'nda ""Katharina Blum'un Yitirilmiş Onuru"" adıyla sahnelenmiştir. Katherina adında, kendi halinde bir hizmetçinin, bir partide tanıştığı adamın ertesi gün polis tarafından tutuklanmasıyla hayatı değişir. Emniyet, hizmetçinin Kızıl Tugaylar örgütüyle ilişkisi olduğunu düşünmektedir. Sonradan anlaşılır ki, gerçekte kadının bir gece önce birlikte olduğu sevgilisi kanun kaçağıdır. Magazin basınından bir gazetecinin konuyu farklı bir şekilde yansıtarak, Katharina'yı toplum gözünde suçlu, işbirlikçi ve terörist gibi göstermesi üzerine hizmetçi, onurunun çiğnendiğini düşünür ve gazeteciyi öldürür. ATAKA ATAKA () Bulgaristan'daki milliyetÃ§i bir partidir. Partiyi siyasi yelpazede nereye yerleştireceğine dair farklı görüşler var: çoğu bilgin göre aşırı sağ, diğer aşırı sollara göre veya sol ve sağ kanat bir sentezi. Partinin önderliği, partilerinin “ne sağ ne de sağ değil, Bulgar” olduğunu iddia ediyor. Partinin aşırı milliyetçi ve ırkçı, özellikle antisemitik ve Roman karşıtı, Müslüman karşıtı ve Türk karşıtı olduğu düşünülüyor. Parti, Bulgaristan’ın NATO üyeliğine karşı çıkıyor ve üyeler uluslararası Ortodoks ve küreselleşme karşıtı kongreleri ziyaret ederken ve parti Bulgar Ortodoksları ile yakından bağlıyken, Avrupa Birliği’ne üyelik için 'çifte standart' dediği şeyin gözden geçirilmesini gerektiriyor Kilisesi. Özelleştirilmiş şirketlerin yeniden ulusallaştırılmasını savunmakta ve eğitim, sağlık ve refah harcamalarına öncelik vermeyi amaçlamaktadır. 5 Temmuz 2009 seçimlerinde %9.36 oy alarak meclisteki sandalye sayısını korudu. Parti üyeleri, ülkede yaşayan Türklere karşı düşmanlığıyla bilinmektedir. ATAKA partisine göre, Osmanlı İmparatorluğu döneminde Bulgarlara soykırım uygulandı. 20 Mayıs 2011 tarihinde Başkan Volen Siderov'un liderliğinde, bazı ATAKA partisi üyelerince gerçekleştirilen Sofya Banyabaşı Camisi baskınında cemaate saldırmasının ardından büyük tepkiler alan parti de bölünmeler yaşandı. Olaylar sonrası parti içinde bazı parti üyelerince tutarsız olarak nitelendirilen Volen Siderov'a karşı cephe alınmaya başlandı. Parti içi anlaşmazlıklar sonrasındaki üç ay içerisinde ATAKA'nın parlamento grubundan 11 milletvekili istifa etti. Neva Have 2 Worry "Neva Have 2 Worry" Snoop Dogg'un dokuzuncu stüdyo albümü "Ego Trippin'"'in ikinci teklisidir. Bu parçada Snoop Dogg'a Uncle Chucc eşlik etmektedir. Şarkının yapımı Niggaracci (Snoop Dogg ve Terrace Martin) oluşumuna aittir. Ayrıca Terrace Martin şarkıda saksafonu ile eşlik etmektedir. Snoop Dogg, bu şarkısında müzik hayatını baştan sona kadar anlatmaktadır. Tsezce Tsezce veya Didoca (Tsezce: цезяс мец / "Tsezyas mets" veya цез мец / "Tsez mets"), Kuzeydoğu Kafkas dillerinden biridir. Rusya içinde yer alan Dağıstan’ın batı ve güney kesimlerinde, dağlık Tsunta bölgesinde Tsezler tarafından konuşulur. 2002 verilerine göre bu dili konuşan nüfus yaklaşık 15.500’dür. Tsez adı, halk etimolojisine göre Tsezcedde “kartal” anlamına gelen kelimeden türemiştir. "Dido" adı ise, Gürcüce "büyük” anlamındaki "didi" (დიდი) kelimesinden gelir. Tsezce, yazılı geleneği zayıf bir dildir ve yazı dili olarak gelişmemiştir. Tsezler, edebiyat dili ve okullardaki eğitim dili olarak Avarca ile Rusçayı kullanırlar. Buna karşın Tsezcenin yazımı için standart alfabe oluşturma çalışmaları yapılmış ve bu alfabe daha çok geleneksel folklorun kayda geçirilmesinde kullanılmıştır. Tsezcenin yazımında kullanılan Kiril alfabesi, asıl olarak Avarcanın yazımında kullanılan alfabeden alınmıştır. Tsezler, Rusça’dan çok Avarca’nın etkisinde kalmışlardır. Tsezcede pek çok Avarca, Gürcüce, Arapça ve Rusça sözcük vardır. Türk dillerinden girmiş kelimeler de bulunur. Bütün bu etkenler Tsezcenin gelişmesini engellemiş, bu dilin yerini Avarca ve Rusça almıştır. Tsezcenin dilbilimselçözümlemesini ilk kez 1963’te Gürcü dilbilimci Davit İmnaişvili yapmıştır. Günümüzde Tsez folkloru metinleri, Tsezcenin Mokok diyalektinde kayda geçirilmektedir. Türkiye'de dağınık olarak yaşamaktadırlar. Tam olarak bilinmese de en çok İç Anadoluda Tsez (Avar) köyü vardır. Fakat bazı köyler kısmen boşalmıştır. Daha çok büyük şehirlerde yaşamaktadırlar. Tokat-Ballıca, Sivas-Zara-Selimiye, Sivas-Zara-Osmaniye, Tokat-Dereağzı, Tokat-Ovacık köylerinde Avar "(Tsez)" yaşadığı bilinmektedir. V. K. Krişna Menon Vengali Krişnan Krişna Menon (d. 3 Mayıs 1897 - ö. 6 Ekim 1974), Hint siyaset ve devlet adamı. London School of Economics and Political Science'ta okuduktan sonra Middle Temple'a (hukuk staj kurumu) girdi.sosyalist görüşleri benimseyerek 1934'ten 1947'ye değin İşçi Partisi içinde çalıştı.Hindistan'ın bağımsızlık mücadelesine etkin biçimde katıldı; 1929'dan sonra Hindistan Birliği örgütünün sekreterliğini yürüttü.Hindistan'ın ilk başbakanı Cavaharlal Nehru ile uzun yıllar süren yakın dostluğu bu dönemde başladı. Hindistan'ın bağımsızlığa kavuştuğu 1947'de Londra büyükelçiliğine atandı.1952'de Hindistan'a döndü, 1953'te Hindistan Parlamentosu'na seçildi.1956'da devlet bakanı, 1957'de de savunma bakanı oldu.1952'den 1960'a değin Birleşmiş Milletler Genel Kurulu'nda Hindistan'ı temsil etti; hükümetinin sömürgeciliğe karşı çıkan ve bloksuzluğu savunan politikalarını etkili konuşmalarıyla ortaya koydu.Savunma bakanlığı sırasında birçok kapsamlı değişiklik yaptı.Ama uyguladığı politika ve yöntemler ağır eleştirilere hedef oldu.Hindistan'ın 1962'de Himalayalar'da Çin karşısında aldığı askeri yenilgiden sorumlu tutulduğu için görevinden istifa etmek zorunda kaldı.Sonraki yıllarda bağımsız bir siyasetçi olarak sol kanatta yer aldı. Tezkire-i Osmaniye Tezkire-i Osmaniye, Osmanlı Devleti zamanında kullanılan kimlik belgesi. Bu belgede kişinin adı, anne ve babasının adı, doğum tarihi, memleketi, köyü, mahallesi, dini, mezhebi, göz rengi, sîmâsı ve veriliş ya da düzenleniş tarihi gibi bilgiler yer alırdı. Büyük boy bir kağıda tek sayfa olarak hazırlanan bu kimlikler o dönemde fes ya da başlıkların içinde taşınması sebebiyle "kafa kağıdı" olarak da anılırdı. İlk olarak tezkire adıyla 1863 yılında verilmeye başlanan bu kimlikler daha sonra nüfus tezkiresi olarak anılmaya başlandı (1908). Miami Deniz Akvaryumu Miami Deniz Akvaryumu (resmÃ® ad Miami Seaquarium), ABD'de, Florida eyaletinin Miami kentindeki okyanus akvaryumu (osenaryum). Özel girişimciler tarafından kurulan ve dünyanın en büyük deniz hayvanı koleksiyonlarından birini içeren bu okyanus akvaryumunda 400 balık türünden 10 bin örnek, 6 deniz memelisi grubundan 35 örnek ve 50'yi aşkın türden 500 omurgasız örneği barındırmaktadır. Dev akvaryum, iki tane üç katlı ana tank ile birkaç daha küçük birimden oluşur. 1,703 m³ deniz suyu bulunan en büyük tankta vatozlar, mürenler, testerebalığı, haniler ve deniz kaplumbağaları gibi birçok iri deniz hayvanı yer alır. Resif tankı olarak bilinen daha bir küçük tankta, mercan resifleri, çok sayıda tropikal balık ve omurgasız türü vardır. Akvaryumlar dışında kalan 24 hektarlık alanda sergilenen deniz hayvanlarıyla açıkhava gösterileri yapılmaktadır. Bunlar arasında katil balinalar, köpekbalıkları, foklar, manatiler ve yunuslarla gerçekleştirilen gösterilen sayılabilir. Sergi ve canlı gösteriler düzenlemenin yanı sıra Miami Deniz Akvaryumu eğitim filmlerinin yapımına mali kaynak sağlamakta ve deniz yaşamı hakkında eğitici yayınlar yapmaktadır. Ayrıca akvaryumun bir okyanus bilimleri kütüphanesi de vardır. Lehistan Krallığı Lehistan Krallığı veya Polonya Krallığı, günümüzdeki Polonyalıların atalarının Orta Çağ'da kurduğu bir devlettir. Bu krallığın başlangıç tarihi olarak 18 Nisan 1025 tarihinde Lehistan dükü I. Bolesław'ın Gniezno Katedrali'nde taç giyerek kendini kral ilan etmesi verilmektedir. 1385 yılında Lehistan'ın başına Litvan Jagiellon Hanedanı geçerek her iki devleti de birlikte yönetmeye başlamışlar, 1569 yılından sonra ise Lehistan ve Litvanya ülkeleri resmen tek bayrak altında birleşerek Lehistan-Litvanya Birliği'ni kurmuşlardır. Polonya'daki Oder ve Vistül nehirlerinin boyları tarihçiler tarafından dünyadaki Slav ırkının anavatanı olarak kabul edilmektedir. Buradan Avrupa'nın diğer bölgelerine dağılan Slavlar günümüzdeki Slav-kökenli ulusları oluşturmuşlardır. MS 800 yılına doğru Doğu Slavlar Rusya, Ukrayna ve Beyaz Rusya'ya yerleşmiş, Güney Slavlar ise Sırbistan, Hırvatistan ve Bulgaristan gibi Balkan ülkelerine yerleşmiş, Batı Slavlar da Polonya, Çek Cumhuriyeti, Slovakya ve Doğu Almanya civarına yayılmışlardır. Polonyalı bir kral olan I. Mieszko'nun 966 yılında Hristiyanlığı kabul ederek Piast Hanedanını kurması Polonya tarihinin başlangıcı olarak kabul edilir. Polonyalılar 11. yüzyıl boyunca güçlü bir devlet kurdular. Ancak Polonya kralı III. Bolesław'ın 1138 yılındaki ölümünden sonra bu krallık parçalandı. 1241 ve 1259 yıllarındaki Moğol istilaları Polonya'yı daha da zayıflattı. Bu dönemde Polonya büyük bir Alman göçüne sahne oldu. Almanlar bu bölgede 20. yüzyıla kadar varlık gösteren büyük bir azınlık oluşturdular ve Polonya kültürüne geniş bir etkide bulundular. Paris (Paris Hilton albümü) Paris, Paris Hilton'un ilk ve tek stüdyo albümü. Albümün prodüksiyonunu kendi şirketi olan Heiress Records ve Warner Bros. Records birlikte yapmıştır.ABD'de 22 Ağustos 2006'da piyasaya çıkmıştır.AOL Music adlı internet sitesi ise albümü 13 Ağustos 2006'da, çıkış tarihinden önce internette yayınlamıştır.Bu albümdeki şarkıların türü pop rock ve dans müziğidir, hip hop ve reggae unsurları da içerir. Oniks Oniks (İngilizce onyx) veya damarlı akik, yarı değerli bir taş türüdür. "Oniks" ismi Asur dilinde "yüzük, halka" anlamına gelen sözcükten türemiştir. Kuvars'ın kriptokristalin bir türü olan oniks, farklı renklerde birçok katmana sahip olan bir taştır. Katmanların renkleri oldukça değişkendir ve beyazdan siyaha kadar birçok farklı renkte olabilir. Bir oniks türü olan Sardoniks (Sardonyx) ise renkli şeritler kırmızının tonlarıdır. Saf siyah oniks pek yaygın bulunsa da renkli oniksler kadar yaygın bulunmaz. Bazen kalsit gibi farklı taşlara da hatalı bir şekilde oniks dendiği olmuştur. Oysa örneğin kalsit, onikse oranla çok daha yumuşaktır ve daha yaygın bulunur. Kimyasal formulü SiO, silikon dioksit, olan oniksin Mohs skalasına göre sertliği 7'dir. 2000-01 TÃ¼rkiye 1. Futbol Ligi Türkiye 1. Futbol Ligi 2000-2001 Sezonu, Türkiye 1. Futbol Ligi'nin 43. sezonudur, ayrıca Türkiye 1. Futbol Ligi adıyla düzenlenen son sezondur. 11 Ağustos 2000'de Kocaelispor-Fenerbahçe maçıyla başlayan lig, 26 Mayıs 2001'de oynanan 34. hafta maçlarıyla tamamlandı. Sezon sonunda 76 puan toplayan Fenerbahçe 14. şampiyonluğunu elde ederken, ligi son üç sırada tamamlayan Siirt Jet-PA Spor, Erzurumspor ve Adanaspor küme düşmüşlerdir. Bu sezon, yabancı futbolcu sınırlaması amacıyla 1 tanesi kulübede olmak şartıyla 6 yabancı futbolcunun kadroda olmasına izin verilen sistem uygulandı. Ayrıca, bu sezondan itibaren formalarına futbolcuların isimleri yazılmaya başlandı. Bu yeni uygulamayla futbolcular tüm sezon boyunca 1-99 arasındaki aynı numaralı formayı giymeye başladılar. Bu sezon yayın haklarını elinde bulunduran Teleon'un sezonun devre arasında yayın haklarından vazgeçmesiyle geri kalan maçları Digiturk'te yayın yapan Işık TV yayınladı. 2000-2001 Teleon (Star Digital) 2001 Işık TV (Digiturk) PÃ©ter Besenyei Péter Besenyei (d. 8 Haziran 1956 Körmend, Macaristan) Macar akrobasi pilotu ve hava yarışları şampiyonu. Çocukluğu Budapeşte'de havaalanı yakınında geçti ve bu sayede o yaşlarda uçmaya ilgi duydu. 1962'de Dünya Akrobasi Şampiyonası'ndan sonra pilot olmaya karar verdi. 15 yaşında iken glider ile ilk uçuşunu gerçekleştirdi. 1976 yılında ilk yarışmasına glider ile katıldı ve yeteneğini göstererek ikinci oldu. Daha sonra akrobasi pilotu oldu, ulusal ve uluslararası şampiyonalarda pek çok dereceler kazandı. İlk altın madalyasını 1982 yılında Avusturya Şampiyonası'nda kazandı. Stili serbest-stil akrobasidir. Pek çok özel hareketi keşfetti. 1995 yılında iki altın, iki gümüş madalya kazanarak zamanının en başarılı akrobasi pilotu olarak anıldı. 2001 yılında Budapeşte'deki Tuna Nehri'nin üzerinden geçen Széchenyi Köprüsü'nün altından geçti ve bu günümüzde hava yarışlarının bir standardı durumuna geldi. 2001 yılında Avusturya merkezli enerji içeceği Red Bull'dan hava yarışları organizasyonu Red Bull Air Race World Series'in geliştirmesi üzerine bir teklif aldı. Bunun üzere yarışların kurallarının geliştirilmesine yetenekli pilotların seçilmesinde görev aldı. İlk yarışlar 2003 yılında Avusturya'nın Zeltweg şehrinde düzenlendi. İki yıl sonra organizyon tüm Dünya çağında bir yarışlar serisi konumuna geldi. Péter Besenyei halen Macaristan Havacılık Müdürlüğü'nün test pilotu ve Zivko Edge 540 uçağı için akrobasi pilotları yetiştiren uçuş hocalığı yapmaktadır. 1972 Yaz Olimpiyatları'nda yüzme 1972 Yaz Olimpiyatları Yüzme dalı müsabakaları Almanya'nın Münih kentinde yapıldı. İsrailli atletlere yapılan saldırılarla da anılan bu olimpiyatlarda en çok dikkat çeken müsabakalardan biri yüzmeydi. Amerikalı yüzücü Mark Spitz yedi altın madalya ile yedi dünya rekoru kırdı. Resmî Olimpiyat sitesine göre, "100 metre kelebek finalinden sonra, 4x200 m'de bir saati aldı. 200m serbest stildeki altına gelince, o üçüncü günündeki üçüncü altınıydı". Kadınlar yarışmasında, Avustralyalı yüzücü Shane Gould 5 madalya kazandı. 200m kişisel karışıkta olduğu kadar, 200 m ve 400 m serbest stilde her biri yeni dünya rekoruyla kazandı. İlave olarak, 800 m ve 100 m serbest stilde sırasıyla gümüş ve bronz kazandı. Uyuşmazlık Mahkemesi Uyuşmazlık Mahkemesi, Türkiye Cumhuriyeti Anayasası'nda düzenlenen yüksek mahkemelerin dördüncüsüdür. Mahkeme, 9 Temmuz 1945 tarihinde kabul olunan 4788 sayılı Uyuşmazlık Mahkemesi Kurulması Hakkında Kanun (mülga) ile kurularak görevine başlamış; kuruluş ve işleyişi 12 Haziran 1979 tarihinde kabul olunan 2247 sayılı Uyuşmazlık Mahkemesinin Kuruluş ve İşleyişi Hakkında Kanun ile yeniden düzenmiştir. Mahkemenin temel görevi; adli, idari ve askeri yargı organları arasındaki görev ve hüküm uyuşmazlıklarını kesin olarak çözmektir. Kararlara temyiz yolu açık değildir. İlke kararları ve başkanın uygun göreceği karar bölümleri Resmi Gazete'de yayımlanır. Uyuşmazlık Mahkemesi, Hukuk uyuşmazlıklarını kurulda karara bağlanır. Kurul bir başkan ile 4 asıl üyeden kuruludur. Mahkeme Başkanlığı ve Üyelikleri, diğer 5 yüksek mahkemenin başkan ve üyeleri arasından seçilenlerce, ikinci görev olarak yürütülmektedir. Anayasa Mahkemesi Üyeleri arasından seçilmekte olup, bir yandan Anayasa Mahkemesi Üyeliği görevini de sürdüren bir yüksek mahkeme Başkanıdır. Başkanvekili de aynı yöntemle seçilip görev yapmaktadır. Yargıtay Cumhuriyet Başsavcısı, Danıştay Başsavcısı, Askeri Yargıtay Başsavcısı ve Askeri Yüksek İdare Mahkemesi Başsavcısı veya bunlar tarafından görevlendirilecek savcılar Uyuşmazlık Mahkemesi’nin de savcılarıdır. Gerekli gördüklerinde veya Mahkemece gerekli görülen durumlarda yazılı olarak düşüncelerini bildirirler veya toplantılarda sözlü açıklamalarda bulunurlar; oya katılmazlar. Uyuşmazlık Mahkemesine, çalışmalarında yardımcı olmak üzere, başkanın takdir edeceği sayıda geçici raportör verilir. Geçici raportörler, hakimlikte veyahut Hakimler Kanunu gereğince hakimlik ve savcılık sınıflarından sayılan hizmetlerde en az dört yılını ikmal etmiş ve üstün başarısıyla Uyuşmazlık Mahkemesinde yararlı olacağı anlaşılanlar ve aynı niteliklere sahip Danıştay tetkik hakimleri, savcıları, askeri hakimler ve savcılar arasından Uyuşmazlık Mahkemesi Başkanının isteği ve ilgilinin kabulüyle, mensup oldukları kurumların yetkili mercileri tarafından geçici olarak görevlendirilirler. Raportörlerin görevlerini Uyuşmazlık Mahkemesi Başkanı belirler. Başkan gerekli görürse, dosyayı raporu düzenlemek üzere bir üyeye de verebilir. Raporlarda, raporun yazanın doğru bulduğu sonuca ilişkin gerekçeli düşüncesi de belirtilir. My Love (Justin Timberlake şarkısı) "My Love", Amerikalı pop şarkıcısı Justin Timberlake'in ikinci stüdyo albümü "FutureSex/LoveSounds"'un ikinci teklisi. Bu şarkı, 2007 Grammy Ödülleri'nde "En İyi Rap/Sung İşbirliği" dalında ödülü kazanmıştır. Justin Timberlake, bu parçada rapçi T.I. ile düet yapmıştır. Parçanın yapımını Timbaland ve Danja üstlenmiştir. "My Love", Justin Timberlake'覺n "Billboard" Hot 100'deki ikinci, T.I.'覺n ise ilk bir numaras覺d覺r. "My Love" ayrıca, Timberlake'ın Latin Amerika'daki ikinci ilk 10'a giren şarkısıdır. Paul Hunter yönetmenliğinde çekilen videonun premieri 12 Ekim 2006'da yapılmıştır. Videonun başında, Timberlake ve Timbaland'in rap yaptığı bir prelude (giriş) parçası bulunmaktadır. Mike Mangold Mike Mangold (d. 10 Ekim 1955, Cincinnati, Ohio - ö. 6 Aralık 2015) American Airlines'ın Boeing 767 ticari pilotu ve akrobasi pilotu. Red Bull Air Race World Series'de yarışan Mangold 2005 ve 2007 yıllarında şampiyonluk kazanmıştır. Lakabı "Mungo" 'dur. Pilotluk kariyerine Amerika Birleşik Devletleri Silahlı Kuvvetleri'nde jet pilotu olarak başladı. Top Gun olarak adlandırılan ABD Hava Kuvvetleri pilotluk akademisinden üstün başarı ile mezun oldu. Askerlik hayatı boyunca, F-4 Phantom uçağı ile çok fazla sayıda görevde yer aldı. Askerlikten ayrıldıktan sonra, ticari pilot olarak uçmaya başladı. 1990 yılında akrobasi pilotluğuna başladı. 16.000 saatten fazla uçuş saati bulunan Mangold'un bu uçuşlarının, 2.500 saat askeri uçuş, 3.500 saati ise akrobasi uçuşudur. Aynı zamanda skydiving, gliding ve kayak yapmaktadır. Eşi Julie'de ABD'de Hava Kuvvetleri'nde eski bir test pilotu ve halen ticari pilot ve akrobasi pilotudur. Orda Orda (Moğolca ve eski Türk dillerinde ordo) göçebe toplumlarda klan karşılığı kullanılan bir terimdir. Bu terim Türkçede ordu biçimine dönüşmüştür. Orda veya ordu, ordugâh ile de ilişkili bir terimdir. Orda, Tatarca’da "urda" biçiminde kullanılır. Ordanın, yurt terimiyle de bağlantılı olduğu var sayılır. Kızılçukur, Tavşanlı Kızılçukur, Kütahya ilinin Tavşanlı ilçesine bağlı bir köydür. 1928 yılından beri köy statüsünü taşımaktadır. Köy, 1946 yılında Bursa'nın Orhaneli ilçesinden ayrılıp Kütahya'nın Tavşanlı ilçesine bağlanmıştır. Kütahya il merkezine 85 km, Tavşanlı ilçesine 40 km uzaklıktadır. Destan (mÃ¼zik grubu) Destan, Türk müzik grubu. 1997 yılında temelleri atıldı. Galip Kayıhan, Raks müzikten prodüktör Koral Sarıtaş' ın iş birliği ile albüm kayıtlarının yapılmasını sağladı. Volkan Şanda' nın aranjörlüğünde oluşan parçalar Türk Rock müziğine yeni bir soluk getirdi. Yurt içi, Almanya ve Rusya' da birçok TV-Radyo kanalında sıralamalarda iyi yerlere yükselen Cilveloy, Atabarı gibi şarkılar, ilk albüm için iyi bir merhaba oldu. Yasal olarak yaklaşık 280.000 adet albüm satışı gerçekleşti. Destan' ın müziği davet edildiği birçok TV programında hararetli tartışmalara sebep oldu. Bazı eleştirmenler türkülerimizin formatının bozulduğunu söylerken, albüm satışları devam etti. Michael Jackson'un da konser verdiği Gürcistan' da, stadyumda 70.000 izleyici Destanı izledi. İkinci albümde Burak Uçkun gruptan ayrılıp yerine Gür Akad gruba katılmıştır . İkinci albümlerinde de Tophane Rıhtımı , Annem ve İstanbul şarkılarıyla büyük çıkış yapan Grup Destan , 2001'in Mayıs ayında Arda Kayıhan ve Emre Önbayraktar'ın gruba dahil olduğu Destan 3 ve son olarak Cemil Özeren'in gruba dahil olduğu Aşklara Geldik albümlerini yapmıştır . Tepki (roman) Tepki (İngilizce özgün adı Firestarter), Stephen King'in yazdığı ve ilk olarak 1980 eylülünde yayımlanan gerilim türündeki roman. Romanda Andrew McGee ve Vicky Tomlinson isimli iki genç paraya ihtiyaç duydukları için Dükkân isimli bir kuruluş tarafından düzenlenen bir deneye