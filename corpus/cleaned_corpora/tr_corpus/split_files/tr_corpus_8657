sekterlik duvarının arkasında “korunmaya” aldı. Burjuvazi marksizmin bütün örgütlü ifadelerini ortadan kaldırmaya, bugünün devrimci örgütleri ile işçi hareketinin büyük geleneklerin arasındaki hayati bağlantıyı kırmaya hiçbir zaman olmadığı kadar yaklaşmıştı. Fransız sol komünist fraksiyonunun çoğunluğu İtalyan sol komünistlerinin Enternasyonalist Komünist Partisi'ni kurmasına karşıydı ve karşı devrimin zafer döneminin hala sürdüğünü ve dolayısıyla fraksiyonun görevlerinin tamamlanmadığını daha önce gördüler. Bunun üzerine Fransa Komünist Solu (Gauche Communiste de France - GCF) adını alan Fransız sol komünist fraksiyonu Bilan’ın ruhunda çalışmalarını sürdürerek, sınıfın anlık mücadelelerine müdahale etme sorumluluğunu yadsımadan, kaynaklarını siyasi ve teorik netleşmeye yoğunlaştırarak özellikle devlet kapitalizmi, geçiş dönemi, sendikalar ve parti konuklarında önemli katkılar yaptı. Böylesi sağlam bir marksist yöntemi müdahale etmek İtalyan solu’nun tipik özelliklerindendi, fakat Fransa Komünist Solu, Alman-Hollanda sol komünistlerinin en iyi katkılarından bazılarını da programatik cephanesinin bir parçası haline getirmeyi başardı. Öte yandan 1952’de, hatalı olarak üçüncü dünya savaşının gelmek üzere olduğu yanılgısına varan GCF, fiili olarak ortadan kalktı. 1960'ların sonlarında, proletarya Fransa’daki Mayıs 68 genel grevi ve bunun sonucu olarak işçilerin mücadelesinin bütün dünyada patlak vermesiyle tarih sahnesine yeniden çıktı. Bu yenilenme, komünist görüşleri netleştirmeye çalışan siyasi unsurlardan oluşan yeni bir kuşağı doğurdu ve var olan devrimci gruplara temiz hava, yeniden hayat üflerken, nihayetinde sol komünist mirası yenilemek isteyen yeni örgütler üretti. Bu yeni siyasi çevre, ilk başta Bolşevizmin “otoriter” imgesine karşı konseyci ideolojiden derinden etkilenmiş olsa da, olgunlaştıkça örgüt-karşıtı ön yargıları geride bırakmayı başardı ve kendisini bütün marksist geleneğin devamlılığının bir parçası olarak görmeye başladı. Bugünün devrimci çevre içerisinde mevcut olan gruplarının çoğunlukla, örgütsel meselede ve devrimci bir geleneği müdafa etmeye güçlü bir vurgu yapan İtalyan sol komünizminden gelmeleri şaşırtıcı değildir. Hem Bordigist gruplar, hem de Damen eğiliminin daha sonra oluşturduğu Uluslararası Devrimci Parti Bürosu’nun İtalya Enternasyonalist Komünist Partisi’nin mirasçısıdır, Enternasyonal Komünist Akım ise büyük ölçüde Fransa Komünist Solu’ndan gelmektedir. Günümüzde sol komünizm temelde 1975'te kurulmuş ve Fransa, İngiltere, Meksika, Belçika, Hollanda, Almanya, İspanya, Venezuela, Brezilya, İsveç, Hindistan, İtalya, ABD, İsviçre, Filipinler ve Türkiye'de şubeleri bulunan, uluslararası düzeyde merkezileşmiş Enternasyonal Komünist Akım ile İngiltere'de Komünist İşçiler Örgütü, İtalya'da Enternasyonalist Komünist Partisi, Kanada'da Enternasyonalist İşçiler Grubu, Almanya'da Enternasyonalist Sosyalizm Grubu ve Fransa'da Fransız Şubesi adlı kardeş örgütlerin oluşturduğu Uluslararası Devrimci Parti Bürosu tarafından devam ettirilmektedir. Ayrıca şu anda Uzak Doğu ve Güney Amerika gibi yerlerde sol komünist siyasete ve özellikle Enternasyonal Komünist Akım'ın görüşlerine yakın gruplar ortaya çıkmaktadır. Ayrıca İtalya merkezli hepsi Enternasyonal Komünist Partisi adını kullanan il Programma Comunista, il Partito Comunista, il Comunista gibi farklı yayınları ile ayırt edilen çeşitli Bordigist eğilimler ile konsey komünizmiyle tarihsel bağları olmasa da Fransa, İngiltere gibi Batı Avrupa ülkelerinde ve Doğu Avrupa ülkelerinde konseyci olarak nitelendirilebilecek çeşitli grublar da mevcuttur. Sol komünistler, tarihsel deneyimlerinden kapitalizmin şu an içerisinde bulunduğu söylenen çöküş döneminde parlamenterizme, her türlü milliyetçiliğe ve ulusal kurtuluş hareketine, sendikalizme ve sınıf işbirliğine karşı çıkılması gerektiğini ve ilerici olan tek şeyin dünya işçi sınıfının kapitalizmi devrip komünizmi inşa etmeye başlaması olduğunu savunur, bu görüşleri proleter siyasetin temeli olarak görürler. Sol komünistler sosyalizmin tek ülkede inşa edilemeyeceğini, sosyalizmin inşa edilmeye başlanılabilmesi için dünya devriminin başarıyla tamamlanması gerektiğini savunurlar. Buradan yola çıkarak da "sosyalist" olduğu iddia edilen rejimleri kapitalist olarak görürler. Bir öncü partinin gerekli olduğunu düşünseler de sol komünistlerin çoğu bu partinin rolünün iktidarı almak olmadığını, devrimcilerin kendilerini sınıfın yerine ikame ederek sınıfın tarihsel görevlerini gerçekleştiremeyeceğini savunurlar. Komünist sol, günümüzde kendisini mevcut bir komünist hareketin solu olarak değil, burjuva ve kapitalist sola karşı komünist sol, komünist olan sol olarak görmektedir. Bu bağlamda sol komünizm Stalinizm, Maoizm gibi eğilimleri baştan redderken, sol muhalefetin ilkin Stalinizme karşı, oportünist ve sekter olsa da proleter bir eğilim olduğunu fakat bu oportünizmin onları, Troçkist örgütlerin 2. Emperyalist Savaş'a verdikleri destek ile karşı saflara geçirdiğini söyleyerek Troçkizmi de reddeder, bu eğilim içerisinde Yunanistan'da Aghis Stinas, Çin'de Zheng Chaolin, Meksika'da Grandizo Munis ve Natalia Sedova, Hollanda'da Henk Sneevliet ve Marx-Lenin-Luksemburg cephesi gibi Troçkizm'den kopan enternasyonalist unurların bu eğilim içerisinde kalmış bütün proleter unsurı temsil ettiğini ve onların ayrılışı ile Troçkizmin burjuva bir niteliğe sahip olduğunu savunur. Bugün sol komünistler anarşizmi, siyasi yakınlığa göre enternasyonalist ve devrimci anarşizm ile resmi anarşizm yani burjuva anarşizmi olarak iki ayrı eğilim olarak görürler ve enternasyonalist anarşistlerle çeşitli ortak çalışmalar yaparlar. Lenin'in eleştirdiği bir eğilim olmasına rağmen komünist solun büyük çoğu Bolşevik geleneği eleştirel bir biçimde benimser ve bu geleneğin derslerini içselleştirir. Triptik Triptik, ("Yunanca") yan yana ve birbiriyle ilişkili üç resmin oluşturduğu pano şeklindeki hareketli grup resimlerdir. Üç parça halindeki bu resimlerin ortada olanı daha büyüktür; yan tarafında bulunan ve ortadakinin yarı boyutunda olan diğer iki pano ise gerektiğinde ortadaki panonun üzerine kapanacak şekilde tasarlanmıştır. Ana tema orta panoda, ilişkili temalarsa kanatlarda işlenir. Panolar birbirine menteşe ile tutturulur. Genellikle pano biçimindeki resimler için kullanılan triptikler, Orta Çağ ve Rönesans dönemleri boyunca kiliselerin altarları için tasarlanmış, zamanla Doğudaki Bizans kiliselerinden batıdaki Keltik İngiliz kiliselerine kadar geniş bir kullanım alanı bulmuştur. Hans Memling ve Hieronymus Bosch gibi Rönesans ressam ve heykeltıraşları tarafından kullanılmıştır. Bu formun en ünlü örnekleri ise şunlardır: Plesiorycteropus Plesiorycteropus (veya Madagaskar yerdomuzu) 1000 yıl önceye kadar Madagaskar adasında yaşamış bir memeli cinsi. Başka familyalar ile yakın akrabalığı olmadığı için (Yerdomuzu ile de yakın akraba değildir) Plesiorycteropodidae adında ayrı bir familya içerisinde, Bibymalagasia adında ayrı bir takıma koyulur. Bu cinse ait olduğu bilinen tek iki tür "P. madagascariensis" ve "P. germainepetterae" türleridir. "Plesiorycteropus" Yerdomuzundan daha küçüktü ve 6 – 18 kg ağırlığındaydı. Cinsin dişleri olmuyabilir, ancak çene parçaları bulunmadığı için henüz kanıtlanamamıştır. Çok uzun olan tırnaklarını yeri kazmak için kullandığı tahmin edilir. Ormanlarda yaşadığı, uzun tırnakları ile yeri kazarak ulaştığı böcekler ve larvalar ile beslendiği tahmin edilir. Soyunun tükenmesinin nedenleri kesin olarak bilinmemekte. Madagaskar adasına insanlar ilk kez 1500 yıl önce ayak basmıştı. Bu dönemde insanlar birçok türü avlıyarak yok etmişti. "Plesiorycteropus" uzun süre Yerdomuzu'nun yakın akrabası olan kabul edilmişti ve bununla birlikte Dişsiz memeliler grubuna koyulmuştu. Ross MacPhee 1994'te yaptığı ayrıntılı araştırmalar sonra bu cinsin Yer domuzu ile yakın akrabalığı olmadığını ortaya sürmüş ve cinsi "Madagaskar hayvanları" anlamına gelen Bibymalagasia takımına koymuştur. Bugün Bibymalagasia takımının Afrotheria üst takımına ait olduğu kabul edilir. Joannie Rochette Joannie Rochette (d. 13 Ocak, 1986; Montreal, Quebec) Kanadalı buz patenci. 2010 Olimpiyat üçüncüsü, 2009 Dünya ikincisi ve 6 kez Kanada Ulusal şampiyonudur. Rochette Kanada ulusal şampiyonasını 3 ayrı düzeyde (Novice, Junior, ve Senior Ladies) kazanan ilk kadın patencidir. 2009 Dünya Artistik Patinaj Şampiyonasında aldığı gümüş madalya Kanada'nın 1988 yılında Elizabeth Manley'den sonra bu kategoride kazandığı ilk madalyadır. Rochette, Montreal, Quebec'de doğdu ve Île Dupas'da büyüdü. 21 Şubat 2010'da, kadınlar kategorisinde yarışmaların başlamasından iki gün önce annesi Thérèse Rochette'i kalp krizi sebebiyle yaşamını kaybetti. Kadınlarda kalp hastalığını bilinçlendirme amacıyla düzenlenen Ottawa Üniversitesi Kalp Enstitüsü'nün "iheartmom" kampanyasının sözcüsüdür. Rochette 2006'dan 2009'a kadar erkek arkadaşı 2006 Kış Olimpiyatları'nda iki olimpiyat madalyası kazanmış olan Kanadalı hız patenci François-Louis Tremblay'dir. Kanadalı patenci Guillaume Gfeller ile birliktedir. 2009–2010 ISU Grand Prix sezonunda Rochette, 2009 Cup of China ve 2009 Skate Canada'da da yarıştı. Sezonun kendisi için ilk yarışması olan 2009 Cup of China'da iyi bir performans sergilemeyemedi. Kısa programda 52.12 puan ile 7. sırada yer alan patenci lider Mirai Nagasu'nun 10.08 puan gerisindeydi. Serbest programda 111.06 puan ile ikinci sırada yer alan Rochette, genel toplamda Akiko Suzuki ve Kiira Korpi'nin ardında bronz madalya aldı. 2009 Skate Canada'da iyi bir kısa program sergileyen Rochette, 70.00 puanla kendi en iyi puanını geliştirerek ilk sırada yer aldı. Serbest programda 112.90 puan ile yine ilk sırada yer alan sporcu Alissa Czisny ve Laura Lepistö'nün önünde altın madalyanın sahibi oldu. Rochette'in grand prix performansı onu 2009–2010 Grand Prix Finaline taşıdı. Finalde kısa programda 60.94 puan ile dördüncü sırada, lider Miki Ando'nun 5.2 puan gerisindeydi. Serbest programda kötü bir performans sergileyen Rochette, beşinci sırada yer aldı ve yarışmayı şampiyon Kim Yu-Na'nın 32.15 puan ardında bitirdi. 2010 Kanada Artistik Patinaj Şampiyonasında altıncı ulusal şampiyonluğunu kazanan Rochette, Kanada'da yapılan 2010 Kış Olimpiyatları'nda ülkesini temsil etmek için seçildi. Kısa programın başlamasında iki gün önce kızını izlemek için Vancouver'a gelen Rochette'in annesi Thérèse Rochette kalp krizinden hayatını kaybetti. Rochette annesinin anısına yarışma kararı aldı. Olimpiyatlarda kısa programda Rochette, kendi en iyi puanını 71.36 ile yeniledi ve gecenin üçüncü en iyi puanını yaptı. İki gün sonra yapılan serbest programın ardından bu yerini korudu ve genel toplamda bronz madalya aldı. Kanada adına artistik buz pateninde olimpiyat madalyası kazanan beşinci kadın buz patencidir. Rochette, 2010 Kış Olimpiyatları kapanış töreninde bayrak taşıyıcısı olarak seçilmiştir. Andy Roddick Andrew Stephen "Andy" Roddick (d. 30 Ağustos 1982; Omaha, Nebraska, Amerika Birleşik Devletleri), 2003 yılında "Dünya 1 Numarası" olan Amerikalı eski profesyonel tenis oyuncusu. En hızlı servis atma rekorunu elinde bulunduran Roddick bir maçında 155 mph (yani 249.4 km/s) hızla servis atarak bu rekoru kımıştır. Andy Roddick Omaha Nebraska'dadoğmuştur. Annesinin adı Blanche babasının adı da Jim'dir. Roddick'in babası ekonomist, annesi ise okul öğretmenidir. Rddick'in kardeşleri olan Lawrence ve John, Roddick gibi tenis oyuncusudur.Roddick, 2002'de şarkıcı Mandy Moore'yle aşk yaşamış; ancak Roddick, 2004 Mart'ta ilişkiyi bitirmiştir. Daha sonra Roddick websitesinde Brooklyn Decker ile evleneceğini ilan etti ve 17 Nisan 2009'da evlendiler. Roddick São José dos Campos şehrindeki "Banana Bowl" turnuvasını kazanmıştır. The Night Before Christmas The Night Before Christmas("Türkçe: Noelden Önceki Gece") Tom ve Jerry serisi'nin akademi ödüllü 3. kısa filmi. William Hanna Joseph Barbera'nın yönettiği, prodüktörlüğünü Fred Quimby 'nin yaptığı, Jack Zander, George Gordon, Irven Spence'in canlandırdıkları, 6 Aralık 1941 de Pearl Harbor saldırısından bir gün evvel MGM stüdyolarında gösterime girmiş kısa konulu çizgi animasyon filmi. Karlı bir noel gecesi, etrafta hiç hiç fare yoktur ve tom derin uykusundadır. Jerry yuvasından çıkar ve birbirinden değişik oyuncaklar, noel ağaçları ve şekerlerlemeleri görünce hepsinin keyfine çıkarmaya karar verir fakat ezeli düşmanı Tom onun peşini bırakmaz ve yakayarak posta deliğinden dışarı atar. Daha sonra soğuktan donan arkadaşına üzülerek onu tekrar içeriye alır. Raoul Walsh Raoul Walsh (Albert Edward Walsh) (d. 11 Mart 1887 New York – ö. 31 Aralık 1980 Simi Valley, Kaliforniya) Amerikalı sinema yönetmeni, oyuncu, yapımcı ve senarist. 1910'lu yıllardan 1960'ların başına kadar sinemada aktif olarak çalışan ödüllü yönetmen sessiz sinemanın tanınmış oyunculerinden George Walsh'ın kardeşiydi. Daha çok aksiyon ve macera filmleri yönetmiş olan Walsh, uzun ve verimli kariyeri boyunca her türden film yapmıştı. Hollywood'un öncü yönetmenlerinden olan bu çalışkan sinemacı yarım yüzyıl içerisinde yönetmen olarak 138 filme imza atmış, 40 filmde de oyuncu olarak oynamış, ayrıca 17 filmin yapımcılığını üstlenmiş ve 28 filmin de senaryosunu yazmıştı. Kendisi belki bir yaratıcı sinemacı veya sanat filmleri yönetmeni sayılmazdı, ama yalın anlatımı ile kitleler için sinema yapan, bunu yaparken de kaliteden ödün vermeyen bir yönetmen oldu. Filmlerinde serüven ve eğlenceyi ön planda tutuyordu. Hollywood'un bu efsane yönetmeni hayatını büyük bir bölümünü çalışarak geçirdi, öldüğünde 93 yaşındaydı. 1928 yılında bir film çekimine giderken geçirdiği otomobil kazasında sağ gözünü kaybetti. Bir göz bandı kullanan Walsh, John Ford, Fritz Lang ve Nicholas Ray'le beraber Hollywood'un taktığı göz bandıyla özdeşleşen yönetmenlerinden biri oldu. Renkli filmle arası pek iyi olmadı, bütün başyapıtlarını siyah beyaz çekmiştir. Diğer gözünün de sorun çıkarması üzerine 1964 yılında kendisini emekliye ayırdı. Sadece 1970'te tek bir senaryo daha yazarak sinemaya bir dönüş yaptı. İrlanda kökenli bir baba ve İspanyol bir anneden 11 Mart, 1887'de New York'ta dünyaya geldi. Doğduğunda verilen adı Albert Edward Walsh'tı. Daha çocuk sayılabilecek bir yaştayken evden kaçarak uzaklara gitti. Avrupa ve Amerika'da birçok işe girip çıktı, hatta uzak batıda kovboyluk bile yaptı. Sonunda kendini New York'ta tiyatro sahnesinde buldu. Daha sonra da yine oyuncu olarak sinemaya geçti. D.W. Griffith'in yardımcı yönetmeni oldu ve onun aksiyon sahnelerini çekmeye başladı. 1913'te ilk filmini çekti. Yönetmenlikle oyunculuğu bir arada götürüyordu. Griffith'in 1915'te çektiği ırkçı film Bir Ulusun Doğuşu'nda (The Birth of a Nation) Başkan Abraham Lincoln'ü tiyatroda öldüren suikastçi John Wilkes Booth'u oynadı. 1920'lere gelindiğinde dolaysız anlatımı, süslemelerden kaçınan sade sinemasıyla şöhreti arttı, zaten böyle bir tarz aksiyon ve macera filmleri için çok uygundu. 1924'te onu asıl ünlü yapan büyük filmini çekti; Bağdat Hırsızı (The Thief of Bagdad). Douglas Fairbanks Sr.'ın başrolünü oynadığı bu aksiyon filmi, sessiz sinemanın en popüler filmlerinden biri oldu ve onlarca yıl daha sinemalarda gösterilmeye devam etti. 1928'de Somerset Maugham'ın "Yağmur" adlı hikâyesinden uyarlanan Sadie Thompson filmini hem yönetti hem de Gloria Swanson'la birlikte başrolünde oynadı. Maugham'ın bu hikâyesi sonraki yıllarda birkaç kez daha sinemaya uyarlanacaktır. Aynı yıl hem yönetip hem başrolünü oynamak üzere olduğu "Old Arizona" adlı bir westernin setine giderken otomobilinin ön camına çarpan bir tavşan sağ gözünü kaybetmesine neden oldu, böylece filmi de yapamadı. Bu kazadan sonra artık oyunculuk da yapmadı. Çekmiş olsaydı bu onun ilk sesli filmi olacaktı. 1930'ların ilk yarısında daha çok 20th Century Fox için komedi-dram türü filmler yaptı. 1930'da siyah beyaz ama 70mm çektiği The Big Trail'le o zamana kadar hep figüran rollerinde gözükmüş olan John Wayne'i meşhur etti. 1930'ların sonunda Warner Bros. için çekmeye başladığı ganster filmleri ve kara filmlerle tipik sinemasını bulmuş oldu. Bu her biri klasikleşmiş filmlerin arasında The Roaring Twenties (1939), They Drive By Night (1940), High Sierra (1941), Desperate Journey (1942), ve Northern Pursuit (1943) sayılabilir. Bu filmlerde birlikte çalıştığı starlardan James Cagney, Humphrey Bogart, ve Errol Flynn ilk akla gelenlerdir. Bu filmler aksiyon türünden sayılmakla beraber Walsh onlara türün özelliklerinden daha fazlasını katıyordu. Alışılmadık sofistike bir anlatım kullanıyor, psikolojik karakter tahlilleri ekliyor ve olağandışı karakterleri ön plana çıkartıyordu. Bu niteliklerin tamamının bir arada gözlenebileceği olgun örneklerden ikisi Robert Mitchum'un oynadığı western Pursued (1947) ile James Cagney'li ganster filmi White Heat'tir (1949). Norman Mailer'in anlattığına göre kendi çok satan romanından uyarlanan 1958 tarihli The Naked and the Dead'i yönetmesi için Raoul Walsh ölüm döşeğinden kaldırılarak sete getirilmiş, çünkü bu erkek dünyasını anlatan ve duygusallığa yer vermeyen filmi ancak Walsh'un yönetebileceği düşünülmüş. Bu savaş filminin başrolünde Cliff Robertson oynamıştı. Walsh bu filmden sonra 22 yıl daha yaşadığına göre Norman Mailer'ın biraz abarttığı düşünülebilir. Walsh 31 Aralık, 1980'de Simi Valley, Kaliforniya'da hayata gözlerini yumdu. Chris Fehn Chris Fehn (d. 24 Şubat 1973), Amerikalı Metal grubu Slipknot'un perküsyon ve geri vokalcisidir. 9 inçlik uzun burunlu maskesiyle dikkat çeker. Konserlerde en hareketli Slipknot üyelerinden biridir. Sahnede burnuyla yaptığı hareket ile ünlüdür. Gruptaki numarası #3tür. Fehn, Slipknot'a katılmadan önce bazı gruplarda perküsyon çalan ve Wayne State Üniversitesi'nin futbol takımında forvette oynayan bir futbolcuydu. Slipknot'ta zaten Chris Fehn'in yerini tutan bir eleman vardı. Ancak perküsyoncu Greg Welts'in Joey Jordison'un kız kardeşiyle çıktığı öğrenildi ve bundan dolayı çıkan çatışmayla Wels gruptan atıldı ve yerine Chris Fehn geldi. Grupta arka vokallerin çoğunu kendisi ve Shawn "Clown" Crahan üstlenir. Genelde brütal vokal olarak söyler. Perküsyonda ise bazı şarkılarla kendi davuluna Jordison'un ritimleriyle aynı anda vurur. Bazen ayakta trampet çalar. "Slipknot" albümündeki son parçada ("Scissors") son 2 dakikasında Fehn'e iğrenç bir video izlettirilmiş ve kusturulmuştur. Şarkıda sesler duyulabilir. Bir zamanlar Fehn ve Shawn Crahan, Limp Bizkit ile sertlik konusunda tartışma içine girmiştir. Chris Fehn'in maskesi her ne kadar Pinokyo maskesine benzese de asıl esinlendiği şey 1330'lu yıllarda Avrupa'da yaşanan veba salgınından korunmak için yapılan ve burun kısmında şifalı bitkilerin olduğu doktor maskeleridir. Bununla birlikte sevdiği filmlerden biri olan "Otomatik Portakal" filmindeki tecavüz maskesinden de esinlenmiştir. Fehn, maskesinde renk, burun ve göz boşlukları dışında bir değişiklik yapmamaktadır. Osmanlı İmparatorluğu'nda mühendislik Osmanlı Devleti, kurulduğu andan itibaren genişlemeye başlamış ve bu da köprü, cami, yollar gibi binaların yapılmasını gerektirmiştir. İlk dönemlerde zanaatkarlar hem mimar, hem mühendis, hem de sanattan anlayan kişilerdi. Osmanlı Devleti'nde özellikle mimarlık alanında Mimar Sinan'ın yaptığı eserler önemli teknik çalışmalardandır. Osmanlıu Devleti, Avrupa karşısında üstünlüğünü yitirmeye başlayınca Avrupa'yı kendine örnek almaya başladı. Sonraki dönemlerdeki teknik yenilikler matbaanın gelmesi, itfaiyenin kurulması ve askeri alanda yapılmak istenen yeniliklerdir. Askeri alandaki yenilikler için ilk kez İstanbul, Üsküdar'da bir hendesehane 27 Aralık 1737 yılında açılmıştır. Burada özellikle matematik eğitimi verilirdi. Ancak daha sonra isyanlar sebebiyle bu okul dağıtılmıştır. 1773 yılında Mühendishane-i Bahr-i Hümayun, Haliç'te tershane dolaylarında açılmıştır. Bunun yanında daha sonra Mühendishane-i Berr-i Hümayun açılmıştır. Bu okula padişahlar açıldıkları dönemde çok önem göstermişler, gelişmelerini yakından takip etmişlerdir. Reşîdüddîn Fazlullah-ı Hemedânî Reşîdüddîn Fazlullah-ı Hemedânî, (d. 1247 ila 1250, Hemedan - ö. 17 Temmuz 1318, Tebriz), Pers Yahudisi kökenli Müslüman hekim, yazar, tarihçi ve İlhanlılar'ın bir veziridir. Reşidüddin Hamedani, Hamedan'da bir Yahudi aileden 1247 yılında doğmuştur.. Reşidüddin Fazlullah'ın büyükbabası bir nedim ("saray mensubu") olarak İlhanlı İmparatorluğu'nun kurucusu Hülagû Han'a hizmet etmiştir. Babası ise saray eczacısıdır. Bir eczacı oğlu olan Reşidüddin Fazlullah, hekimlik öğrenimini yapar ve bir eğitilmiş hekim olarak Hülagû Han'nın oğlu Abaka Han'a hizmet vermeye başlar. Otuz yaşında iken İslam dinine geçmiştir. Reşidüddin Fazlullah'ın siyasi itibarı çabuk yükselir, Kazvin yakınındaki Sultaniye'de İlhanlı Büyük Vezir ("Sadr-ı Azam", "Sadrazam") sarayında görev verilir. Reşidüddin bir vezir ve hekim olarak İlhanlı hanları Mahmud Gazan ve Muhammed Hüdabende'ye (Olcaytu) hizmet etmiştir. Reşidüddin, Mahmud Gazan'ın kardeşi Olcaytu'nun 1304 yılında İlhanlı tahtına geçmesinden sonra vezir olarak kalır. 1312'de işler kötüye gitmeye başlar. Onun meslektaşı Sa'd al-Dawla yetkisinden düşürülür yerine Ali Şah geçer, ve çok geçmeden Reşideddin Fazlullah aşağıya doğru düşmeye başlar. Olcaytu Sunnilik yerine Şiiliği benimseyince 1316 yılında öldürülür ve yerine oğlu Abu Said Bahadur geçer. Bu dönemde sarayda oluşan Moğol-Şii hüküm savaşı sırasında 1316 yılında Reşidüddin Fazlullah Olcaytu'yu öldürdüğü gerekçesiyle tutuklanır ve iki yıl sonra 17 Temmuz 1318'de oğlu ile birlikte asılır. 1407 yılında Timur'un oğlu Miranşah tarafından cesedi mezardan çıkarılmış ve Tebriz'de bir Yahudi mezarlığına tekrar gömülmüştür. Bu ansiklopedik, Mahmud Gazan'dan, Moğollar ve onların hanedanlığını, sonraları Âdem'den Reşideddin Fazlullah'ın yaşadığı döneme kadar olan tüm tarihi kayıtları içerir. Bu kitabın ikinci cildinde yer alan ""Tarih-i Oğuzân ve Türkân"" adlı bölümüne dayanılarak Zeki Velidi Togan tarafından "Oğuz Destanı" adıyla yayımlanmıştır. Reşideddin Fazlullah, bu eserinde Uygurca Oğuz Kağan’dan istifade etmemiştir. Reşideddin kendisine yazılı olarak verilen Tarih-i Oğuzan’ı değiştirmemiş, yalnızca Kur’an’dan ayetler, bazı tarihi kayıtlar, İran edebiyatından ve Şehname’den şiirlerle süslemiştir. Kendisince bilinen bazı isimlere ekler yapmaktan hoşlanmıştır. Destanın eski zamanlara ait kısımlarında Orta Asya’nın Çin ile münasebetleri derin bir bilgiye dayandırılmıştır. Bu bir kitaptan alınmamış, halkın hatırında yaşayan rivayetlerden çıkarılmış olabilir. İnal Yabgu zamanından önceki hanlara ait kısmının ravilerin hafızasından ziyade, rivayetlere dayandığını gösteren izler vardır. Oğuz Kağan’nın seferleri arasında en dikkat çekeni Önasya (İran, Mezopotamya) seferidir. Reşideddin Fazlullah, Kazvin'de çok sayıda hattat ve çizim yapan kimselerden oluşan ekiple, resimli kitapları üretmek için büyük bir yazıhane düzenler. Burada eski kitaplar tam bir doğrulukla kopyelenmiştir. İki cilti günümüze kadar ulaşan ansiklopedi'nin, Cilt II ve III, İlhanlıları araştırmada çok değerlidir. İkinci ciltte Cengiz Han'dan sonra gelen hanları, buna karşın üçüncü ciltte İran'da hüküm süren İlhanlıları anlatır. Möngke Han'ın saltanat dönemini anlatımında Alaaddin Ata Melik Cüveynî'nin "Ta' rīkh-i jahān-gushā" ismindeki eseri Reşideddin Fazlullah'a büyük kaynak olmuştur. Fikri Santur Fikri Santur (1876, Selanik) - 1951), Türk bilim insanı. 1899'da Hendese-i Mülkiye'den (günümüzde: İTÜ) mezun oldu ve aynı okulda öğretmenlik yaptı. Yüksek Mühendis Mektebi öğretmenliği döneminde ordinaryüs profesör oldu. 36 kadar kitap ve makale yazmıştır. Fikri Santur, eski İTÜ rektörü Prof. Dr. Mustafa Santur'un babasıdır. Osman Tevfik Taylan Osman Tevfik Taylan (1886 - 1976), Türk bilim adamı. 1907'de Hendese-i Mülkiye'den (günümüz: İTÜ) mezun oldu. Yüksek Mühendis Mektebi müdürlüğü görevinde bulunda. Okul daha sonra İstanbul Teknik Üniversitesi'ne dönüştürülünce İTÜ'nün ilk rektörü olmuştur. Mustafa Hulki Erem Mustafa Hulki Erem (d. 1888, Gelibolu - ö. 1956), Türk elektrik mühendisi. Hendese-i Mülkiye'de (günümüz: İTÜ) ve Belçika'da Liyej Üniversitesi'nde okudu. 1913 senesinde atandığı Yüksek Mühendis Mektebi'nde (Günümüzde: İTÜ) 1929 senesinde müderris oldu. Isı tekniği ve havalandırma konularında çalışmıştır. İki dönem İTÜ rektörlüğü yaptı. 1956 yılında öldü. Çayırova (anlam ayrımı) Arıt, Bartın Arıt Belediyesi, Bartın (merkez) ilçeye bağlı beldedir. Bartın (merkez) İlçeye bağlı Arıt Beldesi, batısında Bartın İl Merkezi, doğusunda Kastamonu, kuzeyinde Kurucaşile ve güneyinde Ulus ilçesi ile çevrilmiştir. Yer yer 1300 rakımına ulaşan sarp dağlar arasındaki vadide kaybolmuş, tipik bir Karadeniz yerleşim yeri görünümündedir. Arıt köyü nüfusu 2010 sayımlarına göre 1809'dur.Nüfusu 2000'nin altında olduğu için köye çevrilmiştir Arıt nüfus detayı Arıt, Küre Dağları Milli Parkı'nın tampon sonunda yer alan bölgede, Türkiye'de yaşadığı tespit edilen 132 memeli türünden 40'ına rastlanmaktadır. Ayrıca vaşak, su samuru, karaca ve geyik gibi nesli tehlike altında olan türlerin de bu bölgede yaşadığı bilinmektedir. Paul Henze Paul Bernard Henze, (d. 29 Ağustos 1924, Minnesota - ö. 19 Mayıs 2011, ABD), Amerikalı strateji uzmanı, tarih ve jeopolitik doktoru ve ABD emekli devlet görevlisi. 1924 yılında Minnesota, ABD'de doğdu. II. Dünya Savaşında ABD Ordusunda 3 sene vazife yaptı. 1948 yılında ABD Minnesota'daki St. Olaf kolejini ve 1950 yılında Harvard Üniversitesi'ni bitirdi. Üniversitede tarih, ekonomi ve Sovyetler Birliği politikaları konusunda uzmanlaştı. ""Sovyetler Merkez Asya'nın Ekonomik Gelişimi 1919-1939"" adlı üniversite tezi, 1950 yılında Londra'da Royal Central Asian Journal'de iki parça halinde yayınlandı. Ayrıca ABD'nin Nebraska, Chicago, Minnesota, Maine, and Johns Hopkins üniversitelerinde çalışmalar yaptı. Kafkaslar, Ortadoğu, Sovyetler Birliği ve Afrika üzerine tarihi ve jeopolitik incelemeleri ve kitapları bulunmaktadır. Etyopya'da ve Türkiye'de diplomat olarak bulundu. Anadili olan İngilizce dışında Türkçe, Rusça, Fransızca ve Almancayı akıcı bir şekilde konuşabilmekte İspanyolca, Lehçe, Amharcayı ve bazı Orta Asya Türk dillerini de çalışmalarını takip edebilecek kadar bilmektedir. Sofulu İlker Ayrık İlker Ayrık (d. 16 Ekim 1979, Balıkesir), Türk oyuncu, sunucu ve yönetmen. Müjdat Gezen Sanat Merkezi tiyatro bölümünden mezun oldu. 2005-2006 sezonunda Aykut Taşkın ile birlikte Pervasız Tiyatro'yu kurdu. 2008 yılında Doa'nın Yallah klibinde oynamıştır. 2007-2009 sezonunda "Cimri" oyunu ile Kent Oyuncuları'na katıldı. Tiyatro aktörlüğünün yanı sıra 2002'den beri birçok sinema, dizi ve reklâm çalışması yaptı. Kıvanç Tatlıtuğ ile birkaç defa Akbank reklâmında oynamıştır. Çakallarla Dans filminde "Muhasebeci Servet" olarak bilinir. Uzun bir süre "Seksenler" dizisinde Çağatay karakterini canlandırmıştır. 2009 yılında ortaokul arkadaşı Sanem Ayrık ile dünya evine girmiş, bu evliliğinden "Ferit" ve "Yaman" isminde 2 çocuğu dünyaya gelmiştir. Aysel Teymurzade Aysel Teymurzade (, 25 Nisan 1989, Bakü), Azerbaycanlı şarkıcı. Azerbaycan'da yayınlanan "Yeni Ulduz" yarışmasıyla ilk kez dinleyicilerin karşısına çıkmıştır. Amerika'da yaşadığı süre boyunca İngilizcesini yüksek seviyeye çıkarmıştır. Teksas Lisesi'nde öğrenim görmüştür. 2009 Eurovision Şarkı Yarışması'nda İTV tarafından Azerbaycan'ı temsil etmesi için seçilmiştir. Yarışmada Arash ile birlikte "Always" adlı şarkıyı seslendirmiştir. Sanatçı, Azerbaycan'ı Eurovision Şarkı Yarışması'nda temsil eden ilk kadın şarkıcı olma özelliği gösterir. Azerbaycan Diller Üniversitesi Uluslararası İlişkiler Fakültesinden 2010 yılında mezun olmuştur. Teymurzade, piyanist Murad Adıgözelzade ile evlendikten sonra müziği bırakmıştır. Çiftin iki çocuğu bulunmaktadır. Alan Shepard Alan Bartlett Shepard, (18 Kasım 1923 - 21 Temmuz 1998), Amerikalı astronottur ve uzaya çıkan ilk Amerikalı ve ikinci insandır. Burning Japan Live 1999 Burning Japan Live 1999, İsveçli melodik death metal grubu Arch Enemy'nin 5 Aralık 2000'de yayımlanan konser albümüdür. Önce yalnızca Japonya'da yayımlanmış olan albüm, daha sonra tüm dünyada yayımlanmıştır. Star Wars: Klon Savaşları (dizi, 2008) Star Wars: Klon Savaşları, Amerikan animasyon televizyon dizisi. Sinema filmi Yıldız Savaşları'ndan uyarlanan dizi, serinin 2. ve 3. bölümleri arasında geçen olayları konu almaktadır. 2008 Ağustos ayında 98 dakikalık bir film ile başlayıp, 22 bölüm olarak planlanan ilk sezonunu 3 Ekim 2008'de Cartoon Network'te yayınlamıştır. Klon Savaşları’nın geçtiği dönemi ele alan çizgi dizi, henüz karanlık tarafa geçmeyen Anakin Skywalker’a ve diğer Yıldız Savaşları (Star Wars) karakterlerine derinlik katıyor. Yıldız Savaşları film serisinden uyarlanan çizgi dizi Klon Savaşları, Bölüm II ile Bölüm III arasındaki zaman diliminde yaşanan olayları konu ediyor. Anakin Skywalker, Obi-Wan Kenobi, Padmé Amidala, Yoda, Yüce Başkan Palpatine ve General Grievous bu seride de karşımızda olacak. Olay örgüsü, Galaktik Senato ile Bağımsız Sistemler Konfederasyonu arasındaki anlaşmazlığa odaklanıyor. Her iki tarafı da kontrolü altında bulunduran Yüce Başkan Palpatine, diğer adıyla Darth Sidious, Jedi Şövalyesi Anakin Skywalker’ı kötülerin tarafına çekmeyi planlamaktadır. Yoda, Mace Windu, Obi-Wan Kenobi ve diğer Jedi Şövalyeleri’nin liderliğindeki Cumhuriyet Ordusu ise General Grievous’a karşı büyük bir mücadele vermektedir. 2.Sezonu Türkiye'de bitmiş olup 3.sezonu ise 2 Nisan Cumartesi başlamıştır. Dizi sonlanmış, telif haklarını Disney almıştır. Disney aynı formatta ama hikâyesi farklı Star Wars: Rebels (Asiler) dizisini çekmiştir. Sonradan Disney 7. sezonu Disney+ üzerinden yayımlamaya başlamıştır. İlk olarak yayınlanan dört bölümün yer aldığı Vol. 1 DVD'si ve daha sonra Vol. 2 satışa sunulmuştur. İlk sezon DVD ve Blu-ray olarak satıştadır. İkinci sezon ise 2010 Ekim ayında satışa sunulacaktır. Michaela Tabb Michaela Tabb (d. 11 Aralık 1967 Bath İngiltere), İskoç profesyonel snooker hakemi. İlk maçı Ken Doherty James Wattana arasında olmuştur. Regina (mÃ¼zik grubu) Regina, Bosna-Hersek'te kurulmuş pop-rock grubudur. 2009 Eurovision Şarkı Yarışması'nda ülkelerini Bistra Voda adlı şarkıyla temsil etmiştir. Poliptik Poliptik, ("Yunanca"; "polu-" "çok" + "ptychē" "katlı, katlamalı") dört ya da daha fazla parçadan oluşan ve genellikle bir arada duvara asılan çoklu panel tablolarının genel adıdır. Genellikle pano biçiminde olan bu tablolarda ortada olan ana tablo asıl konuyu anlatır. Yan ve kanat kısımlarda bulunan ve daha küçük olan resimlerse genellikle ana konuyu destekler niteliktedirler. Bunların ikili olanları "diptik", üçlü olanı "triptik" olarak adlandırılır. Daha fazla panel varsa, panelin sayısına göre adlandırma değişir: "tetraptik" (4 parça), "pentaptik" (5 parça), "hexaptik" (6), "heptaptik" (7) ve "octaptik" (8) gibi. Panolar birbirine genelde menteşe ile tutturulur. Poliptikler özellikle erken dönem Rönesans sanatçıları arasında bir hayli yaygındı. Çoğunlukla kilise ve katedrallerin altarları için tasalanmışlardır. Japonya'da Edo periyodu boyunca ukiyo-e olarak adlandırılan baskıcılar tarafından da kullanıldı. Poliptik biçimde tasarlanmış bazı eserler: Tekes Irmağı Tekes Nehri, (Çince: 特克斯河; "Tékés hé") İli Nehri'nin sol ve güney kaynağıdır. İsmini içinden aktığı Tekes İlçesinden almıştır. Kaynağı kuzey Tanrı Dağlarının, Kırgızistan, Kazakistan ve Çin üç ülke üçgenindedir. Tam olarak Kazakistan'nın güneydoğusunda Issık Göl'nün doğusunda ve Han Tengri Dağı'nın ortalama 16 kilometre güneybatısında konumlanan 7.439 metre yükseklikte olan Cengiz tepesi (Kırgızca: Жеңиш чокусу; "Jengish Chokosu")'nin biraz kuzeyinden doğan suyu bol olan Tekes, kuzeydoğuya Sincan Uygur Özerk Bölgesine doğru hep genişleyen yüksek dağ vadileri üzerinden akar, vadinin sonunda İli Nehri'nin esas ana kaynağı olan, "Chüngges" ile birleşir. Tekes Irmağı'nın, Tshong Muiuy, Akeyazi He ve Kekesu He gibi kolları vardır. Tekes Irmağı vadisinde, arkasıra veya aynı dönemde Usun, Hiung-nu ve daha sonra Göktürkler yaşamıştır. Konuşma sentezleyici Konuşma sentezleyici (), bilgisayarlarda kullanılan "metni konuşmaya çevirici" () sistemlere verilen addır. Bu sistemlerde bir dilin tüm ses bilgisi ve benzeri kurallarına göre çevri yapacak şekilde programlanırlar. Bu sentezleyicinin metni doğru telaffuz etmesini sağlar. Sentezleyiciler bilgisayarın içindeki slotlara takılı bir kart olarak, bazı arabirimler ile bilgisayara bağlanan bir cihaz veya ses kartında entegre olarak bulunabilir. Sentezleyicinin ses tonu insan sesine yakın veya insan sesine pek benzemeyen bir kalitede olabilmektedir. Verilen komutlar sentezleyiciye; PSDN PSDN veya Public Switched Data Network (Türkçe: Kamusal anahtarlamalı veri ağları) telefon şebekeleri aracılığı ile kurulmuş bir ağ çeşididir. İnternet ve İntranet bu ağ omurgası üzerinden çalışmaktadır. Bu omurga üzerinde TCP/IP protokolü olmadan yani IP adresi olmadan İnternet hizmeti verilemez. Bu nedenle İnternet TCP/IP protokolünün bulunduğu PSDN aracılığı ile çalışır. When I Become Me When I Become Me, Fin şarkıcı Hanna Pakarinen'in ilk stüdyo albümüdür. 2008-09 Erkekler Türkiye Kupası (basketbol) TeknoSA Erkekler Türkiye Kupası 2008-2009 Sezonu, TBF Erkekler Türkiye Kupası'nın 24. organizasyonu. A ve B Eleme grup maçları 3-5 Ekim 2008, C ve D Eleme grup maçları 6-8 Ekim 2008 tarihleri arasında 4 ayrı gruba ayrılan 16 takım arasında 4 şehirde oynandı.Grupları ilk iki sırada bitiren takımlar 8'li finallere yükseldiler. A Grubu maçları Diyarbakır'da oynandı. B Grubu maçları Sivas'ta oynandı. C Grubu maçları Çorum'da oynandı. D Grubu maçları Erzurum'da oynandı. 8'li Final maçları İzmir Halkapınar Spor Salonu'nda oynandı. Türk Tarihinin Ana Hatları Türk Tarihinin Ana Hatları, Atatürk'ün önderliğinde hazırlanan ve 1930 yılı sonlarında yayımlanan tarih kitabıdır. 1931-1941 yılları arasında ise liselerde ders kitabı olarak okutulmuştur. 1939 yılında Şemsettin Günaltay'ın hazırladığı cilt okutuldu. 1942 yılında müfredattan kalktı ve yerine Mansel, Baysun ve Karal'ın hazırladığı üç ciltlik eser okutulmaya başlandı. Kitabın seçkin kimseler için basılan ilk baskısı 100 adet olarak belirlenmiştir. Bu yapıt genel olarak tarih öncesi ve Antik Dönem tarihi ile ilgilidir. Kitabın ikinci bölümü ise Türklerin ana yurdunun Orta Asya olduğunu belirten içerikler şeklindedir. Diğer bölümlerde ise Çin, Hindistan, Mısır, İtalya, Ege Havzası, İran ve Anadolu'da Antik Çağ tarihi ile Türklerin bu bölgelerdeki gelişimi ve katkıları ele alınmıştır. Kitabın 1931 baskısı ise 30 bin adet olmuştur. Ermeni mutfağı Ermeni mutfağı, Ermeni kültürü ve çevre kültürlere bağlı olarak gelişmiş Ermenilere özgü bir mutfaktır. Ermeni mutfağı, Urartu dönemine dayanan bir tarihe sahiptir. Erivan'daki Erebuni Kalesi'nin harabelerinde arpa, üzüm, kendir, mercimek, bezelye, erik, susam ve buğday izleri arkeologlar tarafından bulunmuştur. Ülkenin tarihi boyunca birçok imparatorluğun egemenliği altında kalması nedeniyle diğer kültürlerden, özellikle Arap, Bizans, Fars, Osmanlı ve Rus mutfaklarından etkilendi. Fars, Türk ve Rus Çarlığı bölgeyi idare ettikleri yüzyıllar boyunca Hristiyan olan Ermeniler, Müslüman toplumlarla (Azeriler, Türkler ve Kürtler) yaşadılar ve böylece benzer bir mutfak kültürüne sahiptirler. Bundan dolayı Ermeni mutfağı ve Azeri mutfağı birbirlerine çok benzer. Bununla birlikte, o kadar sene boyunca yan yana yaşamalarına karşın, değişik dinlerine rağmen aynı zamanda hep ayrı kaldılar, ve bu ayrım yemek, özellikle et ile ifade edilirdi. Ermenistan'da yaşayanlar sadece kendi dinine ait kasaplara giderdi çünkü Hristiyan kasaplarında et, İslam'ın helal kesim kurallarına göre kesilmiyordu. 19. yüzyılın sonuna doğru Erivan'da 40 taneden fazla kasap bulunmaktaydı (bu zamanlarda Erivan hâlâ daha bir köy kenti idi). Ekmek, Ermeni mutfağında çok büyük bir öneme sahiptir. Özellikle köylerde geleneksel olarak kilden yapılmış büyük fırınlarda (Ermenice'de տոնիր "tonir") pişirilir. En çok yenilen (ve en popüler) Ermeni ekmeği olan lavaş, "tonir"lerde pişirilir ve uzun süre taze kalır. Pişirildikten sonra kuruması ve taze kalması için serin bir yerde bırakılır. Lavaş ekmeği genellikle bir ya da iki ay boyunca taze kalır. Servis edilmesinden önce, tadını ve kokusunu geri alması için nemlendirilir. Matnakaş da ülkede yaygın olarak tüketilen mayalı bir ekmek türüdür. Ermenicede "kahve" anlamına gelen "surç" (Սուրճ) kelimesi, kahve höpürdetildiğinde çıkan sesi taklit eden bir yansımalı sözcüktür. Ermenistan'da yapılan kahve, Türk usulü olarak yapılır, ancak Ermeniler kahveyi asla "Türk" olarak tanımlamazlar; kahveyi tanımlamak için "Türk kahvesi"'nin yerine "Ermeni kahvesi", "siyah kahve" ya da "olağan kahve" örtmeceleri kullanılır. Genelde tadı Türk kahvesine göre daha yoğundur ve rengi daha koyu kahverengidir. Ermenilerin çeşitli bayramlarının bazılarında özel yemekler yenir. Noel bayramında akşam yemeği için balık ve tereyağı ile hazırlanan pilav yemek ve yanında şarap içmek gelenektir. Aziz Sarkis bayramı gecesinde gençler rüya görebilmek için, sonradan hiç su içmeden tuzlu turtalar yer. Somali İç Savaşı Somali İç Savaşı Somali'de 1988'den bu yana sürmekte olan bir silahlı çatışmadır. Sivil savaşın ilk evresini Siad Barre yönetimine karşı başlatılan isyan oluşturmaktaydı. Barre'ın 26 Ocak 1991'de yönetimi yitirmesinin ardından onu yeniden iş başına geçirecek bir karşı devrim meydana geldi. Vahşi ve kaotik bir ortama doğru evrilen gelişmeler bir insan hakları krizi ve anarşi ortamına dönüşmüştür. Kendini süregelen savaş ortamından uzak tutmak isteyen Somaliland (ülkenin kuzeybatı bölümünde, Cibuti ile Puntland arasında yer alan bölge) bağımsızlığını ilan etmiş ancak bu girişim uluslararası kamuoyu tarafından yeterince önemsenmemiştir. BM Güvenlik Konseyi'nin 733 ve 746 no'lu kararları uyarınca UNOSOM I adlı görev oluşturulmuştur. Görev, merkezi hükûmetin edilgenleşmesi sonucunda bozulan düzenin yeniden sağlanması amacını gütmekteydi. 3 Aralık 1992 tarihinde kabul edilen 794 no'lu BM Güvenlik Konseyi kararı Amerika Birleşik Devletleri tarafından yönetilecek bir Birleşmiş Milletler barış gücü (UNITAF) oluşturulmasını öngörmekteydi. Barış gücünün temel görevi Somali'deki yardım çalışmalarını düzenlemek ve ülke çapındaki güvenliği sağlamaktı. 1993'te bölgeye ulaşan barış gücü askerleri ülkenin güney bölümündeki açlıkla iki yıl süren bir savaşım vermiştir. ABD'nin bölgeye etkin müdahalesini eleştiren uzmanlar Amerikan yanlısı Başkan Mohamed Siad Barre'ın devrilmesinden hemen önce ülkenin üçte ikilik bölümünde Conoco, Amoco, Chevron ve Phillips şirketlerine petrol ayrıcalıkları verildiğine dikkat çekmektedir. Conoco'nun Mogadişu'daki haklarını ABD Büyükelçiliği'ne Amerika Birleşik Devletleri Donanması'nın ülkeye gelişinden birkaç gün önce ödünç vermesi de ilgi çekicidir. Burada rahatsız edici olan, ABD'nin olaya müdahale etmesinin temel nedeninin petrol payını artırma çabası olduğu iddiasıydı. Ne var ki, Somali'nin bilinen petrol rezervleri çok kısıtlı ve Puntland dışındadır. Federal Geçiş Hükümeti, yatırımcıları ülkede barış yeniden sağlanıncaya dek ticari anlaşmalar yapmamaları konusunda uyarmıştır. Emperyalizmle doğrudan ilintili olmayan birçok nedenden ötürü Somali halkı dış güçlerin ülkelerindeki varlığına sıcak bakmamıştır. Başlarda BM ve ABD askerlerinin kendilerine sağladığı ortamdan hoşnut olan Somalililer bu düşüncelerini daha sonra değiştirmişler ve yabancı askerlerin kendilerini din değiştirmeye zorlayacağından kuşkulanmışlardır. Bu düşüncenin diktatör Mohamed Farrah Aidid tarafından ortaya atıldığı sanılmaktadır. Haziran ve Ekim ayları arasında Mogadişu'da yaşanan çatışmalarda 24 Pakistan ve 19 ABD askeri ölmüştür. 1000 Somalili direnişçinin yaşamını yitirdiği bu çatışma daha sonra Kara Şahin Düştü kitabına ve aynı adlı "filme" konu olmuştur. Kayıp sayısı artan BM barış gücü bölgeden 3 Mart 1995 tarihinde çekilmiş ancak Somali'deki düzen hala sağlanamamıştı. 1998-2006 dönemi Somali sınırları içinde birkaç özerk yönetimin ortaya çıkmasına tanıklık etmiştir. Bu özerk bölgeler Somaliland'in yaptığının tersine bağımsızlıklarını ilan etmemişlerdir. Puntland yönetimi 1998 yılında "geçici" olarak bağımsızlığını ilan etmiş ve Somali'de düzenin yeniden sağlanması amacıyla diğer öbeklerle birlikte çalışmaya hazır olduğunu bildirmiştir. Bunun ardından gerçekleşen diğer bir önemli olay ise güneydeki Jubaland'in bağımsızlığını ilan etmesidir. Rahanweyn Direniş Ordusu (RRA) tarafından yönetilen bir diğer özerk bölge ise 1999 yılında Puntland'de oluşturulmuştur. Bu geçici bölünme Güneybatı Somali yönetimini merkezden uzaklaştırmıştır. RRA, Güney ve Orta Somali'deki Bay ve Bakool bölgelerinde daha önce özerk yönetimler kurmuştu. Jubaland bölgesi Güneybatı Somali sınırları içinde gösterilmekte ancak bu bölgenin günümüzdeki durumu açık değildir. Kurulan dördüncü özerk yönetim (Galmudug) İslami Mahkemeler Birliği'nin güç kazanmasına bir tepki olarak doğmuştur. Somaliland ise bağımsızlığını daha önce ilan etmiş olmasına karşın birçok Somalili tarafından özerk bölge kapsamı içinde değerlendirilmekteydi. Ulusal Geçiş Hükümeti (TNG) ve Somali Uzlaşma ve Yenileme Kurulu (SRRC) arasında gerçekleşen barış görüşmeleri Federal Geçiş Hükümeti'nin 2004 yılı sonunda kurulmasıyla sonuçlanmıştır. Tüm bunlara karşın, derebeylik ve mezhep ayrılıklarından beslenen çatışmalar durmak bilmemiş ve ulusal hükûmet ülkedeki karışıklığı önlemede yetersiz kalmıştır. Federal Geçiş Hükümeti (TFG) 2004 yılında Kenya'nın başkenti Nairobi'de kurulmuştur. Durum, Mogadişu'da toplanmak için elverişli olmadığından TFG geçici bir süre için Baidoa'ya taşınmıştır. Mogadişulu birkaç derebeyinin katılımıyla kurulan Barışın Sağlanması ve Terörizm Karşıtı Birleşme (ARPCT) giderek güç kazanmakta olan dinci İslami Mahkemeler Birliği'ne karşıydı. Bu kuruluşun CIA tarafından desteklendiği de bilinmektedir. Bu ikilik başkentte giderek artan bir karışıklığa yol açmıştır. ICU, ilerleyişini Haziran 2006'da Mogadişu'yu ele geçirerek sürdürdü. Mogadişu Muharebesi'nda kazanılan bu zaferin ardından ARPCT, kent dışına itilirken bu örgüte bağlı derebeyleri ICU'ya destek olmaya çağrıldı. ICU, Puntland'i eline geçirdikten sonra güney ve orta Jubaland'i denetim altına aldı. İslami hareketin güç kazanması bu öbeğin aralarında Federal Geçiş Hükümeti (TFG), Puntland ve Galmudug'un da bulunduğu güç odaklarıyla karşı karşıya gelmesine yol açmıştır. Bu ortam, Somali'nin laik güçlerin elinde bulunmasını isteyen Etiyopya'nın da savaşa girmesini tetiklemiştir. Etiyopya'nın Gedo'yu işgal etmesi ve Baidoa yakınında konuşlanması üzerine harekete geçen ICU, Etiyopya'nın en büyük rakibi Eritre'yi yanına alarak Etiyopya'ya karşı cihat ilan etmiştir. Aralık 2006'da ICU ve TFG arasında başlayan Baidoa Savaşı zamanla genişleyerek Bandiradley ve Beledweyn bölgelerini de içine almıştır. Etiyopyalıları ülke dışına sürmek isteyen ICU bu amacına ulaşamamış ve girdiği tüm savaşları yitirerek Mogadişu'ya geri çekilmek zorunda kalmıştır. ICU önderleri 27 Aralık'taki görece kansız Jowhar Savaşı'ndan sonra görevlerini bırakmak zorunda kalmışlardır. 31 Aralık 2006'da meydana gelen Jilib Savaşı'nın ardından Kismayo, TFG ve Etiyopya güçlerinin eline geçmiştir. Bunun ardından Başbakan Ali Mohammed Ghedi tüm ülkeye silahsızlanma çağrısında bulunmuştur. Amerika Birleşik Devletleri 1990'lardaki Birleşmiş Milletler görevinin ardından ilk kez Ocak 2007'de Somali sınırlarına girmiş ve ICU güçlerinin arasında gizlendiğine inandığı El-Kaide üyelerini aramıştır. Amerikalı yetkililerin eyleme geçmeden önce Etiyopya ve Somali güçleriyle de haberleştiği resmî olmayan raporlarda belirtilen olgulardandır. Deniz kuvvetleri de olası bir kaçma girişimine karşı kıyıda hazır bekletilmiş ve Kenya sınırı geçici bir süre için kapatılmıştı. ICU güçleri ülke sınırları dışına sürülmelerinden kısa bir süre sonra geri dönüp gerilla savaşı taktiğini benimsemeye başlamışlardır. Bunun yanında, artan mezhep çatışmaları da savaşın bitmeden yeniden başlamasına neden olmuştu. Ülkede barışın sağlanması amacıyla 8000 barış gücü askerinden oluşan bir Afrika Birliği Somali Görevi (AMISOM) oluşturulmuştur. Bu görev, ülke çapında konuşlu bulunan yabancı asker sayısını biraz daha artırmıştır. Kendilerini Popüler Direniş Hareketi olarak tanımlayan İslamcı grup, ülkedeki yabancı asker varlığını şiddetle eleştirmekteydi. ICU kaynaklı El-Şebab örgütü hâlen ülkenin güney bölgelerini kontrol etmektedir. Almanya'da din Almanya'da baskın din Hristiyanlık olmaktadır ve din 4. yüzyılda modern Almanya'nın kapladığı bölgelerdeki Cermen kabilelerinin bu dini benimsemesi ile yayılmıştır. 8. ve 9. yüzyılda, Şarlman'ın hakimiyetine kadar bölge tamamen Hristiyanlaşmıştır. 16. yüzyılda Martin Luther tarafından başlatılan Reform hareketi ve Katolik Kilisesi ile yarattığı şizm sonucunda yöre halkının önemli bir kısmı Lütercilik ve Kalvinizm başta olmak üzere Protestanlığı benimsemiştir. Günümüzde Almanya'nın yaklaşık %50'si kendini Hristiyan olarak tanımlamakta olup, bu kişilerin yaklaşık yarısı ülkenin güney ve batısında daha yoğun olacak şekilde Katolik Kilisesi'ne, diğer yarısı ise ülkenin kuzeyinde daha yaygın olan Alman Evanjelik Kilisesi'ne (Alman Protestan Kilisesi) bağlıdır. Geri kalan küçük Hristiyan mezhepleri arasında Özgür Lüterci Evanjelik Kilisesi, Doğu Ortodoks Kilisesi ve Yehova'nın Şahitleri yer alır. Toplumun %5'i ile %6'si Müslüman olup, daha küçük Budist, Yahudi ve Hindu azınlık grupları da ülkede yer almaktadır. Halkın geriye kalan yaklaşık %40'lık kısmı herhangi bir dini kuruma bağlı olmayıp, ateist, agnostik veya diğer dinsiz gruplardan oluşmaktadır. Dinsizler, Berlin ve Hamburg gibi büyük şehirlerde çoğunluğu oluşturur. Büyük şehirlerin yanı sıra, eskiden Doğu Almanya yönetiminde kalmış bölgelerde dinsizlik salt çoğunluğun inanç tarzıdır ve bu bölgelerde dinsiz oranı %70 ile %80 olabilir. Batı Almanya yönetiminde kalmış kırsal bölgeler daha dindar olup, bu bölgelerin bazıları yüksek dindarlık gösterir. Avrobarometre Avrobarometre 1973 yılında Avrupa Birliği içinde kurulmuş; Avrupa Komisyonu'na bağlı bir kurumdur. Kurumun amacı; Avrupa Birliği vatandaşlarına çeşitli alanlarda sorular sormak ve bu yanıtlara göre raporlar hazırlayıp Avrupa Komisyonu'na vermektir. Avrobarometre, aşağıdaki alanlarda kamuoyu araştırması yapmaktadır: ECO Kupası ECO Kupası (eski adıyla RCD Kupası) Ekonomik İşbirliği Örgütü üye ülkelerin kendi aralarında düzenlemiş olduğu 1965 ve 1993 yılları arasında düzenlenmiş kupa organizasyonudur. Adnan Süvari teknik direktörlüğünde 2 kez kupayı müzesine götüren Türkiye turnuvayı 3 kez kazanarak İran'la birlikte kupayı en çok alan, aynı zamanda da kupayı kazanan yegane ülkelerdir. 1 kez Türkiye'de, 2 kez Pakistan'da, 3 kez İran'da olmak üzere 6 kez düzenlenmiştir.1993 yılından itibaren organizasyon kaldırılmıştır. Ezequiel Lavezzi Ezequiel Iván Lavezzi (d. 3 Mayıs 1985, Villa Gobernador Gálvez), Arjantinli futbolcudur. Lavezzi, futbol hayatına 2003 yılında Boca Juniors'un alt yapısında forvet olarak başladı. Boca'nın genç takımında oynadığı 39 maçta 17 gol atarak dikkatleri üzerine çeti. 2004 yılında Genoa'ya 1 milyon € karşılığında transfer oldu; fakat Arjantin'in San Lorenzo kulübüne kiralandı. O sezon Primera División (Arjantin) gol krallığında 4.sırada yer aldı. Sezon sonunda Genoa'ya geri dönen Lavezzi, kulübüyle anlaşamadı ve 1,2 milyon € karşılığında San Lorenzo'ya transfer oldu. 2007 yılına gelindiğinde Lavezzi, 6 milyon € karşılığında Napoli ile 5 yıllık kontrat imzaladı. 2012 yazında 30 milyon € bonservis bedeli karşılığında PSG'ye transfer olmuştur. Arjantin adına ilk maçına, 18 Nisan 2007'de, Şili karşısında çıktı. Hieronymus Bosch'un eserleri Bu sayfa erken Rönesans döneminin Hollandalı ressamı Hieronymus Bosch' a ait eserlerinin bir kısmını içermektedir. Resimlerin ismi çeviriye göre çeşitlenebilmektedir. A C D E F G H L M P S T W Biyel kolu Biyel kolu, pistonla krank milini birbirine bağlayan parçadır. Bir ucu perno yardımıyla pistona ve diğer ucu veya büyük tarafı ise krank pimi ile krank miline bağlanan biyel kolları, pistonun silindir içinde yaptığı eksenel hareketi dönme hareketine çevirerek krank milinin dönmesini sağlar. Motorun piston pernosu ile birlikte mekanik olarak en çok yüklenen parçalarındandır. Biyel malzemesi olarak kır dökme demir kullanılır. Kır dökme demir ucuz olması, sınırlı yağlaması, aşınma ve kaynamaya karşı koyacak sertliğe sahip olmasından dolayı biyel için ideal malzemedir. Seri üretimde kokil kalıplar kullanılarak üretilir. Dökümle temel yapının oluşturulmasından sonra hassas talaş kaldırma yöntemleri ile pim ve krank yatakları işlenir. Ancak son zamanlarda motor güçlerinin artmasıyla daha çok mukavemetli bir imalat yöntemi olan sıcak dövme yöntemiyle da imal edilmektedir. Carsten Bang Carsten Bang, insanların televizyon gösterilerinde Omar Marzouk ile sürekli görmeye alışkın olduğu Danimarkalı bir komedyenidir. İyi bir yazardır ve sayısız komedi gösterisi televizyonlarda gösterilmiştir. Örneğin; "Bu Bir Yalan" , "Şimdi Hiçbir Şey Anlamıyorum" gibi gösterileri ZTV'de, "Vindhætterne" ve bazı diğer gösterileri de DR2'de yayınlanmıştır. Carsten Bang stand-up sahnelerinde 1991 yılından beri yer almakla birlikte sayısız televizyon ve radyo programında komedi alanında görüşlerini de belirtmiştir. 2007 yılında Gynt tiyatrosuna yazılarıyla katkıda bulunmuştur. Bu tiyatro gösterileriyle Danimarka'da tura çıkmıştır. Graham Fuller Graham E. Fuller Amerikan RAND Corporation düşünce kuruluşunun daimi politik danışmanı, ABD Merkezi Haberlama Teşkilatı'nın (CIA) Milli Haberlama Konseyi (İngilizce:National Intelligence Council) eski başkan yardımcısı, yazar, Amerikalı devlet görevlisi. Harvard Üniversitesi'nden Rusya ve Orta Doğu çalışmaları ile BA ve MA dereceleri aldı. 20 yıllık dışişleri görevlerinin 17 senesini Almanya, Türkiye, Lübnan, Suudi Arabistan, Kuzey Yemen, Afganistan, Hong Kong gibi ülkelerde hizmet ederek geçirdi. 1982 yılında Yakın Doğu ve Güney Asya'dan sorumlu CIA'nın Milli Haberalma görevine atandı. 1986 yılında ulusal seviyede stratejik tahminler umumi sorumlusu olarak CIA Milli Haberalma Konseyi başkan yardımcılığına getirildi. 1988 yılında doğrudan devlet ile çalışmalarını sonlandıran Fuller, RAND Şirketine esas olarak Orta Doğu, Orta Asya, Güney ve Güneydoğu Asya ve Sovyetler Birliği etnik problemleri ile ilgili çalışmalar yapmak göreviyle katıldı. Fuller, Fethullah Gülen’in ABD’deki Yeşil Kart başvuru sürecinde Gülen’in Amerika için bir güvenlik tehdidi veya radikal bir unsur olduğuna inanmadığını anlatan bir mektup teminat/kefalet mektubu vererek Gülen’in ABD de kalmasını sağlayan kişilerin arasındadır. 15 Nisan 2013 tarihinde Boston Maratonu bombalı saldırısını gerçekleştiren Çeçen asıllı Tsarnaev kardeşlerin amcaları olan Ruslan Tsarnaev’in Fuller'ın kızı Samantha Ankara Fuller ile 1996-2004 yılları arasında evli olduğu, Amerikalı ünlü gazeteci Daniel Hopsicker tarafından Mad Cow Morning News gazetesinde yazılmıştır. Haberde ayrıca Fuller ile eski damadı arasında akrabalık bağlarının ötesinde iş ortaklıkları da olduğu belirtilmiştir. Rusça, Türkçe, Arapça ve Çince bilmektedir. Ayrıca "Yabancı Dil Nasıl Öğrenilir" isimli popüler kitabın yazarıdır. Bazı iddialara göre, Kurtlar Vadisi Pusu adlı televizyon dizisindeki Aron Feller karakteri Graham Fuller'i temsil etmektedir. Cumhurbaşkanı Recep Tayyip Erdoğan'ın danışmanı Cemil Ertem, Fuller'in 2016 Türkiye askerî darbe girişimi sırasında İstanbul'da olduğunu iddia etmiştir. Bu iddia üzerine soruşturma açılmış ve İstanbul Cumhuriyet Başsavcılığı tarafından Fuller hakkında yakalama kararı çıkartılmıştır. Vicki Berlin Vicki Berlin (d. 16 Kasım 1977) 2000 yılında eğitim almaya başlamış ve 2002'de stand up komedyenliğine adım atmış Danimarkalı bir aktristir. 2004'te televizyonlara bir aktris ve eleştirmen olarak çıkmıştır. Aynı zamanda Atlantis Müzikali'nde de bulunmuştur. 2009 Yaratıcılık ve Yenilik Yılı Yaratıcılık, yenilik için itici bir güç; kişisel, mesleki, sosyal ve girişimcilik becerilerinin gelişimi ve toplumdaki bireylerin refahı için anahtar bir etkendir Avrupa Komisyonu her yıl için, Avrupa Birliği'nin özüne ve hedeflerine uygun bir isim koymaktadır. Seçilen isme uygun olarak yıl boyunca Avrupa genelinde etkinlikler düzenlenmekte, çalışmalar yapılmaktadır. 2009 yılı ise aynı yöntemle "Avrupa Yaratıcılık ve Yenilik Yılı" olarak adlandırılmıştır. Yılın genel organizasyonu Avrupa Birliği Eğitim ve Kültür Genel Müdürlüğü (Directorate General for Education and Culture) tarafından yapılmakta olan yıl için tüm üye ve aday ülkelerde birer kurum veya kuruluş "ulusal koordinatör" sıfatını taşımak üzere tespit edilmiştir. Türkiye 2009 Avrupa Yaratıcılık ve Yenilik Yılı Koordinatörü, Başbakanlık Devlet Planlama Teşkilatının ilgili kuruluşu olan Avrupa Birliği Eğitim ve Gençlik Programları Merkezi Başkanlığı Hayatboyu Öğrenme Programı Genel Koordinatörlüğü'dür. 2009 Avrupa Yılı Avrupa kamuoyunun yaratıcılık ve yenilik konularına odaklanmasını sağlamayı amaçlamaktadır. Bu maksatla tüm üye ve aday ülkelerde sorumlu birer ulusal koordinatör belirlenmiştir. Avrupa Komisyonu yıl boyunca kişi ve kurumların yapacakları faaliyetler, üretecekleri yaratıcı ve yenilikçi ürünler ve projeleri duyurabilmek için bir internet sitesi açmıştır. Bu şekilde yılın konusuna uygun olan faaliyetlerin tek bir merkezden kamuoyu ile paylaşılması düşünülmüştür. Üye ve aday ülkelerde de benzer siteler açılarak, Avrupa Yılı'nın ulusal bazda da etki doğuracak şekilde organize edilmesine çalışılmıştır. Ayrıca üye ülkelerden kişilikleri ile Avrupa Yılı'na katkı sağlayacak farklı sektörlerden "Büyükelçiler" seçilerek duyurulmuştur. Avrupa genelinde ortak bir algı oluşturulabilmesi için yıl kapsamında faaliyet veya proje yapacak tüm gerçek veya tüzel kişilerin kullanabileceği tek bir logo tasarlanmıştır. 2009 Avrupa Yılı'nın Logosunu Logo Talep Formu nu doldurarak kullanmaya başlayabilirsiniz. Türkiye ulusal koordinatörlüğünü üstlenmiş olan Başbakanlık Devlet Planlama Teşkilatı'nın ilgili kuruluşu olan Avrupa Birliği Eğitim ve Gençlik Programları Merkezi Başkanlığı ya da diğer adı ile Türkiye Ulusal Ajansı, yıla ait Türkçe bir internet sitesini Ocak 2009'tan itibaren yayına sokmuştur. () Site tıpkı Avrupa sürümünde olduğu gibi ama bu sefer ülkesel bazda proje ve faaliyetleri duyurmak ve yıla ait logoyu yaymak üzere kurulmuştur. Tüm ülkelerde yapılacak olan yıla ait lansman günü 9 Nisan 2009 tarihinde Ankara'da gerçekleştirilecektir. Tek günlük bir konferans şeklinde düzenlenecek olan toplantıda 4 farklı tema altında yaratıcılık ve yeniliğin farklı boyutları tartışılacaktır. Bu başlıklar şunlardır: Zoraki Prens Zoraki Prens ("Goong S"), 2007 yılında Güney Kore'nin MBC kanalında yayınlanmış 20 bölümlük bir dizi. Goong serisi ile bir bağlantısı bulunmamakla beraber bu iki serinin de yapımcısı aynıdır. Goong S yine Goong gibi bir saray hikâyesini anlatır fakat bu seri Goong'un devamı değildir. Dizi 29 Ocak 2009 - 25 Şubat 2009 tarihleri arasında Türkiye'de TRT 1 kanalında yayınlanmıştır. Kraliçe, 30'lu yaşlarına gelmiş ama hala evlenmemiştir. Mevcut prensin de aniden ölmesiyle kraliyet gizli prensi bulmaya karar verir. Bu gizli prens ise bir Çin lokantasında teslimatçı olarak çalışan Lee Hoo'dan (arkadaşlarının onu çağırma şekli ile Kang Hoo) başkası değildir. Lee Hoo'nun babası ölünce annesi hamile olduğunu saklayarak saraydan ayrılır. Lee Hoo bunca zaman saray kanı taşıdığını bilmeden yaşamıştır ama artık saray yaşamına alışmak zorundadır. Prens olabilme mücadelesinde ise yalnız değildir. Lee Joon da prens olma mücadelesindedir ve dizi bu ikilinin kapışmasıyla devam eder. Sarayda hizmetçi olarak çalışan ve Lee Hoo'nun eski sınıf arkadaşı olan Yang Soon Ae ve prenses olma hayaliyle yaşayan Shin Sae Ryung'un da olaylara dahil olmasıyla olaylar daha da karışacaktır... Dizi Güney Kore'de ve daha birçok ülkede Goong'un devamı sanıldığı ve farklı oyuncuların oynamasına verilen tepki ile düşük rating'ler aldı. Özellikle Güney Kore'de çoğu bölümü 10.0'ın altında kalarak rating'lerde inanılmaz vasat bir performans sergiledi. Bunun yanı sıra dizi Endonezya, Japonya, Malezya, Filipinler, Singapur, Tayland, Amerika ve Vietnam gibi ülkelerde gösterildi ve bu ülkelerde fanlar toplamayı başardı. Dizi Türkiye'de TRT 1 kanalı tarafından 29 Ocak 2009 - 25 Şubat 2009 tarihleri arasında yayınlanmıştır. Hans Lammers Hans Heinrich Lammers (d. 2 Mayıs 1879, Lublinitz - ö. 4 Ocak 1962, Düsseldorf, Almanya), Alman hukukçu, Nazi partisi mensubu, Nazi Almanyası'nın devlet bakanı, Reichskanzlei (Başbakanlık) şefi ve SS-Obergruppenführer. Yukarı Silezya'da bir veterinerin oğlu olarak Lublinitz (bugünkü Lubliniec, Śląskie) doğumlu olan Lammers, Breslau ve Heidelberg'de hukuk fakültesini tamamladı ve 1912 yılında Beuthen'de bir yargıç oldu. Bir avukat olarak kariyerine devam etti ve daha sonra I. Dünya Savaşı sırasında Birinci ve İkinci Sınıf Demir Haç madalyası aldı. Alman Ulusal Halk Partisi'ne (DNVP) katıldı, 1922'de İçişleri Müsteşarı olarak görev yaptı. 1932 yılında Nazi Partisi'ne katıldı ve 1933 yılında bir polis departmanı başkanı olarak atandı. Hızlı terfilerle kısa süre sonra bir Devlet Bakanı ve Reichskanzlei Başkanı olarak görev aldı. Reich Bakanı olarak Adolf Hitler'in kabine üyesine dahil oldu ve 30 Kasım 1939'da Reich Savunma Bakanları Konseyi üyesi oldu. Ocak 1943 yılından itibaren Hitler'in olmadığı toplantılarda kabine Başkanı olarak görev yaptı. Nisan 1945'te Hitler'in istifa etmesini istediği Hermann Göring ve çevredekilerin ayaklanmalarına bağlantılı olarak Üçüncü Reich'ın son günlerinde Hitler'in güçleri tarafından tutuklandı. Savaştan sonra Nisan 1946'da Nürnberg Uluslararası Askerî Ceza Mahkemesi'nde tanık oldu. Nisan 1949 yılında Bakanlıklar Davası'nın sonraki Nürnberg Duruşmaları altına alınmıştır ve 20 yıl hapis cezasına çarptırıldı ama daha sonra cezası 10 yıla indirildi. 1952 yılında affedilerek serbest bırakıldı. Düsseldorf'ta 4 Ocak 1962 tarihinde öldü ve eşi ve kızının gömülü olduğu Berchtesgaden'e defnedildi. Ãœlker Spor ve Etkinlik Salonu Fenerbahçe Ülker Spor ve Etkinlik Salonu, İstanbul'un Ataşehir ilçesinde yer alan çok amaçlı kapalı spor salonu. Sürekli olarak Fenerbahçe Spor Kulübü'nün erkek ve kadın basketbol takımlarının ev sahibi olduğu basketbol maçlarında kullanılmaktadır. Ataşehir'deki tesiste 15.000 kişilik çok amaçlı spor salonunda basketbolun yanı sıra diğer salon sporları da yapılabilmektedir. Bunun dışında konser etkinlikleri, sahne şovları, konferanslar ve özel etkinlikler de düzenlenmektedir. Salonda oynanan ilk maç 25 Ocak 2012 tarihindeki Fenerbahçe Ülker - EA7 Emporio Armani maçıdır. Salonun sahibi ve işletmecisi Fenerbahçe Spor Kulübü'dür. Projesi, Design Development Group tarafından hazırlanan Ülker Spor ve Etkinlik Salonu'nun toplam inşaat alanı 67.000 m², ana salon iç yüksekliği 28 metredir. Arena'da 44 adet loca, salona bakan restoran, VIP alanları, yiyecek-içecek alanları ve Fenerbahçe Kadın Basketbol takımına ev sahipliği yapan 2.500 kişi kapasiteli Metro Enerji spor salonu bulunmaktadır. İkinci kat tribünlerinde 360 derece led kuşağı yer almaktadır. Salonda yer alan 28 ton ağırlığa sahip skorbord ise Avrupa'nın en büyük skorbordu olma özelliğine sahiptir. Arenada 6 adet soyunma odası ile 5 adet de küçük soyunma odası bulunmaktadır. Emil Maurice Emil Maurice (19 Ocak 1897, Westermoor - 6 Şubat 1972, Münih), Alman siyasetçi. Nazi Partisinin ilk üyelerinden olan Maurice aynı zamanda Adolf Hitler'in yakın arkadaşıydı. Maurice'nin kariyeri parlaktı. SA'nın ilk lideriydi ve SS'in kurucuları arasında yer alıyordu. Hitler ilk üye, Maurice de ikinci üyesiydi. Daha sonra Heinrich Himmler tarafından Yahudi olduğu fark edildi. Himmler Maurice'nin SS'ten atılması için görüşmeler yaptı ama Hitler Maurice'nin SS'in ikinci üyesi olmasından dolayı bunu asla onaylamadı. Ticaretle uğraşan bir saatçi olan Maurice'in Adolf Hitler'le kişisel dostluğu Alman İşçi Partisi (DAP) üyesi olduklarında en az 1919 yılına dayanıyordu. Parti numarası 594 (sayı 501'de başladı) dür. 1920'de Sturmabteilung'un kuruluşuyla Maurice, ilk Oberster SA-Führer oldu. Maurice, bu ilk günlerde SA stormtroopers'ı kavgaya yönlendirerek diğer gruplarla birlikte mücadele ettirirdi. Hitler daha sonra Mein Kampf adlı kitabında 1921 Kasım'ında çıkan bir kavgadan bahsetmektedir. Maurice savaş sırasında SA biriminin ön saflarında yer aldı. 1923 yılında Maurice, SA gibi partinin "şüpheli bir üyesi" değil, Hitler'in hizmetine adanmış küçük bir koruma görevlisi olan Stabswache (Personel Muhafızları) üyesi oldu. Hitler'i Nazi partileri ve mitinglerinde koruma görevi verildi. O yılın sonunda, birimin ismi Stoßtrupp (Şok Askeri) 'Adolf Hitler' olarak yeniden adlandırıldı. Maurice, Julius Schreck, Joseph Berchtold ve Erhard Heiden, Stoßtrupp'un tüm üyelerindendi. 9 Kasım 1923'te Stoßtrupp, SA ve diğer birkaç paramiliter örgütle birlikte Münih'teki başarızılıkla sonuçlana Birahane Darbesine'ne katıldı. Bu olayın ardından Hitler, ardından Rudolf Hess, Maurice ve diğer Nazi liderleri Landsberg Hapishanesinde konuldular. Bu süre zarfında Nazi Partisi ve Stoßtrupp da dahil olmak üzere bütün ilişkili kuruluşlar resmen dağıtıldılar. Hitler'in hapishaneden çıkarılmasından sonra Nazi Partisi resmen yeniden kuruldu. 1925'te Hitler, yeni bir muhafız birimi Schutzkommando'nun (koruma komutanı) kurulmasını emretti. Julius Schreck tarafından kuruldu ve eski Stoßtrupp üyeleri Maurice ve Heiden'ı yeniden bir araya getirdi. Aynı yıl, Schutzkommando ulusal seviyeye getirildi. Ardından Sturmstaffel (fırtına birliği) ve nihayet 9 Kasım'da Schutzstaffel (SS) olarak yeniden adlandırıldı Hitler 1. SS üyesi ve Emil Maurice 2. SS üyesi oldu. O dönemde SS'nin liderliği ilk Reichsführer-SS olan Schreck tarafından üstlenildi, ancak Maurice yeni organizasyonda bir SS-Führer oldu. Maurice Hitler'in şoförü görevine getirildi. Bildirildiğine göre, Hitler'in üvey yeğeni Geli Raubal ile 1927'de kısa bir ilişki kurdu ve Hitler'in şoförü olarak görevden alınmasına yol açtı. SS 1932'de yeniden örgütlendi ve genişletildiğinde, Maurice üst düzey bir SS subayı oldu ve sonunda SS-Oberführer rütbesine terfi etti. Maurice SS'nin üst düzey bir komutanı olmamasına rağmen, SS üyesi # 2 statüsü, onu gerçek bir organizasyon kurucusu olarak görüyordu. Heinrich Himmler ise nihayetinde SS'nin en tanınmış lideri olacaktı. Himmler Reichsführer-SS'ye olduktan sonra Maurice, 1935'te evlenmesine izin verilmeden önce aile tarihinin ayrıntılarını sunması gerektiği için, Himmler'in SS subaylarına uygulanan ırk saflık kurallarına uymadı. Himmler, "şüphesiz ... Maurice, atalarına göre Aryan kökenli değil" dedi. Tüm SS görevlileri ırksal saflığını 1750 yılına kadar kanıtlamışlar ve Maurice'in Yahudi kökenli olduğu ortaya çıkmıştır: Hamburg'daki Thalia Tiyatrosunun kurucusu Charles Maurice Schwartzenberger (1805-1896) onun büyükbabasıydı. Maurice, 1919'dan bu yana parti üyesi olmasına rağmen, prestijli Kan Emiri'ne layık görülen ve Hitler'in bir koruma görevlisi olan ve de başarısız Birahane Darbesi'ne katılmıştır. Himmler, "Yahudi soyunu" göz önüne aldığında onu ciddi bir şekilde güvenlik riski olarak görüyordu. Himmler, Maurice'in ailesinin diğer üyeleriyle birlikte SS'den atılmasını önerdi fakat Hitler eski arkadaşının yanındaydı. 31 Ağustos 1935'te yazılmış gizli bir mektupta Hitler, Himmler'i resmi olarak "Onur Aryanları" ilan ederek, SS'de kalmasına izin verdiği Maurice'ye istisna gösterimesine zorladı. 1936'da Leipzig'de Reichstag'ın milletvekili oldu ve 1937'den itibaren Münih Ticaret Odası başkanlığı yaptı. 1940-1942 yılları arasında Luftwaffe'de subay olarak görev yaptı. Savaştan sonra, 1948'de dört yıl çalışma kampında cezalandırıldı. 6 Şubat 1972'de Almanya'da öldü. Erkan Zengin Erkan Zengin (5 Ağustos 1985, Kulu, Konya) Türk asıllı İsveçli millî futbolcu. 1. Lig takımlarından Adana Demirspor'da forma giymektedir. Zengin, futbola 9 yaşındayken Hammarby IF takımının altyapısında başladı. 2003'e kadar çeşitli seviyelerde futbol oynadı. 2003'te Hammarby'nin rezerv takımı olan Hammarby TFF kurulunca onda bir sezon oynadı. İsveç 3. liginde ilk sezon bütün maçlarda forma giyen Zengin, 9 gol kaydetti. Bu dönemde Türk millî takımına da çağrıldı. 2003'te takımın önemli oyuncularından Kennedy Bakırcıoğlu, Yunan takımı Iraklis'e transfer olunca, Zengin genç takımdaki performansı nedeniyle 2004 yılında Hammarby'nin A takımında forma giymeye başladı. İlk maçını da 2004'te Malmö karşısında oyuna dahil olarak yapmıştır. Genel olarak yedek oyuncu olarak kullanıldı. 2005'ten itibaren takımın sık sık kullandığı bir futbolcu oldu. 23 maça ilk 11'de çıktı. 2005-06 ve 2006-07 yıllarında İskandinavya Turnuvası olan Royal League'de forma giydi. İlk turnuvada 6 maçta oynadı, ikinci turnuvada da 6 maç oynayıp 1 gol kaydetti. 2007 UEFA Intertoto Kupası'nda Hammarby formasıyla sahaya çıkan Zengin, ilk kez Avrupa maçı tecrübesi yaşadı. Kupa boyunca 4 maçta oynayan Zengin, takım tarihinin en büyük başarılarından olan Intertoto Kupası'nı kazanan takımlardan biri olmalarına yardım etti. UEFA Kupası'nda iki tur maç yapan Hammarby'de Zengin, 4 maçta da forma giydi. 23 Ocak 2009'da 100.000 avro bedelle Beşiktaş'a kiralandı. Daha sonra bonservisiyle transfer oldu. İsveç'te 2008 sezonu bittikten sonra Zengin, 2009 Ocak'ında Beşiktaş'a bedelle kiralanmıştır. Bununla birlikte Beşiktaş sezon sonunda 400.000 Avro ödemek koşuluyla futbolcuyu satın alma opsiyonuna sahipti. Sözleşme karşılığında Erkan Zengin'e ise 2008-2009 sezon sonuna kadar 95.000 Avro garanti para ve 3.000 Avro maç başı ücreti ödenecekti. 28 Ocak 2009'da Antalyaspor ile oynanan Türkiye Kupası maçında, 81. dakikada Uğur İnceman'ın yerine oyuna girerek ilk kez Beşiktaş forması giydi. 15 Şubat 2009'daki Trabzonspor maçı ise ilk lig maçı oldu. Teknik direktör Mustafa Denizli tarafından çok kullanılan bir oyuncu olmasa da sezon sonunda hem lig hem kupa şampiyonluğu gördü. Sezon sonunda ise Mustafa Denizli'nin istegiyle bonservisi ile alınmıştır. Ancak sezonun ilk yarısı ligde 4, UEFA Şampiyonlar Ligi'nde ise bir maçta kadroya girse de Denizli tarafından oyuna sokulmadı. Zengin, 2010'un başında Eskişehirspor'a kiralandı. Eskişehirspor kariyerine, kupadaki Fenerbahçe maçıyla başladı. 23 Ocak 2010'da Manisaspor karşısında ilk kez Eskişehirspor forması giyen futbolcu, 14 Şubat 2010'da Antalyaspor karşısında oyuna girdikten 9 dakika sonra ilk golünü attı. Aynı maç asist de yapan futbolcu, Eskişehirspor'un maçı 2-1 kazanmasını sağladı. 12 maçta 2 gol bulan futbolcunun performansı beğenilince 2010-11 sezon başında Eskişehirspor tarafından transfer edildi. Erkan Zengin 2 yıllık sözleşme imzalamıştı. İlk tam sezonunda hem Rıza Çalımbay hem de Bülent Uygun tarafından genellikle ilk 11'de oynatılırken, sezon içindeki tek golünü eski takımı Beşiktaş'a kaydetti. 2011-12 sezonunda 5. olarak Avrupa Ligi play-off gruplarına kaldılar. Play-off grup maçlarında 5 maçta 1 gol 3 asistle oynasa da Eskişehirspor, grubu ikinci bitirdi. Zengin, Eskişehirspor ile Türkiye Kupası'nda yarı finale çıkarken çeyrek finalde Antalyaspor'u 3-0 eledikleri maçta 2 gol kaydetti. 2012-13 sezonu öncesi Beşiktaş'ın Avrupa kupalarından men edilmesi ile Eskişehirspor, UEFA Avrupa Ligi elemelerine katılmaya hak kazandı. Zengin, böylece uzun bir aradan sonra Avrupa kupası maçlarına çıkmış oldu ve 4 maçta da forma giydi. Ligde takımın değişmez oyuncularından olan Zengin asistleriyle dikkat çekerken, Türkiye Kupası'nda yarı finale çıkarlarken 10 maçta 9 gol 4 asist ile takıma büyük katkıda bulundu. 2 Mart 2014 tarihinde, Trabzonspor'dan ve Ankaraspor'dan teklif aldığını açıkladı. 1 Ocak 2015 tarihinde takımıyla yaşadığı sorunlar nedeniyle serbest kaldı. Eskişehirspor kulübünden ayrılan Erkan Zengin, 20 Ocak 2015 tarihinde Trabzonspor'a transfer oldu. Bordo-mavili formayla ilk resmi maçına Sivasspor karşında çıktı. Maçın 65. dakikasında oyuna dahil oldu ve 2 asist yaparak takımını galibiyete taşıdı. İlk golünü ise Türkiye Kupası'nda Akhisar Belediyespor'a karşı kaydetti. 12 Ağustos 2016'da Eskişehirspor'a geri döndü. Toplamda 44 maça çıkıp 15 gol kaydetti, 3 asist yaptı. 2018'de takımdan ayrıldı. Altyapısından yetiştiği kulübe 15 Mart 2018'de geri döndü. Ancak yalnızca çıktı. Ağustos 2018'de sözleşmesini feshetti. 10 Ağustos 2018'de 2. Lig ekiplerinden Fatih Karagümrük'e transfer oldu. 36 maçta forma giydi; 19 gol atıp 4 asist yaparak takımın 1. Lig'e yükselmesinde kaptan olarak önemli pay sahibi oldu. 2019-20 sezonuna ortalama bir başlangıç yapan Zengin, teknik direktör Cüneyt Dumlupınar ile kavga ettikten sonra yönetim, Cüneyt Dumlupınar ile yollarını ayırdı ve teknik direktörlük görevine Erkan Zengin getirildi. Böylece aynı anda hem oyuncu hem teknik direktör olarak görev alacaktı. Ancak birkaç maç sonra Fatih Karagümrük, Erkan Zengin ile yollarını ayırma kararı aldı ve 5 Kasım 2019'da sözleşmesi karşılıklı anlaşılarak sonlandırıldı. Birkaç ay boşta kalan Erkan, kış transfer döneminde, 16 Ocak 2020'de Adana Demirspor ile 1,5 yıllık anlaşmaya vardı. 1. Lig play-off finalinde eski takımı Fatih Karagümrük ile karşılaşan Erkan Zengin'in takımı Adana Demirspor, maçı penaltılarda kaybetti ve Süper Lig'e çıkamadı. Erkan Zengin'i Türkiye 15 yaş altı millî futbol takımı için keşfeden Erdal Keser olmuştur. Erkan Zengin, Türkiye U15, Türkiye U18, ve Türkiye U19 millî takımlarında forma giymiştir. Zengin, Türkiye 21 yaş altı millî futbol takımına Selçuk İnan'lı, Burak Yılmaz'lı takıma 12 kez çağrılıp 8 maça çıkmış ve İsveç'te popüler bir isim olmuştur. 2011 yılında verdiği röportajda, "Hem Türkiye'den hem de İsveç'ten aynı anda teklif alırsan hangi takımı tercih edersin?" sorusuna, 2012-13 sezonunda Eskişehirspor'da gösterdiği performansı ile dikkatleri üzerine çeken Erkan, İsveç teknik direktörü Erik Hamrén tarafından millî takıma çağrılınca İsveç'i tercih etti. İsveç basınına yaptığı açıklamada, "Bu takımın parçası olmak çok eğlenceli. Gerçekten heyecan verici. Ne diyebilirim? Bu takımda bulunmak bir rüya ve buradayım. Benim için beklenmedik bir durum değildi. Kulübümde iyi bir performans gösteriyorum. Burada olmayı bekliyordum. Millî takım ekibinin benim 2-3 maçımı izlediğini biliyorum ve onlarda hakkımda olumlu yönde görüş belirttiler." dedi. Türkiye hakkında ise "Ben İsveç'te doğdum ve ailem İsveç'te yaşıyor, bu yüzden Türkiye'nin bir şansı yoktu. Ben Türk değilim, İsveçliyim." dedi. Ancak Erkan'ın amcası, "Erkan, Konya’nın Kulu ilçesinden gelen Türk bir ailenin inançlı evladı. Türklük ve İslam konusunda hassas bir ailenin çocuğu olan Erkan kesinlikle böyle bir şey demedi. Basın çarpıtmış. Erkan Türk millî takım formasını hak ettiği halde, maalesef takıma çağrılmadı. Belki bundan dolayı biraz sitemli ama kesinlikle 'Ben Türk değilim İsveçliyim.' cümlesini kullanmadı." dedi. Erkan Zengin, 2005'te İsveç ümit millî futbol takımının formasını giymeye başladı. İlk kez 7 Haziran 2005'te Norveç ile oynanan hazırlık maçında Stefan Batan yerine 73. dakikada oyuna girdi. Oyuna girdikten 6 dakika sonra da golle buluştu. Avrupa Şampiyonası elemelerinde de forma giydi. 2. golünü de Danimarka ile oynadıkları eleme maçında buldu. Grup birincisi olsalar da play-off aşamasında elendikleri için şampiyonaya katılamadılar. 26 Mart 2013 Slovakya-İsveç ile oynan karşılaşmada ilk 11'de forma giydi ve 90 dk. sahada kaldı. İsveç millî futbol takımının EURO 2016 kadrosunda da yer almıştır. Fatih Karagümrük'te Cüneyt Dumlupınar'ın ayrılığından sonra 16 Ekim 2019'da görevine başladı. Takımın başında 4 maça çıktı: 2 galibiyet, 1 beraberlik ve 1 mağlubiyet aldı. 3 Kasım'daki Erzurumspor mağlubiyetinin ertesi günü karşılıklı anlaşarak Fatih Karagümrük ile yollarını ayırdı. 2009 Kanada Artistik Patinaj Şampiyonası 2009 Kanada Artistik Patinaj Şampiyonası Artistik Patinaj Şampiyonalarının 2008–2009 sezonunda düzenleneni. Patenciler dört disiplinde; erkekler, kadınlar, çiftler ve buz dansında yarışmaktadır. Gençler düzeyinde yarışmada düzenlenmektedir. Resmi Uluslararası Paten Birliği terminolojisi tekler kategorisinde yarışan kadın patencileri "ladies" olarak adlandırırken bu şampiyonada Skate Canada "women" kullanmaktadır.. Yarışma 14 Ocak - 18 Ocak 2009 tarihleri arasında Saskatoon, Saskatchewan'da Credit Union Centre'da yapılmıştır. Bu yarışmanın sonuçları ile 2009 Dünya Artistik Patinaj Şampiyonası ve 2009 Dört Kıta Artistik Patinaj Şampiyonası'na katılacak takımları belirlemektedir. Gençler düzeyinde zorunlu dans Starlight Waltz, büyükler düzeyinde ise Viennese Waltz olarak seçilmiştir.. Son Kanada Çiftler şampiyonları Anabelle Langlois & Cody Hay yarışmadan Langlois'in sakatlığı sebebiyle çekilmiştir.. İsmail Köybaşı İsmail Köybaşı, (d. 10 Temmuz 1989, İskenderun Türk milli futbolcudur. Futbola 16 yaşında İskenderunspor'un altyapısında başladı ve bu kulüpte yetişti, Gaziantepspor'un PAF takımında başlayan çıkışını, 18 yaşında A takıma yükselerek geliştirdi. 2006-2007 sezona kadar 10 numara pozisyonunda oyun kurucu olarak oynarken, İskenderunlu takım arkadaşları Selçuk İnan ve Mehmet Çoğum'un yönlendirmesiyle sol bekte karar kıldı. Bu değişiklik sayesinde Süper Lig'in başarılı savunmacıları arasına girdi. İskenderunspor'dan sonra futbola Yeni iskenderunspor'da devam etti. Bu kulüpte 2 yıl oynadıktan sonra da Gaziantepspor alt yapısına amatör transferi gerçekleşti. 2006-07 sezonunda Gaziantepspor PAF'ta forma giymeye başladı. Sonraki sezon da PAF takımda devam etti. Sol bek olarak görev yapan genç isim 2007-2008 sezonunun son maçında profesyonel yapılarak İstanbul Büyükşehir Belediyespor maçında ilk 11 başlayıp profesyonel hayatına ilk adımını attı. 2008-2009 sezonunda Süper Lig'de Gaziantepspor formasıyla oynadığı 24 maç sonrasında 3 büyüklerin transfer listesi'ne girmekle kalmamış Porto takımı tarafından da izlenmiştir. İsmail 26 Haziran 2009 tarihinde Rıdvan Şimşek ile beraber Beşiktaş'a transfer oldu. İlk sezonunda 16 maçta forma giydi, bunların 13'ü ilk 11'de oldu. Beşiktaş'ın Ankaragücü'ni 1-0 yendiği maçta maçı kazandıran golü attı. İlk sezonunda 16 lig maçında 1 gol 2 asist ile oynadı. İkinci sezonunda 19 lig maçında 1 gol atıp 3 asist yapmaya başardı. Beşiktaş'taki 3.sezonunda takım kaptanı İbrahim Üzülmez'ın takımdan ayrılmasıyla sürekli oynamaya başladı ve bu sezonda 31 maçta 4 asist yaptı. Aynı yıl İspanya'nın ünlü spor gazetesi MARCA tarafından 2011 yılının gelecek vadeden 11 futbolcu arasın da gösterilmiştir. İspanya'nın önde gelen gazetesi Marca, 2011 yılına damga vurma ihtimali olan ve izlenmesi gereken 11 genç yıldızı belirlerken, Beşiktaş'ın Millî futbolcusu İsmail Köybaşı da bu değerli listede kendine yer buldu. Marca gazetesinin hazırladığı ve birçoğu 20 yaşın altında olan 11 yıldız adayı futbolcu şöyle: Marca Gazetesi Geleceğin 11'i: Alex Oxlade-Chamberlain(Watford), Marc Bartra(Barcelona), İsmail Köybaşı(Beşiktaş),Jack Wilshere(Arsenal), Mario Götze(Borussia Dortmund), Yannis Tafer(Lyon), Philippe Coutinho(Inter), Romelu Lukaku(Anderlecht), Emmanuel Mayuka(Young Boys), Alvaro Morata(Real Madrid), Neymar(Santos) 2011-2012 sezon sonunda Türkiye millî takımı ile Bulgaristan arasında 29 Mayıs 2012 tarihinde oynana hazırlık maçının 41. dakikasında bir sakatlık yaşayan İsmail Köybaşı yerini Hasan Ali Kaldırım'a bırakarak oyundan çıktı. Yapılan kontrollerde İsmail'in çapraz bağlarının koptuğu ve 6 ay sahalardan uzak kalacağı açıklandı.Uzun bir süre sonra sahalara kısa bir süre döndü, yine aynı yerden sakatlanarak bu yeni durum sonrası sahalardan 6 ay uzak kalacağı ve sezonu kapattığı öğrenildi. Beşiktaş JK'nın Türkiye Kupası Dördüncü turu 05.12.2013 tarihindeki Bucaspor maçıyla yeşil sahalara geri döndü.Sakatlıklarla boğuşan İsmail Köybaşı, Süper Lig'de 7, Türkiye kupasında 1, olmak üzere toplam 8 maça çıktı. Yeni sezonda, teknik direktör Slaven Bilic oldu.Süper Lig de 12, Türkye Kupasında 6, Şampiyonlar Ligi Elemelerinde 4, UEFA Avrupa Liginde 3, toplamda 25 maça çıkıp.1 Asist yaptı.Şampiyonlar ligi eleme 2.tur ilk maçında, sol ayaklı olmasına rağmen, sağ bekte çok iyi performans sergiledi.40 yıllık sağ bek gibi yorumları yapıldı.19.02.2015 tarihindedki UEFA Avrupa Ligi C Grubu son maçı olan Totenham maçında sakatlandı. Menisküs yırtığı teşhisi konuldu.Ameliyat oldu ve sezonu kapattı. 2015-2016 Sezonunda Beşiktaş Teknik Direktörü, Slaven Bilic West Ham United'a transfer oldu.Beşiktaş yeni Teknik Direktörü Şenol Güneş oldu. İyi bir sezon başı hazırlık kampı geçirdi.Süper Lig'in ilk 5 haftası Ramon Motta ve Dusko Tosic sol bekte görev yaptı. İstediği verimi alamayan Şenol Güneş, İsmail Köybaşı'nı sol beke monte etti. Sezon sonunda Beşiktaş, sözleşmesi biten ve yeni teklif yapılmayan İsmail Köybaşı ile yollarını ayırdı. Fenerbahçe 13 Temmuz 2016 tarihinde İsmail Köybaşı ile anlaşıldığını